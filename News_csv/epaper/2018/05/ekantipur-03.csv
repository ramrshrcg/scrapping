शीर्षक,विवरण
कुहिन थाले काष्ठमण्डपका काठ,"हामीले मात्रै बनाउन सक्छौं, अरूले बनाउन सक्दैनौ भनेर घमण्ड गर्नु हुँदैन, अभियानका संयोजक वीरेन्द्रभक्त श्रेष्ठले गुनासो गरे बनाउँछु भनेर मात्रै हुँदैन । बनाउँछु त महानगरले पनि भनेकै हो । पुरातत्त्वले पनि बनाउँछु भनेकै हो । यसको सांस्कृतिक मूल्य मान्यतासहित बन्नुपर्यो । अभियानले कामको निर्माण ठेक्कामा नदिई ज्यालामा दिनुपर्ने, समुदायको स्वामित्व हुनुपर्ने, यहाँका अमूर्त सम्पदालाई ध्यान दिनुपर्ने र विदेशी पैसामा बनाउन नहुने जस्ता मूल्यमान्यता अघि सारेको अभियन्ता आलोकसिद्धि तुलाधरले बताए ।"
३३ किलो सुन तस्करी र हत्या प्रकरण: ६३ जनालाई मुद्दा,"प्रहरीले शाक्यको शवसहित इन्भर्टरका दुइटा ब्याट्री र करेन्ट लगाउन प्रयोग गरिने विद्युतीय उपकरण फेला पारेको थियो । सुनको भरिया समूहले शाक्यलाई चार दिन आफ्नो नियन्त्रणमा राखेर चारकोसे जंगलको पथरी, धरान र सिरहाका विभिन्न स्थानमा लगेर करेन्ट लगाई सुन कहाँ छ भनेर सोधेको थियो । त्यही क्रममा मोरङको पथरीस्थित जंगलमा शाक्यको मृत्यु भएको पाइएको प्रहरी स्रोतको भनाइ छ ।"
बजेट अधिवेशनमा विधेयक पनि,"जेठ पहिलो सातासम्म नीति तथा कार्यक्रममाथि छलफल गर्ने, प्रधानमन्त्रीबाट जवाफ दिने र पारित गर्ने कार्यसूची छ । जेठ १५ मा बजेट प्रस्तुत हुनेछ । जेठ १७ देखि एक साता बजेटमाथि सैद्धान्तिक छलफल हुनेछ ।"
नियमावली विवाद सर्वदलीय बैठकमा,"कांग्रेस भने मतदानको पक्षमा छैन । समिति सदस्य कांग्रेस सांसद मीनबहादुर विश्वकर्माले संसदको बैठक सञ्चालनका लागि बनाउन खोजिएको नियमावलीमै मतदान गर्नु उपयुक्त नभएको बताए । कुनै कानुन वा संविधान बनाउन लागेका होइनौं, नियमावली बनाइरहेका छौं । भोटिङ गर्छु भन्नु उपयुक्त होइन, उनले भने, तर्कसंगत आधारबाट सहमतिमै निर्णय लिइनु ठीक हुन्छ । राष्ट्रिय सभाको नियमावली समितिमा पनि उक्त विवाद यथावत् छ ।"
मोदी भ्रमण: भारतीय सुरक्षा टोलीद्वारा तयारी निरीक्षण,रंगभूमि मैदान मर्मतसम्भार गर्न र सजाउन थालिएको छ । प्रदेश २ का मुख्यमन्त्री राउत र भारतीय राजदूत पुरीले तयारीबारे छुट्टै परामर्शसमेत गरेका थिए ।
जनकपुरलाई विशेष अनुदान प्याकेज,"मोदीको नेपाल भ्रमणको कार्यतालिकामा जनकपुर समावेश गरिएको यो पहिलो पटक भने होइन । चार वर्षअघि काठमाडौंमा सम्पन्न १८ औं सार्क सम्मेलनका लागि आउँदा पनि मोदीले मुक्तिनाथ र जनकपुर भ्रमण गर्ने इच्छा व्यक्त गरेका थिए । तर, अन्तिम समयमा दुवै तीर्थस्थलको भ्रमण रद्द गरिएको थियो ।"
मुक्तिनाथमा अस्थायी आईसीयू,"स्वास्थ्य मन्त्रालयले मुक्तिनाथ मन्दिर परिसरमा आकस्मिक आईसीयू संरचना तयार पार्ने भएको छ । स्वास्थ्य मन्त्रालयका चिकित्सक, भारतीय राजदूतावासका पदाधिकारी, मोदीका चिकित्सकलगायतको टोलीले बुधबार मुक्तिनाथ गएर मोदीको भ्रमणको समयमा कुनै आकस्मिक स्वास्थ्य जटिलता आउन नदिन अस्थायी आईसीयू राख्ने तयारी गरेको हो ।"
एकता प्रक्रिया निष्कर्ष उन्मुख,"अध्यक्षज्यूको कुराअनुसार अब एकता प्रक्रियामा धेरै मिल्न बाँकी विषय छैनन् भन्ने छ, एक नेताले भने, त्यसैले एकता घोषणाका लागि विगतको भन्दा अलिक मजबुत आधार बन्दै गएको देखिन्छ । दुई दलबीच एकता हुने भनेकाले दुवै संगठनात्मक गतिविधिमा सुस्तता आएको छ । सरकारका कामकारबाहीमा एकता हुनेनहुने भन्ने अन्योलले असर गरिरहेको निष्कर्ष बैठकले निकालेको थियो । त्यसैले एकतालाई छिटो टुंग्याइहाल्नुपर्ने धारणा नेताहरूको छ । बिहीबार हुने बैठकबाट सकेसम्म निष्कर्षमा पुर्याउनेतर्फ लाग्नुपर्ने सुझाव नेताहरूले दिएका छन् ।"
प्याब्सन कार्यालयमा तालाबन्दी,"काठमाडौं (कास) शुल्क वृद्धिको विरोधमा आन्दोलनरत विद्यार्थी संगठनले बुधबार प्याब्सन र एनप्याब्सन कार्यालयमा तालाबन्दी गरेका छन् । अनेरास्ववियु, नेविसंघ, क्रान्तिकारी र अखिल छैटौंलगायतले डिल्लीबजारस्थित प्याब्सन र कुपन्डोलस्थित एनप्याब्सनको केन्द्रीय कार्यालयसहित देशभरका शाखामा तालाबन्दी गरेका हुन् ।"
संघीय संसद्का सचिवद्वयले कार्यभार सम्हाले,काठमाडौं (कास) संघीय संसद्का नवनियुक्त सचिवद्वय राजेन्द्र फुयाल र गोपालनाथ योगीले बुधबार पद तथा गोपनीयताको शपथ लिएलगत्तै कार्यभार सम्हालेका छन् । फुयाल राष्ट्रिय सभा तथा योगी प्रतिनिधिसभा सचिवमा नियुक्त भएका थिए । फुयाललाई राष्ट्रिय सभा अध्यक्षले र योगीलाई प्रतिनिधिसभा सभामुखले शपथ गराएका थिए ।
डब्लूएचओको पञ्चवर्षीय रणनीति,"काठमाडौं (कास) विश्व स्वास्थ्य संगठन (डब्लूएचओ) ले सन् २०१८ देखि २०२२ सम्म स्वास्थ्यका विभिन्न क्षेत्रमा सहयोग गर्ने रणनीति बुधबार सार्वजनिक गरेको छ । संघीय संरचनामा स्वास्थ्य सेवाको सर्वव्यापी पहुँच, प्राथमिकतामा रहेका जनस्वास्थ्य कार्यक्रमको प्रभावकारी वितरण, स्वास्थ्य सुरक्षाआपतकालीन स्वास्थ्य व्यवस्थापनको अवस्थामा वृद्घि, राम्रो स्वास्थ्य अवस्थाका लागि साझेदारीलगायत चार क्षेत्रमा डब्लूएचओले सहयोग गर्नेछ ।"
अतिथि स्वागतमा विद्यार्थी प्रयोग नगर,"काठमाडौं (कास) शिक्षा विभागले विद्यालयमा हुने कार्यक्रममा सहभागी हुन आउने अतिथिको स्वागतमा छात्रछात्रालाई प्रयोग नगर्न निर्देशन दिएको छ । अतिथिको स्वागत गर्न विद्यार्थीलाई लाइनमा राख्ने, मालाखादा लगाउने र फूलगुच्छा दिन लगाउने गरेको पाइएकाले त्यस्ता कार्य रोक्न ताकेता गरिएको शिक्षा विभागका महानिर्देशक बाबुराम पौडेलले जानकारी दिए ।"
सार्वजनिक सुरक्षा ऐनमा संशोधन दर्ता,ऐनको दफा १२ संशोधन गरी नजरबन्दमा परेको व्यक्ति छाड्नुपरेमा सम्भव भएसम्म परिवारको सदस्य वा नजिकको नातेदारको रोहवरमा छाड्नुपर्ने व्यवस्था गर्न प्रस्ताव गरिएको छ । दफा १३ को बदनियतपूर्वक कसैलाई नजरबन्दमा राख्ने अधिकारीलाई विभागीय कारबाही हुने प्रावधान पनि संशोधन गर्न लागिएको छ ।
द्रुतमार्गको काम वर्षामा पनि : सेना,द्रुतमार्ग निर्माणका लागि २०६७ सालमा सेनाले ट्रयाक खोलेपछि सुस्त बनेको थियो । ललितपुरको खोकनामा केही समस्या देखिए पनि त्यो सुल्झने क्रममा रहेको अधिकारीहरूले बताएका छन् । अन्यत्र कुनै समस्या नभएकाले कामले गति लिइसकेको सेनाले जनाएको छ ।
ब्लडमनीबारे अदालत बोलेको छैन,"फैसलामा आर्थिक लेनदेनको विषयमा सुतिरहेका बेला रडले हानेर बसिरको हत्या गरेको उल्लेख छ । उमेशले भने कार्यस्थलमा झगडा हुँदा मृत्यु भएको बताउँदै आएका छन् । त्यसलगत्तै भागेका यादव नेपाल पैसा पठाउने बेला बैंकबाट पक्राउ परेका थिए । फैसला गर्ने पुनरावेदन अदालतका न्यायाधीशले नियतवश हत्या गरेको भन्दै माफी दिन नसकिएको बताएका थिए । आर्थिक लेनदेनमा कुरा नमिल्दा हत्या गरेको देखियो । उनीसँग भएको १२ हजार रियाद पनि लिएर गएको देखिन्छ । जुन जानीबुझी र नियतवश थियो । यो सरिया कानुनअनुसार ठूलो अपराध हो, न्यायाधीशको भनाइ उद्धृत गर्दै राउतले भने, अदालतले रियादस्थित पाकिस्तानी दूतावासमा ब्लडमनी दाबी गर्न भनेको थियो । कोही नआएपछि फैसला गर्न बाध्य भयौं ।"
३३४ गाउँपालिका स्वास्थ्य शाखाविहीन,"संघीय मामिला तथा सामान्य प्रशासन मन्त्रालयका प्रवक्ता रुद्रसिंह तामाङका अनुसार गाउँपालिकाको केन्द्रमा स्वास्थ्यका कर्मचारी नरहे पनि स्वास्थ्य संस्थाहरूमा कर्मचारी हुने बताए । गाउँपालिकामा सामाजिक विकास शाखा हुन्छ, शिक्षा, महिला विकास जसले हेरे पनि हुन्छ, स्वास्थ्यकै कर्मचारी चाहिन्छ भन्ने छैन, उनले भने, जनसंख्या कम भएको ठाउँमा कामै नभएपछि मान्छे मात्र राखेर के गर्नु ? पद राख्ने हो, मान्छे कोही जाँदैनन् ।"
सरकारी वेबसाइटको सुरक्षा,सूचना प्रविधिको प्रयोग बढेसँगै साइबर सुरक्षा चुनौतीपूर्ण बन्दै गएको सन्दर्भमा सरकारले व्यवस्थापनका लागि त्यहीअनुसारको तयारी गर्न जरुरी छ । साइबर सुरक्षा लापरबाही गर्ने विषय होइन । सर्भर र वेबसाइटको सुरक्षा प्रणाली बलियो बनाइराख्ने नीति र मापदण्ड निर्माण आवश्यक छ । हामीकहाँ साइबर अपराध नियमनका लागि १३ वर्ष पुरानो विद्युतीय कारोबार ऐन प्रयोग हुँदै आएको छ । तर यसले साइबर अपराधका सबै विषयलाई समेट्न सकेको देखिँदैन । त्यसैले व्यक्तिगत तथा प्रशासनिक सूचना चुहावटलगायतका विषयलाई समेत समेट्दै साइबर सुरक्षासम्बन्धी कानुन अविलम्ब निर्माण गर्न जरुरी छ ।
भारतचीनको सामरिक सोच,"चिनियाँ राष्ट्रपतिद्वारा घोषित सुरक्षा अवधारणाको मूलमन्त्र हो, एकअर्कोको सम्वेदनशीलता, चासो र आकांक्षालाई सम्मान गर्ने परिपक्वता र विद्वता हुनुपर्छ । सुरक्षा समान हुन्छ । कुनै पनि देशले क्षेत्रीय सुरक्षामा प्रभुत्व जमाउन खोज्नु हुँदैन । भारतले चीनको यो सुरक्षा अवधारणासँग आफ्नो सुरक्षा हित मेल खाने बताएको छ । भारतीय विदेश सचिवका अनुसार साझा रुचिका सबै विषयमा दुई देशबीच सामरिक सञ्चार विस्तृत सरसल्लाहबाट सुदृढ बनाउने कुरामा राष्ट्रपति सी र प्रधानमन्त्री मोदी सहमत भएका छन् । यी दुई बुँदाको महत्त्व एवं उल्झावमा गम्भीरतापूर्वक मन्थन गर्नु नेपालको हितमा हुन्छ । दुबै छिमेकीले एकअर्कोको सम्वेदनशीलता, चासो र आकांक्षालाई सम्मान गर्ने, व्यवस्थापन गर्ने र सहायक हुने सम्बन्ध बनाए भने नेपालमा आउने अवसर र चुनौती के हुन् ? यसले हाम्रो इतिहास र भूगोललाई पार्ने प्रभाव कस्तो हुन्छ ? दुई छिमेकीबीच प्रणयकाल सुरु हुँदा नै लिपुलेक गुमाएर नेपालीहरू झस्किएका छन् । भूगोल जोगाउने साहस र सीप, छिमेकीहरू बीचको सम्बन्धको हनिमुन वा पारपाचुकेले ल्याउने अवस्थाको व्यवस्थापन एवं कूटनीतिक सीप र शासकीय क्षमता विकास नगरी भारत र चीन सम्बन्धमा आउन थालेको परिवर्तन व्यवस्थापन र सम्बोधन गर्न नेपाल समर्थ हँुदैन । चार पटक सरकारको नेतृत्व गर्दा पनि लिपुलेक नेपालको सार्वभौमिकताभित्र पर्ने सत्य सम्झाएर भारत र चीनलाई त्रुटि सच्चाउन अघि सार्ने साहस नभएका, कूटनीतिक सीप नभएका तीनवटै प्रमुख पार्टीहरूको मनोबल र सीप पत्यारिलो भैसकेको छैन । तर दुबै छिमेकीहरूको सम्बन्धको स्वभाव फेरिएको छ । चुनौती र अवसर नेपालको संघारमा आइपुगेको छ ।"
मोदी सीधै जनकपुर ?,"भारतीय प्रधानमन्त्री नरेन्द्र दामोदरदास मोदीको नेपाल भ्रमणबारे यतिबेला चर्चापरिचर्चा हुनथालेको छ । अखबारका पानाहरू र अनलाइन खबरका साइटहरूमा मोदीको भ्रमण बारेका समाचार, विचार छ्यापछ्याप्ती देख्न सकिन्छ । आसन्न नेपाल भ्रमणमा यसपालि मोदी काठमाडांै नआई सिधै जनकपुर ओर्लने कुराले अझ यस पटकको मोदी भ्रमणलाई फरक पाटोबाट हेर्न मलजल गरेको छ । नेपालको राजनीतिक, आर्थिक, सामाजिक विषयमा सामरिक महत्त्व राख्नेमात्र होइन, परोक्ष र कैयनपटक प्रत्यक्ष हस्तक्षेप गर्न रूचाउने भारतको नेतृत्व वर्गले आफ्ना हरेक भ्रमणमा कुनै न कुनै सन्देश दिएकै हुन्छन् वा दिने प्रयास गरेको देखिन्छ । यस पटक मोदीले पनि कुनै खास सन्देश दिनकै लागि सोझै जनकपुर झर्ने योजना बनाए वा अन्य कुनै अवस्था आइपर्यो, जसले गर्दा काठमाडौंभन्दा जनकपुर पहिलो प्राथमिकतामा पर्यो । त्यो कुराको विश्लेषण नेपालका नेतृत्व वर्गले छिटो गर्नु जरुरी छ । यसै पनि २ नम्बर प्रदेशमा भारतको आँखा गढेको कुरा संविधान जारी हुँदाताका नै छरपष्ट भइसकेको हो । होमनाथ अधिकारी ओस्लो, नर्वे"
नेपाली भाषा बचाऔँ,"विद्यालयस्तरीय पाठ्यक्रमबाट नेपाली भाषालाई एकपछि अर्को तहबाट खुम्च्याउँदै लगिएकोमा विरोध हुनथालेका छन् । विद्यालय शिक्षाभित्र आफ्नै देशको भाषाको पाठ्यक्रमलाई किन घटाउँदै लगिएको छ ? यो एक सोच्नुपर्ने विषय भएको छ । क्याम्पस स्तरबाट नेपाली भाषालाई लगभग अन्तिम अवस्थामा पुर्याइसकेकाहरूले अहिले आएर विद्यालय स्तरबाट पनि नेपाली भाषालाई विस्तारविस्तार खुम्च्याउँदै लगेर अन्त्य गर्ने दुष्प्रयास गर्दैछन् । सबै सरोकारवाला निकायले बुझ्नैपर्ने कुरा के छ भने अन्तर्राष्ट्रिय स्तरको गुणात्मक शिक्षा दिएर हाम्रो जनशक्तिलाई विश्व बजारमा प्रतिस्पर्धा गर्न नेपाली भाषा बाधक होइन कि सहायकसिद्ध हुन्छ । यहाँ कक्षा ११ र १२ मा अनिवार्य नेपाली १०० पूर्णाङ्क राख्ने कि नराख्ने भन्ने सवालमात्र होइन । केही राज्यको नीति एवं पाठ्यक्रमको योजना निर्माणको स्थानमा पुगेर विदेशी अनुदानको प्रभावमा परेका उच्च तहका मानिसहरूको नियतका कारण पूर्वीय सभ्यताको जननी भाषामध्ये पर्ने नेपाली भाषाको गरिमामय पहिचानलाई आगामी पुस्तालाई बुझ्ने अवसरबाट बञ्चित गर्छन् कि भन्ने हो । पाठ्यक्रम विकास केन्द्र, शिक्षा विभाग लगायतका शैक्षिक योजना र निगमन गर्ने निकायमा विदेशी परियोजनाका साइनबोर्डका साथ कार्यकक्षहरू छुट्याइनुले यसभित्रको अन्तरकथा बुझ्न सकिन्छ । त्यस्तैगरी नेपालका निजी विद्यालयभित्र गइयो भने इङ्लिस स्पिकिङ जोन भन्दै नेपाली बोल्नेलाई कारबाही गरिनेछ भनेर लेखेको परिदृश्य देख्न सकिन्छ । अब नेपाली बोल्नेलाई होइन, नेपाली बोल्न नदिनेलाई कारबाही नगरेसम्म नेपाली भाषामाथि प्रहार गर्नेले संरक्षण पाइरहनेछन् । भुवन त्रिपाठीपोखरा लेखनाथ२८, कास्की"
सुन तस्करीमा भूपूहरूको गिरोह,"मुलुकमा किन यस्तो हुन्छ भनेको त न्यायालयमै यस्तो कुकृत्य संगठित कार्य हुन्छ । अनि किन मुलुक र यहाँका नागरिक कंगाल नहोस् । राजनीतिक दल र तिनका नेताहरू पनि यस्तै काम गरेर अर्बौं पैसा कमाउँछन् । चुनाव जित्छन् । सत्ता हत्याउँछन् र यस्तै संगठित रूपमा आपराधिक काम गरेर अर्बौं कमाउँछन् । यसमा एक्लै प्रहरीको संलग्नता देखिँदैन । त्यसलाई आदेश दिने नेताहरू पनि संलग्न हुनुपर्छ । छोटे माछाहरूको नाम सार्वजनिक भए पनि र बडे माछाहरूको नाम अझै पनि सार्वजनिक भएको देखिँदैन । यसरी राज्य र नागरिकको शिरमाथि चढेर वैधानिकअवैधानिक संगठित चोरी, तस्करी र भ्रष्टाचारी जस्ता काम भैरहेको छ । सबै एकआपसमा जोडिएका छन् । यी सबैलाई कानुनी कारबाहीको दायरामा ल्याउनुपर्छ । राजेश विद्रोही लहान, सिरहा"
निगमप्रतिको विश्वास,"निगमको उडानप्रति मन्त्रीलाई विश्वास छैन समाचारअलि अतिशयोक्ति लाग्यो । दुर्गमका जनताको विश्वासपात्र अनि अनगिन्ती यात्रुको आस्था केन्द्र बनिसकेको वायुसेवा निगम पत्यारिलो नलाग्नुपर्ने कारण छैन । सधैं ढिला उड्ने भए यात्रुको लुँडो किन लागेका त आरएमा ? वर्तमान प्रतिस्पर्धात्मक हवाई बजारमा नेवानिप्रति यात्रुको छनोटका पछाडि के कारण छ ? तिनलाई कस्तो सेवा दिएको छ त नेवानिले ? यस सन्दर्भमा समाचारमा सूक्ष्म विश्लेषण हुनसकेको भए राम्रो हुन्थ्यो । अचेल आन्तरिक मात्र होइन, अन्तर्राष्ट्रिय यात्रु धेरैको रोजाइ बन्दैछ, नेवानि । निश्चित रूपमा नेवानिसँग पर्याप्त जहाज छैन, पुग्दो पाइलट, इन्जिनियर छैनन्, प्राविधिक वा अन्य कतिपय अप्ठेराले भनेकै समयमा जहाज नउड्न सक्छ । मौसम वा अनेक परिस्थितिवश कहिलेकाहीं समयको परिपालना नभएको नकार्न सकिन्न । तर प्रभावकारी सेवा, सुधारोन्मुख अवस्था एवं विस्तारित क्षमताका कारण अहिले निगम विश्वास गर्नयोग्य संस्था बन्दैछ । अन्तर्राष्ट्रिय उडानमा भत्ताको आसका लागि ढिलाइ गर्ने केही पाइलटप्रति निगरानी गर्नै पर्नेछ । तर नेवानिलाई माया गर्दै दिनरात नभनी पारिवारिक सम्झनालाई मुटुमा लुकाएर अमूल्य जीउधन सम्हाल्दै आकाशमा हजारौं घन्टा श्रमपूर्ण फन्को लगाउने ती प्राविधिक मनुवाप्रति सहानुभूति रहनुपर्छ । आफ्नो ध्वजावाहकप्रति सबैलाई गर्व लाग्छ । आवश्यकतामा रहेका असंख्य यात्रुले नेवानि र नेवानिको सेवाप्रति जति विश्वास बढाएका छन्, सबै सेवाग्राहीभित्र त्यो उमार्ने प्रयासमा निगम छ । माधवराज लोहनी ड्युटी मेनेजर, नेपाल वायुसेवा निगम, काठमाडौं"
नौटंकी बन्दै विद्यालय भर्ना,"सरकारी विद्यालयको बद्नाम, निजी विद्यालयको ब्रह्मलुट, शिक्षकहरूको झोले धुपौरे चरित्र, नेताहरूको अकर्मण्यता र सरकारको अराष्ट्रिय प्राज्ञिक नीतिमा जबसम्म सुधार हुँदैन, तबसम्म प्रत्येक वर्ष लगाइने शैक्षिक नारा निष्काम, निकम्मा र निष्प्रभावी हँुदै जान्छ । मन्त्री, सांसद, नेताले मनोगत ह्विपका भरमा भर्ती गराएका यस्ता खाले १२ हजार बालबालिकामा सकारात्मक शैक्षिक आकर्षण र बनावटी अभिभावकमा इमानदारी कायम रहन सक्यो भनेमात्र भर्ती भएको यो संख्या २४ कक्षा माथिसम्म पुग्ला । शैक्षिक सामग्री दैनिक प्रयोग हुन्छ । कपडा, झोला, जुत्ता सधैं एउटैले चल्दैन, बिरामी हुँदा उपचार र पेटभरि खाना निरन्तर भएन भने भोको पेट पढ्न जाने यी बालबालिका र संरक्षकको नाम, ठेगाना विद्यालय खातामा मात्र बन्दी हुनपुग्छ । राज्यको स्रोतसाधनको दोहन र शैक्षिक लक्ष्य प्राप्तिमा पुरानै इतिहास दोहोरिन सक्छ । शिक्षालाई पूर्ण निशुल्क, सर्वसुलभ र अनिवार्य बनाउन केन्द्र, प्रदेश र स्थानीय सरकार, जनप्रतिनिधि, दल र संगठनहरू इमानदारिसाथ अभियानमा संलग्न नहुने हो भने प्रचारबाजीको औचित्य छैन । बाबुआमा संरक्षकहरू हुँदाहुँदै नौटंकी गरेर अर्काले ग्रहण गरिदिएको अभिभाकत्वको न भविष्य हुन्छ, न भर, न विश्वास र निरन्तरता नै हुन्छ । मधुसूदन ओझाविराटनगर३, मोरङ"
फेवाताल जोगाउने दायित्व,"पर्यटकीय हिसाबले अति महत्त्वपूर्ण स्थल, जैविक विविधता संरक्षण तथा पर्यावरणीय सन्तुलनका हिसाबले रामसारमा सूचीकृत फेवाताल भूमाफियाको अतिक्रमणमा परेको छ । १२ हजार ८ सय ७४ रोपनी क्षेत्रफल कायम रहेको फेवातालको जग्गामध्ये १७ सय रोपनी व्यक्तिको नाममा दर्ता भएपछि मुद्दा सर्वोच्च अदालतसम्म पुग्यो । अदालतसम्म भूमाफियाको प्रभाव रहेका कारण मुद्दा ८ वर्षसम्म लम्बिन पुग्यो । पूर्व प्रधानन्यायाधीश सुशीला कार्कीले आफ्नै इजलासबाट फेवाताल अतिक्रमण सम्बन्धित मुद्दाको फैसला गर्ने जानकारी भूमाफियाले प्राप्त गर्नु र प्रधानन्यायाधीशलाई महाअभियोग लगाउनेसम्मको पहुँच राख्नुले फेवाताल अतिक्रमणमा भूमाफियाहरू शक्तिशाली भएको प्रस्ट देखिन्छ । भर्खरै सर्वोच्च अदालतले फैसला गर्यो । ढिलै भए पनि अदालतको फैसला स्वागतयोग्य छ । फेवाताल वरपरका ६५ मिटर क्षेत्रलाई ताल संरक्षण क्षेत्र तोक्ने कानुन विपरीत जग्गा दर्ता भएकोलाई खारेज गर्ने, कानुनसम्मत दर्ता भएकोलाई मुआब्जा दिएर तालकै अधीनमा उक्त जग्गा ल्याउन सरकारलाई दिएको आदेश झनै सकारात्मक छ । तालको पानि सुक्दै गएपछि उक्त जग्गामा व्यक्तिले घरटहरा बनाई भोगचलन गर्ने र सो आधारमा व्यक्तिकै नाममा दर्ता गर्दै जाने हो भने अबको केही वर्षमै तालको अस्तित्व शून्य हुने कुरा पक्का छ । तिलप्रसाद न्यौपानेबालाजु, काठमाडौं"
एकताको अन्योल,"परिवर्तनका केही संकेत नयाँ सरकारले अवश्य गरेको छ, तर पर्याप्त छैन । कर्मचारीतन्त्रमा सरकारको पूर्ण नियन्त्रण अझै पनि देखिएको छैन । सरकारलाई सहयोग गर्न दुवै वामपन्थी दलका केन्द्रदेखि सेलसम्मका कमिटी र सदस्यहरू परिचालित हुनुपर्छ । त्यस्तो वातावरण बनाउने काम पार्टी र सरकार दुवैले गर्नुपर्छ । बलियो सरकारका लागि बलियो पार्टी, बलियो पार्टीका लागि आम कार्यकर्ताको परिचालन सत्तारुढ दलहरूको साझा योजना र लक्ष्य हुनुपर्छ । मन्त्री विशेषका योजना र प्राथमिकताहरू हेर्दा समाजवाद प्राप्तिको लक्ष्यमा द्विविधाहरू देखिन थालेका छन् । एक्लो प्रधानमन्त्री वा मन्त्रीले मात्र होइन, सिंगै पार्टीले परिवर्तनका नीति, योजना र कार्यक्रम बनाउनुपर्छ । तबमात्र जीवनको रङलाई हरियो बनाउन सकिन्छ । पार्टी एकताको आधार सुदृढ बनाउँदै अविलम्ब एकता गरी जनताको जीवनको रङ बदल्न अब सपना होइन, कार्यक्रमको खाँचो छ ।"
प्रेसका चुनौती,"नेपाल पत्रकार महासंघका अनुसार गएको एक वर्षमा नेपालमा प्रेस स्वतन्त्रता हननका ६२ घटना भएका छन् । त्यसमध्ये सबैभन्दा बढी दुव्र्यवहारका १९, आक्रमणका १७ र गिरफ्तारका १६, अवरोधका ६, नीतिगत बन्देजका ३ र बेपत्ताको एउटा घटना भएका छन् । विगतमा तुलनामा प्रेस स्वतन्त्रताको अवस्थामा निकै सुधार भएको देखिन्छ । यद्यपि प्रवृत्तिगत आधारमा भने चुनौती कायमै छ । प्रेस स्वतन्त्राको अवस्था सुधार्न केही नीतिगत, कानुनी, संरचनागत र व्यावहारिक क्षेत्रमा काम गर्नुपर्ने खाँचो छ । पत्रकारको पेसागत तथा भौतिक सुरक्षामा पहिलो प्राथमिकता दिनु पर्नेछ भने उनीहरूको दक्षता अभिवृद्धिमा संस्थागत पहल आवश्यक छ । आमसञ्चार क्षेत्रमा ब्याप्त दण्डहीनता र स्वनियन्त्रणको अवस्थाको अन्त्य हुनुपर्ने खाँचो छ भने मिडियाको विश्वसनीयता, जवाफदेहिता, पारदर्शिता र सुशासननिम्ति स्वमूल्यांकन र स्वनियमन अपरिहार्य बनेको छ । यसका निम्ति राज्यका निकायमात्र हैन, मिडिया उद्योग र पत्रकार स्वयंको अग्रसरता जरुरी छ । विष्ट नेपाल पत्रकार महासंघ पूर्वअध्यक्ष हुन् ।"
युगले खोजेको सहभागिता,"महिला मैत्री संविधान निर्माण गरेर आर्जन गरेको विश्व प्रतिष्ठा बचाइराख्ने चुनौती यतिखेर हामी सबैसामु छ । यसर्थ सरकार, संसद, अदालत, राजनीतिक दल र नागरिक समाज जिम्मेवारी बोधका साथ महिलामाथि हुने सबै खाले अन्याय विरुद्ध एकस्वरले प्रस्तुत हुन आवश्यक छ ।पन्त नेपाली कांग्रेसकी नेतृ तथा पूर्वमन्त्री हुन् ।"
भेरीबबईमा सहमति,सिँचाइ विभाग र कोभेकबीच २०७१ माघमा निर्माण सुरु गरी २०७५ फागुनमा सुरुङ निर्माण सम्पन्न गर्ने सम्झौता छ । बबईमा मिसाइएको पानीबाट ४८ मेगावाट विद्युत् तथा बाँके र बर्दियाको ५१ हजार हेक्टरमा सिँचाइ सुविधा उपलब्ध हुनेछ । स्वदेशी लगानीमा निर्माण हुन लागेको यस आयोजनाको कुल लागत साढे १६ अर्ब छ । बाह्रै महिना सिँचाइ उपलब्ध भएपछि कृषि उत्पादन बढ्न गई आयोजनाबाट वार्षिक ३ अर्ब र विद्युत्बाट ४ अर्ब प्रत्यक्ष आम्दानी हुने अनुमान गरिएको छ ।
निष्पक्ष छानबिनको माग,"प्रहरीले घटनाबारे बुझ्न भन्दै स्थानीय एक युवकलाई नियन्त्रणमा लिएको छ । घटना शंकास्पद भएकाले स्थानीय एक युवकलाई नियन्त्रणमा लिएका छौं । अनुसन्धान भइरहेको छ, डीएसपी दधिराम न्यौपानेले भने, शवनजिकै शंकास्पद औषधि फेला परेको छ । पोस्टमार्टमको रिपोर्ट आउन पनि बाँकी छ । आफन्तकहाँ जान भन्दै आइतबार घरबाट हिँडेकी उनी मंगलबार गोठमा मृत अवस्थामा फेला परेकी थिइन् ।"
२१ घण्टा विमानस्थल सञ्चालन : स्वागतयोग्य तर यथास्थितिमा असम्भव,"मन्त्रीको अभियानमा हाम्रो समर्थन छ तर प्राधिकरणले कम्तीमा ९० जना एटीसी उपलब्ध गराए २१ घण्टा विमानस्थल चलाउन सकिएला, नाट्काका एक पदाधिकारीले भने । हवाई सुरक्षाका लागि एटीसीले हाइली अलर्ट अवस्थामा पाइलटहरूलाई सेवा दिनुपर्छ । नियमअनुसार एटीसीले एक सिफ्टमा ६ घण्टा काम गर्नुपर्छ । तर, जनशक्ति अभाव भएको अवस्थामा बढीमा १० घण्टादेखि अत्यन्त संवेदनशील परिस्थतिमा १२ घण्टासम्म काम लगाउन सकिन्छ । अन्तर्राष्ट्रिय मान्यता र नियमले १२ घण्टा काममा लगाउँदा एटीसीलाई आधाआधा घण्टाको बिराम दिनुपर्ने भनेको छ । तर, असामान्य परिस्थतिमा मात्रै ।"
साल्ट ट्रेडिङको प्रतिवेदन अख्तियारमा,"कमिटीले सेयरमा परिणत गर्न आदेश दिएपछि प्रतिवेदन नै गायब बनाइएको थियो । सेयर संरचनाको विषयमा आपूर्तिबाट पनि केही असहयोग भइरहेकाले आपूर्तिसँग पनि छलफल गर्ने आयोगको तयारी छ । आपूर्ति तालुक मन्त्रालय हो, सेयर आपूर्तिकै बढ्छ । उसले सहयोग गर्नुपर्ने हो, आयोगका प्रवक्ता मैनालीले भने, साल्टको वकालत गरेको छ भने त्यसमा झिनामसिना स्वार्थ हुन सक्छन् । नियमक निकाय नै आपूर्ति भएकाले आपूर्ति सक्रिय हुनुपर्छ ।"
फेरि बढयो इन्धनको मूल्य,निमले खाना पकाउने एलपी ग्यास र हवाई इन्धनको मूल्य भने यथावत् राखेको छ । खाना पकाउने एलपी ग्यासको मूल्य १३ सय ७५ रुपैयाँ पर्छ । हवाई इन्धन आन्तरिकतर्फ प्रतिलिटर १ अमेरिकी डलर तोकेको छ । नयाँ मूल्य समायोजनपश्चात् निगमको अर्धमासिक नाफा १० करोड ५५ लाख रुपैयाँ छ । यसअघि निगमको नाफा २१ करोड २३ लाख रुपैयाँ थियो । आयल निगम अत्यधिक घाटामा गएपछि सरकारले २०७१ असोजमा स्वचालित मूल्य लागू गरेको थियो । स्वचालित मूल्यअनुसार आईओसीले १ र १५ तारिखमा नयाँ मूल्य पठाउँछ । सोहीअनुसार मूल्य समायोजन गर्दै आएको निगमको दाबी छ ।
नागरिकको तथ्यांक एकीकृत गर्ने तयारी,"सरकारले केही वर्षयता यस्तै खाले अवधारणमा राष्ट्रिय परिचयपत्र वितरण गर्ने तयारी पनि गरिरहेको छ । सरकारले यसका लागि ७ वर्षअघि नै राष्ट्रिय परिचयपत्र व्यवस्थापन केन्द्र गठन गरेको थियो । राष्ट्रिय परिचय पत्रमा औंठाछाप, आँखा र अनुहारको माइक्रो स्क्यान विवरण समेट्ने सरकारको तयारी छ ।"
नियमन प्रभावकारी बनाउन निर्देशन,यो बैंकपछि मात्र बाफिया र कम्पनी ऐनअन्तर्गत आएको हो ।
नेप्से सवा ११ अंकले बढयो,"करिब साढे ५ हजार कारोबारबाट १ सय ५८ कम्पनीका ७ लाख ८५ हजार ५ सय ४४ कित्ता सेयर किनबेच भए । ती कारोबारबाट ३८ करोड ६ लाख रुपैयाँ परिचालन भएको छ । परिसूचक बढेपछि सेयर बजारको आकार (कुल बजार पुँजीकरण) १५ खर्ब ९६ अर्ब रुपैयाँ पुगेको छ । उक्त दिन कारोबारमा आएकामध्ये वित्त कम्पनी र उत्पादन तथा प्रशोधनबाहेक सबै समूहको परिसूचक बढयो । बुधबार लघुवित्त समूहको परिसूचक २७४ प्रतिशत, अन्य समूहको २१६, बिमाको १५५, जलविद्युत्को १६२, होटलका ११६ प्रतिशत बढे । तर, उत्पादन तथा प्रशोधन समूहको परिसूच ०८७ र वित्त कम्पनीको परिसूचक ०४३ प्रतिशतले ऋणात्मक रहे ।"
मरिच र रहरको तस्करी बढयो,"सशस्त्र प्रहरी सीमा सुरक्षा कार्यालय वीरगन्जका निमित्त प्रमुख डीएसपी सुशील पराजुलीले नाकाबाट मरिच तस्करीको सूचना आएलगत्तै पक्राउ गर्न टोली खटाउने गरेको बताए । तस्करीलाई कुनै पनि हालतमा प्रश्रय दिइँदैन, उनले भने, म आफैं पनि यसमा सचेत छु ।"
यार्चागुम्बु संकलनमा कडाइ,"घटे संकलकमनाङको नम्ग्याखर्क सबैभन्दा बढी यार्चागुम्बु पाइने ठाउँका रूपमा चिनिएको छ । यसअघिका वर्षमा ७ सयभन्दा बढीले उक्त लेकमा यार्चागुम्बु संकलन गर्दै आएका थिए । सातजना गोरखालीको हत्या भएपछि त्यसपछिका वर्षमा ह्वात्तै घटयो । करिब ५ सयको हाराहारीले संकलन गर्दै आएकामा २०७२ वैशाख १२ गतेको भूकम्पपछि संकलक पुन: ह्वात्तै घटेका हुन् । पहिलेको घटना र त्यसपछि भूकम्पका कारण संकलक घटे, उनले भने, संकलक घर बनाउने काममा खटिनुपरेको छ । घर बनाउन व्यस्त भएपछि उनीहरू आएनन्, उनले भने । पुर्जी व्यवस्थापक लामाका अनुसार गत वर्ष २ सय ४० जनाले पुर्जी लिएका थिए । यस वर्ष १ सय ३२ जनाले लिएका छन् । वैशाख अन्तिमसम्म पुर्जी खुला गर्छौं । अब आए पनि धेरै आउने छैनन्, उनले भने ।"
६ हजार हेक्टरमा चैतेधान,जिल्लामा ५० प्रतिशत धान हाईब्रिडजिल्लामा हाईब्रिड जातको धान लगाइने क्रम बढेको छ । चैतेधान लगाउने किसानले हाईब्रिड कमै लगाएका छन् । मिहिनेत गरेमा हाईब्रिड धानले दिने उत्पादनभन्दा स्थानीय जातले बढी उत्पादन दिन सक्ने कृषि विकास कार्यालयले जनाएको छ । कार्यालयका अनुसार ५० प्रतिशत किसानले हाईब्रिड जातका धानको बीउ लगाएका छन् । किसानहरूले अलिकति मिहिनेत गर्यो भने स्थानीय जातका धान फल्ने र आम्दानी राम्रो पाइने गैरेले बताए ।
औद्योगिक प्रदर्शनीमा १५ करोडको कारोबार,"स्थानीय निकायमार्फत लघु, घरेलु तथा साना उद्योगको विकास र विस्तारमा बजेट परिचालन गर्नुपर्ने बताइन् । महासंघका अध्यक्ष श्यामप्रसाद गिरीले मुलुकमा रहेका करिब तीन लाख लघु, घरेलु तथा साना उद्योगहरूलाई सुरक्षा गर्नुपर्ने बताए । मेलामा ७५ जिल्लाका उद्यमीसहित भारत, पाकिस्तान, बंगलादेशलगायत सार्क मुलुक तथा चीनको पनि सहभागिता थियो ।"
बालविवाह मण्डपबाटै पक्राउ,स्थानीयका अनुसार कतिपय गाउँमा जनप्रतिनिधिले नै आर्थिक दण्ड गरी बालविवाहलाई मान्यता दिने गरेका छन् । प्रहरी प्रमुख फुयालका अनुसार गाउँका अगुवा र जनप्रतिनिधि नै बालविवाहको भोजमा उपस्थित हुने गरेकाले कानुनविपरीत भइरहेका बालविवाहले प्रश्रय पाएको हो । जनप्रतिनिधि र नेताले आर्थिक लेनदेन मार्फत बालविवाह मिलाइदिने गरेको सुनिन आए पनि त्यसविरुद्ध उजुरी प्राप्त भएमा कारबाही थालिने उनले बताए ।
दुनै फेरि बन्द,"साबिकको दुनै र रह गाविसका स्थानीयले बुधबार दिउँसो १ बजेदेखि ४ बजेसम्म दुनै बजार बन्द गराएका छन् । बजार बन्द गराएका उनीहरूले नगरप्रमुखविरुद्ध नाराबाजीसमेत गरेका थिए । आन्दोलनकारीले दुनैमा केन्द्र फिर्ता नहुँदासम्म विरोध कायम रहने बताएका छन् । गत फागुन १६ देखि नगरपालिकाका वडा १, २, ३ र ४ दुनै, थाला, लोचा, दुनै र तिप्लाका बासिन्दा आन्दोलित छन् । आन्दोलनकारीले नगरप्रमुखले गरेका हरेक निर्णयको विरोध गर्ने, नगर कार्यपालिकाको बैठकमा उपस्थित नहुने, विकासका काममा अवरोध गर्ने चेतावनी दिएका छन् ।"
शरणार्थी स्वदेश फिर्ता प्रक्रिया: राष्ट्रसंघीय संलग्नता स्वीकार,म्यान्मारमा सैनिक दमनको कारण देश छोडेर भाग्न बाध्य रोहिंग्याहरू हाल बंगलादेशको कोक्स बजारमा मात्र करिब १० लाख पुगेको अनुमान गरिएको छ । करिब ७ लाख रोहिंग्या मुसलमान म्यान्मारको राखिन राज्यबाट गएको अगस्ट २५ देखि लगातार दुई महिनामा नै त्यहाँ पुगेका थिए । पछिल्लो समयमा पनि उनीहरू देश छोडेर भाग्ने क्रम जारी छ । कोक्स बजारमा रहेको शरणार्थी शिविरमा बसिरहेका शरणार्थीहरूसँग पनि उक्त प्रतिनिधिमण्डलले भेटेर उनीहरूका अप्ठयाराहरू र देश छोडेर भाग्नुपर्ने कारणबारे परामर्श गरेका थिए । म्यान्मार सरकारले शरणार्थीलाई घर फर्किन कुनै रोकटोक नभएको बताए पनि आफूहरूलाई सुरक्षा नभएको उनीहरूको भनाइ छ ।
बेलायतको स्थानीय निर्वाचनमा नेपाली,"त्यसैगरी, कमलबहादुर गुरुङले लन्डन बरो अफ बार्नेटको सेड वार्डमा लेबर पार्टीबाट उम्मेदवारी दिएका छन् भने आनन्द राई फेल्थाम नर्थ क्षेत्रमा कन्जरभेटिभ पार्टीका तर्फबाट काउन्सिलर उठेका छन् ।"
जीवन जुत्ताजस्तै हो,"माइकल र यज्यु सँगै बसेर प्रोसेसिङ आर्टको कन्सेप्ट तयार पारेका थिए । गरिरहेका कला प्रदर्शनीभन्दा फरक पाटोमा काम गर्ने दुवैको चाहना थियो । यज्युले खेर फालिएका फलामका टुक्रा बटुलेर विभिन्न आवाज आउने बाजा बनाए । यति बनाउँदैमा उनको कला टुंगिएको थिएन । बाजालाई ठाउँठाउँमा लगेर हरेक उमेर समूहका मान्छेलाई उनले बजाउन लगाए । तीसँग कस्तो अनुभव भयो ? भन्दै जिज्ञासासमेत बटुले । एक दिन वसन्तपुरको बाटोमै त्यो बाजा छोडेर गए । भोलिपल्ट आउँदा बाजा हराइसकेका थियो । यज्युले हराएको बाजा खोज्न फेरि मान्छेहरूको प्रतिक्रिया लिए । अन्तिममा सीसीटीभीबाट पत्ता लाग्यो । कुकुर डुलाउँदै आएको एक व्यक्तिले बाजालाई टिपेर घर लगेको रहेछ । यज्युले यस्तो प्रक्रियालाई कला यात्रा भनेर सम्बोधन गरेका छन् । आर्ट अनुभूति नगरी पूर्ण हुँदैन, उनले भने, मैले दर्शकलाई समेत कलामा जोड्ने प्रयत्न गरेको छु । माइकल र यज्युले बिटविन टु प्वाइन्ट्स थिममा आआफ्ना मिल्दा विचार कलामार्फत सम्प्रेषण गरेका छन् ।प्रदर्शनी मे ३ तारिखसम्म जारी रहनेछ ।"
फुटबल दर्शक क्याप्टेनका कलाकार,"भुवनले दिवाकर भट्टराई निर्देशित यो फिल्ममा अभिनय गरेका छैनन् । आफू सुहाउँदो रोल नभएकाले पर्दामा देखिन्नँ, उनले भने, अनमोलको लागि भने उपयुक्त भूमिका छ ।"
दीपेन्द्रको दोस्रो फिल्म,"निर्देशक लामाले दुई वर्षपछि दोस्रो फिल्म सुट गर्न लागेको र यसका लागि निकै गृहकार्य गरेको बताए । मेरो पहिलो फिल्मले सकारात्मक प्रतिक्रिया पाएको थियो, उनले भने, दोस्रोका लागि दर्शकले जस्तो अपेक्षा गर्नुभएको छ, त्यसलाई न्याय गर्न खोज्दै छु ।"
आरनमा मातृका र मनोज,"दार्जिलिङका कवि बोगटीले ईश्वर एक र दुई, मीत, आदिवासी लगायत कविता सुनाए । उनका कवितामा भारतीय सत्ताको विरोध र सामाजिक विकृति र विसंगतिमाथि प्रहार थियो । बोगटीले सिलिगुडीका अर्का कवि राजा पुनियानी लगायतसँग मिलेर हस्तक्षेप आन्दोलन चलाइरहेका छन् । कार्यक्रममा कवि मुक्तान थेबाले उन्मुक्त र हस्तक्षेप दुई देशका समकालीन आन्दोलन भएको भन्दै सैद्धान्तिक धरातलमा समानता रहेको बताए ।"
छायाछविमा विवश र प्याकुरेल,"काठमाडौं कास) छायाछवि काव्य शृंखलामा यसपटक कवि हेमन्त विवश र गजलकार सीता प्याकुरेल प्रस्तुत भए । विवशले एक दर्जन कविता सुनाए भने प्याकुरेलले १० वटा गजल । विवशले सुदूर र मध्यपश्चिमका गरिबीसँगै त्यहाँको सास्तीलाई समेटेका सुनाएका थिए । प्याकुरेलका प्राय: गजल भने मायाप्रेममा आधारित थिए । संगीतकार बुलु मुकारुङ, गीतकार शान्तिप्रिय र रश्मि रोदनले कविद्वयका सिर्जनामाथि टिप्पणी गरे ।"
आधा उज्यालो अन्तक्र्रिया,"प्राडा अमरराज जोशीले कविताले जब उत्कृष्ट विम्बहरू पाउन थाल्छ, तब कविता बोल्न थाल्छ र कवि मौन रहन्छ भन्दै थपे, भीष्मको सर्वोत्कृष्ट काव्यिक शक्ति भनेको दृश्यवस्तुलाई शब्दमा परिष्कृत ढंगले पोख्न सक्नु हो । कार्यक्रममा कथाकारअनुवादक महेश पौडयाल, निबन्धकार शेखर खरेल, कविगजलकार डा विजय सुब्बा र डा सृजना शर्माले समेत बोलेका थिए । भीष्मले संग्रहका ६ वटा कविता वाचन गरेका थिए ।"
वर्षे अधिवेशन जेठको पहिलो साता,संसद् सेवाका उपसचिव र अधिकृत अझै आएका छैनन् । ३ जना उपसचिवको दरबन्दी भए पनि प्रशासनतर्फका मात्रै कार्यरत छन् । संसद् र कानुन सेवाका नहुँदा समस्या परेको भन्दै उनले प्रदेश सरकारका सचिवलगायतबाट सहयोग लिइरहेको बताए ।
अनुदान लिन सकस,"लोथर चितवन जिल्लाको विकट पहाडी इलाका हो । यो ठाउँमा पर्ने बासवाङ गाउँ धादिङ जिल्लाको सिमानामा पर्छ । पहिलाको लोथर गाविस अहिले राप्ती नगरपालिकामा गाभिएको छ । राप्ती नगरपालिकाको कार्यालय पूर्व पश्चिम राजमार्गसँग जोडिएको छ । यहाँबाट बासवाङ पुग्न गाडीमै गए पनि कच्ची र पहाडी बाटोका कारण पाँच घण्टा लाग्छ । राप्ती नगरपालिका१३ मा पर्ने बासवाङका सन्तराम चेपाङ र दीपबहादुर चेपाङ नगरपालिका कार्यालय वरपर लालपुर्जाको फोटोकपी गर्ने ठाउँ खोज्दै गर्दा भेटिए । पहिलो किस्ता लगेर भूकम्पले भत्केको घर बनाउन सुरु गरेका उनीहरू थप किस्ताका लागि नक्सापासको प्रक्रिया सुरु गर्दै थिए । पहिला साविकमा गाविस रहेका तर अहिले एकाएक नगरपालिकामा परेका ठाउँहरूमा नक्सापासको प्रावधान आउँदा सेवाग्राहीले चाँडै रकम पाएका छैनन् । दोस्रो किस्ताको रकम धेरै लैजानेमा नगरपालिकाका भन्दा गाउँपालिकाका धेरै छन्, प्राधिकरणका शाखा प्रमुख कार्कीले भने । चितवनमा एक मात्र गाउँपालिका इच्छाकामाना छ । दोस्रो किस्ता लैजाने ७ सय ९७ मध्ये ६ सय ४९ जना इच्छाकामनाका रहेको कार्कीले बताए । उनका अनुसार नगरपालिकामा नक्सापास प्रक्रिया, स्वामित्व, नक्सा निर्माण विधिजस्ता पक्षले घर बन्न नसकेको र बनेकाहरूको पनि पास गर्न कठिनाइ छ । स्थानीय तहका प्राविधिकहरूले पुनर्निर्माण प्राधिकरणले खटाउने प्राविधिकसँग समन्वय नगर्दा लाभग्राहीहरू मर्कामा परेको कार्कीले बताए । बैंकले पनि लाभग्राहीको खातामा गएको रकम समयमा नदिने गरेकोसमेत शाखा प्रमुख कार्की बताउँछन् ।"
नागरिकता जलेकाले वृद्धभत्ता मिलेन,"७ छोराछोरीका बावु गोपालको साथमा अहिले श्रीमती मात्रै छिन् । नागरिकता भएको भए सरकारले महिनाको २ हजार रुपैयाँ दिन्थ्यो, गोपालले गहभरि आँसु पार्दै भने, त्यति पैसा भएको भए दु:खजिलो बाँचिन्थ्यो । उनका दुवै घुँडा सुनिएका छन् । उकालो ओरालो मात्र होइन, समथरमा पनि कसैको साहाराबिना हिँड्न सक्दैनन् । नागरिकता नभएको कारणले वृद्धभत्ता दिन सकिएको छैन, वडाध्यक्ष सिंहबहादुर चेपाङले भने, उनीजस्ता धेरै जेष्ठ नागरिकले पाउन सकेका छैनन् । विशेषगरी चेपाङ समुदायका वृद्धवृद्धा हेटौंडा गएर नागरिकता बनाउन सक्दैनन् । मुख्यगरी आर्थिक अभावकै कारण उनीहरूलाई हेटौंडा आवतजावत गर्न कठिनाइ छ । जिल्ला प्रशासन कार्यालयले यस क्षेत्रमा एकीकृत घुम्ती शिविर सञ्चालन नगरेसम्म विपन्न समुदायका व्यक्तिहरूले नागरिकता लिन सक्दैनन्, गाउँपालिका अध्यक्ष राजकुमार मल्लले भने, कम्तीमा पनि २२ वर्षमा यो क्षेत्रमा नागरिकता टोलीसहितको एकीकृत घुम्ती शिविर सञ्चालन गर्नुपर्छ । राक्सिराङ गाउँपालिकामा समेटिएका साविकका गाविस खैराङ, काँकडा, राक्सिराङ, सरिखेत र कैलाश गाउँपालिकामा पर्ने साविक गाविस भार्ता, गोगने, डाँडाखर्क, कालिकाटार र नामटारका ३५ प्रतिशतभन्दा बढी चेपाङ समुदायहरू नागरिकताविहीन छन् । कैयौंलाई नागरिकताको महत्त्व नै थाहा छैन, कैयांैलाई हेटौंडा आएर नागरिकता लिन नै आर्थिक समस्या छ, कैलाश गाउँपालिकाका अध्यक्ष टंक मोक्तानले भने, गाउँमा नागरिकताको टोली आएको अवस्थामा मात्र उनीहरूले नागरिकता बनाउन सक्छन् । नागरिकता अभावले ७० वर्ष पार गरिसकेका कैयांै स्थानीय वृद्धवृद्धाहरू वृद्धभत्ता पाउनबाट वञ्चित छन् ।"
केरा फाँड्नेलाई कारबाही माग,"कालिका नगरपालिकाका मेयर खुमनारायण श्रेष्ठले पनि घटनामा संलग्नलाई कारबाही गराउन प्रशासनसँग समन्वय भइरहेको बताए । रातभरमा १२ जना किसानको खेतका ३ हजार ९४ बोट केराहरू काटेर नष्ट गरिएको थियो, जसबाट किसानको साढे १५ लाख रुपैयाँ नोक्सान भएको केरा उत्पादक संघले जनाएको छ । केरा र पाँच कट्ठाको मकै पनि नोक्सान भएको छ ।"
सात झोलुङ्गे पुल बन्दै,गत वर्ष दुइटा तुइन विस्थापित भए । जिल्लाका ८ स्थानका तुइनमार्फत २० हजारले जोखिमयुक्त रूपमा दैनिक आवतजावत गर्दै आएका छन् । जिल्लामा हालसम्म ६५ वटा झोलुङ्गे पुल निर्माण भइसकेका छन् ।
यस्तो पो स्कुल भवन,अति नै सुन्दर कोसेलीको रूपमा नयाँ भवनलाई लिएको बताउँदै उनले भवनको स्वरूपमा पढाइ पनि भइदिए यो समुदायको मुहार फेरिनेमा उनी ढुक्क छन् । विद्यालयको क्षेत्रफल १० रोपनी जमिनमा फैलिएको छ । प्रधानाध्यापक जयबहादुर श्रेष्ठले भवनको कुनै पनि स्वरूप बिग्रन नदिने गरी प्रयोग गरिने बताए ।
मृत फेला,नुवाकोट (कास) विदुर नगरपालिकास्थित डाइमन्ड होटलको बाथरुम भुन्डिएको अवस्थामा समिकात्तिक गाउँपालिकाका २४ वर्षीय लक्ष्मी नाथ मृत फेला परेकी छन् । जिल्ला प्रहरी प्रमुख एसपी वसन्तबहादुर कुँवरका अनुसार लक्ष्मी श्रीमान् नवीन नाथका सँगै उक्त होटलमा बस्दै आएकी थिइन् । सामान्य विवाद हँुदा श्रीमतीले सोही होटलको बाथरुमको धारामा सलको पासो लगाई झुन्डिएको अवस्थामा दखेर नवीनले सलको पासो काटेका थिए । नवीनलाई अनुसन्धानका लागि प्रहरीले नियन्त्रणमा लिएको छ । नवीन डेढ वर्षदेखि अहेव पदमा नुवाकोट सिटी अस्पताल विदुरमा कार्यरत छन् ।
आगलागीबाट क्षति,"नुवाकोट (कास) बेलकोटगढी नगरपालिका४ दियालेमा एक स्थानीयको घरमा आगलागी हुँदा करिब ८ लाख रुपैयाँ बराबरको क्षति भएको छ । मंगलबार साँझ स्थानीय प्रताप लामाको कच्ची घर जलेर अन्नपात, गरगहना, भाँडावर्तनसहित घरभित्र रहेका सामान जलेर नष्ट भएको जिल्ला प्रहरी प्रमुख एसपी वसन्तबहादुर कुँवरले बताए । खाजा बनाउने क्रममा ग्यास लिक भई आगलागी भएको थियो ।"
खोकनामा सर्वेक्षण रोकियो,"जिल्ला मालपोत कार्यालयमा भूकम्पपछि लालपुर्जाका लागि इमाडोल, सानागाउँ, झरुवारासी, लेले, विष्टछाप, प्युटार, इकुडोल र घुसेलबाट एक ३१ जनाले निवेदन दिएका थिए । माल्टा, धापाखेल र भट्टेडाँडाबाट ५, लामाटार, टीकाथली, गोदामचौर, बडिखेलबाट ५ सय र डुकुछाप, चौघरे, सैंबु, लुभु, भारदेउ र आश्राङबाट ३३ जनाले निवेदन दर्ता गराएका थिए । लालपुर्जा वितरण गर्न गठित समितिको सदस्य सचिवमा मालपोत कार्यालयका प्रमुख, सदस्यहरूमा जिल्ला समन्वय अधिकारी, जिल्ला वन कार्यालय र नापी कार्यालय प्रमुख रहने व्यवस्था छ ।"
क्यान्सर र मुटुका बिरामी बढी,बर्सेनि ६० प्रतिशको मृत्यु नसर्ने रोगको कारण हुन्छ । त्यसको मुख्य कारण सुर्तीजन्य र मदिराजन्य पदार्थ सेवन हो । सुर्तीजन्य पदार्थकै कारण मात्रै बर्सेनि पाँच लाख व्यक्तिले ज्यान गुमाइरहेको संगठनको तथ्यांक छ । उता एक लाखले उपचारमा केही राहत नभएको बिरामीहरूको गुनासो छ । जनस्वास्थ्य कार्यालयका प्रमुख र चिकित्सकहरू पनि कम्ती ५ लाख रुपैयाँ आर्थिक सहयोगको व्यवस्था भए बिरामीलाई उपचारमा सहयोग हुने बताउँछन् ।
महानगरमा सडक खाल्डारहित बनाइँदै,"महानगरभित्र जम्मा १ हजार ४ सय ५० किमि सडक पर्छ । महानगरलाई ८ मिटर चौडाइ भएका १ हजार किमि सडकको जिम्मेवारी छ । उसले आर्थिक वर्ष ०६१।०६२ देखि सडकको भौतिक पूर्वाधारको जिम्मा पाएको थियो । बाँकी सडक सरकारले केन्द्रीय तहबाटै हेर्छ । महानगरमा नयाँ बजार, चमती, मनोहरा, वाग्मती र धोबीखोला करिडोर सडक आयोजना सञ्चालनमा छन् । आयोजना सम्पन्न भएर औपचारिक रूपमा हस्तान्तरण भएपछि मात्रै महानगरले हेर्छ ।"
वडामा अनलाइनबाट सिफारिस,"ललितपुर (कास) यदि तपाईं व्यस्त हुनुहुन्छ, जागिरले गर्दा कार्यालय समयमा कतै जान भ्याउनुहुन्न । तर, सिफारिस लिनैपर्नेछ भने अनलाइनमार्फत लिन सक्नुहुन्छ । ललितपुर महानगरपालिका३ नम्बर वडा कार्यालयले अनलाइनबाट सिफारिस दिने व्यवस्था मिलाएको छ । अन्य वडा पनि सेवा विस्तार गर्ने क्रममा छन् । ललितपुर महानगरपालिका३ का वडाध्यक्ष श्रीगोपाल महर्जनले युवापुस्तालाई लक्षित गरेर सेवा सुरु गरिएको बताए । यो सेवा अनलाइन मार्केटिङजस्तै हो, उनले भने, आवश्यक कागजातसहित पठाएपछि सिफारिसको कपी अनलाइनबाट पठाइन्छ । उनका अनुसार सिफारिसको दस्तुर पनि अनलाइनबाटै तिर्ने व्यवस्था मिलाइनेछ । वडा कार्यालयको एप्स बनाउने क्रममा छौं, उनले भने । महानगरपालिकाका अनुसार अनलाइनबाट सिफारिस लिन सुरुमा ३ नम्बर वडा कार्यालयको वेबसाइटमा जानुपर्छ । वेबसाइटमा अनलाइन सिफारिस लेखिएको बटम हुन्छ । बटममा क्लिक गरेपछि त्यहाँ फारम देखिन्छ । नाम, इमेल, फोन नम्बर भर्नुपर्छ । र घरजग्गा नामसारी, मोही लगत कट्टा, घरबाटोलगायत सिफारिसमध्ये आफूलाई आवश्यक पर्ने छनोट गर्नुपर्छ । सम्पूर्ण कागजात स्याकन, फोटो खिचेर वा फ्याक्स गरेर सबमिट गर्नुपर्छ । त्यसपछि वडा कार्यालयले सिफारिस तयार पारेर इमेलमा वा कसैमार्फत पठाउन सक्छ ।"
रक्तदाता समाजमा नयाँ नेतृत्व,"काठमाडौं (कास) नेपाल स्वयंसेवी रक्तदाता समाजको तेस्रो राष्ट्रिय महाधिवेशनले प्रेमसागर कर्माचार्यको नेतृत्वमा १३ सदस्यीय नयाँ कार्यसमिति चयन गरेको छ । समितिको उपाध्यक्षमा ध्रुव थपलिया, महासचिवमा राधाकृष्ण तण्डुकार, सचिवमा राजन महर्जन, कोषाध्यक्षमा मीना श्रेष्ठ र सदस्यमा कृष्ण चौहान क्षेत्री (रूपन्देही), टंक परियार (सल्यान), श्याम गौतम (दोलखा), शिवकुमार शाह (धनुषा), गुञ्जनकुमार गुप्ता (कपिलवस्तु), तीर्थराज अवस्थी (कास्की), रश्मि रोकामगर (म्याग्दी) र भीम विक (कैलाली) चयन भएका छन् । पूर्व प्रधानमन्त्री पुष्पकमल दाहालले पहिलोपल्ट रक्तदान गर्न लागेकी पलिभसा ज:आचाजुलाई रक्त संकलन थैली प्रदान गरी अधिवेशनको उद्घाटन गरेका थिए । कार्यक्रममा डाभगवान कोइराला, डायुवराज शर्मा, रेडक्रस सोसाइटीका देवरत्न धाख्वा, थालिसिमिया सोसाइटीका दुर्गा पाठक, जनस्वास्थ्य प्रयोगशालाका डाराजकुमार महतोलगायत सहभागी थिए ।"
आफ्नै भूमिमा झापाको हार,वैशाख २८ सम्म चल्ने प्रतियोगिताको बुधबार प्रधानमन्त्री केपी ओलीले उद्घाटन गरेका थिए । विजेताले १३ लाख ११ हजार र उपविजेताले ६ लाख ११ हजार रुपैयाँ पुरस्कार प्राप्त गर्ने छन् ।
इरा र प्रेरणा फाइनलमा भिड्ने,"भेट्रान ४५ वर्षमाथि पुरुष एकलमा विमल गुरुङ, कृष्णराज घले, विकास गुरुङ र विनोद गुरुङ सेमिफाइनल पुगे । ६५ वर्षमाथि पुरुष एकलमा दीपक श्रेष्ठ र ज्ञानेन्द्र ताम्राकारबीच फाइनल प्रतिस्पर्धा हुनेछ । ५५ वर्षमाथि पुरुष एकलमा विष्णु गैरे र ध्रुव गुरुङ फाइनल पुगे । ४५ वर्षमाथि पुरुष युगलमा कृष्णराज घले र सुवर्ण धाख्वा, प्रताप मोक्तान र थोङबम तुलेश्वर सिंह, सुदर्शन विष्ट र राजु क्षेत्री तथा सन्जिव श्रेष्ठ र डेगेन्द्र श्रेष्ठको जोडी सेमिफाइनल पुगेका छन् ।"
कुस्ती छनोट समिति,"काठमाडौं (कास) राष्ट्रिय खेलकुद परिषद् (राखेप) ले इन्डोनेसियामा हुने १८ औं एसियाली खेलकुदका लागि कुस्ती खेलाडी छनोट गर्न छनोट समिति गठन गरेको छ । राखेप सदस्य शान्ति सिंहको संयोजकत्वमा ५ सदस्यीय छनोट समिति गठन गरिएको हो । सदस्यमा राखेपका निर्देशकद्वय रिमबहादुर रानाभाट, अर्जुनबहादुर विक, कुस्तीका मुख्य प्रशिक्षक खगेन्द्रबहादुर बस्नेत र खेलाडी संघका अध्यक्ष दीपक श्रेष्ठ छन् ।"
वडास्तरीय मेयर कप,काठमाडौं (कास) वडा नम्बर ७ र ९ ले वडास्तरीय मेयर कप यू२० फुटबलमा बुधबार सफलता पाएका छन् । वडा ७ ले ३ लाई १० ले पराजित गर्यो । सलोन थापाले निर्णायक गोल गरे । वडा ९ ले ८ लाई ४१ ले हरायो । विजेताका जीवन कोइराला र रञ्जन कार्कीले २२ गोल गरे । वडा ८ बाट सविन घिमिरेले गोल फर्काए ।
रियलले जित्ने यसरी नै,"पूर्व खेलाडी भएको नाताले रोडरिग्वेजले गोलको खुसीयाली पनि मनाएनन् । तर रियलका लागि घाइते हुनु र मर्नुमा फरक थियो । रियल घाइत त भयो, तर मर्न खोजेन । दोस्रो लेगमा बायर्नले १८ पल्ट बल ठोस आक्रमण गरेको थियो पोस्टतर्फ । बललाई रियलको भागमा अगाडि बढाएको त कति हो कत्ति । तर सबैभन्दा बलियो समय न थियो । साँच्चै अन्तिमपल्ट मुलरले बललाई छुन सकेनन् । र, अन्त्यमा फाइनल पुग्ने टिम रह्यो उही रियल । द गार्जियन"
पेम्बा र स्वस्तिका च्याम्पियन,टप रोपको विजेतालाई पुरस्कार व्यवस्था थिएन । दुवै विधामा कुल ६० खेलाडीको सहभागिता थियो ।
प्रदेश ७ लाई क्रिकेट उपाधि,उपाधि जितेको प्रदेश ७ ले २ लाख ५० हजार रुपैयाँ नगदसहित २ लाख ५० हजारबराबरकै खेल सामग्री प्राप्त गर्यो । उपविजेताले १ लाख ५० हजार रुपैयाँ नगद र त्यहीबराबर खेल सामग्री पायो । उत्कृष्ट ब्याट्सम्यान प्रदेश २ का अमित यादव र उत्कृष्ट बलर प्रदेश ७ का नरेन्द्र साउद भए । उनीहरूले जनही ५ हजार प्राप्त गरे । प्लेयर अफ द सिरिज प्रदेश २ का विवेक यादवले १० हजार रुपैयाँ पाए । सातै प्रदेशको सहभागिता रहेको प्रतियोगिता लिगकम नकआउटका आधारमा खेलाइएको थियो ।
मालाकारको हृदयाघातबाट निधन,"४० औ चेस ओलम्पियाड, रुस र ४१ औं चेस ओलम्पियाड, टर्कीमा सहभागिता जनाएका उनी दुईपल्ट राष्ट्रिय प्रतियोगितामा तेस्रो भएका थिए । काठमाडौं जिल्ला बुद्धिचाल संघमा दुई कार्यकाल अध्यक्ष भएका मालाकार ३० वर्षयता बुद्धिचाल खेलसँग आबद्ध थिए । ५४ वर्षीय मालाकार धापासीमा बस्दै आएका थिए । उनका श्रीमती र ७ वर्षीय छोरा रहेका छन् । बुधबारै अन्तिम संस्कार गरिएको मालाकारको पार्थिव शरीरमा नेपाल बुद्धिचाल संघले झण्डा ओढाएर श्रद्धान्जली व्यक्त गरेको थियो ।"

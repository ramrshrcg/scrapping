शीर्षक,विवरण
१३ खर्ब १५ अर्बको बजेट: वित्तीय अनुशासनको प्रयास,तराईमधेस समृद्धि कार्यक्रम लागू गरिने बजेटमा उल्लेख छ । यस कार्यक्रमका लागि २ अर्ब ३ करोड ६ लाख रुपैयाँ विनियोजन गरिएको छ । साउन १ देखि कर्मचारीहरूको महँगीभत्ता वृद्धि गरी प्रतिमहिना दुई हजार रुपैयाँ पुर्याइएको छ । कर्मचारीको बिमालाई विस्तार गरिएको छ । कर्मचारीको पोसाक भत्ता बढाएर १० हजार रुपैयाँ पुर्याइएको छ । आगामी आर्थिक वर्षदेखि सरकारी सेवामा प्रवेश गर्नेले योगदानमा आधारित पेन्सनमात्रै पाउने छन् । हालको पेन्सन प्रणाली खारेज गरिनेछ । आयकरको दरमा परिवर्तन गरेर मध्यम आय हुनेहरूलाई राहत दिन खोजिएको छ । आगामी आर्थिक वर्षमा ८ प्रतिशत आर्थिक वृद्धि हुने प्रक्षेपण सरकारको छ ।
सांसदलाई ४ करोड,"यस कार्यक्रमअन्तर्गत एउटा निर्वाचन क्षेत्रमा तीन वर्षभित्र सम्पन्ने हुने गरी सडक, खानेपानी, सिँचाइ र नदी नियन्त्रणसम्बन्धी बढीमा पाँचवटा आयोजना सञ्चालन गरिनेछ, वक्तव्यमा छ । संविधान, अर्थ र योजनाविद् तथा पूर्वप्रशासकले सांसदलाई बजेट दुरुपयोगलाई प्रोत्साहन र संघीयताको मर्मविपरीत कार्य भनेका छन् । हाल दुई शीर्षकमा सांसदले बजेट पाउँदै थिए । निर्वाचन क्षेत्र विकास कार्यक्रमका नाममा ५० लाख र ४ वर्षअघि सुरु भएको निर्वाचन क्षेत्र पूर्वाधार विशेष कार्यक्रमको नाममा तीन करोड रुपैयाँ बजेट पाउँथे । तीन करोडको कार्यक्रमलाई ४ करोड बनाइएको हुनाले राज्यका लागि भार उत्तिकै परेको छ । कम हुन सकेन । उक्त दुई शीर्षकमा हाल सबै सांसदले ६ अर्ब ६२ करोड रुपैयाँ पाउने थिए । उनीहरूले यो बजेट आफ्नो निर्वाचन क्षेत्रका विकास निर्माणसँग सम्बन्धित कार्यमा खर्च गर्नपर्ने व्यवस्था भए पनि जथाभावी खर्च गर्ने, कार्यकर्ता केन्द्रित क्षेत्रमा बजेट विनियोजन गर्ने र सांसद स्वयंले दुरुपयोग गर्ने गरेका छन् । महालेखा परीक्षक कार्यालयले हरेक वर्ष यो कार्यक्रममा हुने अनियमितता औंल्याउँदै प्रभावकारितामाथि प्रश्न उठाउँदै आएको छ ।"
"कर धनीलाई बढी, मध्ययमलाई कम","बिलबिजक लिनेदिने प्रणालीमा सुधार गरी कारोबारमा पारदर्शिता ल्याउन र कर प्रशासनको पहुँच स्थापित गर्न बिक्रेतालाई विद्युतीय माध्यमबाट बिजक जारी गर्न अनिवार्य गरिने बजेटमा उल्लेख छ । विद्युतीय माध्यमबाट जारी भएका बिजकलाई आन्तरिक राजस्व विभागको केन्द्रीय बिजक अनुगमन प्रणालीमा आबद्ध गरिनेछ, बजेट वक्तव्यमा भनिएको छ, गैरकरलाई लागत प्रभावी बनाई राजस्व संकलन वृद्धि गर्न यसका दरहरूलाई पुनरावलोकन गरिनेछ । गैरकर संकलनसम्बन्धी हालको नीतिगत व्यवस्थामा परिमार्जन गरिनेछ ।"
ईपीएस कोटा बढ्यो,सोल (कास) दक्षिण कोरियामा नेपाली कामदार भित्रिने रोजगार प्रणाली ईपीएसको कोटा सन् २०१९ का लागि १० हजार २ सय तोकिएको राजदूत अर्जुनजंगबहादुर सिंहले जानकारी दिएका छन् । मंगलबार सोलमा आयोजित कार्यक्रममा उनले यस्तो जानकारी दिएका हुन् । सिंहले अघिल्लो वर्षको तुलनामा कोटा बढाएको बताए । यसै वर्ष नेपाल र कोरियाबीच ईपीएसको पुन: सम्झौता गरिने उनले जनाए । २००७ बाट सुरु भएको ईपीएसको हरेक दुई वर्षमा सम्झौता नवीकरण हुने गरेको छ ।
ढुंगेलको कैद मिनाहा,गृह मन्त्रालयको सिफारिसमा ढुंगेललगायतका कैदीको हकमा असल चालचलन भई कैदको सजाय छोट्याउन योग्य भनी टिप्पणी भएको छ । तर त्यसको ठोस प्रमाण अदालतमा पेस भएको छैन । २०५५ असार १० गते तत्कालीन माओवादीका कार्यकर्ताले ओखलढुंगामा उज्जनकुमार श्रेष्ठको हत्या गरेका थिए । प्रहरीमा उजुरी दिएका उज्जनका भाइ गणेशकुमारको समेत माओवादी कार्यकर्ताले ०६९ असोज ८ गते हत्या गरेका थिए । त्यही उजुरी र प्रहरी प्रतिवेदनका आधारमा ०६१ वैशाख २१ गते ओखलढुंगा अदालतले हत्या ठहर गर्दै ढुंगेललाई कैद सजाय हुनुपर्ने फैसला गरेको थियो ।
गंगामाया फेरि अनशनमा,त्यसमाथि अन्तिम सुनुवाइ गर्दै सर्वाेच्चले पौडेललाई थुनामा राख्न भनेको थियो । गंगामाया र उनका पति नन्दप्रसाद आफ्ना छोराको हत्यामा संलग्नलाई कारबाही हुनुपर्ने मागसहित आमरण अनशनमा उत्रिएपछि सरकारले सर्वस्वसहित जन्मकैदको मागदाबीसहित चितवन जिल्ला अदालतमा १३ जनाविरुद्ध मुद्दा दायर गरेको थियो । अधिकारी दम्पतीले आमरण अनशन सुरु गरेको ५ महिनापछि ०७० चैतमा अभियुक्तविरुद्ध चितवन अदालतमा मुद्दा दायर गरिएको थियो । तर प्रमाण नपुगेको भन्दै आरोपीहरूलाई थुन्न नमिल्ने आदेश अदालतले गरेको थियो । त्यसविरुद्ध अधिकारी दम्पती पुनरावेदन अदालत हेटौंडा गएका थिए । हेटौंडाले पनि जिल्लाको निर्णय सदर गरेपछि त्यसविरुद्ध सर्वाेच्च आउँदा नन्दप्रसादको मृत्यु भइसकेको थियो । त्यसपछि गंगामाया एक्लैले सर्वोच्चमा मुद्दा दायर गरेकी थिइन् ।
गरिबी र गणतन्त्र सँगै जाँदैनन् : ओली,गणतन्त्र दिवसका अवसरमा सरकारले सार्वजनिक बिदा कटौती गरे पनि टुँडिखेलमा राष्ट्रिय कार्यक्रम भने गरिएको थियो ।
प्रत्येक वडामा स्वास्थ्य संस्था,"पूर्वस्वास्थ्य सचिव डा शैलेन्द्रराज उप्रेतीले खर्च गर्ने क्षमता नबढाई बजेट मात्र बढाउनुको अर्थ नहुने टिप्पणी गरे । बजेट बढ्नु सन्तोषजनक हो, उनले भने, खर्च गर्ने क्षमता, खर्च गर्ने कार्यक्रम वृद्धि नभई रकम बढाएर मात्र हुँदैन । गत वर्ष ४१ अर्ब ८ करोड ९८ लाख ६४ हजार बजेट विनियोजन गरिएकामा यस वर्ष ५६ अर्ब ४१ करोड ९७ लाख विनियोजन गरिएको छ । गत वर्षको तुलनामा यो करिब १५ अर्ब बढी हो ।"
ढुंगेल प्रकरणको सन्देश,"तत्कालीन माओवादी नेता ढुंगेलले २०५५ सालमा ओखलढुंगाका उज्जनकुमार श्रेष्ठको हत्या गरेको अभियोगमा कैद सजाय भुक्तान गरेका हुन् । जिल्ला अदालत ओखलढुंगाले २०६१ सालमै दोषी ठहर गर्दै सर्वस्वसहित जन्मकैद सुनाएको थियो । कैद सजाय भुक्तान गरिरहेका बेला पुनरावेदन अदालतले फैसला उल्ट्याइदिएपछि उनी रिहा भएका थिए । २०६६ सालमा सर्वोच्च अदालतबाट जिल्ला अदालतकै फैसला सदरपछि उनी पछिल्लो पटक जेल परेका हुन् । श्रेष्ठको हत्याजस्तै सशस्त्र द्वन्द्वकालका केही घटना अदालतमा पुगेका छन् । तीमध्ये केहीमा प्रचलित कानुनअनुसार नै फैसला भएका छन् भने केही प्रक्रियामा छन् । संक्रमणकालीन न्याय व्यवस्थापनमा सरकार गम्भीर नबनेकै कारण पीडितहरूले न्यायका लागि अदालत गुहार्नुपर्ने अवस्था आएको हो । सत्य निरुपण तथा मेलमिलाप आयोग मार्फत द्वन्द्वकालीन मुद्दाहरूलाई छिटो टुंगो नलगाउने हो भने पीडित पक्ष अदालत जाने, फैसला हुने, कानुनी कारबाहीका क्रममा लुकामारी चल्ने वा राजनीतिक शक्ति प्रयोगबाट उन्मुक्ति दिने प्रवृत्तिले निरन्तरता निरन्तरता पाउँछ र यसले शान्ति प्रक्रियालाई थप जटिल बनाउँछ । विस्तृत शान्ति सम्झौतामा अन्तरिम संविधान जारी भएको छ महिनाभित्र संक्रमणकालीन न्याय व्यवस्थापन गर्न दुई आयोग गठन गर्ने र दुई वर्षभित्र घटना अनुसन्धान गरी दोषीलाई कारबाही गर्ने उल्लेख थियो । तर, सम्झौताको साढे ११ वर्ष बितिसक्दा पनि त्यसलाई टुंगो नलगाउनु सरकार र राजनीतिक दलहरूको चरम उदासीनता हो । सरकारले २०७१ माघमा गठन गरेका दुई आयोगको म्याद पटकपटक थप्दै आए पनि काममा ठोस प्रगति देखिँदैन । सरकारले द्वन्द्वकालीन मुद्दाका सन्दर्भमा देखा परेका विभिन्न घटनाक्रमबाट पाठ सिक्दै सरकारले सत्य निरुपण तथा मेलमिलाप र बेपत्ता छानबिन आयोग मार्फत संक्रमणकालीन न्याय निरुपण गर्ने कामलाई उच्च प्राथमिकताका साथ अघि बढाउनुपर्छ । नत्र राजनीतिक दल वा सरकारको तजबिजी र पहुँचका आधारमा जघन्य अपराधको कसुर गरेका व्यक्तिहरूले उन्मुक्ति पाइरहने र पीडित पक्ष न्यायबाट वञ्चित भइरहने अवस्था रहन्छ । संक्रमणकालीन न्याय व्यवस्थापन शान्ति प्रक्रियाको एक मात्र अधुरो र गर्नैपर्ने कार्यसूचीसमेत हो ।"
बजेट : अग्रगामी कि यथास्थितिको निरन्तरता ?,यी लेखकका निजी विचार हुन् । लेखक सम्बद्ध संस्थासँग यी विचारको सम्बन्ध छैन ।
"पात्र फेरिए, प्रवृत्ति फेरिएन","२०६२६३ को जनआन्दोलनले जनतामा राजनीतिक जागरणमात्रै होइन, नवीन सपना र आशाको भोक जगायो । अनेकन कोणबाट शाहीसत्तालाई प्रतिगमन भन्दै अग्रगमनको बाटो देखायो । राजनीतिक दलहरूद्वारा वितरित नागरिकको सर्वोच्चतासँगै राष्ट्रियता, स्वाधीनता, समृद्धि र सम्मुन्नत जनजीविकाको गुलियो सपनाको मृगतृष्णा तृप्तिका लागि देशैभर जनताले ज्यानको बाजी थापे । आन्दोलनको मुख्य निसाना निरंकुश शाहीसत्ता र उसको मातहतको शासन पद्धति नै थियो । आन्दोलनको आँधीबेहरी सिर्जना भएको १९ औं दिनमा राजाले सर्वशक्तिमान प्रजाका सामु घुँडा टेके । गणतन्त्र आयो, राजाको छोरा राजा हुने परम्पराको अन्त्य भयो । जनताका छोराछोरी सर्वोच्च पदमा पुगे, राजाको ठाउँमा राष्ट्रपति भए । सडक आन्दोलनबाट जनतामा गणतन्त्रको विश्वास दिलाउने वयोवृद्ध नेता गिरिजाप्रसाद कोइरालादेखि गणतन्त्रलाई बयलगाढाको संज्ञा दिने अहिलेका प्रधानमन्त्री केपी शर्मा ओलीसम्म आइपुग्दा नेपालमा पालैपालो १० जना प्रधानमन्त्री बनिसके । यो बीचमा २ पटक संविधानसभाको निर्वाचन भयो, संविधानसभाबाट संविधानको घोषणापश्चात् स्थानीय तह, प्रदेशसभा र प्रतिनिधिसभाको निर्वाचन पनि सम्पन्न भयो । पटकपटक सरकार फेरियो, शासक फेरिए, शासन व्यवस्था फेरियो, तर तिनको संस्कार, चरित्र र प्रवृत्ति भने उस्तै रह्यो, फेरिएन ।गणतन्त्रको एक दशकमै नागरिकमा उस्तै निराशा छाउनु भनेको जिम्मेवार नेताहरूको चरित्र, कार्यशैली र दक्षतामाथिको अविश्वास हो । शाहीसत्ता फेरिए पनि सामन्तवादको नयाँ अवशेष अहिले तल्लो तहसम्म देखिन थालेको छ । देशको अर्थतन्त्र धराशायी हुँदासमेत केन्द्रीय सरकारदेखि स्थानीय तहसम्मका प्रतिनिधिहरूलाई विलासी सेवा, सुविधा र सहुलियत दिएको हेर्दा दलहरू फेरि छोटे राजा बनाउने बाटोतर्फ उद्यत भएको भान हुन्छ । गरिबी, भ्रष्टाचार, सामाजिक विभेद, अन्याय, कालोबजारी, तस्करी आदिमा कुनै कमी आएको छैन । निरोज खड्का लिखु तामाकोसी३, रामेछाप"
सरकारको गैरकानुनी कार्य,"हत्या जस्तो जघन्य अपराधमा आजीवन जेल चलान भएका बालकृष्ण ढुंगेलको कैद मिनाहाले सरकार र नीतिनियमको कार्यान्वयन र नियमन निकायप्रति नै प्रश्नचिन्ह खडा गरेको छ । राष्ट्रपति जुनसुकै दलबाट चुनिएको भए तापनि उक्त पदमा आसीन भइसकेपछि कुनै दलको भन्दा पनि देश र जनताको आवाजलाई सुन्नुपर्ने थियो । तर महामहिमबाट कैयौंपटक त्यो कुरालाई बेवास्ता गरेको देखिन्छ । देशमा ठूला कहलिएका राजनीतिक दलहरूबाटै यो या त्यो बहानामा अपराधीहरूलाई उन्मुक्ति दिने खालका निर्णय गर्नु र गराउन लागिपर्नुले उनीहरूको नियत प्रस्ट पारेको छ । अझै निमुखा जनतालाई आफ्नो अधिकार हस्तान्तरण गरेको पवित्र दिन मानिएको गणतन्त्र दिवसकै दिन पीडित उज्जन श्रेष्ठको परिवारको घाउ कोट्याएर यो ऐतिहासिक दिनको खिल्ली उडाइएको छ । अदालतले सुनुवाइ जारी राखेको अवस्थामा अदालतको कारबाहीप्रति बेवास्ता गरी कानुनी राज्यको मजाक बनाउनुलाई सामान्य रूपमा लिन सकिँदैन । यस्ता घटनाले देशको न्यायपालिकालाई कमजोर त बनाउँछ नै, साथसाथै एकातर्फ जनतामा निराशा र हतासपूर्ण मनोभावना बढ्दै जान्छ भने अर्कोतर्फ आपराधिक मानसिकता बोकेकाहरूलाई दलको झण्डामुनि छहारी र हौसला मिल्ने देखिन्छ । दिनेश वशिष्ठ भट्टराई पाणिनी५, अर्घाखाँची"
महामारीको प्रकोप,"जेठ १५ गते प्रकाशित बर्खामा महामारीको जोखिम सम्पादकीय मननीय तर लाजलाग्दो छ । किनभने दाङ जिल्लाको शान्तिनगर गाउँपालिकाका दुई वडामा मात्र फैलिएको झाडापखाला ३ दिनसम्म पनि नियन्त्रणमा आउन नसक्नुले हाम्रो स्वास्थ्यसेवाको स्तर कुन अवस्थाको छ भनी सहजै मूल्याङ्कन गर्न सकिन्छ । दाङको शान्तिनगर गाउँपालिका भित्री मधेसमा पर्ने, यातायात सञ्जाल राम्रो भएको, नजिकै स्वास्थ्यचौकी भएको, नजिकैको तुलसीपुरमा राप्ती अञ्चलमात्र नभई उपक्षेत्रीय अस्पताल भएका जिल्ला, महामारी तथा विपद् व्यवस्थापन समिति (रेपिड रेस्पोन्स टिम) गठन र क्रियाशील भएको, सक्षम गाउँपालिका र नगरपालिका भएको परिप्रेक्ष्यमा केवल दुइटा वडामा फैलिएको झाडापखालाको प्रकोपले यस्तो विकराल रूप कसरी लियो ? यो त स्वास्थ्यसेवा प्रणालीको अकर्मण्यताको ज्वलन्त उदाहरण र सरकारलाई असफल गराउन खोज्ने दुष्प्रयास मात्र हो । यो प्रकोपमा स्थानीय स्वास्थ्यकर्मी, स्वास्थ्य संस्था, जिल्ला स्वास्थ्य कार्यालय, क्षेत्रीय स्वास्थ्य निर्देशनालयले प्रकोप नियन्त्रण गर्न कस्तो भूमिका निर्वाह गरे ? कस्तो व्यवस्थापन, सुपरीवेक्षणअनुगमन भयो ? खानेपानीमा कोलिफोर्म पाइँदा खानेपानीसंँग बैठकसमन्वय गरी तत्कालै पानीको उपचार गर्न किन सकिएन ? खानेपानी समितिको काम, कर्तव्य के हो ? दूषित पानीको मुहान किन बन्द गरिएन वा पानीको उपचार किन गरिएन ? स्थानीय समुदायलाई पानी उमालेर मात्र पिउने सर्वोत्तम उपायमूलक सन्देश किन दिइएन ? मेट्रोनिडाजोल र पुनर्जलीय झोलको व्यवस्थापन गर्न किन सकिएन ? दाङमा स्वास्थ्यसेवामा काम गर्ने थुप्रै गैरसरकारी संस्थाले के काम गरे ? र जाबो झाडापखाला पनि नियन्त्रण हुन सकेन । स्वास्थ्यकर्मीको काम हाजिर गरी तलब खानेमात्र हो ?अझै वर्षा ऋतु लागिसकेको छैन, निकट भविष्यमा सुरु हुने तर आगामी भदौअसोजसम्म जारी रहने बर्खाले कति प्रदेशजिल्लास्थानमा झाडापखाला लगायत अन्य रोगको प्रकोप देखिने हो ? सरकारको फितलो अनुगमनलाई दह्रो बनाई सबै स्वास्थ्य संस्थाको दरबन्दी अनुसारको पदपूर्ति, अत्यावश्यक औषधीको समयमै पूर्ति र सरकारीका साथै गैरसरकारी संस्थाका कामको कडा निगरानी गरी परिचालन गर्न ढिलाइ नगरोस् । गंगाराज अर्यालपाणिनी ८, पाली अर्घाखाँची"
कप्टी र निरंकुश केन्द्रीय सरकार,"प्रदेश र स्थानीयलाई एक तिहाइ रकम पढँें । बजेट विनियोजन हेर्दा केन्द्र सरकार सेरेमोनियल हुनुपर्ने तर जबर्जस्त शेरजस्तो देखापर्यो । लोकतन्त्रमा स्थानीय सरकारका लागि यो अपमानजनक बजेट विनियोजन हो । यसैबाट भ्रष्टाचारले मौका पाउने गरेको छ । यतिबेला सरकारले बजेट विनियोजन गर्दा स्थानीय तहलाई बढी प्राथमिकता दिनुपर्छ । जहाँ विकास र बजेटको खाँचो छ । तर यहाँ बजेटमा केन्द्रलाई धेरै महत्त्व दिएको देखिन्छ । यो बजेट विभेदले मुलुक समृद्ध हुन सक्दैन । यस्तो कामले अहिलेको वाम सरकार कुनै काम लाग्ने छैन । हावादारीमै सीमित हुनेछन् । र भ्रष्टाचारलाई झन् बलियो बनाउनेछन् । त्यसैले प्रदेश र स्थानीय तहलाई सबैभन्दा धेरै बजेट विनियोजन गर्नुपर्छ । बजेटको काम र खाँचो स्थानीय तहमा छ । पुरानादेखि नयाँ संरचनाहरूको निर्माण गर्नुपर्ने आवश्यकता स्थानीय तहमा छ । सुन्दर, सफा देश निर्माणका लागि समाज विकासलाई पहिलो प्राथमिकतामा राखेर बढ्नुपर्छ, सरकार । ज्योति चौधरीलहान, सिरहा"
सडक विभाग विघटन गर्ने कि ?,"पञ्चायत कालदेखि सडक विभाग इन्जिनियरहरूका साथै लेखापाल, प्रशासन सबै प्रकारका कर्मचारीका लागि आकर्षक रोजगारी रहँदै आएको छ । करिब २००० इन्जिनियर रहेको यो संस्थाले आफैले गरेका योजना छैन, बरु नेपाल विद्युत प्राधिकरणले आफैले ठूलासाना जलविद्युत योजना सम्पन्न गरेको रेकर्ड छ । आफूले सुपरीवेक्षण गरेका आयोजनासमेत सन्तोषजनक छैनन् । सडक विभागका इन्जिनियरहरूको जीवनशैली हेर्ने हो भने आम नेपालीलाई आश्चर्यलाग्दो छ । ठेक्कापट्टा दिँदा पनि कुनै पनि हालतमा निर्माण गर्न नसकिने दररेटमा कबुलियत गराइन्छ र अझै कमिसन छुट्याउनुपर्ने यस्तो अवस्थामा ठेकेदारले गलत काम नगरेर के गरी कमाउँछ ? हालसालै काठमाडौंनिजगढ फास्ट ट्रयाक २०३० जना इन्जिनियर भएको नेपाली सेनालाई दियो । यदि सडक विभागका निर्देशकलाई अलिकति पनि शरम भएको भए यो कार्य हामी आफै गर्न सक्षम छौं भनी लबिङ गर्न सक्थे । नेपालमा यदि कुनै पनि संस्था जिम्मेवारविहीन र अप्रतिस्पर्धी छ भने त्यो सडक विभाग हो । सरकारले यस्तो सेतो हात्ती अनाहकमा पालेर राख्नुभन्दा विघटन गरिदिए कसो होला ? केदारनाथ त्रिपाठी बुढानीलकण्ठ, काठमाडौं"
प्रधानमन्त्रीको ढुलमुले चरित्र,"बहुमत प्राप्त दलका प्रधानमन्त्रीले अब पनि अरुको उछित्तो काढ्दै हिँडेका समाचारहरू आइरहनु पटक्कै राम्रो होइन । संसदमा प्रस्तावित वार्षिक नीति तथा कार्यक्रममा अब कोही नेपाली भोकै मर्न नपर्ने भनी प्रधानमन्त्रीले बोल्दै गर्दा चितवनको इच्छाकामना गाउँपालिका वडा नं ६ का राउटेहरूको भोकै बस्नुपरेको समाचार प्रसारण भइरहेका थिए । देशमा एकमना सरकार गठन भएपछि पनि उखान जोड्दै हिँड्नुको कुनै तुक छैन । जहिल्यै केन्द्रद्वारा शासित नेपाल र नेपालीहरूको उन्मुक्तिको ढोका खोलेर स्थानीय तहलाई स्वायत्त बनाउने उद्घोष गरेको भए पनि अझै त्यो हुनसकेको छैन । त्यसैले दुई तिहाइ मताधिकार प्राप्त प्रधानमन्त्रीले चुनावताका बोलेका कुरा अब पुरा गर्नुपर्ने बेला आएको छ । खालि रिबन काटेर समकक्षी दल र ती दलका नेतालाई गाली गरेर बस्नुको कुनै अर्थ छैन । जनता साँझ खाए भोलि के खाउँ ? भोलि खाए पर्सि के खाउँ ? भन्ने अवस्थामा नै छन् भन्ने हेक्का राख्नुपर्ने होइन र ? २५ प्रतिशत जनता गरिबीको दुष्चक्रमा पँस्दै गरेको अवस्थितिको अवतरण गराउनुपर्ने नेताले अनावश्यक ठूला सपना बाँड्दै हिँड्नुभन्दा सामान्य मानिसको जनजीविका कसरी चलाउन सकिन्छ ? देशभित्रै सम्भावनाका बाटाहरू केके छन् ? भनी खोज्नुपर्ने हैन र ? चुनाव भएको पनि एक वर्ष पुग्नै लाग्यो, तर तपाईको छनक हेर्दा ढलेको सिन्को नउठ्ने हो कि भन्ने चिन्ताले जनतालाई दिनदिनै पिरोल्दैछ । तपाईकै भाषामा तपाईले गर्दै आएको कार्यशैलीले कामकुरो एकातिर कुम्लो बोकी ठिमीतिर भनेझैं भएन र ? गोविन्द रिमालगैंडाकोट नगरपालिका५, नवलपरासी"
दोषी नउम्किऊन्,"हिजोका सबैजसो अखबारले मानव अंग प्रत्यारोपण केन्द्रमा बनेपाका कुमार गिरीको मृगौला निकालिएको सम्बन्धमा गरेको रिपोर्टिङ प्रशंसनीय छ । मानव अंग तस्करीजस्तो जघन्य अपराधमा सबैको साथले पीडितले न्याय पाई अपराधीलाई सख्त कारबाही हुनेछ भन्ने आशा छ । तर नक्कली कागजात बनाई त्यस्तो जघन्य अपराध गर्ने मुख्य अभियुक्त आशिष बस्नेत फरार रहेकै अवस्थामा केवल पीडित परिवारप्रति सहानुभूतिको आधारमा मतियार भन्दै लालचन्द्र गिरी र डिल्लुराम गिरीलाई पोलिएको छ । उनीहरू दोषी हुन् भने त कारबाही हुनुपर्छ । तर निर्दोष हुन् भने नि ? उनीहरूको मानहानिको क्षतिपूर्ति कसले दिने ? खासमा पीडित परिवार र मतियार भनिएकाहरूको सम्बन्ध राम्रो छैन । अदालतमा मुद्दा छ । घरजग्गा बाटोको विषयमा झैझगडा छ । त्यसकारण उनीहरूलाई फँसाउन आक्षेप लगाइएको हुन सक्ने सम्भावना प्रबल छ । दोषी छुट्नुभन्दा निर्दोष फन्दामा पर्नु अन्याय हो । यो घटनामा कतै कोही निर्दोषमाथि अन्याय नहोस् । दोषी जोसुकै भए पनि उन्मुक्ति नपाओस् । लालचन्द्र गिरी र डिल्लुराम गिरीबनेपा, काभ्रे"
बत्ती बले राम्रो,"मन्त्रीहरूले अब धेरै हल्ला नगरअग्रगामी काम थाल्न ढिला नगर सपना त देख्नुपर्छ काम लाग्ने मात्रत्यतिमात्र बोल्नुपर्छ गर्न सक्ने मात्रबोल्नुपर्ने भन्दा कतै धेरै बोलियो कि ?गर्नैपर्ने कामचाहिँ यसै छाडियो कि ?हल्लाका यी खेतीपाती दाना नलाग्नेकागलाई बेल पाकेझैं खान नसक्नेडाडुपन्यु बोकेपछि काम गरे भयोके स्वार्थ छ, देशवासीको ? कामै देखे भयो जिब्रो धेरै चल्नभन्दा हात चले राम्रोअनकण्टार, अन्धकारमा बत्ती बले राम्रो । कृष्ण कुम्पुरेआदमटार, धादिङ"
लोकतान्त्रिक समाजवाद कसरी ?,"अन्त्यमा, नेपालमा लोकतान्त्रिक समाजवाद आवश्यक छ । तर यसका पूर्वसर्तहरू अनिवार्य छन् । लोकतान्त्रिक समाजवादका पूर्वसर्तहरूलाई विश्लेषण गर्दा राजनीतिक विकृतिको नियन्त्रण र नियमन, अर्थतन्त्रमा क्रोनिक पुँजीवादको प्रभाव न्यूनीकरण, शिक्षाको व्यापारीकरणमा न्यूनीकरण, बजारमा सरकारको नियन्त्रण र नियमन, स्वतन्त्र एवं जनमुखी पत्रकारिता, धार्मिक स्वतन्त्रता, दुई तिहाइ जनसङ्ख्याको कृषि उत्पादनमा निर्भरता र यसको वैज्ञानिक एवं आधुनिकीकरण, उद्योगको विस्तार एवं नयाँ रोजगारीको सिर्जना, जल संसाधनको भरपुर प्रयोग र पर्यटनको आधुनिकीकरण तथा विस्तार आदिमा ठोस कार्यक्रम ल्याउन सके समाजवादको यात्रा सहज हुने देखिन्छ ।"
महिला सशक्तीकरणको ऐतिहासिक दिन,"जनप्रतिनिधिका रूपमा जनताको भावनाका रूपमा पारित प्रावधान कार्यान्वयनको अग्रपंक्तिमा पनि जनप्रतिनिधि र त्यसको स्रोत राजनीतिक दलहरू नै उभिनुपर्छ । र, अबको रूपान्तरणको अभियानमा राज्यदेखि समाज, परिवार र व्यक्तिको तहसम्म संरचनागत रूपमा रहेको पितृसत्तात्मक मूल्य, मान्यता र व्यवहारमा न्यायसम्मत रूपान्तरणमार्फत सबै नागरिकबीच सारभूत रूपमा समान नागरिक मर्यादा, सम्मान र सहभागितालाई सामाजिक न्यायको आधारका रूपमा स्थापित गर्नुपर्छ । कुनै पनि आधारमा हुने विभेद र असमानताको अन्त्य समृद्धिको अभियानको प्राथमिक विषय बन्नुपर्छ । समाजवाद निर्माणको आधारका रूपमा न्यायसम्मत कानुन निर्माण र त्यसको उचित कार्यान्वयनमा दल, सरकार र राज्यका संयन्त्र सबैभन्दा बढी जिम्मेवार पक्ष बन्नु र बनाउनुपर्छ । जुन कुरा अन्तत: जनविश्वास, जनअपेक्षा र जनपरिचालनको आधार बन्नेछ ।"
त्रिवि सुधार्ने ७ उपाय,गौतम त्रिवि उपप्राध्यापक हुन् ।
पार्टी एकीकरणलाई चीनको ताली,"लेखक चिनियाँ अन्तर्राष्ट्रिय रेडियो (सीआरआई) नेपाली सेवा, बेइजिङमा विदेशी विशेषज्ञका रूपमा कार्यरत छन् ।"
निर्यातमा अनुदान बढाइयो,"उद्योग वाणिज्य र आपूर्तिलाई साढे १० अर्ब बजेटसरकारले उद्योग, वाणिज्य र आपूर्ति मन्त्रालयका लागि करिब साढे १० अर्ब रुपैयाँ विनियोजन गरेको छ । अर्थमन्त्री युवराज खतिवडाले मंगलबार सार्वजनिक गरेको २०७५७६ को बजेटमा उक्त रकम विनियोजन गरेको हो । अघिल्लो आर्थिक वर्षमा यी मन्त्रालयका लागि १० अर्ब ९६ करोड रुपैयाँ विनियोजन गरेको थियो । उद्योग, वाणिज्य एवं आपूर्ति क्षेत्रमा सञ्चालित सबै कार्यक्रमका लागि १० अर्ब ४४ करोड ९२ लाख रुपैयाँ विनियोजन गरेको छु, उनले भने ।"
व्यापारीलाई भ्याट फिर्ता खारेज,"आन्तरिक राजस्व विभागका अनुसार वनस्पति घिउ तथा तेल, चिनी, मैदा, कपडा र मोबाइल फोनसेटलगायत सामग्री बिक्रीमा उपभोक्ताबाट उठाएको रकम व्यापारीलाई फिर्ता दिने गरिएको छ । विगत १५ वर्षमा ५४ अर्ब रुपैयाँ व्यापारीले फिर्ता पाइसकेका छन् ।"
ब्याज अनुदानमा ५ अर्ब,दलित समुदायलाई ५ प्रतिशतउत्पादनमूलक व्यवसायमा संलग्न दलित समुदायले पनि सामूहिक जमानीमा १० लाख रुपैयाँसम्म ऋण सुविधा पाउने भएका छन् । दलित समुदायको सामाजिक एकीकरण गर्दै उनीहरूलाई सहकारी तथा सामुदायिक उत्पादन प्रणालीमार्फत आधुनिक व्यवसाय गर्न प्रोत्साहन गर्ने उद्देश्यले सरकारले यस्तो कार्यक्रम ल्याएको हो । परम्परागत सीप र पेसालाई आधुनिकीकरण एवं प्रवद्र्धन गर्न बजेटको व्यवस्था गरिएको जनाइएको छ । व्यावसायिक कृषि खेतीका लागि यसअघि युवाहरूले पाउँदै आएको पाँच प्रतिशतको ब्याज अनुदान कार्यक्रमलाई सरकारले परिमार्जित गर्ने भएको छ । यो कार्यक्रमअन्तर्गत केही वर्षयता सरकारले लगातार अनुदान दिँदै आए पनि प्रभावकारी बन्न नसकेकाले व्यावसायिक कृषि तथा पशुपन्छी कर्जामा प्रदान गरिने ब्याज अनुदानसम्बन्धी कार्यविधि परिमार्जन गर्न लागेको हो ।
बजेट प्रतिक्रिया: कार्यान्वयन चुनौतीपूर्ण,"यो एउटा अभूतपूर्व अवसर छोप्न नसकेको अपूर्ण बजेट हो । यसमा राजनीतिकभन्दा ब्युरोक्रेटिक स्पिरिट बढी झल्कन्छ । उल्लेख्य नीतिगत प्रस्थान छैन । प्रचण्ड बहुमत भएको सरकारलाई ऐतिहासिक अनुकूलता थियो तर त्यस अनुरूपको नौलोपन वा क्रमभंगता भएन । अलोकप्रियताको साहस वा ठूला जोखिम उठाएको पाइएन । बजेट मौलिक नभए पनि अन्तर्निहित विकास ढाँचामा केही स्पष्टता छ । क्षेत्रगत बजेट विनियोजन गर्दा दिगो विकासका लक्ष्यहरूलाई पृष्ठभूमिमा राखिनु सकारात्मक हो । विनियोजनको दृष्टिले शिक्षा र पूर्वाधार प्राथमिकतामा परेका छन् । अर्को वर्ष ८ प्रतिशतको वार्षिक आर्थिक वृद्धि हुने, दुई वर्षमा पर्यटक संख्या दोब्बर अनि ५ वर्षमा कृषिको उत्पादकत्व दोब्बर हुने, दुई वर्षमा सबै साक्षर बन्ने र अर्को साल मात्रै ५ लाख रोजगारी सिर्जना हुने आधार यो बजेटमा छैन । थप लगानी तुरुन्तै भित्रिन थाल्ने, उत्पादन व्यापक बढ्ने र व्यापार घाटा छिट्टै घट्ने विश्वसनीय आधार छैनन् । विगतमा जस्तो चुनावलाई ध्यान दिई लोक रिझाउने खालको कम्युनिस्ट बजेट यो होइन तर अनुदानै अनुदानको कनिका जुन छरिएको छ, त्यसको दुरुपयोग हुने प्रशस्त ठाउँ छन् । अत्यावश्यक सेवा दिने २३ वटा सरकारी संस्थानहरूको पुनर्गठनको सोच खराब होइन तर अनुदार राज्य नियन्त्रित अर्थव्यवस्थाको छनक भने आउन दिनहुन्न । रेलमार्ग र जलमार्गका लागि बजेट विनियोजन गरिरहँदा नेपाली निर्यातयोग्य वस्तुको उत्पादनका लागि पनि बजेटले त्यत्तिकै ध्यान दिनुपर्छ ।"
बजेट प्रतिक्रिया: उत्साह जगाउँदैन,"बजेट सन्तुलित र सकारात्मक छ । सबै क्षेत्र समेटिएको छ । शिक्षा, स्वास्थ्य, पूर्वाधार क्षेत्रलाई प्राथमिकता दिइएको छ । सबै प्रदेशमा औद्योगिक ग्राम स्थापना गर्ने, नयाँ रोजगारी सिर्जनाका लागि पहल गर्ने कार्यक्रमहरू आएका छन् । उर्जा उत्पादन बढाउने र पर्यटन क्षेत्रको विकास तथा विस्तार सरकारको प्राथमिकतामा परेको छ । यो निकै राम्रो पक्ष हो । नीति तथा कार्यक्रम मात्र राम्रो भएर हँुदैन । कार्यान्वयन पक्ष पनि प्रभावकारी हुनुपर्छ । आयात प्रतिस्थापन र निर्यात प्रोत्साहनमा सरकारले ब्याज अनुदानलगायत कार्यक्रम ल्याएको छ । उत्पादनमूलक कृषि, ऊर्जा, सिमेन्टलगायत क्षेत्रमा लगानी वृद्धि गरिने बताएको छ । निर्यातजन्य उद्योगलाई ब्याज अनुदानको सीमा बढाएको छ । किसानहरूलाई विभिन्न किसिमका छुट तथा अनुदान दिएको छ । बृहत् रूपमा अध्ययन गर्न पाइएको छैन । समान्य रूपमा हेर्दा बजेट सकारात्मक रहेकाले कार्यान्वयन पक्ष राम्रो हुन सके नतिजा पनि राम्रौ आउने देखिन्छ ।"
क्षेत्रीय विमानस्थल थपिने,आन्तरिक विमानस्थल विस्तार सम्बन्धमा गुरुयोजना पनि तयार पारिने बजेटमा छ । आगामी वर्ष हवाई क्षेत्रका लागि १९ अर्ब ३५ करोड रुपैयाँ बजेट विनियोजन गरिएको छ ।
कृषिमा पुरानै कार्यक्रम,"भूमि, पशुपन्छी, सहकारी र कृषि विकाससहित चारवटा मन्त्रालय गाभेर बनाइएको कृषिमा आगामी वर्षका लागि ३२ अर्ब ९८ करोडको बजेट सिलिङ तोकिएको थियो । यो चालु वर्षको दाँजोमा ३२ प्रतिशत कम हो ।"
पश्चिम सेती स्वदेशी लगानीमा,फ्रान्सेली कम्पनी टयाक्टेबेलले आयोजनाको विस्तृत परियोजना प्रतिवेदन (डीपीआर) तयार पारिसकेको छ । डीपीआर तयार पार्न सरकारले २ अर्ब खर्चेको थियो ।प्रधानमन्त्री केपी शर्मा ओलीको पहिलो कार्यकालमा बूढीगण्डकी आयोजना स्वदेशी लगानीमा निर्माण गर्ने निर्णय भएको थियो । ओली सरकारले नै स्वदेशी लगानीमा निर्माण गर्नका लागि आर्थिक स्रोत जुटाउन भन्सार बिन्दुमा नै पेट्रोलियम पदार्थमा प्रतिलिटर ५ रुपैयाँ कर उठाउने निर्णय गरेको थियो । सरकारले बजेटमार्फत निर्णय गरेपछि २०७३ जेठ १६ देखि भन्सार विन्दुबाटै पेट्रोलियम पदार्थको कर उठाउन थालिएको हो ।
यार्चा टिप्न लर्को,"संकलन खोलिएसँगै यार्सा व्यापारी पनि बुकी आउने क्रम सुरु भएको छ । समितिले व्यापारीका लागि बिहीबार साँझ रसिद काट्ने समय तोकेको छ । त्यसैले कतिले संकलन पुर्जी लिन्छन् भन्ने यकिन भइनसकेको समितिले जनाएको छ । समितिले यस वर्ष यार्चा पाइने गाउँभन्दा बाहिरका सर्वसाधारणबाट १ हजार ५ सय शुल्क लिएको छ । त्यस्तै स्थानीय व्यापारीबाट १५ हजार र बाहिरका व्यापारीसँग ३० हजार शुल्क लिने समितिको निर्णय छ । संकलित यार्चाको बिक्रीमूल्य तय भइसकेको छैन । काठमाडौंमा यार्चा प्रतिकिलो कतिमा खरिदबिक्री हुन्छ भन्ने यकिन भइनसकेकाले मूल्य तोक्न नसकिएको स्थानीय भरतकुमार पुनले बताए । प्रतिगोटा ५ सयका दरले बिक्री हुने सम्भावना छ, उनले भने । गत वर्ष पनि प्रतिगोटा ५ सयमै बेचिएको थियो । स्थानीय र बाहिरबाट आएका संकलकको मुख्य आम्दानी स्रोत नै यार्चा हो । संकलकमध्ये एक जनाले ३० हजारदेखि ५ लाखसम्म आम्दानी गर्ने पुनले बताए । संकलकहरू एक महिनाजति बसेर यार्चा खोज्छन् । उनीहरू बालबालिकाससमेत लिएर लेक उक्लिएका छन् । यार्चा उम्रन थालेदेखि नै उक्त भेगमा सुरक्षाव्यवस्था कडा बनाइएको छ । वैशाख ५ गतेदेखि नै प्रहरीसहित ६ सय स्थानीय युवा यार्चा सुरक्षामा खटिएका थिए ।"
झाडापखालाका बिरामी घट्दै,"वडा २ र ३ का हरेक घरमा बिरामी हुँदा पनि सरकारले गम्भीरता नदेखाएको उनको भनाइ छ । नेपालगन्जमा झाडापखाला नियन्त्रणबारे गोष्ठी भइरहेको छ रे तर यहाँ केन्द्र र प्रदेशबाट कसैले चासो देखाएको छैन, उनले भने, दिनभर केही चिकित्सक आए पनि रातीमा सबै गइहाल्छन् । चिकित्सक अभाव हुँदा राति उपचारमा समस्या भएको छ । बेड अभाव हुँदा बिरामीलाई भुई, बरन्डा र खुला ठाउँमा राखेर उपचार गर्नुपरेको उनले बताए ।"
आमाको नामबाट नागरिकता,"राईको नेपालगन्जमा ०५३ असोज १२ गते जन्म भएको थियो । राईका बुवा रणबहादुरको नागरिकता नबन्दै मृत्यु भएको थियो । आमा निर्मला राईले भने ०६३ फागुन १० गते जन्मका आधारमा नागरिकता पाएकी थिइन् । आमाको नागरिकतालाई आधार बनाएर उनले नागरिकता माग गरेकी थिइन् । तर, स्थानीय प्रशासनले बुवाको नागरिकता नभएको भन्दै दिन इन्कार गरेपछि उनी अदालतको शरणमा पुगेकी हुन् । अदालतले नागरिकता प्राप्तिको विषय संवेदनशील भएको र व्यक्तित्व विकास, शिक्षा, रोजगारसमेतको अवसरलाई दृष्टिगत गरी अविलम्ब नागरिकता दिन आदेश दिएको थियो । उक्त आदेशको एक वर्षपछि मात्रै राईले नागरिकता पाएकी छन् । बाँकेका प्रमुख जिल्ला अधिकारी रमेश केसीले नागरिकता ऐन संशोधन नभएका कारण आमाका नामबाट नागरिकता दिन समस्या हुँदै आएको बताए ।"
लुटेरा अझै पत्ता लागेन,"धनगढी (कास) धनगढीको मुख्य बजारमा आइतबार दिउँसो गोली प्रहार गरी ९ लाख रुपैयाँ लुटपाटमा संलग्न अझै पक्राउ परेका छैनन् । घटना भएको केही घण्टाभित्र ९ लाखसहित पक्राउ परेका २ जनालाई प्रहरीले रिहा गरेको छ । उनीहरूसँग फेला परेका ९ लाखको स्रोत पनि खुल्यो, जिल्ला प्रहरी कार्यालयका प्रमुख एसपी विनोद घिमिरेले भने, उनीहरू घटनामा संलग्न देखिएनन्, पक्राउ गरेकै दिन छोडेका थियौं । घिमिरेले अनुसन्धान टिमले घटनाको ट्रयाक पत्ता लगाइसकेको दाबी गरे । लु४०प ४४३८ नम्बरको मोटरसाइकलमा २ लुटेरा आएका थिए ।"
गाडीबाट खसेर मृत्यु,"ताप्लेजुङ (कास) मलेसियामा ज्यान गुमाएका भाइको शव लिएर फर्कंदै गरेका फक्तालुङ २, खेजेनिमका ४३ वर्षीय भक्तबहादुर सवेहाङको पनि मृत्यु भएको छ । प्रहरीका अनुसार पाँचथर टारीमा आइपुग्दा मंगलबार बा१७च ८४५१ नम्बरको जिपबाट खस्दा घाइते भएका उनको मृत्यु भएको हो ।"
फेसबुकमा जथाभावी लेख्ने पक्राउ,"नवलपरासी (कास) राष्ट्रपति विद्यादेवी भण्डारी र प्रधानमन्त्री केपी ओलीबारे फेसबुकमा जथाभावी लेख्ने कावासोती १, कोइलापानीका ३१ वर्षीय जुंगे भनिने सुरज भुसाललाई प्रहरीले पक्राउ गरेको छ । उनलाई सोमबार बिहान घरैबाट पक्राउ गरी प्रहरी प्रधान कार्यालय काठमाडौं लगिएको छ ।"
भारतमा आँधी र चटयाङले ५५ को मृत्यु,"यसैबीच, भारतको राजधानी नयाँदिल्लीको तापक्रम बढ्दै गएपछि जनजीवन निकै प्रभावित भएको भारतीय सञ्चारमाध्यमहरूले जनाएका छन् । मंगलबार नयाँदिल्लीको अधिकतम तापक्रम ४४ डिग्री सेल्सियस पुगेको छ । जलवायु विभागका अधिकारीले बुधबार तथा बिहीबार धुलोसहितको हावाहुरी आउन सक्ने भन्दै सचेत रहन सूचना जारी गरेका छन् ।"
गोली प्रहारमा ३ मारिए,बेल्जियमका प्रधानमन्त्री चाल्र्स मिचेलले घटनाप्रति दु:ख व्यक्त गर्दै घटनालाई नजिकबाट हेरिरहेको बताएका छन् ।
प्रज्ञा प्रतिष्ठानहरू गाभिने,"बजेट भाषणमा तीनवटा प्रज्ञा प्रतिष्ठानसँगै अन्य सांस्कृतिक प्रतिष्ठानहरू पनि मिलाएर एक बनाउने घोषणा छ । सांस्कृतिक संस्थानका महाप्रबन्धक राजेश थापाले पनि घोषणा सुनेर आफूहरू अचम्मित भएको सुनाए । परामर्श नै नगरी अचानक यस्तो घोषणा आउनु कला र सांस्कृतिक क्षेत्रकै अपमान हो, उनले भने, मेरो विचारमा यो प्रक्रियामा प्राज्ञिक छलफलभन्दा पनि ब्युरोक्रेसी हाबी भयो । विभिन्न साहित्यिक, सांस्कृतिक विज्ञ र संघसंस्थाहरूले पनि सामाजिक सञ्जालहरूमा घोषणाको विरोध गरेका छन् ।"
बक्सअफिस लागू गरिने,"त्यसैगरी केही वर्षयता दोलखामा फिल्म सिटी निर्माण गर्न चलचित्र विकास बोर्ड अग्रसर रहँदै आएकोमा बजेटले फिल्म सिटी निर्माणलाई सरकारी, निजी र विदेशी साझेदारीमा अघि बढाउनका लागि प्रोत्साहित गरिने मात्र उल्लेख छ । बजेट फिल्म सिटी बन्ने स्थान र लागतबारे भने प्रष्ट छैन ।"
प्रभावहीन दूतावास र नियोग बन्द गरिने,महोत्सवबाहेक विदेशस्थित नेपाली दूतावास र वाणिज्य दूतावासमा आफ्नो मुलुकको उत्पादन प्रदर्शनका लागि एक छुट्टै कक्ष निर्माण गर्ने अर्थमन्त्रीले जनाएका छन् । त्यसका लागि पनि बजेट दिइएको छ ।
बंकर टु ब्यारेक कार्यक्रम निरन्तर,"सैनिक मुख्यालयसहित पृतना र बाहिनी तथा धेरैजसो गणअन्तर्गतका युनिटमा बंकर विस्थापित भइसकेका छन् । सशस्त्र द्वन्द्व सुरु हुनु अघिसम्म सेनामा ४५ लाख जनशक्ति रहेकामा २०५२ देखि २०६२६३ को अवधिमा झन्डै ५५ हजार थपिएका थिए । जनशक्ति थपिएअनुसार पूर्वाधार निर्माण नभएपछि सिपाहीहरू बंकरमा बस्न बाध्य थिए । २०६७ मा संसद्को राज्य व्यवस्था समितिले सबै सैनिक कर्मचारीका लागि सुरक्षित बासस्थान निर्माण गर्न सरकारलाई निर्देशन दिएपछि यो काम अघि बढेको थियो । बजेटमा सेना, प्रहरी र सशस्त्रको क्षमता अभिवृद्धि गरी आधुनिक र व्यावसायिक तुल्याइने उल्लेख छ ।"
"बजेट आयो, बोझ बढायो : देउवा","राजपाका सांसद लक्ष्मणलाल कर्णले प्रदेशलाई बलियो बनाउने गरी बजेट नआएको बताए । बजेटमा मौलिकता छैन । सबैतिर छरिएको छ । संघीयता कार्यान्वयन गर्ने खालेको नभएको उनको टिप्पणी छ । प्रदेशले भ्याट उठाउन सक्नेखालको बजेट आउनुपथ्र्यो तर आएन, उनले भने । नेकपाका सांसद एवं पूर्वअर्थमन्त्री सुरेन्द्र पाण्डेले बजेट तल्लो तहमा छरिएको र ठूलो योजना नआएको बताए । ८ प्रतिशत आर्थिक वृद्धिदरको लक्ष्य राखिए पनि निश्चित रूपमा केन्द्रित गरेर बजेट नभएको बताए । साधारण खर्च बढी छ । आर्थिक वृद्धि कसरी हुन्छ भन्ने स्पष्ट छैन, उनले भने, अर्थिक वृद्धि दर बढाउने र रोजगारी सिर्जना गर्नु चुनौती छ ।"
दूतावासद्वारा पुन: कानुनी परामर्श सेवा,दूतावासले दुई महिनाअघि सिलबन्दी बोलपत्र आहवान गरेकामा आवेदन परेकामध्ये उक्त कम्पनीलाई नियुक्त गरिएको हो । मलेसियाको जेल तथा डिटेन्सन क्याम्पमा बन्दी रहेका नेपाली नागरिकको कानुनी प्रतिरक्षा गर्न तथा मलेसियामा रहेका अन्य नेपालीहरूलाई आवश्यक पर्ने कानुनी सेवा प्रदान गर्न वकिल व्यवस्था गरिएको दूतावासद्वारा मंगलबार जारी विज्ञप्तिमा उल्लेख छ । उक्त फर्ममा आबद्ध वकिल खरेन स्टेफेन्सनले यसअघि पनि दूतावासको अनुमतिमा कानुनी परामर्श सेवा प्रदान गरेकी थिइन् । दुई वर्षअघि दूतावास र मलक्कास्थित फर्मबीच भएको सम्झौता गत वर्ष मार्च २७ मा सकिएको थियो ।
नीति तथा कार्यक्रम पर्सि,जेठ २१ गते प्रधानमन्त्रीले सम्बोधन गर्ने गरी तयारी भएको सभामुख सानकुमार श्रेष्ठले जानकारी दिए । प्रदेश ३ सरकारको अनुरोधमा प्रधानमन्त्रीले सम्बोधन गर्न लागेको उनले जनाए ।
सौराहामा पर्यटकीय पूर्वाधार बनाउन माग,"हाम्रो प्रदेशको विशेषताअनुरूपको योजना बनाउनुपर्छ । चितवनको पनि कुनै खास क्षेत्रमा मात्रै केन्द्रित हुनुभन्दा समग्र चितवनको कुरा उठाउनुपर्छ । चितवनभन्दा पर पनि जानुपर्छ । यहाँको पर्यटनको कुरा गर्दा तनहुँमा परे पनि देवघाटधाम छुटाउन मिल्दैन, मुख्यमन्त्री पौडेलले भने । देवघाटको प्रवद्र्धन गरे लाखौं भारतीय पर्यटक आउने पौडेलको भनाइ छ ।"
संघीयता संस्थागत गर्न चुनौती,"कार्यक्रममा प्रदेश३ का मन्त्री, प्रदेशसभाका सांसद, मुख्य सचिवलगायत निजामती कर्मचारी, उद्योगी व्यवसायी, राजनीतिक, सामाजिक कार्यकर्ता र सञ्चारकर्मी सहभागी थिए । हेटौडाको बुद्धचोकबाट निस्केको प्रभातफेरीले नगरका विभिन्न भाग परिक्रमा गर्दै जिल्ला समन्वय समिति मकवानपुरको कार्यालयमा पुगेर सभामा परिणत भएको थियो ।"
एउटा घर देखाएर दुइटाको अनुदान,"नेकपा नेता तुलप्रसाद कँडेल पुनर्निर्माण भएका अधिकांश घर कामै नलाग्ने भएको बताउँछन् । ग्रामीण परिवेशका लागि अहिले बनेका घरले कामै दिंदैनन्, कँडेलले भने, घरपरिवारको आवश्यकताभन्दा पनि लहैलहैमा लागेर साना घर बनाइएका छन् । रामेछापमा भूकम्पबाट भत्केका करिब ४३ हजार घरमध्ये ४२ हजार परिवारले निजी आवास पुनर्निर्माणका लागि सम्झौता गरेका छन् । सम्झौता गरेकामध्ये करिब ४० हजारले घर निर्माणका लागि जग हालेको प्रारम्भिक अनुमान छ ।"
९ महिलालाई ईरिक्सा,हेटौंडा (कास) बैदेशिक रोजगारबाट फर्किएका ९ महिलालाई पौरखी नेपालले ईरिक्सा वितरण गरेको छ । संस्थाले मंगलबार हेटौंडामा एक कार्यक्रमको आयोजना गरी ईरक्सा वितरण गरेको हो । कार्यक्रममा बोल्दै हेटौंडा उपमहानगरपालिकाका मेयर हरिबहादुर महतले बजार क्षेत्रमा ट्राफिक समस्या भएको भन्दै ग्रामीण रुटमा अटो रिक्सा चलाउन आग्रह गरे । व्यस्त बजारमा अटो र ई रिक्साका कारण ट्राफिक व्यवस्थापन असहज भएको उनको भनाइ छ । वैदेशिक रोजगारबाट फर्किएका महिलाले ईरिक्सा चलाउन लागेकोमा प्रशंसासमेत गरे । कार्यक्रममा संस्थाका अध्यक्ष मञ्जु गुरुङको अध्यक्षतामा भएको थियो ।
ढुंगेल रिहाइको विरोध,"रामेछाप (कास) हत्या अभियोगमा जेल सजाय भुक्तान गरिरहेका नेकपा नेता बालकृष्ण ढुंगेलको रिहाइ र मूल्यवृद्धिको विरोधमा नेपाल विद्यार्थी संघले मंगलबार रामेछापको मन्थलीमा प्रदर्शन गरेको छ । विभिन्न नारा लगाउँदै संघले निकालेको विरोध जुलुुसले मन्थली बजार परिक्रमा गरेको थियो । कोणसभामा कांग्रेस जिल्ला सचिव लेखबहादुर कार्कीले सरकारले नागरिकलाई आहत हुने गरी दैनिक उपभोग्य सामग्री, इन्धन र निर्माण सामग्रीमा मूल्यवृद्धिको आरोप लगाए । उनले कानुनी शासनविरुद्ध हत्यारालाई जेल सजाय माफी दिएकोमा सरकारको निन्दा गरे ।"
३८ कैदीलाई आममाफी,हेटौडा (कास) गणतन्त्र दिवसको अवसरमा मकवानपुरस्थित क्षेत्रीय कारागार भीमफेदीबाट ३८ जनालाई कैदमुक्त गरिएको छ । विभिन्न मुद्दामा सजाय भोगिरहेका कैदीलाई सरकारले गणतन्त्र दिवसको अवसरमा बाँकी कैद मिनाहा गरेपछि उनीहरूका जेलमुक्त भएका हुन् । सरकारले कैद मिनाहा गरेकामध्ये भीमफेदी कारागारका ५१ जनाको नाम सिफारिस गरिएको थियो । त्यसमध्ये ३८ जनालाई कैद मिनाहा गरेर मुक्त गरिएको प्रमुख जिल्ला अधिकारी चक्रवहादुर बुढाले बताए ।
करेन्टले माछा मार्ने पक्राउ,"हेटौंडा खोलामा करेन्ट लगाएर माछा मार्ने एक युवकलाई प्रहरीले मंगलबार पक्राउ गरेको छ । लेवटस्थित राप्ती खोलामा करेन्ट लगाएर माछा मारिरहेको अवस्थामा भीमफेदी गाउँपालिका७ का देवबहादुर स्याङ्तानलाई प्रहरीले पक्राउ गरेको हो । स्याङतानलाई प्रहरीले थप अनुसन्धान गरी कारबाहीका लागि पर्सा वन्यजन्तु राष्टिय निकुन्ज पथलैयामा बुझाएको छ । विषादी हालेर माछा मार्न कानुनमा रोक लगाइएको भए पनि मकवानपुरका खोलामा करेन्ट लगाएर र विषादी हालेर माछा मार्ने क्रम रोकिएको छैन । तर, विगत केही महिनादेखि स्थानीय प्रशासनले यसमा केही कडाइ गरेपछि माछा मार्नेहरू नियन्त्रणमा लिन थालिएको हो ।"
अवैध सट्टेबाजी गर्ने ६ पक्राउ,खेल सकिएपछि निश्चित दिनमा सट्टेबाजका व्यवस्थापकहरूले हार्नेबाट रकम असुल्छन् र जित्नेलाई दिन्छन् । यस्तो बाजी खेलाएबापत उनीहरूले जित्नेबाट केही प्रतिशत कमिसन लिन्छन । प्रहरीका अनुसार विश्वासको भरमा चल्ने यस्तो बाजीमा गेमको जितहारपछि मात्रै पैसाको कारोबार हुन्छ । हारेर पनि कसैले पैसा दिएन भने रकम उठाउन गुन्डाको प्रयोग गरिन्छ ।
खोला र नदीलाई ढलमुक्त गरिने,मेलम्ची खानेपानी आयोजनाको प्रथम चरणको कामलाई यथाशीघ्र सम्पन्न गरी काठमाडौं उपत्यकामा खानेपानी वितरण कार्य सुरु गर्न पर्याप्त बजेट विनियोजन गरेको छ । सरकारले साझा यातायात सहकारी संस्थाको ललितपुरस्थित जमिनमा सार्वजनिक निजीसहकारी सहभागितामा अन्तर्राष्ट्रिय सम्मेलन केन्द्र निर्माण गर्ने भएको छ ।
ककनीमा स्काउट ज्याम्बोरी,"हाल त्रिभुवन विश्वविद्यालय रहेको उक्त क्षेत्रमा ज्याम्बोरी आयोजना भएको २१ वर्षपछि फेरि २०६४ को चैतमा चितवनमा दोस्रोपटक ज्याम्बोरी भयो । पछिल्लो समय एउटा मात्र ज्याम्बोरी स्पट भएकोमा अहिले ककनीमा ७ वटा छन् । यस वर्षको ज्याम्बोरीमा माल्दिभ्स, श्रीलंका, लक्जेमबर्ग, भारत लगायत ११ देशका स्काउट सहभागी हुनेछन् । यसबाहेक उनी आफैं पनि २०६९ सालको ज्याम्बोरीमा सहभागी थिए । प्राय: १४ वर्षमाथिका संलग्न हुने स्काउट हाल ७५ जिल्लामा फैलिएको छ । अनुशासन, साहस र सहयोगको तीन उद्देश्य लिई स्थापना भएको नेपाल स्काउटको मुख्य उद्देश्य देशको लागि एक जिम्मेवार नागरिक उत्पादन गर्नु हो ।"
प्रसूति सेवा भैंसेपाटीबाट,"काठमाडौं (कास) थापाथलीबाट सेवा दिँदै आइरहेको प्रसूति गृहले ललितपुरको भैंसेपाटीमा सेवा विस्तार गरेको छ । अस्पतालले आइतबारदेखि यस्तो सेवा आरम्भ गरेको हो । भैंसेपाटीस्थित आफ्नै भवनमा अस्पतालले अबबाट बहिरंग सेवा दिनेछ । यसबाट भैंसेपाटी वरपरको दक्षिणकाली, फर्पिङ लगायत क्षेत्रका जनता लाभान्वित हुने अस्पतालले जनाएको छ । अस्पतालका वरिष्ठ लेखा अधिकृत चन्द्रबहादुर गुरुङले भने, स्त्री, प्रसूति र बालरोग विशेषज्ञ सेवा छ, दक्ष प्रसूतिकर्मी छन् र क्लिनिकमा अल्ट्रासाउन्ड, आकस्मिक प्रसूति सेवाको पनि व्यवस्था गरिएको छ । भैंसेपाटीमा सात वर्षअघि सुरु गरिएको उक्त सेवा जनशक्ति अभावका कारण एक वर्ष चलेर बन्द भएको थियो । त्यही सेवालाई अस्पतालले पुन: सञ्चालनमा ल्याएको गुरुङले बताए ।"
बालहिंसाका उजुरी बढे,"उनी भन्छन्, आफूमाथि भएको हिंसाबारे आफैं बोल्न सक्ने भएका छन् बच्चाहरू, न्याय र राहतमा उनीहरूको पहुँच बढेको छ । हेल्पलाइन सञ्चालनमा राज्यको लगानी कम हुँदा यसलाई दिगो बनाउन चुनौती भइरहेको सरोकारवाला बताउँछन् । महिला तथा बालबालिका कार्यालय प्रमुख अनिता अधिकारी भन्छिन्, स्रोत सीमित छ सेवाग्राहीको समस्या बढी, यसलाई राज्यले प्राथमिकतामा राखेर लगानी बढाओस् ।"
गोर्खा कपको आकर्षण बढ्दै,"मेयर मास्टरसन, उपनियोग प्रमुख आरण, तमुधिंका ज्ञाम गुरुङ र खेल संयोजक क्याप्टेन पिताम्बर गुरुङलगायतले गोर्खा कपले समुदायलाई एकै ठाउँमा ल्याएको धारणा राखे । खेलका कारण युवा प्रतिभाको क्षमता प्रस्फुटनसहित व्यवसाय वृद्धिमा सहयोग पुगेको उनीहरूको दाबी थियो ।"
विश्वकपअघिको अभ्यास खेल: ठूलाको जित,रोनाल्डोबिनाको पोर्चुगल बराबरीमाब्रागा एसी मिलानका स्ट्राइकर आन्द्रे सिल्भाले पोर्चुगलका लागि हजार गोल गर्दा विश्वकपअघिको अभ्यास खेलमा पोर्चुगल र टयुनिसियाको खेल २२ को बराबरीमा टुंगियो । सोमबार स्टार फरवार्ड क्रिस्टियानो रोनाल्डोबिना उत्रिएको पोर्चुगलका लागि सिल्भाले रिकार्डो करेज्माको क्रसमा २२ औं मिनेटमा सुरुआती अग्रता दिलाए । ३४ औं मिनेटमा जोआओ मारियोले पोर्चुगलको अग्रता दोब्बर पारे । मध्यान्तरअघि अनिचे बाड्रीले गोल गर्दै टयुनिसियालाई खेलमा फर्काए । दोस्रो हाफको ६४ औं मिनेटमा फाख्रेदिन बेन युसुफले बराबरी गोल फर्काए । दोस्रो अभ्यास खेलमा पोर्चुगलले शनिबार बेल्जियमको सामना गर्नेछ । उक्त खेलमा पनि रोनाल्डो उपस्थित हुने सम्भावना कम छ ।
अन्नपूर्ण म्याराथनमा ७० खेलाडी,"म्याराथन रुटमा आवश्यक पर्ने स्वयंसेवक, स्वास्थ्यकर्मी, निर्णायकसहित आवश्यक उपकरण एवं अन्य सामग्रीको व्यवस्थापन पूरा भएको सहायक प्राविधिक निर्देशक कृष्णबहादुर बस्नेतले बताए । विजेताले १ लाख, दोस्रोले ७० हजार र तेस्रोले ५० हजार रुपैयाँ पुरस्कार प्राप्त गर्नेछन् । टपटेन धावकले पुरस्कार पाउने छन् ।"
एपीएफको राम्रो सुरुआत,"जिल्ला हयान्डबल संघ धनुषाले जनकपुरमा ३१ वर्षपछि आयोजना गरेको राष्ट्रिय महिला हयान्डबलमा ८ टोली सहभागी रहेको संघका अध्यक्ष विमलेश सिंहले बताए । विजेताले ५१ हजार, उपविजेताले ३१ हजार र तेस्रो हुने टिमले २१ हजार रुपैयाँ पुरस्कार प्राप्त गर्नेछन् ।"
प्रदेश ६ को साहस,अनिल गुरुङले ३६ र सुमा घिमिरेले ३२ रन बनाए पनि प्रदेश ४ लाई प्रदेश २ ले २८५ ओभरमा ९१ रनमा अलआउट गर्यो । सन्जमले १० ओभरमा ३ मेडन राख्दै १६ रन खर्चेर ५ विकेट लिई म्यान अफ द म्याच प्रदर्शन गरे । शम्साद शेखले ७३ ओभरमा २० रन खर्चेर ४ र महबुबले १ विकेट लिए ।
भीमबहादुर र पूर्णिमा च्याम्पियन,"एभरेस्ट म्याराथनका परिकल्पनाकार विक्रम पाँडेले पर्यटन प्रवद्र्धन गर्न थप ५ प्रदेशमा म्याराथन गर्ने घोषणा गरेका छन् । यसअघि उनले प्रदेश १ र ५ मा म्याराथन गर्दै आएका छन् । म्याराथनमा १ सय ३५ विदेशी र ६० नेपाली सहभागी थिए । १६ देखि ६६ वर्षका खेलाडीले भाग लिएका थिए । अमेरिका, जर्मनी, क्यानडा, न्युजिल्यान्ड, चीन, स्पेन, डेनमार्क, इटाली, भियतनाम, थाइल्यान्ड, भारत र पाकिस्तानलगायत ३० मुलकका खेलाडीले सहभागिता जनाएका थिए ।"
खेलकुदको बजेट दोब्बर,१३ औं सागको पूर्वाधार निर्माण र तयारीसँगै इन्डोनेसियमा भदौमा हुने १८ औं एसियाली खेलकुदमा नेपालको सहभागिता तथा नेपालगंजमा हुने आठौं राष्ट्रिय खेलकुदका लागि २ अर्ब ४ करोड विनियोजन गरिएको अर्थमन्त्री युवराज खतिवडाको बजेट भाषणमा उल्लेख छ ।
भीमदत्त विजयी,"उद्घाटन खेलमा आयोजक भीमदत्त नपाले बैतडीको मेलौली नगरपालिकालाई ३० को सोझो सेटमा हरायो । प्रदेश ७ का ११ टोलीको सहभागिता रहेको प्रतियोगिता ५ दिन चल्नेछ । विजेताले १ लाख ११ हजार १ सय ११, दोस्रोले ७१ हजार १ सय ११ र तेस्रो हुनेले ५१ हजार १ सय ११ रुपैयाँ पुरस्कार जित्नेछन् । कञ्चनपुरबाट भीमदत्त, बेलौरी र पुनर्वास नगरपालिका, कैलालीबाट धनगढी उपमहानगर र टीकापुर नगरपालिका, बैतडीबाट मेलौली, दशरथचन्द नगरपालिका र पुर्चाैडी गाउँपालिका, दार्चुलाबाट शैल्यशिखर, डडेलधुराबाट अमरगढी तथा अछामबाट साँफेबगर नगरपालिका सहभागी छन् ।"

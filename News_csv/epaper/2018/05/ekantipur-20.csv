शीर्षक,विवरण
भारतीय फिल्ड अफिस हटाइने,"ती सबै चुनौती पार लगाउन सक्षम छौं, ओलीले भने, अनुशासित भएर काम गर्नुपर्छ ।नेकपा संसदीय दलको नेता चयन भएपछि पहिलो पटक सांसदहरूलाई सम्बोधन गर्दै ओलीले प्रधानमन्त्री र मन्त्रीका गतिविधिलाई चनाखो भएर हेर्न अपिलसमेत गरे । यो शक्तिशाली संसदीय दलले सरकार फेर्न सक्छ । कानुन बनाउन सक्छ, प्रधानमन्त्रीले भने, प्रधानमन्त्री, मन्त्री र सरकारका कामकारबाही ठीक ढंगले भएनभएको विचार गर्नुस् ।कम्युनिस्ट पार्टी ठूलो हुँदैमा कांग्रेस झस्कनु नपर्ने उनको भनाइ थियो । नेकपा सबभन्दा बढी लोकतान्त्रिक पार्टी हो, लोकतन्त्रका लागि लडेको पार्टी हो, उनले थपे, कांग्रेस झस्किनु पर्दैन ।नेकपाका अर्का अध्यक्ष पुष्पकमल दाहालले नेपालमा दुई कम्युनिस्ट पार्टीको एकता सामान्य परिघटना नभएको बताए । नेपालको राजनीतिक आन्दोलनको असाधारण परिघटना हो, उनले भने, आम नेपालीमा नयाँ आत्मविश्वास र नयाँ आशावादिता सञ्चार भएको छ ।दाहालले २१ औं शताब्दीका राजनीतिक परिघटनामध्ये दुई पार्टीको एकता, अध्ययन गर्नैपर्ने, हेर्नैपर्ने र विश्लेषण गर्नुपर्ने विषय भएको बताए । पार्टी एकतासँगै चुनौती बढेको बताउँदै दाहालले विपक्षीले ध्यानपूर्वक आफ्ना गतिविधि नियालिरहेको जनाए । पराजित भएको सेनाले युद्धबाट शिक्षा लिने कुरामा बढी ध्यान दिन्छ । युद्धका नियम सिक्छ, विपक्षी कांग्रेसलाई संकेत गर्दै उनले भने, अर्को पक्षलाई कमजोर ठानेर रिल्याक्स गर्ने छुट छैन । सामथ्र्य विकास गर्दै जानुपर्छ । जति छ, त्यसैमा ठीक छौं भनेर ओभर कन्फिडेन्सको फिलिङ देखाए प्रत्युत्पादक हुन सक्छ ।"
समुद्रमै बिलाइन् सुमित्रा,"जसमा एक जना आफूलाई मोडल बताउने प्रधान थरका युवा पनि थिए । युवतीले भनिन्, हामी पुगेपछि त्यहाँ नेपाली ८ जना भयौं । कान्तिपुरले गरेको खोजअनुसार रोल्पा घर भएका अनुराग मगर, बागलुङका जनार्दन कँडेल, दिनेश कटुवाल र काठमाडौंका सन्दीप थापा मानव तस्करको फन्दामा परेर पोर्ट औं प्रिन्स पुगेका थिए । तीमध्ये केही खर्च अभावमा गुजारा चलाउन पोर्ट औं प्रिन्समै लुकिछिपी काम गरिरहेका छन् भने केही घरबाट पैसा मगाएर फर्किसकेका छन् ।आज जाने, भोलि त पक्का लैजाने, पर्सि त कन्फर्म भन्दै चाल्र्सले तीनै युवतीलाई एउटै फ्ल्याटमा महिनौं राखिरहे । तीन महिनापछि एक दिन चाल्र्सले सबैलाई बहामास लैजाने बतायो । ती युवतीले चाल्र्सको भनाइ उद्धृत गर्दै सुनाइन्, ७ घण्टामा बहामास पुगिन्छ । त्यहाँबाट अमेरिकाको मायामी सहर नजिकै पर्छ । चाल्र्सको कुरा सुनेर महिनौंदेखि अमेरिका पुग्ने आसमा अत्तालिएका र हरेस खाइसकेका उनीहरूका अनुहारमा खुसीको आभा देखियो । चाल्र्सको कुरा सुन्दा त पक्का अमेरिका पुगिने भइयो भनेर महिनौं लामो दु:ख सबै भुलियो, ती युवतीले सुनाइन् । तर त्यो खुसी धेरै दिन टिक्न सकेन । पोर्ट औं प्रिन्सबाट हिँडेको पानीजहाज केही घण्टापछि नै हराएको थाहा भयो । नेपाल र श्रीलंकासहित विभिन्न देशका १५ जना बोकेर हिँडेको उक्त पानीजहाज कुन दिशातिर र कुन देशतिर जाँदैछ कसैलाई थाहा थिएन । सानो जहाज, लगातार हावा चलिरहेकाले हल्लिरहेको थियो । जहाजभित्र खानेकुरा दोस्रो दिनमै सकियो, ती युवतीले भनिन्, त्यसपछि के हुन्छ भनेर सोच्नेसम्म पनि अवस्था रहेन । कतै केही देखिन्छ कि भनेर परपरसम्म हेर्ने र टोलाउने कामबाहेक केही भएन । फर्केर आएकी अर्की युवतीका अनुसार खानेकुरा र पानीसमेत सकिएपछि सबै छटपटाउनसमेत नसक्ने अवस्थामा पुगे । जहाज बारम्बार हल्लिरहेकाले बान्ता हुने र नातागत (शारीरिक कमजोरी) समस्या बढिरहेको थियो । युवतीका अनुसार १३ औं दिनतिर सुमित्रा पानीपानी भन्दै कराउन थालिन् । तर जहाजमा पानी बाँकी थिएन । उनले सुमद्रको पानी बोतलमा उभाएर घटघटी पिइन् । नातागत भएर अलिअलि ज्वरोसमेत आएकी सुमित्रा नुनिलो पानी खाएलगत्तै ढलिन् । त्यहाँ उनको उपचार सम्भव थिएन, त्यत्तिकैमा मृत्यु भयो । सुमित्राको मृत्यु भएलगत्तै जहाजमा भएका अन्य यात्रीले शव राख्न नहुने र धेरै दिनसम्म राख्दा गन्हाएर रोग फैलिने भन्दै समुद्रमा फालिदिए । १८ औं दिन कोस्ट गार्डले जहाज देखेपछि उनीहरूको उद्धार गर्यो र सबै यात्रीलाई अस्पताल पुर्यायो । सबैलाई स्लाइन पानी दिएर राखियो । यसरी फर्किए नेपाल पानीजहाज हराएर बहामास पुगेका दुई नेपालीबारे अमेरिकास्थित नेपाली दूतावासले थाहा पाएपछि उद्धारको पहल गरेको थियो । दूतावासले बहामासबाट क्युबा हुँदै नेपाल फर्किने व्यवस्था मिलाएको थियो । दूतावासका एक कर्मचारीले धेरै पैसा फसेकाले युवतीहरू फर्किन नमानेको र क्युबामै लुक्न खोजेको बताए । तर युवतीहरूले भने आफूहरूले अध्यागमनमा मेसो नपाएको र त्यही बेला जहाज छुटेको बताए । २१ दिन क्युबाको अध्यागमनको हिरासतमा बसेपछि र अमेरिकास्थित नेपाली दूतावासको थप पहलपछि ती युवती नेपाल फर्के । दुवै जनाको गरेर ६४ लाख रुपैयाँभन्दा धेरै खर्च भयो, ४० लाख त मानव तस्करहरूले खाइदिए, ती युवतीले लामो सास फालिन्, धन्न बाँचेर आइयो ।"
तोडियो परम्परा,"उनीहरूले बेलायतका महारानी एलिजावेथ द्वितीय र करिब ६ सय विशेष अतिथिमाझ विन्सोर क्यासलस्थित सेन्ट जोर्जेज च्यापलमा सँगसँगै जिउने वाचा गर्दै औंठी साटासाट गरेका थिए । उनीहरूले सन् २०१६ को जुलाईदेखिको प्रेम सम्बन्धलाई शनिबार विवाहमा परिणत गरेका हुन् । विवाहलगत्तै महारानी एलिजावेथले ह्यारी र मेगानलाई डयुक अफ ससेक्स र डचेज अफ ससेक्स को उपाधिसमेत प्रदान गरेकी छन् । ह्यारी बेलायतको राजगद्दीको उत्तराधिकारीको छैटौं नम्बरमा छन् । उनी बेलायती महारानीका नाति तथा राजकुमार चाल्र्सका छोरा हुन् । अमेरिकी अभिनेत्री मेगान परोपकारी कार्यमा समेत संलग्न छिन् । विवाहका लागि बेहुली बेलायती डिजाइनर क्लेर वेट केलरले बनाएको कपडामा सजिएकी थिइन् ।स्थानीय समयअुनसार शनिबार दिउँसो भएको वैवाहिक समारोहपछि बेहुलाबेहुलीलाई बग्गीमा राखेर घुमाइएको थियो । समारोहमा अमेरिकी टेलिभिजन स्टार ओपरा विन्फ्रे, अभिनेता इडरिस एल्बा, जर्ज क्लुनी तथा फुटबलर डेबिड बेकहाम, सर एल्टन जोनलगायत अतिथिको उपस्थिति थियो । मेगानका पिता थोमस भने वैवाहिक समारोहमा स्वास्थ्यका कारण अनुपस्थित रहे । ७३ थोमस गतसाता मुटुको शल्यक्रियापछि आराम गरिरहेका छन् । मेगान आफ्नी आमा डोरिया रगल्यान्डसहित रोल्सरोयस गाडीमा विवाहस्थल पुगेकी थिइन् । सेन्ट जोर्जेज च्यापलमा पुगेसँगै ह्यारीका पिता युवराज चाल्र्सले मेगानको हात समाएर वैवाहिक समारोहमा लगेका थिए । ह्यारी भने आफ्ना दाजु विलियमसँगै विवाह समारोहस्थलमा पुगेका थिए । समारोह सुरु हुनुअघि ३३ वर्षीया ह्यारीले विन्डसरस्थित उपस्थित भीडलाई आफूलाई अत्यन्त खुसी लागेको बताएका थिए । तामझामका साथ सम्पन्न विवाह समारोहलाई विभिन्न टेलिभिजनले समेत प्रत्यक्ष प्रसारणसमेत गरेका थिए । राजधानी लन्डनभन्दा झन्डै ३० किलोमिटर पश्चिमको विन्डसोर क्यासलको सेन्ट जोर्जेज च्यापलमा वैवाहिक समारोह भइरहँदा दरबार बाहिरको सडकका दुई किनारमा रहेका लाखौं मानिसले खुसी साटासाट गरेका थिए । समारोहलाई विश्वभर करिब ३ अर्ब मानिसले अवलोकन गरेको बेलायती सञ्चार माध्यमले आकलन गरेका छन् ।"
पाँचौं पटक ठेक्काको समय थपिँदै,"काठमाडौं नारायणगढमुग्लिन सडकको स्तरोन्नति र सुधारको समय पाँचौं पटक थप्ने तयारी गरिएको छ । २४ महिनाभित्र सक्ने गरी सन् २०१५ अप्रिलबाट सुरु भएको सडक स्तरोन्नतिका लागि अहिलेसम्म चार पटकसम्म म्याद थप भइसकेका छन् । तीन खण्डमा विभाजन गरी सडक निर्माण थालिएको थियो, जसअनुसार निर्माणको समय पहिलो खण्डको १० मे २०१८, दोस्रो खण्डको २० मे २०१८ र तेस्रो खण्डको ३० मे २०१८ सम्म चौथो पटक थप गरिएको थियो । सडक निर्माण सुरु भएको तीन वर्षमा ८६ दशमलव ३८ प्रतिशत मात्र काम सकिएको छ । अहिले सडक पिचदेखि पहाड काट्नेसम्मका काम भइरहेका छन् । निर्माण थालिएको आँपटारीदेखि मुग्लिनसम्म सडकको दूरी ३३ दशमलव २ किमि छ । पहिलो खण्ड आँपटारीदेखि दासढुंगासम्म बीएलए एससीसी जेभी, दोस्रो खण्ड दासढुंगादेखि सिमलतालसम्म उडहिल लामा जेभी र तेस्रो खण्ड सिमलतालदेखि मुग्लिनसम्म सुप्रिम रौता जेभीले निर्माणको जिम्मा लिएका छन् ।नारायणगढमुग्लिन सडक आयोजनाको परामर्शदाता कम्पनीका आवासीय इन्जिनियर पुष्कर रेग्मीका अनुसार पहिलो खण्डमा ८३ दशलमलव ३ प्रतिशत, दोस्रो खण्डमा ९५ दशमलव ७३ र तेस्रो खण्डमा ८० दशमलव १३ प्रतिशत निर्माणको काम भएको छ । पहिलो र दोस्रो खण्डले समय सकिएकाले थप्न माग गरेका छन्, उनले भने, पहिलो खण्डको समय सकिसकेको, दोस्रोको पनि आइतबार सकिँदै छ । समय माग गर्नेबित्तिकै थपिनहाल्ने उनले बताए । सडक निर्माण कम्पनीहरू समय थप गर्न भन्दै लबिइङ गरिरहेका छन् । पहिलो खण्ड आँपटारीदेखि दासढुंगासम्मको निर्माणको जिम्मा लिएको बीएलए एससीसी जेभीका कन्ट्रयाक्ट म्यानेजर प्रभु जोशीले जुलाई १५ सम्मका लागि समय थप गर्न माग गरिएको बताए । आँपटारी खण्डमा ४० मिटर मात्र बाँकी छ, जहाँ आइल्यान्ड बनाउने कार्य हुँदै छ, उनले भने, पहिला डिजाइनले गर्दा समस्या भयो, त्यस्तै तेस्रो तहको पिच गर्न बाँकी छ । उनले दैनिक ८ घण्टा काम गर्न पाउनुपर्ने भए पनि ४५ घण्टाभन्दा बढी काम गर्न नपाएकाले ढिला भएको गुनासो गरे । यो सडक खण्ड भएर दैनिक करिब ८ हजारभन्दा सवारीसाधन गुड्छन् । कन्ट्रयाक्ट एक्सपर्ट विदेशी हुनुहुन्छ, उहाँहरू आएर सम्झौताअनुसार मागेको जायज छछैन हेर्नुहुनेछ, इन्जिनियर रेग्मीले भने, त्यसपछि थपिनेनथपिने निर्णय हुनेछ । उनले सबै कुरा हेरेर मात्र समय थपका लागि सिफारिस गर्ने र त्यसपछि मात्र सडक विभागमा सिफारिस गरिने बताए । चित्त बुझेन भने सडक विभागबाट फिर्ता पनि हुन सक्छ, उनले भने । तेस्रो खण्डबाट भने अहिलेसम्म समय माग गरिएको छैन । समय सकिनुभन्दा ७ दिनअघि थपका लागि निवेदन दिनुपर्ने हुन्छ । निर्माणको समय तेस्रो पटक २०१८ फेब्रुअरीसम्मका लागि थप भएको थियो । सबभन्दा बढी समय थप हुनेमा सुप्रिम रौता जेभी पर्छ । यसअघि तीनपटक गरेर ३ सय ८ दिन समय थप गरिएको आयोजनाले जनाएको छ । आयोजनाका अनुसार सडक पिच तीन तहमा हुनेछ । अहिलेसम्म पहिलो तहको पिच ३१ दशमलव ५ किमि भएको छ । दोस्रो तहको पिच ३० दशमलव ५ किमि र तेस्रो तहको पिच १० दशमलव ६९ किमि भइसकेको छ । तेस्रो तहको पिच तह दासढुंगादेखि सिमलतालसम्म पूरा भइसकेको छ । पहिलो तहको पिच निर्माण जेठ दोस्रो सातासम्म सकिने आयोजनाको दाबी छ । असार मसान्तभन्दा अघि नै सडक सञ्चालनमा आउने र दिउँसो बन्द नहुने रेग्मीले दाबी गरे । मुग्लिन खण्डमा क्रयाक भएका ढुंगा देखिए, क्यान्टिलिभर हाल्दा ३ मिटर तलसम्म खन्नुपर्ने भयो, जसले गर्दा रोड साँघुरो हुने अवस्था आउने विज्ञहरूले बताए, उनले भने, क्यान्टिलिभर राख्न पनि नमिल्ने भएकाले अहिले तलबाट आरसीसी एंकर वाल बनिरहेको छ, जसको ७० प्रतिशत काम सकिइसकेको छ । यो सडक हुँदै दैनिक उपभोग्य वस्तु काठमाडौं भित्रिने गरेको छ । वीरगन्ज ट्रान्सपोर्ट एसोसिएसनका अध्यक्ष बालकृष्ण पोखरेलका अनुसार सडक निर्माण पूरा नहुँदा काठमाडौंलगायत ठाउँमा दैनिक उपभोग्य वस्तु पठाउन समस्या भएको छ । अढाई वर्षयता सामान पठाएको ठाउँमा समयमै पुगेको छैन, उनले भने, एक दिनमा पुग्नुपर्ने सामान ३ दिनमा पुग्दा हामीलाई गाडी भाडा महँगो पर्ने गरेको छ । उनले समयमै सामान पुर्याएर फर्कन नसक्दा सामान बोक्ने गाडीको समेत अभाव हुने गरेको बताए । यही अवस्था रहने हो भने हाम्रो घाटा झन् बढ्नेछ, उनले भने । यस्तै, पर्यटकीय गन्तव्य सौरहाको पर्यटन व्यवसायसमेत चौपट बनेको छ । केही दिनयताको वर्षाले पनि निर्माण कार्य प्रभावित बन्दै आएको छ ।नेपालभारत क्षेत्रीय व्यापार तथा यातायात आयोजना संयोजक सञ्जयकुमार श्रेष्ठ आवश्यकता परेको खण्डमा समय थप्न सकिने बताउँछन् । उनले भने, काम गर्नेले पूरा समय काम गर्न पाएका हुँदैनन्, ट्राफिक जामको समस्या अत्यधिक छ, त्यही भएर निर्माण समस्या भएको हो । उनले यो वर्षाभन्दा अघि निर्माणको मुख्य काम सकिने दाबी गरे । वर्षाका बेला यो खण्डमा यात्रा गर्न बढी जोखिम हुने गरेको छ । कुन बेला पहिरो खसेर पुर्ने हो, पत्तो हुँदैन, उनले भने । नारायणगढमुग्लिन सडक खण्ड २०३६ सालमा चीन सरकारको सहयोगमा गोरखानारायणगढ सडकका नाममा निर्माण गरिएको थियो । अहिले विश्व बैंकको ऋण सहयोगमा सञ्चालित नेपालभारत क्षेत्रीय व्यापार तथा यातायात आयोजनाअन्तर्गत नारायणगढमुग्लिन सडक आयोजना सञ्चालन भइरहेको छ । यसको लागत २ अर्ब ९० करोड छ । सबैको ध्यान, भएन कामसडक निर्माणको ढिलाइमा सबैको ध्यानाकर्षण हँुदै आएको छ । यो सडक निर्माण समयमै सकेर आवागमन सहज बनाउन तत्कालीन प्रधानमन्त्री, मन्त्रीहरू आफैं पुगेर निर्देशन दिने गरेका छन् । पूर्वप्रधानमन्त्री शेरबहादुर देउवा अघिल्लो वर्षको साउनमा आफैं पुगेका थिए । देउवाले सडक मुलुककै लाइफलाइन रहेको भन्दै युद्धस्तरमा काम गर्न आयोजना प्रमुख र निर्माण कम्पनीलाई निर्देशन दिएका थिए । तर उनको यो निर्देशन कार्यान्वयन हुन सकेन । सम्बन्धित मन्त्रालयका मन्त्री, सचिवसमेत पुगेर सडकले ठूलो समस्या उत्पन्न गराएको भन्दै समयमै निर्माण पूरा गर्न निर्देशन दिँदै आएका छन् । ३ नम्बर प्रदेशका मुख्यमन्त्री बन्नासाथ डोरमणि पौडेल सडकको अवस्था बुझ्न मुग्लिन पुगेका थिए । उनले पनि चाँडो निर्माण सक्न निर्देशन दिएका थिए । वर्षात् नजिकिँदै गएकाले सडक निर्माण सम्पन्न नभए दुर्घटनाको खतरा बढ्ने भन्दै ट्राफिक प्रहरीले सचेत गराएको छ । चितवनका ट्राफिक प्रहरी प्रमुख सन्तोष पन्तका अनुसार यो सडक निर्माण सुरु भएयता १ सय १८ दुर्घटना भए, जसमा २ सय ८९ जना घाइते भए भने ९० जनाको मृत्यु भयो । सबभन्दा बढी दुर्घटना यही सडकमा हुने गरेको छ, प्रमुख पन्तले भने, तीव्र गति, चालकको लापरबाही, असुरक्षित ओभरटेकलगायत दुर्घटनाका मुख्य कारण हुन् ।"
नभए जेल हाल्नुस्,"काठमाडौं (कास) गृहमन्त्री रामबहादुर थापाले समयमै काम नसक्ने ठेकेदारको सूची बनाएर पहिला सच्चिने मौका दिन र त्यस अवधिमा पनि नसच्चिए जेल हाल्न निर्देशन दिएका छन् । विभिन्न मन्त्रालयका सचिव, प्रहरी प्रमुख, काठमाडौं तथा ललितपुरका मेयर, तीनै जिल्लाका प्रमुख जिल्ला अधिकारीको बैठक बोलाएर बुधबार गृहमन्त्रीले उक्त निर्देशन दिएका हुन् । निर्देशनपछि गृह मन्त्रालयले भवन, सडक र पुल निर्माणको ठेक्का पाएर लापरबाही गर्ने ठेकेदार र कम्पनीको विवरण एक साताभित्र पठाउन बिहीबार सबै जिल्ला प्रशासन कार्यालयलाई परिपत्र गरेको छ । पत्रमा जिल्लास्तरमा सञ्चालित विकास निर्माण, आयोजना तथा परियोजना अनुगमन गर्न र समयमै काम नसक्ने फर्म तथा ठेकेदारको ठेगाना, सम्पर्क नम्बरसमेतको विवरण एक साताभित्र तयार पारी मन्त्रालयमा पठाउन निर्देशन दिइएको छ ।"
एकाधिकार तोड्ने निर्णयमा स्वास्थ्य व्यवसायीको साथ,"काठमाडौं (कास) मलेसिया जाने कामदारको स्वास्थ्य परीक्षण गर्ने संस्थाहरूको एकाधिकार तोड्ने श्रम मन्त्रालयको निर्णय कार्यान्वयनमा स्वास्थ्य व्यवसायी महासंघले सहयोग गर्ने जनाएको छ । श्रम, रोजगार तथा सामाजिक सुरक्षा मन्त्रालयले बायोमेडिकलका नाममा स्वास्थ्य परीक्षण गर्ने ३९ स्वास्थ्य संस्थाको एकाधिकार तोड्ने निर्णय गरेको हो । मन्त्रालयले श्रम मन्त्रालयमा सूचीकृत सबै २ सय ३५ स्वास्थ्य संस्थाबाट स्वास्थ्य परीक्षण गर्न पाउने निर्णय गरेको छ । मलेसिया जाने कामदारको बायोमेडिकल गर्ने ३९ संस्थासमेत आबद्ध महासंघका अध्यक्ष कैलाश खड्काले सरकारको निर्णयअनुसार नै आफूहरू अघि बढ्ने बताए । सरकारले जे भन्छ, हामी त्यही गर्छौं, उनले भने, सरकारलाई हाम्रो पूर्ण सहयोग हुन्छ ।बायोमेडिकल लागू गर्ने जिम्मा पाएको मलेसियास्थित बेस्टिनेट कम्पनीलाई सदस्यता शुल्कबापत ५० लाख रुपैयाँ बुझाउन सक्ने ३९ मेडिकल सेन्टरले मात्रै कामदारको स्वास्थ्य परीक्षण अनुमति पाएका थिए । त्यसयता ती सेन्टरले ४ हजार ५ सय रुपैयाँ लिई स्वास्थ्य परीक्षण प्रतिवेदन दिँदै आएका छन् । जुन कतार र यूएईका लागि तोकिएभन्दा १ हजार ५ सय रुपैयाँ बढी हो । श्रम, रोजगार तथा सामाजिक सुरक्षामन्त्री गोकर्ण विष्टले मन्त्रीस्तरीय निर्णय गरी स्वास्थ्य परीक्षणमा रहेको एकाधिकार तोडेका हुन् । एकपक्षीय रूपमा तोकिएको ३९ वटा स्वास्थ्य संस्थाबाट मात्र स्वास्थ्य परीक्षण गर्ने प्रावधान हटाई स्वास्थ्य मन्त्रालयले मापदण्ड तोकी स्वीकृत गरेका र श्रम मन्त्रालयमा सूचीकृत भएका स्वास्थ संस्थामार्फत गरिने स्वास्थ्य जाँच मान्य हुने व्यवस्था लागू गर्ने, मन्त्रालयको निर्णयमा भनिएको छ । ३९ वटा स्वास्थ्य संस्थाबाट कामदारको स्वास्थ्य परीक्षण निरन्तर भइरहेको महासंघले जनाएको छ । हामी श्रम मन्त्रालयमा सूचीकृत भएमध्येकै ३९ स्वास्थ्य संस्था हौं । स्वास्थ्य परीक्षण गर्न आउनेको परीक्षण भइरहेको छ, खड्काले भने, सरकारबाट स्वास्थ्य परीक्षण रोक्नु भन्ने खबर आइसकेको छैन ।"
ओली संसदीय दल नेता,"काठमाडौं (कास) एमाले र माओवादी केन्द्रबीच एकता भएर तीन दिनअघि स्थापना भएको नेपाल कम्युनिस्ट पार्टीको संसदीय दलको नेतामा पार्टी अध्यक्ष केपी ओली सर्वसम्मत चयन भएका छन् । पार्टी एकतापछि पहिलोपटक शनिबार बसेको संसदीय दलको बैठकले ओलीलाई सर्वसम्मत दलको नेता चयन गरेको हो । बैठक सुरु भएलगत्तै नेकपा स्थायी कमिटी सदस्य देव गुरुङले ओलीलाई अध्यक्ष निर्वाचित गर्न प्रस्ताव गरेका थिए । उनको प्रस्तावमा सांसदहरूले ताली बजाएर समर्थन गरेका थिए । एमाले र माओवादीको एकीकरण भएर नेकपाको स्थापना भएपछि संसदीय दलको नेता चुन्नुपर्ने वैधानिक व्यवस्थाअनुसार ओलीलाई दलको नेता छानिएको हो । ओली तत्कालीन एमालेमा संसदीय दलको नेता थिए । उपनेता, प्रमुख सचेतक र सचेतक अर्को बैठकबाट चयन गर्ने तयारी छ । पार्टी एकीकरण भएको खुसियालीमा ओली र दाहालले सांसदलाई चकलेट वितरण गरेका थिए ।"
कांग्रेस जिल्ला सभापति भेला असारमा,"काठमाडौं (कास) कांग्रेसको जिल्ला कार्यसमिति सभापतिहरूको राष्ट्रिय भेला असारमा हुने भएको छ । कांग्रेस उपसभापति विमलेन्द्र निधिले असार २, ३ र ४ गते प्रदेश नम्बर ३ को अस्थायी राजधानी हेटौंडामा भेला गर्ने निर्णय भएको जानकारी दिए । यसअघि केन्द्रीय कार्यसमिति बैठकले भने जेठभित्रै भेला बोलाउने निर्णय गरेको थियो । जेठ १५ गते बजेट आउने र त्यसमाथि संसदमा हुने छलफलमा सांसद व्यस्त हुनुपर्ने भएकाले असार पहिलो साताका लागि भेला बोलाइएको निधिले बताए । उनका अनुसार सभापतिहरूको भेलापछि महासमिति मिति तोक्ने तयारी पनि भइरहेको छ ।"
तरुणको प्रशिक्षण सुरु,"काठमाडौं (कास) कांग्रेस भ्रातृसंस्था तरुण दलले देशव्यापी प्रशिक्षण अभियान सुरु गरेको छ । प्रदेशस्तरीय प्रशिक्षण सकिएलगत्तै उसले शनिबार ६८ जिल्लामा एकै दिन प्रशिक्षण कार्यक्रम गरेको हो । पार्टी संगठनलाई बलियो बनाउन अभियान सुरु गरिएको तरुण दल अध्यक्ष जितजंग बस्नेतले बताए । साढे दुई महिनाअघि प्रदेशस्तरमा सुरु भएको प्रशिक्षण शनिबार जिल्ला स्तरीय, जेठ १२ गते नगर र गाउँपालिका स्तरीय, जेठ १९ गते वडा इकाई स्तरीय प्रशिक्षण हुने कार्यक्रम छ ।"
कान्तिपुरकर्मी खड्कालाई पितृशोक,"काठमाडौं (कास) कान्तिपुर पब्लिकेसन्सका मेसिन अपरेटर किरण खड्कालाई पितृशोक परेको छ । खड्काका पिता हरिबहादुरको ७७ वर्षको उमेरमा बिहीबार निधन भएको हो । दोलखाको भीमेश्वर नगरपालिका, उखुबारी७ का खड्का दमको रोगबाट पीडित थिए । उनका दुई छोरा, दुई छोरी र पत्नी छन् ।"
७०७ बालबालिकाले पाए अभिभावक,"काठमाडौं (कास) शिक्षा, विज्ञान तथा प्रविधि मन्त्रालयले सञ्चालन गरेको एकमहिने विद्यार्थी भर्ना अभियानमा ७ सय ७ बालबालिकाले अभिभावक पाएका छन् । विपन्न, गरिब, सीमान्तकृत, पछाडि परेका र अपांगता भएका देशभरका ७ सय ७ बालबालिकाको अभिभावकत्व ग्रहण भएको तथ्यांक शिक्षा विभागको अनिवार्य शिक्षा तथा बालअधिकार शाखाले संकलन गरेको हो । अभियानमा प्रधानमन्त्री, पूर्वप्रधानमन्त्री, मन्त्री, सांसद, जनप्रतिनिधिलगायतको सहभागिता थियो । अभिभावकत्व ग्रहण भएको बालबालिकाको संख्या ७ सयभन्दा बढी छ, विभागका उपनिर्देशक नरहरि अर्यालले भने, यो संख्या अझै बढी हुन सक्छ, तथ्यांक संकलन गर्ने क्रममै छौं । विभागलाई जानकारी नदिई अभिभावकत्व ग्रहण गर्नेहरू पनि हुन सक्ने औंल्याउँदै उनले त्यस्तो भए जानकारी दिन आग्रह गरे । मन्त्रालयले शैक्षिक सत्रमा एक बच्चाको भर्ना मेरो सामाजिक दायित्व, पहुँचको सुनिश्चितता र सिकाइमा स्थायित्व भन्ने नारा दिएर भर्ना अभियान सञ्चालन गरेको थियो ।"
नियमावली नबन्दा अड्चन,"हाउसमाथि प्रश्न राम्रो होइन संसद् सचिवालयका पूर्वसचिव सोमबहादुर थापाले आफ्नै नियमावली बनाउन नसक्ने संसद्ले कसरी राष्ट्रको आवश्यक कानुन छिटो र छरितो बनाउन सक्छ भन्ने प्रश्न उठेको बताएका छन् । हाउसको कार्यक्षमतामाथि नै प्रश्न उठ्यो । यस्तो हुनु राम्रो मानिँदैन उनले भने, सांसदले आफ्नै नियम बेलैमा बनाउन सक्दैनन् भने अरू के गर्लान् ? संसद् सुरु भएको लगभग तीन महिना हुन लाग्दा पनि नियमावली बनाउन नसक्नुले संसद्को ढिलासुस्ती प्रस्टै देखिएको उनले बताए । अहिले संसद् अन्तरिम कार्यविधिको भरमा चलिरहेको छ । नियमावलीकै कारण संसदीय समिति गठन नहुँदा सरकारले गरेको अनियमितता र विवादित निर्णयमाथि प्रश्न उठाउनसमेत समस्या हुने उनले बताए । बेलैमा समिति गठन नहुने हो भने सरकारले पेस गरेको विधेयक पारित हुन ढिला हुन्छ । समितिमा नपठाई पारित हुँदा महत्त्वपूर्ण पक्ष छुट्न पनि सक्छ, उनले भने ।"
१० वर्षमा नेपाल स्वर्ग हुनेछ,"आज कान्तिपुरले एउटा उत्साहजनक कार्यक्रम गरेको छ । हुन त सञ्चार माध्यम पढ्नेपढाउने, सुन्नेसुनाउने, सिकाउने, मनोरञ्जन दिने, सूचना दिने र मिलाउनेजुधाउने कामहरूमा रुचि राख्ने ठाउँ हो । यसले कहिले माया पनि पोख्छ, कहिले रिस पनि फेर्छ । तर आजको (म्याराथन) कार्यक्रमचाहिँ अलिकति पृथक् ढंगले गरियो । यसभित्र यी सबै पक्षभन्दा फरक एउटा उत्साह र भविष्यको पक्ष रहेको छ । यसले मान्छेलाई शारीरिक, मानसिक स्फूर्ति दिन्छ । मैले आजको कार्यक्रममा नेपालीहरूको सपना र आफ्ना उद्देश्यहरू एकदम संक्षिप्तमा राखें पनि । कोही विदेशी अबको १० वर्षपछि नेपालबाट फर्केर जाँदा कसैले कस्तो रहेछ त्यो देश भनेर सोधेपछि उसले सायद यस्तो भन्ने छ :नेपाल मानिस र प्रकृतिले संयुक्त रूपमा सिर्जना गरेको एक स्वर्ग रहेछ । नेपालमा जनतालाई खानलगाउन कुनै दु:ख छैन । नेपाल उत्पादन र निर्माणमा पनि काफी अगाडि छ । नेपालीहरू स्वस्थ छन् । आरोग्यता नेपालीको पहिलो प्राथमिकतामा छ । उपचारको राम्रो बिमा भएकाले रोग लाग्दा कसैलाई दु:ख छैन । प्रकृतिको नियम हो जन्मेपछि मर्नु । तर अभावबाट होइन, नेपालमा प्रकृतिको अकाट्य नियमबाट मात्रै मानिस मर्छन् । नेपालमा छोराछोरी पढाउन नसक्ने कोही छैन । पढाउने क्रममा उनीहरू छोराछोरीको प्रतिभा कुन विषयमा छ भन्ने थाहा पाएर रुचिको विषय मात्रै पढाउँछन्, जसले गर्दा बालबालिकाको प्रतिभा प्रस्फुटित हुन पाउँछ । नेपालीहरूको वैज्ञानिक ज्ञानले प्रकृतिको अथाह सम्भावनालाई उचित र उच्चतम ढंगले पहिल्याउन सक्ने सामथ्र्य पाएको छ । प्रकृति र धर्तीभित्र रहेको असाधारण सम्भावनाको उच्चतम प्रयोग गरिरहेको छ नेपालले । समृद्ध देशका बासिन्दा नेपालीहरू सभ्य, मिलनसार र मैत्रीभाव राख्ने खालका छन् । नेपालमा बन्दुक पड्काइन्छ कहिलेकाहीँ, तर लडाइँका लागि होइन, शान्तिका लागि । राम्रा कुराको सुरुवात र समापनका हर्षबढाइँहरूमा नेपालमा गोली पड्कन्छ, युद्धका लागि होइन । बाँकी दुनियाँले आफ्ना निर्णय लाद्न बन्दुक पड्काउँछन् । नेपालले चाहिँ खुसियालीमा मात्र पड्काउँछ । नेपालका आवासहरू ज्यादै सुन्दर र सफा छन् । नेपालका गल्ली राम्रा र ठिक्कका छन् । पहाडको देश भए पनि बाटाहरू चौडा र सुरुङमा चल्ने रेल छन् । वाग्मती नदी त पिउँपिउँ लाग्ने सफा छ । पशुपति परिसरमा धार्मिक हिसाबले मात्रै होइन, फोहोर होला कि भनेर जुत्ता फुकाल्न मन लाग्दोरहेछ । पर्यटकहरूका लागि राम्रा, सुन्दर ठाउँ र आतिथ्यले भरिएका होटलहरू छन् । होमस्टे झन् सुन्दर छ, जहाँ प्राकृतिक आतिथ्यता झनै लोभलाग्दो छ । म त तीन दिनमा फर्किऊँला भनेर गएको, भिसा थपेर एक महिनै बसेँ । अर्काे साल म तिमीलाई पनि नेपाल लैजान्छु । नेपाल वास्तवमा नघुमी नहुने ठाउँ रहेछ । नेपालमा नदीहरू नियन्त्रित छन् । सिँचाइको राम्रो व्यवस्था छ । किसानहरू खुसी छन् । फलफूल र अन्न कसरी फल्छ भन्ने हेर्न नेपाल जानुपर्छ । हिमाली जडीबुटी र हिमाली च्याङ्ग्रा हेर्नपरे नेपालै जानुपर्छ । मैले जडीबुटी मिसिएको हिमाली हावाको शुद्ध पोषणयुक्त अलिकति चीज ल्याइदिएको छु । तिमीलाई उपहार १ यसको स्वाद लिऊ । यो स्वाद चाखेर तिमीले नेपाल बुझ्न सक्छौं । हिमाल बुझ्न सक्छौं । यस्तो हुनेछ अबको १० वर्षपछिको नेपाल १ कान्तिपुरले यस्तै नेपालको परिकल्पना गरोस् भन्ने म चाहन्छु । म पहिलोचोटि २०२७ सालमा काठमाडौं आउँदा त यो कान्तिपुरी अलकापुरी नगरीको हाल बेहाल थियो । उहिले भानुभक्त बुढाले त झन् कस्तो देखे होलान् ? अलिकति असन, अलिकति इन्द्रचोक, अलिकति भेडासिंह, अलिकति रक्तकाली र यतैउतै हनुमानढोका अनि वसन्तपुर । यसो घण्टाघर र रानीपोखरी हेरेर मोहित भएर बुढाले अलकापुरी कान्तिपुरी नगरी लेखे होलान् १ अबको १० वर्षपछि पनि अलकापुरी कान्तिपुरी नगरीका बारेमा लेखिनेछ । र, यो संसारका विभिन्न भाषाहरूमा लेखिनेछ । मान्छेहरूले यो कान्तिपुर भन्ने पत्रिका एउटा ऐतिहासिक थापाथली भन्ने ठाउँमा छ भन्नेछन् । यो अबको १० वर्षभित्रै हुने कुरा हो । १० वर्षको अवधिमा पनि नभए कहिले हुने ? सहरमा बाटो बनिसकेपछि गाउँमा खेत खन्न जाने होइन । सहरमा बाटो बन्दै गर्दा गाउँमा खेत पनि खन्दै गर्ने हो, हिमालमा चौंरी पाल्ने हो । सबै कुरा एकै पटक गर्ने हो । लेट्स स्टार्ट १ गर्यो भने किन हुँदैन ? अहिले हामीले अभियान सुरु गरेका छौं । यसको परिणाम चाँडै देखिन थाल्छ । तपाईंहरूको पत्रिका छाप्ने कागज बनाउने पेपर मिल अहिले हामीसँग छैन । तर त्यो नभएको होइन । हामीले सुरु गरिसकेका थियौं । तर हामी उल्टो बाटो फर्कियौं । हामीसँग त्यो भएको भए कोलकातामा कान्तिपुरको कागज रोकिएर ठूलो समस्या हुने थिएन होला । एकताका कागज रोकियो । पत्रिका रोकिने अवस्था आयो । समस्या पैदा भयो । म पाखुरा सुर्किंदै आफैं (भारतीय) दूतावास जानुपरेको थियो । के हो यो तमासा ?, मैले भन्नुपरेको थियो, हाम्रो भूपरिवेष्टित राष्ट्रको अधिकारमाथि खेलबाड गर्न पाइन्छ ? कान्तिपुरसँग मेरो लिनुदिनु केही पनि होइन । अहिले एक कप चिया खाँदैछु, त्यो पनि दूधचिनी हालेको होइन । हामीलाई चाहिने पेपर उत्पादन गर्न हामी किन नसक्ने ? हाम्रो छालाजुत्ता कारखाना थियो, कपडा उद्योग थियो । सब समाप्त भयो । हामी चल्ला काढ्ने र अन्डा खानेतिर लागेनौं । दिनैपिच्छे कति एकएकवटा अन्डा खाने भनेर पक्लक्क पोथी नै काटेर खाइदियौं । यो तरिकाले न हो बर्बाद भएको १ अब कपडा उद्योग सुरु गर्ने, कपास खेती सुरु गर्ने । जुत्ता उत्पादन अहिले नै निजी क्षेत्रबाट राम्रैसँग भइरहेको छ । सबै कुरा सरकारले नै उत्पादन गर्नुपर्छ भनेर म भन्दिनँ । जसले गरे पनि हुन्छ, तर देश आत्मनिर्भर हुनुपर्छ । यसका लागि सबैजना लाग्नुपर्छ । खानुपर्ने र लाउनुपर्नेजति विदेशबाट ल्याउने अनि व्यापार घाटा भयो भनेर हुन्छ ? माटो यत्रोविघ्न यहाँ छ, हामी अन्तबाट इँटा ल्याउनसमेत बेर लगाउँदैनौं । हामी त सुरा छौं नि, गोर्खा हौं १ बुद्धि पो छैन अलिकति १ नेपालबाट सामान लगेर अरूले काम गर्छन्, हामी गर्दैनौं । १० वर्षमा तपाईंले चिज उद्योग खोलेर चिज उत्पादन गर्न किन सक्नु हुन्न ? गाई पालेर डेरी प्रडक्ट किन निकाल्न सक्नु हुन्न ? सकिन्छ नि १ अघि मैले खेलाडीहरूलाई चाहिन्छ कि भनेर ल्याएको चकलेट यूएईमा बनेको रहेछ । बालुवाको भूमिबाट हामीकहाँ चकलेट आउँछ । हामीचाहिँ के गर्दैछौं ? तपाईं पत्रकारहरूलाई मज्जा आउँछ केपी ओलीको छाला निक्लने गरी हान्न । तपाईंहरूलाई न्युज भ्यालु को महत्त्व हुन्छ । मलाई डेभलपमेन्ट भ्यालु महत्त्वपूर्ण छ । मरुभूमिको यूएईले चकलेट बनाउँछ । मरुभूमिकै इजरायलको दुई प्रतिशत जनसंख्या कृषिमा आधारित छ । त्यहाँ मृतसागर र साढे चार सय मिटर जमिन समुद्र सतहभन्दा गहिरो छ । त्यो एउटा इतिहासबाट नभई सम्झौताबाट निर्मित देश हो । दक्षिण एसियाबाट सबभन्दा पहिले नेपालले मान्यता दिएको देश हो । पहिलेपहिले बाँच्नका लागि लडाइँ गथ्र्याे, अहिले जित्नका लागि गर्छ सायद । तर दुई प्रतिशत कृषिमा आधारित जनसंख्याले इजरायलको शतप्रतिशत मानिसलाई खान पुर्याउँछ, आकर्षक पैसा कमाउँछ । अस्ति मैले इजरायलका राजदूतलाई भेटेको थिएँ । अनि के निर्यात गरेर पैसा कमाउँदैछौ भनेर सोधेको, उनले यसपटक भ्यालेन्टाइन डे मा गुलाब निर्यात गरेर खुब कमाइयो भने । साँझ फूल टिपेर रातारात युरोपका सबै देशहरूमा बिहानै गुलाब पुर्याएछन् इजरायलीहरूले । त्यसै गर्नका लागि भनेर उनीहरूले लामो तयारीका साथ फूलबारी लगाएका रहेछन् । एकै दिनमा ठूलो रकम उनीहरूले कमाए । मान्छेको भावनालाई पनि उनीहरूले यसरी नगदमा परिणत गरिदिए । आवश्यकता भनेको खानलाउन मात्रै होइन । मान्छेका अनेक भावनात्मक आवश्यकता हुन्छन् । त्यसलाई पनि इजरायलीहरूले क्यास गरिरहेका छन् । हामी पनि यो काम गर्न सक्छौं । तपाईंहरू पहिले आफूलाई विश्वास गर्नु हुन्छ कि गर्नु हुन्न ? इमानदार रहने प्रयास गर्नु हुन्छ कि गर्नु हुन्न ? एक दिन गायक शिशिर योगी र म एउटै कार्यक्रममा पर्यौं । योगीले गीत गाउनुभयो म एउटा देश बनाउने मान्छे खोजिरहेछु । मैले सुनें, गीत साह्रै राम्रो थियो । यसो हेरें । शिशिर योगीलाई पल्टाइपल्टाई हेरें । उनले खोजेको मान्छे नै त्यहाँ कराइरहेको छ, गाइरहेको छ । तर उनी आफैं त्यो खोजिरहेका छन् फेरि १ अनि मैले भनें, योगीजी १ तपाईंले खोजिरहनुभएको मान्छे आज म देखाइदिन्छु । तपाईंको दाहिने, देब्रे, पछाडि, अगाडि सबैतिर तपाईंले खोजेजस्ता मान्छे छन् । ती सबैको बीचमा तपाईं बसेकै सिटमा तपाईंले खोजिरहेको मान्छे बसिरहेको छ । अर्थात् त्यो मान्छे तपाईं नै हो । तपाईंहामी सबै हौं । अन्त किन खोज्दै हिँड्नु हुन्छ योगीजी ? आफैं त्यो मानिस किन नहुने ? मैले भ्रष्टाचार नगर्ने मान्छे खोजिरहेछु, तर म आफैंचाहिँ गर्छु भने खोज्नुको के अर्थ हुन्छ ? आफैंबाट सुरु गर्नुपर्छ म भ्रष्टाचार गर्दिनँ, अरूलाई पनि गर्न दिन्नँ । हरेक काम गर्नुभन्दा अगाडि सोध्नुस् आफैंलाई, के मैले गरिरहेको काम ठीक छ ? भित्रबाट इमानदार उत्तर ठीक छ भन्ने आउँछ भने गर्नुस्, छैन भने रोक्नुस् । (कान्तिपुर रनर हाफ म्याराथनको आठौं संस्करणको शनिबार समुद्घाटन गरेपछि प्रधानमन्त्री केपी ओलीद्वारा कान्तिपुरकर्मीसँगको अन्तक्र्रियामा व्यक्त विचारको सम्पादित अंश) प्रस्तुति : घनश्याम खड्का"
हरिकुमार र कान्छीमाया च्याम्पियन,"काठमाडौं हरिकुमार रिमाल र कान्छीमाया कोजुले कान्तिपुर रनर हाफ म्याराथनमा आफ्नो वर्चस्व कायमै राखेका छन् । त्यसैमा उनीहरू शनिबार आठौं संस्करणको विजेता बने । कान्छीमायाको हकमा यो पाँचौं र हरिकुमारको हकमा कान्तिपुर म्याराथनमा यो चौथो उपाधि हो, जुन आफंैमा एउटा कीर्तिमान हो ।थापाथलीस्थित कान्तिपुर पब्लिकेसन्सको अफिस अगाडिबाट सुरु भई माइतीघर मण्डला, बबरमहल, बिजुलीबजार, नयाँ बानेश्वर, कोटेश्वर, सानोठिमी हुँदै भक्तपुरको सल्लाघारी चोक पुगेर त्यही रुटमा फर्किएको २११ किलोमिटरको दौड हरिकुमारले १ घण्टा ९ मिनेट २ सेकेन्ड र कान्छीमायाले १ घण्टा २१ मिनेट २८ सेकेन्डमा पूरा गरे । दुवै विजेतालाई रमन मोटर्सको उत्पादन रनर मोटरसाइकल, नगद ५० हजार र क्यालिबर सुजको गिफ्ट हयाम्पर प्रदान गरिएको थियो । गत वर्ष हरिकुमारले १ घण्टा ६ मिनेट ४१ सेकेन्डसाथ हाफ म्याराथनको राष्ट्रिय कीर्तिमान बनाउँदै उपाधि जितेका थिए । त्यसयता चोटसँग संघर्ष गरिरहेका उनले पहिलो उपाधि जितेका हुन् । रेस राम्रै भयो, प्रतिस्पर्धा पनि भयो । मैले बानेश्वर चोकबाट अग्रता लिएपछि त्यसलाई फिनिसिङ दिएँ । त्योभन्दा अगाडि भक्तपुरतिर हुँदा म एक डेढसय मिटर नै पछाडि थिएँ । मेरो रणनीति पनि त्यही थियो । अगाडि भएकालाई पछयाइरहने, त्यसो भयो भने जसरी पनि जित्छु भन्ने थियो, हरिकुमारले भने, मलाई पछिल्लो समय चोटले धेरै दु:ख दियो । प्रतियोगिताहरू खेले पनि राम्रो नतिजा ल्याउन सकेको थिइनँ । त्यसैले यो जसरी पनि जित्नुपर्छ भन्ने थियो । पुरुषतर्फ शीर्ष ६ स्थानमा सबै त्रिभुवन आर्मी क्लबका खेलाडी रहे । होमलाल श्रेष्ठ १ घण्टा ९ मिनेट १६ सेकेन्ड, जगिन्द्र राई १ घण्टा १० मिनेट ९ सेकेन्ड, टीकाराजा कटुवाल १ घण्टा १० मिनेट १८ सेकेन्ड, कल्याण बानियाँ १ घण्टा ११ मिनेट ५६ सेकेन्ड र लालबहादुर थापा १ घण्टा १२ मिनेट ५७ सेकेन्डसाथ क्रमश: दोस्रोदेखि छैटौं स्थानसम्म विजयी रहे । कान्छीमायाले आफूले खासै प्रतिस्पर्धी नपाएको बताइन् । खासै गाह्रो भएन, किनभने प्रतिस्पर्धा पनि खासै भएनन् । गत वर्षभन्दा ठीकै भयो । जित्छु भनेरै आएको थिएँ, खेल हो हारजित त भइहाल्छ, कान्छीमायाले भनिन्, मैले गत वर्षभन्दा कम तयारी गरेको थिएँ । गत वर्ष मेरो प्रदर्शन निकै राम्रो थियो । एक साताअघि ह्यामस्ट्रिङ समस्या आएको थियो गत वर्ष । यसपालि मेरो अभ्यास भइरहेको थियो, तर पोहोरजस्तो विशेष अभ्यास गरेको थिइनँ । ३ किलोमिटर दौडिएपछि अग्रता लिएकी थिइन् कान्छीले । त्यसलाई अन्त्यसम्म निरन्तरता दिइन् । सबैलाई धेरै पछाडि पारिसकेको थिएँ । राष्ट्रिय कीर्तिमानका लागि यस पटक विशेष पुरस्कार थिएन । त्यही भएर आफ्नै तालमा मात्र दौडिरहें, कान्छीमायाले भनिन्, यस पटक प्रतियोगिता आयोजनाको मिति परिवर्तन भएका कारण र धेरै प्रतियोगिता भएका कारण खेलाडीहरू बाँडिएका थिए । महिलातर्फ धादिङकी सन्तोषी श्रेष्ठ १ घण्टा २३ मिनेट ४३ सेकेन्ड र एपीएफकी विन्द्राधान्के श्रेष्ठ १ घण्टा २५ मिनेट २३ सेकेन्डसाथ क्रमश: दोस्रो र तेस्रो भए । चन्द्रा बस्नेत १ घण्टा २७ मिनेट २० सेकेन्ड, रेशु बस्नेत १ घण्टा ३० मिनेट १५ सेकेन्ड र राजपूरा पछाईं १ घण्टा ३१ मिनेट २२ सेकेन्डसाथ क्रमश: चौथोदेखि छैटौं स्थानमा रहे । महिला र पुरुष दुवैको दोस्रोदेखि छैटौं हुनेलाई क्रमश: ३० हजार, २० हजार, १० हजार, ५ हजार र ३ हजार रुपैयाँ नगद र क्यालिबर सुजको गिफ्ट ह्याम्पर प्रदान गरिएको थियो ।मध्यम दूरीकी धाविका सन्तोषीको लामो दौडमा यो पहिलो प्रतियोगिता थियो । उनी त्यसैमा दोस्रो भइन् । निकै रमाइलो अनुभव भयो, पहिला लामो दौडन सक्दिनँ जस्तो लाग्दा भाग नलिउँ कि भन्ने भाको थियो । मलाई मेरा प्रशिक्षक (रघुराज वन्त) ले सक्छौ भनेर निकै हौसला दिनुभयो । त्यही भएकाले मलाई पनि एकपल्ट प्रयास गरौं जस्तो लाग्यो, सन्तोषीले भनिन्, जिन्दगीमा एक पटक लामो दौड पनि कुदौं भनेर दौडिएको हुँ । आफैंले आफूलाई जित्छु भनेर दौडिएको हुँ । कान्छीमाया दिदी लिजेन्ड र स्ट्रोङ खेलाडी हुनुहुन्छ । मैले उहाँलाई अहिले पराजित गर्ने भन्ने त हुँदैहुँदैन । मिहिनेत गरिरहें भने कुनै दिन पालो आउन सक्छ ।कान्तिपुर रनर हाफ म्याराथनको प्रधानमन्त्री केपी ओलीले पेस्तोल पड्काएर उद्घाटन गरेका थिए । विजेता खेलाडीलाई पुरस्कृत गर्दै कान्तिपुर पब्लिकेसन्सका अध्यक्ष तथा प्रबन्ध निर्देशक कैलाश सिरोहियाले कान्तिपुर म्याराथनलाई अन्तर्राष्ट्रिय बनाउने प्रयास जारी रहेको बताए । आउने दिनमा हामीले यसलाई विस्तारै अन्तर्राष्ट्रियस्तरको बनाउन खोजिरहेका छौं । यसका लागि हामी लागिरहेका छौं, कहिले र कत्तिको सफलता मिल्छ हेर्न बाँकी छ, उनले काठमाडौं महानगरपालिकाका मेयर विद्यासुन्दर शाक्यतर्फ इंगित गर्दै भने, हामीले यसलाई सम्पदाका रूपमा अगाडि बढाउन खोजिरहेका छौं । सबैको सहयोग भएमा छिट्टै त्यो लक्ष्यमा पुग्नेछौं ।कर्पोरेटतर्फ अजय र लादेन विजयीकर्पोरेट र मिडियाको पुरुषतर्फ अजय तामाङले पहिलो स्थान हासिल गरे । निर्धारित ५ किलोमिटरको दूरी उनले १७ मिनेट २६८६ सेकेन्डमा पूरा गरेका थिए । १७ मिनेट ३९६१ सेकेन्डमा दौड पूरा गरेका रूपलाल बुढामगरले दोस्रो स्थान प्राप्त गरे । तेस्रो भएका शेरबहादुर थारूले १८ मिनेट ३९१९ सेकेन्ड लगाए ।सोही स्पर्धाको महिलातर्फ लादेन प्रधानले २४ मिनेट ३९ सेकेन्डमा दौड पूरा गर्दै उपाधि जितिन् । दोस्रो भएकी लिना रेग्मीले २९ मिनेट ९ सेकेन्डमा ५ किलोमिटर दूरी पार गरिन् । २९ मिनेट ४६ सेकेन्ड लगाएकी सजल प्रधान तेस्रो भइन् ।दुवै विधाका विजेताले क्याथे ड्रागनको तर्फबाट दुई जनाका लागि काठमाडौंहङकङको दुईतर्फी टिकट प्राप्त गरे । उपविजेतालाई जोडीका लागि काठमाडौंपोखराको दुईतर्फी टिकट र २ रातको बसाइ प्याकेज प्रदान गरियो । तेस्रो हुनेले माउन्टेन फ्लाइट टिकट जिते । यसबाहेक सबै विजेतालाई क्यालिबर सुजको तर्फबाट गिफ्ट ह्याम्पर प्रदान गरिएको थियो ।माल्दिभ्सका धावकको राष्ट्रिय कीर्तिमानदुई वर्षदेखि नेपालमै रहेर प्रशिक्षण गरिरहेका माल्दिभ्सका राष्ट्रिय धावक सिफाज मोहमदले कान्तिपुर हाफ म्याराथनमा माल्दिभ्सको राष्ट्रिय कीर्तिमान तोडेका छन् । उनले १ घण्टा १४ मिनेट ०१ सेकेन्डमा निर्धारित दूरी पार गर्दै नयाँ कीर्तिमान कायम गरेका हुन् । उनको नाममा यसअघि १ घण्टा १४ मिनेट ११ सेकेन्डको कीर्तिमान थियो । यद्यपि नेपालमा राखेको कीर्तिमान माल्दिभ्स एथलेटिक्स संघले पूर्णता दिन बाँकी छ ।सिफाजले नयाँ रेकर्ड बनाउँदा निकै खुसी लागेको बताए । मैले यसका लागि धेरै मिहिनेत गरेको थिएँ । नेपालमै पनि मैले अन्य प्रतियोगिता खेलेर आफूलाई तयार गर्दै आएको छु । यस कीर्तिमानले मेरो हौसला बढेको छ, उनले सुनाए ।नेपालका धनीराम चौधरीको प्रशिक्षणमा सिफाजसहित माल्दिभ्सका ४ खेलाडी प्रशिक्षणरत छन् । दुई वर्षयता चौधरीले नियमित प्रशिक्षण दिइरहेका छन् । उनीहरूले नेपालमा आएर आफ्नो देशको नयाँ कीर्तिमान कायम गरेका छन् । यसअघि फेबु्रअरीमा दुबई म्याराथनमा पनि उनले प्रतिस्पर्धा गरेका थिए । उनीहरूले लामो समयदेखि गरेको कडा परिश्रमको फल पाएका हुन्, प्रशिक्षक चौधरीले भने ।"
रामलाई चौथोपल्ट उपाधि,"त्रिभुवन आर्मी क्लबका रामबहादुर तामाङले कान्तिपुर हाफ म्याराथनअन्तर्गत ह्विलचियर रेसको उपाधि लगातार चौथोपल्ट जितेका छन् । उनले ३ मिनेट ३३ सेकेन्डमा रेस पूरा गर्दै स्वर्ण जिते । विजेता रामले २० हजार रुपैयाँ पाए । थापाथलीस्थित कान्तिपुर मुख्यालय अगाडिबाट सुरु रेस माइतीघर मण्डला घुमेर पुन: सोही स्थानमा आएर टुंगिएको थियो । दोस्रो स्थानका प्रेमबहादुर विकले ४ मिनेट ३६ सेकेन्ड लगाएर रेस पूरा गर्दै १० हजार पुरस्कार थापे । ४ मिनेट ४८ सेकेन्डबाट तेस्रो भएका आर्मीका मोहनबहादुर बस्नेतले ५ हजार रुपैयाँ प्राप्त गरे ।विशेष ह्विलचियरमा रेस गर्दै आएका रामले लगातार चौथोपल्ट उपाधि जित्नु चुनौतीपूर्ण हुने अपेक्षा गरेका थिए । यसपालि मसँगै आर्मीका अरू दुई साथीसँग पनि विशेष हिवलचियर थियो । मैले रेस निकै प्रतिस्पर्धात्मक हुने अपेक्षा गरेको थिएँ । तर उनीहरूले प्रदर्शन गर्न नसक्दा सहजै जित हात पारें, ड्युटीका क्रममा २०६६ सालमा खुट्टा गुमाएका रामबहादुरले भने । २०६९ सालदेखि ह्विलचियर रेसमा सहभागिता जनाएका उनी ह्विलचियर बास्केटबल र क्रिकेट पनि खेल्छन् । उनले विभिन्न खेलकुदमा सहभागी हुँदा सामान्य मानिसजस्तै जीवनयापन गर्न सकेको महसुस हुने बताए । उपविजेता प्रेमले सहभागिता जनाउन पाउनु नै ठूलो अवसर रहेको बताए । १८ वर्षीय प्रेम लगातार दोस्रोपल्ट उपविजेता भएका हुन् । आफूभन्दा राम्रो हिवलचियर भएकालाई पछि पार्नु उपलब्धि रहेको उनको भनाइ थियो । महिलातर्फ साविक विजेता लाली तामाङ बाटोमा लडेपछि यामी झाँक्री मगरले पहिलोपल्ट उपाधि जितिन् । उनले ५ मिनेट १५ सेकेन्डमा रेस पूरा गर्दै २० हजार रुपैयाँ पुरस्कार थापिन् । २०६८ सालदेखि रेसमा सहभागी २८ वर्षीया यामी यसअघि शीर्ष तीन स्थानभित्र मात्र परेकी थिइन् । उनले खेलकुदमा नियमित सहभागी हुँदा आफू स्वस्थ रहने र सामाजिक सहभागिता पनि बढ्ने बताइन् ।दोस्रो भएकी १९ वर्षीया रजनी राईले ५ मिनेट २२ सेकेन्डमा रेस पूरा गरिन् । उनले १० हजार रुपैयाँ प्राप्त गरिन् । तेस्रोपल्ट भाग लिएकी उनले विजेता हुने अपेक्षा गरे पनि प्रदर्शन सन्तोषजनक रहेको सुनाइन् । साविक विजेता आर्मीकी लाली तामाङले ५ मिनेट ५६ सेकेन्डमा रेस पूरा गर्दै ५ हजार रुपैयाँ जितिन् ।"
जेलमा बेथितिको जालो,"राजधानीको नक्खु जेलमा एक कैदीको रहस्यमय मृत्युसँगै जेलभित्रका विकृतिविसंगति पनि सतहमा आएका छन् । गत महिना मृत्यु भएका भक्तबहादुर सुनुवारको गोजीमा भेटिएको तीन पृष्ठ लामो पत्रले जेल प्रशासनसँग नजिक सम्बन्ध बनाएर नाइके हरूले अरू कैदीलाई कसरी शोषण गर्छन्, के कस्ता अवैध क्रियाकलाप हुन्छन् भन्ने खुलाएको छ । अन्य कैदीको भनाइले समेत जेलभित्र बेथिति व्यापक रहेको पुष्टि गर्छ । सुधारगृहका रूपमा रहने कारागारमा कैदीको मृत्यु आफैंमा गम्भीर विषय हो । जेलभित्र विकृतिविसंगति मौलाउँदै जानु भने प्रशासनको लापरबाहीको पराकाष्ठा हो । यो प्रकरणले जेलभित्र व्यापक सुधारको खाँचो औंल्याएको छ । कैदी सुनुवारको मृत्यु र जेलभित्रको बेथितिका विषयमा गृह मन्त्रालय र प्रहरी परिसर ललितपुरले गठन गरेका छुट्टाछुट्टै समितिबाट अनुसन्धान भइरहेका छन् । जेल सुधारका निम्ति यसअघि पनि विभिन्न कार्यदल गठन नभएका होइनन् । कारागार सुधार योजना प्रत्येक गृहमन्त्रीको प्राथमिक एजेन्डामा पर्दै आएका पनि हुन् । गृहमन्त्री रामबहादुर थापाले पनि कारगार सुधार योजनालाई प्राथमिकतामा राख्दै ८२ बुँदे गृह प्रशासन सुधार कार्ययोजना सार्वजनिक गरेका छन् । नक्खुलाई केन्द्रित गरी अहिले भइरहेको अनुसन्धान विगतमा जस्तै औपचारिकतामै सीमित हुन्छ कि अध्ययन प्रतिवेदनलाई आधार बनाएर मुलुकभरकै जेल सुधारका लागि कार्ययोजना बनाएर सरकार अघि बढ्छ, हेर्न बाँकी छ । जबरजस्ती करणी र व्यक्ति हत्या मुद्दामा कैद सजाय भोगिरहेका सुनुवारको मृत्यु कुटपिट र खानामा विष मिसाइएका कारण भएको परिवारजनले दाबी गर्दै आएका छन् । त्रिवि शिक्षण अस्पतालले पोस्टमार्टमबाट मृत्युको कारण पत्ता लाग्न नसकेको रिपोर्ट दिएपछि यो घटना रहस्यमय बनेको छ । सघन अनुसन्धानले मृत्युको कारण पत्ता लगाउलालगाउनुपर्छ । सरकारले भने कैदीको अस्वाभाविक मृत्यु नदोहोरिने सुनिश्चितता गर्न सक्नुपर्छ । सामान्य भनेर ससाना विकृतिविसंगतिमा बेपरवाह बनिदिँदा नै आपराधिक घटना हुने हुन् । कारागारभित्र कैदीबीच कुटपिट, झडपका घटना बेलाबेला सार्वजनिक हुँदै आएका हुन् । विभिन्न व्यवसायबाट प्राप्त हुने आम्दानी तथा नाइके र भाइ नाइकेका नाममा हुने शक्तिको चलखेललगायतका कारण बलिया कैदीले अधिक सुविधा उपभोग गर्ने र कमजोर कैदी मानसिक त्रासमा बस्नुपर्ने अवस्था रहेको तथ्य छिपेको छैन । गृहमन्त्री कारागार भ्रमणका आएका बेला दिन भनी सुनुवारले लेखेको पत्रमा समेत जेलभित्र पैसा मागिने, नदिए कुटपिट गरिने, जेलभित्र लुकाएर मोबाइल लैजाने गरेको, पैसा र पहँुचका भरमा केही कैदी जेलबाहिर घुम्न जान सक्ने अवस्था रहेको, चौकीदारको दादागिरी बढेको जस्ता बेथितिको चर्चा छ । पत्रमार्फत जेलभित्र सेवाका नाममा व्यापार हुने र रक्सी, मोबाइल फोनजस्ता प्रतिबन्धित वस्तु कैदीको सहज पहुँचमा पुर्याइने गरेका तथ्य पनि आएका छन् । नक्खुमा जस्तै बेथिति मुलुकका अन्य कारागारमा पनि हुन सक्छन् । जेललाई विकृतिविसंगतिको जालोमा हुल्ने कारागार प्रशासनका कर्मचारीमाथि छानबिन र कारबाही हुनुपर्छ । कैद मिनाहाका निम्ति जेल प्रशासन र नाइकेलाई खुसी पार्नुपर्ने बाध्यता एवं आर्थिक चलखेल जेल सुधारको बाधक देखिएकाले राजनीतिक शक्ति र पहुँचका भरमा जथाभावी कैद मिनाहा गर्ने अभ्यास पनि रोकिनुपर्छ ।जेल कसुरदारले आफ्नो गलत कार्यप्रति प्रायश्चित्त गरी आचरण सुधार गरोस् भनेर गरिएको व्यवस्था हो । कैदीको आचरण सुधार हुनेखालको वातावरण जेलभित्र हुनुपर्छ । तर कैद सजाय भुक्तान गरिसकेपछि पनि आपराधिक क्रियाकलापलाई निरन्तरता दिएका थुप्रै दृष्टान्त छन् जसमा जेलभित्रको विसंगतिपूर्ण वातावरणले पनि प्रेरित गरेको हुन सक्छ । त्यसैले जेल कैदीलाई आपराधिक कार्यमै धकेल्न होइन, सुधार्ने थलो बनाउनुपर्छ । नक्खुको कैदी मृत्यु प्रकरणबाट पाठ सिक्दै मुलुकैभरका जेललाई साँच्चिकै सुधारगृह बनाउन गृहमन्त्रीको तदारुकता खाँचो छ ।"
दस वर्षमा स्वर्ग,"नेपाल कम्युनिस्ट पार्टी एमालेका अध्यक्ष केपी ओली र माओवादी केन्द्रका अध्यक्ष पुष्पकमल दाहाल प्रचण्ड मिलेर नेपालमा एक्काइसौं शताब्दीमा लागेको समृद्धिको नारा पछ्याउने एउटै कम्युनिस्ट पार्टीको स्थापना गरे । दुई नेतामध्ये ओली प्रधानमन्त्रीमा निरन्तर रहने भए भने दाहाल पार्टी अध्यक्षमा । नयाँ पार्टी गठनलगत्तै प्रधानमन्त्री ओलीले एक दशकको अवधिमा देशलाई स्वर्ग बनाउने दाबी गरे । उनको दाबीको सदाशयलाई बुझने हो भने यो आफैंमा अत्यन्त राम्रो विषय हो । दशकौंमा हुन नसकेको काम एकै दशकमा हुन्छ भने त्योभन्दा राम्रो र रुचिकर अरू केही हुँदैन । होइन भने, देशलाई स्वर्ग बनाउने कुराले व्यंगात्मक महत्त्व मात्र राख्छ । भोलिदेखि प्रधानमन्त्रीको भाषण आफैंमा सुमधुर व्यंग्यकलाका रूपमा सुनिन थाल्छ । हाम्रो देशमा कसैको निधन हँुदा मानिसहरू मृतकको आत्माको स्वर्गमा बास होस् भन्ने कामना गर्छन् । दुर्भाग्यवश: जुुन आर्थिक, राजनीतिक र सामाजिक परिवेशमा अहिले हामी छौं, त्यसलाई हेर्दा प्रधानमन्त्री ओलीको सदाशयता पनि स्वर्गवासको कथाजस्तै लाग्छ । जुन देशमा राष्ट्रिय गौरवका आयोजना भनेर घोषित भएका पूर्वाधारहरूको निर्माण दशकौंसम्म हुन सकेको छैन, त्यहाँ कामको स्तरोन्नति गरेर देशलाई स्वर्ग बनाउन दशकको समयले पुग्दैन । तैपनि, प्रधानमन्त्रीले भनिहाले, त्यसैले यसलाई स्वीकार गरिदिऊँ भन्नु अर्कै कुरा हो ।एक्काइसौं शताब्दीको प्रारम्भदेखि नै हामी नेपालीले विकासको बाटो पहिचान गर्न सकेको भए देश यतिन्जेलसम्म समृद्धिको राजमार्गमा हिंडिसकेको हुने थियो । तर, त्यस्तो केही भएन । हामीले बितेको सत्र वर्षको समय अलमल र अनावश्यक विवादमै बितायौं । राज्यको रूपान्तरण नगरेसम्म देश समृद्धिको बाटोमा हिंड्न सक्दैन भन्ने नारा लगाएर देश हाँक्न अगाडि बढेका माओवादी अध्यक्ष प्रचण्ड आज राजनीतिको सीमान्तमा पुगेका छन् । संसारमा दसदस वर्षसम्म हिंसात्मक राजनीतिक संघर्षको नेतृत्व गर्ने नेता भारतका अन्तिम मुगल राजाले आफ्नो चिहानका लागि दुई गज जमिन खोजेको जस्तो अवस्थामा रहनु दु:खदायी कुरा हो । प्रचण्ड नेतृत्वको माओवादी पार्टीले संविधानसभाको पहिलो चुनावमा आफ्नो साख नबनाएको होइन । तर, यसको नेतृत्वले प्रभावकारी र परिवर्तनकारी काम गर्नै सकेन । देशका जाति, जनजाति, सीमान्तकृत व्यक्तिहरूसहित सबै नेपालीको आकांक्षा बुझेर शासन गरेको भए अहिले माओवादीले शरणार्थी राजनीतिक दलका रूपमा चिनिनुपर्ने थिएन । एक्काइसौं शताब्दीको प्रारम्भदेखि नै लोकतान्त्रिक राजनीति शासनको अग्रभागमा रहन पाएको छैन । पश्चिमी देशहरूमा इटाली, पोल्यान्ड, हंगेरी र स्पेनमा लोकतन्त्रको खिल्ली उडेको छ । टर्की, ब्राजिल र फिलिपिन्सजस्ता देशमा लोकतन्त्र सोझै बन्दुकको नालमा टिक्न बाध्य छ । म्यानमार अर्थात बर्माको परिवर्तन अहिलेसम्म सहज रूप र आकारमा आउन सकेको छैन । पाकिस्तान, बंगलादेश र श्रीलंकाको अवस्था फरक छैन । हामी नेपालीमा समृद्धिको चाहना छ तर त्यसका लागि आवश्यक पर्ने धैर्य र व्यग्रता दुवै छैन । हामी आफ्नै पीरले चाउरिएको मरीचजस्ता छौं । तिखोपिरोबाहेक हामीसँग अर्को कुनै प्रतिक्रिया नै छैन । यस्तो अवस्थामा कोही पनि राजनीतिज्ञले विकासका अवधारणा पूरा गर्न समय किटान गर्नुको कुनै अर्थ र औचित्य छैन ।हाम्रो देशमा २०४६ सालमा प्रजातन्त्रको पुनर्वहाली भएदेखि नै राजनीतिक पध्दति र प्रक्रियाले धर्तीमा टेक्न छाडेको हो । त्यतिबेलाका प्रमुख राजनीतिक दल कांग्रेस र एमालेले लोकतान्त्रिक पद्धति र प्रक्रियालाई आत्मसात् गरेको भए अहिलेको यो अवस्था आउने थिएन । तर, त्यसो भएन । माओवादी विद्रोहको प्रारम्भ भयो । त्यसको अन्त्य भएर एउटा राजनीतिक व्यवस्था स्थिर भइसक्दा पनि मूलत: राजनीतिक समस्या नै ज्युँकात्युँ छ । समृद्धिको बाटोमा हिंड्न चाहने कुनै पनि देशको राजमार्गमा यस्ता अवरोध आउन हुँदैन । अहिले संघको निर्माण, प्रदेशहरूको गठन र स्थानीय तहको निर्वाचन सकिइसकेको अवस्थामा पनि हामी विधिको शासन चलाउन सक्षम छैनौं भने नेपाल राष्ट्रका सार्वभौम जनताका रूपमा हाम्रो उपादेयता नै के रह्यो त ?अहिले एमालेमाओवादी मिलनले दुवै पक्षका जनतामा उत्साह छाएको छ भने त्यो अस्वाभाविक होइन । तर, त्यो उत्साह एकांगी हो । दुई दलको मिलन मात्रै समस्याको निदान होइन । शुक्रबार प्रधानमन्त्री ओलीले दुई दलको मिलनपछि संघीय संसद्देखि प्रदेश र स्थानीय तह सबैतिर वामपन्थीको बहुमत र बर्चस्व रहेको बताएका थिए । त्यसको खासै कुनै अर्थ लाग्दैन । लोकतन्त्रमा एकपटक जनताबाट पाएको मतको नवीकरण गरी रहनुपर्छ । त्यो हिसाबले प्रमुख प्रतिपक्षी कांग्रेस पनि अलग थलग छैन । अहिले कांग्रेसभित्रको झगडामा अन्य पक्षको रुचि बढ्दै गएको छ । यो सधैं भइरहने कुरा हो । हिजोका दिनमा एमालेमाओवादी गठबन्धनमा थिए । तर, त्यो गठबन्धन टुट्न लामो समय लागेन । यसपालि बडो तामझामसाथ पार्टीको एकीकरण नै भएको छ । तर, त्यसको पनि खास अर्थ छैन । एमाले र माओवादी पारम्परिक हिसाबले कम्युनिस्ट पार्टी भए पनि यिनीहरूबीचको एकता अक्षुण्ण रहने भविष्यवाणी कसैले गर्न सक्दैन । हाल एकता प्रक्रियामा सक्रिय देखिएका माओवादीका नेताहरू भोलि शक्तिमा रहेनन् भने एमालेसँग एकतामा रहनुको कुनै अर्थ रहँदैन । संघर्षका हिसाबले एमालेको तुलनामा माओवादी निकै अगाडि देखिए पनि राज्य सञ्चालनका हिसावले एमाले धेरै अगाडि छ । एमालेले सरकारी र गैरसरकारी हरेक क्षेत्रमा आफनो पहुँच र पकड बनाएको छ । माओवादीको यसप्रकारको सम्बन्ध विस्तार छैन । एमालेका नेताहरूकाबीचमा कटाक्ष र प्रतिस्पर्धा चर्को छ । तर, माओवादीमा हरेक विषय केन्द्रीकृत छ । हरेक महत्त्वपूर्ण विषयमा प्रचण्डले नै अन्तिम निर्णय लिनुपर्ने युद्धकालीन चलन तोडिएको छैन । गाउँको अवस्था त अझ खराब हुन सक्छ । एमालेका कार्यकर्ताहरूले माओवादी कार्यकर्तालाई समान व्यवहार गर्ने र भाइचारा सम्बन्धको तत्काल विकास गर्ने संकेत पाइएको छैन । अप्ठेराहरू धेरै छन् । विभाजन प्रभावकारी छ । नेत्रविक्रम चन्द, मोहन वैद्य र अन्य नेतागणका अभीष्ट पूरा गर्ने शक्तिहरूको कमी छैन ।दोस्रो विश्वयुद्धपछि लोकतान्त्रिक पद्धतिमा रूपान्तरित भएका धेरै राष्ट्रको लोकतान्त्रिक संविधान अधिनायकवादी शासकले नै लेखेका थिए । चिली, अर्जेन्टिना, केन्या, मेक्सिको, नाइजेरिया र दक्षिण कोरियाका संविधानका लेखक पूर्वतानाशाह नै थिए । तर, दुर्भाग्य कि हामी आफैंले बनाएको संविधानको सक्रिय पालनामाथि हाम्रो आफ्नै विश्वास छैन जस्तो देखिएको छ । हाम्रो संविधान बहुमतले पारित भयो, बहुमतले त्यसलाई स्विकार्न सकेन । यही कारण हो कि, अहिलेसम्म हामीले स्थानीय निकायहरूका लागि पूर्वाधार तयार गर्न सकेका छैनौं । हाम्रो ध्यान सम्पूर्ण समृद्धिमा भन्दा आआफनै सुविधामा केन्द्रित भएको छ । प्रदेशको अवस्था पनि उस्तै लथालिंग छ । हुन त, केन्द्रकै अवस्था सुदृढ नभएका बेला अन्यत्र विषयान्तरको कुनै महत्त्व हुँदैन । तैपनि, एकताको जोसले नेताहरू हौसिएका बेला यतातिर ध्यान दिन सके भने राम्रै हुन्छ । समृद्धि भनेकै आर्थिक विकास हो । आर्थिक विकास नभएसम्म जतिसुकै कर्णप्रिय कुरा पनि कर्णकटु हुन्छ । देशमा दुई बलिया मानिएका कम्युनिस्ट पार्टीहरू एक भएको अवस्थामा पनि देशको सबैभन्दा पुरानो र लोकतान्त्रिक संस्कार भएको दाबी गर्ने नेपाली कांग्रेस पार्टी चौतर्फी आलापविलापमा लागेको छ । चुनावमा भएको पराजयले मुन्टो लुकाएर हिंड्नुपर्ने अवस्थामा पुगेका पार्टीका कार्यकर्तालाई संगठन सुदृढ गर्न प्रेरित गर्नुको सट्टा आपसी रडाकोमा अल्झिएको कांग्रेसले अब निकै चर्को शक्तिसँग प्रतिस्पर्धा गर्नुपर्नेछ । यो पटक कांग्रेसले एमाले र माओवादीबीच अलिकति खाली ठाउँ निकालेर त्यसमा खेल्ने सुविधा पाउँछ कि पाउँदैन ? त्यो भविष्यकै गर्भमा रहेको छ । कांग्रेसले आफूलाई राहुल गान्धी नेतृत्वको भारतीय राष्ट्रिय कांग्रेसभन्दा सबल र सुदृढ बनाउने हो भने त्यसैअनुसारको कठोर नीति र अनुशासन पद्धति अपनाउनुपर्नेछ । कांग्रेसमा अहिले जो नेता छन्, ती नै भोलिका पनि नेता हुन् । अहिले कांग्रेसमा कृष्णप्रसाद भट्टराईको जस्तो इमेज भएको नेता कोही छैन । यो विचारणीय पक्ष हो ।"
जनचाहनाअनुरूपको एकता,"दुई ठूला कम्युनिस्ट दलहरू एकीकृत हुँदा आमनागरिक, तटस्थ बुद्घिजीविहरू र मिडियाले भारी समर्थन गरेको देखियो । कम्युनिस्ट सिद्घान्तका परम्परागत मान्यतालाई संशोधन गरी आधुनिक लोकतन्त्र अँगालेका कारण यी दलप्रति जनताको पनि भरोसा देखिन्छ । राजनीतिक अस्थिरता, भ्रष्टाचार र अविकासको दुश्चक्रमा रुमलिएको देशलाई माथि उठाउन राजनीतिक स्थिरता आवश्यक भएकाले यिनीहरूको एकीकरणले मुलुकलाई त्राण दिने अपेक्षा गर्न सकिन्छ । साथै, कांग्रेसले पनि राजनीतिक ध्रुवीकरणमार्फत राप्रपा, राजपा र फोरमलगायतसँग एकीकरण गरेर नयाँ राजनीतिक माहोल सिर्जना गर्न सक्छ । त्यसो भएमा विगतमा भएको दलीय तिक्तता, अविश्वास र अस्थिरताको युग अन्त्य भई आपसी भाइचारामा देश अघि बढ्न सक्छ । राजनीति स्थिर र सकारात्मक भई गतिशील हुनु भनेको मुलुक सुल्टो चक्रमा घुम्न सुरु गर्नु हो । दलहरूले विगतमा भिन्न परिस्थितिमा अँगालेका आआफ्ना सैद्घान्तिक मान्यतालाई पुन:परिभाषित गरी नयाँ सोचअनुरूप चल्नु राम्रो हुन्छ । आपसी शत्रुताले शत्रुता नै बढाउने र मित्रताले मित्रता नै बढाउने हुँदा शत्रुता त्यागेर मित्रता बढाउने राजनीति मात्र अघि बढेको हेर्ने जनचाहनालाई केही हदसम्म यो एकताले पूरा गरेको भए पनि यस्ताखाले एकता अरू थुप्रै गरेर जनतामा आशाको सञ्चार गराउन सबै दल अघि बढेमा मुलुक र जनताको विकास सहज हुने निश्चित छ । श्रुति अर्यालगुल्मीइतिहासकै शक्तिशाली कम्युनिस्ट पार्टी पढेँ । लामो कसरतपछि बिहीबार एमाले र माओवादीबीच पार्टी एकता भएको छ । एकअर्काप्रति सशंकित रहेका केपी र प्रचण्ड एकआपसमा विश्वस्त भएपछि एकता सम्भव भएको हो । एकताका दिन केपी ओलीको अनुहारमा जुन चमक थियो, प्रचण्डको अनुहारमा त्यस्तो थिएन । ओलीको भाषणमा जुन तागत थियो, प्रचण्डमा थिएन । ओलीले सम्बोधन गर्दा जति तालीको गडगडाहट थियो, प्रचण्डको सम्बोधनमा थिएन । हिजो प्रचण्ड सार्वजनिक हुँदा हेर्न जति मान्छे मरे, केपीका लागि मरेनन् । अरू कुरा त परै जाओस् । कहाँ हरायो प्रचण्ड आकर्षण ? एमालेपछि दक्षिणपन्थी अवसरवादको अर्को नाम थियो माओवादी । आज त्यो कुराको पुष्टि भएको छ । अब संघीय संसदीय व्यवस्थामा पुष्पलाल नेतृत्वको नेपाल कम्युनिस्ट पार्टीको पुन:जन्म भएको छ । निर्वाचन आयोगमा नाम जुधेपछि नामको तल अन्डरलाइन राख्ने भएको छ । यसअघि नै नेत्रविक्रम चन्द विप्लव नेतृत्वको पार्टीको नाम पनि नेपाल कम्युनिस्ट पार्टी राखिएको छ । अब एउटै नाम गरेका दुई पार्टी मुलुकको कम्युनिस्ट राजनीतिक आन्दोलनमा देखिनेछन् । वैधानिक, अवैधानिक रूपमा एउटै नाम गरेका दुवै पार्टी एकअर्काप्रति कडा विरोधीका रूपमा देखिनेछन् । अब नेपाली राजनीतिमा प्रचण्ड युगको समाप्त भइसकेको छ ।राजेश विद्रोहीलहान, सिरहानेपालको विकास र समृद्धिका लागि बाधक भनेकै अस्थिर राजनीतिक नेतृत्व हो भन्ने ठहरमा जनता पुगेका थिए । यसैले हामी दुई दल मिलेर पार्टी एकता गर्दै विकास र समृद्धिको लागि सही नेतृत्व प्रदान गर्छौं भन्ने दावासाथ गठबन्धन गरेर चुनावमा उठेका माओवादी केन्द्र र एमालेलाई जनताले जनादेश दिए । यी दुई दलका नेताबाट भएको वचनबद्धता पूरा गर्न जसरी दुई दलको एकीकरण भयो, नेपालको वाम राजनीतिक इतिहासमा अति नै महत्त्वपूर्ण घटना त हुँदै हो, यद्यपि नेपालको दलीय राजनीतिमा भएको सकारात्मक विकास पनि हो । कतिपय राजनीतिक विश्लेषकहरूको नजरमा यी दुई दलको एकीकरण हुन सक्तैन भन्ने अड्कलबाजीलाई चिर्दै भएको यस घटनाले एकीकृत पार्टीका अध्यक्षद्वय केपी ओली र पुष्पकमल दाहाललाई इतिहासले निकै ठूलो अवसर प्रदान गरेको देखिन्छ । जुट्नु र फुट्नुको अनुपात बराबर हुने राजनीतिको धर्म भए पनि दुई दक्ष क्याप्टेन आरूढ जेटले सहज रूपले हवाईयात्रा सम्पन्न गरेजस्तै नेपालको विकास र समृद्धिको यात्रा नेपाल कम्युनिस्ट पार्टी को आवधिक सरकारले गरेको हेर्ने चाहना नेपाली मतदाताको हो ।महेशप्रसाद ढुंगानानयाँबानेश्वर, काठमाडौंएमाले र दसवर्षे द्वन्द्व युद्धबाट संसदीय व्यवस्थामै सामेल भई सत्तामा आएको माओवादी केन्द्रबीच एकीकरण भएको छ । नेकपाका अध्यक्ष तथा प्रधानमन्त्री केपी शर्मा ओली र नेकपाकै अर्का अध्यक्ष पुष्पकमल दाहाल प्रचण्डले पालैपालो सरकारको नेतृत्व गर्ने भन्ने विषयले स्थिरताको कुरा फेल खान्छ कि भन्ने भए पनि उत्पन्न गराएको छ । पार्टी एकता घोषणा भए पनि एउटै गाडीमा दुइटा चालकले एउटै सिटमा बसेर कसरी एकताको गाडी चलाउँछन् र गन्तव्यमा पुग्छन् भनी सर्वत्र बहस भइरहेको छ । एमालेको ५५ र माओवादीको ४५ प्रतिशतका आधारमा केन्द्रीय कमिटीलगायत निकायहरू गठन गर्ने, एमालेको माक्र्सवाद र लेनिनवाद कायम रहने तर माओवादीको केही नरहनुले माओवादी एमालेमा विलय भएको रूपमा बुझ्नेहरू पनि कम छैनन् । आलोपालो प्रधानमन्त्री र आलोपालो अध्यक्षजस्ता सहमतिले पनि यिनीहरूमा फेरि बेलाबेलामा समस्या आउने र फेरि पार्टी फुट्न सक्ने चिन्ता लिनेको संख्या पनि प्रशस्त छन् । आखिर जे भए पनि केही लिनलाई केही गुमाउनुपर्ने सिद्धान्तलाई दुवै दलले पालना गरेको देखिन्छ । भएकै परिणाम हो शंका उपशंकाको कालो बादल हटेर पार्टी एकीकरण हुनु खुसीको कुरा हो ।तिलप्रसाद न्यौपानेमाछापोपरीचोक, काठमाडौं साँच्चिकै नेपालमा कन्युनिस्ट पार्टीहरूले निकै उतारचढावको सामना गर्नु परे पनि साहसी नेतृत्वले गर्दा आज एकीकरण गर्न सफल भएका छन् । पञ्चायती शासन हुँदै बहुदलीय व्यवस्थाको प्रादुर्भावपछि पनि नेपाली कम्युनिस्ट आन्दोलनलाई खिल्ली उडाउने काम मात्र भयो भने नेकपाहरू पनि आपसको वैरभावले उठ्नै सकेका थिएनन् । तर गत निर्वाचनमा विपक्षीको सत्तोश्राप मात्र नभई अधिनायकवादीको संज्ञा दिई अनर्गल आरोप लगाए पनि इच्छाशक्ति र साहससाथ बढेमा सफलता हासिल गर्न सजिलै सकिन्छ भन्ने उदाहरण मुलुकका दुई ठूला पार्टी एकीकरणले प्रस्तुत गरेको छ । अब नेपाल कम्युनिस्ट पार्टीको सरकारले बहुमतको दम्भ बिर्सेर ५ वर्ष बित्न केहीबेर लाग्दैन भन्ने सत्य हृदयंगम गरी निर्वाचन घोषणापत्रको अक्षरश: पालना गर्दै संघीय लोकतान्त्रिक गणतन्त्रको दिशामा समृद्ध नेपाल, स्थिर सरकार, सुशासन, समृद्ध नेपाल, सुखी नेपालीको लक्ष्य पूरा गर्ने साहस गरोस् ।गंगाराज अर्यालपाणिनी८, पाली, अर्घाखाँची"
कामबिनाका कार्यालय,"देशलाई समृद्ध बनाउन, मौकामा हीरा फोर्ने बेमौकामा कौडी पनि नफोड्ने मान्यताअनुसार गर्नैपर्ने काममा जत्ति पनि खर्च गर्ने र गर्नुनपर्ने कुरामा एकरत्ति पनि खर्च नगर्ने नीति अवलम्बन गर्नुपर्ने हो । तर हाम्रो देशमा यसतर्फ पटक्कै विचार गरिंदैन । औषधि उपचार, विदेश भ्रमण, कार्यकर्ता पोषण प्रत्येक सरकारका पालामा भइआएकै छन् । पछिल्लोपटक, भारतीय प्रधानमन्त्री आउँदाको अनावश्यक स्वागत खर्च र पार्टी एकता हुँदाको खुसियालीमा जमाइएको भोजभतेर भएको भयै भयो । हामीले भनेर के हुन्छ ? त्यसैले सरकारी तजबिज र मर्जीमा हुने केन्द्रीयप्रादेशिक स्तरका विभिन्न फजुल खर्चबारे सर्वसाधारणले चर्चा गर्नुको औचित्य नै नहोला । (ठूला पोखरीका माछालाई कसैले जाल हान्ने साहस गर्दैन ।) त्यसलाई ठूला घरको ठूलै चाला मानेर चित्त बुझाउनुपर्ने स्थिति छ । तर हातमुख जोड्न कठिन परिश्रम गर्नुपर्ने गरिबीको रेखामुनि रहेका सर्वहारा जनता, आफूलाई कथित् सर्वहारा भन्न रुचाउने सरकारको शासनमा हुँदा पनि, स्थानीय तहमा हुने गरेको मांसाहारी बैठक भोजन देख्दा नै मुखमा पानी ल्याएर छक्क पर्न थालेका छन् । यो भनेको संघीयताको विशेषता हो भनेर बिस्तारै बुझ्लान् ।फजुल खर्चकै कुरा गर्ने हो भने हामीकहाँ कामबिनाका थुप्रै कार्यालय र कर्मचारी अस्तित्वमा छन् । पहिला रानीवन भन्ने गरिएको सामुदायिक वन अहिले समुदायकै रेखदेखमा चलेको छ र पनि विभिन्न दर्जाका प्रशस्त तलब, भत्ता र सुविधासहित रेन्ज पोस्टमा कर्मचारीहरू छन् । हुलाकबाट चिठी पठाउने चलन लगभग समाप्त भए पनि त्यहाँ कर्मचारीहरू राखिएका छन् । कार्यालयको भाडाका लागि रकम खर्च हुन्छ । अरू कार्यालयमा कामको चाप र तापले दिन काट्न गाह्रो छ । वन र हुलाकका कर्मचारीहरूलाई कामै नभएर दिन बिताउन गाह्रो छ । काम नभएपछि अल्छेले समय काट्न कि त सीप र रुचिअनुसारको खेलमा सहभागी हुनुपर्यो, कि त अरू नै कुनै मौसमी रमाइलो मा लाग्नुपर्यो । जाँगरिलो भए आफ्नै पूरक घरायसी कामकाज वा व्यसायमा लाग्दा भयो । सामुदायिक विद्यालयको अवस्था पनि त्यस्तै छ । कतैकतै विद्यार्थीभन्दा बढी शिक्षकहरू छन् । यस्ता विद्यालयहरू बिस्तारै विद्यार्थीविहीन बन्दै छन् । विद्यार्थी नै नभएपछि तामझामसाथ सुरु गरिएको भर्ना अभियानको पनि कुनै अर्थ रहेन । तर विद्यार्थी नभए पनि त्यहाँ शिक्षकहरू छन् । उनीहरूलाई विद्यार्थी भएको भन्दा नभएकै बेस छ । अधिकारसम्पन्न भएर पनि अन्य काममा व्यस्त भएर होला, स्थानीय तहले त्यस्ता विद्यालयलाई नजिकको विद्यालयमा मर्ज गर्न भ्याएकै छैन । सके, विद्यार्थीविहीन विद्यालयको अभिलेख नै अहिले नाम र काम फेरिएको शिक्षा विकास तथा समन्वय एकाइ समक्ष पुग्न सकेको छैन होला । जे होस्, ढिलोचाँडो हाम्रा कामबिनाका अफिस हरूको व्यवस्थापन वा समायोजन गरिनैपर्छ ।इन्द्रकुमार श्रेष्ठकमलाकुञ्ज, ओखलढुंगा"
४ पटक मूल्य वृद्धि,"वामपन्थी सरकारले भर्खरै पेट्रोलियम पदार्थको मूल्यमा वृद्धि गराएको छ । सम्भवत: पछिल्लो पटक वामपन्थी सरकार बने यता केही महिनाको बीचमा यो पेट्रोलियम पदार्थमा भएको मूल्यवृद्धि चौथो हो । राष्ट्रवादको नारा दिएर चुनावमा राम्रो नतिजा हात पारेको वामपन्थी सरकारले लगभग हरेक १५ दिनमा पेट्रोलियम पदार्थको मूल्यवृद्धि गरिरहेको छ । यो मूल्यवृद्धिले हिजो पटकपटक भइरहने लोडसेडिङको झल्को मेटाइरहेको भान आम सर्वसाधारणमा परिरहेको छ । यसरी सर्वसाधारणले तारन्तार मूल्य वृद्धिको मारमा परेर महँगीले थिलथिलो हुनु विडम्बनापूर्ण छ ।सन्तोष सिम्खडाभीमसेनगाउँपालिका२, गोर्खा"
अनुसन्धानमूलक लेख,"जेठ ५ गते कोसेलीमा प्रकाशित लिगलिग कोटका घलेहरूको विषयमा धेरै मिहिनेत गरेर लेख्नुहुने यादव देवकोटालाई नमन छ । प्राज्ञिक अनुसन्धान गर्नु कत्तिको गाह्रो हुन्छ भन्ने कुरा मनन गरेको छु । त्यसमा लेखिएका सेन वंशीय ठकुरीहरूलाई सेन मगर हुन् भन्ने कुरो कुनै इतिहासकारको नजिर दिएर लेखिएको छ । यसबारे थप प्रमाण प्राप्त भए अझै राम्रो हुने थियो । अर्को कुरा लिगलिग कोटका घले राजाहरू भनिएकामध्ये गुरुङ घले कि मगर घले भन्ने तथ्यमा लेखकले निक्र्योल गर्नुभएन । विवादित पाटो यो लेखमा छाडियो । अर्को कुरा लमजुङ राज्य बडामहाराज पृथ्वीनारायणको पालामा होइन, उनकी बुहारी राजमाता राजेन्द्रलक्ष्मीको नायवी र रणबहादुर शाह राजा भएको बेला तत्कालीन गोर्खा राज्यमा गाभिएको थियो । अनि कोत भनेको सैनिक बस्ने र सेनाले पाली बस्ने किल्ला हो देशको प्रतिरक्षाका लागि । त्यसभित्र विशेष गरी बलि भोग खाने देवीदेवताका ससाना थान हुन्छन् । त्यसैले स्थानीय जनतासमेत पूजा गर्न जान्छन् शक्ति प्राप्तिका लागि । जुन प्रचलन हाल पनि छ ।मासियो सिलखाना खबरमा दामोदर न्यौपानेले राम्रो मिहिनेत गर्नुभएको छ । उहाँलाई धन्यवाद । नेपालअंग्रेज युद्धताका कर्नेल र पछि जर्नेल बनेका रणवीरसिंह थापाले सञ्चालन गरेको बारापर्साको युद्धमा कुनै पनि अंग्रेज जर्नेल मारिएका थियनन् । अर्को कुरा भीमसेन थापाले एसिया महादेशबाट अंग्रेज धपाउन चाहन्थे भन्ने कुरा इतिहासकारले फूलबुट्टा भरेका मात्र थिए, यो सत्य होइन । अनि भीमसेन थापाको पालामा फ्रान्सको सेनापति नेपाल आएको नभई तल्ला तहका सैनिकहरू आएर हतियार र गोली बनाउन, सैनिक पोसाक बनाउन र हाल काठमाडौं छाउनीमा रहेको राष्ट्रिय संग्रहालयसमेत तिनै फ्रान्सका विज्ञको सहयोगबाट बनेको हो । त्यो भवन नेपाली सेनाको पहिलो हेडक्वार्टर थियो र छाउनी भनेको सेना बस्ने ब्यारेक हो । पहिलो पटक त्यहाँ ब्यारेकसमेत तिनै फ्रेन्चको सल्लाहमा बनेका थिए अनि भीमसेन थापा चीनका लागि वाणिज्यदूत भएको कुरा नयाँ देखियो । जुन कुरोमा ऐतिहासिक प्रमाणले मद्दत गर्ला जस्तो लाग्दैन । लेखकले थप प्रमाण दिनुहोला नै । अन्तमा, नेपालको इतिहासलाई सन् ६० को दशकमा राजा महेन्द्रका पालामा गठित प्राज्ञिक टोलीले धेरै कुरा मनपरीसँग र धेरै कुरा आफ्न पुर्खाको बढाइचढाइ गरेर समेत लेखेका छ । तर राजाको चाहना त्यो थिएन । त्यो टोलीको कारण नेपालका धेरै पात्रलाई इतिहासमा राखिएन । भीमसेन थापा पहिलो प्रधानमन्त्री भन्ने कुराको प्रमाण तत्कालीन राज्यको अभिलेखमा कहाँ छ होला ? मैले भेटेको छैन । यो भनाइ ब्रिटिसको हो अनि केही लेखकको हो ।प्रेमसिंह बस्न्यातबाँसबारी, काठमाडौं"
सुशासनमा मन्त्री नै तगारो,"महानिर्देशक हटाउने तयारी समाचार पढ्दा निकै दु:ख लाग्यो । यातायात क्षेत्रमा व्याप्त कार्टेल तोड्न महत्त्वपूर्ण भूमिका निर्वाह गरेका यातायात व्यवस्था विभागका महानिर्देशक रूपनारायण भट्टराईलाई विभागबाट हटाएर मन्त्रालय तान्न यातायात मन्त्रीले नै सक्रियता देखाउनुले मन्त्री पनि व्यवसायीको प्रभावमा परेको प्रस्ट हुन्छ । यसले गर्दा प्रधानमन्त्रीको सुशासन अभियानमा असहयोग त पुग्छ नै, मन्त्रीप्रति जनताको विश्वास पनि गुम्न जान्छ । सरकारले हालसालै यातायातमा भइरहेको कार्टेल तोड्ने निर्णय गरेपछि अन्योलको अवस्था सिर्जना भएको छ । यो अन्योल चिर्न तत्काल भट्टराईको विकल्प नभएको हुनाले मन्त्रीज्यूले महानिर्देशकलाई सरुवा गर्ने निर्णय खारेज गर्न जरुरी छ ।सरोज ढकालनेसनल इन्टिग्रेटेड कलेज, काठमाडौं"
१०० पूर्णांककै नेपाली हुनुपर्छ,"मातृभाषामै कल्पना गरेर मान्छेले आफ्नो विचार, धारणा अन्य भाषामा प्रस्तुत गर्न सक्षम हुन्छ । एउटा नेपालीले अंग्रेजीमा निबन्ध लेख्दा नेपालीमा सोच्दै अंग्रेजीमा रूपान्तरण गर्ने हो । भाषा नै विचार विनिमय गर्ने मुख्य माध्यम बन्ने हुँदा नेपाली भाषा राम्रो नजानेको एउटा चिकित्सकले नेपाली बिरामीको उपचार पनि राम्रोसँग गर्न सक्दैन । संविधानले नेपाली भाषालाई राष्ट्रभाषाका रूपमा सम्मान दिएको र सयौं वर्षदेखि सरकारी कामकाजका रूपमा प्रयोग हुँदै आइरहेको नेपाली भाषा भारतको संविधानको १८ औं सूचीमा पनि सरकारी कामकाजको भाषाको रूपमा सूचीकृत गरिएको छ । सरल र सहज रूपमा बुझ्न सक्ने सौरसेनी प्राकृतबाट विकसित अनगिन्ती अनुकरणात्मक शब्दले ओतप्रोत नेपाली भाषा संसारकै सुन्दर र समृद्ध भाषामा परिचित भइसकेको छ । तर अहिले आएर कक्षा ११ र १२ लाई पनि माध्यमिक तहमा समावेश गरिसकेपछि जसरी कक्षा ९ र १० मा १०० पू्र्णांकको नेपाली रहन्छ, त्यसरी नै कक्षा ११ र १२ मा पनि १०० पू्र्णांककै नेपाली समावेश गरी व्यावहारिक लेखन र बोधको भाषिक अभ्यास पूर्ण रूपमा गराएर मात्र उनीहरूको उच्च शिक्षा अध्ययनको ढोका खोलिनुपर्छ ।शिवलाल धितालपूर्वसहायक प्राचार्य, गण्डकी आवासीय मावि, पोखरा"
हतास मनस्थितिमा पुगे स्थानीय,"सिंहदरबारको अधिकार गाउँघरमा सपना देखेर दुई दशकपछि मताधिकार प्राप्त गरी स्थानीय तहको गठनमा हौसिएका मतदाता र मत पाएर स्थानीय नेतृत्वमा पुगेका जनप्रतिनिधिहरू, स्थानीय तह निर्माण भएको वर्ष दिन बितिसक्दा पनि काम गर्न र गराउन नपाएर हतास मनस्थितिमा देखिएका छन् । यसका लागि स्थानीय योजनामा संलग्न ठेकेदार र कार्यकर्ताको अनावश्यक दबाब र कर्मचारीतन्त्रलाई उनीहरू दोष दिँदै आएका छन् । निर्वाचनको समयमा जनतासमक्ष जनप्रतिनिधिहरूले वाचा गरेका एजेन्डा कार्यान्वयन नहुनुमा स्पष्ट योजना र स्पष्ट ऐन तथा कानुनको अभाव पनि एक हो । दुई दशकदेखि कर्मचारीतन्त्र हावी रहेको स्थानीय निकायले जनप्रतिनिधिहरूलाई सजिलैसँग ग्रहण गर्न नसकेर पनि उक्त अवस्था आएको हुन सक्छ । स्थानीय आवश्यकता, साधन र स्रोतलाई ध्यानमा राखी समावेशी तवरले घनीभूत छलफलद्वारा कार्यान्वयनका चरणसमेतको योजना निर्माण गरेर जनतालाई दिएका वाचा क्रमश: पूरा गर्न सकिन्छ । आवश्यकता छ निष्पक्षता र पारदर्शिताको । कार्यकर्ता पाल्न र दलीय स्वार्थयुक्त योजना कार्यान्वयनमा सबैको सहयोग नहुन पनि सक्छ । स्थानीय तहलाई पूर्ण अधिकार सम्पन्न बनाउन र जनतालाई त्यसको अनुभूति गराउन संघीय तथा प्रदेशसभाले आवश्यक कानुन र नियमहरू यथाशीघ्र निर्माण गर्नुपर्ने जरुरी देखिन्छ ।महेन्द्रसिंह बमटीकापुर१, कैलाली"
नेकपामा कोही उत्तराधिकारी छैन,"एकीकृत पार्टीको केन्द्रीय समितिले निर्णय गर्यो र म महासचिव भएँ । बाटो फरक हुँदा पनि हामी संवादमा थियौं । हामी विमर्श गथ्र्याैं । युद्धकालमा पनि एमाले र माओवादी नेतृत्वबीच अनेक राउन्ड वार्ता भए ।संविधान जारी गर्ने बेला एमाले र माओवादीबीच सम्बन्ध सुदृढ भयो र त्यसले हामीलाई एकतातर्फ डोर्यायो ।स्थानीय चुनावको अनुभव पनि शिक्षाको विषय थियो । त्यसैले अलग पार्टीका रुपमा रहनु आवश्यक छैन र बस्यौं भने कुनै उपलब्धि हुँदैन भन्ने निष्कर्षमा पुग्यौं । दाबीसाथ भन्छौं लोकतान्त्रिक अभ्यास, प्रतिबद्धता र निष्ठाका दृष्टिले हामी सबैभन्दा अब्बल छौं । यो पार्टीमा उत्तराधिकारीको व्यवस्था छैन । राजाको छोरो राजा हुन्छ भनेजस्तो नेकपामा कोही उत्तराधिकारी छैन ।"
महिलाको अंश हक,"मुलुकमा सर्वसाधारणको नैतिकता, आर्थिक हित, न्यायपूर्ण व्यवस्था र सुसम्बन्ध कायम राख्नेलगायतका उद्देश्य लिएको मुलुकी देवानी (संहिता) ऐन २०७४ आगामी भदौ १ गते प्रारम्भ हुने गरी प्रमाणीकरण भइसकेको छ । पारिवारिक र व्यावहारिक पक्षसँग सम्बन्धित हुनाले यो ऐनप्रति सबैको चासो बढ्नु स्वाभाविक हो । यस ऐनका विभिन्न प्रावधानको चर्चा बढ्दै जाँदा सम्बन्ध विच्छेद व्यवस्थाको एक अवस्थामा महिलालाई अंश हकबाट वञ्चित गरिएको प्रति धेरैको ध्यान आकर्षित भएको छ । यो व्यवस्थाप्रति चिन्तासमेत व्यक्त हुन थालेकाले सम्बन्धित विषयको सेरोफेरो बुझ्न सान्दर्भिक भएको छ । सम्बन्ध विच्छेद र अंश व्यवस्थाका सामाजशास्त्रीय विश्लेषणलाई छाडेर यहाँ हकअधिकारको चर्चा गरिनेछ । मुलुकी देवानी (संहिता) ऐन २०७४ को परिच्छेद ३ मा दफा ९३ देखि सम्बन्ध विच्छेदसम्बन्धी व्यवस्था छ । पतिले सम्बन्ध विच्छेद गर्न सक्ने व्यवस्था दफा ९४ मा छ, जसअनुसार एकासगोलकी पत्नीले पतिको मन्जुरी नलिई लगातार तीन वर्ष वा सोभन्दा बढी समयदेखि अलग बसे, पत्नीले पतिलाई खान लगाउन नदिए वा घरबाट निकाला गरिदिए, पतिको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरे वा पत्नीले अन्य पुरुषसँग यौन सम्बन्ध राखेको ठहरे पतिले पत्नीको मन्जुरी नभए पनि सम्बन्ध विच्छेद गर्न सक्ने उल्लेख छ । त्यसरी नै ऐनको दफा ९५ मा पत्नीले पतिसँग सम्बन्ध विच्छेद गर्न सक्ने व्यवस्थामा एकासगोलको पतिले पत्नीको मन्जुरी नलिई लगातार तीन वर्ष वा सोभन्दा बढी समयदेखि अलग बसे, पतिले पत्नीलाई खान लगाउन नदिए वा घरबाट निकाला गरिदिए, पतिले पत्नीको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरे, पतिले अर्को विवाह गरे वा अन्य महिलासँग यौन सम्बन्ध राखेको ठहरे, पतिले पत्नीलाई जबरजस्ती करणी गरेको ठहरे पतिको मन्जुरी नभए पनि पत्नीले सम्बन्ध विच्छेद गर्न सक्ने उल्लेख छ ।ऐनको दफा ९९ मा सम्बन्ध विच्छेदीको अंशसम्बन्धी विभिन्न व्यवस्था उल्लेख गरी उपदफा ६ मा माथि उल्लिखित कारणमध्ये पत्नीले पतिलाई खानलाउन नदिए वा घरबाट निकाला गरिदिए, पत्नीले पतिको अंगभंग हुने वा अरू कुनै ठूलो शारीरिक वा मानसिक कष्ट हुने किसिमको कुनै काम वा जाल प्रपञ्च गरे, पत्नीले अन्य पुरुषसँग यौन सम्बन्ध राखेको ठहरेका आधारमा सम्बन्ध विच्छेदको निवेदन परेकामा पत्नीलाई अंश वा खर्च दिन पति बाध्य हुनेछैन भन्ने व्यवस्था छ । सम्बन्ध विच्छेदको उक्त व्यवस्थाअनुसार एकै प्रकृतिको अन्यायका आधारमा पतिले पत्नीसँग सम्बन्ध विच्छेद गर्ने निवेदन परेकामा पत्नीले पतिबाट अंश वा खर्च नपाउने तर पतिले पत्नीलाई गरेको सोही प्रकारको अन्यायमा पत्नीले सम्बन्ध विच्छेद गर्दा पतिको अंश हकमा कुनै असर नपर्ने व्यवस्था छ ।हालसम्म विवाहित महिलाले लोग्नेबाट मात्र अंश पाउने व्यवस्था हुनाले लोग्नेले गरेको सम्बन्ध विच्छेदमा यो ऐन प्रारम्भ हुनुभन्दा अगाडि विवाह भएका महिलाहरू अंश वा खर्च अधिकारबाट पूर्ण रूपले वञ्चित हुनेछन् । नेपालमा महिलाको अंश वा सम्पत्तिसम्बन्धी अधिकारलाई कानुनले के कस्तो व्यवस्था र परिवर्तन गर्दै आएको छ भन्ने पनि बुझ्न जरुरी छ । महिलाको अंश हकबारे ऐनको सम्बन्ध विच्छेद व्यवस्था मात्र नभएर अंशबन्डासम्बन्धी महलको व्यवस्थासमेत हेरिनुपर्छ । वर्तमान अवस्थासम्म कार्यान्वयनमा रहेको मुलुकी ऐन अंशबन्डाको महलको १ र २ नम्बरमा अंश जियजियैको र बराबर हुने कानुनी व्यवस्था छ । सो व्यवस्थाले सुरुदेखि आफ्नो परिवारमा पतिपत्नीलाई समान अंशियारको हैसियत प्रदान गरी हालसम्म निर्विरोध कार्यान्वयन भइरहेको छ । मुलुकी देवानी (संहिता) २०७४ को दफा २०५ र २०६ ले पनि सगोलको सम्पत्ति अशबन्डा गर्ने प्रयोजनका लागि पतिपत्नीलाई अंशियार मानी प्रत्येक अंशियार अंशको समान हकदार हुने व्यवस्था गरेको छ ।नेपाल कृषिप्रधान देश हो । यहाँ अन्य क्षेत्रबाट आयआर्जन गर्नेको संख्या कम छ । अधिकांशको जीवनयापनको आधार नै जग्गाजमिन र कृषिजन्य उत्पादन नै हो । नेपालमा अंशबन्डा गर्ने मूल सम्पत्ति पनि जग्गाजमिन र कृषिबाट उत्पादित वा सोबाट जोडेको अन्य चलअचल सम्पत्ति नै हुन् । यसकारण अंशसम्बन्धी अधिकार जीविकाको आधार हुनाले यो अधिकार बाँच्न पाउने आधारभूत अधिकारसँग सम्बन्धित छ । मुलुकी ऐन दसौं संशोधनभन्दा अगाडि सम्बन्ध विच्छेदीले अंश नपाउने व्यवस्था थियो । संविधान २०४७ पछाडि मौलिक हकका आधारमा सम्बन्ध विच्छेदी महिला अंशजस्तो आधारभूत अधिकारबाट वञ्चित हुनुपरेकाले त्यस्ता महिलाले अंश पाउनुपर्ने मागसहित गरेको लामो संघर्षपछि मुलुकी ऐन एघारौं संशोधन भई २०५९ असोज १० गतेदेखि सम्बन्ध विच्छेदी महिलाले अंश पाउने व्यवस्था सुरु भयो । त्यसबेला पनि पति र पत्नीले एकअर्कामा सम्बन्ध विच्छेद गर्न पाउने अन्यायको प्रकृति उस्तै थिए तर पत्नीले अंश नपाउने व्यवस्था थिएन ।संविधानको प्रस्तावनाले लैंगिक विभेद अन्त्य र आर्थिक समानता सुनिश्चित गर्ने संकल्प गरी मौलिक हकअन्तर्गत समानताको हक सुनिश्चित गरेको छ । संविधानको धारा १८ मा लिंग तथा वैवाहिक स्थितिका आधारमा भेदभाव नगरिने उल्लेख गरी धारा ३८ को उपधारा ६ मा सम्पत्ति तथा पारिवारिक मामिलामा दम्पत्तीको समान हक हुने व्यवस्था छ । अंशजस्तो जीविकाका आधारबाट कोही वञ्चित हुन नपरोस् भन्ने मान्यतास्वरूप केही वर्षदेखि सर्वस्वसहित जन्मकैद हुने ज्यानसम्बन्धी कसुरमा सर्वस्व गरिने कानुन हटाउनुपर्छ भन्ने विचार व्यक्त हँुदै आएका थिए । आगामी भदौ १ मा प्रारम्भ हुने मुलुकी अपराध (संहिता) ऐन २०७४ को दफा ४० (२) मा कानुनमा कुनै कसुरबापत सर्वस्वको सजाय हुने रहेछ भने यो ऐन प्रारम्भ भएपछि त्यस्तो कसुरमा सजाय गर्दा सर्वस्व हुनेगरी सजाय गरिनेछैन भन्ने व्यवस्था छ । कानुनमा हँुदै आएका यस्ता परिवर्तनले लोकतन्त्रको विकाससँगै नागरिकका जीविकासँग सम्बन्धित अधिकार अविच्छिन्न र सुनिश्चित हँुदै आएका छन् ।अधिकांश महिलाको विवाह युवा अवस्थामा हुने गर्छ । धार्मिक, सांस्कृतिक, कानुन र पारिवारिक तथा सामाजिक संरचनाले विवाहित घर महिलाको अधिकारसहित जीवन बिताउने थलो हो । महिला विवाहपछि श्रमलगायत सबै हिसाबले पारिवारिक उन्नतिका लागि समर्पित हुन्छन् । व्यावहारिक बाध्यता र बच्चा जम्माउने हुर्काउनेजस्ता दोहोरो भूमिकामा पनि विवाहित महिला नै पर्छन् । तुलनात्मक रूपमा महिलाको श्रम प्रतिशत बढी रहेको तथ्यांकले देखाउँछ । त्यसमध्ये पनि उमेर र व्यावहारिक कारणले सबैभन्दा बढी श्रम गर्नेमा विवाहित महिला नै पर्छन् भन्ने अनुमान सहज गर्न सकिन्छ । विवाहपछि नै घरव्यवहार सुरु हुने हुनाले लगानी र व्यावहारिक कारणले पनि महिलालाई विवाहित घरको सम्पत्तिको अधिक आवश्यकता र महत्त्व रहन्छ । पतिले सम्बन्ध विच्छेद गरेकी पत्नीले अंश वा खर्च नपाउने प्रावधान संवैधानिक हकविपरीत छ । संविधान तथा कानुनले समान हैसियत प्रदान गरेको दम्पतीबीच रहेको असमान व्यवस्था महिलाको व्यावहारिकताविरुद्ध छ । एकै प्रकारको अन्यायमा महिलालाई मात्र थप सजायका रूपमा अंश हकबाट वञ्चित गर्ने व्यवस्थाले महिलामाथि विभेद र पितृसत्ताको पक्षपोषण गरेको छ । सम्बन्ध विच्छेद अंश हरणसग जोडिँदा मुद्दामा जालझेल र बनावटी बढ्न सक्छ । महिलालाई अंश हकबाट वञ्चित गर्दा जिउन पाउने अधिकार हरण हुनेछ । नागरिक छलफलमा आएको उक्त ऐनको विधेयकमा समेत उल्लेख नभई पछि थप भएको व्यवस्थाले विधायिकामा भएको महिला संख्याको औचित्यमा समेत प्रश्न उठ्ने अवस्था छ । संविधानको मर्म र भावनामा दाग नलगाउने हो भने कानुनको यस्तो व्यवस्था तत्काल खारेज गरिनुपर्छ ।"
विद्यालयले घटना गुपचुप राख्यो,"चितवन खैरहनी नगरपालिकास्थित सैनिक आवासीय माध्यमिक विद्यालयभित्रै कुटिएका विद्यार्थीका अभिभावकले विद्यालयले घटना गुपचुप राखेको गुनासो गरेका छन् । छोरा सख्त घाइते हुँदा पनि आफूहरूलाई खबर नगरिएको उनीहरूको भनाइ छ । कक्षा ९ मा अध्ययनरत श्रीनव लामिछानेमाथि वैशाख २९ गते राति कुटपिट भएको थियो ।राति ३ बजेतिर शौचालयमा घटना भएको रहेछ तर हामीलाई विद्यालयले जानकारी गराएन । बाहिरैबाट घटना थाहा पाएपछि दिउँसो आफैं गएर सोधखोज गर्नुपर्यो, पिता नवराज लामिछानेले भने ।नेपाली सेनाको कल्याणकारी योजना निर्देशनालयअन्तर्गत सञ्चालित उक्त विद्यालयमा कक्षा ६ देखि माथि पढाइ हुन्छ । श्रीनव कक्षा ६ देखि नै त्यहीँ बसेर पढ्दै आएका हुन् । उज्यालो हुनुभन्दा अघि नै उसको कुनै साथीले बेलाएर शौचालय लगेछ । शौचालयमा अरू दुई विद्यार्थी पनि रहेछन् । जानेबित्तिकै मुख थुनेर कुट्न थालेछन्, पिता नवराजले भने ।परिवारले कुटपिटमा संलग्नमाथि ज्यान मार्ने उद्योगमा कारबाही माग गर्दै जेठ १ गते जिल्ला प्रहरी कार्यालयमा किटानी जाहेरी दिएको थियो । प्रहरीले तीन विद्यार्थीलाई नियन्त्रणमा लिएको छ । छोरामाथि कुटपिट भएको भन्दै आमाका तर्फबाट जाहेरी परेपछि तीन जनालाई नियन्त्रणमा लिएका छौं, चितवन जिल्ला प्रहरी कार्यालयका प्रवक्ता प्रहरी नायब उपरीक्षक (डीएसपी) प्रभुप्रसाद ढकालले शनिबार बिहान आयोजित पत्रकार सम्मेलनमा भने । जाहेरीमा नाम परेकाहरू सबै नाबालक रहेकाले प्रहरीले उनीहरूको परिचय खुलाएको छैन । नाबालकका सम्बन्धमा विशेष व्यवहार गर्नुपर्ने भएकाले उनीहरूलाई अरूजस्तो हिरासतमा राखिएको छैन, डीएसपी ढकालले भने, अनुसन्धानका लागि उनीहरू हाम्रै संरक्षकत्वमा छन् भनेर बुझ्दा हुन्छ । घटनाको तीन दिनपछि प्रहरीलाई जानकारी प्राप्त भएको र त्यसलगत्तै कारबाही प्रक्रिया सुरु गरेको उनले बताए । विद्यालयका सहायक प्रधानाध्यापक भविलाल निउरेले भने घटनाबारे कुनै प्रतिक्रिया दिन चाहेनन् ।आँखा, टाउको र शरीरका विभिन्न भागमा चोट लागेका श्रीनव अहिले उपचारका लागि काठमाडौंमा छन् । पिता नवराजका अनुसार श्रीनवको दाहिने आँखाको तल्लो हड्डी नै भाँच्चिएको छ । देब्रे आँखामा पनि हल्का रगत जमेको छ । ढाड, कम्मर र काँधमा चोट छ । घाँटीमा डोब छ । टाउको ठोक्काइदिँदा धाराको टुटी नै भाँच्चिएछ, उनले भने, मंगलबार रगतसहित वान्ता गरेपछि डर लागेर काठमाडौं लगेका हौं । घटनापछि बालकलाई भरतपुर अस्पताल पुर्याइएको थियो । अस्पतालको न्युरो युनिटका चिकित्सक डा कुलदीप सापकोटाले अभिभावकको आग्रहपछि बालकलाई काठमाडौं रिफर गरिएको बताए ।"
छुट्टाछुट्टै दुर्घटनामा पाँचको मृत्यु,"परासीरुकुम पूर्व (कास) पश्चिम नवलपरासीको बर्दघाटमा शनिबार सवारी दुर्घटनामा तीनजनाको मृत्यु भएको छ । एकजना घाइते छन् । बर्दघाट त्रिवेणी सडक खण्डमा विपरीत दिशाबाट आइरहेका लु३७प र लु१०प ४४३५ नम्बरका मोटरसाइकल ठक्कर खाएका थिए । जिल्ला प्रहरी कार्यालयका अनुसार मृत्यु हुनेमा बर्दघाट१६ का २१ वर्षीय सन्तोष न्यौपाने र अजितसिं ठकुरी तथा बर्दघाट १४ का १९ वर्षीय अभिषेक जीसी छन् । बर्दघाट १४ का २४ वर्षीय दीपेन्द्र जीसी घाइते छन् । उनलाई उपचारका लागि बुटवल पठाइएको छ । त्यसैगरी रुकुम पूर्वको भूमे गाउँपालिका१ पन्चासेमा ट्याक्टर दुर्घटना हुँदा २ जनाले ज्यान गुमाएका छन् । रा१त २२६१ नम्बरको ट्याक्टर दुर्घटना भएको हो । मृत्यु हुनेमा पन्चासेकै ४० वर्षीय गणेश भण्डारी र तुलसीपुर उपमहानगर१०, दाङका ३२ वर्षीय चूडामणि चौधरी छन् । भण्डारीको घटनास्थलमै र चौधरीको उपचारका लागि अस्पताल लैजाँदै गर्दा बाटोमै मृत्यु भएको हो । मध्यपहाडी लोकमार्गका श्रमिक ट्याक्टरमा बासस्थानतर्फ जाने क्रममा टुर्घटनामा परेको जिल्ला प्रहरी कार्यालयले जनाएको छ । दुर्घटनामा १४ जना घाइते छन् ।"
कान्तिपुरकर्मीलाई संरक्षण पुरस्कार,"कपिलवस्तु (कास) कान्तिपुरकर्मी मनोज पौडेल डब्लूडब्लूएफ संरक्षण पुरस्कार २०१८ बाट पुरस्कृत भएका छन् । डब्लूडब्लूएफ नेपालको रजत जयन्तीको अवसरमा शनिबार काठमाडौंमा पुरस्कार प्रदान गरियो । उनले ५० हजार नगद र सम्मानपत्र प्राप्त गरे । वन्यजन्तु र चरा संरक्षणमा योगदान गरी पर्यापर्यटनलाई टेवा दिने खालका समाचार, आलेख र फोटो फिचर प्रकाशित गरी योगदान गरबापत उक्त पुरस्कार दिइएको आयोजकले जनाए ।"
ब्ल्याकमेलिङ गर्ने पक्राउ,"सुर्खेत (कास) विवाहित युवतीलाई ब्ल्याकमेल गरेर रकम फुत्काउन खोज्ने युवक प्रहरी फन्दामा परेका छन् । दैलेख घर भई वीरेन्द्रनगर, पिपिरा बस्दै आएका जीवन शाहीलाई प्रहरीले नियन्त्रणमा लिएको हो । पीडितको जाहेरीका आधारमा प्रहरीले शाहीविरुद्ध सार्वजनिक अपराधअन्तर्गत मुद्दा चलाएको छ । प्रहरीका अनुसार ती युवतीको बिहेपूर्व जीवनसँग प्रेमसम्बन्ध थियो । उतिबेला मोबाइलबाट खिचेका तस्बिर युवतीका पतिलाई फेक फेसबुक आइडीबाट पठाएपछि युवती तनावमा थिइन् । जीवनले यसअघि पनि ब्ल्याकमेलिङ गर्दै एक लाख ८० हजार रुपैयाँ युवतीबाट असुलेको प्रहरीको भनाइ छ । पछिल्लोपटक युवतीसँग तीन लाख रुपैयाँ मागेका थिए । उनले रकम दिन इन्कार गरेपछि फेक फेसबुक आइडीबाट जीवनले वैदेशिक रोजगारीमा रहेका युवतीका पतिलाई अश्लील भिडियो र तस्बिर पठाएका थिए ।जिल्ला प्रहरी प्रमुख एसपी उमाप्रसाद चतुर्वेदीले युवकविरुद्ध सार्वजनिक अपराध र विद्युतीय कारोबार ऐनअन्तर्गत मुद्दा चलाइने बताए ।"
जारी राख्ने संकेत,"संसद् विकास कोषका आयोजना पूर्ण भएका छैनन् । अधूरा छन्, सोही बैठकमा अध्यक्ष पुष्पकमल दाहालले कार्यक्रम परिमार्जन गर्नुपर्ने बताए । उनले भने, परिवर्तित सन्दर्भमा व्यावहारिक पाटो पहिल्याउनुपर्छ । मौलिक मोडलमा जानुपर्छ । हाम्रो संविधानले पनि त्यस्तै अपेक्षा गरेको छ । दाहालले सांसदमार्फत विकास निर्माणका काम गर्ने परिपाटी अन्त्य पनि गर्न नसक्ने र निरन्तता पनि दिन नसक्ने अवस्थामा पुगिएको बताए । भत्काउँछु भन्न पनि सकिँदैन, पुरानैमा जान्छु भन्न पनि सकिन्न, प्रधानमन्त्रीकै धारणासँग मेल खाने गरी उनले भने, निर्वाचन क्षेत्रमा एकमुष्ट रूपमा पैसा दिन कस्तो परिपाटी व्यवस्था गर्ने भन्ने राष्ट्रिय योजना आयोग र अर्थ मन्त्रालयले अध्ययन गर्नुपर्छ ।अर्थ मन्त्रालय स्रोतका अनुसार सांसदलाई दिइँदै आएको बजेटमा कार्यक्रमको मोडालिटी परिवर्तन गर्ने तयारी भइरहेको छ । २०५२ सालबाट सुरु भई हाल प्रतिसांसद ५० लाख रुपैयाँ दिइँदै आएको कार्यक्रम भने कटौती गर्ने तयारी छ । अर्को कार्यक्रम निर्वाचित सांसद संयोजक, त्यस क्षेत्रका अन्य सांसदहरू सदस्य, स्थानीय तहका प्रमुख तथा प्रमुख कार्यकारी सदस्य राखी योजना छनोट गर्ने र बजेट विनियोजन गर्ने गरी कार्यक्रमलाई निरन्तरता दिने तयारी भएको हो । सबै सांसदले पाउने ५० लाख कार्यक्रम सम्बन्धित सांसदको तजबिजीमा योजना छनोट, बजेट विनियोजन र खर्च हुने गरेको छ । तीन करोड रुपैयाँको बजेट भने निर्वाचित सांसदकै संयोजकत्वमा रहेको समितिले योजना छनोट, विनियोजन र खर्च गरिरहेका छन् । मोडालिटी परिवर्तन गर्ने भनिए अनुसारकै संयन्त्रले काम गरिरहेको छ । यसमा पनि दुरुपयोग रोकिएको छैन । अर्कोतर्फ मुलुक संघीय संरचनामा गइसकेको सन्दर्भ सांसदलाई विकास निर्माणमा संलग्न गराउन नहुने भन्दै योजनाविदबाट समेत आलोचना भइरहेको छ । विकास निर्माणसँग समबन्धित संरचनालाई मजबुत बनाउनुपर्ने, सांसदको भूमिका नीति निर्माणमा केन्द्रित रहनुपर्ने भन्दै यो कार्यक्रम दुरुपयोग भए पनि सञ्चालन गर्न नहुने योजनाविदहरूले विभिन्न माध्यमबाट धारणा व्यक्त गर्दै आएका छन् । यी दुई कार्यक्रमको बजेट यो वर्ष भने रोकिएको छ । सांसदहरूको दबाबमा संघीय मामिला तथा सामान्य प्रशासन मन्त्रालयमार्फत मन्त्रिपरिषद्मा ५० लाख र तीन करोड बजेट तत्काल निकासा दिन प्रस्ताव पेस गरे पनि प्रधानमन्त्रीकै अडानका कारण निर्णय हुन सकेको छैन । प्रधानमन्त्री ओली र अर्थमन्त्री युवराज खतिवडाको अडानपछि ६ अर्ब ६२ करोड रुपैयाँ दुरुपयोग हुनबाट यो वर्ष जोगिएको छ । प्रधानमन्त्री ओली र अर्थमन्त्री युवराज खतिवडाले यस वर्ष देखाएको अडानसँगै आगामी वर्ष पनि सांसदलाई सरकारले बजेट विनियोजन नगर्ने संकेतका रूपमा बुझिएको थियो । विकास कार्यक्रम कुन मोडालिटीका साथ अगाडि लाने त्यसमा गम्भीर छलफल भइरहेको छ । हाम्रो चिन्ता विकास होस्, बदनाम नहोस्, अन्तरविरोध नहोस्, गम्भीर रूपले उठेका प्रश्नको समाधान होस् भन्ने हो, दाहालले भने, निर्वाचित प्रतिनिधि सभा सदस्यले मात्रै पाउने कि ? समानुपातिकले पाउने कि ? राष्ट्रिय सभा सदस्यले पाउने कि नपाउने ? सांसदहरूबीचमा भेदभाव गर्ने ढंगले नगर्ने कि ? भन्ने विषयमा छलफल भइरहेको छ । सत्तारूढ दलका सांसदले तीन करोड रुपैयाँको बजेटलाई १० करोड बनाउनुपर्ने भन्दै दबाब दिइरहेका छन् । शनिबारको संसदीय दलको बैठकमा पनि दबाबपछि नै प्रधानमन्त्री ओलीले यी कार्यक्रमको विषयमा मुख खोलेका हुन् । बैठकका सञ्चालक नेकपा नेता देव गुरुङले अधिकांश सांसदको चासो रहेको उक्त कार्यक्रमका बारेमा सरकारको धारणा राखिदिन अनुरोध गरेका थिए । प्रधानमन्त्रीले नीति तथा कार्यक्रम र बजेटका विभिन्न सन्दर्भबारे लामो समय चर्चा गरे पनि सांसदलाई बजेटबारे नबोली मन्तव्य टुंग्याउन खोजेका थिए । मन्तव्य टुंग्याउने छाँटकाँट पाएपछि गुरुङले प्रधानमन्त्रीलाई चिट दिए । के बोल्नु ? यसमा प्रस्टै छ नि, भन्दै ओलीले भने, १ सय ६५ निर्वाचन क्षेत्रको विकास गरेरै छाडिन्छ ।"
सेयर किन्न ब्रोकरले ऋण दिने,"काठमाडौं अब लगानीकर्ताले धितोपत्र ब्रोकरबाट ऋण लिएर राम्रा कम्पनीको सेयरमा लगानी गर्ने सुविधा पाउने भएका छन् । धितोपत्र बोर्डले ब्रोकर कम्पनीहरूलाई मार्जिन कारोबार सम्बन्धी सेवा प्रदान गर्न अनुमति दिएपछि लगानीकर्ताले यस्तो सुविधा पाउने भएका हुन । गत बिहीबार बसेको बोर्ड सञ्चालक समितिको बैठकले मार्जिन कारोबार सुविधा कार्यविधि, ०७४ पारित गरेको हो । बोर्डबाट पारित भएपनि कार्यान्वयनका लागि नेप्सेले ब्रोकरलाई अनुमति दिनुपर्छ । नयाँ व्यवस्था अनुसार अब लगानीकर्ताले सेयर खरिदका लागि ऋण लिन बैंकसम्म पुग्नु नपर्ने भएको छ । आफूले किन्न चाहेको कम्पनीको सेयरकै धितोमा लगानीकर्ताले ब्रोकर कम्पनीबाट ऋण लिएर सेयरमा लगानी गर्न सक्नेछन् । यसका लागि तोकिएको मापदण्ड, विधि र प्रक्रिया लगानीकर्ताले पालना गर्नुपर्नेछ । यस्तो सुविधा प्रदान गर्दा लगानीकर्ताले सेयर मूल्यको निश्चित प्रतिशत रकम लगानीकर्ता आफैले अग्रिम भुक्तानी गर्नुपर्नेछ । बाँकी रकम ब्रोकर कम्पनीले सापटी दिन्छ । लगानीकर्ताले बाँकी रकम भुक्तानी नगरेसम्म उक्त सेयर रोक्का रहन्छ वा ब्रोकरकै अधिनमा रहन्छ । लगानीकर्ताले बाँकी रकम भुक्तानी गरेपछि मात्र सेयरधनीको खातामा सेयर स्थानान्तरण हुन्छ । लगानीकर्ताले सूचीकृत सबै कम्पनीहरूको सेयर किन्न यस्तो सुविधा पाउने छैनन । यो सुविधाका लागि तोकिएका कम्पनीहरू मात्र छनौट गर्ने पर्ने कार्यविधिमा उल्लेख छ । जसमध्ये सूचीकृत कम्पनीमा कम्तिमा १० हजार सेयरधनी भएको, कम्पनीको खुद सम्पत्ति चुक्ता पुँजी भन्दा कम नरहेको, पछिल्लो दुई आर्थिक वर्षमा कम्तिमा १० प्रतिशत लाभांश वितरण गरेको, दोस्रो बजारमा अघिल्लो आर्थिक वर्षभर कम्तिमा ८० प्रतिशत कारोबार दिनमा सेयर कारोबार भएको र आर्थिक वर्षको प्रथम ६ महिनाभित्रै वार्षिक साधारण सभा सम्पन्न गरेको हुनुपर्ने कार्यविधिमा उल्लेख छ । उल्लिखित मापदण्डका आधारमा नेप्सेले योग्य कम्पनीको सूची प्रकाशित गर्नुपर्ने छ । सदस्य व्यवसायीले मार्जिन कारोबार सुविधा उपलब्ध गराउन सम्बन्धित धितोपत्रको १ सय ८० दिनको औसत अन्तिम बजार मूल्य वा बजार मुल्य मध्ये जुन कम हुन्छ सो को ५० प्रतिशतले हुन आउँने रकम लगानीकर्तासँग आदेश दिनुपूर्व नै सुरु मार्जिन को रूपमा लिनुपर्नेछ, कार्यविधिमा भनिएको छ । तर धितोपत्रको दोस्रो बजारको अवस्था तथा सम्बन्धित धितोपत्रमा हुन सक्ने निहित जोखिमलाई ध्यानमा राखि ब्रोकर कम्पनीले ५० प्रतिशत भन्दा बढी प्रारम्भिक मार्जिन लगानीकर्तासँग लिन सक्ने सुविधा पनि दिइएको छ । ब्रोकरले प्रत्येक लगानीकर्ताको मार्जिन खाताको वास्तविक मार्जिन दैनिक रूपमा गणना गर्नुपर्नेछ । मार्जिन कारोबार सुविधा उपभोग गर्ने लगानीकर्ताको मार्जिन खाताको वास्तविक मार्जिन ४० प्रतिशत भन्दा तल आएमा ब्रोकरले लगानीकर्तालाई मार्जिन कल गर्न सक्नेछ ।"
नगरपालिकाबाट किसानलाई कृषि औजार,"नगरपालिकाले बाख्राको खोर सुधारअन्तर्गत ठूला किसान तथा फर्मलाई २० हजार र साना किसानलाई १५ हजार रुपैयाँका दरले अनुदान दिएको छ । पशुपक्षी बजार प्रवद्र्धन र्यक्रमअन्तर्गत एक लाख रुपैयाँ पर्ने मिल्क एनलाइजर नौवटा दुग्ध सहकारीलाई वितरण गरिएको छ । यसैगरी एउटा दुग्ध सहकारीलाई पाँच सय लिटर क्षमताको चिलिङ भ्याट (चिस्याउने उपकरण) किन्न एक लाख रुपैयाँ दिएको छ । कृषि हाम्रा लागि महत्त्वपूर्ण छ । तर, कामदार अभावमा कृषि कर्म गर्नेहरू कम हुन थालेका छन् । उपकरणले यो समस्या हटाउनेछ, कृषिमन्त्री लामाले भने ।"
नेपालचीन प्रसारण लाइनमा चासो,काठमाडौं नेपालचीन अन्तरदेशीय प्रसारण लाइन निर्माणबारे अध्ययन थाल्न चिनियाँ पक्षले चासो देखाएको छ । चिनियाँ पक्षले संयुक्त रूपमा विस्तृत आयोजना प्रतिवेदन तयार पार्न नेपाल विद्युत् प्राधिकरणलाई प्रस्ताव पेस गरिसकेको छ । गत साता प्राप्त पत्रमा संयुक्त रूपमा विस्तृत आयोजना प्रतिवेदन तयार पार्न आग्रह गरिएको प्राधिकरणका प्रबन्ध निर्देशक कुलमान घिसिङले जानकारी दिए । प्रसारण लाइन गल्छीदेखि चीनको सिगात्सेसम्म विस्तार गरिनेछ । नेपालचीन अन्तरदेशीय प्रसारण लाइनको निर्माणको लागि चीन सरकारका तर्फबाट जिम्मेवारी पाएको ग्रिड कर्पोरेसन अफ चाइनाले प्रस्ताव पेस गरेको हो ।प्राधिकरणका अनुगमन विभाग प्रमुख कोमल आत्रेयले सकेसम्म प्रधानमन्त्री केपी शर्मा ओलीको आगामी चीन भ्रमणसम्ममा नेपाली पक्षले चिनियाँ पक्षको प्रस्तावबारे अध्ययन सक्ने जानकारी दिए । प्रधानमन्त्री ओलीको चीन भ्रमणको क्रममा प्रसारण लाइन निर्माणका लागि सहमति हुने गरी तयारी थालिएको प्राधिकरणले जनाएको छ । चिनियाँ पक्षको प्रस्तावबारे प्राधिकरण टोलीले अध्ययन गरिरहेको उनले बताए । चिनियाँ पक्षले आआफ्नो भूभागमा जति प्रसारण लाइन पर्ने हो त्यसकै आधारमा दुवै देशले खर्च बेहोर्नसमेत प्रस्तावमा उल्लेख गरेको छ । प्रस्तावमा उल्लेख भएका कतिपय विषयहरू चिनियाँ पक्षसँग छलफल गरी प्रस्ट धारणा बनाइने आत्रेयले जानकारी दिए । ८ सय किलोमिटर लामो हुने प्रसारण लाइनको ८० किलोमिटर मात्रै नेपाली भूभागमा पर्छ । आफ्नो तर्फको अध्ययन र तयारी सकेर प्रस्तावलाई ऊर्जा मन्त्रालय पठाउने प्राधिकरणले बताएको छ ।धादिङको गल्छीदेखि सुरु हुने प्रसारण लाइन रसुवागढीसम्म नेपाली भूभागमा पर्छ । यसको दुरी करिब ८० किलोमिटर रहनेछ । प्राधिकरणले यसअघि नै चीनसम्म जोड्ने प्रसारण लाइन निर्माणको लागि नेपाली भूभागको सम्भाव्यता अध्ययन गरिसकेको छ । अन्तरदेशीय प्रसारण लाइन निर्माणको लागि चिनियाँ अधिकारीले अघिल्लो वर्ष नेपाल आएर प्राधिकरण र ऊर्जा मन्त्रालयका अधिकारीसँग छलफल गरेका थिए । चिनियाँ पक्षले सुरुमा रसुवागढीदेखि चीनको केरुङसम्म अन्तरदेशीय प्रसारण लाइन बनाउन प्रस्ताव गरे पनि नेपाली पक्षले यसलाई गल्छीसम्म ल्याउने प्रस्ताव राखेका हुन् ।चीनसँगको प्रसारण लाइनलाई गल्छीसम्म ल्याउँदा यसलाई भविष्यमा भारतसँगको अन्तरदेशीय प्रसारण लाइनसँग जोड्न सजिलो हुने प्राधिकरणको भनाइ छ । दोस्रो नेपालभारत अन्तरदेशीय प्रसारण लाइन वुटबलदेखि भारतको गोरखपुरसम्म निर्माण गर्ने तयारी छ । ऊर्जा मन्त्रालयले अबको ४ वर्षभित्र भारत जोड्ने ४०० केभी क्षमताको दोस्रो अन्तरदेशीय प्रसारण लाइन निर्माण गर्ने घोषणा गरेको छ । ऊर्जा मन्त्री वर्षमान पुनले वैशाखको अन्तिम साता गरेको श्वेतपत्रमा ४ वर्षमा भारतसँगको दोस्रो प्रसारण लाइनको काम सक्ने उल्लेख गरिएको छ ।नेपालभारत अन्तरदेशीय प्रसारण लाइन ढल्केबरमुजफ्फरपुर अहिले सञ्चालनमा छ । हाल १३२ केभी क्षमतामा सञ्चालन भइरहेको प्रसारण लाइनलाई ४०० केभीए बनाउने काम केही सातामै सकिँदैछ ।चीनले सिगात्सेसम्म उच्च भोल्टेजको प्रसारण लाइन ल्याइपुर्याइसकेको छ । नेपाली पक्षले अन्तरदेशीय प्रसाण लाइनमा तदारुकता देखाए डेढ वर्षभित्र प्रसारण लाइनलाई केरुङसम्म ल्याउन सकिने चिनियाँ पक्षले बताउँदै आएका छन् ।
भारतीय कस्टमले आईसीपीमा समस्या,"पर्सा (कास) भारतीय कस्टमका अधिकारी रक्सौल आईसीपीमा ढिलो गरी आउँदा समस्या भएको छ । उनीहरू साँझ ५ बजेपछि मात्रै आईसीपीमा बस्दा समस्या देखिएको हो । आईसीपीमा भारतीय कस्टम अधिकारी ढिलो बस्ने गर्दा हाल दैनिक ९० को हाराहारीमा सवारी साधन भारतीय कस्टमले छोड्ने गरेको छ । त्यसमा पनि इन्धनका टयांकर र बुलेट मात्र बढी हुने गरेको इन्टरमोडल यातायात विकास समितिको आईसीपी हेर्ने अधिकृत हेमेन्द्रमोहन शाहीले बताए । भारतीय राजदूत मन्जिभसिंह पुरीले आईसीपीको निरीक्षण गरेका छन् । शाहीका अनुसार राजदूत पुरीले हाल आईसीपी सञ्चालनका विधि तथा यहाँ रहेका समस्याबारे जानकारी लिएको बताए । उनले भने, भारतीय कस्टम अधिकारीहरू कार्यालय समयमा दिनभरि बस्ने हो भने दैनिक ३ सयदेखि ३ सय ५० सवारी साधन भारततर्फबाट नेपालको आईसीपीमा भित्रिन सक्ने कुरा पनि हामीले अवगत गरायौं । यसबाहेक भारतीय आईसीपीमा विभिन्न शुल्क चर्को भएकाले पनि आयातकर्ता यो नाकाबाट नेपाल आउन अनिच्छुक भइरहेको जानकारी पनि राजदूत पुरीलाई गराइएको शाहीले बताए । पुरीसँग वीरगन्जस्थित भारतीय महावाणिज्य दूतावासका महावाणिज्यदूत भीसी प्रधान, वीरगन्ज भन्सार तथा आईसीपी भन्सार कार्यालय प्रमुख सेवन्तक पोखरेललगायत पनि रहेको उनले बताए ।"
सगरमाथामा २ सय २४ आरोही,"काठमाडौं सर्वोच्च शिखर सगरमाथामा शुक्रबार ६५ आरोही पुगेका छन् । आधार शिविरमा रहेका सम्पर्क अधिकृत ज्ञानेन्द्र श्रेष्ठले बताए अनुसार यसमा ३५ जना नेपाली शेर्पा र ३० जना विदेशी रहेका छन् । आइतबारदेखि शुक्रबारसम्म चुचुरोमा पुग्नेहरूको संख्या २ सय २४ पुगेको छ । बिहीबार ९ नेपाली र ९ विदेशीसहित १८ जना आरोही चुचुरोमा पुगेका थिए । गत आइतबार यस वर्षको वसन्तकालीन सगरमाथा आरोहण अभियानअन्तर्गत आठ जना नेपाली (शेर्पा) को समूह बाटो बनाउँदै सबैभन्दा पहिले चुचुरोमा पुगेपछि धमाधम आरोहण सुरु भएको थियो । यस वर्ष सगरमाथा आरोहणका लागि नेपालसहित ४३ मुलुकका ३ सय ४६ आरोही सगरमाथा पुगेका छन् । तिनमा ६० महिला र २ सय ८६ पुरुष आरोही छन् । आरोहीका साथसाथै करिब ४ सय हाराहारी हाइ अल्टिच्युट शेर्पा गाइड पनि छन् । पर्यटन विभागका अनुसार यसपटक सबैभन्दा धेरै अमेरिकी ६४, भारतीय ५९, चिनियाँ ५४ र बेलायती २४ छन् । यसपटक ५ महिलासहित २० जना नेपाली छन् । यो सिजनमा सगरमाथासहित २९ वटा हिमाल आरोहणका लागि विभागबाट अनुमति जारी भएको छ । जसमा १ सय ५ आरोहण दल सम्मिलित छन् भने ८ सय ३९ सदस्य छन् । विभागले आरोहण अनुमतिबाट ४१ करोड २८ लाख संकलन गरेको छ । यसमध्ये सबैभन्दा धेरै ३५ करोड ३५ लाख सगरमाथाबाटै संकलन भएको छ ।आरोहणका लागि भृकुटीमण्डपमा रहेको पर्यटन मन्त्रालय अन्तर्गतको पर्यटन विभागलाई दस्तुर बुझाउनुपर्छ । यसलाई सलामी भनिन्छ । सलामी तिरेपछि मात्रै हिमाल आरोहणको अनुमति पाइन्छ । सगरमाथा आरोहण गर्न चाहने विदेशीले ११ हजार डलर (११,९१,३०० रुपैयाँ) तिर्नुपर्छ । यो वसन्तकालीन यामको सलामी दस्तुर हो । जाडो र बर्खामा २७५० डलरमात्रै लाग्छ । नेपालीलाई भने ७५ हजार रुपैयाँ दस्तुर लाग्छ भने बर्खा र हिउँदयाममा १८ हजार २ सय ५० रुपैयाँ सलामी दस्तुर तिर्नुपर्छ । ६ हजार ५ सय मिटरभन्दा साना हिमालमा सबैभन्दा कम दस्तुर विदेशीका लागि ७ हजार र नेपालीका लागि १ हजार लाग्छ । अहिले मध्य र सुदूरपश्चिमका हिमाल आरोहणका लागि भने दस्तुर तिर्नु पर्दैन । सरकारले ५ हजारभन्दा अग्ला ८ हजार ८ सय ४८ मिटरसम्मका १३ सय १० वटा हिम चुचुरा पहिचान गरेको छ । यीमध्ये ४ सय १४ वटा हिमाल आरोहणका लागि खुला गरेको छ । पर्यटन विभागका अनुसार सरकारले वर्षमा चारपटक (वषन्त, बर्खा, शरद र हिउँद याम) हिमाल आरोहणका लागि खोल्ने गरेको छ । यी चार सिजनमध्ये वसन्तकालीन याममा सबैभन्दा धेरै आरोहणका लागि हिमालका आधार शिविरमा पुग्ने गर्दछन् ।"
कारोबार रकम ४६ प्रतिशत घट्यो,"काठमाडौं यो साता दोस्रो बजारमा १ अर्ब ८ करोड १९ लाख रुपैयाँ बराबरको सेयर कारोबार भएको छ । गत साताको तुलनामा कारोबार रकम ४५९६ प्रतिशतले कम हो । नियामक निकाय धितोपत्र बोर्डको निर्देशन अनुसार ग्राहक (लगानीकर्ता) ले आफ्नो पूर्ण विवरण अद्यावधिक नगरेकाले यो साताभर थोरै रकमको मात्र कारोबार भएको हो । धितोपत्र बोर्डको निर्देशन बमोजिम नेप्सेले ग्राहकको पूर्ण परिचय अद्यावधिक नभएका लगानीकर्ताको सेयर खाता रोक्का गरेको छ । यही कारण यो साता तुलनात्मक रूपमा कम रकमको मात्र सेयर कारोबार भएको हो । साप्ताहिक कारोबारमा १४ हजार कारोबारबाट १ सय ७६ कम्पनीका २३ लाख २९ हजार ४ सय ४० कित्ता सेयर खरिदबिक्री भए । गत साता २९ हजार ३ सय १९ कारोबारबाट २ अर्ब १९ लाख ९९ हजार रुपैयाँ बराबरका ४८ लाख १२ हजार ७ सय ७० कित्ता सेयर खरिद बिक्री भएको नेप्सेले जनाएको छ । यो साता सेयर कारोबार मापक नेप्से परिसूचक करिब ८ अंकले घट्यो । तर, साताको पहिलो दिनको तुलनामा नेप्से परिसूचक १४८ अंकले बढेको देखिन्छ । आइतबार सार्जजनिक विदा भएकाले सोमबारदेखि मात्र सेयर बजार खुलेको थियो । जसमध्ये सोमबार १ हजार ३ सय ३९६५ मा रहेको नेप्से बिहीबार १ हजार ३ सय ३९६५ अंकमा पुगेको नेप्सेले जनाएको छ ।नेप्सेको वर्गीकरणमा क वर्गमा रहेका कम्पनीहरूको कारोबार मापक सेन्सेटिभ परिसूचक २२९ र व्यापारमा रहेका सबै कम्पनीहरूको कारोबार मापक फ्लोट परिसूचक ०७५ अंकले सकारात्मक रहे । यो साता कारोबार रकम (७ करोड १ लाख ८० हजार रुपैयाँ) का आधारमा सिद्धार्थ बैंक सबैभन्दा अघि छ । कारोबार सेयर संख्या (२ लाख ११ हजार कित्ता) को आधारमा पनि सिद्धार्थ बैंक नै अग्रस्थानमा देखिन्छ । त्यसैगरी, कारोबार संख्या (६ सय ५२ वटा) का आधारमा नेपाल इन्भेस्टमेन्ट बैंक सबैभन्दा अघि रहेको जनाइएको छ ।यो साताको सेयर बजार लगानीकर्ताहरूका लागि मिश्रित किसिमको रह्यो । होटल, उत्पादन तथा प्रशोधन, व्यापारिक र अन्य समूहका लगानीकर्ताको सम्पत्ति बढ्यो । तर, बैकिङ, विकास बैंक, जलविद्युत्, वित्त कम्पनी र बिमा समूहका लगानीकर्ताको सम्पत्ति घट्यो । साप्ताहिक कारोबारमा होटल समूहको परिसूचक २४७५, उत्पादन तथा प्रशोधनको ३०९४, व्यापारिकको ३७२ र अन्य समूहको परिसूचक ५२५ अंकले बढे । सोही अवधिमा बैकिङ समूहको परिसूचक १०६६, विकास बैंकको २५८८, जलविद्युत्को १०७२, वित्त कम्पनीको ११९४ र बिमा समूहको परिसूचक करिब १२ प्रतिशतले घट्यो । साप्ताहिक कारोबारमा बैकिङ समूहको हिस्सा ३५७९ प्रतिशत छ । यसैगरी, बिमा समूहको हिस्सा १९६४ प्रतिशत, जलविद्युत्को ७०९ प्रतिशत, विकास बैंक ६१२ प्रतिशत, लघुवित्तको २०१६ प्रतिशत र संस्थापक सेयरको हिस्सा ५५४ प्रतिशत रहेको नेप्सेले जनाएको छ ।"
केरा खेतीमा आकर्षण,"कञ्चनपुर बेलौरी नगरपालिका८ कलकत्ताका कर्मसिंह रानालाई १० वर्षअघि केरा खेती सुरुगर्दा निकै द्विविधा थियो । त्यतिबेला थोरैले मात्रै केरा लगाएकाले बीउ, मल र उत्पादन तथा खेती गर्ने तरिकाको आवश्यक ज्ञान थिएन । घाटा पर्ला भन्ने पीर थियो तर उनले भारतको बारापंखीबाट उन्नत जातको बीउ ल्याएर एक बिघामा केराखेती सुरु गरे । केराखेती सुरु गर्ने सोच त बनाए, तर बीउ नपाएर भारतबाट ल्याउनुपर्यो, उनले भने, त्यतिबेला गाउँका केही कृषकले मात्रै फाट्टफुट्ट केरा लगाएका थिए, एकै पटक ठूलो परिमाणमा व्यावसायिक खेती गर्दा लगानी डुब्ने चिन्ता पनि उत्तिकै थियो । अहिले कर्म जिल्लाकै उत्कृष्ट केरा किसानका रूपमा चिनिएका छन् । उनको मिहिनेत र उत्पादन देखेर उनले पनि केराखेती सुरु गरेका छन् । कर्मले गाउँकै अन्य २ जनासँग मिलेर केरा खेती विस्तार गरेका छन् । बेलौरी, लालझाडी र बेदकोट नगरपालिकामा गरी करिब ८ बिघामा केरा लगाएको उनले बताए । एक बिघामा वार्षिक ४ देखि ७ लाखसम्म आम्दानी हुन्छ, उनले भने, यसवर्ष थप ४ बिघामा केरा लगाउने सोच बनाएका छौं । भीमदत्त नगरपालिका२ महोलियाका नरेन्द्र महतासहित ३ जनाले वेदकोट नगरपालिकाको शान्तिपुरमा ६ बिघा जमिन भाडामा लिएर केराखेती सुरु गरेका छन् । उनीहरूले बैंकबाट ऋण लिएर एकैपटक ठूलो मात्रामा केरा लगाएका हुन् । गत वर्ष ५ लाख आम्दानी भयो, महताले भने, यो वर्ष पनि राम्रै उत्पादन भइरहेको छ । उनको समूहले वार्षिक डेढ लाख तिर्ने गरी जमिन भाडामा लिएको छ । केरा रोपेको केही दिनमा बाढी आएर बोटहरू पुरै बगाएकाले केही घाटा भए पनि उत्पादन भने राम्रो भइरहेको उनले जानकारी दिए । एक दशकअघि न्यून मात्रामा केराको उत्पादन हुने कञ्चनपुरमा अहिले यहाँबाट अन्यत्रसमेत निर्यात हुने गरेको छ । हिउँदका दुईतीन महिनाबाहेक सधंै केरा उत्पादन भइरहेको कृषकहरू बताउँछन् । अहिले जिल्लाभरिमा दुईअढाइ सय कृषकले ५ सय हेक्टर बढी क्षेत्रफलमा व्यावसायिक रूपमा केरा खेती गरिरहेका छन् । एक बिघामा वार्षिक २५ हजार दर्जनका हाराहारीमा केरा उत्पादन हुने गरेको कृषकहरू बताउँछन् । केराबाट विभिन्न परिकार बनाउनेतर्फ पनि कृषकहरू लागेका छन् । यहाँ लाग्ने मेला महोत्सवमा केराबाट उत्पादन हुने परिकार उपभोक्ताको रोजाइमा पर्ने गरेका छन् । केरा खेतीतर्फ कृषकको आकर्षण बढ्दै गएपछि जिल्लाका विभिन्न ठाउँमा टिस्यु कल्चर प्रविधिबाट उन्नत जातका बेर्ना उत्पादन पनि भइरहेको छ । जसका कराण कृषकहरूले बीउका लागि भौतारिनुपर्ने अवस्था छैन् । यहाँ जी ९ र विलियम हाइब्रेड जातका केराको माग बढी हुने गरेको छ । हिउँदका दुईतीन महिनाबाहेक सधैं केरा उत्पादन भइरहेको छ, कर्मले भने, यसतर्फ कृषकको आकर्षण बढ्दै गएकाले उत्पादन पनि बढ्दै गएको छ । उनका अनुसार यहाँ उत्पादन भएको केरा प्रदेश ७ का पहाडी जिल्लातर्फ जाने गरेको छ । असारदेखि कात्तिकसम्म एकैपटक धेरै उत्पादन हुने भएकाले नेपालगञ्जसम्म पनि जाने गरेको उनले बताए । मलखादको समस्याउत्पादन बृद्धिसँगै कृषकहरू आकर्षित भएपनि मलखादको अभावसँगै विभिन्न अनुदान र कृषि ऋण आदि वास्तविक कृषकले नपाउने गरेको समस्या देखिएको छ । यसका साथै कृषि कार्य गर्ने मजदुरको पनि अभाव रहेको यस क्षेत्रमा लागेकाहरू बताउँछन् । नरेन्द्रको समूहले केराखेती गर्दा कृषि विकास बैंकबाट ६ प्रतिशत व्याजदरमा लिएको ऋणको ब्याज अहिले १० प्रतिशतभन्दा बढी पुगेको उनले बताए ।सुरुमा ऋण निकाल्दा ६ प्रतिशत भनेको थियो, तर पछि विभिन्न कुराहरू जोडेर १० प्रतिशत पुर्याएको छ, उनले भने, समयमै मलखाद तथा प्राविधिक पनि नपाइँदा बेलाबेलामा समस्या झेल्नुपरेको छ । उनले केही महिनाअघि रोग लागेर एकाएक केराका बोटहरू सुक्न थाले पनि प्राविधिक नपाएर समस्या खेप्नुपरेको बताए । विषादी तथा मलखादको समेत जानकारी नहुँदा समस्या भयो, उनले भने ।"
तरकारीको व्यावसायिक खेती र उत्पादन बढ्दै,"बुटवल रूपन्देहीको गाउँगाउँमा व्यावसायिक तरकारी खेतीमा बृद्धि भएको छ । यसले जिल्लालाई तरकारीमा आत्मनिर्भर बनाउने देखिएको छ । कृषि कार्यालयको तथ्यांकअनुसार यहाँ ४ हजार १ सय ४७ हेक्टर क्षेत्रफलमा व्यावसायिक तरकारी खेती भइरहेको छ । त्यसमा वार्षिक ९० हजार ९ सय ९१ टन तरकारी उत्पादन हुन्छ । आलुबाहेक अन्य तरकारीमा जिल्ला आत्मनिर्भर भएको छ । यहाँको २० देखि २५ प्रतिशत हरियो तरकारी भैरहवा तथा बुटवलको थोक बजार केन्द्र हुँदै बाहिरी जिल्लामा पुग्ने गरेको छ । किसानद्वारा उत्पादित तरकारी गाउँ वा नजिकको बजारमै बेच्ने लक्ष्य अनुसार यहाँ १ सय १ हाटबजार सञ्चालन भएका छन । योबाहेक बुटवल कृषि उपज थोक बजार केन्द्रले दैनिक करिब एक करोड र मायादेवी फलफूल तथा तरकारी बजार भैरहवाले ३० लाख बराबरको तरकारी बिक्री गर्ने गरेका छन् । बुटवलमा संकलित तरकारीमध्ये ३० र मायादेवी बजारको ७० प्रतिशत रूपन्देहीको हो । जिल्ला कृषि विकास कार्यालयका प्रमुख भोजराज सापकोटाले युवाहरू व्यावसायिक रूपमै तरकारी खेतीमा लागेकाले वर्षेनी उत्पादन र क्षेत्र बढ्दै गएको बताए । ठूलो क्षेत्रमा खेती गरेकाले व्यवसायीले मुनाफा पनि राम्रै गरेको उनले जनाए । ५ वर्षयता युवा लक्षित व्यावसायिक तरकारी उत्पादन कार्यक्रमअन्तर्गत अनुदानको समेत व्यवस्था गरेपछि उत्पादन र सहभागिता समेत बढेको हो, सापकोटाले भने । रुपन्देहीमा बाह्रैमासे तरकारी खेती हुने मझगावा, सूर्यपुरा, मानपकडी, धमौली, भगवानपुर, खुदावगरलगायतका साविक १५ गाविस तरकारीको पकेट बनेको छ । करिब ५ सय व्यावसायिक तरकारी खेती गर्ने किसानहरू जिल्लामा क्रियाशील छन । रूपन्देहीको देवदह नगरपालिका शरणटाँडीका सय घरपरिवारले ५० हेक्टर क्षेत्रफलमा पूर्ण रूपमा अर्गानिक खेती गर्दै आएका छन । परम्परागत अन्न बालीले वर्षको तीन महिना खान नपुग्ने किसानहरू ९ वर्षयता व्यावसायिक तरकारी खेतीमा लागेका छन । यसले उनीहरूको आर्थिक अवस्थाले आकाश जमिनको फरक ल्याएको छ । पकेट खेतीका रुपमा सिमी, तरुल, पिडालु र गोलभेंडासँगै खेतबारीमा मौसमी बेमौसमी तरकारी खेती गरेका छन् । अर्गानिक भएकाले भनेकै मोलमा बिक्री हुन्छ । समय अनुसारको तरकारी मात्र होइन बजार माग अनुसारको फसल तयार हुने समय मिलाएर खेती गरेकाले पनि आम्दानी राम्रो भएको कृषक वसन्तबहादुर जर्घामगरले बताए । तरकारीले हाम्रो जीवनस्तर उकासेको छ, उनले भने, समय मिलाएर तरकारी लगाउन सके सोचेभन्दा बढी आम्दानी हुँदो रैछ । रूपन्देहीमा करिब एक हजार कृषक समूह छन । १ सय ५० वटा कृषि सहकारी संस्था छन् । सरकारी सहयोग र सहकार्यमा सञ्चालित यस्ता धेरैजसो समूह पनि तरकारी खेतीमा आकर्षित भएका छन् । यसले पनि तरकारी उत्पादन बढेको हो । यसअघि जिल्ला कृषि विकास कार्यालयअन्तर्गत फिल्ड स्तरमा रहेका ४ कृषि सेवा केन्द्र र ७ कृषि सम्पर्क स्थल थिए । अहिले जिल्लाका १६ वटै तहमा कृषि शाखा छ । तिनले पनि व्यावसायिक तरकारीका लागि किसानहरूलाई सघाएका छन् । तरकारीका अगुवा किसानहरू साना किसानहरूलाई मल, बीउ र औषधिमा अनुदान तथा सबै जमिनमा सिंचाइ सुबिधा पुर्याउन सके तरकारी उत्पादनलाई अझ बढाउन सकिने बताउँछन् ।"
प्रमाण खोज्दै सरकारी वकिल,"विराटनगर सुन तस्करी र सनम शाक्य हत्या मुद्दामा अभियोग पुष्टि गर्ने भरपर्दो प्रमाण नभएको भन्दै प्रतिवादीका वकिलले अभियुक्तहरूलाई साधारण तारिखमा छाड्न माग गरेपछि सरकारी वकिलले त्यसको खण्डन गर्न छलफल थालेका छन् । प्रतिवादीतर्फबाट थुनछेक बहस गरेका ४५ भन्दा बढी कानुन व्यवसायीले उक्त प्रकरणमा गरिएको अनुसन्धान नै त्रुटिपूर्ण र पूर्वाग्रही भएको तर्क गरिरहँदा सरकारी वकिल प्रभावकारी बहसको तयारीमा जुटेका हुन् ।अभियोग पुष्टि गर्ने खालका तथ्यसहित प्रत्युत्तर बहस नगरे अधिकांश अभियुक्त तारिख वा धरौटीमा मुक्त हुन सक्ने भएकाले उनीहरू थप दसी प्रमाण जुटाउने योजनामा छन् । अपराधमा संलग्नहरूलाई फेला पार्न उनीहरूकै समूहमा सहभागी भएजस्तो गरेर अन्डर कभर अप्रेसन गरिएको भनिए पनि हत्या घटनापछि प्रहरीले दिएको प्रतिवेदनमा मुख्य अभियुक्तबारे उल्लेख नगरिएको विषयलाई उनीहरूले प्रमुखतासाथ इजलाससमक्ष राख्ने भएका छन् ।प्रतिवादीका वकिलको बहस जारी छ । शुक्रबार सबैको बहस नसकिएकाले आइतबार पनि चल्ने अदालतले जनाएको छ । यसक्रममा सरकारी वकिलहरूको समूहले प्रतिवादीको खण्डन र तर्कलाई कसरी प्रभावकारी रूपमा ट्याकल गर्ने भन्नेबारे छलफल गरिरहेको स्रोतले जनाएको छ ।मोरङका जिल्ला न्यायाधिवक्ता पुण्यप्रसाद पाठकका अनुसार प्रतिवादीको बहस सकिएपछि प्रत्युत्तर बहस गरिनेछ । यो बहस पनि सकिएपछि अदालतबाट थुनछेकको आदेश हुने उनले बताए । बहसका लागि उच्च अदालत विराटनगरका सहन्यायाधिवक्ता चिरञ्जीवी पराजुलीको नेतृत्वमा सरकारी वकिलको समूह बनाइएको छ । यो समूहमा मोरङका न्यायाधिवक्ता पाठक, सहायक न्यायाधिवक्ताद्वय रोहित पोखरेल र पदम वस्ती छन् । वस्ती प्रतिवादीको बहसका क्रममा इजलास कोठामै बसेर उनीहरूको तर्क र खण्डन टिपोट गरिरहेका छन् । त्यसैका आधारमा प्रत्युत्तर दिन सरकारी पक्षका वकिलले छलफल गरेका हुन् । तत्काल प्राप्त प्रमाणका आधारमा सबै अभियुक्त कसुरदार रहेको र उनीहरूलाई थुनामै राखेर पुर्पक्ष गरिनुपर्ने भन्दै यो समूहका सहित ७ जनाले थुनछेक बहस गरिसकेका छन् ।सरकारी तर्कको खण्डनसरकारी वकिलहरूले सबै अभियुक्त कसुरदार रहेको भन्दै धरौटी वा साधारण तारिखमा छाड्न नहुने माग गरेका थिए । प्रतिवादीका वकिलहरूले भने यो मुद्दामा संगठित अपराध ऐन आकर्षित नहुने र भरपर्दो प्रमाणसमेत नभएकाले अभियोग पुष्टि हुने आधार नभएको दाबी गरेका थिए । उनीहरूले अनुसन्धान नै त्रुटिपूर्ण र पूर्वाग्रही भएको आरोपसमेत लगाए । बिहीबार पूर्वडीआईजी गोविन्द निरौलाका तर्फबाट वरिष्ठ अधिवक्ता रमेश कोइराला र अधिवक्ता भानुभक्त निरौलाले बहस गर्दै यो मुद्दाका क्रममा विवेक नपुर्याई अभियोग लगाइएको तर्क गरे ।सरकारी वकिलहरूले भिक्टिमलेस (प्रत्यक्ष पीडित नदेखिने प्रकृतिको) अपराध भएको उल्लेख गर्दै प्रतिवादीहरूलाई छाडा अपराध अझ मौलाउन सक्ने, प्रमाण लोप हुने, अभियुक्त स्वयंको ज्यान जोखिममा पर्ने र राज्यले थप क्षति बेहोर्नुपर्ने अवस्था आउने तर्क गरेका थिए ।अभियुक्तका घरबाट बरामद रजिस्टर र अन्य कागजात तथा टेलिफोन वार्ताका आधारमा उनीहरू सुनका कारोबारी हुन् भन्ने प्रस्ट भएको बताएका थिए । प्रतिवादी स्वयंले बयानमा सुन आएको समेत स्वीकारेकाले सुन बरामद हुनुनहुनु नै मुख्य कुरा नभएको उनीहरूको तर्क थियो ।यसको खण्डन गर्दै प्रतिवादीका वकिलले प्रमाणका रूपमा पेस गरिएका कागजातको विश्वसनीयतामाथि नै प्रश्न उठाएका थिए । तस्करी गरिएको भनिएको सुन बरामद नभएको अवस्थामा चोरीपैठारी गरेको पुष्टि हुने आधार नभएको तर्क उनीहरूको थियो । वरिष्ठ अधिवक्ताहरू सुशील पन्त, शम्भु थापा, रमण श्रेष्ठ, यदुनाथ खनाल र राजु बस्नेतलगायतले इजलास नम्बर ३ का न्यायाधीश नारायणप्रसाद शर्मासमक्ष बहस प्रस्तुत गर्दै आफ्ना पक्षका अभियुक्तहरूले साधारण तारिखमा रहेर मुद्दाको पुर्पक्ष गर्न पाउनुपर्ने माग गरेका थिए । साढे ३३ किलो सुन तस्करी भएको भनिएको छ, इजलाससमक्ष प्रतिवादी वकिलहरूको प्रश्न थियो, तर, त्यो सुन खोइ कहाँ छ ? संगठित अपराध काठमाडौंस्थित त्रिभुवन विमानस्थलमा भएको मानिएको उल्लेख गर्दै उनीहरूले यो मुद्दाको कार्यक्षेत्र मोरङ नभएको जिकिर पनि गरेका थिए । प्रमाण संकलनको कार्यविधि नियमसंगत नभएको आरोप पनि उनीहरूको छ ।यो प्रकरणमा जिल्ला न्यायाधिवक्ताको कार्यालयले १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग दाबी गर्दै मुद्दा दायर गरेको थियो । उनीहरूविरुद्ध आपराधिक समूह स्थापना र सञ्चालन गरी सुनको अवैध कारोबार गरेको, अपहरण तथा शरीर बन्धक र कर्तव्य ज्यान मुद्दा दर्ता गरिएको छ । अभियुक्तहरूमा उच्च प्रहरी अधिकृत, सुन व्यवसायी, विमानस्थलका कर्मचारीलगायत छन् ।यो मुद्दाका ६३ अभियुक्तमध्ये मुख्य योजनाकार भनिएका चूडामणि उप्रेती (गोरे) सहित ३३ जना फरार छन् । पछिल्लोपटक यसै साता दुई हुन्डी कारोबारीहरूलाई पनि पक्राउ गरिएको छ । उनीहरूको गोरेसँग आर्थिक कारोबार भएको दाबी सरकारी पक्षको छ । यीसमेत गरी प्रहरी नियन्त्रणमा रहेकाको संख्या ३२ पुगेको छ ।"
यस कारण बसेको थियो भारतीय फिल्ड अफिस,"विराटनगर (कास) प्रधानमन्त्री केपी ओलीले विराटनगरमा रहेको भारतीय दूतावासअन्तर्गतको फिल्ड अफिस हट्ने बताएपछि यसबारे फेरि चर्चा र चासो सुरु भएको छ । शनिबार काठमाडौंमा पार्टीको संसदीय दल बैठकमा बोल्दै प्रधानमन्त्री ओलीले भारत सन् १९५० को सन्धि फेर्न सहमत भइसकेको भन्दै विराटनगरमा रहेको उक्त फिल्ड अफिस हट्ने बताएका हुन् ।कोसीको बाढीपछि पूर्वपश्चिम राजमार्ग क्षतिग्रस्त हुँदा भारत हुँदै यातायात साधन चलाउन अनुमति दिने कामका लागि राखिएको भारतीय फिल्ड अफिस यसअघि नै हटाउन खोजिएको थियो । ६ वर्षअघि परराष्ट्र मन्त्रालयले अनावश्यक हैसियत मा उक्त कार्यालय कायमै रहेको भन्दै प्रश्न उठाएको थियो । त्यसबेला तत्कालीन माओवादीका नेता नारायणकाजी श्रेष्ठ परराष्ट्रमन्त्री थिए । भारतीय झन्डा फहराएर झन्डै कूटनीतिक अड्डाका रूपमा बसिरहेको छ, यसलाई तुरुन्त हटाउनु भनेर भारतीय दूतावासमा पत्राचार गरिसकिएको छ, परराष्ट्रका तत्कालीन एक अधिकारीले बताएका थिए । सुरक्षा चासो र कूटनीतिक संवेदनशीलताका आधारमा पनि यो कार्यालयको गतिविधि विचाराधीन हुन सक्छ भन्दै परराष्ट्रको भारत शाखाले भारतीय दूतावासलाई त्यसैबेला पत्रसमेत पठाएको थियो ।०६५ भदौमा कोसीमा बाढी आएका बेलाको असहज स्थितिमा नेपालभारत यातायात तथा पारवहन सुविधामा भारतीय दूतावासअन्तर्गत अस्थायी कार्यालय राखिएको थियो । कोसीको पूर्वी तटबन्ध भत्केर क्षतिग्रस्त बनेको राजमार्ग मर्मत भइसकेर यातायात सञ्चालन भए पनि उक्त कार्यालय यथावत् राखिएको थियो ।सुरुमा सुनसरीमा र पछि विराटनगरका विभिन्न स्थान सार्दै राखिएको उक्त कार्यालय हाल कोसी राजमार्गको मलाया रोडस्थित एक घरमा सञ्चालित छ । विराटनगर सार्दा सुरुमा उद्योगी व्यवसायीको संस्था उद्योग संगठन मोरङको कार्यालय परिसरमा राखिएको कार्यालय पछि बरगाछीमा सारिएको थियो । त्यसपछि मलाया रोडस्थित घरमा राखिएको हो । राजमार्गसँगै जोडिएको कार्यालयको आँगनमा भारतीय झन्डा फहराइएको छ । यो स्थान भारतीय सीमा बजार जोगबनीबाट नजिक पर्छ । उक्त कार्यालयले कुनै प्रशासनिक वा अन्य काम नगर्ने, स्थानीय तहमा जनसम्पर्क विस्तार गर्न पार्टी आयोजना गर्ने, सूचना आदानप्रदान गर्ने वा भेलाहरू आयोजना गर्ने काम मात्रै गरिरहेको भन्दै आलोचना भएको थियो । विभिन्न राजनीतिक दल र तिनका भ्रातृ संगठनले हटाउनुपर्ने माग गर्दै प्रदर्शनसमेत गर्दै आएका थिए ।कार्यालयको उद्घाटन तत्कालीन परराष्ट्रमन्त्री उपेन्द्र यादव र तत्कालीन भारतीय राजदूत राकेश सुदले गरेका थिए । सुरुमा भारतीय बाटो हुँदै जाने नेपाली सवारीसाधनलाई अनुमति दिनेलगायत काम गर्ने उक्त कार्यालयले पछिल्लो समय आफूअनुकूलको सूचना संकलन गरी काठमाडौंस्थित भारतीय दूतावास अनि दिल्लीसम्म पठाउने गरेको भन्दै हटाउन माग गरिएको थियो । बाढीका बेला नेपाली सवारी भारत प्रवेश गर्दा दूतावासमार्फत झन्झटिलो प्रक्रियामार्फत अनुमति लिनुपर्ने अवस्था रहेकाले स्थानीयस्तरमै कार्यालय खोलिएको थियो ।"
कञ्चनजंघा शिखरमा ५ आरोही,"ताप्लेजुङ विश्वको तेस्रो अग्लो शिखर कञ्चनजंघा (८,५८६ मिटर) मा चार वर्षपछि सफल आरोहण भएको छ । बुधबार बेलुका पाँचजनाको टोली चुचुरो पुगेको हो ।एक्सपिडिसन बेसका प्रथम निर्देशक संखुवासभाका लाक्पा शेर्पा, सोलुखुम्बुका पेम्बा ग्याल्जेन शेर्पा र अस्ट्ेरलियाका क्रिश्चिन प्याट्रिसियन बुर्कले सफल आरोहण गरेको एक्सपिडिसन बेसका द्वितीय निर्देशक लाक्पागेलु शेर्पाले बताए । उनका अनुसार बुधबारै सेभेन समिट ग्रुपबाट रसियन नागरिक सेर्गे र जर्मनका थर्वो पनि चुचुरोमा पुगेका छन् । कञ्चनजंघा क्षेत्रमा टेलिफोन सम्पर्क नभएकाले सूचना पाउन कठिन छ । आरोहण दलका सदस्यले बेसक्याम्प फर्किएपछि स्याटलाइटबाट जानकारी गराएका हुन् । उनीहरूले पूर्वी मोहडाबाट आरोहण गरेका थिए । गत वर्षको आरोहण प्रयास विफल भएको थियो । त्यसअघिका दुई वर्ष कसैले प्रयासै गरेन । त्यसअघिका दुई वर्ष आरोही लगातार दुर्घटनामा परेका थिए । यस वर्ष करिब चार दर्जन आरोही चुचुरो छुने प्रयासमा छन् । एसियन ट्रेक प्रालिका २१ जना दोस्रो र तेस्रो बेसक्याम्पमा रहेको म्यानेजर सञ्जय बराल काजुले जानकारी दिए । उनीहरूले जेठ ६ र ७ गते आरोहण गर्ने योजना छ । वेल कर्पोरेट इन्डियाको टिम पनि आरोहणको तयारीमा छ । कञ्चनजंघामा यस वर्ष सबैभन्दा ठूलो टोली गएको हो । आरोहण टोलीमा भारत, रसिया, सिंगापुर, जापान, स्विस, अस्ट्रेलियालगायत देशका नागरिक छन् । मलेसियाली आरोहीको मृत्युविराटनगर सोलुखुम्बुको अमादब्लम हिमाल आरोहण गर्ने क्रममा चिप्लिएर एक मलेसियाली नागरिकको मृत्यु भएको छ । अमादब्लम हिमालको तेस्रो आधारशिविर पुगेका ४३ वर्षीय रमन नैय हाचोडनको लडेर दुई दिनअघि मृत्यु भएको प्रदेश १ प्रहरी कार्यालयले जनाएको छ ।"
इराकमा पूर्वलडाकुको गठबन्धन विजयी,बग्दाद इराकको संसदीय चुनावमा पूर्व सिया लडाकु प्रमुख मोक्तदा अल सद्र नेतृत्वको गठबन्धन विजयी भएको छ । उनको नेतृत्वमा रहेका लडाकुहरूले अमेरिकाविरुद्ध दुई पटक आन्दोलन गरेको थियो । सन् २००३ मा अमेरिकाले इरानमाथि गरेको अतिक्रमणपछि २ मुख्य आन्दोलनको नेतृत्व गरेका अल सद्र कट्टर राष्ट्रवादी हुन् । उनी अमेरिका तथा इरानको खरो आलोचक हुन् । कतिपयले निर्वाचन परिणामलाई अमेरिका तथा इरानको पराजयको रूपमा पनि अथ्र्याएका छन् ।
क्युबामा विमान दुर्घटना,"हवाना क्युबाको हवानास्थित अन्तर्राष्ट्रिय विमानस्थलनजिकै भएको एक विमान दुर्घटनामा सय जनाभन्दा बढीको मृत्यु भएको छ । दुर्घटनामा तीन जना महिलालाई जीवितै उद्धार गरिएको छ । दुर्घटनापछि क्युबामा दुईदिने राष्ट्रिय शोक घोषणा गरिएको छ । अधिकारीले उनीहरूको गम्भीर अवस्थामा उपचार भइरहेको जनाएका छन् । विमानमा चालक दलका ६ सदस्यसहित १ सय ११ जनाले यात्रा गरिहेका थिए । मृत्यु हुने अधिकांश क्युबाली नागरिक छन् । चालक दलका सदस्यहरू मेक्सिको तथा यात्रुमध्ये ५ जना विदेश भएको बीबीसीले उल्लेख गरेको छ । स्थानीय सञ्चारमाध्यमले दुर्घटना एक दशकयताकै दुखद हवाई दुर्घटना भएको उल्लेख गरेका छन् । हवानाको होसे मार्टी विमानस्थलबाट उड्नेबित्तिकै बोइङ ७३७ मा समस्या देखिएको थियो । त्यसको केहीबेरमा उक्त विमान नजिकैको खेतमा जोतिएको थियो । उक्त विमान देशको पूर्वमा पर्ने ओल्गिन सहरतर्फ जान लागेको थियो । विमानका पाइलटले एक माध्यमिक विद्यालय र देशको राजधानीलाई विमानस्थल जोड्ने सडक क्षेत्रबाट मुस्किलले अन्यत्र लगेका थिए । क्युबाली अधिकारीले घटनाबारे थप अनुसन्धान जारी रहेको जनाएका छन् । दुर्घटनालगत्तै उद्धार कार्यमा तत्कालै स्थानीयबासी र आपत्कालीन अधिकारीहरू परिचालित भएका थिए । अधिकारीले उक्त विमान ४० वर्ष पुरानो भएको बताए । क्युबाको सरकारी एयरलाइन्सले उक्त जहाज मेक्सिकोको एक कम्पनीसँग भाडामा लिएर सञ्चालन गर्दै आएको थियो । क्युबाका राष्ट्रपति मिग्वेल डियाज कनेलले घटनास्थलको भ्रमण गरेका छन् । उनले समवेदना व्यक्त गर्नुका साथै आपत्कालीन उद्धारमा खटिने मानिसको प्रशंसा गरे । उनले भने, सुखद समाचार छैन, त्यसैले हामीले धैर्य गर्नुपर्छ । एकदमै धेरै मानिसले ज्यान गुमाएका छन् । सरकार र पार्टीका तर्फबाट म समवेदना व्यक्त गर्न चाहन्छु ।"
५५ घण्टाका मुख्यमन्त्री,बैंग्लोर भारतको कर्नाटकका मुख्यमन्त्रीमा बीएस यदियुरप्पाले शनिबार राजीनामा दिएका छन् । गत बिहीबार मुख्यमन्त्रीको शपथ लिएका यदियुरप्पाले संसद्मा विश्वासको मत लिनु केही मिनेटअघि राजीनामा दिएका हुन् । भारतीय जनता पार्टी (भाजपा) का नेता यदियुरप्पाले आवश्यक संख्या पुर्याउन नसकेकाले राजीनामा दिएको बताए । ५५ घण्टाका लागि मुख्यमन्त्री बनेका यदियुरप्पालाई कंग्रेस र जनता दलको गठबन्धनले विस्थापित गर्नेछ । कर्नाटकमा गतसाता भएको निर्वाचनमा भाजपाले १ सय ४ सिट जितेको थियो । उक्त संख्या सरकार गठनका लागि आवश्यकभन्दा ८ सिटले कम हो । निर्वाचनमा कंग्रेसले ७८ र जनता दलले ३८ स्थान जितेका थिए । गभर्नर बजुभाइ वालाले ठूलो दलको हैसियतमा भाजपा नेता यदियुरप्पालाई मुख्यमन्त्रीमा नियुक्त गर्दै विश्वासको मतका लागि १५ दिनको समय दिए पनि अदालतले शनिबार ४ बजेसम्म आवश्यक संख्या पुर्याउन आदेश दिएको थियो । भाजपाले यदियुरप्पाले लोकतन्त्रको सम्मान गर्दै राजीनामा दिएको बताए । कंग्रेस अध्यक्ष राहुल गान्धीले भारतीय प्रधानमन्त्री नरेन्द्र मोदी र भाजपा अध्यक्ष अमित शाहले उनीहरूभन्दा संस्थाहरू ठूलो भएको देखेको प्रतिक्रिया दिए ।
म लोभी कलाकार,"बलिउडमा छाएका सिक्किमेली मूलका कलाकार हुन् डेनी डेन्जोङ्पा । उनीपछि गीताञ्जली थापा चर्चामा आइन् । सन् २०१३ मा लायर्स डाइस फिल्मबाट उत्कृष्ट अभिनेत्रीको भारतीय राष्ट्रिय अवार्ड जितेकी उनले फिल्म क्षेत्रमा विभेद झेल्ने गरेको खुलाएकी छन् ।मैले पक्षपात महसुस गरेकी छु, उनी भन्छिन्, तिमीलाई यस्तो रोल सुहाउँदैन किनकि तिमी इन्डियनजस्तो देखिँदैनौ भन्नु मेरा लागि विभेद हो । भारतीय मिडियासँग हालैको संवादमा उनले आफूलाई भारतीयजस्तो नदेखिने तर्क गरेर निराश बनाउन खोज्ने गरेको बताएकी थिइन् । मान्छेहरूले आफूलाई राम्रो कलाकार हौ तर इन्डियन लुक्स छैन भनेको सुन्दा सुरुसुरुमा निकै तनाव हुने गरेको पनि उनको भनाइ थियो । अहिले त म जब्बर भइसकेँ, उनी भन्छिन्, यस्ता कुराले फरक पर्दैन । बरु, हाँस उठ्छ । म राम्रो काम गरिरहेकी छु । मलाई फिल्ममा लिन चाहने फिल्ममेकर प्रशस्त छन्, यो मेरा लागि ठूलो कुरा हो ।लुक्सकै कारण सधंै उत्तरपूर्वकी युवतीको भूमिका गराउन खोज्ने चलन रहेको थापाको भनाइ छ । तर, केही निर्माताले यो रुढिवाद तोड्न खोजेको बताइन् । म किन सधंै त्यस्तो रोल गर्नु ? थापाको भनाइ छ, मुम्बई वा बैंगलुरुमा पढदै गरेकी युवतीका रूपमा मलाई राम्रो देखिन्छ होला । तर, सोचहरू परिवर्तन हुँदै छन् । मलाई पर्याप्त इन्डियन नदेख्नेहरूले बिस्तारै कुरा बुझ्नुहोला । उनी चाँडै डेनीसँगको फिल्म बाइस्कोपवाला मा देखिँदै छिन् । रवीन्द्रनाथ टेगोरको कथा काबुलीवाला (१८९२) बाट साभार गरिएको उक्त फिल्ममा डेनी र गीताञ्जलीसँगै अदिल हुसेन र टिस्का चोपडा आबद्ध छन् । उनीहरू सबै सहयोगी भएको थापाले बताइन् । फिल्म मलाई मास्टर क्लासजस्तो भयो, उनले भनेकी छन्, त्यसले मलाई अझ अब्बल कलाकार बनाइदिएको छ । यसअघि मनसुन सुटआउट, ट्रयाप्ड जस्ता फिल्ममा काम गरेकी उनले चाहेजस्तो भूमिका पाउन कठिन रहेको बताएकी छन् । म राम्रो स्क्रिप्टको खोजीमा हुन्छु, उनी भन्छिन्, फुल लेन्थ, सर्ट फिल्म, डकुमेन्ट्री, वेब सेरिज, क्षेत्रीय फिल्म जे भए पनि हुन्छ । पात्रले मलाई आकर्षित गरे पुग्यो । आफू सबै प्रकारका भूमिकाफिल्ममा स्वीकार्य हुनुपर्छ भन्नेमा थापाले जोड दिएकी छन् । एकै प्रकारका फिल्म गरेको भन्ने गुनासो सुनिन थालेकाले आफू चिन्तित भएको बताइन् ।तर, जानीजानी यस्तो भएको होइन, उनले भनेकी छन्, म लोभी कलाकार हुँ, सबैथरि भूमिकामा देखिन पाऊँजस्तो लाग्छ । नाचगानले भरिपूर्ण फिल्ममा समेत देखिने रहर भएको थापाले बताइन् । त्यस्ता फिल्म मनोरञ्जनात्मक हुन्छन्, उनको भनाइ, एक पटक कोसिस गर्न मन लागेको छ ।"
दिइयो रोयल्टी,"काठमाडौं गायिकातर्फ अञ्जु पन्त र गायकमा प्रमोद खरेलले यसपालि पनि सबैभन्दा बढी रोयल्टी रकम पाएका छन् । पछिल्लो तीन वर्षदेखि रिङ ब्याक टोन (आरबीटी) बाट संकलित रकममा उनीहरूले अरूको भन्दा बढी रोयल्टी बुझ्दै आएका छन् । प्रस्तोता समाज नेपालले एनसेलको पीआरबीटीबाट संकलित रोयल्टी रकम शनिबार ५१ जना गायकगायिकालाई वितरण गरेको थियो । एनटीसीसँग चाहिँ आरबीटीका विषयमा लफडा भइरहेको प्रस्तोता समाजका अध्यक्ष तुलसी पराजुलीले बताए । गएको जुलाईदेखि नोभेम्बरसम्मको कुल ५ लाख २५ हजार ८८ रुपैयाँमध्ये अञ्जुले १ लाख २५ हजार ६ सय र प्रमोदले १ लाख ९ हजार रुपैयाँ पाएका हुन् । निरन शाही, कालीप्रसाद बाँस्कोटा, मल्लिका कार्की, विष्णु माझी, राजनराज शिवाकोटी, दीपक बज्राचार्य, हेमन्त शिशिर र १९७४ एडीका गीत पनि आरबीटीका रूपमा निकै प्रयोग हुँदा रहेछन् । रोयल्टी बुझ्ने टप टेन आर्टिस्टमा यिनको नाम आयो । कार्यक्रममा खुमन अधिकारी, मेलिना राई, अविनाश घिसिङ, भरत सिटौला, देवी घर्ती, भानुभक्त ढकाल, मीना निरौला लगायतलाई रोयल्टी रकम दिइयो । समारोहमा न्यूनतम पाँच सयदेखि बढीमा झन्डै साढे एक लाख रुपैयाँसम्म रोयल्टी रकम बाँडिएको थियो । यो थिति बसेकोमा गायक प्रमोदले खुसी व्यक्त गरे । मैले रोयल्टी पाउनु ठूलो कुरा होइन, उनले भने, चलन बस्नु ठूलो कुरा हो । मैले एक लाख पाएँ, म पछिकाले २० लाख पाऊन् । यो राम्रो सुरुवात हो । एउटा क्षेत्रबाट यत्तिको रोयल्टी रकम पाइहँदा प्रस्तोता समाजले पहिचान गरेका ३६ मध्ये १० वटा क्षेत्रबाट मात्र रोयल्टी उठे पनि स्रष्टाको दिन फिर्ने उनले बताए ।प्रस्तोता समाजको आठौं साधारणसभासँगै रोयल्टी वितरणको कार्यक्रम राखिएको थियो । सभामा संगीत क्षेत्रका विभिन्न संस्था र सरकारका प्रतिनिधिले रोयल्टीका विषयमा भइरहेका पहल र बेथितिबारे कुरा राखे । आजभन्दा १७५ वर्षअघि पेरिसबाट रोयल्टी संकलनको चलन सुरु भएको थियो, संगीत रोयल्टी संकलन समाज नेपालका अध्यक्ष सुरेश अधिकारीले भने, हामी अझै यसमै अल्झिरहेका छौं । तर, आजको भोलि मिलिहाल्ने कुरा होइन यो । सूक्ष्म व्यवस्थापकीय कानुनी प्रक्रिया हुन्छ, हामी सबै मिलेर पूरा गर्नुपर्छ ।संगीत उत्पादक संघका निर्मल ढकालले रोयल्टी संकलनको काम जटिल मोडमा पुगेको बताए । उनका अनुसार नेपाली संगीत क्षेत्रमा लुट मच्चाउने ठूलो गिरोह सक्रिय छ । रोयल्टी संकलनको संक्रमणकालमा छौं हामी, उनले भने, लागूऔषध बिक्रीवितरणका माफियाजस्तै संगीतका पनि माफिया छन् । हाम्रा गीतसंगीत करोडौं मूल्यमा बेचेर खाइरहेका छन् । प्रस्तोता समाजका अध्यक्ष पराजुलीले रोयल्टी संकलन अभियानमा आफूहरूलाई साथ दिन सबैलाई आग्रह गरे । यातायात क्षेत्रबाट सिन्डिकेट हटेझैं संगीतको सिन्डिकेट तोड्नुपर्छ, पराजुलीले भने, हरियो घाँसभित्र लुकेको हरिया सर्प खोज्दै छौं हामी । उनले सम्पूर्ण गायकगायिकालाई पान नम्बर बनाउन सल्लाह दिए । आफूहरूले वितरण गरेको रोयल्टीमा १५ प्रतिशत कर काटिएको अवगत गराए । गायक हेमन्त शर्माले पिरामिड शैलीमा रोयल्टी नबाँड्न सुझाव दिए । हरेक पटक एउटैले रोयल्टी पाउनुभएन, उनले भने, पाउनेले पाइरहँदा पिरामिडजस्तो बन्ला । दुर्गमका र जायज स्रष्टालाई पनि रकम छुट्याउनुपर्छ ।विभिन्न क्षेत्रबाट संकलित रोयल्टी रकमबाट कलेक्टिभ म्यानेजमेन्ट अर्गानाइजेसन (सीएमओ) ले २५ प्रतिशत काट्ने गरेको छ । त्यसबापत् अग्रज स्रष्टालाई सम्मान गर्ने रीत रहेको भन्दै प्रस्तोता समाजले यसपटक वरिष्ठ गायक योगेश वैद्यलाई २२ हजार २ सय २२ रुपैयाँ प्रदान गर्यो । उनीसहित पत्रकार कृष्ण कट्टेललाई संस्कृति, पर्यटन तथा नागरिक उड्डयन मन्त्रालयका सहसचिव भरतमणि सुवेदी, नेपाल प्रतिलिपि अधिकार रजिस्ट्रारको कार्यालयका रजिस्ट्रार राजेन्द्र सिग्देल लगायतले सम्मानपत्र हस्तान्तरण गरेका थिए ।"
राजाको नयाँ लुगा,"काँकडभिट्टा डेनिस लेखक हेन्स क्रिस्चन एन्डरसनको प्रसिद्ध कथा इम्पेरियर्स न्यु क्लोथ लाई परिवर्तन थिएटर झापाले नाटकको रूपमा प्रदर्शन सुरु गरेको छ । परिवर्तन थिएटरले काँकडभिट्टाको मेची सामुदायिक भवनमा हालै सञ्चालन गरेको अस्थायी नाटक घरमा यो सिर्जनाको मञ्चन थालेको हो । यो कथालाई राजाको नयाँ लुगा को रूपमा नाट्य रूपान्तरण गरिएको छ । रंगकर्मी सागर खातीले नाटकको परिकल्पना तथा निर्देशन गरेका हुन् । उनले कथामा नभनिएका कतिपय विषयलाई पनि रोचक ढंगबाट प्रस्तुत गर्ने प्रयत्न गरेका छन् । काठमाडौंको मण्डला थिएटरका उत्पादन खातीको यो पहिलो निर्देशन अनुभव हो । उनले मण्डलामा सिकेको सीपलाई आफ्नै क्षेत्रमा प्रयोग गर्ने प्रयत्न गरेको बताए । राम्रो बनाउने प्रयत्न गरेको छु, खातीले भने । एक जना राजाको अनौठो सोख (स्वाभाव) को वरिपरि नाटकको कथा घुम्छ । नयाँ लुगाप्रति राजाको ज्यादै धेरै मोह हुन्छ । घण्टाघण्टामा नयाँ लुगा फेर्ने उनको अनौठो स्वाभावले उनी आफू नांगिएको पनि पत्ता पाउँदैनन् । राजाको कमजोर आत्मबल, अहमता र हठी स्वाभावलाई नाटकले प्रस्ट र रमाइलो ढंगमा व्यक्त गर्न खोजेको छ । नाटकमा विभिन्न स्कुलका बाल कलाकारहरूको प्रस्तुति रहनेछ । स्कुलका नानीहरूलाई समेटेर हालै नाटकबारे तीन दिने वर्कसपसमेत चलाइएको थियो । वर्कसपमा उनीहरूले सिकेका कुरालाई नाटकमार्फत अभ्यास गर्ने प्रयत्न गरिएको खातीले बताए । परिवर्तन थिएटरकी अध्यक्ष कविता नेपालले झापामै पहिलो पटक नाटक घर स्थापना गरेरै नियमित नाटक प्रदर्शन सुरु गरिएको बताइन् । यसअघि थिएटरले सुनामी नामक एकल नाटक प्रदर्शन गरेको थियो । यसमा सुषमा पोख्रेलले अभिभनय गरेकी थिइन् । थिएटरकी उपाध्यक्ष लीला विष्टले नाटक हेर्ने बानीको विकास गर्न पनि थिएटरले नियमित नाटक प्रदर्शन गर्न थालेको बताइन् । उनले भनिन्, समाजलाई नाटकबारे थाहा दिन र नाटक हेर्ने बानीको विकास गर्न नियमित मञ्चन सुरु गरेका हाँै । आयुष खतिवडाले नाटकमा मुख्य भूमिका निर्वाह गर्ने छन् । उनीसँगै मनीषा गजमेर, सुषमा श्रेष्ठ, सजिता तामाङ, सोनिया कार्की, क्रिसला बस्नेत, कोपिला निरौला, निर्मल तामाङ, मृदुल दाहाल, आफ्रिन खातुन, सम्झना दास, कल्पना क्षत्री, विराज पौडेल, अभिषेक गड्तौला, पूजा आचार्य र गणेश बस्नेतको अभिनय हेर्न सकिनेछ । शनिबार अभिनेता एवं रंगकर्मी दयाहाङ राई र अरुणा कार्की कलाकारलाई हौस्याउन आइपुगेका थिए । उनीहरूले सँगै नाटक पनि हेरे ।"
मट्टीमाला ट्रेलर,"काठमाडौं पौरखी फिल्मसको ब्यानरमा पृथ्वी राईले निर्माण गरेको फिल्म मट्टीमाला को ट्रेलर सार्वजनिक गरिएको छ । टेके पौरखी राईको लेखन तथा निर्देशन रहेको उक्त फिल्ममा बुद्धि तामाङ र रजनी गुरुङलाई मुख्य जोडीका रूपमा प्रस्तुत गरिएको छ । प्रियंका कार्कीको विशेष भूमिका रहेको भनिएको फिल्ममा शिशिर राना, चिरन राई, पृथ्वी राई, अरुणा कार्की, अर्जुन गुरुङ, विनोद राई, सन्ध्या श्रेष्ठ, टेकराज लाङघाली, विक्रम लामा, दीपक आचार्य लगायतको अभिनय रहेको छ । लभरोमान्सले भरिपूर्ण पारिवारिक फिल्म मट्टीमाला मा राहुल राईको छायांकन रहेको छ । अनिलकुमार महर्जनको भीएफएक्स तथा सम्पादन रहेको फिल्ममा सुमन राईको संगीत, कविराज गहतराज, राजेश पुमा राई र दीपेन्द्र शाही ठकुरीको कोरियोग्राफी रहेको छ । फिल्म जेठ २५ देखि प्रदर्शनमा आउँदै छ ।"
अनुराग को नयाँ गीत,काठमाडौं फिल्म अनुराग को नयाँ गीत यस्तो साथी बन्छु म रिलिज भएको छ । पत्रकार ऋषि धमलाको प्रस्तुतिमा सत्यराज चौलागाईंको निर्देशन रहेको फिल्मको उक्त गीतमा एलिजा गौतम र समुद्र पण्डित फिचरिङ भएका छन् । दुवैले यसै फिल्मबाट डेब्यु गर्न लागेका हुन् । निर्देशक चौलागाईंकै शब्दमा सरोज पोखरेलको संगीत रहेको उक्त गीतलाई सुगम पोखरेल र अञ्जु पन्तले गाएका हुन् भने विक्रम स्वाँरले कोरियोग्राफी गरेका छन् । यसअघि सोही फिल्मबाट रिलिज भएको कान्छा दाइ गाना बजाइदेऊन बोलको क्लब सङ रिलिज भएको थियो भने तिम्रो स्वरमा मिलाई लिरिकल गीत सार्वजनिक भइसकेको छ । किरण दाहालको कथामा निर्देशक चौलागार्इं र आगत केसीले संयुक्त रूपमा पटकथा रहेको अनुराग लाई भूपेन्द्र अधिकारीले सम्पादन गरेका हुन् ।
दी कर्मा मा नीता र परमिता,काठमाडौं नेपाली फिल्म दी कर्मा मा अभिनेत्रीद्वय नीता ढुंगाना र परमिता राज्यलक्ष्मी राणा रहेको छायांकनपछि मात्रै निर्माण पक्षले खुलाएको छ । बुद्धि तामाङ पनि केही भिन्न गेटअपमा देखिएका छन् । पात्र र चरित्रबारे भने अझै खुलाइएको छैन । फिल्मका एक निर्माता जयराज रायले फिल्मको गीत र ट्रेलर रिलिजपछि मात्रै यसबारे बताउने जनाए । फिल्ममा भारतका मोडल तथा कलाकार करण वर्माको मुख्य भूमिकामा रहेको बताइएको छ । नेपाल र भारत सीमामा हुने विविध घटनामा आधारित फिल्म देवकुमार श्रेष्ठले निर्देशन गरेका हुन् । जय मिडिया म्यानेजमेन्टको ब्यानर रहेको फिल्म नेपालको तराई र भारतको सिक्किममा खिचिएको छ । निर्माता रायकै कथामा रामेश्वर कार्कीले छायांकन गरेका छन् ।निशा खतिवडासमेत निर्माता रहेको दी कर्मा भारतमा पनि रिलिज गर्ने गरी बनाइएको छ । नेपालमा भने भदौमा रिलिज गरिने भएको छ ।
थाङ्कापौभामा संस्कृति,"काठमाडांै नेपालमा पौभा र थाङ्का कला कहिले सुरु भयो भन्ने ठयाक्कै प्रमाण छैन । तर सयौं वर्षदेखि बुद्धको जीवन र उनका उपदेशहरूलाई विम्ब र प्रतीकमा उतार्दै विशेष कपडामा पौभा र थाङ्का लेख्ने गरिन्छ । पुस्तान्तरणको माध्यमबाट हस्तान्तरण हुँदै आएका पौभा चित्रकला अहिले धार्मिक रूपमा मात्रै नभई व्यावसायिक रूपमा पनि महत्त्वपूर्ण बन्दै गइरहेका छन् । एक हप्तादेखि परम्परागत शैलीमा बनाइएका पौभा चित्रहरू सेक्रेड सर्भाइभल शीर्षकमा बबरमहलस्थित सिद्धार्थ आर्ट ग्यालरीमा प्रदर्शनीमा राखिएका छन् । कलाकार एवं फुलब्राइट अनुसन्धाता माइकल गोर्डनको व्यवस्थापनमा कलाकारहरू लोक चित्रकार, मुना मोक्तान, तेन्जिन नोर्बु, भीम थापा, सोनाम डोल्मा तामाङ, तुलाराम लामा र कर्मा रिन्छेन गुरुङले बनाएका दस पौभा चित्रहरू प्रदर्शनीमा राखिएका हुन् । पछिल्लो समय पौभा चित्रको नाममा मानिस ठगिने गरेकाले कसरी परम्परागत रूपमा पौभा चित्र बनाइन्छ भनेर थाहा दिन प्रदर्शनी गरेको माइकलले बताए । ठमेलमा पौभा चित्र किन्न गयो भने पसलेले यो चित्र तिब्बतका भिक्षुहरूले हिमालका बहुमूल्य पत्थर पिसेर बनाएका रंगको प्रयोगले बनाएको भनेर महँगोमा बेच्छन्, उनले भने, खासमा त्यो पौभा र थाङ्का चित्र सस्ता पोस्टर कलर प्रयोग गरेर बौद्ध र भक्तपुरमा तामाङ, गुरुङ र नेवारहरूले बनाउने गरेका छन् । ती पेन्टिङ फयाक्ट्री पनि मान्यता प्राप्त नहुने उनले दाबी गरे । परम्परागत शैलीमै पौभा बनाइरहेका तुलारामको उदाहरण दिँदै भने, तुलारामले पसलेलाई ६ हजार ४ सयमा थाङ्का चित्र बेचे, पसलेले विदेशीलाई ७८ हजारमा त्यही चित्र बेचे । तर तुलारामले नाफा पनि पाएनन् । यस्तो प्रक्रियाले गर्दा बनाउनेसँगै किन्ने पनि ठगिने गरेको माइकलको निष्कर्ष छ । कतिपय चित्रकारले असंवेदनशील रूपमा चित्र बनाएर सस्तोमा बिक्री गर्दै आएको उनको आरोप छ । कलाकारले चित्र आफ्नो लागि कि समाजका लागि बनाएका हुन् भन्नेबारे ध्यान दिएर सोच्नुपर्नेमा उनले जोड दिए । चित्र प्रदर्शनीमा राख्नुका साथै माइकलले ती कलाकारको परिचय र उनीहरूले बाँच्नका लागि गरिरहेको संघर्ष समेटेर पुस्तक पनि निकालेका छन्, जुन ग्यालरीमा बिक्रीमा राखिएका छन् । पुस्तकमा कलाकारहरूले कसरी पौभा चित्र कोरेर जीविकोपार्जन गरिरहेका छन् भन्ने देख्न सकिन्छ । प्रदर्शित चित्र कसरी बनेका हुन् भन्ने त्यति हेर्न पाइँदैन । तर ग्यालरीमा प्रदर्शित पौभा चित्र कसरी बनेका हुन् भन्ने हेर्न पनि पाइन्छ । ग्यालरीको भुइँतल्लामा चित्र प्रदर्शित छन् भने पहिलो तल्लामा चारवटा प्रोजेक्टरमार्फत ती चित्र चित्रकारले कसरी बनाएका हुन् भनेर भिडियोमै देखाइएको छ । थाङ्का र पौभाचित्र नेपालमा खास गरेर तामाङ, नेवार, शेर्पा, गुरुङ आदि समुदायले बनाउँदै आएका छन् । पछिल्लो समय पौभामा इम्प्रोभाइजेसनसमेत हुन थालेको चित्रकार एवं कला समीक्षक मदन चित्रकारले बताए । तर पौभा चित्रको बदलिरहेको टेस्ट र स्टाइलले पौभा चित्रकारितालाई अनुत्तरित प्रश्नतिर धकेलिरहेको उनले दाबी गरे । पौभा चित्रको भविष्यमा विषयगत क्षेत्र कस्ता हुनेछन् ?, यसको सम्भावित मार्केट कहाँकहाँ हुनेछन् ? र कसरी कलाकारले आफ्नो आर्थिक अवस्था सुधार गर्न सक्छ ? भन्ने प्रश्नबारे सोच्न जरुरी छ, उनले भने, यसका लागि गहिराइमा गएर शैक्षिक रूपमा पौभा चित्रको सामाजिक र आर्थिक प्रभावबारे अध्ययन गर्न जरुरी छ ।"
समृद्धिका लागि साहित्य,"काठमाडौं पछिल्लो समय मुलुकमा बहसको मूल विषय बनेको छ समृद्धि । समाजलाई समृद्धिको यात्रातिर डोहोर्याउनचाहिँ कला र साहित्यले कस्तो भूमिका खेल्न सक्छ ? स्रष्टाहरूले बहस थालेका छन् । शनिबार राजधानीमा समृद्धिका लागि साहित्य विषयमा कविता मात्रै सुनाइएन, अवधारणापत्र नै प्रस्तुत गरियो । मदन भण्डारी कला साहित्य प्रतिष्ठान, साहित्य सन्ध्या र सांस्कृतिक संस्थानले गरेको कार्यक्रममा प्रतिष्ठानका तर्फबाट अवधारणा पत्र प्रस्तुत गरिएको हो । प्राडा कृष्णप्रसाद घिमिरे, डा देवी नेपाल र डा बिन्दु शर्माले तयार पारेको अवधारणा पत्र डा नेपालले प्रस्तुत गरेका थिए । स्रष्टाहरू सरकार र सत्ताको अन्धभक्त वा अन्धसमर्थक हुन नहुने भन्दै कार्यपत्रमा समृद्धितिर अघि बढ्न विभिन्न ११ बुँदा अघि सारिएको छ । शासक वर्गलाई सेवक वर्गमा रूपान्तरण गर्न सरकार, जनप्रतिनिधिहरूलाई देश र जनताप्रति उत्तरदायी बनाउन कला, साहित्य वा संस्कृतिकर्मीहरूले उत्प्रेरणा दिनुका साथै खबरदारी पनि गर्नुपर्छ, नेपालले भने, यति काम गर्न सकेमा कलासाहित्य भावावेगको विषय मात्र नभएर विकास र समृद्धिका लागि पनि मार्गनिर्देशक बन्ने देखिन्छ । कार्यपत्रमा भाषण संस्कृतिभन्दा पनि कामको संस्कृति निर्माण गर्नतिर स्रष्टाहरू लाग्नुपर्ने उल्लेख छ । संस्कृति, पर्यटन तथा नागरिक उड्डयन मन्त्री रवीन्द्र अधिकारीले नेपाली राजनीतिले कला, संस्कृति र साहित्यलाई बुझ्न नसकेको दाबी गरे । भौतिक विकास र समृद्धिले मात्रै मानिस र राज्य सुखी हुन सक्दैन, उनले भने, सुखी हुन विद्यमान असमानता र विभेद कम गरी साहित्य कला र संस्कृतिको पनि प्रवद्र्धनका साथै विकास हुन जरुरी छ । मदन भण्डारी साहित्य कला प्रतिष्ठानका अध्यक्ष डा विजय सुब्बाले प्रतिष्ठानले यो वर्ष समृद्धिका लागि साहित्य थिममा विभिन्न अभियान र काम गर्ने जनाए । त्यही अन्तर्गत राष्ट्र, राष्ट्रियता र समृद्धि शीर्षकमा राष्ट्रिय गीत प्रतियोगिता आह्वान गरिएको पनि उनले जनाए । २५ औं मदन आश्रति स्मृति दिवसको अवसरमा कार्यक्रम गरिएको हो । तत्कालीन एमाले महासचिव मदन भण्डारी र नेता जीवराज आश्रितको रहस्यमय दासढुंगा दुर्घटनामा मृत्यु भएको थियो । प्रतिष्ठानका महासचिव डा नेपालले भण्डारीले विभिन्न कविता र गीतसमेत लेखेको बताए । कार्यक्रममा मदनबारे दुई गीतको भिडियो पनि देखाइएको थियो । कार्यक्रममा सुलोचना मानन्धर, विधान आचार्य, उमेश उपाध्याय, लक्ष्मी माली, अनिता लामा, रामप्रसाद ज्ञवाली, बिना थिङ, धीरेन्द्र प्रेमर्षि, रमेश शुभेच्छु, कणाद महर्षि लगायतले समृद्धिका लागि साहित्य थिममा कविता सुनाएका थिए ।"
आमा सम्झिँदै तीर्थ,"लेखनाथ साहित्यकार तीर्थ श्रेष्ठलाई प्राय: कार्यक्रममा अतिथिको रूपमा निम्त्याइन्छ । पोखरामा शनिबार उनी भिन्नै भूमिकामा प्रस्तुत भए । नेपाली लेखक संघ कास्कीले उनलाई साक्षात्कारमा उभ्यायो । संघको स्रष्टा साक्षात्कार को पाँचांै शृंखलामा उनी प्रस्तुत भएका हुन् । सुरुमै उनले आमा सम्झिए । सानै छँदा क्षयरोगबाट आमाको निधन भएको सुनाए । मसँग आमाको त्यति धेरै सम्झना छैन, उनले भने, घरमा भएको फोटो हेरेर मात्रै यस्तो हुनुहुँदो रहेछ भन्ने थाहा पाएको हुँ । यद्यपि साहित्य साधनाको पहिलो आकर्षण नै आमा भएको उनले बताए । रोगले ग्रस्त एक महिला अँगेनाको छेवैमा बसेर त्यसभित्रको भुंग्रोमा अण्डा उसिनेर काखमा भएको सानो बालकलाई खुवाएको याद छ, भावुक हुँदै उनले भने, त्यही यादहरूले मलाई साहित्यमा आमाको वर्णन गर्न प्रेरणा मिल्छ । उनले उक्त अवसरमा आफ्नो चर्चित कविता आमा पनि सम्झिए ।आमा हुन साह्रै असजिलो छपहाडजस्तोउचाइमा पुगेर मैदान भैदिनुपर्नेमैदानमा पुगेर उकालो भैदिनुपर्नेस्रष्टा परिचय दिँदै कवि ईश्वरमणि अधिकारीले एक साहित्यकारको रूपमा पनि तीर्थ श्रेष्ठको पाटो आफंैमा तारिफयोग्य भएको बताए । उनले फणीन्द्र नेपाल, विनय रावलसँग मिलेर श्रेष्ठले सुरु गरेको तरलवादी आन्दोलन नेपाली साहित्यको एक महत्त्वपूर्ण आन्दोलन भएको टिप्पणी गरे । राजनीतिक विश्लेषक पद्मशरण रेग्मीले पनि श्रेष्ठको प्रशंसा गरे । श्रेष्ठका जिन्दगीको कुरुक्षेत्रबाट र तीर्थ श्रेष्ठका कविताहरू गरी दुई कविता संग्रह, महाभारतका गीतहरू र जिन्दगीको गोधूलीमा दुई मुक्तक संग्रह, मेरै हिमालजस्तो गीत संग्रह र पाइलाका नीबहरू संयुक्त फोटो कविता संग्रह प्रकाशित छन् । संघका अध्यक्ष नरहरि गौतमले श्रेष्ठलाई दोसल्ला ओढाएर सम्मान व्यक्त गर । यसअघिका शृंखलामा स्रष्टाहरू तेजनाथ घिमिरे, केशवराज पराजुली, तारा पाखे र दुर्गा बराल वात्स्यायन लाई निम्त्याइसकेको सचिव सञ्जीव पौडेलले जनाए ।"
धमाधम बन्दै विद्यालय,"धादिङ विनाशकारी भूकम्पबाट क्षतिग्रस्त अधिकांश विद्यालयको पुनर्निर्माण भएको छ । विशेषगरी चेपाङ बाहुल्य रहेको दक्षिणी धादिङका पीडा र महादेवस्थानमा विद्यालयहरू निर्माण भएका हुन् । भूकम्पको ३ वर्षसम्म टहरा, टेन्ट र खुला आकाशमुनि पढ्न बाध्य विद्यार्थीले अहिले नयाँ भवनमा बसेर पढ्न पाएका छन् । नयाँ भवनमा पढ्न पाएसँगै विद्यार्थी पनि खुसी छन् ।बेनीघाटको सीतामाई आधारभूत विद्यालयको व्यवस्थापन समितिका सदस्य भूमि त्रिपाठीले भने, भूकम्पपछि भवन नहुँदा निकै गाह्रो भयो, पानी परेपछि विद्यार्थीलाई घर पठाउनुपर्ने बाध्यता हट्यो । भवन बनेपछि विद्यार्थीलाई पढाउन सजिलो भएको त्रिपाठीले बताए । उनले नयाँ बनेका दुई ठूला कोठालाई विभाजन गरेर ४ वटा कक्षा सजिलै सञ्चालन गर्न सकिने बताए । नयाँ बनाइएका कक्षाकोठा बालमैत्री छन् । जसले विद्यालयको पढाइमा समेत सुधार हुने शिक्षकहरू बताउँछन् । विद्यालयका अनुसार यस शैक्षिक सत्रमा ४४ जना विद्यार्थी भर्ना भएका छन् । तीमध्ये ८० प्रतिशत चेपाङ छन् ।भवन निर्माणपछि पढाइमा पनि सहज भएको महादेवस्थान आधारभूत विद्यालयकाका प्रधानाध्यापक सीमा रावतले बताइन् । उनले पक्की भवन भएपछि बर्खामा घामपानी तथा हावाहुरीको समस्या र जाडोमा कठयांग्रिनुपर्ने समस्या टरेको बताइन् । नवनिर्मित विद्यालय भवनहरू भूकम्पप्रतिरोधी हुन् । त्यसैगरी, उत्तरी धादिङको खनियाँबास ९ विद्यालय भवनको पनि पुनर्निर्माण भएको छ । लेकाली आधारभूत विद्यालयका प्रधानाध्यापक नवराज गिरीले विद्यार्थीलाई पढाउनेभन्दा कसरी सुरक्षित राख्ने भन्ने चिन्ता हटेको बताए । खनियाँबास गाउँपालिकाको १ र २ मा ९ विद्यालयका ११ भवन निर्माण गरिएको हो । युनाइटेड मिसन टु नेपालसँगको साझेदारीमा स्थानीय प्रयास नेपाल नामक गैरसरकारी संस्थाले जिल्लाका दक्षिण चेपाङ बसोबास रहेको क्षेत्रमा विद्यालय निर्माण गरिरहेको छ । महादेवस्थान र पीडाका ३९ विद्यालयमा ७८ कक्षाकोठा निर्माण भइसकेका छन् । त्यसमध्ये २५ विद्यालयमा अपांग तथा छात्रामैत्री शौचालयसमेत छन् । भवनहरू ह्वील चेयरमैत्री रहेको युनाइटेड मिसन टु नेपाल जिल्ला संयोजक शिव अधिकारीले बताए । उनले भने, भवन मात्र नभई बालबालिकाको स्वास्थ्य तथा सरसफाइलाई पनि ध्यान दिएर विद्यालयमा सुविधासम्पन्न शौचालय तथा धारा निर्माण गरिएको छ ।जिल्लाको दक्षिणी भेगमा पर्ने बेनीघाट रोराङ र गजुरी गाउँपालिकामा सिमान्तकृत चेपाङ समुदायको बाहुल्य छ । उनीहरूको न्यून आर्थिक अवस्थाका कारण पनि विद्यार्थीलाई नियमित गराउन समस्या छ । भौगोलिक विकटता, गरिबी र खाद्यान्न अभावका कारण विद्यार्थी विद्यालयमा उपस्थित हँुदैनन् । विद्यालय भवन बनेपछि आफ्ना बालबालिकालाई नियमित विद्यालय पठाउने कतिपय अभिभावकले प्रतिबद्धता जनाएका छन् । भूकम्पका कारण जिल्लाका ४ सय ६५ विद्यालयका ३ हजार ७ सय २५ कक्षाकोठा ध्वस्त भएका थिए । तीमध्ये १ हजार ९ सय ९४ कक्षाकोठा मात्रै निर्माण भएका छन् । २ सय ७५ विद्यालयका ८ सय २५ कक्षाकोठा निर्माणाधीन रहेको शिक्षा कार्यालयअन्तर्गतको आयोजना कार्यान्वयन इकाईका प्रमुख ईश्वरी ज्ञवालीले जनाए । उनले भने, अहिलेसम्म विद्यालयको पुनर्निर्माण ५३ प्रतिशत सकिएको छ, २०७५ सालभित्र ७५ प्रतिशत पुनर्निर्माण सक्ने लक्ष्य छ ।"
४ वर्षदेखि अलपत्र सवस्टेसन निर्माण,"रामेछाप (कास) जग्गाको मुआब्जासम्बन्धी विवादले ४ वर्षदेखि रोकिएको न्यु खिम्ती सवस्टेसनको काम सुरु भएको छ । स्थानीय बासिन्दालाई मुआब्जाका अतिरिक्त पुनस्र्थापनाको दिने सहमतिपछि समस्या सुल्झिएको हो । बजार मूल्यभन्दा कम मुआब्जा निर्धारण गरेको भन्दै आधा जग्गाधनीले मुआब्जा रकम नबुझेका कारण सवस्टेसनको काम अलपत्र परेको थियो । आयोजनाले अधिग्रहण गरेको क्षेत्रका घरधनीलाई नयाँ घर बनाउन लाग्ने समय तोकेर घर भाडामा लिनका लागि सुविधा उपलब्ध गराएको हो । सबै विषयमा कुरा मिलाएर हामीले काम थालेका छौं । माथिल्लो तामाकोसी जलविद्युत् आयोजनाका प्रवक्ता डा गणेश न्यौपानेले बताए । उनले हाल सवस्टेसन निर्माण गर्न आवश्यक जग्गा सम्याउने काम भइरहेको बताए । नेपाल विद्युत् प्राधिकरणले सवस्टेसन निर्माणका लागि १ सय ३७ रोपनी जग्गा अधिग्रहण गरेको हो । माथिल्लो तामाकोसी आयोजनाबाट उत्पादित विद्युत् तत्कालका लागि उक्त सवस्टेसनमार्फत् खिम्ती ढल्केवर प्रसारण लाइनमा जोड्ने लक्ष्य छ । खिम्ती ढल्केवर २२० केभी प्रसारण लाइनको काम गत वर्ष सकिएको हो । प्रसारण लाइन हाल भारतबाट खरिद गरिएको विद्युत् काठमाडौं भित्र्याउन प्रयोग भइरहेको छ । प्राधिकरणले माथिल्लो तामाकोसी, खिम्ती, तामाकोसी तेस्रो, लिखु १,२, ३ र ४ खिम्ती दोस्रो लगायतको विद्युत् केन्द्रीय प्रसारण लाइनमा जोड्न उक्त सवस्टेसनको निर्माण अघि बढेको हो । प्राधिकरणले सुनकोसी सवस्टेसनसम्म २२०४०० केभी प्रसारण लाइनको काम अघि बढाएको न्यौपानेले बताए । १३२२२० केभी क्षमताको उक्त सवस्टेसन निर्माणपश्चात ८ सय मेघावाट क्षमताको विद्युत्को व्यवस्थापन गर्न सहज हुनेछ । सवस्टेसनमै ११३३ केभी प्रसारण लाइन जोड्नका लागि संरचना निर्माण हुनेछन् । हाल दोलखा र रामेछाप जिल्लामा गरिएको विद्युतीकरण सुनकोसीदेखि पुगेको लामो प्रसारण लाइन भएका कारण बारम्बार अवरुद्ध हुँदै आएको छ । न्यौपानेले भने, न्यु खिम्तीको निर्माण पूरा भएपछि अँध्यारो हट्नेछ । आउँदो डिसेम्बरसम्म निर्माण सक्ने लक्ष्य लिइएको आयोजना भारतीय कम्पनी केईसी इन्टरनेसनलले निर्माण गर्दै छ । हामी समयमै निर्माण सक्ने लक्ष्यका साथ काम गरीरहेका छौं, न्यौपानेले भने, माथिल्लो तामाकोसी लगभग अन्तिम चरणमा पुगेकोले सवस्टेसन सक्नैपर्ने बाध्यता छ । राष्ट्रिय गौरवको माथिल्लो तामाकोसी जलविद्युत् आयोजनाबाट उत्पादित विद्युत् न्यु खिम्ती सवस्टेसनसम्म पुर्याउन २२० केभी प्रसारण लाइनको कामलाई आयोजनाले तीव्रता दिएको छ ।"
समृद्धिका लागि आर्थिक पारदर्शिता,"हेटौंडा (कास) प्रदेश ३ का सभामुख सानुकुमार श्रेष्ठले सुखी नेपाली, समृद्ध नेपाल को नाराले सार्थकता पाउन सुशासन र आर्थिक पारदर्शिता आवश्यक भएको बताएका छन् । प्रदेशको सार्वजनिक लेखा समिति र संसदीय मामिला अध्ययन तथा अनुसन्धान समाजले गरेको अभिमुखीकरण कार्यक्रममा बोल्दै उनले पारदर्शिता सबैभन्दा महत्त्वपूर्ण भएको बताए । सुखी नेपाली, समृद्ध नेपालको नारा पूरा गर्न सुशासन चाहिन्छ र सुशासनका लागि आर्थिक पारदर्शिता अपरिहार्य कुरा हो, श्रेष्ठले भने । अरूलाई मर्यादित गर्न आफंै मर्यादित हुनुपर्ने तर्क गर्दै श्रेष्ठले प्रदेश सरकारलाई मर्यादित र व्यवस्थित बनाउन सार्वजनिक लेखा समितिले भूमिका खेल्नुपर्ने बताए । आर्थिक मामिला तथा योजना मन्त्री कैलाशप्रसाद ढुंगेलले प्रदेश सरकार पनि नयाँ भएकोले गलत बाटोमा हिँड्न नदिन सार्वजनिक लेखा समितिले भूमिका खेल्नुपर्ने बताए । प्रमुख प्रतिपक्षी दलका नेता इन्द्रबहादुर बानियाँले सरकारले काम गर्दा कानुन मिच्ने काम भए नभएको हेर्ने जिम्मेवारी लेखा समितिको भएको भन्दै जनतासँग सम्बन्धित संस्थालाई पनि नियमन र निर्देशन गर्न सक्ने बताए । समितिका सभापति न्हुच्छेनारायण श्रेष्ठले प्रदेशमा आर्थिक पारदर्शिता र वित्तीय अनुशासन कायम गराउन समितिले भूमिका खेल्ने दाबी गरे । यसैगरी, सार्वजनिक लेखा समितिका सदस्यहरूलाई समितिको काम, कर्तव्य र अधिकारबारे अभिमुखीकरण गरिएको छ । समितिको क्षेत्राधिकार, सार्वजनिक लेखा परीक्षण, सार्वजनिक खरिद व्यवस्था, खर्च व्यवस्थापन र मितव्ययीता, पारदर्शिता र भ्रष्टाचारबारे पूर्वसचिव श्रीधर सापकोटा, सोमबहादुर थापा र पूर्व उपमहालेखा परीक्षक खेमप्रसाद दाहालले सहजीकरण गरेका थिए । व्यवस्थापिका सांसदको सार्वजनिक लेखा समितिका पूर्वसदस्य विरोध खतिवडाले आफ्ना अनुभव सुनाएका थिए ।"
जोखिम क्षेत्रमा घर,"रामेछाप खोला बग्ने र कोसीले कटान गर्ने ठाउँमा भूकम्पपीडितले धमाधम घर बनाउन थालेका छन् । खोलाले बनाएको बगरमा जग खनेर घर बनाउनेहरूलाई नियमविपरीत किस्ता उपलब्ध भइरहेको छ । सरकारले जोखिमयुक्त स्थानमा फेरि घर बनाउन नदिने भनेको छ । भूकम्पपीडितले घर पुनर्निर्माणको प्राविधिकले पहिलो पटक निरीक्षण गर्ने फाराममा नै सुरक्षित जग्गाको पहिचानको सूचक राखिएको छ । खोला र कोसीको बगर, पहिरो बग्ने स्थान र चिरा परेको जमिनभन्दा टाढा घर रहेनरहेको सूचक भर्नुपर्छ । जोखिम स्थानमा घडेरी परे त्यस्तो जग्गामा बनेका घर किस्ताका लागि स्वीकृत गर्न मिल्दैन । तर प्राविधिकले निरीक्षण नै नगरी लाभग्राहीले फोटो ल्याएको भरमा जोखिमयुक्त स्थानका घरहरूलाई दोस्रो किस्ताका लागि सिफारिस गरिदिएका छन् । जुन निरीक्षण फर्ममा गरिएको चरम लापरबाही हो । अनुदान दिनकै लागि फर्म भरेको जस्तो भयो, भुजीका रेशमबहादुर सुनुवारले भने । मन्थली १ को भुत्याहा खोलाको बगरमा धमाधम घर निर्माण भइरहेका छन् । उक्त स्थान बाढीको जोखिम क्षेत्रमा पर्छ । केही वर्षअघिसम्म खोला बगेको उक्त क्षेत्रमा घर हाल्नेलाई किस्तासमेत दिइसकिएको छ । जोखिमयुक्त घर बनाउने कार्यलाई कसैले निरुत्साहित गरेका छैनन् । उल्टै नम्बरी जग्गा र खोला नबग्ने भन्दै गलत कामलाई प्रोत्साहन गर्ने बढेका छन् ।रणजोर खोला किनार, तामाकोसीको किनारमा जोखिम मोलेर घर हाल्ने पनि उत्तिकै छन् । गोकुलगंगाको शिवालय, मन्थली नगरपाकिलाको गाईखुरा, कुनाउरी, मुगिटार, हात्तीटार, रामेछाप नगरपालिकाको साँघुटार, खाँडादेविको सित्खाजस्ता क्षेत्रमा खोला किनारमा नै भूकम्प प्रतिरोधी घर बनेका छन् । उक्त ठाउँहरू जुनसुकै बेलामा पनि जोखिममा पर्ने अवस्था छ । खोला र नदीमा बाढी आउँदा छोपिने र बग्ने स्थानमै घर हाल्ने क्रम अझै जारी छ । भूकम्पबाट घरबारविहीन भएका परिवारलाई सुरक्षित र व्यवस्थित बसोबास गराउन सक्नुपर्दथ्यो, नेकपा एमालेका जिल्ला सचिव आनन्द श्रेष्ठले भने, सरकारले त्यसमा अपनाउनुपर्ने नीतिमा चुक्यो । सरकारले विपत् व्यवस्थापनको नीतिलाई अहिले नै कडा गरेर पूर्वसुरक्षा अपनाउन सकेको भए भोलिका दिनमा हाँप र झाँप गरी मैले यो गरेँ ऊ गरें भन्नु नै पर्दैनथ्यो । आफ्ना लागि बनाएको घर सुरक्षित बनाऊ भन्ने कुराको चेत नागरिकलाई छैन । श्रेष्ठले भने, कसरी हुन्छ, सरकारलाई देखाउनका लागि भए पनि घर बनाइदिएको जस्तो गरी नागरिकले जस्तो पायो त्यस्तै जग्गामा घर हालेका छन्, त्यही घरबाट नाफा कमाउने पनि छन् । श्रेष्ठले भने, जनप्रतिनिधिले पनि विपत् व्यवस्थापनको पाटो बिर्सेर अहिले जसरी हुन्छ किस्ता दिलाउनका लागि जोडबल गरेका छन्, जुन भविष्यका लागि सुखद छैन । उमाकुण्डको भुजीमा ७ परिवारले भूगर्भविद्ले जोखिम भनेकै स्थानमा घर हाले । तत्काल सुरक्षित स्थानमा सर्नुपर्ने सूचीमा समावेश उनीहरू अहिले दोस्रो र तेस्रो किस्ता लिन धाइरहेका छन् । वडा अध्यक्ष रुद्रमणि नेवार भन्छन्, जस्तो कागज गर्न पनि तयार छौं, हामीलाई किस्ता चाहियो भनेर दबाब आइरहेको छ । भूकम्पपीडितको नाममा सुरक्षित स्थानमा बसोबासका लागि जग्गा खरिदका लागि जनही २ लाख निकासा भएको छ । एकातिर सरकार सुरक्षित स्थानमा जाउँ भनेर पैसा पठाउँदै छ भने अर्कोतिर भूकम्पपीडित चाहिँ जोखिममै घर बनाएर यहीं बस्छु बरु कागज गर्छु किस्ता देऊ भन्छन्, नेवारले भने, सरकारकै नीतिविपरीत कसरी किस्ता दिन सिफारिस गरूँं ? अन्योलमा छु । सरकारले जोखिमजन्य स्थानमा बसोबास गर्नेलाई फेरि त्यही स्थानमा घर बनाउन निरुत्साहित गरेको छ । जोखिम क्षेत्रमा रहेका पीडितहरूमध्ये विभिन्न स्थानीय तहका १ सय ५१ जनालाई सुरक्षित स्थानमा जग्गा खरिद गरी घर बनाउन २ लाखका दरले रकम पठाएको छ । राष्ट्रिय पुनर्निर्माण प्राधिकरणअन्तर्गत अनुदान व्यवस्थापन तथा स्थानीय पूर्वाधारसम्बन्धी जिल्ला आयोजना कार्यान्वयन इकाईका प्रमुख कृष्णलाल पियाले भने, रामेछापमा अहिलेसम्म ५६ जनाले सुरक्षित स्थानमा जग्गा खरिद गरेका छन् । केही प्रक्रियामा रहेको उनले बताए ।"
जिरी नगरमा ३२ मुद्दा,दोलखा (कास) जिरी नगरपालिकामा एक वर्षको अवधिका ३२ मुद्दा परेका छन् । लिखित र अलिखित गरी ३२ मुद्दा परेको उपमेयर कृष्णकुमारी बुढाथोकीले बताइन् । लिखित एक दर्जन मुद्दामध्ये ५ मुद्दा मिलापत्र गराएको उनले बताइन् । बुढाथोकीले ५ मुद्दाका झगडीयाहरू सम्पर्कमा आएका छैनन् । २३ वर्षको शिक्षण पेसाका अनुभवले पनि आफूलाई मुद्दा मिलाउन सहज भएको बुढाथोकीलाई बताइन् । नगरपालिकामा परेका मुद्दाहरू बुढाथोकीसहित वडाध्यक्ष निमासाङ्गे शेर्पा र तेजबहादुर खड्काको न्यायिक समितिले हेर्ने गरेको थियो । मौखिक मुद्दालाई न्यायिक समितिको रायमा छलफलबाट टुंग्याउने गरिएको उनले बताइन् । तर शेर्पा र खड्काले नभ्याउने बताएपछि नगरसभाले उनीहरूका ठाउँमा वडा सदस्यहरू रश्मिला राई र मञ्जु खड्कालाई समितिमा मनोनीत गरेको छ । संयोजक बुढाथोकीका अनुासर अधिकांश मुद्दा साँध सिमानाका आउने गरेको उनको भनाइ छ । त्यसपछि महिला हिंसा र छिमेकीबीचका मनमुटावका उजुरी आउने गरेको उनले बताइन् ।
अवैध बालुवा उद्योग बन्द,"धादिङ (कास) जिल्ला वन कार्यालय धादिङले बुढीगण्डकी छेउको मैदीस्थित सामुदायिक वनमा अवैधरूपमा सञ्चालित ३ बालुवा प्रशोधन केन्द्र (फिरफिरे) नियन्त्रणमा लिएको छ । स्थानीय बालुवा तस्करले जंगलभित्रै सञ्चालन गरेका बालुवा खानी र फिरफिरे सञ्चालन गर्ने थ्रिफेज विद्युतीय उपकरणसमेत कार्यालयले बरामद गरेको छ । जिल्ला वन कार्यालय धादिङबाट वन अधिकृत इमानाथ पौडेलको नेतृत्वमा खटिएको गस्ती टोलीले जिल्लाको ज्वालामुखी गाउँपालिका१ को मजुवा सिमलटार महिला सामुदायिक वन क्षेत्रभित्र अवैध रूपमा राखिएको अवैध फिरफिरे नियन्त्रणमा लिइएको हो । सदरमुकाममा समेत सुराकी राखेर अवैध रूपमा खानी र बालुवा उद्योग सञ्चालन गर्ने उद्योगीहरू गस्ती टोली गएको थाहा पाएर भागेका थिए । गस्ती टोलीले २ थान एचपी सिंगल फेज इलेक्ट्रिक मोटर, एक थान पम्पसेट बरामद गरेको थियो ।"
गाउँपालिकाको नाम फेर्न माग,"सिन्धुपाल्चोक (कास) जिल्लाको दक्षिणपूर्व लिसखुंपाखरका स्थानीयले गाउँपालिकाको नाम परिर्वतन गर्न माग गरेका छन् । लिसंखुपाखरको बदलामा ताङ्जो महाकाला हरिसिद्वि नाम राख्न आग्रह गर्दै स्थानीयले गाउँपालिकालाई ज्ञापनपत्र बुझाएका हुन् । उनीहरूले लिसंखु र पाखर गरी दुईटा मात्रै वडाका नाममा गाउँपालिकाको नाम राखिएको गुनासो गरेका छन् । ठूलोधादिङस्थित प्रसिद्ध ताङ्जो महाकाला हरिसिद्धिको नामबाट गाउँपालिकाको नाम राखियोस् भन्ने हाम्रो अनुरोध छ , मन्दिर संरक्षण समितिका अध्यक्ष तिर्थ लामाले गाउँपालिका अध्यक्ष कमल नेपाललाई ज्ञापनपत्र बुझाउँदै भने । उनले पर्यटकीय क्षेत्रको बलियो संम्भावना रहेको मन्दिरको नाममा गाउँपालिकाको नाम राख्नु उचित हुने दाबी गरे ।"
फिल्टर किन्न चन्दा अभियान,हेटौंडा (कास) विद्यालयमा शुद्ध पिउने पानीको अभाव भएपछि मकवानपुरका एक विद्यार्थीले पानीका लागि फिल्टर अभियान सुरु गरेका छन् । विद्यालयको आर्थिक अवस्था कमजोर भएकाले स्वच्छ पानी पिउन फिल्टर खरिद गर्न विद्यार्थीले चन्दा अभियान चलाएका हुन् ।इन्द्रसरोवर गाउँपालिका५ खड्बुस्थित महाचुनी माध्यमिक विद्यालयमा अध्यनरत कक्षा ८ का विद्यार्थी प्रदीप वाइबाले रकम संकलन गर्दै पानी पिउनका लागि फिल्टर किन्न थालेका हुन् । वर्षाको सुरुवातसँगै विद्यालयले खानेपानीको लागि प्रयोग गरिहेको मुहानबाट पानी फोहोर आउन थालेपछि विद्यार्थी आफैंले पैसा संकलन गरेर फिल्टर खरिद गर्न थालेको उनले बताए । विद्यालयभन्दा करिब २ किलोमिटर टाढाबाट पाइपमार्फत ल्याइएको पानीको मुहानमा भल पस्दा वर्षायाममा विद्यार्थी फोहोर पानी पिउन बाध्य छन् । विद्यालयका प्रधानाध्यापक शान्तलाल लामाले विद्यार्थीले संकलन गरेको पैसा अपुग भए विद्यालयले थपेर फिल्टर किन्ने अभियान सफल पार्ने बताए ।
कृषिमा क्रियाशील युवालाई अनुदान दिइने,"हेटौंडा (कास) कृषि क्षेत्रमा क्रियाशील युवालाई प्रोत्साहित गर्ने उद्देश्यले मनहरी गाउँपालिकाले ३७ जनालाई अनुदान दिने भएको छ । अनुदान उपलब्ध गराउने युवाको नाम पनि गाउँपालिकाले छनोट गरिसकेको छ । गाउँपालिकाको प्रत्येक वडाका कृषिकर्ममा जुटेका युवालाई अनुदान रकम उपलब्ध गराउन लागेको हो । विदेश पलायन हुनबाट रोक्न र गाउँमै व्यावसायिक किसिमले कृषिकर्ममा लाग्ने प्रोत्साहित गर्ने उद्देश्यले युवालाई लक्षित गरेर कृषि अनुदान उपलब्ध गराउन लागेको गाउँपालिकाको अध्यक्ष एकराज उप्रेतीले बताए । आधुनिक ढंगले कृषिकर्ममा युवालाई संलग्न गराएर आत्मनिर्भर बनाउनेतर्फ गापाले योजना बनाएको छ, उनले भने । गाउँपालिकाले माछापालन, च्याउ खेती र टनेलसहितको तरकारी खेतीलगायतका क्षेत्रमा लाग्ने युवालाई अनुदान दिन लागेको हो । च्याउखेतीका लागि ५ जनालाई प्रतिव्यक्ति २० हजार, टनेलसहित तरकारी खेतीका लागि १० जनालाई प्रतिव्यक्ति २० हजार, थोपा सिँचाइसहितको तरकारीखेतीका लागि ९ जनालाई प्रतिव्यक्ति ३० हजार र माछापालनका लागि १३ जनालाई प्रतिव्यक्ति १५ हजार रुपैयाँका दरले अनुदान दिने गापाको प्रशासकीय अधिकृत किसान न्यौपानेले बताए । गापाले युवा लक्षित कृषि अनुदानका लागि १० रुपैयाँ चालू आवको निम्ति विनियोजित गरेको थियो ।"
मकै र कोदो उत्पादन घटयो,"नुवाकोट (कास) नुवाकोटमा आकाशे पानीको भरमा खेती गरिने खाद्यबालीको उत्पादन निरन्तर घटदै गएको छ । यस्ता बालीमा कोदो, गहुँ, मकै र जौ छन् । जिल्लामा आर्थिक वर्ष ०६९७० मा कोदो ९ हजार १ सय ५३ टन उत्पादन भएको थियो तर आर्थिक वर्ष ०७३७४ मा जम्मा ६ हजार ७ सय ३५ टन उत्पादन भएको छ । कोदोबाली ५ वर्षको अनुपातमा उत्पादन घटेर २ हजार ४ सय १८ टनमा झरेको छ । त्यसैगरी, गहुँबाली आव ०६९७० मा १३ हजार ३ सय २१ बाट ०७३७४ मा १२ हजार ५ सय टनमा सीमित भएको छ । तर आव ०७२७३ मा भने यसको उत्पादन ११ हजार ६ सय ४७ मेट्रिक टनमा झरेर बढेको हो । बीचमा गहुँबाली लगाउने किसानले आलुखेती त्यसपछि गहुँ लगाएकाले घटबढ नभएको कृषि विकास कार्यालयले जनाएको छ । त्यसैगरी, मुख्य खाद्यबाली मकै आव ०६९७० मा ५९ हजार १ सय १९ टन उत्पादन भएकोमा आब ०७३७४ मा ५४ हजार ५९२ टनमा उत्पादन भएको जिल्ला कृषि विकास कार्यालयले जनाएको छ ।"
अवैध मदिरा नष्ट,"हेटौंडा (कास) जिल्ला प्रहरी कार्यालय मकवानपुरले विभिन्न स्थानमा बरामद गरेको ३ सय लिटर मदिरा नष्ट गरेको छ । भीमफेदी गाउँपालिका१ भैसेस्थित सानुटारका ४ पसलबाट सय लिटर घरेलु मदिरा बरामद गर्नुको साथै मदिरा उत्पादन गर्न तयार पारेको २ हजार लिटर कच्चा पदार्थलगायतका भाँडाकुँडा बरामद गरेको हो । त्यसैगरी शुक्रबार नेवारीपानीबाट प्रहरीले ३ सय लिटरभन्दा बढी घरेलु मदिरा बरामद गरेको थियो । घरेलु मदिराका कारणले समाजमा गुन्डागर्दी र घरेलु हिंसाका घटना हुने भएकाले यसलाई नियन्त्रण गर्ने अभियान चलाएको हो, प्रहरी उपरीक्षक लोकेन्द्र श्रेष्ठले बताए । श्रेष्ठले जिप्रका हेटांैडाको जिम्मेवारी सम्हालेपछि अवैध मदिरा नष्ट पार्ने अभियानलाई तीव्रता दिएका हुन् । श्रेष्ठले पदवहाली गरेका ११ दिनमा १ हजार ९ सय २१ लिटर घरेलु मदिरा, ४ हजार ५ सय ५० लिटर कच्चा पदार्थ, २ सवारी साधनसहित ८ जनालाई पक्राउ गरेर कानुनी कारबाही चलाइसकेको छ । श्रेष्ठले कार्यालयभित्र मदिरा र सूर्तिजन्य पदार्थ निषेध गरेका छन् । सबैभन्दा पहिला प्रहरी नै अनुशासित हुन जरुरी छ, उपरीक्षक श्रेष्ठले भने, अनुशासित प्रहरीले मात्र नागरिकको धनजनको सुंरक्षा गर्न सक्छ ।"
बदल्दै वीर अस्पताल,"काठमाडौं उज्यालो वातावरण , रगिंन भित्ता, सफा टिलिक्क करिडोर अनि नाकमुख नथुनी छिर्न पाइने शौचालय । मुलुककै जेठो अस्पताल वीरको यस्तो स्वरूप यसरी फेरिएला भनेर बिरामीपक्षले सायदै सोचेका थिए । आजभोलि वीर अस्पतालको स्वरूप साँच्चिकै बदलिएको छ । केही दिनअघि उपचार गरी फलोअप उपचारमा आएका बिरामी अस्पतालको नयाँ संरचना देखेर चकितै पर्छन् ।पहिले अस्पतालको शौचालय कहाँ छ भनेर परैबाट गन्हाउने गन्धबाटै थाहा हुन्थ्यो । आजभोलि कता छ भनेर खोज्नुपर्ने हुन्छ । १० दिनअघि स्वास्थ्य राज्यमन्त्री पद्मा अर्यालले पुरुष शौचालय सफा गरेर वीर अस्पताल सरसफाइ अभियान सुरु गरिन् । यसलाई निरन्तरता दिँदै छन्, हास्यकलाकार तथा सामाजिक अभियन्ता सीताराम कट्टेल (धुर्मुस) । टुटेफुटेका धारा, दिसापिसाब भरिएर गन्हाउने शौचालय, पहेँलो करिडोर अनि पुरानो मक्केको भित्ता । यस्तै बेहाल थियो अस्पतलाको अवस्था । अब भने बदलरहेको छ । बत्ती र टेलिफोनका यत्रतत्र छरिएका, लत्रिएका तारहरू पनि व्यवस्थित भइसकेका छन् । बिजुलीका चिम नभएका ठाउँमा बत्ती जडान गरिएको छ । त्यस्तै, अस्पताल प्रशासन वरपरका भित्तामा चित्रसहित भित्ता सजाइएको छ । महिला शौचालय, नेफ्रो विभाग पस्ने भित्तातिर पनि चित्र बनेका छन् । अभियन्ता कट्टेल भन्छन्, एक दिन सफा गर्ने भनेर छिरेका थियौं, अस्पताल अलि व्यवस्थित देखेर रङरोगन र मर्मतसम्हार गर्न लागेको हो । अस्पताल सरसफाइ र मर्मतसम्हारका लागि कट्टेललाई करिब एक सय सहयोगीले साथ दिइरहेका छन् । जसमा पशुपति मन्दिर र विमानस्थल सरसफाइ अभियन्ता खेम शर्मा,भद्रगोल टेलिसिरियल टिम, दारी ग्याङ, बाग्मती सरसफाइ अभियान, अस्पताल प्रशासन र स्वास्थ्य मन्त्रालय पनि ।अहिलेसम्मको सरसफाइमा १७ लाख रुपैयाँ खर्च भइसकेको र पूरै काम सक्ने ५० लाख लाग्ने कट्टेलले बताए । सरसफाइमा १५ र रङरोगनमा ४७ कर्मचारी खटिएका छन् । एक समूह अस्पताल परिसरमा अलमल परेका बिरामी र कुरुवालाई सहज पार्न लागिपरेको छ । यो समूहले बिरामीलाई टिकट लिने, दिसापिसाबलगायतका परीक्षण ल्याब देखाउने र डाक्टर भेटाउने काममा सघाउँछन् । कट्टेल भन्छन्, बिरामीले निजी अस्पतालमा जस्तै सजिलो गरी उपचार सेवा पाऊन्, अलमलमा नपरुन् । कर्मचारी सबैलाई कट्टेल आफैंले धुर्मुससुन्तली फाउन्डेसनमार्फत ज्याला, खाजा र सुत्ने व्यवस्था मिलाइएका छन् । उनी आफैं बिहान ६ बजेदेखि राति १२ बजेसम्म खटिएर काम गर्छन्, अस्पतालमै खान्छन्, सुत्छन् । कामको चापले होला नमिल्दो जीवनशैलीका कारण उनी आफैं बिरामी छन् । उपचार गराउँदै, औषधि खाँदै काम गरिरहेका छन् । बिरामी अवस्थामा पनि उनी हँसाउन भने छाडैनन् । भन्छन्, ग्यास्ट्रिकमा त मैले पीएचडी नै गरिसकेँ, खानपिन नमिले कि समातिहाल्छ । तयारी नगरी यो अभियानमा प्रवेश गरेकाले उनलाई काम गर्न अलि गाह्रो छ । अस्पतालमा सेवा लिन पनि पहिलेभन्दा सहज हुँदै गएको छ । कुन विभागमा कस्तो सेवा छ भनेर अस्पताल छिर्नेबित्तिकै थाहा पाउन बिरामीलाई निकै बेर चहार्नुपर्ने पनि समस्या पनि सल्टिदै छ । तल्लो तलामै डिजिटल माध्यमबाट विस्तृत जानकारी लिन मिल्छ । परिसरका अनावश्यक फ्लेक्स र होडिङ बोर्ड पनि हटाइएका छन् । प्रत्येक विभागका भित्तामा लेखिएका नाम मेटिएको छ । यसलाई पनि डिजिटल बनाउने तयारी रहेको कट्टेल बताउँछन् । अस्पतालको बदलिँदो स्वरूपले स्वास्थ्यकर्मी र अन्य कर्मचारीलाई समेत काम गर्ने नयाँ जाँगर थपिदिएको वीरका निर्देशक डा भूपेन्द्र बस्नेतले बताए । उनले भने, यो अभियानमार्फत सधंै क्रियाशील भएर काम गर्ने सिस्टम बसोस् ।"
साइकल चलाउनु चुनौती,"काठमाडौं जताततै मोटरसाइकल र कार । चारपांग्रे सार्वजनिक सवारीको हेपाहा प्रवृत्तिले त्रासपूर्ण वातावरण सिर्जना गरिदिन्छ साइकल चालकको लागि । कहिले कुन गाडी हुँइकिएर आउने हो र दुर्घटनामा परिने हो डरले सताइरहन्छ । सडकमा धुवाँ र धूलोले पैदलयात्री मात्र होइन साइकल चालक पनि हैरान छन् । आफूले वातावरणमैत्री साधन चलाइरहेकोमा एकातिर गर्व महसुस गर्छन् भने अर्कातिर पेट्रोलडिजेलले चल्ने सवारीको धुवाँ खाँदै हिँड्नुपर्ने हुन्छ । अझ साइकलको न नम्बर प्लेट हुन्छ न त कुनै सरकारी निकायमा दर्ता भएका हुन्छन् । यसले गर्दा चोरी हुने तर कुनै निकायले चासो नदिने गरेको साइकल चालकको गुनासो छ । ट्राफिक प्रहरी साइकल चोर पत्ता लगाउने आफ्नो जिम्मेवारी नभएको भन्दै पन्सिन्टन् र खोज्दिन पनि पहल नगर्ने चालक बताउँछन् । शनिबार नेपाल साइकल तथा ह्वीलचेयर समाजले सरोकारवालाबीच गरेको छलफल कार्यक्रममा सडकमा साइकल चलाउँदाका कठिनाइ सुनाउनुका साथै साइकल प्रयोगकर्ताले आगामी दिनमा ह्वीलचेयर र साइकलका लागि अलग लेन राख्न सरोकारवालालाई आग्रह गरेका छन् । काठमाडौं महानगरपालिका, ललितपुर महानगरपालिकासहित उपत्यकाका अन्य स्थानीय तहका पदाधिकारी, सडक विभाग, सहरी पूर्वाधार विकासमा संलग्न पक्ष, भौतिक निर्माण र वातावरणका अध्येतालाई आउँदा दिनमा सडक कसरी साइकलचालकमैत्री बनाउने विषय ध्यानमा राख्न उनीहरूले सुझाव दिए । बाटो चौडा हुँदै गर्दा नीतिनिर्माण तहमा बस्नेहरूको मानसिकता संकुचित भइरहेको छ, समाजका अध्यक्ष रत्नराम श्रेष्ठले भने, सडक सबैको साझा हो । कमजोर वर्गलाई ध्यानमा राखेर भौतिक निर्माण अघि बढाउनुपर्नेमा उनीहरूलाई नै बेवास्ता गरिएको छ । उपत्यकामा कार तथा मोटरसाइकलको चाप दिनहुँ बढिरहँदा प्रदूषण कम गर्न र स्वास्थ्यका दृष्टिकोणले महत्त्वपूर्ण साइकलचालकको संख्या वृद्धि गर्नेतर्फ राज्यले ध्यान नदिनु दुर्भाग्यपूर्ण रहेको उनको भनाइ छ । साइकल लेन र प्रयोगकर्ताबारेका अध्येता सोमराज रानाले उपत्यकाजस्तो वातावरण, भौगोलिक अवस्थिति र जनसंख्या भएको स्थानमा आवतजावतमा साइकलजस्तो सहज अन्य सवारीसाधन नहुने बताए । उनको भनाइमा अहिले पनि सवारी चापलाई मध्यनजर गर्दै विभिन्न स्थानमा साइकलको लागि छुट्टै लेन र वैकल्पिक बाटो बनाउन सकिन्छ । यसले साइकलचालकलाई सुरक्षति वातावरण सिर्जना गर्नुका साथै अन्यलाई पनि साइकल प्रयोग गर्न प्रोत्साहित गर्छ । वातावरण अध्येता यादवप्रसाद जोशीले उपत्यकामा गाडीको धुवाँ र धूलोले सास फेर्नै कठिन बनाइरहेको अवस्थामा साइकलको प्रयोग बढाउन सके प्रदूषण नियन्त्रण हुने धारणा राखे । दीर्घकालीन यातायात योजना बनाउँदै युरोपका धेरै सहर साइकलमैत्री भइसकेको उदाहरणसहित उनले भने, वायु प्रदूषण र साइकल प्रयोग दुवै एकअर्कासँग गहिरो सम्बन्ध राख्छन् । साइकल प्रयोगकर्तालाई प्रोत्साहित गर्नुपर्यो प्रदूषण आफैं बिस्तारै न्यून हँुदै जानेछ । सडक विभागका मध्यमाञ्चल क्षेत्रीय निर्देशक शिवहरि सापकोटाले साइकल सहज भए पनि उपत्यकामा चलाउनु चुनौतीपूर्ण रहेको बताए । सहभागीहरूले साइकल आयातमा ६ प्रतिशत र गुणस्तरीय मास्क भित्र्याउँदा २५ प्रतिशतसम्म कर लगाइनुले साइकल प्रयोगकर्ता झनै निरुत्साहित भएको बताए । काठमाडौं महानगरकी उपमेयर हरिप्रभा खड्गीले भनिन्, पहिले बनिसकेको सडकलाई भत्काउने भन्ने हुन्न । तर नयाँ बनाउँदा हामी पक्कै पनि यी कुरालाई ध्यानमा राख्नेछौं । उपस्थित कीर्तिपुर नगरपालिकाकी उपमेयर सरस्वती खड्का, ललितपुर महानगरपालिकाकी उपमेयर गीता सत्याल र दक्षिणकालीका मेयर मोहन बस्नेतले साइकल चालकका चाहना आगामी दिनमा विकास निर्माणका कार्य गर्दा सम्बोधन गरिने प्रतिबद्धता व्यक्त गरे ।"
लोपोन्मुख नाच संरक्षणमा चासो,"ललितपुर (कास) पाटनका स्थानीय गुठियारले पाटन दरबार क्षेत्रसँग सम्बन्धित लोपन्मुख अर्मूत सांस्कृतिक सम्पदाको संरक्षण प्रवद्र्धन गर्न संस्कृति मन्त्री रवीन्द्र अधिकारीको ध्यानआर्कषण गराएका छन् । भूकम्पले क्षतिग्रस्त दरबार क्षेत्रमा भइरहेको पुनर्निर्माण निरीक्षण गर्ने क्रममा मन्त्री अधिकारीसमक्ष गुठियारले पर्याप्त बजेट, राज्यमा पहुँचको अभावले देवी नाच लोप हँुदै गएको बताएका छन् । मन्त्री अधिकारीले दरबारका मूर्तअमूर्त सम्पदा संरक्षण गर्न विषेश योजना ल्याउने प्रतिबद्धता जनाएका छन् । उनले पुनर्निर्माण गर्न आवश्यक सहयोग गर्ने पनि बताए । दरबार क्षेत्रसँग सम्बन्धित लिच्छवी, मल्ल र शाहकालीन गरेर मुख्य ७ पर्व छन् । यी तीन कालीन पर्वबीच एकआपसमा अन्तरसम्बन्धित छन् । गुठी संस्थानले दरबारको लिच्छवीकालीन मानमानेश्वरी मन्दिरमा रेस्टुरेन्ट सञ्चालन गर्न ठेकेदारलाई अनुमति दिएपछि मुख्य पर्व नै लोप भएको छ । अहिले ठेकेदारले मन्दिरमा कासा प्यगोडा रेस्टुरेन्ट सञ्चालन गरिरहेको छ । मुख्य लिच्छवीकालीन पर्व लोपसँगै विजयदशमीमा मूलचोकमा नचाइने ठेचोको नवदुर्गा नाच, कालरात्रि पर्व, पाटन नक:बहिलको अष्टमातृका नाचको गमन पर्व, थसिमल पाँयो (खड्गजात्रा) बन्द छन् । स्थानीय गुठियार ललितपुर महानगपालिकाका जनप्रतिनिधिले गुठी संस्थानले लगाएको ठेक्का रद्द गर्नुपर्ने पक्षमा छन् । गुठी संस्थान ललितपुर शाखा कार्यालय पनि ठेक्का रद्द गर्न सक्ने बताउँछन् । ललितपुर महानगरपालिकाका मेयर चिरीबाबु महर्जनले सांस्कृतिक सम्पदा संरक्षण गर्न आवश्यक पहल गर्ने बताए । मन्त्रालयले पनि टेवा पुर्याउनुपर्छ, उनले भने । दरबार क्षेत्रसँग सम्बन्धित नाच लोपसँगै पर्यटनलाई मुख्य आम्दानी बनाउँदै आएको ललितपुर महानगरपालिका, पाटन संग्रहालय, गोल्डेन टेम्पल, रुद्रवर्ण महाविहार, कुम्भेश्वर, बंगलामुखीको प्रर्याप्त आम्दानीमा हुन सकेको छैन । पर्यटकबाट धानिरहेका संघसंस्था, होटल तथा रेस्टुरेन्टहरूमा जेनतेन सञ्चालनमा छ । पुरात्तत्व विभागका महानिर्देशक भेषनारायायण दाहालले संस्कृति संरक्षण गर्न बाधक देखिएका कानुन संशोधन गर्न पहल गरिने बताए । दरबार क्षेत्रमा पुनर्निर्माणको जिम्मेवार सम्हालिरहेका काठमाडौं उपत्यका संरक्षण कोषका निर्देशक रोहित रञ्जितकारले मन्त्री अधिकारीसमक्ष विश्वप्रसिद्ध कृष्णमन्दिर दुई महिना, चार नारायण मन्दिर ११ महिनामा सकिने जानकारी दिए ।ललितपुर महानगरपालिका ९ नम्बर वडाध्यक्ष राजु महर्जनले देवी नाचलगायतको संरक्षण गर्न समयानुकूल दरबन्दी रकममा वृद्धि गरिने बताए । नाच सञ्चालन गर्न कार्यालयबाट दिँदै आइरहेको रकम अपुग छ, उनले भने । यस्तै १२ नम्बरका वडाध्यक्ष नारायणलाल अवाले र १६ नम्बरका वडाध्यक्ष निर्मलरत्न शाक्यले सांस्कृतिक राजधानी बनाउन पहल गर्न आग्रह गरेका छन् । मन्त्री अधिकारीले पुन:निर्माण भइरहेको चार नारायण मन्दिर, हरिशंकर मन्दिर, कृष्ण मन्दिरको अवलोकन गर्दै सुन्दरी चोकको काष्ठकला, प्रस्तरकला, भण्डारखाल बगैचाँमा भूकम्पबाट क्षतिग्रस्त काष्ठकलाको पाटन संग्रहालय, अवलोकन गरेका थिए ।"
ट्राफिक बत्ती मर्मत गरिने,"काठमाडौं सडक विभागले काठमाडौंका सडकमा जीर्ण अवस्थामा रहेका सबै ट्राफिक बत्ती मर्मत गर्ने तयारी गरेको छ । विभागले १० वर्षदेखि अलपत्र परेका ट्राफिक बत्तीलाई मर्मत गरेर पुरानै अवस्थामा ल्याउने तयारी गरेको हो । केही दिनअघि गृह र भौतिक पूर्वाधार तथा यातायात मन्त्रालयका उच्च अधिकारीहरूको छलफलमा ट्राफिक बत्ती मर्मत गर्ने निर्णय भएको थियो । ट्राफिक बत्ती पुरानै अवस्थामा ल्याउने तयारीमा छौं, सडक विभागका सडक सुरक्षा तथा ट्राफिक शाखा प्रमुख दीप बाराहीले भने, त्यसका लागि प्रक्रिया थालिसकेको छौं । थापाथली चोक, कोटेश्वर, गौशला, त्रिपुरेश्वर, कलंकी र बालाजुलगायतका चोकको बत्ती मर्मत गरिने उनले बताए । जापान सरकारले २० वर्षअघि जडान गरेका उपत्यकाका १० स्थानभन्दा बढी चोकका ट्राफिक बत्ती १० वर्षदेखि बल्दैनन् । जापान सरकारको सहयोगमा निर्मित तीनकुनेसूर्यविनायक सडक खण्डका ६ वटा ट्राफिक बत्ती मात्र बल्छन् । तीन महिनाअघि महाराजगन्जस्थित नारायणगोपाल चोक, सोल्टी मोड, नयाँबानेश्वर चोक, पुतलीसडकस्थित पद्मोदय मोडका लाइट मर्मत गरिएको थियो । कुमारी बैंक र काठमाडौं महानगरपालिका अगाडि स्मार्ट ट्राफिक लाइट जडान गरिएको छ । उपत्यकाका ३५ स्थानमा ३७ वटा ट्राफिक बत्ती जडानका लागि बजेट छुट्याइएको भए पनि जडान हुन सकेका छैनन् । आर्थिक र प्राविधिक पक्ष मूल्यांकन गर्नुपर्छ, बाराहीले भने, तीन महिनाभित्र सबै बत्ती बाल्छौं । भौतिक पूर्वाधार तथा यातायात मन्त्रालयअन्तर्गतको काठमाडौं उपत्यका दिगो सहरी यातायात परियोजनाले टेन्डर प्रक्रिया अघि बढाए पनि काम अघि बढ्न नसकेपछि मर्मत गरेर बत्ती बाल्ने पक्षमा पुगेको विभागका एक अधिकारीले बताए । बजेट कम छ, प्रविधि गुणस्तरको चाहिन्छ । यसैले विदेशी ठेकेदारले टेन्डर हाल्दैनन्, हाम्रा ठेकेदारले निर्माण गर्न सक्ने अवस्था छैन, ती अधिकारीले भने, यही गतिमा हो भने बत्ती जडान गर्न गाह्रो छ । महानगरीय ट्राफिक प्रहरी महाशाखाका सहप्रवक्ता मुकुन्द मरासिनीले ट्राफिक लाइट नहुँदा ट्राफिक प्रहरीलाई सास्ती भएको छ । हातको इसारामा ट्राफिक कन्ट्रोल गर्नुपरेको छ, उनले भने, मर्मत भए नियन्त्रण गर्न निकै सहज हुन्छ ।"
लागूऔषधसहित तीन पक्राउ,"काठमाडौं (कास) प्रहरीले लागूऔषधसहित शुक्रबार तीन जनालाई पक्राउ गरेको छ । त्रिभूवन अन्तरराष्ट्रिय विमानस्थलबाट भारतीय नागरिक पालक्कम कुझिइललाई १३ सय ग्राम लागूऔषधको बोतलसहित पक्राउ गरिएको हो । नागढुंगामा बस चेकजाँचको क्रममा दैलेखबाट आइरहेको ना ४ ख ७७१५ नम्बरको बसबाट सुर्खेतका २० वर्षीय प्रतीक उपाध्याय पक्राउ परेका छन् । उनलाई लुकाएर ल्याइरहेको ९ ग्राम ब्राउनसुगरसहित पक्राउ गरिएको हो । त्यसैगरी भक्तपुरको सिर्जनानगर चोकबाट भेलुखेल बस्ने ३९ वर्षीय राजकुमार मट्टेरलाई प्रहरीले नगद र लागूऔषधसहित पक्राउ गरेको छ । उनको साथ डाइजेपाम, फेनागर र नुर्फिनको १५१५ एम्पुल र १ हजार नगद बरामद भएको प्रहरीले जनाएको छ ।"
दुर्घटनामा मृत्यु,काठमाडौं (कास) बसले मोटरसाइकललाई ठक्कर दिँदा मोटरसाइकल चालकको मृत्यु भएको छ । शुक्रबार सातदोबाटोमा बा ३ ख ९३७५ नम्बरको बसले बा ९२ प ३५९ नम्बरको मोटरसाइकललाई ठक्कर दिएको थियो । जसमा रोल्पा घर भइ इमाडोल बस्दै आएका २० वर्षीय निषेशजंग सुवेदी घाइते भएका थिए । उपचारका क्रममा उनको मृत्यु भएको र बस चालकलाई नियन्त्रणमा लिइएको प्रहरीले जनाएको छ ।
महिला मृत भेटिइन्,काठमाडौं (कास) ढल्कु डेरा गरी बस्दै आएकी एक महिला शनिबार बिहान मृत भेटिएकी छन् । सुनसरी धरानकी ३५ वर्षीय सीता बस्नेत शुक्रबार खाना खाएर सुतेपछि शनिबार बिहान कोठामा मृत भेटिएकी हुन् । यस सम्बन्धमा अनुसन्धान भइरहेको प्रहरीले जनाएको छ ।
रूपन्देहीको दोस्रो जित,"सुर्खेत (कास) कर्णाली प्रिमियर लिग (केपीएल) ट्वान्टी२० क्रिकेटमा धनगढी क्रिकेट एकेडेमीले लगातार तेस्रो जित पाएको छ । रूपन्देही ११ ले शनिबारै त्रिभुवन आर्मी क्लबलाई ४ विकेटले हरायो । आर्मीको यो दोस्रो जित हो ।समूह ए मा टीकापुर क्रिकेट क्लब र रूपन्देही समान ४ अंक बटुल्दै शीर्षस्थानमा छन् । समूह बी मा ६ अंक बटुल्दै धनगढी अगाडि छ । मध्यपश्चिम क्रिकेट क्लब २ अंकसहित दोस्रो स्थानमा छ । मध्यपश्चिमले शनिबारै रोयल राइजिङ क्लबलाई ८ विकेटले हरायो । टस हारेर ब्याटिङ गरेको रोयलले १८५ ओभरमा अलआउट हुँदा ८७ रनमात्रै बनायो । दीपेन्द्र रावत एक्लैले ४ विकेट हात पारे । सुनील सुनारले ३ र भीम धमलाले २ विकेट लिए । ओपनिङ ब्याटिङ गरेका प्रकाश जैसीले ३०, खुसीराम बिकले १६ र दिवान पुनले १३ रन बनाए ।८८ रनको लक्ष्य मध्यपश्चिमले ९ ओभरमा २ विकेट गुमाएर पूरा गर्यो । ओपनर मनोज सुनारले अविजित नटआउट ५३ रन बनाए । उनले २४ बलमा ५ छक्का र ४ चौका प्रहार गरे । कप्तान सुवेन्दु पाण्डे र राजवीर सिंहले समान १४ रन बनाए । म्यान अफ द म्याच दीपेन्द्र रावत भए ।धनगढीले एबिसी स्पोर्ट्सलाई ३२ रनले हरायो । टस जितेको धनगढीले २० ओभरमा ९ विकेट गुमाई १ सय ५३ रन जोडेको थियो । ओपनर सुनील धमलाले ४० रन बनाए । उनले ३५ बलमा ४ चौका प्रहार गरे । वसन्त कार्कीले ३० रन जोड्दा ३ छक्का र १ चौका प्रहार गरे । लोकेश बमले २५ र कप्तान भुवन कार्कर्ीले १५ रन बनाए । एबीसीका सुनील मिश्रा, करण मल्ल र आकाश थापाले २२ विकेट लिए । जवाफमा एबीसीले १ सय २१ रनमै समेटियो । आयुष्मान वमले ३१ र महेश खत्रीले २१ रन जोडे । धनगढीका सुनील धमला, विक्रम ठगुन्ना र भुवन कार्कीले २२ विकेट लिए । प्लेयर अफ द म्याच सुनील धमला घोषित भए ।शनिबारै अर्को खेलमा टस जितेर ब्याटिङ गरेको आर्मीले २० ओभरमा ९ विकेट गुमाई १ सय ५५ रन बनायो । भीम सार्कीले ४३, कप्तान विनोद भण्डारीले ३२ र सागर पुनले २९ रन बनाए । भीमले ३० बलमा ४ चौका र २ छक्का तथा विनोदले १३ बलमा ३ चौका र ३ छक्का प्रहार गरे । रूपन्देहीका कृष्ण कार्की र बसिर अहमदले ४४ विकेट झारेका थिए ।लक्ष्य पछयाएको रूपन्देहीले २२ ओभरमा १ विकेट गुमाई २४ रन बनाउँदा वर्षा भयो । आधा घण्टापछि खेल सुचारु हुँदा रूपन्देहीले ११ ओभरमा ९३ रनको लक्ष्य पायो । रूपन्देहीले ५२ रन स्कोरमा ६ विकेट गुमाउन पुग्दा हारको खतरा देखिएको थियो । सुरज दराईले आक्रामक ब्याटिङ गर्दै १६ बलमा ४ चौका र ४ छक्का प्रहार गरेपछि रूपन्देहीले ६ बलअगावै लक्ष्य पूरा गरेको थियो । सातौं विकेटमा दराईले शक्ति गौचनसँग ४६ रनको साझेदारी गर्दै जितसम्म पुर्याए । प्लेयर अफ द म्याच सुरज दराई घोषित भए ।"
खगेन्द्र र नीरकला च्याम्पियन,"रसुवा (कास) आर्मीका खगेन्द्र भाटले शनिबार तेस्रो टान लाङटाङ म्याराथन दौडको उपाधि जितेका छन् । उनले ३ घण्टा ४९ मिनेट २७ सेकेन्डमा दूरी पार गरेका थिए । ४ घण्टा ६ मिनेट १८ सेकेन्डमा लगाएका आर्मीकै भरत खत्री दोस्रो भए । ४ घण्टा ७ मिनेट ५८ सेकेन्डबाट आर्मीका सुवास कार्की तेस्रो भए । महिलातर्फ नीरकला कुलुङ राईले ४ घण्टा ५७ मिनेट १३ सेकेन्डमा म्याराथन दूरी पार गरेर उपाधि जितिन् । ५ घण्टा २६ मिनेट १९ सेकेन्डबाट पूर्णिमाया राई दोस्रो भएकी छन् । आर्मीकी सरती बासीले ५ घण्टा ५२ मिनेट २० सेकेन्डबाट तेस्रो भइन् । लाङटाङको क्यान्जिङ भ्यालीबाट सुरु म्याराथन लाङटाङगाउँ, थाङस्याप, घोडातबेला, लामा होटल, रिम्चे, शेर्पागाउँ, खाम्जिङ, वृद्धिम, लिङलिङ हुँदै स्याफ्रुबेसी पुगेर टुंगिएको थियो । ट्रेकिङ एजेन्सिज एसोसिएसन अफ नेपाल (टान) ले ०७२ सालको महाभूकम्प क्षति गरेको लाङटाङ क्षेत्रको पदमार्गलाई मर्मत तथा सुधार, होटल तथा घरहरूको पुनर्निर्माण भएसँगै सुरक्षित छ भन्ने सन्देश फैलाउन तीन वर्षदेखि म्याराथन आयोजना गर्दै आएको टानका अध्यक्ष नवराज दाहालले बताए । महिला र पुरुष दुवैका विजेताले १ लाख ५ हजार, दोस्रोले ७८ हजार ७ सय ५० र तेस्रो हुनेले ५२ हजार ५ सय रुपैयाँ पुरस्कार पाएका थिए ।"
वरीयता दबाबमा शिवराम,"काठमाडौं (कास) नेपाल नम्बर एक गल्फर शिवराम श्रेष्ठका लागि यो सिजन सुखद रहेन । उतारचढावले भरिपूर्ण सिजनमा उनले सहभागिता जनाएका ९ मध्ये ५ प्रतियोगिताको उपाधिमा कब्जा जमाए । दोस्रो वरीयताका भुवन नगरकोटीले ३ तथा धनबहादुर थापाले १ उपाधि जिते । भुवनको उत्कृष्ट प्रदर्शनका कारण शिवरामलाई सिजनको अन्तिम प्रतियोगितामा गल्ती गर्ने कुनै मौका हुने छैन । भुवनले उपाधि जितेको खण्डमा शिवरामको शीर्ष वरीयता धरापमा पर्ने निश्चित छ ।जारी सिजनको अन्तिम प्रतियोगिता सूर्य नेपाल प्रिमियर गल्फ सोमबार सुरु हुँदै छ । डिफेन्डिङ च्याम्पियन शिवरामसामु उपाधि रक्षा गर्दै शीर्ष वरीयता पक्का गर्ने दबाब छ । सूर्य नेपाल टुरअन्तर्गत २०१७१८ सिजनको अन्तिम प्रतियोगिता प्रिमियरलाई नगद पुरस्कारले ठूलो र विशेष बनाइएको छ । कुल १२ लाख ६० हजार रुपैयाँ पुरस्कारको यो प्रतियोगिता विजेताले २ लाख ३० हजार रुपैयाँ जित्ने छन् ।यस सिजन घनश्याम प्रोफेसनल गोल्डेन जुब्ली, सूर्य नेपाल इस्टर्न ओपन, सेन्ट्रन ओपन, एनपीजीए म्याचप्ले, गल्फर पाइलट्स एनपीजीए क्लासिकको उपाधि हात पारेका शिवरामले हालसम्म ६ लाख ६४ हजार २ सय ५० रुपैयाँ पुरस्कारबाट जम्मा गरिसकेका छन् । अर्डर अफ मेरिटको शीर्षस्थानमा शिवरामलाई ५ लाख ३० हजार ५ सय ५० रुपैयाँ पुरस्कारसहित भुवनले पछयाइरहेका छन् । प्रदर्शनमा एकरुपता दिन नसकेका कारण नगद पुरस्कारमा भुवन नगरकोटीभन्दा एक लाख ३३ हजार ७ सय रुपैयाँले अगाडि भए पनि नम्बर एक गल्फरको स्थान शतप्रतिशत सुरक्षित छैन ।शिवरामल जारी सिजन सोचेजस्तो प्रदर्शन नहुनुको प्रमुख कारण खराब पटिङ र प्रशिक्षणमा समय दिन नसकेको शिवरामको भनाइ छ । पछिल्लो प्रदर्शनलाई बिर्सिएर उनी सूर्य नेपाल प्रिमियरको तयारीमा जुटिरहेका छन् । उनले विशेषत: पटिङ र शर्ट गेमलाई सुधार गरिरहेको बताए । यसपालि उपाधि जित्न बढी महत्त्वपूर्ण रहेको र कुनै गल्ती नगरी उपाधि रक्षा गर्न सक्दो कोसिसमा रहने शिवरामको प्रतिवद्धता छ । यो सिजन प्रत्येक प्रतियोगितामा चुनौती दिएका भुवनले धेरै सुधार गरेको शिवरामको भनाइ छ । उनले भुवनसँगै सञ्जय लामालाई पनि कडा प्रतिद्वन्दीका रूपमा लिएका छन् । गत वर्ष सञ्जय र सूर्यप्रसाद शर्मालाई तीन स्ट्रोकले हराउँदै शिवरामले उपाधि जितेका थिए ।"
थ्रीस्टारको उपाधि ह्याट्रिक,उदयपुर गोल्डकप च्याम्पियन थ्रीस्टार क्लब ।
पुम्सेमा मिश्रित सफलता,"काठमाडौं (कास) दोस्रो काठमाडौं अन्तर्राष्ट्रिय ग्यारोगी र पुम्से तेक्वान्दो च्याम्पियनसिपमा शनिबार पुम्से टिम र पेयरमा नेपाली टोली च्याम्पियन भएको छ । सिंगल्सतर्फ दक्षिण कोरियाले सफलता पायो ।टिम पुम्सेमा नेपालका स्युचाटार डोजाङले ३ स्वर्ण र ३ कांस्य, नेपालकै जेसिस स्कुलले १ स्वर्ण र १ रजत तथा सीतापाइला डोजाङले १ स्वर्ण र २ कांस्य पदक जित्दै क्रमश: पहिलो, दोस्रो र तेस्रो भए । टिम पुम्सेका पुरुषतर्फ स्युचाटारका राम गोले, लक्ष्मण गोले र अस्मिन राउतको टिम तथा महिलामा अस्ट्रेलियाका होली स्वाइन, सार्भिका रायना र कातिन्का पेनकेथसम्मिलित टिम उत्कृष्ट भए । सिंगल्स पुम्सेमा भने दक्षिण कोरिया ३ स्वर्ण र १ कांस्यसहित पहिलो भयो । दोस्रो भएको मलेसियाले ३ स्वर्ण जित्यो भने नेपालको जेसिस स्कुल १ स्वर्ण, १ रजत र १ कांस्यसहित तेस्रो भयो । सिंगल्सको पुरुषतर्फ मलेसियाका अगस्टिन रुडी र महिलामा दक्षिण कोरियाकी जस्मिन बोसुक होङ उत्कृष्ट खेलाडी चुनिए । पेयर पुम्सेमा नेपालको स्युचाटार डोजाङले १ स्वर्ण र १ कांस्य, भारतले १ स्वर्ण र १ कांस्य तथा नेपालकै कोटेश्वर डोजाङले १ स्वर्णसहित क्रमश: पहिलो, दोस्रो र तेस्रो स्थान हासिल गरे । पेयरमा भारतका दोवासिस दास र विजिता गोस्वामीको जोडी उत्कृष्ट भए । फाइटतर्फ जुनियर ५१ केजीमुनि नेपालका विकास श्रेष्ठले मुकेश लुइँटेललाई हराएर स्वर्ण जिते । नेपालकै शोएब अख्तर र दीपेश खत्रीले कांस्य जिते । ४८ केजीमुनि नेपालका प्रज्वल तामाङले भारतका चन्दनलाई हराएर स्वर्ण जिते । नेपालका साधु प्रजा र अरुण तामाङले कांस्य जितेका थिए । क्याडेटतर्फ महिलामा २५ केजीमुनि नेपालकी पुष्पा वादीले करुणा ढुंगानालाई हराएर स्वर्ण जितिन् । परिसा कुँवर र योजिना सुइथानीले कांस्य तथा २३ केजीमुनि अस्ट्ेरलियाकी सार्भिका रायानाले नेपालकी मेलिना पगामीलाई हराएर स्वर्ण जितिन् । भारतकी तनुस्का सिंह र नेपालकी कृष्णा थापा कांस्य जित्न सफल भए । १३ राष्ट्रले भाग लिएको प्रतियोगितामा आइतबार अन्तिम दिन फाइटको खेल हुने संयोजक बद्रीप्रसाद घिमिरेले जानकारी गराए ।"
चन्द्रागिरिमा छात्रा भलिबल,"काठमाडौं (कास) प्रथम चन्द्रागिरि उपमेयर कप विद्यालयस्तरीय खुला छात्रा भलिबलमा थ्रीस्टार एकेडेमी र शिवम् न्यु डायमन्ड एकेडेमी सेमिफाइनलमा पुगेका छन् । शनिबार थ्रीस्टारले उषा श्रीपाली र यमुना रसाइलीको उत्कृष्ट प्रदर्शनमा सेन्ट डेबिजलाई २१२५, २५२१, २५११ को सेटमा हरायो । न्यु डायमन्डले कन्या मन्दिरविरुद्ध २५११, २५४ को सोझो सेटमा विजय पायो । विजेश्वरी ज्ञानमन्दिर र पारामाउन्ट स्कुल पनि सेमिफाइनलमा पुगेका छन् । विजेश्वरीले ज्ञानसुदा एकेडेमीलाई २५१०, २५१२ ले र पारामाउन्टले स्प्रिङडेललाई २५८, २५१६ को सोझो सेटमा हराए ।"
ज्ञानोदय विजयी,"काठमाडौं (कास) ज्ञानोदयले तेस्रो रियो एसईई फुटसलमा शनिबार कपनलाई ७२ गोलले हराएको छ । क्याम्पियन एकेडेमीद्वारा आयोजित स्पर्धामा न्यु ब्वाइजले युथ क्लबलाई २१, फेरिल्यान्डले टिम वागमतीलाई ३०, तालतलैयाले लमजुङलाई ७२, आदर्शसौलले कालिका एफसीलाई ६४, सेन्ट जेभियर्सले गोल डिगर्सलाई ६०, पद्मोदय ए ले च्याम्पियन ब्वाइजलाई ६१, किङ ब्वाइजले सिन्धुलीलाई ५२, एफसी फाइसले युनाइटेड जेट्सलाई ५२ र कामना युथ क्लबले बीवाइसीलाई ६४ गोलले हराए ।"
राखेपको सम्झौता,"काठमाडौं (कास) राष्ट्रिय खेलकुद परिषद् (राखेप), दीर्घायु गुरु हस्पितल एन्ड रिसर्च सेन्टर चाबहिल र दृष्टि आइकेयर सिस्टम कलंकीबीच सम्पूर्ण खेलाडी, राखेप कर्मचारी, खेलपत्रकार, खेलपदाधिकारी र सबैका परिवारलाई सहुलियत दरमा स्वास्थ्य सेवा उपलब्ध गराउनका लागि शनिबार सम्झौता भएको छ । राखेपका सदस्यसचिव केशवकुमार विष्ट, दीर्घायुका प्रबन्ध निर्देशक सुरज बलाय श्रेष्ठ र दृष्टिका कार्यकारी निर्देशक भाइराजा श्रेष्ठले छुट्टाछुट्टै सम्झौतापत्रमा हस्ताक्षर गरे ।"
पर्वतीय खेलकुदमा नयाँ नेतृत्व,"काठमाडौं (कास) गोविन्दप्रसाद भट्टराईको अध्यक्षतामा १२ सदस्यीय पर्वतीय खेलकुद महासंघ नेपाल केन्द्रीय कार्यसमिति निर्वाचित भएको छ । शनिबार भएको चुनावबाट वरिष्ठ उपाध्यक्षमा मनबहादुर न्यौपाने, उपाध्यक्षमा बलराम श्रेष्ठ र शैलेन्द्र राउत, महासचिवमा सन्जिवकुमार पाण्डे, सचिवमा आरके विष्ट तथा कोषाध्यक्षमा मेघराज पौडेल चुनिए । दामोदर नेपाल, महेश थापा, वसन्त थकाली, चन्द्रकुमार राई र रमेशप्रसाद सिवाकोटी सदस्य चुनिए । निवर्तमान अध्यक्ष युवराज लामालाई मानार्थ अध्यक्षमा चयन गरिएको छ ।"
सगरमाथा माथि,सगरमाथाबारे तथ्य :  उत्पत्ति ६ करोड वर्षअघि भएको अनुमान छ ।  सगरमाथालाई तिब्बतीहरू चोमोलोङमा भन्छन् । १६२ वर्षअघि यसको नाम ब्रिटिस सर्भेयरले पिक फिप्टिन (१५औं चुली) राखेका थिए ।  ब्रिटिस सर्भेयर सर जर्ज एभरेस्टले नेतृत्व गरेको टोलीले यो चुचुरो पत्ता लगाएको थियो । सन् १८६५ यसको नाम माउन्ट एभरेस्ट राखियो । सगरमाथाको बनोट चट्टानमाथि बाक्लो हिउँ छ । चीनले सगरमाथाको आधिकारिक उचाइ ८८४३ मिटर मान्छ ।  जीपीएस प्रविधिबाट १९ वर्षअघि सगरमाथा नाप्दा ८८५० मिटर देखियो । नेपालले ८८४७७३ मिटर मानेको छ । यो ६३ वर्षअघिको मापन हो ।  भूकम्पछि नेपालले सगरमाथाको उचाइ पुन: नाप्न थालेको छ । यो २०२० मा सकिनेछ । सगरमाथामा प्रतिघण्टा ३२१ किलोमिटरको गतिमा हावा चल्छ ।  सगरमाथाको तापक्रम माइनस ६२ डिग्री सेलसियस पुग्छ । सगरमाथा आरोहणको पहिलो प्रयास हर्बट मेलोरीले ९७ वर्षअघि तिब्बतबाट गरेका थिए । ६५ वर्षअघि न्युजिल्यान्डका एडमन्ड हिलारी र नेपालका तेन्जिङ नोर्गे शेर्पा नेपालतर्फ सफल आरोहण गरेका थिए । १३ वर्ष ११ महिनाको उमेरमा तिब्बतबाट चुचुरोमा पुग्ने अमेरिकी किशोर जोर्डनले रोमेरो सबैभन्दा कम उमेरका आरोही हुन् ।  जापानी महिला जुन्को ताबेई पहिलो महिला सगरमाथा आरोही हुन् ।  अस्ट्रियाका पिटर हाबेलेर ४० वर्षअघि बिनाअक्सिजन आरोहण गरेका थिए ।  २२ पटक चुचुरोमा पुग्ने कामीरिता शेर्पा सर्वाधिक पाइला राख्ने आरोही हुन् ।  तिब्बती मोहोडाबाट आरोहण गर्ने तेम्बा छिरिङ शेर्पा सबैभन्दा कान्छा नेपाली आरोही हुन् ।  सगरमाथा चढ्न झन्डै २० हजार आरोहीले प्रयास गरेकामा करिब ७ हजार हाराहारी मात्रै चुचुरोमा पुग्न सफल भएका छन् । आरोहण क्रममा करिब ३ सय जनाले ज्यान गुमाएका छन् । दक्षिणतर्फ नेपालको सोलुखुम्बुबाट र उत्तरतर्फबाट तिब्बती मोहोडाबाट मात्रै आरोहण गर्न सकिन्छ ।
भूतको हल्ला,"एकताको बल कथाबाट आाफूलाई अन्याय परेको बेला एकजुट भएर त्यसको प्रतिकार गर्दा कसरी विजयी भइन्छ भन्ने बुझ्न सकिन्छ । बाँदरलाई खुच्चिङ कथामा आफ्ना सारा बालीनाली खाएर दिक्क लगाएका बाँदरलाई कसरी गाउँलेहरूले तह लगाउँछन्, त्यो पढ्न पाइन्छ । सोझोलाई मूर्ख बनाउने ठग कथाले भित्र आफ्नो कुरामा अडिक हुन नसक्दा अरूले त्यसबाट कसरी फाइदा लिन सक्छन् भन्ने सिकाउँछ । न्याउरी मारी पछुतो मा आफूले अरूका लागि खनेको खाडलमा कहिलेकाहीं आफैं कसरी परिन्छ भन्ने पढ्न पाइन्छ । त्यस्तै भुत्याहा छाँगो, विश्वासघात, गाउँभरि भूतको हल्ला छ, लाल बुझक्कडको कथा र ट्याम्केकी देवी कथाहरूमा जनजिब्रोमा झुन्डिएका लोक कथाहरूलाई समेटिएका छन् ।रामविक्रम थापाले लेख्नुभएको यो कथा संग्रहमा टंकबहादुर आलेमगर र भीम अधिकारीले चित्रहरू बनाउनुभएको छ । ३६ पेजको यो किताबको मूल्य एक सय रुपैयाँ छ ।"
नयाँ वर्षको उपहार,"संग्रहमा नयाँ वर्षको उपहार, हजुरआमाको अर्ति, हामी कमजोर छैनौं, बचाएर चलाउने तरिका, घैंटेले माफी माग्यो, भावनाको नाता, सरले स्कुल छाड्नुभयो, चौताराले बोलाएको छ, प्रतिभाको खोजी, बाटाघरकी हजुरआमा बोक्सी होइनन्, हराएको देवु, हामी पनि सचेत छौं, ज्ञानको ज्योति जस्ता १५ कथा संग्रह गरिएका छन् । कथा बालबालिकालाई आफू जन्मेको समाजप्रति उत्तरदायी भावनाको विकास गराउन सहयोगी हुने खालका छन् । समाजमा व्याप्त कुप्रथा, कुसंस्कार अन्त्यका लागि चेतना फैलाउन यी कथा सहयोगी छन् । पुस्तकको चित्र राजेश मानन्धरले कोर्नुभएको हो । यो पुस्तकको मूल्य १ सय ५० रुपैयाँ छ ।"
हजुरबाको छाता !,सधैँ कोटमा झुन्डिराख्ने हजुरबाको छाता ।परस्परमा दुवैका बीच गहिरो छ नाता ।।
स्नेहा मिस प्रिन्सेस कास्की,"प्रतियोगीलाई एक महिनासम्म व्यक्तित्व विकास, नेतृत्व तथा क्याटवाक तालिम दिइएको आयोजक संस्था सरगम सांस्कृतिक कला केन्द्रकी प्रीति गुरुङले बताइन् ।निर्णायकमा सञ्चारकर्मी सुशील नेपाली, इन्जिनियर पुकार श्रेष्ठ, गुरुङ फिल्म निर्देशक जसु गुरुङ, ब्युटिसियन रुपकला श्रेष्ठ र कलाकार रोहित गुरुङ थिए । कार्यक्रममा नृत्य र गायन पनि प्रस्तुत गरिएको थियो ।"
सानी पुतली,"कत्ति सिपालु रहिछिन् नानी त, ठूली भएर के बन्ने छोरी ? पाहुना अंकलले सोध्नुभयो तर यसपटक उपासना केही बोलिनन् । के बन्ने भन्नु खै? उनले निकैबेर सोचिन् । दिमागमा केही आएन । भनिदेऊ न त के बन्छे हाम्री गुडिया ? हजुरआमाले पनि फुक्र्याउनुभयो तैपनि उपासना बोलिनन् ।भनिदेऊ न ठूली भएर म त काकाजस्तै डाक्टर बन्ने हो, बुवाले उनलाई तानेर काखमा बसाउनुभयो । अस्तिका पाहुनाले सोध्दा बुवाले पाइलट बन्ने हो भन्न लगाउनुभएको थियो । फेरि यसपल्ट डाक्टर बन्छु भन्न लगाउनुभयो । उपासनाले अलमल्ल परेर बुवातिर हेरिन् ।भनिदेऊ मेरी छोरी के बन्ने रे ? बुवाले फेरि उक्साउनुभयो । म त ठूली भएर काकाजस्तै डाक्टर बन्ने अनि बिरामीको उपचार गर्ने हो, उपासनाले जवाफ दिइन् । पहिले धेरैचोटि पाहुनाको अगाडि बुवाले भन्न लगाउनुभएकाले उनलाई कण्ठस्तै थियो । उनको जवाफ सुनेर बुवाको अनुहार उज्यालो देखियो । उपासना बुवाको काखबाट ओर्लिएर दौडिँदै भान्सातिर गइन् अनि आमाको हात सामातिन् । एकछिन उता बस त छोरी चियाले पोल्छ । आमा कपमा चिया खन्याउन लाग्नुभएकोरहेछ ।चियाले पोल्यो भने घाउ हुन्छ अनि हस्पिटल जानुपर्छ हगि आमा ?हो नि । आमा उपासनातिर फर्किनुभयो । आमा म त डाक्टर नबन्ने । मलाई हस्पिटलमा बिरामी देखेर कस्तो रुन मन लाग्छ, उपासनाले आमाको नजिकै गएर सानो स्वरमा भनिन् । अनि खुर्रर दौडिएर आफ्नो कोठातिर गइन् । उनको कुरा नबुझेर आमाले एकतमासले उनी गएकातिर हेरिरहनुभयो ।"

शीर्षक,विवरण
"५ वर्षभित्र: दुई अंकको वृद्धिदर, प्रतिव्यक्ति आय दोब्बर","नीति तथा कार्यक्रम महत्त्वाकांक्षी नै हुनुपर्छ भन्ने लाग्छ । त्यसका लागि प्रभावकारी कार्यान्वयनका रोडम्याप आवश्यक हुन्छ, पूर्वप्रधानमन्त्री बाबुराम भट्टराईले भने, के गर्ने भन्ने आयो । कसरी गर्ने भन्ने आएन । भन्नलाई भनिएजस्तो मात्रै देखियो । आन्तरिक र बाह्य लगानी परिचालनका लागि स्पष्ट नीति नदेखाइएको उनले बताए । आगामी बजेटलाई यसैले निर्देशन गर्ने भएकाले खासै परिवर्तन होला जस्तो लागेन, उनले भने ।"
४ बालिकाको डुबेर मृत्यु,"इलाका प्रहरी कार्यालय, लुम्बिनीका निरीक्षक पुरुषोत्तम राउत क्षत्रीले मृतक सबैको भैरहवास्थित भीम अस्पतालमा पोस्टमार्टमपछि आफन्तलाई जिम्मा लगाइएको बताए । सोमबारै चारै जनाको अन्तिम संस्कार गरिएको छ ।"
प्रधानमन्त्रीको चीन भ्रमण तयारी: एजेन्डा तय गर्न जुटे मन्त्री,"चिनियाँ लगानी र प्रविधि नेपाल भित्र्याउन यसअघि नै परराष्ट्रमन्त्री ज्ञवालीले आग्रह गरिसकेकाले त्यही आधारमा छलफल हुने अधिकारीहरूले बताए । यसबीचमा चीनका दुई उच्च अधिकारीले नेपाली पक्षसंग भेट गरिसकेका छन् भने चिनिया राजदूत यु होङले लगातार भेट गरिरहेकी छिन । उनले परराष्ट्रमन्त्री, परराष्ट्र सचिव तथा अन्य अधिकारीलाई भेटेर भ्रमणका बारेमा छलफल गरिरहेको अधिकारीले बताए । चीनसँगको बढदो व्यापार घाटा कम गर्न नेपालका निर्यातयोग्य वस्तुहरूको सहज प्रवेशका लागि नेपालले आग्रह गर्दै आएको छ ।"
नेकपा केन्द्रीय समितिले पूर्णता पायो,बैठकमा पार्टी एकीकरणका क्रममा आफ्नो वरीयता घटाइएकोबारे वरिष्ठ नेता झलनाथ खनालले आपत्ति जनाएका थिए । उनले आफ्नो अनुपस्थितिमा वरीयता तलमाथि गरिएको भन्दै यसमा पुनर्विचार गर्न माग गरेका छन् । पार्टी एकता हुने समयमा खनाल चीन भ्रमणमा थिए । एमालेमा उनी केपी ओली पछिको वरिष्ठता क्रममा थिए । तर पार्टी एकतापछि उनलाई माधव नेपाल पछिको वरीयतामा राखिएको छ । यो निर्णयले आफ्नो अपमान भएको खनालले जनाएका छन् । तर नेताहरूले आगामी बैठकमा छलफल गर्ने भन्दै वरीयताका विषयमा थप छलफल गरेनन् । बालुवाटार बैठकपछि सोमबार दिउँसो सरकारको नीति तथा कार्यक्रम प्रस्तुत गर्ने क्रममा संसद्मा खनाल माधव नेपालपछिकै सिटमा बसेका थिए ।
न्याय निरूपण प्रमाणको प्रचुरताका आधारमा,"सर्वोच्चको व्याख्या भ्रष्टाचार मुद्दामा अनुसन्धान र न्याय निरूपणमा देखिएको निरुत्साहजनक स्थितिका कारण नै गैरकानुनी सम्पत्ति आर्जनलाई विश्वव्यापी रूपमा स्वतन्त्र अपराधका रूपमा ग्रहण गर्नुपरेको हो आर्थिक अपराधीहरू छुट्ने, तिनै व्यक्तिहरू राजनीतिमा हावी हुने र भ्रष्टाचारविरुद्धको अभियान निस्तेज पार्ने गरेकाले गैरकानुनी सम्पत्ति आर्जनको विषयलाई फौजदारी अपराधका रूपमा व्याख्या गरिएको हो गैरकानुनी सम्पत्ति आर्जनको विषयमा अन्य मुद्दामा जस्तो अभियोगलाई शंकारहित तबरले प्रमाणित हुन आवश्यक हुँदैन । बरु यस्ता मुद्दामा प्रमाणको प्रचुरता कता छ, त्यसका आधारमा अदालत निष्कर्षमा पुग्नुपर्छ कोरा प्रमाणका आधार मात्रै खोजिए प्रमाणहरूको प्रचुरताका आधारमा दोषीनिर्दोषी किटान गरिने सिद्धान्त स्खलित हुन पुग्ने, प्रमाणको भार आरोपितलाई सर्ने व्यवस्थाको समेत औचित्य नहुने, परिणामत: समाजमा आर्थिक अनुशासन, नैतिकता र सदाचार कायम राख्ने उक्त कानुनको उद्देश्य निस्तेज हुन पुग्ने"
केन्द्रले रोक्यो मुख्यमन्त्रीको भ्रमण,मुख्यमन्त्री राउतले भारतीय प्रधानमन्त्री मोदीको अभिनन्दनका क्रममा संविधानले विभेद गरेको भन्दै अभिव्यक्ति दिएका थिए । उक्त अभिव्यक्तिप्रति प्रधानमन्त्रीसमेतले असन्तुष्टि व्यक्त गरेका थिए । मन्त्रिपरिषदको आइतबार साँझ बसेको बैठकले ३३ किलो सुन तस्करीका विषयमा छानबिन गर्न गठित समितिको म्याद जेठ मसान्तसम्मलाई थपेको छ ।
दिल्ली अस्पतालबाट चेलीको पुकार,"अनमीको रूपमा सरकारी सेवामा रहेकी उनले भनिन्, सरकारले सुईको खर्च मात्र बेहोरिदिने हो भने पुन: सामान्य जीवन बिताउन सक्छु, जनताको सेवामा फर्कन सक्छु, म बाँच्न चाहन्छु, सरकार मलाई बचाईदेऊ । सुईका अतिरिक्त उनले महिनाको २० हजार रुपैयाँको औषधि खानुपर्छ ।"
उपचार त भयो घर कसरी फर्कने ?,"अहिले चुक्काको उपचार चलिरहेको छ । पैसा सकियो, डाक्टरले भिटामिन खुवाउनु भनेका छन् तर किन्ने पैसा छैन, रंगवीरले दु:ख पोखे, पैसा नभएर घर फर्कन समस्या छ, के पैसाले भिटामिन किनेर खुवाउनु ? चुक्कालाई ढाड दुख्ने समस्या पनि छ । अस्पतालको २ सय १८ नम्बर बेडमा रहेकी उनले भनिन्, अब उपचार गरेपछि ठीक हुन्छ कि भन्ने आस छ । उनको उपचारमा संलग्न चिकित्सक डागेहनाथ बरालले सामाजिक सुरक्षा युनिटमार्फत उपचारमा नि:शुल्क हुनेजति सबै सुविधा उपलब्ध गराएको बताए । रंगवीरसँग अब ५ हजार रुपैयाँ मात्र बाँकी छ । तर, औषधि किन्न र अस्पातलमा बसेको खानाको पैसा तिर्न बाँकी नै छ । घर जान भाडा महँगो छ, आफूसँग यहीँ बस्ने पैसा छैन, उनले भने, गरिब भएपछि यस्तै हुँदो रैछ, विकटमा घर छ, कसरी पुग्ने भन्ने चिन्ता लागिरहेछ ।"
बेरी राजदूत मनोनीत,"काठमाडौं (कास) अमेरिकाले काठमाडौंस्थित अमेरिकी दूतावासमा उपनियोग प्रमुख भइसकेका र्यान्डी बेरीलाई नेपालका लागि राजदूत मनोनीत गरेको छ । तीन वर्षभन्दा बढी समयदेखि समलिंगी, तेस्रोलिंगी, लैंगिक अल्पसंख्यकको अधिकारका निमित्त विशेषदूतका रूपमा कार्यरत बेरीलाई हालै राजदूत मनोनीत गरिएको हो । नयाँ विदेशमन्त्री नियुक्त भएलगत्तै राष्ट्रपति डोनाल्ड ट्रम्पले उनको मनोनयन गरेको बताइएको छ ।"
नेपाल ट्रकोमा मुक्त घोषित,काठमाडौं (कास) विश्व स्वास्थ्य संगठन (डब्लूएचओ) ले नेपाल सरकारलाई आँखामा लाग्ने खस्रे रोग (ट्रकोमा) निर्मूलनको प्रमाणपत्र दिएको छ्र । यो एकबाट अर्कोमा सर्ने ब्याक्टेरियाका कारण हुने आँखाको संक्रमण हो । दक्षिणपूर्व एसियामा नेपालले मात्र यो सफलता प्राप्त गरेको हो । डब्लूएचओका महानिर्देशक डा टेड्रोस गेवेरियसले ७१ औं महासभामा भाग लिन जेनेभा पुगेकी स्वास्थ्य राज्यमन्त्री पद्मा अर्याललाई उक्त प्रमाणपत्र प्रदान गरेका हुन् । सन् १९८१ मा नेत्रज्योति संघद्वारा गरिएको पहिलो राष्ट्रिय सर्वेक्षणमा नेपालीमा अन्धोपनको दोस्रो प्रमुख कारण ट्रकोमा देखिएको थियो । ट्रकोमाका कारण हुने अन्धोपन पुन: निको पार्न सकिन्न ।
कम्युनिष्ट युवा सम्मेलन हुँदै,"काठमाडौं (कास) विश्वका कम्युनिष्टहरूलाई एकतावद्ध गर्ने उद्देश्यले बुधबारदेखि राजधानीमा युवा सम्मेलन हुने भएको छ । सम्मेलनमा भाग लिन विश्व प्रजातान्त्रिक युवा संघमा आवद्ध ४० देशका कम्युनिस्ट अगुवा काठमाडौं आइपुगेका छन् । संघमा अनेरास्ववियु, युवासंघ र स्ववियु काउन्सिल सदस्य छन् । सम्मेलनको प्रधानमन्त्री तथा नेकपा अध्यक्ष केपी ओली र पुष्पकमल दाहालले संयुक्त रुपमा गर्ने छन् । बेलायत, रुस, कोरिया, श्रीलङ्कालगायत ४० देशका कम्युनिस्ट अगुवाको नेतृत्व अध्यक्ष निकोलसले गरिरहेका छन् ।"
स्थानीय तहका कर्मचारी केन्द्र सरुवा हुन सक्ने,"जिल्लामा अब ९ कार्यालयजिल्लामा अब ९ वटा मात्र कार्यालय रहने तय भएको छ । प्रवक्ता सुरेश अधिकारीका अनुसार जिल्ला प्रशासन, जिल्ला प्रहरी, जिल्ला हुलाक, कोष तथा लेखा, निर्वाचन, मालपोत, नापी, जिल्ला अदालत र सरकारी वकिलको कार्यालय मात्र रहनेछन् । अरू कार्यालय स्थानीय तहअन्तर्गत रहनेछन् । जिल्लामा वन कार्यालय नरहे पनि केही समयका लागि सानो संरचना भने रहनेछ । अधिकारीका अनुसार केहीपछि वनको संरचना पनि डिभिजन कार्यालय वा स्थानीय तहमा गाभिनेछ ।"
चौथो पूर्वपश्चिम लोकमार्ग बन्ने,बाँकी खण्डको भने अध्ययन र सडकको एलाइन्मेन्ट (रेखांकन) गर्नै बाँकी छ । यो काम तत्काल अघि बढाइने जानकारी भौतिक पूर्वाधार मन्त्रालयका अधिकारीले दिए । ती अधिकारीका अनुसार कतिपय ठाउँमा निर्माण भइसकेका सडकसमेत पर्ने भएकाले लोकमार्ग निर्माण छिटो अघि बढाउन सकिनेछ । नीति तथा कार्यक्रममार्फत सरकारले यो लोकमार्ग निर्माण गर्ने घोषणा गरिसकेको छ । जेठ १५ मा आउने बजेटमा रकम विनियोजन गरिने जानकारीसमेत ती अधिकारीले दिए ।
मधेस मुद्दा समेटिएन : राजपा,मधेसवादी दलले सीमांकन र नागरिकतालगायत विषयमा संविधान संशोधन गर्नुपर्ने माग उठाउँदै छन् । यसअघि गत भदौमा सरकारले दर्ता गरेको संविधान संशोधनको प्रस्ताव तत्कालीन नेकपा एमालेलगायत दलले विपक्षमा मत दिएपछि अस्वीकृत भएको थियो ।
कांग्रेसले भन्योअविश्वसनीय कार्यक्रम,"उनले सरकारको नीति तथा कार्यक्रममा विभाग, मन्त्रालय र सामान्य कार्यालयले गर्ने कामलाई समेत समेटेर लामो र भद्दा बनाइएको बताए । महत्त्वपूर्ण र नयाँपन कतै देखिएन, उनले भने, एक वर्षको नीति तथा कार्यक्रम पञ्चवर्षीय जस्तो बनाइएको छ ।"
जाजरकोटमा चामल अभाव: डिपोमै खोसाखोस,जुम्ला र डोल्पासँग जोडिएको विकट बारेकोटमा चरम खाद्य अभाव रहेको प्रदेशसभा सांसद कृष्ण शाहले बताइन् । बारेकोट गाउँपालिकाका ९ वटै वडामा असिनापानीले सम्पूर्ण खेती नष्ट पारेको र खाद्य संस्थानको घाट डिपोमा पर्याप्त चामलको व्यवस्था नहँुदा स्थानीय भोकमरीको मारमा पर्न गएको सांसद शाहको भनाइ छ ।
सुन तस्करी र हत्या प्रकरण: अभियुक्त छाडे प्रमाण नष्ट,समितिको म्याद बाँकी रहेकै अवस्थामा अनुसन्धान अधिकारीले थप अनुसन्धान गरी मुद्दा चल्ने वा नचल्ने भन्ने उल्लेख गरेर अन्तिम प्रतिवेदन दिएपछि मात्र मुद्दा चलाइनुपर्ने उनीहरूको तर्क थियो । गठनका बेला अनुसन्धान समितिलाई सरकारले जेठ ५ गतेसम्मको म्याद दिएको थियो । तर अनुसन्धान पूरा नभएको र यो म्याद नसकिएकै अवस्थामा वैशाख १९ गते प्रहरीको प्रतिवेदनसहित जिल्ला न्यायाधिवक्ताको कार्यालयले मुद्दा दायर गरेको थियो । मुद्दा दर्तापछि अदालतले सबै अभियुक्तको बयान लिएर थुनछेकको बहस सुरु गरेको थियो । जिल्ला सरकारी वकिल कार्यालय मोरङले १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग गर्दै जिल्ला अदालत मोरङमा ६३ जनाविरुद्ध अभियोगपत्र दर्ता गरेको थियो । तीमध्ये पछि थपिएका समेत गरी ३२ जना प्रहरी नियन्त्रणमा छन् ।
उखुको भुक्तानी माग्दै ताला,"उखुको भुक्तानी नपाउँदा बैंक र साहूको ब्याज बढ्दै गएको, छोराछोरीको विद्यालयको शुल्क तिर्न नसकेको, उपचार खर्च अभाव जस्ता अनेक समस्या बेहोर्नुपरेकाले आन्दोलनमा उत्रिएको किसानले बताए । पसिना बगाएर उत्पादन गरेको उखु बिक्री गर्यौं, भुक्तानी लिन रगत बगाउनुपरेको छ, गौशाला९ भरतपुरका कृषक मनु अधिकारीले भने । एभरेस्ट चिनी मिलका उखु महाप्रबन्धक युगलकिशोर चौरसियाले सरकारले भारतबाट चिनी आयात गर्न छुट दिएपछि आफ्नो उत्पादन बिक्री नहुँदा कृषकको भुक्तानी दिन नसकेको दाबी गरे । नेपाल बैंक र वाणिज्य बैंकमा चिनी धितो राखी ५५ करोड ऋण लिएर पुससम्मको भुक्तानी दिएको उनको भनाइ छ । चिनी नै बिक्री नभएपछि बाँकी रहेको भुक्तानी कहाँबाट दिने ? चौरसियाले भने ।"
आगोले ३ करोडको नोक्सान,"प्रहरीले दिएको जानकारीअनुसार आगलागीबाट मगदराज श्रेष्ठ र समुद्र राईको दुई बेग्लाबेग्लै कपडा गोदाम जलेर पूरै नस्ट भएको छ । श्रेष्ठ र राईले रामप्रसाद काफ्लेको घर भाडामा लिएर होलसेल कपडाको गोदाम बनाएका थिए । कपडाको होलसेल गोदाम जल्दा सबैभन्दा बढी समुद्र राईको क्षति भएको प्रहरीले जनाएको छ । समुद्रको तयारी कपडा पसलको झन्डै २ करोड बढीको नोक्सानी भएको जानकारी दिएका छन् । आगलागी आइतबार राति १२ बजेर ३५ मिनेटमा सुरु भएको थियो । विद्युत् सर्ट भएर आगलागी भएको प्रारम्भिक अनुमान गरिएको छ । इलाका प्रहरी कार्यालय इटहरीले आगो फैलिएको थाहा पाएलगत्तै इटहरी, धरान, इनरुवा र सुन्दरहरैंचाका पाँच दमकलले राति सवा दुई बजे मात्र आगो नियन्त्रणमा लिएको बतायो ।"
थारू बस्तीमा होमस्टेको लहर,समितिका अध्यक्ष हरिनारायण चौधरीले थारू समुदायको कला र संस्कृति संरक्षण हुने र यसबाट आयआर्जन बढाउन पनि सकिने भएकाले होमस्टे सञ्चालन थालिएको बताए । तत्काल एक घरमा होमस्टेको पूर्वाधार तयार भइसकेको छ । त्यसलाई आधार मानेर अब अन्य दस घरमा पूर्वाधार निर्माणको काम अघि बढाइने उनको भनाइ छ । तिलोत्तमा नगरपालिका प्रमुख वासुदेव घिमिरेले होमस्टेको पूर्वाधार विकासमा नगरपालिकाले सहयोग गर्ने प्रतिबद्धता जनाए ।
कांग्रेस जिल्ला सभापति भेला: कारबाही अधिकार देऊ,"रोल्पाका सभापति अमरसिंह पुनले प्रदेशसभामा संसदीय दलका नेता र सदस्यले खेल्नुपर्ने भूमिकाका बारेमा सबै जिल्लाका नेतृत्वमार्फत प्रदेशसभा सदस्य, संसदीय दलको नेता, प्रमुख सचेतकलाई निर्देशन दिने बताए । गुल्मी सभापति भुवनप्रसाद श्रेष्ठले प्रतिनिधिसभा र प्रदेशसभामा पार्टी कमजोर भएका बेला कार्यकर्तामा आएको निराशा मेटाउन कांग्रेसले देशव्यापी अभियान चलाउनुपर्ने आवश्यकता देखिएको बताए ।"
संवैधानिक नियुक्तिमा उदासीनता,"पदाधिकारीविहीनताका कारण संवैधानिक अंगहरू गतिशील हुन सक्दैनन् । त्यसले शासकीय शक्ति सन्तुलन र पृथकीकरणमा समेत प्रभाव पर्न सक्छ । त्यसैले संवैधानिक परिषद्ले संविधानको अक्षरश: पालना गर्दै संवैधानिक अंगहरूको कामकारबाही नियमित बनाउन रिक्त पदमा उम्मेदवारको सिफारिस तत्काल गर्नुपर्छ । यस्ता नियुक्तिहरूमा राजनीतिक भागबन्डाव्यक्तिगत लबिइङका आधारमा भन्दा पनि योग्यता, क्षमता र वरिष्ठतालाई प्राथमिकता दिनुपर्छ अनि मात्रै संवैधानिक अंगहरूले स्वतन्त्र, निष्पक्ष र विश्वसनीय ढंगले कार्यसम्पादन गर्न सक्छन् । राष्ट्रिय प्राकृतिक स्रोत तथा वित्त आयोगसँगै राष्ट्रिय समावेशी आयोग, आदिवासी जनजाति आयोग, मधेसी आयोग, थारू आयोग, मुस्लिम आयोग पनि अविलम्ब गठन गरी संविधान र संघीय कानुनबाट निर्दिष्ट काम, कर्तव्य र अधिकार कार्यान्वयनको बाटो खोल्नुपर्छ ।"
वाम एकता र चिनियाँ छाता,"विश्व शक्ति सन्तुलनमा चीनको भूमिका र अन्तर्राष्ट्रिय मञ्चहरूमा बढ्दो प्रभावलाई कसैले नकार्न सक्दैन । चीनसँग नेपालको कुनै तिक्तता छैन । नेपालचीन मित्रतामा चिरा पर्न नदिन चीनभारत सम्बन्ध सुधार हुनु त्यति नै आवश्यक छ । चाहे पनि नचाहे पनि स्वीकार गर्नैपर्छ, दक्षिण एसियाको साँचो भारतको हातमा छ र यो पनि सत्य हो, एसियाको शान्तिको साँचो चीनको हातमा छ । यी दुई हातहरू मिल्दा विश्वमै शान्तिको सुमधुर ध्वनि गुञ्जिनेछ । यी हातहरू आपसमा भिडे र भाँचिए भने एसिया पक्षाघातले थलिनेछ । भारत र चीनलाई सके नजिक्याउन, नसके पनि हिमालयको काखमा लड्न नदिन र द्वन्द्वरहित हिमालयको दिशामा योगदान गर्न नेपालले विशेष भूमिका निर्वाह गर्नुपर्छ ।"
समृद्धिको जनअपेक्षा,"अब सरकारले साँच्चै समृद्धि चाहेको हो भने यी विदेशिने युवा जनशक्तिलाई रोकेर यहाँका विकास निर्माणमा परिचालन गर्नु आवश्यक छ । यहाँको कृषि, पर्यटन, उद्योग, कलकारखानाको सञ्चालनमा विशेष प्राथमिकता दिनुपर्छ । हामीसँग प्रशस्तै खोलानाला अथवा पानीका स्रोतहरू छन्, तिनबाट विद्युत उत्पादन गर्न सकिन्छ । त्यहाँ जनतालाई विशेष राहत दिन सकिन्छ । विद्युत उत्पादनमा विशेष लगानी गर्न सक्छ, सरकारले । यहाँका उद्योग व्यवसायीहरूलाई यस्ता कार्यहरूमा विशेष प्राथमिकता दिएर लगानी गर्न लगाउनुपर्छ, सरकारले । हाम्रा देशका उद्योगी, व्यवसायीहरूले पनि कसरी आफ्नो देशका नागरिकले काम पाउँछन् र कसरी देशको आर्थिक समृद्धि हुन्छ भन्नेतर्फ पनि सोच्नु आवश्यक छ । सरकार, प्रान्तीय सरकार, स्थानीय सरकारले आआफ्ना विकास निर्माणका काम र कहाँकहाँ कुनकुन युवा जनशक्तिको आवश्यकता छ, विस्तृत अध्ययन गर्नु आवश्यक छ । त्यसको उत्पादन गरिनु पनि आवश्यक छ । अनि मात्र हाम्रा राजनीतिक दलका नेताहरूले भनेजस्तो आर्थिक समृद्धिको सपना यथार्थ धरातलमा उत्रिन सक्छ । अबको पाँच वर्षमा नेपालको समृद्धि अलिअलि व्यवहारमा देखिने हुनु आवश्यक छ । यो देशका जनताले यो वाम एकताबाट अपेक्षा गरेको कुरो यही हो । जनताले गरेका अपेक्षा र भरोसामाथि अझै पनि विगतबाट पाठ नसिकेर नेताहरूले मुखले मात्र नेपालीलाई समृद्धिका सपनामात्र बाँडे भने जनताले यिनीहरूलाई निर्वाचनबाट अर्काेपटक कहाँ पुर्याउनेछन् ? त्यो यिनीहरूले पनि थाहा पाएकै छन् । अन्त्यमा, हाम्रो देशका शासक, प्रशासकहरूले सारा दु:ख पाएका नेपालीको जीवनमा अलिकति भए पनि राहत दिने कसरी भन्ने सोचुन्, यही कामना ।"
सन्दीपको सान,"नेपाली खेल जगतका विभिन्न समस्याका बाबजुद पनि यति राम्रो खेल प्रदर्शन गर्नु सन्दिपको ठूलो महानता हो । यति राम्रो खेल खेलेर सन्दिप नेपाली खेलप्रेमी मानिसका मनमुटुमा बस्न सफल भएका छन् । सन्दिप मात्रै होइन, नेपाली क्रिकेट टिम नै सशक्त छ भन्ने कुरा विभिन्न देशमा देखाएको खेलहरूबाट प्रमाणित भइसकेको छ । क्रिकेट खेलको विकास र विस्तारका लागि सरकारले त्यति चासो दिएको देखिँदैन । खेलकुद क्षेत्रमा वर्षेनि करोडौं बजेट खर्च हुँदा पनि अहिलेसम्म एउटा पनि स्तरीय क्रिकेट मैदान छैन । सरकारले तुरुन्तै कम्तीमा एउटा अन्तर्राष्ट्रिय स्तरको क्रिकेट मैदान बनाइहाल्न ढिला नगरोस् । सन्दिप लगायत सम्पूर्ण नेपाली क्रिकेट टोलीलाई सफलताको शुभकामना । बद्री शिवाकोटी सुनखानी, दोलखा"
खनालको गुनगुने राजनीति,"खनाल असन्तुष्ट खबर पढेपछि निश्चय नै उहाँका आक्रोशमाथि सहानुभूति राख्दै केही लेख्न मन लाग्यो । साँच्चै उहाँको अव्यक्त शारीरिक भाषा एवं मुखाकृतिमा हालैका द्वयपार्टी एकीकरणबारे समीक्षात्मक टिप्पणीभन्दा असन्तुष्टिका रेखाहरू झल्किएका देखिन्थे । एउटा जिम्मेवार र सत्तारूढ भएको पार्टीको पूर्वअध्यक्ष वा प्रधानमन्त्रीसमेत भएका नाताले खुल्नुपर्ने चेहरागत द्रविभूत उमङ्गभन्दा बढ्ता घृणा सल्बलाएको देखिन्थ्यो । सरसर्ती हेर्दा र उहाँले मिडियामा व्यक्त गर्नुभएका आशय शव्दशव्द केलाउने हो भने उहाँमाथि निकै अपमानजनक दमन गरिएछ कि त भन्ने अभिव्यक्तिगत कुण्ठामात्रै रहेछन् कि भन्ने अनुमान जनताले नगर्लान् भन्न सकिन्न । एमालेमाओवादीबीच एकता कसरी र कुन सर्तनामा वा पदीय लेनदेन र समझदारीमा हुँदैछ वा एकताका दिन टाढिँदै वा भाँडिँदै छ भनेर आम जनता नै उत्सुक भई जानकार बनेका बेला तात्कालिक एकतालाई प्रभावित बनाउनेसम्मका देशीविदेशी चलखेल र तिनका कारण, उद्देश्य र समाधानका सम्भावित सूत्रहरूका समेत जानकारी पाउनसक्ने मिडिया अपडेट भइरहेको बेला पार्टीका उच्च नेतृत्वमा रहनुभएको नेताले असन्तुष्टि व्यक्त गर्नु नितान्त भावनागत शैलीको बहावमा बग्न खोज्नु सिवाय केही होइन । तपाईंका यस खाले अभिव्यक्तिगत शव्दाबलीले तपाई पार्टी एकीकरणका विपक्षमा उभिएको भनेर आम जनताले बुझ्ने कि नबुझ्ने ? श्यामसुन्दर कुइँकेलहाँडीगाउँ, काठमाडौं"
पाठ्यक्रमलाई उपयुक्त सुझाव,"जेठ ७ गते सोमबार प्रकाशित कान्तिपुर दैनिकको पाठक मञ्चमा डा मनप्रसाद वाग्लेले नयाँ पाठ्यक्रमलाई दिनुभएको सुझाव हेर्दा निकै राम्रो लाग्यो । उहाँले निकै अनुभवी र विशिष्टता झल्कने खालको जुन सुझाव दिनुभएको छ, त्यो निकै राम्रो र प्रशंसनीय छ । तर उच्च व्यक्तित्व डा मनप्रसाद वाग्लेज्यूले समेत संसारभर रहेको अनिवार्य विषयजस्तै र निकै महत्त्वपूर्ण विषय स्वास्थ्य तथा शारीरिक शिक्षा विषयको कुरा कहींकतै उच्चारणसमेत गरेको देखिएन । विद्यालय पाठ्यक्रममा स्वास्थ्य तथा शारीरिक शिक्षाको चर्चासमेत नभइरहेको यस अवस्थामा उच्च शैक्षिक व्यक्तित्वले समेत आफ्नो प्राथमिकता र सुझावमा स्वास्थ्य तथा शारीरिक शिक्षाको उच्चारण नै नगर्नु दु:खद संयोग हो । स्वास्थ्य तथा शारीरिक शिक्षा अनिवार्य विषयका रूपमा राख्नुपर्छ । शिक्षा क्षेत्रमा निकै ख्याति प्राप्त व्यक्तिले यस्ता दैनिक जीवनका लागि अति आवश्यक पर्ने विषयको चर्चा नगर्नुलाई कसरी बुझ्ने ? डा साबलाई म यसै पत्रिकामार्फत प्रश्न सोध्न चाहन्छु, के अब नेपालमा स्वास्थ्य र शारीरिक शिक्षा विषयको महत्त्व हराएकै हो ? के हाम्रा विद्यालय स्तरका बालबालिकालाई अब स्वस्थ हुन र शारीरिक रूपले तन्दुरुस्त हुनुपर्ने कुरा र खेलप्रतिको रुचि जगाउने कुरालाई प्राथमिकता दिनु पर्दैन ? डा साबले यसको जवाफ दिनुहुन्छ कि ? नरनाथ पाण्डेकावासोती८, नवलपुर"
मन्त्रालयको स्वागतयोग्य कदम,"सरकारद्वारा सांसदहरूलाई प्रदान गरिने रातो पासपोर्टको दुरुपयोग भएको छ । सरकारी कामको सिलसिलामा विदेश भ्रमणमा जाने पदाधिकारिलाई मात्र रातो पासपोर्ट उपलब्ध गराउने कानुनी व्यवस्था विपरीत व्यक्तिगत भ्रमण र काममा समेत रातो पासपोर्टको दुरुपयोग बढ्दै गएकाले उक्त पासपोर्ट गृह मन्त्रालयमा राखी सरकारी काममा सांसदलाई विदेश पठाउनुपरेमा मात्र दिने व्यवस्था गर्नु उपयुक्त हुनेछ । सरकारी काम बाहेक निजी स्वार्थका लागि गरिने विदेश भ्रमणमा यसरी कूटनीतिक राहदानीको दुरुपयोगले मित्रराष्ट्रहरूसँंगको सम्बन्धमा समेत असर पर्ने त छँदैछ, यसले सांसद भए जे पनि गर्न छुट छ भन्ने मानसिकताको विकास गर्छ । परराष्ट्र मन्त्रालयद्वारा रातो पासपोर्ट दुरुपयोग विरुद्ध गरिएको कडाइ स्वागतयोग्य छ । कुसुम न्यौपाने मध्यबिन्दु ११, अरूणखोला, नवलपरासी"
स्वर्गका कुरा !,"प्रधानमन्त्री केपी शर्मा ओलीका १० वर्षपछि नेपाल स्वर्ग हुने विचारले उत्साहित बनाएको छ । सुरुमा दन्त्यकथा जस्तो लागे पनि प्रधानमन्त्रीे समृद्धितर्फको चासो, चिन्ता र अभिव्यक्त धारणाले आम नेपालीमा आशाको सञ्चार गराएको छ । मिठो र ठट्यौली पारामा राम्रा कुरा गर्न सिपालु प्रधानमन्त्रीको विचारले वास्तविक नेता देशले पाएको छ । यी जनताका आशा र भरोसा सधैं साकार होउन् । कुरा मात्रै होइन, नीति बनाएर काम थालनी होस् । १०० दिन बित्न लाग्यो, उल्लेख्य काम नभए पनि केही सुरुवात भएको छ । सन्तोष नभए पनि आशा जगाएको छ । प्रधानमन्त्रीले भनेजस्तै १० वर्षमा मुलुकले कोल्टे फेरोस् । गर्व गर्नलायक काम गरोस् । समृद्धि आओस् । यज्ञराज न्यौपाने कामपा२, पेप्सीकोला, काठमाडौं"
कोटेश्वर सडकको खाल्डो,"म दैनिक रूपमै धोबिघाटधुलिखेल यात्रा गर्नेमा पर्छु । अचेल निजी सवारीमै आफ्नो घरबाट कार्यस्थल धुलिखेल अस्पतालमा बिहानबेलुका आउजाउ गर्न थाल्या छु । पहिले साँघुरो सडक अनि निरन्तरको जाम, धूवाँधुलोले गर्दा तनावमय रहने यात्रा अहिले चौडा सडक आदिले गर्दा आरामदायी त भएको त छ तर कोटेश्वरबाट भक्तपुरतिर घुम्ने चोकको जाम, त्योभन्दा बढी त्यहाँको ठूलो खाल्डो भने गाँसमा परेको ढुंगासरह नै हुने गर्छ । त्यस्तो महत्त्वपूर्ण अनि दैनिक हजारौंले यात्रा गर्ने सडकमा रहेको त्यस्तो ज्यानमारा (?) खाल्डोको व्यवस्थापनतर्फ किन कसैले ध्यान नदिएको हो ? अचम्म लाग्छ । ठूलै दुर्घटना नभई कसैको चेत नखुल्ने हो कि ? डा अजय रिसाल मनोचिकित्सक, धुलिखेल अस्पताल, काभ्रे"
विश्वको ध्यान खिच्ने एकता,"नेपाललाई अहिले भ्रष्टाचार र कुशासनले चुर्लुम्मै डुबाएको छ । देश पद्धतिमा चल्नसकेको छैन । पैसा र पावर छ भने नियम र कानुनले नदिने काम पनि सजिलै बन्ने, त्यो छैन भने कानुन र नियमले दिने कुरा पनि कदापि नबन्ने तितो यथार्थ विद्यमान छ । यो स्थितिको अन्त्य गरेर पारदर्शी पद्धतिमा देश चलाउनु र सुशासन कायम गर्नु वामपन्थी सरकारको लागि अर्को ठूलो चुनौती हुनेछ । यो ठूलो चुनौती यसकारणले हुनेछ, किनकि दुबै पार्टीभित्र सांस्कृतिक विचलन र भ्रष्टाचार चर्को रूपमा मौलाएको छ । आफ्नै घोषणापत्र कार्यान्वयन गरेर देखाउनु यो पार्टीको अर्को ठूलो चुनौती हुनेछ । किनकि त्यसमा त्यस्ता धेरै सपनाहरू बाँडिएका छन्, जुन तोकिएको समयभित्र पूरा गर्नु फलामको च्युरा चपाउनु सरह हुनेछ ।"
नेकपामा पजनी र अधिनायकवाद,"नेकपा या अन्य कम्युनिस्ट पार्टीका मार्गनिर्देशक सिद्धान्त र विधानमा माक्र्सवादलेनिनवादको पूजा गरिएको होला, माओवादको अर्चना पनि गरिएको होला, तर अधिकांश कम्युनिस्ट पार्टीको वैचारिकीमा माक्र्सवादलेनिनवादमाओवाद वा द्वन्द्ववादी विचार होइनन्, अधिनायकवाद र त्यसको चरित्र प्रकट भइरहेको देख्न पाइन्छ । अध्यक्ष एक वा दुई वा तीनको अधीनमा पार्टी र नेता हुने संरचना र सम्बन्ध हुने पार्टी र नेतासँग माक्र्सवादको साइनो घोडा बेचेको जति पनि हुँदैन । अध्यक्षहरूको सिन्डिकेट (गुट) वा अध्यक्षहरूसँग मोलमोलाइ गर्नसक्ने गुटसँग अधीनस्थ सम्बन्ध वा चाकडीको साइनो नभएकाले पद नपाउने दासत्वपूर्ण संस्कृतिसँग समाजवादी लोकतन्त्रको त के, पुँजीवादी लोकतन्त्रको नाता खोज्न कठिन छ । पार्टीका मालिकहरूको छनोटकारी कृपा प्राप्त गर्न एकले अर्काको खुट्टा तान्ने भ्यागुतेदौडबीच आपसी मायाममता र कमरेडपना (मित्रता) भएका कम्युनिस्ट पार्टीहरूबीच एकता भएको गफ पचाउन कठिन नै छ । समृद्धिको बाढी र अधिनायकवादको लहरबीच छनोटकारी कृपाका लागि कुदाइ जारी रहेको बेला पार्टीकै नेताकार्यकर्ताहरूमा बचेखुचेका नैतिकता, सिद्धान्तनिष्ठता र आलोचनात्मक विवेक सबैभन्दा बेसी खतरामा छ । ट्विटर :"
भाषामाथि प्रहार किन ?,"केही समययता नेपाली भाषामाथि बेलाबेला हुने प्रहार, यस सम्बन्धी प्रकाशमा आउने अनेक विवाद, पाठ्यक्रमबाट यसलाई हटाउने वा छोट्याउने हल्ला यथार्थमा कुनै निश्चित जाति, वर्ग, समुदाय तथा क्षेत्रका नेपालीका लागिमात्र नभएर समग्र नेपालीकै स्वाभिमानको प्रश्न हो । नेपाली भाषा सिङ्गो नेपालको पहिचान हो । नेपाली साहित्य, कला, संस्कृति र सम्पदालाई चिनाउने माध्यम हो । त्यसैले यसलाई माध्यम बनाएर आफ्नो स्वार्थसिद्धि गर्ने नेपथ्यका नायकहरूदेखि बेलैमा सचेत हुनु आम नेपालीको दायित्व हो ।"
वित्तीय अनुशासनमा कडाइ गरिने,विगत दुई वर्षदेखि सञ्चालन भइरहेको स्वास्थ्य बिमा कार्यक्रमले यो वर्ष पनि प्राथमिकता पाएको छ । आगामी वर्ष यो कार्यक्रमलाई विस्तार गरिने सरकारी नीति छ । सबैको पहुँचमा उक्त सेवा पुर्याउनका लागि स्वास्थ्य बिमा प्याकेजलाई पुनरावलोकन गरी समयसापेक्ष बनाइने नीति तथा कार्यक्रममा जनाइएको छ ।
सेवाको गुणस्तर निर्धारण गर्ने तयारी,"यस्तै निजी क्षेत्रलाई राष्ट्रिय अर्थतन्त्रको महत्त्वपूण अंगका रूपमा सामेल र प्रोत्साहान, स्वदेशी वस्तु र सेवाको उत्पादन, गुणस्तर र प्रतिस्पर्धी क्षमता वृद्धि गरिने जनाएको छ । जनस्वास्थ्यमा प्रतिकूल असर गर्ने अनावश्यक उद्योगलाई बढावा दिने र घरेलु अर्थतन्त्रलाई नोक्सान पुर्याउने वस्तु र सेवाको आयात नगर्ने नीति लिइने उल्लेख छ । मुलुकमा रहेको सबै प्रकारका सिन्डिकेट, कार्टेलिङ र मिलेमतोलाई कठोरताका साथ अन्त्य गर्ने सरकारको लक्ष्य छ । स्वस्छ प्रतिस्पर्धा सुनिश्चत गर्ने । उपभोग्य वस्तुको गुणस्तर नियमन र अनुगमन गर्ने संस्थाहरूको क्षमता विकासगरी समन्वयात्मक रूपमा परिचालन गर्ने । आधारभूत उपभोग्य वस्तुहरू र पेट्रोलियम पदार्थको भण्डारण क्षमता विस्तार गर्ने कार्यक्रम छ । यस्तै लगानीकर्ताहरूका लागि एकै थलोबाट सहज सेवा उपलब्ध गराउने जनाइएको छ । लगानी प्रोत्साहन गर्न कानुनी, संस्थागत र प्रक्रियागत सुधार गरी व्यवसाय गर्ने लागत घटाइने उल्लेख छ । विप्रेषण र आयातमा आधारित अर्थतन्त्रलाई उत्पादनमा आधारित अर्थतन्त्रमा रूपान्तरण गरिने नीति तथा कार्यक्रममा छ ।"
नगरपालिकाले आम्दानी बढाउन क्रसर चलाउने,"यसका साथै निर्माण कार्यमा प्रयोग हुने उपकरणहरू पनि नगरपालिकाले किनेको छ । नगरपालिकाको आफ्नै टयाक्टर, ग्रेडर, ब्याक लोडर, रोलर र एक्साभेटर रहेको उनले बताए । यी उपकरणहरू हामी निर्वाचित भएर आएपछि किनेका हौं । जसका लागि लगभग पाँच करोड रुपैयाँ खर्च भएको छ, मेयर ढकालले भने । क्रसर र यस्ता उपकरणबाट ३० करोड रुपैयाँ आम्दानी गर्ने योजना छ ।"
१० वर्षमा १५ हजार मेगावाट विद्युत् चुनौतीपूर्ण,"सरकार र मन्त्री परिवर्तन भएपछि जलविद्युत् उत्पादनको लक्ष्यसमेत परिवर्तन हुने प्रवृत्ति उनी औंल्याउँछन् । २ वर्षअघि स्वतन्त्र ऊर्जा उत्पादकहरूको समेत संलग्नतामा १० वर्षमा १० हजार मेगावाट उत्पादन गर्ने योजना सार्वजनिक गरिए पनि अहिले पुन: १० वर्षमा १५ हजार मेगावाट आएको उनी बताउँछन् । सरकारले पञ्चेश्वर र कर्णालीलाई समेट जोडेर १० वर्षमा १५ हजार मेगावाट उत्पादन हुने योजना बनाएको होला तर यी आयोजना यो अवधिमा बन्ने सम्भावना कम छ, उनी भन्छन्, एकपटक बनाएको योजना हरेक सरकारले कार्यान्वयन गर्नुपर्छ । १० वर्षमा १५ हजार मेगावाट उत्पादन गर्नका लागि वार्षिक औसत १ हजार ५ सय मेगाावट उत्पादन गर्नुपर्ने भए पनि चीन र भारतबाहेक अन्य देशले यो परिणाममा विद्युत् उत्पादन गर्न नसकेको उनको अनुभव छ । वार्षिक १५ सय मेगावाट उत्पादनका लागि आवश्यक पर्ने लगानी, सामग्री, श्रमशक्तिजस्ता विषयमा पनि सरकारले तयारी गर्नुपर्ने उनले सुझाए । सरकारले लक्ष्य हासिल गर्न प्रक्रियागत सुधार गर्नुपर्ने आवश्यक रहेको उनको पनि ठम्याइ छ । वन मन्त्रालयका स्वीकृति लिन हुने ढिलाइका कारण अधिकांश आयोजना प्रभावित हुने गरेका छन्, उनले भने, यस्ता प्रक्रियागत झन्झट, जग्गा अधिग्रहणको विवाद समाधान नगरी लक्ष्य हासिल गर्न चुनौतीपूर्ण छ । सरकारले समयमै जलविद्युत् आयोजना बनाउने हो भने सम्भाव्यता अध्ययन गरी तयारी अवस्थामा निर्माण गर्ने अनुमति दिनुपर्ने उनको धारणा छ ।"
त्रिभुवन विमानस्थल २१ घण्टा खुला,"काठमाडौंको विमानस्थल २१ घण्टा सञ्चालनमा ल्याइएसँगै सन् २०२० सम्म वार्षिक १५ लाख विदेशी पर्यटक भित्र्याउने घोषणा गरेका मन्त्री अधिकारीले अब काठमाडौं र पोखरामा घुमफिरलगायत पर्यटकीय गतिविधिलाई बढवा दिन नाइटलाइफ पनि सञ्चालनमा ल्याइन लागेको बताए । उनले रात्रि उडान सुविधा भएका विराटनगर, धनगढी, भैरहवालगायत सुगम रुटका लागि हुने आन्तरिक उडान पनि रात्रि समयमा सार्न निर्देशन दिएका छन् ।"
मलेसियामा कामदारको भिसा रोकियो,"स्वास्थ्य परीक्षणमा एकाधिकार गरेको भन्दै गृहले स्वास्थ्य संस्थाविरुद्ध समेत कारबाही थालेको छ । प्रहरीले आइतबार पक्राउ गरेका ३१ स्वास्थ्य संस्थासँग सम्बन्धित ४० जनालाई ठगी मुद्दा चलाउन थप अनुसन्धान गर्नका लागि जिल्ला अदालत काठमाडौं र ललितपुरले थुनामा राख्न अनुमति दिएको छ । ३६ जनालाई काठमाडौं र ४ जनालाई ललितपुरस्थित जिल्ला अदालतबाट ५ दिनको म्याद थप भएको छ, अपराध महाशाखा टेकुका प्रमुख धीरजप्रताप सिंहले बताए ।"
ठेकेदारले अलपत्र छाडे सडक,"साढे दुई वर्षमा १८ दशमलव ६ किमि सडक स्तरोन्नति गर्न आशिष, लोहनी र सूर्यचन्द्र जेभीले निर्माण गर्ने ठेक्का सम्झौता गरेका थिए । उनीहरूले भ्याटसहित ३२ करोड रुपैयाँको ठेक्कामा ३८ प्रतिशत घटेर १८ करोड रुपैयाँ ठेक्का सकारेका थिए । सडकको दुरवस्था देखेर स्थानीयवासीको खप्की खानुपरेको किस्पाङ गाउँपालिका प्रमुख छत्र लामाले बताए । ठेकेदारले काम गरेन । सडकले टेरेन । के गर्ने ? उनले भने । सडक डिभिजन कार्यालय रसुवानुवाकोटमा पेटी ठेकेदारले यो वर्षको ९४ प्रतिशत काम भएको देखाई २ करोड ४१ लाख रुपैयाँ रकम लिइसकेको कार्यालयले जनाएको छ । २०२२ प्रतिशत पनि काम नभएको स्थानीयबासीको आरोप छ । सडक डिभिजन कार्यालय रसुवानुवाकोट प्रमुख निरज शाक्यले ३५ प्रतिशत काम भएको दाबी गर्छन् । ताकेता र पत्राचार गरेको छु । कानुनअनुसार काम गर्ने हो भने प्रोजेक्ट जान्छ । ठेकेदारलाई कारबाही गर्ने हो, शाक्यले भने, कालोसूचीमा राख्ने हो । काम हुँदैन, बजेट फ्रिज हुन्छ । ओखरपौवाकोल्पु १६ किमि सडक पनि अलपत्र छ ।"
भुक्तानी माग्दै चिनी मिलमा ताला,चिनी नै बिक्री नभएपछि बाँकी रहेको भुक्तानी कहाँबाट दिने ? चौरसियाले भने ।
पाटामा पहिलोपटक नेपाल,"काठमाडौं (कास) नेपाल पर्यटन बोर्डका सीईओ दीपकराज जोशी प्यासिफिक एसिया ट्राभल एसोसिएसन (पाटा) को गभर्मेन्ट डेस्टिनेसन बोर्डको अध्यक्षमा सर्वसम्मत चुनिएका छन् । बोर्डद्वारा जारी विज्ञप्तिअनुसार नेपाल पाटामा आबद्ध भएको पाँच दशकपछि पहिलोपटक यस किसिमको कमिटीको अध्यक्षता गर्ने मुलुक भएको हो । दक्षिण कोरियाको वाङहोङमा भएको पाटाको साधारणसभाबाट बोर्डका सीईओ डेस्टिनेसन बोर्डको अध्यक्षमा चुनिएका हुन् । भूकम्प र इन्धन आपूर्तिको असहजताका बीच नेपालको पर्यटन क्षेत्रलाई पुनर्ताजगी तथा बजारीकरण गराउनेमध्ये सीईओ जोशी पर्छन् । उक्त कार्यक्रममा टेम्पल टाइगर समूहका प्रबन्ध निर्देशक वसन्तराज मिश्रलाई पाटामा २५ वर्षको आबद्धता र योगदानका लागि लाइफ टाइम अचिभमेन्ट अवार्ड प्रदान गरिएको छ । पाटा पर्यटनको विशिष्टता र विशेषज्ञताका लागि परिचित छ । पाटामा एसिया प्यासफिक क्षेत्रका ९५ सरकारी, सहरी पर्यटन संस्था, २५ बढी अन्तर्राष्ट्रिय एयरलाइन्स र एयरपोर्ट, १ सय ८ हस्पिटालिटी संस्था, ६५ बढी शैक्षिक संस्था आबद्ध छन् ।"
एन्टी डम्पिङ ऐन प्रति उद्योगी उत्साहित,"उद्योग, वाणिज्य तथा आपूर्ति मन्त्रालयले सेभ गार्ड, एन्टी डम्पिङ तथा काउन्डरभेलिङ ऐन को मस्यौदा तयार पारेर अर्थ मन्त्रालयमा पठाएको जानकारी सार्वजनिक भएपछि उद्योगी व्यवसायीले यसको स्वागत गरेका छन् । विदेशका उत्पादनको लागत सस्तो पर्ने, सम्बन्धित देशका सरकारले त्यस्ता सामान निकासीमा सहुलियत दिनेजस्ता कारणले मूल्य कम पर्ने तर स्वदेशी उत्पादनले सहुलियत नपाउँदा बढी मूल्य पर्ने भएकाले प्रतिस्पर्धा गर्न कठिन भएको उनीहरूको भनाइ छ । त्यस्ता सामान बढी मात्रामा आयात भएर नेपाली बजारमा बिक्री हुने गरेका छन् । यसमा अरू उत्पादनजस्तो भन्सार महसुललगायत शुल्क कम पर्ने भएकाले पनि तुलनात्मक रूपमा सस्तो पर्ने गरेको उद्योग वाणिज्य महासंघका पूर्व केन्द्रीय सदस्य महेश जाजूले बताए । सिमेन्ट, कच्चा पदार्थ क्लिंकर, बिस्कुट, जुस, फलामे रडलगायत सामान, कर्कटपाता, चाउचाउजस्ता उत्पादनमा नेपाल आत्मनिर्भर रहेको उनले जनाए ।"
नेक ब्लास्ट ले चैतेधान सखाप,नेक ब्लास्ट का साथै नगरभित्रको धान खेतमा गबारो किराको पनि संक्रमण रहेको बताए । उनले नगरभित्रका किसानले लगाएकोमध्ये २५ प्रतिशत खेतमा गबारो किराले धान नष्ट गरेको बताए ।
बैंकहरूको शाखा विस्तार,"काठमाडौं (कास) सेन्चुरी कमर्सियल बैंकले ललितपुरको सातदोबाटोमा शाखा विस्तार गरेको छ । त्यस्तै मेगा बैंकले धादिङको ज्वालामुखी गाउँपालिकामा शाखा सञ्चालनमा ल्याएको छ । माछापुच्छ्रे बैंकले एकैसाथ थप ३ शाखा तथा २ शाखारहित बंैकिङ सेवाको सुरुवात गरेको छ । बैंकले सुुनसरीको धरान, भोजपुुरको भोजपुुर नगरपालिका र जुुम्लाको चन्दननाथमा शाखा स्थापना गरेको जनाएको छ ।"
सानिमा लाइफ र एनआरएनएबीच सम्झौता,काठमाडौं (कास) सानिमा लाइफ इन्स्योरेन्स र गैरआवासीय नेपाली संघ (एनआरएनए) बीच संस्थाका विश्वभरका सदस्यहरूलाई सुलभ रूपमा आधुनिक स्तरको प्रविधियुक्त जीवन बिमा सेवा उपलब्ध गराउने सम्बन्धी सम्झौतापत्रमा हस्ताक्षर भएको छ । कम्पनीका तर्फबाट नायब महाप्रबन्धक केशवराज केसी तथा एनआरएनएका प्रमुख कार्यकारी अधिकृत डा हेमन्तकुमार दवाडीले सम्झौतापत्रमा हस्ताक्षर गरेको जारी विज्ञप्तिमा छ ।
घरजग्गा मेला हुने,काठमाडौं (कास) नेपाल जग्गा तथा आवास विकास संघले राजधानीमा घरजग्गा मेला (प्रोपर्टी एक्स्पो २०१८) गर्ने भएको छ । असार १ देखि ४ सम्म हुने यो मेला संघको सातौं संस्करण हुने जारी विज्ञप्तिमा उल्लेख छ । मेलाले सर्वसाधारण सबैमा घरजग्गा व्यवसायको वर्तमान अवस्था तथा यसका समस्या र समाधानका उपायसहित भावी अवसरका विषयमा समुचित सूचना तथा जानकारी उपलब्ध गराई यस व्यवसायलाई समयसाक्षेप विकास एवं विस्तार गर्न थप योगदान पुर्याउने अपेक्षा गरिएको छ ।
ग्लोबल साइबर सेक्युरिटी समिट हुने,काठमाडौं (कास) इन्फर्मेसन सेक्युरिटी रिस्पोन्स टिम नेपाल (एनपीसीईआरटी) ले ग्लोबल साइबर सेक्युरिटी समिट (जीसीएसएस) २०१८ को आयोजना गर्ने भएको छ । बिल्डिङ ग्लोबल एलाएन्स फर साइबर रिसिलाइन्स नारासहित अगामी जुलाई २७ देखि २८ मा नेपालमा हुने संस्थाको विज्ञप्तिमा उल्लेख छ ।
माडीमा हुलाकी सडक: डेढ वर्षमा चौथाइ मात्रै,आउँदो भदौअसोजबाट सञ्चालन हुने गरेर माडी नगरपालिका आफैँले क्रसर उद्योग राख्ने गरेर प्रक्रिया अगाडि बढाएको छ । माडीमा अहिलेसम्म क्रसर उद्योग छैन । निर्माण कम्पनीको कारणले ढिलाइ नभएको हुँदा म्याद थप हुनसक्ने उनले बताइन् ।
फस्टाउँदै सूर्यमुखी,"म आफैं पनि २ बिघामा सूर्यमुखी खेती गर्दै आएको छु । उत्पादित बियाँ भारतीय बजारमा बिक्री हुन्छ, बराक्षेत्र नगरपालिका ११, मधुवनका वडाध्यक्ष केदार विष्टले भने, तर कोसीटप्पु वन्यजन्तु आरक्षबाट आएका जनावरले घरीघरी सखाप पारिदिन्छन् ।"
चुवाबोट बन्यो ग्रिन पार्क,बजारको बीच भागमा रहेको पार्कमा रातिको समयमा रंगीन विद्युत् जडान गरी झकिझकाउ पारिएको छ । अवलोकनका लागि पुगेका वडा ४ का अध्यक्ष जम्सेर राईले पहिलेको जस्तै चौतारा र वृक्षको छहारी हराउँदै गएको अवस्थामा यस प्रकारका पार्क र सजावटले सर्वसाधारणका लागि महत्त्व राख्ने प्रतिक्रिया दिए । उक्त स्थानमा चमेना गृह र अन्य व्यवस्थापनका लागि नगरपालिकाले ध्यान दिने पर्यटन शाखा प्रमुख विकास अधिकारीले जनाए ।
निपा भाइरसले ९ को मृत्यु,कम्तीमा ७० प्रतिशत मृत्युदर रहेको निपाको उपचारका लागि हालसम्म कुनै खोपको आविष्कार भएको छैन ।
भेनेजुएलामा पुन: मडुरो,"यसैबीच, अमेरिकाले भेनेजुएलाको राष्ट्रपतीय निर्वाचन परिणामलाई मान्यता नदिने जनाएको छ । संयुक्त राष्ट्रसंघका लागि अमेरिकी प्रतिनिधिले भेनेजुएलाको निर्वाचनले लोकतन्त्रकै उपहास गरेको जनाएका छन् । यसअघि सन् २०१८ को डिसेम्बरका लागि निर्धारण भएको चुनाव संविधानसभामा मडुरोको बहुमतपछि अघि सारिएको थियो । प्रमुख प्रतिपक्ष गठबन्धनले आफ्ना दुई प्रमुख नेतालाई चुनावमा भाग लिन नदिइएको आरो लगाएको छ ।"
बिलबोर्ड म्युजिक अवार्ड : एड सिरन अब्बल,"युटयुबमा भाइरल भएको डिस्पासितो गीतले लुइस फोन्सि, डयाडी यांकी र जस्टिन बिबरलाई बिलबोर्डको स्टेजमा निम्त्यायो । टप ल्याटिन सङसहित अन्य थुप्रै विधामा गीत अब्बल मानियो । विश्व संगीतको सबैभन्दा ठूलो अवार्ड समारोहमा कोरियन ब्वाई ब्यान्ड बीटीएसले टप सोसियल आर्टिस्ट को ट्रफी जितेको थियो । बीटीएस बिलबोर्डमा प्रस्तुति दिने पहिलो केपप ब्यान्ड पनि बन्न सफल भयो ।"
पहिरन लिलाममा,अनुष्का शर्मा र हृतिक रोशनले फिल्ममा लगाएका लुगाहरू पनि लिलाममा राख्न लागेका छन् । अनुष्काले ए दिल है मुश्किल फिल्मको ब्रेकअप सङ मा लगाएको कुर्ता र हृतिकले कृश मा लगाएको कालो ज्याकेट पनि लिलामीमा राखिनेछन् । केही दिनअघि अक्षय कुमारले रुस्तम मा लगाएको नेभी युनिफर्म पनि लिलामीमा राखेका थिए ।
छाङ्छालाई साझा,"काठमाडौं (कास) साझा प्रकाशनले जय छाङ्छाको नियात्राकृति दोहाको सीधा उडान लाई साझा पुरस्कार प्रदान गर्ने भएको छ । विज्ञप्तिअनुसार, कवितातर्फ पानीजस्तै म कविताका लागि उषा शेरचन र निबन्धतर्फ मास्कमाडौंहरूको महामाडौं का लागि प्रा राजेन्द्र सुवेदीलाई गरिमा सम्मान पुरस्कार दिइने भएको छ । साझा बालसाहित्य पुरस्कार भने २५ प्रतिभा का लागि गोपाल पराजुली र साझा लोकसाहित्य पुरस्कार उखान सिद्धान्त र विश्लेषण का लागि प्राडा कुलप्रसाद कोइरालालाई प्रदान गरिने भएको छ । साझा पुरस्कारमा ५१ हजार रुपैयाँ, साझा बालसाहित्य र साझा लोकसाहित्य पुरस्कारमा जनही १५ हजार रुपैयाँ र गरिमा सम्मान पुरस्कारमा जनही १० हजार रुपैयाँ रहेको विज्ञप्तिमा छ ।"
साङ्पा रिन्पोछेको जीवनी,"काठमाडौं (कास) अवतारी लामा साङ्पा रिन्पोछेको जीवनमा आधारित पुस्तक अवतारको रूपमा मेरो जीवनयात्रा को सोमबार लोकार्पण भएको छ । कानुन न्याय तथा संसदीय मामिला मन्त्री शेरबहादुर तामाङले पुस्तकको विमोचन गर्दै अवतारी लामा साङ्पा रिन्पोछेको जीवन अनुकरणीय रहेको बताए । उनले सरल र शान्तिपूर्ण जीवनयापनका लागि रिन्पोछेको पुस्तकले महत्त्वपूर्ण योगदान दिने पनि बताए । कार्यक्रममा बौद्ध दर्शन प्रवद्र्धन तथा गुम्बा व्यवस्था समितिका कार्यकारी निर्देशक नरेन्द्रकुमार गुरुङ, हिमायन बौद्धविज्ञ डा रमेश ढुंगेल, प्राडा जगमान गुरुङ, डा प्रेमसिंह बस्न्यात, डा गणेशमान गुरुङ लगायतले साङ्पा रिन्पोछेको योगदानबारे चर्चा गरेका थिए ।"
यात्रीको अंग्रेजी नाटक संग्रह,"यात्रीका यसअघि ६ नाटक संग्रह, ६ बालनाटक संग्रह, ३ लघुकथा संग्रह, ६ नाटय शोधसमालोचना र दुई दर्जन बालसाहित्यका पुस्तक प्रकाशित छन् ।"
बजेटबारे अझै अन्योल : मुख्यमन्त्री,"स्थानीय सरकार सञ्चालन ऐन २०७४ मा मुख्यमन्त्रीको संयोजकत्वमा समन्वय परिषद् रहने उल्लेख छ । प्रदेशका मन्त्रीहरू, प्रदेशका प्रमुख सचिव, मन्त्रालयका सचिवहरू, जिल्ला समन्वय समितिका प्रमुख र उपप्रमुख, नगरपालिकाका प्रमुख र उपप्रमुख र गाउँपालिका अध्यक्ष र उपाध्यक्षहरू सदस्य र प्रदेश सरकारको स्थानीय तह हेर्ने मन्त्रालयका सचिव सदस्य सचिव रहन्छन् । मन्त्रालयका पदाधिकारी तथा विज्ञलाई पर्यवेक्षकका रूपमा आमन्त्रण गर्न सकिने ऐनमा व्यवस्था छ । परिषद्ले प्रदेश तथा स्थानीय तहले गर्ने काम कारबाहीमा नीतिगत सामञ्जस्यता, योजना व्यवस्थापनमा रणनीतिक साझेदारी, साझा अधिकारको प्रयोग, प्राकृतिक स्रोतसाधनको उपयोग र बाँडफाँटसम्बन्धी विषयमा प्रदेश र स्थानीय तहबीच समन्वयको काम गर्छ । परिषद् बैठक वर्षमा कम्तीमा एकपटक बस्ने ऐनमा उल्लेख भएअनुसार बैठक बसेको हो ।"
जनप्रतिनिधिलाई प्रशिक्षण,"पौडेलले समय, गुणस्तर, लागत र परिणाममा स्थानीय जनप्रतिनिधिले दूरगामी लक्ष्यका साथ काम गर्नुपर्ने बताए । त्यसैगरी, पदाधिकारीलाई सहकार्य, सहअस्तित्व र समन्वयकारी सिद्धान्तका आधारमा कार्य गर्न स्ववतन्त्र पत्रकार जगन्नाथ लामिछानेले प्रशिक्षण दिए । उनले स्थानीय तहले कानुन निर्माण गर्दा संविधानको अनुसूची ८ र ९ सँग नबाझिने गरी बनाउनुपर्नेमा जोड दिए । प्रशिक्षणमा प्रदेश सांसद केशव पाण्डेले बेलकोटगढी नगरपालिकाभित्र गर्न सकिने समृद्धि र सुशासन, शिक्षा, स्वास्थ्य, वातावरण लगायतका विषयमा कार्यपत्र प्रस्तुत गरेका थिए ।"
हेलम्बुमा विकास कार्यक्रम तीब्र,सिन्धुपाल्चोकको हेलम्बु गाउँपालिका प्रमुख निमाग्याल्जेन शेर्पा गाउँपालिकाले गरेका कामबारे समीक्षा गर्दै । जिल्लाका १२ स्थानीय निकायमध्ये सबैभन्दा बढी योजना हेलम्बु गाउँपालिकाले सम्पन्न गरेको छ ।
कोटेश्वरकलंकी सडकमा दुर्घटना बढ्यो,"अहिले बनिरहेको चक्रपथमा ड्रेन, फुटपाट र साइकल लेनसहित गरी २५ मिटर मात्र छ । वतावरणविद् तुलाधारले फुटपाथ र साइकल लेनबिनाको सडकले थप दुर्घटना निम्त्याउने बताए । निर्माणाधीन सडकमा भएको त्रुटिबारे सडक विभागका इन्जिनियरहरूलाई पनि जानकारी छ, उनले भने, तैपनि सच्याउन चासो दिएका छैनन् । सडक विभागका प्रवक्ता मुक्ति गौतमले चिनियाँ कम्पनीले निर्माण सम्पन्न गरेर हस्तान्तरण नगरेसम्म केही नगर्न नसकिने दाबी गरे । पैदल, साइकल यात्रुको दुर्घटना कम गर्न अध्ययन भइरहेको छ, उनले भने, तीव्र गतिमा आकाशे पुल निर्माण भइरहेको छ ।"
मौलिकता गुमाउँदै नैचाल,"भूकम्पपछि जिल्लाको चारवटै नगरपालिकामा मौलिकभन्दा आरसीसी गरेका घर बनाउने क्रम बढ्दो छ । ढुंगा र माटोका सबै घर लडे, इँटा, सिमेन्ट तथा डन्डीको प्रयोग गरी बनाएका घर बलियो होला भन्ने सोचले सबैले आधुनिक घर बनाए, स्थानीय पूर्णबहादुर तामाङले भने । प्राविधिकले पनि ढुंगा र माटोको भन्दा आरसीसी गरेको घरलाई अनुदानका लागि सहज रूपमा सिफारिस गर्ने गरेको उनले बताए । नगरपालिकाहरूले पनि मौलिकता जोगाउने किसिमको संरचना निर्माणका लागि कुनै विशेष पहल गरेको पाइँदैन ।"
सार्वजनिक जग्गा संरक्षण गरिने,"वडा नं ११ की अध्यक्ष बिन्दा बुढाथोकी २६ रोपनीभन्दा बढी सार्वजनिक जग्गामा तारबार लगाउने कामको सुरुवात भइसकेको बताउँछिन् । लगभग २४ रोपनी सार्वजनिक जग्गा भए तापनि जग्गा मिचेको खासै नभेटिएको उनको भनाइ छ । त्यसता जग्गा संरक्षणका लागि वडाको बैठक बसिसकेको र चाँडै नापीनक्साअनुसार तारबार गरिने उनले बताइन् । वडा नं १ तथा नगरपालिकाका प्रवक्ता विदुर सापकोटाले उक्त वडामा सार्वजनिक जग्गा धेरै भएको बताए । त्यस्ता स्थानमा घरटहरा बनाइएको उनले बताए । यसका साथै २ र ३ नं वडामा पनि सार्वजनिक जग्गा धेरै छ । तारबारको सुरुवात भने ६ नं वडाबाट गरिएको छ । नगरपालिकाले तारबार गर्नका लागि २५ लाख रूपैयाँ छुट्याएको छ, सापकोटाले भने । स्थानीय सरकार सञ्चालन ऐनअनुसार वडा समितिको कर्तव्य र अधिकारमा पुरातात्त्विक, ऐतिहासिक र सार्वजनिक सम्पत्तिको संरक्षण गर्नु पनि पर्छ । हाल २०२२ सालको नापीअनुसार सार्वजनिक जग्गाको पहिचान गरिएको हो ।"
नक्कली नोट कारोबारी पक्राउ,"काठमाडौं (कास) विभिन्न देशका नक्कली मुद्राको कारोबार गर्ने गरेको भन्दै प्रहरीले जोर्डनका नागरिकलाई पक्राउ गरेको छ । सोमबार त्रिभुवन अन्तर्राष्ट्रिय विमानस्थलबाट ६६ वर्षीय मदिन अब्दिलजबर तालेब नामक व्यक्ति पक्राउ परेका हुन् । प्रहरीका अनुसार उनले सुटकेसमा सय दरको ६८ थान नक्कली अमेरिकन डलर, ओमानको ५० दरको च्यात्तिएको नोट २२ थान र १६ थान अमेरिकन सय दरको च्यात्तिएको नोट लुकाएका थिए । उनका साथ ५ सय दरको २५ थान साउदी रियाल, ५ सय दरको अमेरिकी भिसा ट्राभलर चेक पनि भेटिएको छ ।"
जुवा खालबाट डेढ लाख बरामद,काठमाडौं (कास) प्रहरीले जुवा खेल्ने ६ जनालाई आइतबार डेढ लाख नेपाली र भारुसहित पक्राउ गरेको छ । दोलखाका पूर्णबहादुर खत्रीले सञ्चालन गरेको होटलबाट उनीसहित ६ जना जुवा खेलिरहेको समयमा पक्राउ परेका हुन् । उनीहरूबाट १ लाख ५७ हजार ८ सय ७० नेपाली र ४ हजार ८ सय ५० भारतीय रुपैयाँ बरामद भएको प्रहरीले जनाएको छ ।
सूचना प्रविधि छान्न पाउनुपर्ने,"काठमाडौं (कास) शिक्षा, विज्ञान तथा प्रविधि मन्त्रालय पाठ्यक्रम विकास केन्द्र सानोठिमी भक्तपुरद्वारा तयार गरिएको राष्ट्रिय पाठ्यक्रम प्रारूप मस्यौदामाथि कम्प्युटर विज्ञान तथा सूचना प्रविधि विषयका शिक्षकहरूको बृहत् भेला तथा छलफल भएको छ । छलफलमा प्रस्तावित मस्यौदामा ऐच्छिक विषयका रूपमा कम्प्युटर विज्ञान तथा सूचना प्रविधि विषय सबै समूहका विद्यार्थीले छान्न पाउने अवसर प्रस्ट रूपमा उल्लेख गर्नुपर्ने निष्कर्ष निकालिएको थियो । शिक्षकहरूको सुझावलाई कार्यकारी निर्देशक कृष्णप्रसाद काप्रीले सकारात्मक रूपमा लिएको र त्यहीअनुसार कार्यान्वयन गर्ने आश्वासन दिए ।"
नि:सन्तान दिवस मनाइने,"काठमाडौं (कास) ओम अस्पतालले आगामी जुलाई महिनाको दोस्रो सातासम्म एक हजार टेस्ट टयुब बेबीलाई जन्म दिएर नि:सन्तान दिवस मनाउने जनाएको छ । हामीले जुलाई दोस्रो सातासम्म एक हजार एक हजार टेस्ट टयुब बेबीलाई जन्म दिनेछौं, अस्पतालका वरिष्ठ स्त्री तथा प्रसूति रोग विशेषज्ञ डा भोला रिजालले भने । उनका अनुसार यसै अवसरमा टेस्ट टयुब बेबी प्रविधिबाट जन्मिएका बच्चाहरूको अन्तर्राष्ट्रिय सम्मेलनसमेत गरिनेछ ।"
लाखौं नगद लुटपाट र चोरी,काठमाडौं (कास) बेग्लाबेग्लै स्थानमा राजधानीमा लाखौं नगद लुटपाट र चोरी भएको छ । पाँचथर घर भई नयाँ बसपार्क बस्दै आएका २३ वर्षीय मेगेन्द्र दुलालको १ लाख ४७ हजार रुपैयाँ आइतबार लुटिएको हो । जमलमा बसबाट ओर्लेपछि एक अपरिचित व्यक्तिले बाटो छेकी श्रीमतीको अप्रेसन गर्नुपर्ने भन्दै पैसा मागेपछि उनले १ हजार रुपैयाँ झिकेर दिन लाग्दा ती व्यक्तिले उनको हातको पैसा खोसेर भागेको दुलालले प्रहरीसमक्ष बताएका छन् । यसैगरी सोमबार बसुन्धराबाट गोंगबु गइरहेको बसबाट १ लाख रुपैयाँ चोरी भएको छ । गोरखा घर भई टोखा बस्दै आएका ५६ वर्षीय सनबहादुर गुरुङले पाइन्टको खल्तीबाट रकम चोरी भएको हो ।
नुवेन र शिभाली विजेता,"यू१४ गल्र्समा सलोनी तामाङले प्रकृति श्रेष्ठलाई ६२, ६१, सर्भानी श्रेष्ठले टासी गुरुङलाई ६०, ६०, इशाश्री शाहले जेनी महर्जनलाई ६०, ६० ले र रायना शाहले सिरिस्ता राईलाई ६२, ६१ को सोझो सेटमा हराएर सेमिफाइनल पक्का गरे ।"
अन्नपूर्ण म्याराथन तेस्रो साता,काठमाडौं (कास) अन्नपूर्ण सेन्चुरी महोत्सवका क्रममा जेठ २० मा अन्नपूर्ण आधारसिविरमा अन्नपूर्ण म्याराथन हुने भएको छ । अन्नपूर्ण बेसक्याम्पदेखि घान्दु्रकसम्म हुने ४२१९५ किमि दौडमा झन्डै १ सयभन्दा बढी खेलाडीको सहभागिता रहने अन्नपूर्ण काठमाडौं समाजले सोमबार पत्रकार सम्मेलन गर्दैै जानकारी गराएको छ । प्रतियोगिताको विजेताले १ लाख रुपैयाँ पुरस्कार जित्नेछन् । दोस्रोले ७० हजार र तेस्रोले ५० हजार पाउनेछन् ।
मल्पी विजयी,"काठमाडौं (कास) मल्पीले तेस्रो रियो एसईई फुटसलमा सोमबार कीर्तिपुर ए लाई ४१ गोलले पराजित गरेको छ । रोयल युनाइटेडले आदर्श सौललाई ५२, सेभेन बायाँ ब्रदर्सले गोल डिगर्सलाई २०, न्यु जेनले पद्मोदय ए लाई ३१, एफसी एसवाईईएसले आरयू एफसीलाई ६०, वारियर ब्वाइजले कामनालाई ४२ र राइजिङ टिमले गोल्डस्टारलाई २१ ले हराए ।"
पौडी र टेबलटेनिसमा नियुक्ति,काठमाडौं (कास) पौडीको मुख्य प्रशिक्षकमा शंकर कार्की नियुक्त भएका छन् । पूर्वमुख्य प्रशिक्षक वाङदेन लामाले राजीनामा दिएपछि उक्त पद रिक्त थियो । टेबलटेनिसको मुख्य प्रशिक्षकमा धर्ममान बज्राचार्य नियुक्त भएका छन् ।
विजेश्वरी तेस्रो,काठमाडौं (कास) प्रथम चन्द्रागिरि उपमेयर कप विद्यालयस्तरीय खुला छात्रा भलिबलमा विजेश्वरी ज्ञानमन्दिर तेस्रो भएको भएको छ । सोमबार विजेश्वरीले थ्रीस्टार एकेडेमीलाई ३१ को सेटमा हराउँदै तेस्रो स्थान हात पार्यो ।
विश्वकपरसिया: मोराटा स्पेनिस टोली बाहिर,"बलियो मानिएको बेल्जियमले मध्यपंक्तिका राड्जा नाइगोलानलाई विश्वकप टोलीमा समावेश नगरेको प्रशिक्षक रोबर्टो मार्टिनेजले जनाएका छन् । यसै महिनामात्र उनले च्याम्पियन्स लिगको सेमिफाइनलमा लिभरपुलविरूद्धको दोस्रो लेगमा दुई गोल गरेका थिए । तर ३० वर्षे उनी २८ सदस्यीय टोलीमै परेका छै्रनन् । समूह जी मा रहेको बेल्जियमले इंग्ल्यान्ड, पानामा र ट्युनिसियासँग खेल्नेछ ।"
सन्दीपको बिग बास मा सम्भावना,"एक वर्षअघि सन्दीप अस्ट्रेलिया आएको समयमा क्लार्कको आग्रहमा एसोसिएसनले सहयोग पुर्याएको थियो । एसोसिएसनका सदस्यहरू सन्दीपको अस्ट्रेलियाली क्रिकेटमा सोही समयदेखि नै राम्रो छाप रहेको सुनाउँछन् । सन्दीपलाई सबैभन्दा धेरै माया र प्रोत्साहन दिने खेलाडी नै क्लार्क ह्न्, त्यसैले पनि उनको बिग बास लिग खेल्ने सम्भावना प्रबल छ, चुडाल भन्छन् ।"
प्रिमियर गल्फमा रोचक सुरुआत,"एमेच्योरतर्फ टंकबहादुर कार्की र पृथ्वी मल्ल समान इभन पार ७२ स्कोर गर्दै शीर्षस्थानमा रहे । उनीहरूलाई एक स्ट्रोक पछाडि परेका सुवास तामाङले पछयाइरहेका छन् । अजित बिके, सुनील सिके र युवराज भुजेल समान दुई ओभर ७४ मा छन् । कुल १२ लाख ६० हजार रुपैयाँ पुरस्कारको प्रतियोगितामा ३६ होलको खेलपछि शीर्ष २४ स्थानमा रहने प्रो र उत्कृष्ट ६ एमेच्योर फाइनल चरणलाई छनोट हुनेछन् ।"
रूपन्देही र मध्यपश्चिम विजयी,"मंगलबार भेरीगंगा स्पोर्ट्स क्लब र महाकाली क्रिकेट क्लब, त्रिभुवन आर्मी क्लब र टीकापुर क्रिकेट क्लब तथा धनगढी क्रिकेट एकेडेमी र मध्यपश्चिम क्रिकेट क्लबबीच प्रतिस्पर्धा हुनेछ ।"

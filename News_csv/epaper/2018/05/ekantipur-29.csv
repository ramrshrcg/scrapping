शीर्षक,विवरण
प्रदेश र स्थानीयलाई एक तिहाइ रकम,"ढुकुटी रित्तिएको विषय श्वेतपत्र सार्वजनिक गरेका अर्थमन्त्री खतिवडाले आगामी वर्षको बजेटका लागि स्रोत व्यवस्थापनमा बढी समय खर्चिनुपरेको छ । सीमित स्रोत र कार्यक्रमको दबाब धेरै भए पनि बजेटको आकार खासै ठूलो नहुने अर्थ स्रोत बताउँछ । आगामी वर्षको बजेटका लागि राजस्व करिब १० खर्बनजिक तथा विदेशी सहायता तथा ऋण ३ खर्बसम्म आउने अनुमान सरकारको छ । यसबाहेक अर्को स्रोत आन्तरिक ऋण हो । अधिक उठाउँदा अर्थतन्त्रका अन्य क्षेत्रमा प्रभाव नपर्ने गरी आन्तरिक ऋणको सीमा कायम गरिएको छ । न्यून राजस्व संकलन, वैदेशिक ऋण तथा सहायता प्रतिबद्धताअनुसार नआएको र संघीयता कार्यान्वयनका लागि स्रोत अभाव भएपछि चालु आर्थिक वर्षमा बजेट व्यवस्थापन चुनौतीपूर्ण देखियो । स्रोतको अभाव भएकाले यो वर्षका लागि तय गरिएको १ सय ४५ अर्ब रुपैयाँ आन्तरिक ऋण सबैजसो उठाइसकिएको छ । यसबाहेक बजेटका अन्य स्रोतहरू पनि उल्लेख्य वृद्धि गर्न नसकिएको अर्थ स्रोतको भनाइ छ । बजेटका स्रोतहरू राजस्व, वैदेशिक ऋण तथा सहायता र आन्तरिक ऋण पनि बजेट निर्माणको निश्चित मापदण्डभित्रै रहेको मन्त्रालय स्रोतको दाबी छ ।"
फोरम पनि सरकारमा,फोरमले दुई मन्त्री र एक राज्यमन्त्री पाउनुपर्ने माग गरिरहेको छ । प्रधानमन्त्रीसहित हाल २२ सदस्यीय मन्त्रिपरिषद् छ । संविधानअनुसार अब मन्त्रिपरिषद्मा बढीमा तीन जना मात्र सहभागी हुन सक्छन् । संविधानमा २५ सदस्यीयभन्दा ठूलो मन्त्रिपरिषद् बनाउन नमिल्ने प्रावधान छ । फोरमले स्वास्थ्य मन्त्रालय लिए स्वास्थ्य राज्यमन्त्री पद्मा अर्याललाई अन्यत्र हेरफेर गर्ने सम्भावना छ । यसअघि नै प्रधानमन्त्री कार्यालयमा समेत मन्त्री राख्ने कुरा भएको थियो ।
सुन प्रकरण: उम्किएकाहरू नै फेरि तस्करीमा,एक त भन्सार प्रमुख सापकोटाले तथ्यांक अधिकृत यादवलाई समेत उनको कार्यक्षेत्र बाहिरको जिम्मेवारी दिएका छन् । अर्कोतर्फ उनी १० वर्षभन्दा लामो अवधि भन्सारमै बसेर काम गरेको बयानबाट देखिन्छ । भन्सार अधिकृत केशवप्रसाद नेपालले बयानका क्रममा प्रमुख प्रशासकको मातहतमा रही तथ्यांक अधिकृत यादवले अधिकृतदेखि सबै कर्मचारीलाई खटाउने गरेको बताएका थिए । भन्सार प्रमुख सापकोटाको निकटमा रहेर कर्मचारी खटाउनेदेखि अरू व्यवस्थापन मिलाउने तथ्यांक अधिकृत नै भन्सारतर्फको फोकल पर्सनका रूपमा सुन तस्करीलाई सघाउने भूमिकामा थिए । अर्का भन्सार अधिकृत आशिष अर्यालले समेत यही बयान दिएका छन् । तर भन्सारतर्फ अनुसन्धानको घेरा श्रीनारायण यादव तथा उनका केही सहकर्मी भन्सार अधिकृतको बयानमा पुगेर टुंगिएको देखिन्छ ।
सय दिनमा प्रधानमन्त्रीको भिडियो सन्देश: सकारात्मक लक्षण,"त्यस्तै, यातायात क्षेत्रको सिन्डिकेट अन्त्य, सुन तस्करका नाइकेहरू पक्राउ र ठूला आयोजना जिम्मा लिएर काम नगर्नेमाथि कारबाही सुरु गर्नुलाई प्रधानमन्त्रीले सयदिने उपलब्धिका रूपमा व्याख्या गरेका छन् । भिडियोमा उनले रेल र पानीजहाजलाई राष्ट्रिय सपना पनि भनेका छन् । उनले मितव्ययिताका लागि सरकारी खर्च कटौती गर्ने निर्देशिका जारी गरिएको पनि बताएका छन् । भ्रष्टाचारप्रति आफ्नो कडा रबैया हुने उनले दोहोर्याएका छन् । मुलुक अविकसित रहेकाले धेरै मिहिनेत नेपालीले नै गर्नुपर्ने उनको भनाइ छ । त्यसैले काम गर्ने दिन बढाउन सरकारी बिदा कटौती गरिएको तर्क उनले गरेका छन् । पाँच वर्षभित्र प्रतिव्यक्ति आय दोब्बर बनाइछाड्ने उनले दोहोर्याएका छन् । एक सय दिनमा संघीयता कार्यान्वयन, कर्मचारी व्यवस्थापनलगायत काम भएको प्रधानमन्त्री ओलीले भिडियो सन्देशमा उल्लेख गरेका छन् ।"
सगरमाथामा शेर्पाको मृत्यु रहस्यमय,"कुनै जानकारी छैन : मन्त्रालयसंस्कृति, नागरिक तथा पर्यटन मन्त्रालयका सचिव कृष्ण देवकोटाले यसबारे कुनै जानकारी नभएको बताए । अवाञ्छित उद्देश्यका लागि हो भन्ने थाहा भएको भए आरोहण अनुमति दिँदैनथ्यौं । जहाँसम्म शेर्पाको मृत्युको कुरा छ, त्यसमा अहिलेसम्म कसैको लापरबाहीका कारण भएको भन्ने जानकारी आएको छैन । शेर्पाहरू आफैं पनि पथप्रदर्शक भएकाले त्यसको सम्भावना निकै कम छ, सचिव देवकोटाले कान्तिपुरसँग भने ।"
निजगढ विमानस्थल निर्माण: साढे २४ लाख रूख काटिँदै,"प्रतिवेदनमा पर्सा निकुञ्जलाई कम आँकिएको छ । प्रतिवेदनमा छ विमानस्थल पर्सा निकुञ्जसँग नजिक रहे पनि विमानस्थल वरिपरि ठूलठूला चरा जस्तै चिल, गिद्धलाई आकर्षित हुने वस्तु नभएकाले चरा आतंक हुने देखिँदैन । ईआईए प्रतिवेदनबारे परामर्श लिइएका विशेषज्ञहरूले चरा धपाउन स्क्वाड र फोहोर व्यवस्थापनस्थलबारे स्पष्ट उल्लेख गर्न सुझाएका छन् । त्यस्तै, विमान उड्ने र ल्यान्ड हुने बेलामा आवाजले वन्यजन्तुमा प्रभाव पार्ने भएकाले त्यो विषय पनि उल्लेख गर्न सुझाएका छन् ।"
काठमाडौं हेर्न इँटाभट्टा,"हरिबहादुर अब विदेश पनि नजाने, काठमाडौं पनि नबस्ने मुडमा छन् । अब यो सीप लिएर गाउँ नै जान्छु, उनले सुनाए, यति पैसा त उतै कमाउन सकिन्छ । उनले धेरै गाउँलेमा काठमाडौं गएपछि सजिलै पैसा कमाइन्छ भन्ने भ्रम रहेको बताए । उनका अनुसार गलत बुझाइले गर्दा कतिपय बालबालिका भागेर पनि काठमाडांै आउने गरेका छन् । गाउँ गएर यस्तो गलत धारणा हटाउन पनि प्रयास गर्छु, उनले भने ।"
सीमाका १६ स्तम्भ हराए,"कार्यालयको आन्तरिक अभिलेखलाई चुस्त, दुरुस्त राख्न पाँचथर प्रहरीले केही दिनअघि १६ दिन लगाएर सीमा क्षेत्र तथा सीमा स्तम्भ अवलोकन गरेको प्रहरी नायब उपरीक्षक गौतमले बताए । भारतीय पक्षबाट नियमित रूपमा सीमा क्षेत्रको अनुगमन भए पनि नेपाल पक्षबाट भने आक्कलझुक्कल मात्र अनुगमन हुने गरेको छ । अवलोकनले तत्काल सीमा स्तम्भ मर्मत र संरक्षण गर्नुपर्ने देखाएको छ । तीन प्रकारका पिल्लरमध्ये जंगे र मझौलाभन्दा साना पिलरको संरक्षण तत्काल थाल्नुपर्ने अवस्था छ । प्रहरी टोलीले दुई चरणमा सीमा सर्वेक्षण गरेको थियो ।"
विस्फोटका घाइतेलाई ह्वीलचेयर,"५ महिना शिक्षण अस्पतालमा उपचारपछि कोटेश्वर डेरामा बसिरहेका कार्कीको अवस्था बुझ्न थोरै मात्र पार्टी नेताहरू पुगेका थिए । कान्तिपुरमा उनको समाचार प्रकाशित भएपछि कांग्रेस सभापति शेरबहादुर देउवा ११ जेठमा डेरा खोज्दै पुगे । देउवा प्रधानमन्त्री भएकै बेला दुर्घटनामा परेर कार्की गम्भीर घाइते भएका हुन् । उनको दाहिने खुट्टामा गम्भीर चोट छ । गाडीको क्षति र उपचार खर्च सरकारमार्फत उपलब्ध गराउने आश्वासन देउवाले दिएको छोरा निरज कार्कीले बताए । केपी ओलीसँग कुरा भइसकेको छ, देउवाको भनाइ उद्धृत गर्दै निरजले भने, सबै खर्च सरकारले व्यहोर्छ, बेहोरेन भने पार्टीले सहयोग गर्छ ।"
शिक्षाका २२ उपसचिव कामविहीन,"शिक्षाका केन्द्रीय निकायहरूको संरचना कस्तो हुने भन्नेमा यी दुई मन्त्रालयबीच मतभेदले संगठन संरचना स्वीकृत हुन ढिलाइ भएको छ । छलफलकै क्रममा छ, अब धेरै ढिला हुँदैन, संघीय मामिला तथा सामान्य प्रशासन मन्त्रालयका प्रवक्ता सुरेश अधिकारीले भने । सामान्य प्रशासनकै सचिवको संयोजकत्वमा गठित संगठन तथा व्यवस्थापन सर्वेक्षण समिति (ओएनएम सर्भे कमिटी) मा शिक्षाका संरचनाबारे सहमति नभएपछि थप छलफल गर्ने भन्दै मन्त्रिपरिषद को प्रशासन समितिमा पठाइएको छ ।"
विप्लव र राउत समूह सेनाको निगरानीमा,"समीक्षात्मक बैठकमा सबै पृतनापति तथा विभागीय प्रमुखहरूले आआफ्ना कामका समीक्षा र वस्तुस्थितिबारे सुझावसहितको धारणा व्यक्त गर्नुभएको थियो, सैनिक प्रवक्ता सहायकरथी गोकुल भण्डारीले भने ।"
श्रमिकलाई साउनदेखि बैंकबाटै तलब,"सरकारले दुई वर्षअघि पत्रकारको न्यूनतम मासिक तलब १९ हजार ५ सय रुपैयाँ र सञ्चार खर्च १ हजार रुपैयाँ कायम गरेको थियो । कार्यदलका संयोजक आचार्यले श्रम ऐनअनुसार दुई वर्षपछि तलब पुनरावलोकन गर्न लागिएको जानकारी दिए । समितिका अध्यक्ष पराजुलीले सञ्चार संस्थाले थोरै पारिश्रमिक दिएर भर्पाईमा १९ हजार ५ सय रुपैयाँ लेख्ने गरेको उल्लेख गर्दै आगामी दिनमा बैंकिङ प्रणालीबाट तलब भुक्तानी गर्न प्रस्ताव गरिने जानकारी दिए । आचार्यले विश्वभर नै पत्रकारको असमान तलबको समस्या रहेको उल्लेख गर्दै सरकारले तोकेबमोजिमको न्यूनतम तलब सञ्चार संस्थाले दिनुपर्ने बताए । महासंघका पूर्वअध्यक्ष महेन्द्र विष्टले पत्रकारले न्यूनतम पाउने प्रतिशत वृद्धि हुँदै गएको दाबी गरे । कार्यान्वयनको प्रतिशत बढेको छ, उनले भने, दुई वर्षअघि आएको आमसञ्चार नीति कार्यान्वयन गरे मात्रै पनि धेरै समस्या समाधान हुन्छ । महासंघका कार्यबाहक अध्यक्ष विपुल पोखरेल र सचिव रामप्रसाद दाहालले श्रमजीवी पत्रकारका हितमा काजगी रूपमा धेरै काम भएको बताउँदै अब कार्यान्वयनमा सरोकारवालाले भूमिका खेल्नुपर्ने धारणा राखे । सर्वोच्च अदालतले श्रमजीवी पत्रकारका पक्षमा गरेका निर्णय कार्यान्वयनमा दबाब दिनुपर्ने उनीहरूको जोड छ ।"
झाडापखाला नियन्त्रणउन्मुख,"कसरी बच्ने ?झाडापखालाबाट बच्न सबैले सतर्कता अपनाउनुपर्ने राप्ती उपक्षेत्रीय अस्पताल घोराहीका फिजिसियन डा जितनारायण यादवले बताए । झाडापखाला पानीकै कारण फैलिने भएकाले पानीको शुद्धीकरणमा ध्यान दिनुपर्ने उनको भनाइ छ । खानेपानीका स्रोतहरू सुरक्षित गर्नुपर्यो । पानी र ढलको पाइप एकै ठाउँ हुनुभएन, उनले भने, चर्पीको सम्पर्कबाट पानी टाढा हुनुपर्छ । यसमा सबै उपभोक्ता सचेत हुनुपर्छ । पानी उमालेर मात्र खानुपर्छ ।"
जिल्ला अस्पतालमै छैन औषधि,"रेबिजविरुद्धको सुई अभावजिल्ला अस्पतालमा रेबिजविरुद्ध लगाइने सुई नहुँदा बौलाहा कुकुरले टोकेका बिरामीलाई उपचारमा समस्या भएको छ । जिल्लामा १५ दिनयता करिब १२ जनालाई बौलाहा कुकुरले टोकेको जिल्ला अस्पतालले जनाएको छ । भ्याक्सिन अभावमा उनीहरू सुई लगाउनबाट वञ्चित भएका छन् । जिल्ला पशु सेवा कार्यालयमा पनि रेबिजविरुद्धको सुई नभएपछि बौलाहा कुकुरलाई लगाउन सकिएको छैन । बिरामीहरू रेबिजविरुद्धको सुई लगाउन सुर्खेत, नेपालगन्ज र जुम्ला जान बाध्य छन् । क्षेत्रीय मेडिकल स्टोरमा भ्याक्सिनको माग गरिए पनि आइनसकेको डा श्रेष्ठले बताए ।"
पाथीभरामा केबुलकार,"नगरपालिकाले अनुमति दिन तथा कम्पनी छनोटका लागि नगरप्रमुखको अध्यक्षतामा निर्माण हुने वडाका वडाध्यक्ष, नगरपालिकाभित्रका उद्योगी, व्यवसायी वा त्यसमा चासो भएकामध्येबाट नगप्रमुखले चयन गरेका दुईजना, केबुलकार निर्माण हुने क्षेत्रमा कुनै विकास समिति भए त्यसको अध्यक्ष सदस्य रहने गरी समिति बनाइएको छ । प्रशासकीय अधिकृत यसको सदस्यसचिव रहनेछन् ।"
पढाइ खर्च जुटाउन यार्चा खोज्दै,यस्तै यार्चा टिप्न धो पाटन पुगेका रुकुमका हरिबहादुर शाहीलाई आइतबार पूर्वगृहमन्त्री जनार्दन शर्माको पहलमा नेपाली सेनाको हेलिकप्टरमार्फत उद्धार गरिएको थियो । उनको नेपालगन्जमा उपचार भइरहेको छ । यार्चा टिप्न पाटन पुगेका तीन संकलकको लेक लागेर शनिबार मृत्यु भएको थियो । आफन्तले शव बुझिसकेको प्रहरीले जनाएको छ ।
जिप दुर्घटनामा ३ को मृत्यु,"गन्तव्यभन्दा ७ किमि वरै सुगरखेतको सजिलो ठाउँमै जिप पल्टिएको हो । सडक अप्ठेरो भएर जिप पल्टिएको जस्तो देखिन्न, वडाध्यक्ष चन्दले टेलिफोनमा भने, चालककै केही कमजोरी वा जिपमा प्राविधिक समस्या भएर दुर्घटना भएको अनुमान छ । अनुमतिबिनाका कच्ची सडकमा जिप दुर्घटना हुँदा दुई महिनाअघि पनि शिखर नगरपालिकामा ३ जनाको मृत्यु भएको थियो । डोटीमा पछिल्लो समय ग्रामीण क्षेत्रमा दुर्घटना हुने क्रम बढ्दै गएको छ ।"
सडकमा ठेकेदारको मनोमानी,गुणस्तरहीन सडकनयाँ सडक बनाउँदा सबैभन्दा पहिले ६ इन्चको माटो भरेर रोलर लगाई कम्पेक्सन गर्दै लैजानुपर्छ । त्यसपछि ६६ इन्चको दरले माथिको भाग बढाउँदै लैजाँदा सडक गुणस्तरीय र बलियो हुने प्राविधिक बताउँछन् । तर यी सडक निर्माणक्रममा त्यसो गरिएको छैन । एकैचोटि १० इन्चसम्म माटो भरेर रोलर लगाइएको छ । यसको स्थानीयले विरोध जनाएका छन् । एमाले नेता साहले गुणस्तरीय काम गर्न पटकपटक आग्रह गर्दा पनि सहरी विकासका कर्मचारीको आडमा कमसल काम भइरहेकाले बाध्य भएर माथिल्लो निकाय गुहार्नुपरेको बताए । साहले सडक निर्माणमा ठेकेदारको मनोमानीका बारेमा प्रधानमन्त्री कार्यालयलाईसमेत जानकारी गराइसकेका छन् ।
बर्खामा महामारीको जोखिम,"वर्षायाममा खानेपानीको मुहानमा फोहोरमैला मिसिएर संक्रमण फैलने जोखिम उच्च हुन्छ । यसले प्रकोपको रूप लिनुअघि नै नियन्त्रण गर्न स्वास्थ्य संस्थाहरूले पनि उच्च सतर्कता अपनाउनुपर्छ । सरकारले सबै स्वास्थ्य संस्थामा पर्याप्त दरबन्दी, दरबन्दीअनुसार जनशक्ति र अत्यावश्यक औषधि व्यवस्था गर्नुपर्छ ताकि सामान्य औषधोपचारले निको हुने संक्रमणकै कारण कसैको पनि ज्यान नजाओस् ।"
तेस्रो राजनीतिक धु्रवको आवश्यकता,यस प्रकारको नयाँ क्रान्तिकारी राजनीतिक ध्रुवीकरण र तेस्रो राजनीतिक धु्रवको निर्माण अबको राष्ट्रिय कार्यभार हुनैपर्छ ।
विधायकलाई व्यवस्थापक नबनाऊ,"सरकार बदनाम हुनबाट जोगिने हो भने आगामी आर्थिक वर्षको बजेटमा मुलुकलाई अनावश्यक आर्थिक दायित्व बढाउने, दोहोरोपन तर औचित्य विनाको कुनै पनि छद्म नाम राखी विधायकलाई बजेट कदापि नदिने लोकप्रिय निर्णय गरोस् । गंगाराज अर्यालपाणिनी ८, पाली, अर्घाखाँची"
सत्ताको गुलियो चास्नी,"फोरम सत्ताको मोहमा चुर्लुम्म डुबेर आफ्नो स्वर्थसिद्ध गर्न लागिपर्नु र नेकपाले उसको भावनालाई बुझ्दै सत्ताको गुलियो चास्नी फ्याँकेर आफू निकट बनाउनु त उचित नै होला । तर भविष्यमा केन्द्रीय सत्ता नै धराशायी हुने खतरा हुनसक्छ । शान्ति, समृद्धि, स्थायित्व र विकासको बखान गरेर नथाक्ने नेकपा र त्यसको सरकारले आफू मातहतका ६ प्रदेश सरकारलाई व्यवस्थित र जनताको हितमा लाग्न प्रेरणादायी भूमिका खेलोस् । यज्ञराज न्यौपाने पेप्सिकोला, काठमाडौं"
सरकारका १०० दिन,"नराम्रा काम१ मोदी भ्रमणमा भारतीय नोट फिर्ता लिन सहमति गराउन नसक्नु, भूकम्पको बेला भारतले दिने भनेको १ खर्ब भारतीय सहयोग लिन नसक्नु, नेपाली ग्यास बुलेट चलाउन पाउनुपर्छ भनी भारत समक्ष अडान लिन नसक्नु कमजोरी हो ।२ जनता र कानुनको नजरमा दोषी रहेका बालकृष्ण ढुंगेललाई रिहाइको वातावरण मिलाउनु, कारागार विभागबाट सजाय माफीको लागि पत्र लेख्न लगाउनु नराम्रो काम हो ।३ जनताले राहतको कुनै प्याकेज पाएनन् । सडकका खाल्टाखुल्टी उस्तै छन्, सवारी लाइसेन्सको दु:ख उस्तै छ । इन्धनको मूल्य र महँगी बढेको बढ्यै छ । ४ कुनै पनि राष्ट्रिय गौरवका आयोजना पुरा हुन सकेनन् । मेलम्चीको पानी आउन सकेन, तामाकोशी पुरा हुन सकेन, मुग्लिननारायणघाट सडक पुरा हुन सकेन । फलस्वरुप हजारांै जनताले दु:ख पाइरहेका छन् । ५ नाकाबन्दीताका पाएका दु:खकष्ट बिर्सनु, चीनतर्फका नाकाहरू खोल्न चासो नदिनु, चीनबाट तेल र रेल ल्याउने कुरा कागजमै सीमित हुनु नराम्रो पक्ष हो । गोपाल देवकोटागौरीघाट, काठमाडौं"
जताततै सपनाकै कुरा,"प्रधानमन्त्रीको सपनाको रेल र घरघरमा ग्यास पाइप अहिले चाहिएन । अनेक थरी शीर्षकमा खर्च गर्नुभन्दा झाडापखाला लागेकालाई निशुल्क औषधी गरे पुग्छ । विद्यार्थीको मासिक फि घटाइदिए पुग्छ । किसानलाई सस्तो मूल्यमा वीउ मलको व्यवस्था गरिदिए पुग्छ । बाटोघाटोमा अलिकति ग्राभेल हालेर भए पनि यो वर्षामा हिंँड्न सकिने बनाइदिए पुग्छ । वैदेशिक रोजगारलाई व्यवस्थित गरे पुग्छ । पारिकालाई भनेर भन्सारमा नेपालीलाई दु:ख नदिने व्यवस्था गरिदिए पुग्छ । तुइन विस्थापन गरी त्यो स्थानमा बनाइदिए पुग्छ । यस्तै हुन्, जनताले खोजेका कुरा । समाजवादी कुराले मात्र समाज खुसी हुँदैन । ध्रुवराज पौडेल रामपुर, पाल्पा"
"सरकार, म ऋण तिर्न चाहन्छु","आर्थिक विकासका कुरा गर्दा, पानीजहाज, रेलका कुरा गर्दा हाम्रै बिभिन्न जिल्लामा विद्यालय जान तुइन तान्नुपर्ने कटु यथार्थमा सयद कसैको नजर नपरेको हुनसक्छ । आर्थिक वृद्धिदरको कुरा गरिरहँदा मुलुकको ऋण ८४३ खर्ब रुपैयाँ देखिन्छ । यो हिसाबले प्रत्येक नपालीको भागमा करिब २८९६३ रुपैयाँ पर्न आउँछ । औसत नेपालीले दैनिक गुजाराका लागि मरिमेट्नु परिरहेको अवस्था छ । लगभग ५० प्रतिशत जनताले यो ऋण तिर्न सक्नु त परै जाओस्, खानाको लागि नै संघर्ष गर्नुपर्ने बाध्यता छ । त्यसैले सरकार ! हाल मेरो कमाइ भएको यो समयमा म आफ्नो भागको देशको ऋण तिर्न चाहन्छु । मेरो भागमा पर्ने २८९६३ रुपैयाँ एक स्वाभिमानी नेपाली नागरिक हुनुको गर्वले म उक्त ऋण तिर्न चाहन्छु । मैले तिरेको उक्त रकम देश हितमा खर्च हुनेछ भन्ने आशावादी छु । मदन खनालगोङ्गबु, काठमाडौं"
पार्टी एकीकरणका कुरा,"६ महिना अघिको एमालेमाओवादी चुनावी तालमेलसँगै बहसमा आएको दुई पार्टी एकीकरणले ठोस रूप लिँदै एक भएका छन् । यो एकीकरणसँगै विभिन्न राजनीतिक दलका नेताहरूले आआफ्ना भनाइ सार्वजनिक गरेका छन् । त्यसै अनुरुप नेमकिपाका नेता नारायणमान बिजुक्क्षेले भागबन्डामा भएको एकीकरण लामो नजाने र केही समयमै टुट्ने बताएका छन् । उनको यो भनाइले सार्थकता पाउँछ या पाउँदैन, आउने समयले बताउने नै छ । जे होस्, यसबखत आम नेपाली भने खुसी नै छन् । नेपालमा २०४६ सालपछि खुलेका राजनीतिक पार्टी र २०४८ सालपछि खुलेका सहकारी एकै किसिमका थिए । जसको कुनै ठेगाना नै थिएन । कुन कति समय चलेको थियो र कहिले बन्द भयो ? समय फेरिएको छ र फेरिँदै जाने नै छ । समयको वेगलाई कसैले रोक्न सक्दैन । २०७४ को निर्वाचनले यही कुराको पुष्टि गरेको छ । कुनै पनि दल फुट्नु राष्ट्रका लागि कदापि राम्रो हुँदैन र सामान्य नागरिक त्यही नै चाहन्छन् । अब दुइटा पार्टीको मात्र स्थान हुने लगभग निश्चित छ । जनताले पनि त्यही चाहेका छन् । रामकृष्ण बरालजोरपाटी२, काठमाडौं"
सेनाको साख,"सोमबार प्रकाशित विनोद सिजापतिको सेनाको साख विषयको लेखमा केही थप्न मन लाग्यो । लेखकले भने अनुसार नै मुलुकलाई भ्रष्टाचारको क्यान्सरले गाँजेको अवस्थामा कुनै अख्तियार, सतर्कता केन्द्रले छुन नसक्ने संस्थालाई खर्बांै लागतको फास्ट ट्रयाक निर्माणजस्ता ठूला आयोजना सेनालाई दिँदा यसको पारदर्शितामा प्रश्न आउनु स्वाभाविकै हो । सेनाभित्र पनि अनियमितता गर्नेलाई सैनिक ऐन अनुसार कारबाही गरिन्छ भनिन्छ, तर प्रधान सेनापति नै यसमा मुछिएमा वा साँठगाँठ भएमा कसले कारबाही गर्ने ? यस्ता अनुत्तरित प्रश्न नभएका होइनन् । पहिलो कर्तव्य सुरक्षाभन्दा अन्य कार्यमा जोड भयो भने पहिलो ओझेलमा पर्नु स्वाभाविकै हो । हाम्रो ठेक्का प्रणाली, विनियोजित रकमको दुरुपयोग, समयमा कार्य सम्पादन नहुने, आन्दोलन हडतालले विकास निर्माणमा ढिलाइ आदिले गर्दा विगतमा सेनालाई सडक निर्माण आदिको काममा सक्रिय बनाइएको हुनसक्छ । यसमा सुधार गर्ने संयन्त्र बनाई सेनालाई विस्तारै जुन उद्देश्यले स्थापना भएको संस्था हो । त्यसैमा सीमित राख्नु उत्तम हुनेछ । नेपाली सेनामा पनि एक तितो सत्य भन्नैपर्छ । राजाको शासनकालमा प्रधान सेनापतिले जुनसुकै कार्य गर्दा पनि दरबारमा स्वीकृति लिनुपर्ने वा स्वीकृति नलिए पनि केही हुन्छ कि भन्ने डर थियो । तर अहिले गणतन्त्र आएपछि उक्त डर नभएकोले मैले जे गरे पनि हुन्छ भन्ने मानसिकता सेना प्रमुखमा देखिन्छ । यसको एक ज्वलन्त उदाहरण हो, त्रिचन्द्र मिलिटरी अस्पताल भत्काएर सपिङ मल बनाउनु र के उद्देश्यले किन त्यस्तो महत्त्वपूर्ण संरचना भत्काइयो । त्यसको आम जनतालाई पुष्टि गर्न नसक्नु । लेखकले भने अनुसार कल्याणकारीको रकम ४० खर्ब पुगेजस्तो लाग्दैन । ४० अर्बलाई खर्ब भनेजस्तो लाग्छ । यस्ता साधारण डाटा गलत हुँदा लेखको समेत विश्वसनीयतामा प्रश्न आउन सक्छ । तर यो विषयमा सम्बन्धितबाट खण्डन आउला । रामचन्द्र बोगटीगोरखा"
सहयोगात्मक समावेशी गणतन्त्र,१० औँ गणतन्त्र दिवसका अवसरमा नेपालमा लोकतान्त्रिक गणतन्त्र स्थापनार्थ योगदान गर्ने ती महान जनताप्रति श्रद्धा सुमनसहित नतमस्तक हुँदै सबै अगुवाहरूलाई नमन ।
यो कस्तो समाजवाद ?,"हो, समाजवाद प्राप्तिको अभिष्टलाई बिर्सेर नितान्त निरपेक्ष रूपमा हेर्दा सरकारको नीति तथा कार्यक्रम विगतको तुलनामा प्रगतिशील छन् । विशेषत: आर्थिक विकास, उद्योगको विस्तार, राष्ट्रिय निर्माणका कुरा, आधारभूत संरचनामा दिइएको विशेष जोड अनि सामाजिक न्यायका व्यवस्था आदि उल्लेखनीय छन् । सुशासन र भ्रष्टाचार उन्मूलनका कुरा पनि प्रशंसनीय नै हुन् । सार रूपमा यी सब गैरमाक्र्सवादीलेनिनवादी लोकतान्त्रिक समाजवादका अनुयायीहरूले जर्मनीको फ्रान्कफर्टमा सन् १९५१ मा सम्पन्न गरेको प्रथम सोसलिस्ट इन्टरनेसनलको मोर्चाबाट घोषित तीनबुंँदे नीतिकै अनुशिलनभन्दा फरक होइन । तर सत्तारुढ दलले नेपाली समाजमा दशकौंदेखि जनपैरवी गर्दै आइरहेको समाजवादी व्यवस्थासँंग यी मेल खाँदैनन् । यस्तोमा घोषित नीति तथा कार्यक्रम साँच्चै समाजवादतर्फ उन्मुख छन् त भन्ने सार्वजनिक प्रश्न उठ्छ ।"
ओलीको चीन परीक्षा,"चीनमा माओत्सेतुङ जत्तिकै शक्तिशाली बनेका राष्ट्रपति सी चिनफिङ हार्ड पावरमार्फत बलियो चीन बनाउने उद्देश्यमा छन् । चिनियाँ चरित्रको समाजवाद निर्यात गर्ने परोक्ष आग्रह र उसको विश्वशक्ति बन्ने सपनाका बीच नेपालले आफ्नो स्वार्थ सुरक्षित गरेर मात्र चीनसँग सहकार्यका लागि ओलीले कूटनीतिक कुशलता देखाउन सक्नुपर्छ । अन्तर्राष्ट्रिय मामिलामा स्वयं संलग्न हुने सीको स्वभाव, पूर्ववर्तीहरूभन्दा फरक, उनले गरेका दर्जनौँ देशहरू र अन्तर्राष्ट्रिय संघसंस्थाका भ्रमणबाट पाइएका छन् । यद्यपि अहिलेसम्म उनी नेपाल नआउनु यहाँ बलियो साझेदार नभेट्नुका रूपमा हेरिन्थ्यो, जुब अब छैन । जसकै कारण चीनका चिफ डिप्लोम्याटसँग ओलीले त्यही तहमा नेपालका सरोकारलाई स्पष्ट पार्न सक्नुपर्छ । ओलीको भ्रमणपश्चात सी नेपाल भ्रमणमा आए भने ठूलै फड्को मारेको बुझिनेछ । चिनियाँ पक्ष आफ्नो नेतृत्वको इमेजप्रति यति धेरै संवेदनशील छ कि सी नेपाल आएर कुनै महत्त्वपूर्ण सम्झौता गर्दा उनीहरूका लागि त्यो जुनसुकै अवस्थामा कार्यान्वयन गर्नुपर्ने हुन्छ । विश्वव्यापी कूटनीतिक भ्रमणमा उच्च स्तरको सक्रियता देखाइरहेका सी रणनीतिक महत्त्वको छिमेकमै अहिलेसम्म नआउनुको एउटा कारण यही नै हो । ओलीले त्यो संशय चिर्नसके भने त्यो तत्कालका लागि उनको चीन नीति सफल दरिनेछ । ट्विटर : ,"
महिला बेचेको आरोपमा थुना,जिल्ला न्यायाधीश खडानन्द तिवारीको इजलासले सोमबार ताप्लेजुङ मेदिङ गाउँपालिका५ का ३५ वर्षीय पेम्बा शेर्पालाई थुनामा राख्न आदेश दिएको हो । ओमानमा राम्रो जागिर मिल्छ भनेर शेर्पाले हेटौंडा८ की ४० वर्षीया महिलालाई २०७४ कात्तिक २६ गते दिल्ली हुँदै ओमान पुर्याएका थिए । शेर्पाले १६ सय रियाल अर्थात चार लाख ३२ हजारमा ती महिलालाई बिक्री गरेका थिए । स्थानीयको सहयोगमा ५ महिनापछि २०७४ चैत १२ गते महिला घर फर्किएकी थिइन् । घर फर्केपछि उनले चैत २० गते जिल्ला प्रहरी कार्यालय हेटांैडामा उजुरी दिएकी थिइन् । उजुरीका आधारमा प्रहरीले ०७५ वैशाख ३ गते शेर्पालाई काठमाडौंबाट पक्राउ गरेको थियो ।
छात्रालाई यातना,"छात्राका आफन्तले शिक्षक सिग्देलविरुद्ध विद्यालय प्रशासन र समितिमा कारबाहीका लागि उजुरी दिएका छन् । घटनापछि विद्यालयमा तनाव बढ्दै गएको छ । शिक्षा विकास तथा समन्वय एकाइ मधुवनमा भने घटनाबारे लिखित उजुरी परेको छैन । विद्यालय निरीक्षक पुण्यप्रसाद न्यौपानेले मौखिक जानकारी पाएकाले सोधपुछ गरेको बताए । छानबिन भइरहेको समन्वय एकाइको भनाइ छ । आर्थिक अवस्था कमजोर रहेकी छात्रा कार्कीको उपचार गराइदिन अभिभावकले माग गरेका थिए । व्यवस्थापन समिति, अभिभावक र शिक्षकहरूको बैठकले एक लाख रुपैयाँ उपचार खर्च उपलब्ध गराइसकेको प्रधानाध्यापक मोहनसिंह थापाले बताए ।"
अर्थको चिठी आपूर्तिमा हरायो,"कम्पनी रजिस्ट्रार कार्यालयका सूचना अधिकारी राजेन्द्र थापाका अनुसार केही वर्षअघि पुँजीगत अनुदानलाई सेयरमा परिणत गर्ने निर्णय भएको थियो । तर, साल्टले कार्यान्वयन गरेन ।"
३६ अंकले बढयो सेयर बजार,"अघिल्लो दिनका तुलनामा कारोबार रकम करिब सवा ३ प्रतिशतले बढेको हो । करिब ५ हजार १ सय कारोबारबाट १ सय ६८ कम्पनीका १३ लाख ५९ हजार ५ सय कित्ता सेयर किनबेच भए । कारोबारमा आएकामध्ये १ सय ५३ कम्पनीको सेयर मूल्य बढयो, ९ कम्पनीको घटयो र बाँकी ६ वटा कम्पनीको सेयर मूल्य स्थिर छ ।"
पतंजली टेलिकम व्यवसायमा,पतंजलीका अनुसार पहिलो चरणमा आफ्ना कर्मचारीहरूलाई सिमकार्ड उपलब्ध गराइनेछ । त्यसपछि सर्वसाधारणका लागि खुला गरिनेछ । सिमकार्डमा कम्पनीले केही अफरसमेत ल्याएको छ । पतंजली स्वदेशी समृद्धि सिमकार्ड खरिद गरेका ग्राहकले कम्पनीका सबै उत्पादनहरूको खरिदमा १० प्रतिशतसम्म छुट पनि प्राप्त गर्न सक्नेछन् ।
एभरेस्ट डे लाई ब्रान्ड बनाउन सुझाव,उनका अनुसार यस कार्यक्रमबाट पर्यटनलगायतको प्रचार गर्दा प्रभावकारी हुने देखिएको छ । गैरनेपाली सहभागीलाई नेपालको पर्यटनलगायत विविध जानकारीमूलक सामग्रीसहितको नेपाली झोला प्रदान गरिएको थियो ।
गणतन्त्र दिवसमा टेलिकमको अफर,"गणतन्त्र दिवसको अवसरमा यो सेवा १५ दिनसम्मको लागि नि:शुल्क हुने टेलिकमले जनाएको छ । यो सेवा लिएपछि प्रयोगकर्ताले मोबाइल व्यस्त भएको बेला, नेटवर्क नभएको बेला र स्विच अफ भएको बेला आफूलाई कल गर्ने नम्बरबारे जानकारी म्यासेजमार्फत पाउँनेछन् । यस्तै कम्पनीले १८ रुपैयाँमा एक घण्टासम्म असीमित भ्वाइस, एसएमएस र डाटा चलाउन सकिने सेवा पनि सुरु गरेको छ ।"
रेनो क्याप्चर भित्रियो,"काठमाडौं (कास) फ्रान्सेली अटो उत्पादन कम्पनी रेनोको बहुप्रतिक्षीत एसयूभी क्याप्चर नेपाली बजारमा भित्रिएको छ । एडभान्स अटोमोबाइलले नेपाली बजारमा उक्त करलाई भित्र्याएको जारी विज्ञप्तिमा छ । नेपाली बजारमा आएको रेनो क्याप्चर नयाँ प्रिमियम फिचरसहित आफ्नो सेग्मेन्टमा अब्बल रहेको दाबी कम्पनीको छ । आर्कषक डिजाइनसहितको रेनो क्याप्चर यो सेग्मेन्टमा गेम चेन्जरका रूपमा रहेको कम्पनीले जनाएको छ । कम्पनीका अनुसार रेनो क्याप्चरको ह्वीलबेस २६७३ एमएम रहेको छ । त्यस्तै कारको उचाइमा १५६६ एमएम, ग्राउन्ड क्लेरेन्स २१० एमएम तथा बुट स्पेस ४३७ लिटर रहेको पनि विज्ञप्तिमा छ ।"
बर्जरद्वारा उपहार प्रदान,"काठमाडौं (कास) बर्जर पेन्ट्सले आफ्नो प्रवद्र्धनात्मक योजना रङ म्याजिकलअन्तर्गत पूर्वाञ्चलका विजेताहरूलाई बम्पर प्राइज र नगद उपहार प्रदान गरेको छ । विराटनगरमा आयोजित कार्यक्रममा बम्पर प्राइज विजेता रामप्रसाद न्यौपानेलाई रेनो क्विड कारको साँचो प्रदान गरिएको जारी विज्ञप्तिमा उल्लेख छ । यसैगरी प्रथम, द्वितीय र तृतीय उपहारस्वरूप क्रमश: निता निरौलाले १ लाख, पंकज खरेलले ५० हजार र फातीकुमार राईले २५ हजार रुपैयाँ नगद उपहार प्राप्त गरेको कम्पनीले जनाएको छ ।"
किङ्स लाउन्जको सेवा,"काठमाडौं (कास) किङ्स लाउन्ज ले राजधानीमा खेलप्रेमी, संगीतप्रेमी र खानाका पारखीका नयाँ शैलीको रेस्टुरेन्ट सुरु गरेको छ । विभिन्न पेसा र व्यवसायमा आबद्ध युवाहरूको सामूहिक लगानीमा सुरुवात गरिएको रेस्टुरेन्टमा चिनियाँ, थाई, इन्डियन, नेपाली तथा कन्टिनेन्टल खानाका हरेक दिन फरकफरक स्वाद लिन पाइने जारी विज्ञप्तिमा उल्लेख छ । सञ्चालकका अनुसार २० बाई ११ फिटको एचडी स्क्रिनमा हरेक किसिमका खेल हेर्दै लाइभ म्युजिकमा रमाउने गन्तव्यका रूपमा लाउञ्जलाई विकसित गरिएको हो ।"
ओपोमा नयाँ नेतृत्व,काठमाडौं (कास) ओपोले सोमबार युवा प्रतिभा उत्थान उद्देश्यका साथ नयाँ नेतृत्वको घोषणा गरेको छ । ओपोका उपाध्यक्ष तथा चाइना मार्केटिङ एन्ड सेल्सका पूर्वइन्चार्ज एलेन वुलाई कम्पनीले अन्तर्राष्ट्रिय व्यापारको जिम्मेवारी सुम्पेको जारी विज्ञप्तिमा छ । एलेनले आफ्नो नयाँ भूमिकामा समग्र अन्तर्राष्ट्रिय अपरेसन्सका लागि नेतृत्वदायी भूमिका निभाउँदै चाइनाभन्दा बाहिर ओपोको बृहत् विकास र वृद्धिका लागि काम गर्नेछन् ।
मुक्तिनाथ र क्लियरिङ हाउसबीच सम्झौता,काठमाडौं (कास) मुक्तिनाथ विकास बैंक र नेपाल क्लियरिङ हाउसबीच नेपाल सरकारको राजस्वलगायतको अनलाइन भुक्तानी सेवा उपलब्ध गराउने सम्बन्धी सम्झौतापत्रमा हस्ताक्षर भएको छ । सम्झौतापछि नेपाल क्लियरिङ हाउसअन्तर्गतका सुविधाहरू बैंकका शाखाबाट सेवा लिन सकिने जारी विज्ञप्तिमा छ ।
लक्ष्मीको सहयोग,"काठमाडौं (कास) लक्ष्मी बैंकको सहयोगमा बाराको निजगढमा कानको शल्यक्रिया क्याम्प सञ्चालन गरिएको छ । जेठ १६ सम्म क्याम्प सञ्चालन हुने जारी विज्ञप्तिमा छ । शिविर सञ्चालनबारे हालै बैंकले बीपी नेत्र प्रतिष्ठान, बाल आँखा, नाक, घाँटी अस्पताल तथा पुन:स्थापना सेवासँग सम्झौता गरेको थियो ।"
ग्लोबल र अपोलोबीच सम्झौता,बैंकले अस्पतालसँग आफ्ना ग्राहकलाई भारतमा गुणस्तरीय उपचारमा सहुलियतदिने उद्देश्यले द्विपक्षीय सम्झौता गरेको जारी विज्ञप्तिमा छ । अपोलोमा उपचार गराउँदा ग्लोबलबाट डेबिटरक्रेडिट कार्ड लिएका ग्राहक र कर्मचारीले अस्पतालले प्रदान गर्ने विभिन्न सेवामा ५ देखि १० प्रतिशतसम्म छुट पाउने जनाएको छ । यसैबीच ग्लोबल आईएमई बैंकले डडेलधुरास्थित विद्यालयहरूमा कम्प्युटर हस्तान्तरण गरेको छ ।
रिजु भइन् मिस नेवा:,"सृष्टि शाक्यले पाँच हजार रुपैयाँसहितको मिस ट्यालेन्टको टाइटल जितिन् । अञ्जु श्रेष्ठले बेस्ट ड्ेरस र बेस्ट हेयर, सरिना महर्जन उत्कृष्ट नेपाल भाषा, सन्ध्या श्रेष्ठ बेस्ट स्किन, मिलु श्रेष्ठ मिस डिसिप्लिन, बिना महर्जन बेस्ट स्माइल, प्रदिका श्रेष्ठ मिस फ्रेन्डसिप, उस्मी श्रेष्ठ मिस फोटोजेनिक, राधा श्रेष्ठ बेस्टवाक र पस्मिना शाक्य सोसल वेलफेयर एम्बेसडर चिफको टाइटल पाए । सरिसा श्रेष्ठ तथा प्रज्ञा श्रेष्ठ सोसल वेलफेयर एम्बेसडरतर्फको फस्ट रनरअप तथा सेकेण्ड रनरअप भए । परम्परागत संस्कृति र ज्ञान नयाँ पुस्तामा हस्तान्तरण गर्ने ध्येयले डेढ दशकदेखि प्रतियोगितालाई निरन्तरता दिँदै आएको आयोजक नेप्लिज फेसन होमकी अध्यक्ष हेमा मानन्धरले जनाइन् ।"
नेपथ्यको नयाँ भिडियो,"नेपथ्यले स्थापनाको रजत जयन्ती मनाउने क्रममा वर्षभरि कुरूप अनुहार लाई कन्सर्टकै पहिलो गीतका रूपमा प्रस्तुत गर्दै आएको छ । नेपथ्यका मुख्य गायक अमृत गुरुङ भन्छन्, यो गीत गाउँदै गर्दा मञ्चमा म जति आनन्दित महसुस गर्छु, त्यस्तै आनन्द अब यसका श्रोता र दर्शकहरूलाई पनि मिलोस् ।"
बच्चाहरुको भविष्य उज्ज्वल,महोत्सवको दोस्रो दिन जर्मनीका तर्फबाट कलरफुल थु्र द वल्र्ड र स्लोभाकियाका तर्फबाट कोलोटोक को मञ्चन भयो । महोत्सव मंगलबार समापन हुँदै छ ।
ट्रम्पकिम वार्तामा मुन सहभागी हुने,दुवै पक्षले अहिले त्यही मुद्दाका अन्तर्वस्तुका विषयमा छलफल गरिरहेको ठानिएको छ । गत साता ट्रम्पले सिंगापुर बैठक नहुने बताए पनि दुवै पक्ष फेरि वार्ताको तयारीमा जुटिरहेका छन् ।
मोदीका सरकारका ४ वर्ष: कामभन्दा प्रचार बढी,"हामीले कहिल्यै पनि वार्तालाई अविष्कार गरेका छैनौं । तर, वार्ता र आतंकसँगै जान सक्दैन । यो हाम्रो अडान हो । र, यसमा अहिलेसम्म कुनै पनि बदलाव छैन, स्वराजले बताइन् । चुनावअघि नै पाकिस्तानसँग वार्ता सम्भव छ भन्ने प्रश्नमा भारत चुनावअघि नै पनि वार्ताका लागि तयार भएको तर, पाकिस्तानले आंतवादलाई छाडेर वार्ताको टेबुलमा आउनुपर्ने सर्त मान्नुपर्ने स्वराजले उल्लेख गरिन् । र, आफूले यो कुरा राष्ट्रसंघमा भाषण गर्ने क्रममा पनि प्रस्ट ढंगले राखिसकेकी उनले दाबी गरिन् । जब पाकिस्तानका प्रधानमन्त्री नवाज सरिफले चारवटा सूत्र अघि सारेका थिए । त्यति बेला मैले प्रस्ट ढंगले चारवटा सूत्रको आवश्यकता छैन, एउटा मात्र सूत्र अपनाउनुस् त्यो भनेको आतंकवादलाई छाडेर वार्तामा आउनुस् भनेको थिए, विदेशमन्त्री स्वराजले बताइन् ।"
फेरि राजधानीकै चर्चा,स्वयम्भू पुराणको आधारमा पनि प्रदेश ३ अन्तर्गतका जिल्लाहरूलाई नेपाल मण्डल नाम राख्दा सम्पूर्ण जिल्लाको पहिचान झल्किने उनले बताए । घोषणा सभाले न्हुछेरत्न मानन्धरको नेतृत्वमा २१ सदस्यीय नवनिर्वाचित पदाधिकारी गठन गरेको छ ।
रसुवामा आधुनिक हेलिप्याड,"भौगोलिक विकटता, जीर्ण सडक र एम्बुलेन्स अभावका कारण आपत्कालीन अवस्थामा जटिल खालका बिरामीलाई समयमा अस्पताल पुर्याउन समस्या हुँदै आएको थियो । निर्माण सम्पन्न भइसकेपछि हेलिप्याड सर्वसाधारणले समेत प्रयोग गर्न पाउने ंसेनाले बताएको छ । सुत्केरी र दुर्घटनामा परेकालाई तत्काल उपचारका लागि हेलिकप्टर अवतरण गर्न परे मन्त्रालयसँग स्वीकृति लिन नपर्ने बताइएको छ । राति पनि हेलिकप्टर अवतरण गर्न मिल्ले गरी हेलिप्याड निर्माण भएपछि बिरामीलाई समयमै अस्पताल पुर्याउन सहज हुने धुन्चेका स्थानीय बावुलाल तामाङले बताए । हेलिप्याड निर्माणका लागि गोसाइँकुण्ड, कालिका, आमाछोदिङ्मो गाउँपालिका, सान्जेन र माथिल्लो त्रिशूली एक जलविद्युत् आयोजना तथा मैलुङ स्याफ्रुबेंसी सडक निर्माण कार्यदलले निर्माण सामग्री उपलब्ध गराएका छन् । गोसाइँकुण्डले ७० हजार, कालिका र आमाछोदिङ्मोले ५०५० हजार बराबरको सामग्री उपलब्ध गराएका हुन् ।"
७ हजारलाई डकर्मी तालिम,पुनर्निर्माण प्राधिकरणको नीतिअनुरुप काम गरिरहेका दक्ष जनशक्तिलाई एक हप्ते र नयाँलाई ५० दिनको सीपयुक्त अभ्यासगत तालिम दिइन्छ । व्यक्तिको घर बनाइदिएर गरिने सात दिने तालिममा १९ सय सहभागी भए । त्योमध्ये ६३ जना महिला थिए ।
बन्जीमा तानिँदै नेपाली,"एउटा सुरक्षित बन्जी जम्पिङ गराउनका लागि बन्जी मास्टर, अपरेटर, आर्नेसरदेखि सर्त सूचना दिने लगायतका ७ जना रहन्छन् । ब्रिफिङ, हार्नेस्ट, डोरी हुटिङदेखि रिचेक, वेटिङ वोके गरी पाँच चरणमा साढे ३ मिनेटको समयमा बन्जी जम्प सम्पन्न हुने गर्दछ, राउत भन्छन्, सुरक्षित जम्पका लागि प्रेसर, ढाड, मुटु, एडिगजस्ता समस्याको सोधपुछ अनिवार्य गराइएको छ । बन्जी जम्प गर्ने स्वदेशी शुल्क ५ हजार दुई सय र विदेशीलाई ८ हजार दुई सय रुपैयाँ मूल्य निर्धारण गरिएको उनको भनाइ छ ।"
स्वास्थ्य सेवामा सुधार हुँदै,६ जना स्वास्थ्यकर्मी रहेको चौकीको नवनिर्मित भवनमा स्वास्थ्यकर्मी आवाससहित ६ कोठा छन् । जिल्ला स्वास्थ्य प्रमुख शाहले भवन सञ्चालनमा आएपछि बिरामीको उपचारलगायत औषधि भण्डार गर्न तथा कार्यालय सञ्चालन गर्न सहज भएको बताए । भूकम्पले स्वास्थ्यचौकी बसेको घर लडाएको र भाडामा समेत घर नपाएपछि स्वास्थ्यकर्मीहरू छाप्रोमा बसेर सेवा सञ्चालन गर्न बाध्य भएका थिए ।
झुक्याएर मृगौला प्रत्यारोपण: गिरोहलाई कडा कारबाही माग,थर्कबहादुरका छोरा आशिष बस्नेतले मृगौला खोजी गर्ने क्रममा बनेपा २ गिरीगाउँ काभ्रेका डिल्लुराम गिरी र लालचन्द्र गिरीसँग भेट गरी योजना बनाएको पाइएको छ । घटनामा संलग्नहरूको खोजी भइरहेको महानगरीय प्रहरी परिसर भक्तपुर प्रमुख एसपी हिमालयकुमार श्रेष्ठले बताए ।
गोपालेश्वर निर्माण अवरुद्ध,"वडा अध्यक्ष तिमल्सिनाले पुरातात्त्विक मापदण्डविपरीत जगमा हालिएको कंक्रिट भत्काइदिनुपर्ने बताए । तीन चरणमा छलफल भएको हो, उनी भन्छन्, तर ठेकेदारले कसरी बनाउने भनेर हामीलाई भनेनन् । मौलिकता झल्कने वा नझल्कने केही भनेनन् । सिमेन्ट प्रयोग गर्ने कि नगर्ने भनेर हामीले पनि भनेनौं । प्राविधिकले पनि कसरी बनाउने भनेर भनेनन् । अहिले बनाउँदा मौलिकता मासिने गरी बनाएछन् । बल्ल थाहा पायौं । अब यसलाई जगैदेखि भत्काएर प्राचीन निर्माण सामग्री प्रयोग गर्नुपर्छ । नगरपालिकाले भने पुरातत्त्व विभागले यत्रो काम गर्दा पनि नगरपालिकालाई थाहै नदिएको जनाएको छ । हामीले थाहै नदिई यति धेरै बजेटमा, यति ठूलो सम्पदा पुनर्निर्माण भइरहेको रहेछ, दक्षिणकाली नगरपालिकाकी उपमेयर वसन्ती डंगोलले भनिन् ।"
महिनावारीमा पढ्न जादिनँ,"नमुना विद्यालयको निर्देशिकाका धेरै बुँदामध्ये खानेपानी सरसफाइ र स्वच्छता पनि एक हो । वाटरएड र युनिसेफले दक्षिण एसियाली मुलुककमा गरेको एक अध्ययनअनुसार महिनावारीमा तीनमध्ये एक छात्रा विद्यालय जाँदैनन् । त्यस्तै, महिनावारी सरसफाइ सुविधा हुँदा सन् २००८ देखि २०१३ सम्ममा विद्यालय जाने किशोरीको संख्या २१ प्रतिशतले बढेको प्रतिवेदनमा छ । त्यस्तै ३० प्रतिशत विद्यालयमा मात्रै सरसफाइ सुविधा छ । ४५ प्रतिशत किशोरीलाई मात्रै महिनावारी स्वच्छतासम्बन्धी ज्ञान छ । पाठ्यक्रममा यस्ता विषय समेटिए पनि ग्रामीण भेगमा राम्ररी नपढाइदिने समस्या यथावत् छ ।"
सांकेतिक भाषा शब्दकोश सार्वजनिक,"काठमाडौं (कास) नेपाली सांकेतिक भाषाको बृहत् शब्दकोश सार्वजनिक गरेको छ । सोमबार राष्ट्रियसभाका अध्यक्ष गणेशप्रसाद तिमल्सिना, महिला बालबालिका तथा ज्येष्ठ नागरिक मन्त्री थममाया थापा, नेपालका लागि अस्ट्रेलियाली राजदूत पिटर बडले नेपाली सांकेतिक भाषाको बृहत् शब्दकोश, मोबाइल एप्लिकेसन तथा दृश्य सामग्रीहरू र राष्ट्रिय बहिरा महासंघको वेबसाइट सार्वजनिक गरेका हुन् । कार्यक्रममा राष्ट्रियसभाका अध्यक्ष तिमल्सिनाले नेपाली सांकेतिक भाषाका सामग्रीहरूले बहिरा, बहिराका अभिभावक र अन्यसँगको विचार आदानप्रदानमा सहज पुग्ने बताउँदै थप नेपाली सांकेतिक भाषाका दोभाषेहरू बहिराले अरूसँग संवाद गर्न सहज हुने बताए । सामुदायिक क्रियाकलापहरूमा अपांगता भएका व्यक्तिहरूको पहुँच बढाउन र उनीहरूको समावेशीकरणलाई सुनिश्चित गर्न थप साधन स्रोत छुट्याउनुपर्नेमा उनको जोड छ । कार्यक्रममा महिला बालबालिका तथा ज्येष्ठ नागरिक मन्त्री थापाले अपांगता भएका व्यक्तिलाई थप अवसर प्रदान गर्न र उनीहरूको वैयक्तिक विकास गर्न, शिक्षामा पहुँच बढाउन सरकार प्रतिबद्ध रहेको उल्लेख गरिन् । कार्यक्रममा अस्ट्रेलियाली राजदूत बडले सांकेतिक भाषाबारे तालिम दिनुपर्ने, अझै दोभाषे उत्पादन गर्नुपर्ने र सांकेतिक भाषालाई विद्यालय शिक्षाको पाठ्यक्रममा राख्नुपर्ने बताए ।"
जेष्ठ नागरिकलाई सम्मान,"नगरप्रमुख वासुदेव थापाले ११ पुरुषलाई दौरासुरुवाल, ढाकाटोपी र हर्लिक्स तथा ११ महिलालाई धोतीचोलो वितरण गरी सम्मान गरेका हुन् । कार्यक्रममा नेपाल पत्रकार महासंघ उपत्यका प्रदेशका समावेशी सचिव अमर भुजूलाई पनि सम्मान गरिएको वडाध्यक्ष राजकुमार जोशीले बताए ।"
ज्ञानेन्द्र ईसेवाको ब्रान्ड एम्बासडर,"लामिछानेले ईसेवा विगतमा पनि अविनाश कर्ण, प्रदीप ऐरी र महबुब आलमजस्ता खेलाडीसँग जोडिँदै आएकाले त्यसैको निरन्तरतामा ज्ञानेन्द्रलाई ब्रान्ड एम्बासडर बनाइएको जनाए । एफवान सफ्टका अध्यक्ष ढकालले नेपाली क्रिकेटलाई सहयोग पुगोस् भनेर हृदयबाटै सहयोग गरिएको बताए ।"
रात्रिकालीन भलिबल हुने,विजेताले २ लाख र उपविजेताले १ लाख रुपैयाँ नगद पुरस्कार प्राप्त गर्नेछन् । उत्कृष्ट खेलाडीले २४ इन्चको एलईडी टीभी र विधागततर्फ विभिन्न विधामा उत्कृष्ट हुनेले जनही ५ हजार प्राप्त गर्ने पूर्वाञ्चल भलिबल संघका सचिव लेखनाथ पराजुलीले बताए ।
सुनील चम्किँदा पुलिसको जित,"ओपनर हरिशंकरले ४४ रन बनाए पनि प्रदेश २ ले गतिलो चुनौती दिन सकेन । उनले ६६ बल खेली ६ चौका प्रहार गरे । कुन्दन सिंह १६, राहुलप्रताप सिंह २२, रनमा आउट भए । रितेश सिंह १० रनमा नटआउट रहे । सुरज पटेल शून्य, हासिम अन्सारी १, महबुब ८ र शम्साद शून्यमा आउट भए । प्रदेश १ का पुष्प र मिनासले ३३ विकेट लिए । ओपनिङ बलिङमा आएका अफ स्पिनर म्यान अफ द म्याच पुष्पले ८ ओभरमा २ मेडन राख्दै २३ र मिनासले ७ ओभरमा २९ रन खर्चे । मनोज तामाङले २ तथा फिर्दोश र सन्दीपले ११ विकेट लिए ।"
फिडे मास्टरद्वयको पराजय,"पाँचौं चरण सकिँदा झापाका उमेश राई, मनीष हमाल, युवराज पौडेल, नवीन तण्डुकार, मोहन लामा, चामन गाछा मगर, प्रज्ज्वल बस्नेत, सुमन श्रेष्ठ, सुसन गौतम, सुरवीर लामा, बद्रीलाल नेपाली समान साढे ३ अंकसाथ रहेका छन् । मंगलबार छैटौं र सातौं चरणको खेल हुनेछ ।"
अर्जेन्टिना उत्कृष्ट होइन,"उनले बल नियन्त्रण, मिडफिल्डमा भएका खेलाडीको क्षमतालाई आधार बनाएर क्रोएसियालाई स्पेनजस्तो भएको बताएका छन् । हामीले समूहको पहिलो स्थानमा रहने सोच्नुपर्छ तर सजिलो हुने छैन, उनले भने । अर्जेन्टिनाले ब्युनस आयर्समा मंगलबार हाइटीसँग खेल्दै छ । त्यसपछि उसले विश्वकपको तयारीमा जेरुसेलममा ९ जुनमा इजरायलसँग खेल्नेछ ।"
नेरिक र युरो विजेता,युरोले बूढानीलकण्ठलाई ९३ ले हराउँदा ममता गुरुङले ६ स्कोर गरिन् । विजेता र उपविजेता टोलीका सम्पूर्ण खेलाडीले द इन्साइट भिजन कलेजमा प्लस टु अध्ययनका लागि पूर्ण छात्रवृत्ति पाएका छन् ।
लुम्बिनी बास्केटबल,काठमाडौं (कास) लुम्बिनी एकेडेमिक कलेजको आयोजनामा दोस्रो लुम्बिनी थ्री बाइ थ्री बास्केटबल मंगलबार सुरु हुँदै छ । ब्वाइजतर्फ ६४ र गल्र्समा २६ टिमको सहभागिता जनाइएको छ । स्पर्धा नकआउट आधारमा हुने तीन दिन चल्नेछ । गत वर्ष ब्वाइजमा ग्रेट माया र गल्र्समा लुम्बिनी च्याम्पियन भएका थिए ।
हाईस्कुल कराँते सुरु,काठमाडौं (कास) केन्द्रीय हाईस्कुल कमिटीको आयोजनामा २३ औं आमन्त्रण हाईस्कुल कराँते प्रतियोगिता सोमबार राखेप कभर्डहलमा सुरु भएको छ । नेपाल र भारतका विभिन्न विद्यालयका ९ सय खेलाडीले ६७ स्पर्धामा प्रतिस्पर्धा गर्ने आयोजकले जनाएको छ । पहिलो दिन नेपाली खेलाडीले मात्र प्रतिस्पर्धा गरे ।
क्यामेलिया च्याम्पियन,कुमुतेको पुरुषमा आर्यन रन्जित र महिलामा कृति गौतम उत्कृष्ट खेलाडी घोषित भए । किक बक्सिङको पुरुषमा योञ्जन लामा र महिलामा मनीषा मोक्तान उत्कृष्ट खेलाडी चुनिए । पुरुषमा सोरियन रन्जित र महिलामा छिरिङ मिङमा शेर्पा उदीयमान भए ।

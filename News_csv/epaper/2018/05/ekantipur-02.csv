शीर्षक,विवरण
मोदी सीधै जनकपुर,वैशाख २९काठमाडौंमा राजनीतिक भेटघाटसंयुक्त पत्रकार सम्मेलनमा विभिन्न परियोजना शिलान्यासस्वदेश फिर्ता
सुन तस्करीमा पुरानै पात्रहरू,सनम हत्याका प्रतिवादी २३ मोहन काफ्ले २४ एकराज मल्ल २५ नरेन्द्र कार्की २६ लाक्पा शेर्पा २७ माधव भन्ने मोहन घिमिरे२८ राजन कुमार
आफैं किन मर्छन् गैंडा ?,"बासस्थान विनाश पनि गैंडाको अर्को समस्या हो । चितवनमा २५ प्रतिशत घाँसे मैदान हुनुपर्नेमा अहिले १० प्रतिशतमा झरेको छ । ठूला रूख उम्रनु, पानीका घोल सुक्नु र मिचाहा प्रजातिको समस्या बढ्नाले पनि गैंडालाई चुनौती थपिएको सुवेदीको तर्क छ । उनका अनुुसार २०६१ पछि २६ प्रतिशत सिकारीले, २८ प्रतिशत बूढो भएर, १५ प्रतिशत आपसमा जुधेर, ७ प्रतिशत बाघले खाएर र १० प्रतिशत गैंडा रोग लागेर मरेका छन् । वन मन्त्रालयको जैविक विविधता महाशाखाका प्रमुख महेश्वर ढकाल गैंडाको प्राकृतिक मृत्यु बढेकाले सिकारीले मारेको होइन भनेर चुप बस्ने अवस्था नरहेको टिप्पणी गर्छन् । पूर्वी चितवनमा घाँसे मैदान घट्दो छ, मिचाहा प्रजातिले बासस्थान क्षय गरेको छ, उनले भने, गैंडालाई पर्याप्त मात्रामा स्वस्थ खुराक अभावले स्वस्थ हुन सकेनन् । सामान्य रोगव्याधीसमेत थेग्न नसक्ने अवस्थामा पुगेका हुन सक्छन्, विस्तृत अध्ययन आवश्यक छ ।"
विधेयक ल्याउन ताकेता,"महान्यायाधिवक्ता संयोजकत्वको ऐन मस्यौदा सहजीकरण समितिले प्रदेश तहमा बन्नुपर्ने ऐनको नमुना पठाउन थालेको छ । प्रदेश तहमा कानुनको मस्यौदा गर्न जान्ने विज्ञ समूह छैन तर कानुन भने थुप्रै बनाउनुपर्ने आवश्यकता छ, नेपाल कानुन आयोगका अध्यक्ष तथा सहजीकरण समितिका सदस्य माधव पौडेल भन्छन्, त्यसैले कानुनहरूको नमुना प्रदेश पठाउन थालेका छौं ।"
सहमति नभए आजै मतदान,"राजपाका राष्ट्रिय सभा सांसद वृषेशचन्द्र लाल निलम्बनसम्बन्धी प्रावधान असंवैधानिक हुने दाबी गर्छन् । उनले संविधानको भावनाविपरीत ऐन वा नियम बनाउन नसकिने भन्दै एमालेका सांसदले पनि उक्त कुरा बुझ्ने विश्वास व्यक्त गरे । संसद् सदस्यको निलम्बन वा खारेजी सदस्यको योग्यतासँग सम्बन्धित विषय हो, उनले भने, संविधानको धारा ९० ले कुनै सदस्य अयोग्य भएको अथवा हुन गएको निर्णय गर्ने क्षेत्राधिकार सर्वोच्च अदालतको संवैधानिक इजलासलाई दिएको छ । उनले नियमावलीमा सांसदको निलम्बन वा खारेजीको व्यवस्था गर्न नमिल्ने तर्क गरे ।"
एप्पलद्वारा नेपाली म्यानपावरमाथि अनुसन्धान,"एप्पल टोलीले कामदारको पक्षमा काम गर्ने सुरक्षित आप्रवास राष्ट्रिय सञ्जालसँग पनि छलफल गरेको थियो । कामदारलाई कसरी बिनाशुल्क कम्पनीसम्म लैजान सकिन्छ भन्नेमा उनीहरू चिन्तित भएको देखिन्छन्, सञ्जालका अध्यक्ष कुलबहादुर कार्कीले भने, हामीले म्यानपावरलाई कडाइका साथ अनुगमन गर्नुपर्ने र असल नियतले काम गर्ने म्यानपावरको सही रूपमा छनोट हुनुपर्ने विषय उठायौं ।"
उपेन्द्र देवकोटा न्युरो अस्पताल भर्ना,काठमाडौं (कास) वरिष्ठ स्नायु शल्यचिकित्सक प्राडाउपेन्द्र देवकोटा बेलायतबाट फर्केर राजधानीको बाँसबारीस्थित न्युरो अस्पताल भर्ना भएका छन् । स्रोतका अनुसार उनको उपचार सघन रूपमा चलिरहेको छ । अस्पतालले देवकोटालाई कुन रोगको उपचार गरिएको लगायत विषयमा कुनै जानकारी सार्वजनिक गरेको छैन । शनिबार नेपाल फर्केका देवकोटाको स्वास्थ्यस्थिति स्थिर रहेको जानकारी उपचारमा संलग्न चिकित्सकले दिएका छन् । उनलाई बेलायतस्थित किंग्स कलेज अस्पतालमा ५ महिना उपचार गरिएको थियो । न्युरो अस्पतालले देवकोटाको स्वास्थ्यलाई ध्यान दिई भेटघाटमा पूर्ण बन्देज लगाएको छ । देवकोटालाई प्रत्यक्ष भेट्न चाहनेहरूको इच्छा पूरा गर्न नसकिने भन्दै अस्पतालले दु:खसमेत प्रकट गरेको छ ।
गुटबन्दी त्याग्न शशांकको आग्रह,साबिक निर्वाचन क्षेत्र नम्बर ३ अन्तर्गतका २४ गाविसका ८६ प्रतिनिधिले प्रशिक्षण लिएको थकनीका कांग्रेस इकाई सभापति कृष्णबहादुर तामाङले जानकारी दिए । प्रशिक्षण बीपी कोइराला युवा नेतृत्व विकास मञ्चको संयोजन तथा कांग्रेस मेलम्ची नगर समिति४ को आयोजनामा भएको हो ।
सडक मर्मत धमाधम,"महानगरले २५ करोड रुपैयाँ बजेट विनियोजन गरी आगामी असार मसान्तभित्र राजधानीका सबैजसो सडक खाल्डाखुल्डीरहित बनाइसक्ने लक्ष्यसाथ काम अघि बढाएको हो । ८ मिटर चौडाइका करिब एक हजार किमि सडक मर्मत गरिने महानगर कार्यालय भौतिक शाखाका इन्जिनियर रामबहादुर थापाले बताए । सडकमा खाल्डाखुल्डी बढेको, यसले दुर्घटना जोखिम बढाएको गुनासा आइरहेकाले यस वर्ष मर्मतलाई जोड दिएका छौ,ं उनले भने, आगामी वर्ष सडक मर्मतको खर्च कम होस् भनेर पनि यसै वर्ष काम सक्न लागेका हौं । उनका अनुसार अहिले ३२ वटै वडामा १३ करोड रुपैयाँ बराबरको मर्मत कार्य भइरहेको छ । निकै भीडभाड रहने असन चोकदेखि बांगेमुढासम्मको सडक धमाधम मर्मत गरिँदै छ । अनामनगरस्थित अनाममार्ग कालोपत्रे गरिँदै छ । गोंगबुमा पनि भित्री सडकहरू मर्मत हुँदै छ ।"
मोदी भ्रमणको तयारी: किसान लक्षित सम्झौताको गृहकार्य,उनका अनुसार नेपाली कृषि वैज्ञानिकलाई हाइब्रिड बीउ उत्पादनका लागि सक्षम बनाउन आवश्यक तालिमका लागि पनि भारतसमक्ष प्रस्ताव गरिनेछ । ओलीको भ्रमणका बेला भएको समझदारीअनुसार अर्गानिक कृषि फार्मको पाइलट प्रोजेक्ट घोषणा हुन सक्ने कृषि मन्त्रालयले जनाएको छ । भारतले सिक्किमलाई पूर्ण अर्गानिक राज्य घोषणा गरिसकेको छ ।
कांग्रेसमा किन सुल्झेन विवाद ?,"केन्द्रीय सदस्य केसीले पनि पार्टीभित्रको विवाद अन्त्य हुने गरी बैठकले सकारात्मक सन्देश दिन नसकेको बताए । घर बिग्रियो भने घरमूलीको कति दोष हुन्छ ? जेठो, माइलो र कान्छो छोराको दोष कति हुन्छ ? भागअनुसार दोष स्विकार्नुपर्छ । दोष पन्छाएर कसैले उन्मुक्ति पाउन सक्दैन, उनले भने पार्टी निर्णयलाई लिएर पौडेल र सिटौला पक्षको असन्तुष्टि रहेकै बेला पदाधिकारी मनोनयनले विवाद झन् बढाएको छ । पौडेल पक्षसँग सल्लाह नै नगरी देउवाले निर्वाचन समीक्षा बैठक सकिएको भोलिपल्टै सोमबार पदाधिकारी मनोनयन गर्न निर्वाचित कार्यसमितिको बैठक बोलाएका थिए । तर पौडेल र सिटौलाले बहिष्कार गर्ने जनाउ दिएपछि वैशाख २१ सम्मका लागि उक्त बैठक स्थगित गरिएको छ । कांग्रेसभित्रको विवाद भने यसबीचमा पनि सुल्झने संकेत देखिँदैन ।"
आफ्नै भुमरीमा कांग्रेस,"कांग्रेसभित्र देउवा र पौडेल दुवै पक्ष आआफ्नै दाउमा छन् । चुनावमा सर्मनाक हारका बाबजुद बहुमतका आडमा सभापतिको बचाउ गरी दलमा आफ्नो पक्षको पकड कायम राखिराख्ने ध्याउन्नमा देउवा पक्ष छ । उता, दललाई सुधार्नेभन्दा पनि सभापतिलाई यही मौकामा कसरी गलहत्याएर पार्टी नेतृत्व आफ्नो पोल्टामा पार्न सकिन्छ भन्ने पौडेल पक्षको अभीष्ट देखिन्छ । यस्तोमा दुवै पक्षले जित्ने अवस्था भनेको पार्टीको अग्रिम महाधिवेशन नै हो । यसमा कुनै पनि पक्ष किन डराउनु पर्दैन भने, आफ्नो दाबीझैं पार्टीभित्र बलियो भए त्यहाँबाट अनुमोदित भइहालिन्छ । त्यसैले पार्टीलाई निकास दिने कुरामा कुनै पनि पक्ष बाधक बन्न हुँदैन । संकटग्रस्त अवस्थामा महाधिवेशन नै त्यस्तो थलो हो, जसले पुराना समस्या सल्टाएर पार्टीलाई पुनर्ताजगी गर्दै नयाँ ऊर्जा प्रदान गर्छ । आफूलाई लोकतन्त्रको पर्याय ठान्ने दलले इतिहास भजाएर मात्र पुग्दैन, आफूलाई सशक्त प्रतिपक्षका रूपमा उभ्याउन पार्टीलाई समयानुकूल एकीकृत, संगठित, बलियो र रचनात्मक बनाउनैपर्छ ।"
बजेट तर्जुमामा लैंगिक उत्तरदायित्व,"उपसंहारलैङ्गिक मूलप्रवाहीकरणका लागि नयाँ ढंगको सोच र व्यवहार आवश्यक पर्छ । यथास्थितिमा हुने महिला सहभागितामा लैङ्गिक मूलप्रवाहीकरण, लैङ्गिकताको पुरुषीकरण हुनजाने डर रहन्छ । त्यसमा महिलाको प्रतिनिधित्व सांकेतिकमात्र हुने, कामकारबाही तथा सोच भने उही पुरातनवादी रहने र पुरुषहरूले गरेका निर्णयमा महिलाहरू ल्याप्चेका रूपमा प्रयोग हुने हुन्छ । त्यसैले विकासमा लैङ्गिक मूलप्रवाहीकरण गर्न महिलाको मात्र नभई पुरुषको समेत सोच तथा व्यवहारमा रूपान्तरण जरुरी छ । विकासप्रतिको निष्ठा तथा अवधारणा, योजनाको विषयसूची, कार्यक्रम छनोट तथा प्राथमिकीकरण, बजेट बाँडफाँड, कार्यक्रम कार्यान्वयन गर्ने तौरतरिका, अनुगमन तथा मूल्यांकन तथा प्रभाव मापनका सूचकहरूको पहिचान आदिमा लैङ्गिक सम्वेदनशील भई विकासलाई लैङ्गिक उत्तरदायी बनाउनु नै समावेशी समाजवादतिर उन्मुख संघीय लोकतान्त्रिक नेपालका लागि अनिवार्यता हो । संघीय संरचनामा महिलाको अभूतपूर्व प्रतिनिधित्व महिला सशक्तीकरणका निम्ति ठूलो मौका हो । तर यो मौकाको फाइदा लिन मुख्यतया लैङ्गिकताको पुरुषीकरण र यथास्थितिवादबाट बच्न जरुरी हुन्छ । निर्भीकतापूर्वक रूपान्तरित कार्यशैलीमा निर्णायक भूमिका नेपाली महिलाले बहन गर्ने हो भने पार्टीगत राजनीतिको संकुचित घेराबाट माथि उठ्नुपर्छ । यसमा शासन प्रणालीमा भित्रिएका जनप्रतिनिधि महिला र नागरिक समाजमा रहेका महिलाको साङ्गठनिक सहकार्य तथा समन्वयात्मक भूमिका नै आधारभूत अनिवार्यता हो । डा भद्रा एसिया तथा प्रशान्त क्षेत्रका लैङ्गिक उत्तरदायी बजेटको प्रशिक्षित प्रशिक्षक हुन् ।"
प्रधानमन्त्रीलाई प्रश्न,"तपार्इंको आँखाले प्रस्टै देखेको होला र त यो अभिव्यक्ति आयो नि हैन र ? त्यो बाधक तत्त्व हटाउन किन सक्नुहुन्न ? कि तपार्इंको राजनीतिक दलका भाइभारदारको निजी विद्यालय मर्ला भन्ने डर पो हो कि ? आफूलाई कम्युनिस्ट भन्ने मान्छेका मात्रै काठमाडौंमा ७० प्रतिशत निजी विद्यालय छन् भन्ने आंँकडा तपाईंकोमा पनि पक्कै पुगेको हुनुपर्छ । २ सय पनि सार्वजनिक विद्यालय नभएको देशकै राजधानीमा १२ सय निजी विद्यालय खोल्न दिएर सार्वजनिक शिक्षा ध्वस्त बनाउने अभियानमा शिक्षा मन्त्रालयलाई हौस्याउने को हो त त्यसो भए ? देशभर यो क्रम जारी छ । तर पनि आज तिनै हुनेखानेको वकालत गर्दै अन्याय हुन्छ भनिरहनुभएको छ भने संविधानले अङ्गिकार गरेको समाजवाद उन्मुख समाजको परिकल्पना कसरी गर्न सकिएला प्रधानमन्त्रीज्यू ? सार्वजनिक शिक्षामा लगानी घटाउँदै जाने र यस्तै अभिव्यक्ति सरकार प्रमुखबाट मुखरित हुँदै जाने हो भने हुँदा खाने सबै खाडी नै पस्ने हो त ? सरकारले सञ्चालन गरेको विद्यालयमा सरकार प्रमुखकै विश्वास छैन भनेर बुझ्ने हो ?सार्वजनिक शिक्षालाई २ वर्षभित्रमा अन्तर्राष्ट्रिय नभए क्षेत्रीय स्तरको दाँजोमा पुर्याउने र त्यसको लागि अरू खर्च कटाएर भए पनि शिक्षामा लगानी बढाउने समय होइन र यो प्रधानमन्त्रीज्यू ? सार्वजनिक शिक्षाप्रति विश्वास गुम्नु भनेको देशप्रति नै विश्वास गुमाउनु हैन र प्रधानमन्त्रीज्यू ? गुणस्तरीय शिक्षाको एउटा ठोस योजनासहित शिक्षाको बजेट कम्तीमा २० प्रतिशत पुर्याउने र त्यसको जिम्मेवारी सरकारले लिएको घोषणा सुन्न पाऊँ प्रधानमन्त्रीज्यू । नत्र बालबालिकामाथि अन्याय हुनेछ । डा मनप्रसाद वाग्ले मिनभवन, काठमाडौं"
राजमार्गको जोखिमपूर्ण यात्रा,"राजमार्गहरू यात्राका लागि सर्वाधिक सुरक्षित मानिन्छन् । अवरोध बिनाको यात्रा, दृश्यावलोकनको अवसर, सुरक्षित गन्तब्यको चाहना तथा सस्तो र शुलभ यात्रा राजमार्गका विशेषता हुन् । संसारभर नै राजमार्गका अलग मापदण्ड तय गरिएको हुन्छ । राजमार्ग छेउछाउ बस्ती र व्यवसायहरूको कल्पनासमेत गरिएको हुँदैन । बस्तीलाई छिचोलेर अघि बढेका राजमार्गलाई सुरक्षित तवरले घेरिएको हुन्छ । यद्यपि नेपालको सन्दर्भमा सबैभन्दा ब्यस्त राजमार्ग अस्तब्यस्त छ । यत्रतत्र छरपस्ट पसलहरू, राजमार्ग छेउ अव्यवस्थित बस्ती विकास तथा कतिपय ठाउँमा देखिने भिडभाडले राजमार्गलाई कुनै बस्तीसम्मको गन्तब्य रहेको सहायक मार्गको रूपमा चित्रण गरेको छ । खासगरी नागढुंगादेखि मुग्लिननारायणघाट खण्ड हो या पोखरासम्म पुग्ने राजमार्गको चर्चा गर्ने हो भने केही कहालीलाग्दा तथ्यले यात्रा अवधिभर त्राहिमामको अवस्था सिर्जना गर्छ, जोकोहीका लागि । अशिक्षित र अदीक्षित चालकहरू अनि ट्राफिक प्रहरीको शून्य उपस्थिति राजमार्गको यात्रा अवधिभर खडकिने गर्छ । लेन अनुशासनको शून्य पालनाले बारम्बार ठूला दुर्घटनालाई निम्ता दिइरहेको हुन्छ, राजमार्ग जाम निरन्तर प्रक्रियाजस्तै बनेको छ । हरेक दिन हुने ठूला दुर्घटनाले राजमार्गको यात्रालाई सधैं असुरक्षित बनाइरहेको मात्र छैन, यात्रुहरूको मनोविज्ञान यात्रा अवधिभर खस्किएको अनुभव हुन्छ । दुर्घटनामा परेका गाडीहरू सडक वरपर छरपस्ट राखिनुका पछाडिको यात्रुहरूको मनोविज्ञानलाई सायद सरकारी अधिकारीहरूले सामान्य अनुमान लगाउन सक्दैनन् । उत्तम पुडासैनी जोरपाटी, काठमाडौं"
मोदी भ्रमणमा उठ्ने प्रश्नहरू,"यही बैसाख २८ गतेदेखि भारतीय प्रधानमन्त्रीको नेपाल भ्रमण हुने कुरा समाचारमा प्रकाशित भइरहेको छ । मोदीको सुरक्षार्थ ६००० सुरक्षाकर्मी पनि खटाइँदैछ । यी बाहेक दुई देशबीच सम्बन्ध विस्तार, व्यापार बढाउने, सहयोग आदानप्रदान गर्ने आदि बारेमा कुराकानी हुने पनि प्राय: निश्चित छ । अब नेपाली पक्षले नयाँ कुरा उठाउनुपर्छ । त्यो हो, नेपालको मिचेको सीमा कसरी फिर्ता गराउन सकिन्छ ? यति हिम्मत गर्न सक्यो भने पनि नेपाली पक्षको ठूलो पुरुषार्थ हुन्छ । केही दिनअघि कञ्चनपुरको पुनर्वास९ बीच फांँटामा जंगली जनावरबाट सुरक्षा गर्न आफ्नो भूमिमा स्थानीयहरूले विद्युतीय तार लगाउँंदा भारतीय एसएसबीसुरक्षादलले अवरोध खडा गरी उखेलेर फाले । नेपालभारत सीमामा भारतीय पक्षद्वारा गरिने यस्ता कार्य बेलाबेला समाचारमा प्रकाशित भइरहन्छ । तर विडम्बनाको कुरा के छ भने नेपाल सरकार यस्ता घटनाको सन्दर्भमा भारतीय पक्षसमक्ष एक शव्द पनि बोल्न सक्दैन । बरु स्थानीयहरू नै आफ्नो ज्यानको पर्वाह नगरी प्रतिकारमा उत्रन्छन् । संजीव वैद्यसिनामंगल, काठमाडौं"
सिन्डिकेटदेखि संसद्सम्म,"अर्कोतिर प्रतिनिधिसभा र राष्ट्रियसभाका सदस्यको काम संविधानको कार्यान्वयनको सिलसिलामा आवश्यक संघीय कानुन, नीति, नियम निर्माण गर्ने, राज्यका संयन्त्रको अनुगमन गरी सुशासनको प्रत्याभूति गर्ने वा सघाउने, आआफ्ना क्षेत्रको विकास निर्माणको अनुगमन गर्ने, अन्याय, अत्याचार, ढिलासुस्ती र भ्रष्टाचार निर्मूलतर्फ संसदमा आवाज उठाउने र देशलाई सुशासन प्रदान गर्ने काममा सघाउने होइन र ? तर यस्ता महत्त्वपूर्ण कार्यसम्पादन भन्दा आफ्नो निर्वाचन क्षेत्रको विकास गर्ने बहानामा बजेट हात पारी जिल्लाका आआफ्ना कार्यकर्ताको मुख बुजो लगाउने काम हो । कसरी मितव्ययिता अपनाउने र राज्यलाई आर्थिक सङ्कटबाट उकास्नेतर्फ चिन्ता गर्नुपर्नेमा विना औचित्य १० करोडका दरले हात पार्ने लबिङ गर्नुले संसदमा पनि सिन्डिकेट प्रणाली लागू गर्न खोजिएको त होइन ? गंंगाराज अर्यालपाणिनी८, पाली, अर्घाखाँची"
सम्बन्ध सामान्यीकरणका सर्त,"यसले नेपालमा भारत विरोधी भावना निस्तेज पार्न भूमिका खेल्नेछ । साथै सम्बन्ध पुन:परिभाषित गर्न द्विपक्षीय वार्तामा २० औं बुँदे वक्तव्य जारी गरिरहनु पनि आवश्यक छैन । एउटै बुँदा काफी हुनसक्छ, अब उप्रान्त नेपाल र भारतबीच सार्वभौम समानताका आधारमा मात्र सम्बन्ध र व्यवहार कायम हुनेछ । यस्तो घोषणा नेपालमा भारतको प्रभुत्ववादी दृष्टिकोण तथा उतारचढावपूर्ण सम्बन्ध अन्त्य गर्न र आत्मसम्मानका आधारमा सम्बन्ध पुन:परिभाषित गर्न कोशेढुङ्गा हुनेछ । ट्विटर :"
भ्रष्टाचारले जकडेको समाज,वस्ती अन्तर्राष्ट्रिय मानवीय सहायता कार्यमा संलग्न छन् । लेखक कार्यरत संस्थासँग यो लेखको कुनै सरोकार छैन ।ट्विटर :
विधिविज्ञानमा अल्झेको न्याय,"व्यक्तिको मानव अधिकार संरक्षणसम्बद्र्धनका नाममा रहेका संवैधानिक निकायहरू मानव अधिकार आयोगदेखि महिला आयोगसम्म गोदामचौर जस्ता काण्डमा ध्यानाकर्षणमा मात्रै सीमित भएका हुन् कि झैं देखिन्छन् । यस्ता घटनाको फलोअप र न्यायिक फैसलाबारे यी आयोगहरू बेखबर झैं देखिन्छन् । अथवा गोदामचौर लगत्तै आएको दरबारमार्ग बलात्कार काण्डमा जेजस्तो चियोचर्चा र ध्यानाकर्षण भएर कार्यसम्पादन भएको देखियो, अरू घटनाका हकमा मौनता अथवा ढिलासुस्ती बढी देखिने गरेको छ । कित बलात्कार र महिला हिंसाका घटनामा पनि भीआईपी कोटामा परेको मुद्दा भएमात्रै ध्यानाकर्षण हुने गरेको छ भनेर नजिर बस्नुपर्यो । होइन भने गोदामचौर प्रकरणमा भैरहेको न्यायिक ढिलाइ र विधिविज्ञानको यो हदको ढिलासुस्तीको जवाफदेही को हुन्छ ? ६ महिनासम्म डीएनए परीक्षण हुन नसकेको बारे जवाफ दिने कसले ?"
तस्बिरभन्दा पर कोरियाली नेता,"यद्यपि औपचारिक रूपमा युद्धको अन्त्य गर्दै एकतालाई प्रमुख एजेन्डा बनाउने कामको पहल दक्षिण कोरियाले गरेको हो । यसको सुरुआत २०१३२०१७ सम्म राष्ट्रपति रहेकी पार्क गेउन हेको नेतृत्वमा भएको थियो । हालका राष्ट्रपति मुनले मे, २०१७ मा नेतृत्व लिएपछि यसलाई निरन्तरता दिँदै उत्तरको आणविक निशस्त्रीकरण पनि शान्ति सम्झौताको अभिन्न अंग हुनुपर्नेमा जोड दिएका थिए । ट्रम्पको लगातारको धम्की र कडा बोलीले किमलाई वार्ताको टेबुलमा ल्याउन मद्दत गर्यो भन्ने विषयमा कतिको सत्यता छ भन्नेबारे उत्तर कोरियाकै नेताले बाहेक अरूले केही भन्न सक्ने ठाउँ छैन । केही विज्ञका अनुसार भने किमको पहिलेदेखिकै सोच भनेको सुरुमा यथेष्ट आणविक हतियार निर्माण गरेर आफ्नो स्थिति मजबुत पार्ने अनिमात्रै विरोधीहरूसँग वार्ता गर्ने थियो ।जे भए पनि अहिलेको अवस्थामा अमेरिकाउत्तर कोरिया वार्ता हुन्छ भन्ने देखिएको छ । सल्लाहकारहरूले जे भने पनि ट्रम्प वार्ता गर्ने पक्षमा छन् । पर्दा पछाडिभन्दा पर्दा अगाडि देखिन रमाउने ट्रम्प विश्वलाई पानमुन्जोमको भन्दा पनि सम्झनयोग्य तस्बिर दिन चाहन्छन्, जुन तस्बिरमा आफैंले कुनै समय लिटिल रकेट म्यान उपनाम दिएका नेतासँग उनी हात मिलाइरहेका हुनेछन् ।(न्युयोर्करबाट अनुदित)"
नेतान्याहु कुख्यात धोकेबाज : इरान,परमाणु हतियारको सूचना छैनन्युयोर्क राष्ट्रसंघीय परमाणु निकाय आईएईएले मंगलबार इजरायलले दाबी गरेजस्तो इरानले परमाणु हतियार अभिवृद्धि गरेकोबारे कुनै विश्वसनीय सूचना नभएको बताएको छ । अन्तर्राष्ट्रिय परमाणु ऊर्जा एजेन्सी (आईएईए) का प्रवक्ताद्वारा जारी विज्ञप्तिमा २०१५ को सम्झौतासँगै विवाद अन्त्य भएको जनाइएको छ । इजरायली प्रधानमन्त्री बेन्यामिन नेतान्याहुले सोमबार आफूसँग इरानले परमाणु कार्यक्रम जारी राखेको प्रमाण भएको बताएपछि आईएईएले प्रतिक्रिया दिएको हो । नेतान्याहुको दाबीलाई उल्लेख नगरी आईएईएले सबै प्रकारका सूचना मूल्यांकन गर्दा त्यस्तो नदेखिएको जनाएको हो ।
ट्रम्प र किम कोरियाली गैरसैनिक क्षेत्रमा भेट्ने,चिनियाँ विदेशमन्त्री वाङ यी बुधबार र बिहीबार उत्तर कोरियाली सरकारको निमन्त्रणामा प्योङयाङको भ्रमणमा जाँदै छन् । वाङले उत्तर कोरियाली नेता किमसँग भेटवार्ता गर्ने जनाइएको छ । अन्तर्राष्ट्रिय सञ्चारमाध्यमका अनुसार उनी चिनियाँ राष्ट्रपति सी चिनफिङको विशेष दूतका रूपमा प्योङयाङको भ्रमण गर्न लागेका हुन् ।
पर्यटनमन्त्री विमानस्थलका लागि नागीडाँडा,उक्त कमिटीको सिफारिसका आधारमा मात्रै स्थान तोकिनेछ । पर्यटनमन्त्री अधिकारीले यो कार्य केही दिनभित्रै हुने बताउँदै आगामी नीति तथा कार्यक्रममार्फत बजेट विनियोजन हुने जानकारी दिए ।
दिगो विकास लक्ष्य हासिल गर्न बजेट,"विज्ञहरूका अनुसार अब यी लक्ष्य हासिल गर्न प्रदेश र स्थानीय तहको मुख्य भूमिका रहन्छ । लक्ष्य हासिल गर्ने धेरैजसो कार्यक्रम तल्लो निकायले गर्ने हुँदा त्यहाँ बन्ने बजेट र आवधिक योजनामा पनि केन्द्रको जस्तै दिगो विकास लक्ष्य हासिल गर्ने योजना समावेश गरिनुपर्ने विज्ञहरूको धारणा छ । दिगो विकास लक्ष्यमा गरिबी निवारण, भोकमरीको अन्त्य, स्वास्थ्य, शिक्षा, लैंगिक समानता, आर्थिक वृद्धि र पूर्वाधार विकास, वातवरण संरक्षण, जलवायु परिवर्तन, शान्ति एवं विकासका लागि साझेदारीलगायतका विषय समेटिएका छन् ।"
वित्तीय क्षेत्रको वृद्धि साढे ६ प्रतिशत हुने,"राष्ट्र बैंकका अनुसार गत फागुनसम्म बैंक तथा वित्तीय संस्थाको संख्या १ सय ५३ छ । गत जसमध्ये वाणिज्य बैंक २८, विकास बैंक ३७, वित्त कम्पनी २५ र लघुवित्त संस्था ६४ वटा छन् । गत वर्ष बैंक तथा वित्तीय संस्थाको संख्या १ सय ७३ थियो । मर्जर तथा एक्विजिसनका कारण पछिल्ला वर्षहरूमा बैंक तथा वित्तीय संस्थाको संख्यामा उल्लेख्य कमी आएको हो । गत फागुनसम्म बैंक तथा वित्तीय संस्थाको शाखा ५ हजार ८ सय ४८ रहेको राष्ट्र बैंकले जनाएको छ । यस्तै हाल १९ वटा जीवन बिमा र २० वटा निर्जीवन बिमा कम्पनी सञ्चालनमा छन् ।"
सोलार प्लान्ट बनाउन प्रस्ताव माग,प्राधिकरणले विद्युत् खरिद गर्न तोकेको दरभन्दा सौर्य ऊर्जाको उत्पादन लागत बढी भएकाले निजी प्रवद्र्धकहरू यो क्षेत्रमा आकर्षित नभएको विज्ञहरूको बुझाइ छ ।
हेलिकप्टर कम्पनी १० पुगे,"त्यसैगरी स्पोर्टस एभिएसनअन्तर्गत चारवटा कम्पनी छन् । विभागका अनुसार पोखरामा रहेर पर्यटकीय सेवामा केन्द्रित हुनेमा एभिया क्लब, फिसटेल अल्ट्रालाइटस, पोखरा अल्ट्रालाइट र हेलि एयर नेपाल छन् । यी कम्पनीसँग १४ वटा साना स्पोटर्स अल्ट्रालाइट वायुयान रहेका छन् ।"
चार आयोजनाको उत्पादन दुई वर्षभित्र,"मन्त्री पुनले भुकम्पछि तयार गरिएको नयाँ समय तालिका अनुसार निर्माण सम्पन्न गर्न निर्देशन दिएका थिए । आयोजना तोकिएकै समयमा निर्माण सक्नु पऱ्यो, मन्त्री पुनले भने,यो र त्यो बाहना गर्न पाइदैन । उनले मन्त्रालय तहबाट समाधान गर्नुपर्ने समस्या समाधान गर्न टिम सधै तयार रहेको र आयोजनास्थलका समस्या यहीं समाधान गरेर नमूना काम गरेर देखाउनुपर्ने बताए ।"
उपल्लो डोल्पामा टेलिकम सेवा,"जिल्लाको विकट क्षेत्र मानिने उपल्लो डोल्पा साल्दाङ, भिजेर, फोक्सुन्डो, छार्कालगायत दर्जनौं बस्ती अझै पनि फोन सम्पर्कविहीन छन् ।"
कृषिमा वैदेशिक अनुदानको प्रगति ६७ प्रतिशत,"वैदेशिक सहायता प्राप्त आयोजनाव्यावसायिक कृषि तथा व्यापार आयोजना जलवायु प्रकोप समुत्थान निर्माण आयोजना कृषि तथा खाद्य सुरक्षा आयोजनाएकीकृत जलस्रोत व्यवस्थापन आयोजनासाना तथा मझौला कृषक आयस्तर वृद्धि आयोजना, उच्च मूल्य कृषि वस्तु विकास आयोजना, किसानका लागि उन्नत बीउबीजन"
"आँपका चिचिला अडिएनन् , किसान र व्यवसायी चिन्तित",विगत १० वर्षको तुलनामा उदयपुरमा व्यावसायिक आँप खेती गर्ने कृषकको संख्या ५० प्रतिशतले बढेर गएको र गत वर्षहरूमा वार्षिक १ करोडभन्दा बढीको आँपको कारोबार हुने कृषि विकास कार्यालयले बताएको छ ।
फोर्ड फ्रिस्टाइल बजारमा,"फोर्डले ल्याएको यो नयाँ सीयूभी नेपालमा हयाचब्याकभन्दा हल्का ठूलो गाडी रुचाउने ग्राहकको बढदो माग पूर्ति गर्ने अपेक्षा गरिएको छ । गाडीमा भएको फ्रन्ट बम्परमा स्किड प्लेट र फासिया सेक्सन जोडिएको छ, जसले डिजाइनलाई अझै आकर्षक बनाएको छ । यसको पेट्रोल इन्जिन सानो, हलुका र शक्तिशाली हुनुका साथै इन्धन मितव्ययी भएको दाबी कम्पनीको छ ।"
सरकारको बाली बिमा निस्प्रभावी,"तानसेन ७ पक्लुवाका किसान भीमबहादुर कुमालले किसानलाई यस विषयमा राम्रोसँग बुझाउने र बिमा गरेपछि झन्झट नहुने हो भनै सबैले बिमा गर्ने बताए । केही किसानले बिमाप्रति चासो देखाए पनि पछिल्लो समय निरन्तरता छैन, तानसेन ९ का किसान रमेश भण्डारीले भने, बाली नोक्सान नभए पनि पहिलोपटक तिरेको प्रिमियमसम्म पाउनुपर्छ ।"
बीउ बैंकले किसानलाई सजिलो,अहिले किसानले आफूले उत्पादन गरेको बीउ आफूलाई आवश्यक पर्ने जति राखेर बढी भएको बीउ बैंकमा बेच्न ल्याउने भएकाले स्थानीय जातको बीउको पनि संरक्षण भएको छ । गाउँमा बीउ अभाव हुन नदिन सुरु गरिएको यस बैंकले साविक अग्यौली गाउँ विकास समितिका नौवटै वडासहित नवलपुर जिल्लामा आवश्यक बीउ उपलब्ध गराउँदै आएको छ ।
३३ किलो सुन तस्करी र हत्या प्रकरण,"प्रधानमन्त्रीको निर्देशनमा चैत ३० का मन्त्रिपरिषद् बैठकले संगठित अपराध ऐन २०७० को दफा १२ अनुसार सहसचिव ईश्वर पौडेलको नेतृत्वमा ९ सदस्यीय विशेष अनुसन्धान टोली गठन गरेपछि यो घटनाले नयाँ मोड लियो । घटनास्थल झापा, मोरङ र काठमाडौंसम्म छानबिनको घेरा रहेको यो काण्डमा पक्राउ परेकाहरूको संख्या तीन दर्जन पुग्न लागिसकेको छ । स्रोतले भन्यो, बयान र मुद्दाको क्रम लामै चल्ला । हजारौं जनशक्ति कार्यरत प्रहरी संगठनमा कार्यरत सबै जना अपराधी वा बदमास त छैनन् तर यो घटनाले उनीहरूको नैतिक एवं सामाजिक रूपले मनोबल गिराएको देखिन्छ । त्यही भएर अन्य विषयवस्तुमा बोले पनि सुनको प्रसंगमा उनीहरू मौन हुन्छन् ।"
जेसीबी जोगाउनै हम्मे,"प्रहरी चौकी पेल्टिमारीका प्रहरी नायब निरीक्षक देवराज केसीले गाउँपालिका प्रमुखको आग्रहअनुसार जेसीबीलाई सुरक्षा प्रदान गरेको बताए । उनले गाउँपालिका कार्यालय परिसरमा घेराबार नभएको, प्रहरी चौकीदेखि करिब डेढ किलोमिटर टाढा रहेको तथा पछिल्लो समय सुरक्षा चुनौती बढेकाले जेसीबीलाई सुरक्षा दिनुपरेको बताए ।गाउँपालिका क्षेत्रमा सुरक्षा चुनौती बढेको तथा विस्फोटको घटनाबारे आइतबार गाउँपालिकाले सर्वपक्षीय छलफल गरेको थियो । उक्त छलफलमा घटना भएको १५ दिनसम्म विस्फोट गराउने समूहको पहिचान हुन नसक्नु गम्भीर कुरा भएको केसीले बताए ।"
सर्वोच्चको आदेशको अवज्ञा,सिम्रुतु २ नम्बर वडामा पर्छ भने खारानेटा ३ नम्बरमा । सिम्रुतुदेखि खारानेटाको दूरी ७ किलोमिटर छ । उक्त गाउँसभाको निर्णय राजपत्रमा समेत प्रकाशन भएको थियो । गाउँसभाबाट २ ठाउँमा केन्द्र राख्ने निर्णय भएको र त्यो कार्यान्वनमा समस्या भएको भन्दै चैत २८ गतेको गाउँ कार्यपालिकाको बैठकले खारानेटामै गाउँपालिका केन्द्र बनाउने निर्णय गरेको थियो ।
काँचुली फेर्दै कँरेंचुली,"स्थानीय तहको चुनावपछि भने गाउँलेले जनप्रतिनिधि पाएका छन् । कँरेंचुलीका लालबहादुर पाण्डे शीतगंगा १४ को वडा सदस्य चुनिए । कँरेंचुलीमा ६ सय ५२ मत खसेका थिए । जनसंख्या १ हजार ५ सय छ । वडा र नगरबाट विकास योजना भित्र्याउन गाउँलेले दबाब दिएका छन् । धनीले त सोलार राखेका छन् । तर, धेरैजसो घरमा सोलारबत्ती पनि छैन । मेरै कार्यकालमा सबै विकासका काम गर्छु, पाण्डेले भने, वडा र नगरको बजेट भित्र्याउन योजना पेस गरेको छु । २०६४ मा कांग्रेस नेत्री पुष्पा भुसालले आफ्नो सांसद विकास कोषबाट बजेट पारिदिएपछि तलको पानी लिफ्टमार्फत माथि तानेपछि सुविधा भएको थियो । २ वर्ष नबित्दै सोलारको पातो चोरी भयो । त्यसपछि फेरि दु:खका दिन आए । अब बिजुली त्याएर जिमुरपानी मुहानबाट लिफ्टबाट तानेर पानी ल्याउने योजना रहेको उनले सुनाए । ४२ पोल ल्याइसक्यौं, अब ७० पोल माग गरेका छौं, उनले भने । बिरामी पर्दा उपचार नपाएर धेरैको अकालमा ज्यान गएको छ । स्वास्थ्य चौकी पनि माग गरेको उनले बताए ।"
प्रधानमन्त्रीको निर्देशन विकास निर्माणमा जुट्नुस्,"प्रधानमन्त्री ओली मंगलबार विभिन्न सात औपचारिक कार्यक्रममा सहभागी भए । उनले जिल्लासभा उद्घाटन तथा सम्बोधन, चारपानेराजगढ सडक शिलान्यास, लक्ष्मीपुरसाधुटार सडक उद्घाटन, अर्जुनधारा नगरपालिका १ सिस्नेमा बिरिङ नदीको पुल शिलान्यास, पाडाजुँगीखजुरगाछी सडक शिलान्यास तथा अमलडाँगीसमयगढ सडक शिलान्यास गरे ।"
अनुमतिबिना यार्सा संकलन गर्ने ४९ पक्राउ,"डोल्पाका कागमारा, जगदुल्ला, माझवन, कुनासा, डोप्के, भान्का, ठाँगे, टाङ्टुङ्गे, लुमला, छोयला, सागर, बासुदा, फूलबारी, नावरपानी, चाहारा, साइकुमारी, माटेलगायतका दर्जनौं पाटनहरूमा यार्सा पाइन्छ । यी पाटनमा स्थानीय सामुदायिक वन उपभोक्ता समिति, युवा क्लब, निकुञ्ज र नेपाली सेनाले गस्ती गर्ने गरेका छन् । पाटन खुला नगरिँदै यार्साको लुकीछिपी चोरी हुन थालेपछि निकुञ्ज क्षेत्रमा सेनाले नियमित गस्ती थालेको छ । सामुदायिक वनका पाटनहरूमा समेत यार्सा चोरी बढ्ने भन्दै सामुदायिक वनका पदाधिकारीले निगरानी र नियमित गस्ती थालेका छन् ।"
सगरमाथा आरोहण तयारी अन्तिम चरणमा,चीनतर्फको आधारशिविर ६ हजार ५ सय मिटरको उचाइमा अवस्थित छ । करिब २ सय आरोहीले तिब्बती मोहडाबाट सगरमाथा आरोहण गर्ने अनुमति लिएका छन् । सगरमाथा आरोहणका लागि ३८ समूहको ३ सय ६४ आरोही छन् । अनुमति लिएका ३८ समूहमध्ये ४ समूह नेपाली आरोहीको छ । चार समूहमा जम्मा २० नेपाली आरोही छन् । त्यसैगरी आमादब्लमका लागि ४ समूहमा २८ जनाले अनुमति लिएका छन् ।
चीन पठाउने गैंडा समातियो,गैंडा चीन पठाउनुअघि खोरजस्तो खाल्डो (बुमा) मा राखेर नयाँ खानपान र बास तथा वातावणमा अभ्यस्त बनाइनेछ । त्यस्तो बुमा सौराहामा तयार गरिएको छ । आउँदो असारसम्म उनीहरू नयाँ वातावरण अनुकूल हुने र कम आक्रामक भएपछि चीन पठाउने योजना रहेको अधिकारीहरूले बताएका छन् ।
कांग्रेसले पुनर्जीवन पाउँछ,"पार्टी संगठन गर्न म पनि गाउँगाउँमा आउँछु । अहिले सांसद संख्या कम भए पनि अझै पनि कांग्रेससँग जनमत रहेको दाबी उनले गरे । कर्मशील कांग्रेसले मात्र पार्टीलाई पुनर्जीवन दिन्छ, उनले भने । पार्टीको संगठन मजबुत बनाए ५ वर्षपछिको चुनावमा कांग्रेसले पूर्ण बहुमत ल्याउने उनको भनाइ थियो । यसका लागि कर्मशील भएर पार्टीको संगठन बनाउन उनले कार्यकर्तालाई निर्देशन दिए । कांग्रेसले सरकारमा रहँदा गरेका विकास निर्माणका कार्यहरूबारे जनतामा प्रचारप्रसार गर्नुपर्नेमा उनले जोड दिए ।"
सशस्त्र द्वन्द्वको प्रभाव: अझै मेटिएन पीडा,"अदालत पुग्दा पनि न्याय पाइएन । अदालतको आदेश पनि पालना भएको छैन, उक्त घटनामा मारिएका सोङरा चौधरीकी श्रीमती पुण्याले भनिन्, दोषीलाई कारबाही हुनुपर्छ । दोषीलाई कारबाही नभएसम्म हाम्रो मनले शान्ति पाउँदैन । जिल्लामा सेनाबाट माओवादीको नाममा सर्वसाधारण मारिएका यस्ता ठूला घटना ५ वटा छन् । घोराहीको बेलुवामा ९, तुलसीपुरको फूलबारीमा ६, दंगिशरणको गोल्टाकुरीमा १२ र तुलसीपुरको पहरूवामा ८ जना मारिएका छन् । विद्रोहीबाट पीडितहरूको पनि अवस्था उस्तै छ । बर्गद्दीकै द्रौपदा न्यौपानेका पति २०६१ मा मारिए । द्वन्द्वपीडितका नाममा हुने हरेक कार्यक्रममा उनलाई रुवाइन्छ तर मनमा शान्ति कहिल्यै मिल्दैन । घोराहीकी चुमा आचार्य पनि श्रीमान्को खोजीमा भौंतारिन थालेको १५ वर्ष भइसक्यो । द्वन्द्वकालमा बेपत्ता भएका श्रीमान्बारे अहिलेसम्म उनले केही खबर पाएकी छैनन् । प्रशासनमा जाँदा श्रीमान् हराएको प्रमाण के छ भनेर उल्टै दु:खी बनाउँछन्, उनले भनिन्, हाम्रो पीडामाथि पीडा दिने काम भइरहेको छ । श्रीमान्को खोजी गरिदिने र बालबालिकालाई केही राहत दिनेमा कोही जिम्मेवार छैनन् ।"
सशस्त्र द्वन्द्वको प्रभाव: मानसिक रोगी बढे,"द्वन्द्वबाट प्रभावित क्षेत्रका बासिन्दाले मानसिक तनाव, पीडा भोग्ने र द्वन्द्वको प्रत्यक्षदर्शी पनि भएकाले अन्यको तुलनामा यहाँका बासिन्दा बढी प्रभावित देखिएको समाजशास्त्रका प्राध्यापक वीरेन्द्र साह बताउँछन् । शान्ति प्रक्रिया सुरु भएपछि द्वन्द्वग्रस्त क्षेत्रका बासिन्दामा क्रमश: मानसिक रोग देखापर्ने गर्छ, उनले भने, यो संसारभरि नै देखिएको प्रवृत्ति हो । जिल्लामा ३ गाउँपालिकाका ७ स्वास्थ्यचौकीमा मानसिक रोगीको उपचार गरिन्छ । तर फापरबारी स्वास्थ्यचौकीबाहेक अन्यमा मानसिक रोगीको चाप नभएको जिल्ला जनस्वास्थ्य कार्यालय प्रमुख रामचन्द्र पाठक बताउँछन् । द्वन्द्वग्रस्त क्षेत्र भएर होला फापरबारी स्वास्थ्यचौकीमा मानसिक रोगीको चाप धेरै छ, उनले भने, द्वन्द्वबाट प्रभावित क्षेत्रमा यस्तो समस्या लामो समयसम्म देखापर्छ ।"
गुरुचेला कि बाबुछोरा ?,पोखरामा २०५६ मा क्षेत्रीय नाटक महोत्सव हँुदै गर्दा खगेन्द्रहरू स्याङजादेखि गोलाद्र्धको कालो आकाश सहित सहभागी थिए । अनुपको प्रतिविम्ब थिएटर आयोजक थियो । पछि खगेन्द्र अनुपकै प्रतिविम्ब थिएटर ल्याब्रोटरीका विद्यार्थी भए । अनुपकै निर्देशनमा सिरुमा रानी र कथादेश गरिसकेका खगेन्द्रले यति बेला भने आफ्नो पटकथामा अनुपलाई समाहित गर्न पाएका छन् ।
सुकुल भोजमा नेवा: सुन्दरी,हरेक वर्ष मिस नेवा:ले प्रतियोगीलाई मौलिक खानेकुरा पकाउन सिकाउँछ । यस वर्षदेखि य:मरि पनि पकाउन सिकाएको सुनीताले बताइन् । केही दिनअघि उनले प्रतियोगीलाई रञ्जना लिपि वर्कसप दिएकी थिइन् । बाँसका कलम बनाएर प्रतियोगीलाई लेख्न सिकाइएको सुनीता जनाइन् । उनका अनुसार साधारण डटपेनले रञ्जना लिपि लेख्न सकिँदैन । यसअघि चाहिँ प्रतियोगीहरूलाई पूजाविधि सिकाइएको आयोजक नेप्लिज फेसन होमकी अध्यक्ष हेमा मानन्धरले जनाइन् ।
घुम्तीमा भ्रष्टाचार बहस,महको म का लेखक मदनकृष्ण श्रेष्ठले आफ्नो अनुभव सुनाए । आख्यानकार महेशविक्रम शाहसँग साहित्यकार महानन्द ढकालले संवाद गरे ।
संस्मरण लिएर शारदा,"शर्माका यसअघि कविता, निबन्ध, कथाका गरी ११ कृति प्रकाशित छन् ।"
"मूर्ख जनता, हँसाउने राजा",नाटक यही २९ गतेसम्म मञ्चन हुने बताइएको छ ।
बजारले पाठकरुचि निर्देशित नगरोस्,"सञ्चालक क्षेत्री दाजुभाइका अनुसार हरेक खालका विषयमा बहस चलाउने उद्देश्य डबलीको छ । पढ्दा र बहस गर्दा भोकतिर्खा लागे खाने प्रबन्ध पनि हुनेछ भन्ने हो, इन्द्रध्वजले भने । राष्ट्रिय विषयका साथै स्थानीय मुद्दाहरूमा पनि बहसहरू चल्ने जीवन क्षेत्रीले बताए ।"
रातारात काटिए ३१ सय केराका बोट,"एउटा बोटबाट उत्पादन भएको केराको हालको बजार मूल्यअनुसार किसानले ५ सय रुपैयाँ आम्दानी गर्छन् । केरा काटिँदा १५ लाख ४७ हजार रुपैयाँ बराबरको नोक्सान भएको चितवन केरा उत्पादक संघका अध्यक्ष विष्णुहरि पन्तले जनाए । संघले घटनामा संलग्नलाई तत्काल पक्राउ गरी कारबाही गर्न प्रशासनसँग माग गरेको छ । काटेर नोक्सान भएका केराको क्षतिपूर्ति उपलब्ध पाउनुपर्ने किसानको माग छ । चितवनमा पछिल्ला वर्षमा केरा खेती फस्टाउँदो छ । जुटपानी, पदमपुर लगायतका पूर्वी चितवन केराखेतीको पकेट क्षेत्र हो । यस्तो ठाउँमा बारीमा पसेर रातारात केरा नष्ट गर्ने घटना हुनु निकै गम्भीर खालको अपराध भएको चितवन केरा उत्पादक संघका अध्यक्ष विष्णुहरि पन्तले बताए । यस्तो अपराधमा संलग्न हुनेलाई समाउने र पीडित किसानलाई राहत र न्याय दिने विषयमा प्रशासन, राजनैतिक दल र सरोकारवाला अन्य निकायले के कस्तो भूमिका खेल्छन् हेरिरहेका छौं, केरा उत्पादक संघका अध्यक्ष पन्तले भने । कोपिला दाहालका साथै शोभा भट्ट, झलक सुवेदी, शंकर अम्गाई, गोपी लामिछाने, लीला पंगेनी, नवराज धिताल, पूर्णबहादुर खड्काको केराखेती नोक्सान गरिका छन् । त्यसैगरी, देवीप्रसाद गोतामे, ध्रुव आचार्य, गोविन्द दाहाल र भूमिनन्द दवाडीको केराबारीका बोटहरू पनि धारिलो हतियारले काटेर नोक्सान गरेको केरा उत्पादक संघका अध्यक्ष विष्णुहरि पन्तले बताए । केराका साथै पाँच कट्ठामा लगाएको मकै पनि नोक्सान गरेको उनले बताए ।"
अस्थिरतावादी नै सुरक्षा चुनौती,"सरकारले घुँडा टेक्दैनगृहमन्त्री थापाले आन्दोलन घोषणा गरेका यातायात व्यवसायीसँग सरकार घुँडा टेक्ने अवस्थामा नरहेको दाबी गर्दै सिन्डिकेट खारेज गर्न सरकार प्रतिबद्ध भएको जनाए । विगत र अहिलेको सरकारमा जमिन आस्मानको फरक छ, उनले भने, सरकार प्रतिबद्ध छ, घुँडा टेक्ने भन्ने त प्रश्नै उठ्दैन । उनले मन्त्रालय मातहतका निकाय र जिल्ला प्रशासन कार्यालयबाट सिन्डिकेटको संरक्षण भएको पाइए कारबाहीको भागिदार हुनुपर्ने बताए । मलाई त्यो खाले रिपोर्ट आइसकेको छैन, उनले भने, यदि त्यसो हो भने, जिल्लाहरू कारबाहीको भागिदार हुनुपर्ने हुन्छ । अपराध, भ्रष्टचार, तस्करी, सिन्डिकेट निस्तेज नगरी देश विकास सम्भव नभएको भन्दै नियन्त्रण र निस्तेज गर्ने क्रममा रहेको बताए । भारतीय प्रधानमन्त्री नरेन्द्र मोदीको नेपाल भ्रमण राजनीतिक उद्देश्यसँग नजोडिएको धार्मिक भ्रमण भए पनि दुई देशबीचको सम्बन्धलाई सदृढ गर्न महत्त्वपूर्ण भूमिका खेल्ने विश्वास व्यक्त गरे ।"
मदन भण्डारी स्पोर्ट्सलाई उपाधि,"विजयी खेलाडीहरूलाई ३ नम्बर प्रदेशका मुख्यमन्त्री डोरमणि पौडेल, पूर्व खेलकुद मन्त्री पुरुषोत्तम पौडेल, आयोजक एकेडेमी मकवानपुर अध्यक्ष निरजसिंह ठकुरीसहितले नगद पुरस्कार, ट्रफी तथा प्रमाणपत्र प्रदान गरे ।"
गैरसरकारी संस्था पारदर्शी हुनुपर्छ,"३ प्रदेशका १३ जिल्लाका नागरिक अगुवा र गैरसरकारी संस्थाको सहभागिता रहेको कार्यक्रममा प्रदेश सांसद मुनु सिग्देल, कुमारी मोक्तान, जिल्ला समन्वय समिति मकवानपुरका प्रमुख रघुनाथ खुलाल लगायतको सहभागिता थियो । कार्यक्रममा सामाजिक अभियन्तालाई दोसल्ला ओढाई सम्मान गरिएको थियो ।"
उज्यालो छर्दै आँखा केन्द्र,"धेरै स्वास्थ्यकर्मीहरू उपचारका लागि पुग्ने बिरामीलाई हामीकहाँ रिफर गर्दै आएका छन्, अधिकारीले भने, जिल्लामा यो केन्द्र नहुँदो हो त अँध्यारोमा बस्ने थुप्रै हुन्थे ।"
भक्तपुरका सम्पदा नगरपालिकाले नै बनाउने,"केएफडब्ल्यूले गर्ने भनिएका कतिपय सम्पदाको पुनर्निर्माण नगरपालिकाले नै थालिसकेको र बाँकी सम्पदा पुरातत्त्व विभागसँग छलफल गरी पाँच वर्षभित्र सम्पन्न गर्ने लक्ष्य रहेको नगरप्रमुख प्रजापतीले बताए । राष्ट्रिय कला संग्रहालयसँगैको राणाकालीन लालबैठकलाई मल्लकालीन शैलीमा निर्माणका लागि लगत इस्टिमेट, नक्सा तयार गर्नेलगायत काम सुरु भइसकेको छ, उनले भने ।"
चर्यागुरु बज्राचार्य सम्मानित,"ललितपुर (कास) अन्तर्राष्ट्रिय नृत्यदिवसका अवसरमा चर्यागुरु पद्मराज बज्राचार्य (माहिला गुरुजु) सम्मानित भएका छन् । उनलाई नृत्य निर्देशक संघ नेपाल, ललितपुर शाखाले सम्मान गरेको हो । बज्राचार्यले सम्मानबाट आफूलाई ठूलो प्रेरणा मिलेको बताए । कार्यक्रममा सभासद कृष्णलाल महर्जनले यस्ता सम्मान कार्यक्रमले मुलुकमा लुकेर बसेका प्रतिभा उजार गर्न सहयोग गर्ने बताए । कला र कलाकारिता क्षेत्रको विकासमा सक्दो सहयोग गर्ने प्रतिबद्धता पनि उनले व्यक्त गरे । नृत्य निर्देशक संघका केन्द्रीय उपाध्यक्ष सञ्जय शर्मा राजोपाध्यायले नृत्यलाई पाठयक्रममै समावेश गरी शैक्षिक स्तरमै यसको विकास गर्नुपर्ने बताए । कलाकार मुलुकका गहना हुन्, उनले भने ।"
ठेचोमा सहकारी गोष्ठी,"ललितपुर (कास) ठेचो सहकारी समन्वय समितिले मंगलबार एकदिवसीय सहकारी गोष्ठी आयोजना गरेको छ । झरूवारासीमा आयोजित गोष्ठीमा सहकारी अवधारणा, समिति र उपसमितिको काम, कर्तव्य, अधिकार, सहकारी संस्थाका लागि आवश्यक विनियमावली तथा कार्यविधि, अभिलेख, कर्जा व्यवस्थापनबारे प्रशिक्षण दिइएको थियो । सहभागीलाई सहकारी बैंकबीचको अन्तरसम्बन्ध, सहकारी ऐन २०७४ मा समावेश मुख्य व्यवस्था तथा सहकारी संस्थाले बहन गर्नुपर्ने कानुनी दायित्व एंव सम्पत्ति शुद्धीकरणसम्बन्धी व्यवस्थाबारे जानकारी गराइयो । गोष्ठीमा ५० भन्दा बढी सहकारीकर्मी उपस्थित थिए ।"
उद्घाटन दिन झापा र एकेडेमी भिड्दै,"प्रतियोगिताका सबै खेल दमक ९ स्थित दमक बहुमुखी क्याम्पसको मैदानमा हुनेछ । मैदानमा ५ हजार दर्शक क्षमताको बाँसको प्यारापिट निर्माण गरिएको छ । गोल्डकपका सर्वोत्कृष्ट खेलाडीलाई एक थान मोटरसाइकल प्रदान गरिने प्रचार संयोजक चन्द्र खत्रीले जानकारी दिए । उनका अनुसार उत्कृष्ट डिफेन्डर, मिडफिल्डर, फरवार्ड, गोलकिपर, प्रशिक्षक र सर्वाधिक गोलकर्तालाई जनही २५ हजार पुरस्कार प्रदान गरिने छ । प्रत्येक दिनको म्यान अफ द म्याचलाई ११ हजार रुपैयाँ दिइनेछ ।"
क्लाइम्बिङ स्पर्धा आज,"२०७२ वैशाखको महाभूकम्पमा ज्यान गुमाएका खेलपत्रकार सुमन भोम्जनको स्मृतिमा हुने प्रतियोगिता धुम्बाराहीस्थित पासाङ ल्हामु स्पोर्ट्स क्लाइम्बिङ सेन्टरमा हुनेछ । लिड क्लाइम्बिङ र टप रोप गरी दुई विधा समावेश प्रतियोगितामा महिला र पुरुष गरी कुल ६० खेलाडीले सहभागिता जनाउने छन् । लिड क्लाइम्बिङको महिला र पुरुष दुवैका विजेताले जनही १५ हजार, दोस्रोले १० हजार तथा तेस्रो हुनेले ५ हजार रुपैयाँ पाउनेछन् ।"
प्रत्याशीका आआफ्नै दाबी,"फिफाकै निर्देशनअनुसार साधारणसभामा सहभागी हुने सबैलाई स्थान, मिति र ठाउँबारे परिपत्र गर्नुपर्नेमा सो प्रक्रिया एन्फाले केही दिनअघि पूरा पनि गरेको छ । यसअनुसार निर्वाचन समितिले लिएको निर्णय विधानसम्मत र एएफसीफिफाको निर्देशन बमोजिम कार्यान्वयन भएको छ । निर्वाचन समितिले वैशाख २२ मा ललितपुरको सानेपास्थित हेरिटेज गार्डेनमा चुनाव गर्ने जनाएको छ ।"
प्रदेश ७ र २ फाइनलमा,प्रदेश ७ ले २२ ओभरमै लक्ष्य पूरा गर्यो । राजन सिंहले ३२ र सुवास ऐरले ३७ रन बनाउँदै दोस्रो विकेटमा ६५ रन जोडे । राजनले २८ बल खेली ३ चौका र १ छक्का तथा सुवासले २९ बल खेली ७ चौका प्रहार गरे । गजेन्द्रसिंह बोहरा १३ र रोशन साउद २३ रनमा आउट भए । राहुल २५ र कप्ताननारायण जोशी १२ रनमा नटआउट रहे ।
इराको भेट अभिलाषासँग,"भेट्रान ३५ वर्षमाथि कमल भण्डारी, राजु श्रेष्ठ, महेश श्रेष्ठ र रोहित सुनवार सेमिफाइनल पुगेका छन् । ४५ वर्षमाथि विनोद गुरुङ, कमल थापा, कृष्णराज घले, राजु राई, उत्तमकुमार शेर्पा, विकास गुरुङ, मनोज शाह र विनोद गुरुङले क्वाटरफाइनल तय गरे । ५५ वर्षमाथि कर्मा टासी लामा, विष्णुप्रसाद गैरे, ध्रुव गुरुङ र कमल थापा सेमिफाइनल पुगेका छन् ।भेट्रान ४५ वर्षमाथि पुरुष युगलमा कृष्णराज र सुवर्ण धाख्वा, विनोद कायस्थ र धर्म लामिछाने, उमेश शाही र सुकमान तामाङलगायतको जोडी क्वाटरफाइनल पुगेका छन् ।"
लिखुलाई भलिबल उपाधि,विजेतालाई संघीय प्रतिनिधिसभा सदस्य यज्ञराज सुनुवारले पुरस्कृत गरे । जिल्लाको खेलकुद विकासमा आफूले सहयोग गर्ने प्रतिबद्धता व्यक्त गर्दै उनले यस्तो प्रतियोगितालाई निरन्तरता दिन सुझाए ।
टोटेनहमको सहज जित,दुवै टोली अंकतालिकाको शीर्ष ४ भित्र छन् । लिभरपुल ३६ खेलमा ७१ अंकसहित तेस्रो स्थानमा छ भने एक खेल कम खेलेको स्पर्स ७१ अंक बोकेर चौथोमा छ । पाँचौं स्थानको चेल्सीले ३५ खेलमा ६६ अंक जोडेको छ ।

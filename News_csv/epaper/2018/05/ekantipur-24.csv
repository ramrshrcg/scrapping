शीर्षक,विवरण
"गरिब मन्त्री, धनी श्रीमती !","नगद ७२ लाखसहित सुन २७ तोला, दाइजोबाट पाएको सुन २५ तोला, चाँदी डेढ केजी, जवाहरात, औंठी, सिक्रीलगायत गरगहना भएको उल्लेख छ । जवाहरात विदेशी पाहुनाबाट प्राप्त भएको महासेठले उल्लेख गरेका छन् । श्रीमती महतोकै नाममा माछापुच्छ्रे, एनआईसी एसिया, स्टान्डर्ड चार्टर्ड बैंकमा रकम जम्मा भएको उल्लेख छ । जुलीकै नाममा गुडविल फाइनाइन्स, काठमाडौंमा ७० हजारको सेयर, एनभीपीएल प्रालिमा ३७ करोड, कर्पोरेट बैंक वीरगन्जमा २ करोड ५० लाख, लक्ष्मी बैंक काठमाडौंमा एक करोड ५० लाख, महिला अधिकार तथा विकास केन्द्रमा ५० लाख सेयर छ । उनले सगोल परिवारका नाममा पनि विभिन्न ठाउँमा जग्गा रहेको विवरणमा उल्लेख गरेका छन् ।"
अब शिक्षामा राजनीतीकरण अन्त्य,"निजी विद्यालयले शिक्षामा गुणस्तर दिए पनि जथाभावी शुल्क लिने गरी छाडा नछाड्ने प्रधानमन्त्री बताए । निजी क्षेत्रलाई छाडा छाड्नु हुँदैन । गुणस्तरीय शिक्षा दिन्छु भन्ने नाउँमा टाई झुन्ड्याइदिएपछि जति पनि शुल्क लिन पाइन्छ भन्ने हँुदैन, उनले भने, त्यसलाई नियन्त्रण गर्नुपर्दछ । सामुदायिक विद्यालयको गुणस्तर सुधार नभएसम्म सामुदायिक र निजीको खाडल यथावत् रहने पनि उनले बताए ।"
रेलमार्ग अध्ययन गर्दै चिनियाँ टोली,समुद्री सतहबाट करिब ४ हजार मिटरको उचाइमा रहेको रेलमार्गको अध्ययन प्रतिवेदन आगामी अगस्टभित्र तयार पारिसक्ने द्विपक्षीय सहमति भएको छ ।
नेपालको नयाँ निर्णयप्रति मलेसिया सकारात्मक,"खरेलले बुधबार पुत्राजयस्थित परराष्ट्र मन्त्रालयको दक्षिण मध्यएसिया विभाग प्रमुख तान याङ थाईसँग भेट गरी नेपाल सरकारको पछिल्लो निर्णयबारे जानकारी गराएका थिए । हामीले यो विषयलाई निकै गम्भीर ढंगले लिएका छौं, थाईको भनाइ उद्धृत गर्दै खरेलले भने, परराष्ट्र, गृह र मानव संसाधन उच्च अधिकारीको बैठकले छिट्टै सम्बोधन गर्नेछ । कामदार आपूर्तिमा पूर्ववर्ती सरकारले ल्याएको नीति समीक्षा गर्ने उनले जनाए ।"
नेपाललाई गुणस्तरीय शिक्षाको हब बनाउँछौं,त्यसका लागि त उपयुक्त लगानी पनि चाहिएला नि ? लगानीको चिन्ता गरेको भए चीन र अमेरिका यो अवस्थामा पुग्दैनथे । पैसा भएर कसैले विकास गरेका होइनन् । विकास गरेर पैसा भएको हो । गर्छौं भनेपछि त्यसमा उपाय निस्कन्छ । राम्रो भवन हुँदैमा गुणस्तरीय शिक्षा पाउने होइन । टिनको छाना भएको भवनबाट पनि योग्य इन्जिनियर उत्पादन गर्न सकिन्छ ।
निपाह भाइरस संक्रमण फैलिए के गर्ने ?,डब्लूएचओका अनुसार सन् १९९८ मा मलेसियाको काम्पुङ सुगईमा पहिलोपटक निपाह भाइरसको संक्रमण भेटिएको हो । त्यहाँ यो रोग संक्रमित सुँगुरको कारण किसानमा फैलिएको थियो । सन् २००१ मा निपाह भाइरस बंगलादेशमा समेत देखिएको थियो । त्यहाँ बर्सेनि यो रोगको संक्रमण देखिँदै आएको छ । २००१ र २००७ मा भारतको पश्चिम बंगालमा यो संक्रमण देखिएको थियो । त्यतिबेला बंगलादेशसँग टाँस्सिएको पश्चिम बंगालमा ५० जनाको मृत्यु भएको थियो ।
शुल्क वृद्धि फिर्ता भएन,"शैक्षिक सत्रको सुरुमा निजी विद्यालयहरूले मनोमानी शुल्क वृद्धि गरेपछि विद्यार्थी संगठनहरू आन्दोलित भएका थिए । अनेरास्ववियु, नेविसंघ र अखिल क्रान्तिकारीसहितका संगठनले शिक्षा विभागमा तालाबन्दी गरेलगत्तै सर्वपक्षीय बैठक बसेर बढेको शुल्क फिर्ता गर्ने वा समायोजन गर्ने सहमति भएको थियो । समिति गठनमा अलमल गरिएको अखिल क्रान्तिकारीका उपाध्यक्ष सुरेन्द्र बस्नेतले बताए । निर्णय कार्यान्वयन नभए पुन: आन्दोलनमा उत्रने चेतावनी उनले दिए । ठूला र नाम चलेका निजी विद्यालयले निर्देशिकाविपरीत अनेक शीर्षकमा महँगो शुल्क लिने गरेको गुनासो अभिभावकले गर्दै आएका छन् ।"
फैसला अटेर गर्नेलाई कारबाही माग,"पति मुरारी मिश्रले २०४२ सालदेखि अदालतमा मुद्दा सुरु गरेका थिए । पहिलोपल्ट सर्वोच्चले २०५१ मा मिश्र परिवारको नाममा फैसला दिएको थियो । जिल्ला हुँदै उनले जित्दै गए पनि मालपोतले मिश्रको नाममा जग्गा दिन अस्वीकार गरेको थियो । मालपोतको निर्णयविरुद्ध उनले दोस्रोपल्ट कानुनी लडाइँ सुरु गरेका थिए । अदालतले पुन: मिश्रकै नाममा हुने ठहर गरेको जग्गा नपाएको भन्दै अटेर गर्ने मालपोतका दोषी कर्मचारीलाई कारबाही गर्न निवेदनमा माग गरिएको छ । अदालतको हदैसम्म अवहेलना सरकारी कर्मचारीबाट भएको देखिन्छ, मिश्रका कानुन व्यवसायी मोहनमूर्ति पन्तले भने, वर्षौं लडेर पुख्र्यौली सम्पत्तिमा अदालतले हक दिलाउनु तर सरकारी कर्मचारीले रोक्नु अवहेलना हो । यसमा अदालत टुलुटुलु हेरेर बस्न मिल्दैन ।"
आजबाट कान्तिपुर हिसान शैक्षिक मेला,"विश्वविद्यालयहरूले अधिकांश कार्यक्रम सेमेस्टर प्रणालीमा सञ्चालन गर्न थालेका छन् । विज्ञले यसलाई उच्च शिक्षाको सकारात्मक सूचक भएको बताएका छन् । साथै, नेपालमा विज्ञता बढ्दो छ भने अन्तर्राष्ट्रिय क्षेत्रमा परिचित विज्ञहरूसमेत छन् । नेपाली उच्च शिक्षाका डिग्रीलाई अन्य मुलुकले पनि मान्यता दिएका छन् । त्यसैले समयानुकूल हरेक विश्वविद्यालयले पाठ्यक्रम परिवर्तन, परिमार्जन गरेको अधिकारीले जनाएका छन् ।"
सुन तस्करी प्रकरण: वरिष्ठ अधिवक्ताको असंगत काम,"आचारसंहिताको प्रश्न कानुन व्यवसायीको आचारसंहिता २०५१ अनुसार कुनै कानुन व्यवसायीले एकै मुद्दामा पक्ष र विपक्षबाट कानुनी प्रतिरक्षा गर्नुका साथै मुद्दासम्बन्धी कागजातको मस्यौदा लेख्नसमेत हुँदैन । आचारसंहितामा भनिएको छ, एकै मुद्दामा पक्षविपक्षका तर्फबाट स्वयं मस्यौदा गर्न वा बहसमा प्रतिनिधित्व गर्न हँुदैन । साथै, आफूसँग काम गर्ने कानुन व्यवसायीलाई पनि बहस गराउन वा मस्यौदा गराउन लगाउन हुँदैन । श्रेष्ठले भने एकअर्कोमा जोडिएको उही मुद्दामा एक पटक सरकारी पक्षबाट, अर्काे पटक आरोपितका पक्षबाट बहस गरेका हुन् ।"
प्रदेश र स्थानीय तहलाई निष्प्रभावी बनाउने नियत : देउवा,राजपाकी अमृता अग्रहरीले नीति तथा कार्यक्रममा अन्यायमा परेको मधेस र अन्य समुदायको सम्बन्धमा कुनै शब्द नपरेको गुनासो गरिन् । संघीय समाजवादी फोरमकी रेणुकुमारी यादवले नीति तथा कार्यक्रममा सभामुख र सांसदलाई सम्बोधन गर्दा सम्मान नगरिएकोमा आपत्ति जनाइन् । कांग्रेसका मीनेन्द्रप्रसाद रिजालले मदन भण्डारीका नाममा हुलाकी लोकमार्गसित प्रतिस्पर्धी गर्ने ढंगबाट अर्को लोकमार्ग निर्माण गर्दा तराई क्षेत्रबाट आउन सक्ने आवाजलाई ध्यान दिन आवश्यक रहेको उल्लेख गर्दै नीति तथा कार्यक्रमले जनतालाई निराशा दिएको र मतदाताको अपमान गरेको दाबी गरे ।
सम्पादक थापालाई सुशासन अवार्ड,"काठमाडौं (कास) कान्तिपुर दैनिकका सम्पादक हरिबहादुर थापालाई यस वर्षको सुशासन अवार्डबाट सम्मानित गरिने भएको छ । असल शासनको क्षेत्रमा कार्यरत संस्था गोगो फाउन्डेसनले असल शासन अभिवृद्धिका लागि विशिष्ट योगदान गरेकामा थापालाई सन् २०१७ को गोगो फाउन्डेसन अवार्ड दिने निर्णय गरेको हो । नेपाल पत्रकार महासंघका पूर्वअध्यक्ष हरिहर विरहीको संयोजकत्वमा गठित समितिले थापाको नाम चयन गरेको हो । समितिमा विशेष अदालतका पूर्वअध्यक्ष गौरीबहादुर कार्की, गोगो फाउन्डेसनकी अध्यक्ष अनिता बिन्दु र कार्यकारी निर्देशक केदार खड्का सदस्यसचिव थिए । फाउन्डेसनले हरेक वर्ष पत्रकारिता, सार्वजनिक प्रशासन तथा सामाजिक अभियानमध्ये एक क्षेत्रबाट सुशासनका लागि योगदान गर्नेलाई सम्मानपत्र, रनिङ शिल्ड तथा नगद पुरस्कार प्रदान गर्छ । यसअघि डा भगवान कोइराला र नेपाल विद्युत् प्राधिकरणका कार्यकारी निर्देशक कुलमान घिसिङलाई यो पुरस्कारबाट सम्मान गरिएको थियो ।"
चितवन निकुञ्जमा ढकाल,काठमाडौं (कास) सामान्य प्रशासन मन्त्रालयले सरुवा सहमति दिएर पनि पत्र नपाएका उपसचिव वेदकुमार ढकाललाई वन तथा वातावरण मन्त्रालयले बुधबार चितवन निकुञ्जको प्रमुखमा सरुवा गरेको छ । माघ पहिलो साता चितवन निकुञ्जमा सरुवा भएका ढकाल तीनमहिने काज अवधि सकिएपछि काठमाडौं फर्किएका थिए ।
नेपालीले फिर्ता गरे भेटिएको एक लाख डलर,"काठमाडौं (कास) दुबईको इमिरेट्स मलस्थित स्टारबक्स कफीमा कार्यरत झापा, भद्रपुर४ का मिरन कार्कीले कफीसपमा ग्राहकले छाडेको १ लाख १८ हजार अमेरिकी डलर फिर्ता गरेका छन् । ठूलो रकम फिर्ता गरेर इमानदारी देखाएका ३५ वर्षीय कार्कीलाई मंगलबार दुबई प्रहरीले सम्मान गरेको छ । कार्कीलाई सम्मान गर्न स्टारबक्स पुगेका अनुसन्धान सहायक निर्देशक कर्णेल मोहम्मद अकिल अहलीले नेपाली इमानदार छन् भन्ने तिमीले प्रमाणित गरिदियौ भनेका थिए । घटना १२ दिनअघिको हो । साँझ ६ बजे कफी पिउन आइपुगेका एक ग्राहकले कालो ब्याग बिर्सेर गएका थिए । कार्कीले ग्राहक गइसकेपछि मात्रै ब्याग देखे । ब्याग भएको ठाउँमा मैले नजर लगाइरहें । एउटा समूह आएर ब्याग भएको टेबुलमा बस्यो । त्यो ब्याग उनीहरूले आफ्नो नभएको बताएपछि सुरक्षाका लागि राखें, कार्कीले कान्तिपुरसँग भने, ब्यागको चेन खुला थियो । डलरको बन्डल बाहिरबाटै देखिन्थ्यो । उनका अनुसार ठूलो परिमाणको पैसा भएकाले मलका सुरक्षाकर्मीले जिम्मा लिएनन्, उनीहरूले सीआईडीलाई बोलाइदिए । अनि मैले सीआईडीको जिम्मा लगाएँ, कार्कीले भने । १ घण्टापछि ग्राहक ब्याग खोज्दै आइपुगे । उनी प्यालेस्टाइनी नागरिक रहेछन् । उनले पनि प्रहरीमा उजुरी गरिसकेका रहेछन् । ब्यागमा एक लाख १८ हजार अमेरिकी डलर रहेको जानकारी कर्णेल अहलीले दिएका थिए ।"
कारागार र हिरासतको अवस्था सुधार गर,"काठमाडौं (कास) राष्ट्रिय मानव अधिकार आयोगले मुलुकभरका कारागार तथा हिरासतमा कैदी तथा बन्दीहरूको आवास अवस्था दारुण रहेको उल्लेख गर्दै सुधार गर्न सरकारलाई सिफारिस गरेको छ । मुलुकभरका कारागार र हिरासत अनुगमनक्रममा कैदीबन्दीको बसोबासको अवस्था राम्रो नपाइएपछि आयोगले सरकारलाई सुधार गर्न सिफारिस गरेको हो । आयोगको कार्यालयमा बुधबार आयोजित पत्रकार सम्मेलनमा आयुक्त सुदीप पाठकले अनुगमनक्रममा अधिकांश कारागार जीर्ण र बसोबासका लागि उपयुक्त नभएको पाइएको बताए । उनले आयोगको सिफारिसअनुसार कारागार र हिरासतको अवस्था मानव बसोबासका लागि उपयुक्त बनाउन सरकारलाई सिफारिस गरिएको जानकारी दिए । भवन निर्माण गरेर कैदी र बन्दीको उचित व्यवस्था गर्न हामीले सरकारलाई निर्देशन दिएका छौं, उनले भने ।"
सुन तस्करी र हत्या मुद्दा: गोरेको बयान सुरु,"वैशाख १९ गते जिल्ला न्यायाधिवक्ताको कार्यालयले जिल्ला अदालतमा आपराधिक समूह स्थापना र सञ्चालन गरी सुनको अवैध कारोबार गरेको, अपहरण तथा शरीर बन्धक र कर्तव्य ज्यान मुद्दा दर्ता गराएको थियो । कार्यालयले यो मुद्दामा १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग दाबी गरेको छ ।"
इन्जिनियरमाथि हातपात,चौदण्डीगढी नगरपालिकाको बसाहास्थित वीरेन्द्र चोकदेखि सिन्धुलीको भीमबाँधसम्म १ सय ३४ किलोमिटर क्षेत्रमा काम पाएको जेडआईईसी लामा एण्ड शर्मा जेभीले विभिन्न बाधा हुँदा पनि चैत मसान्तसम्म ३५ प्रतिशत सडक निर्माणको भौतिक प्रगति गरेको उक्त कम्पनीको दाबी छ ।
ढुंगागिट्टी उत्खनन रोक्न परमादेश,"स्थानीय प्रशासनको अगुवाइमा स्थानीय तहका जनप्रतिनिधि राखेर ढुंगा, गिट्टी, बालुवा जस्ता खानीजन्य उद्योगका लागि यथाशीघ्र कानुन निर्माण गर्ने र हालको परिस्थितिको व्यवस्थापन गर्ने निर्णयसमेत भएको छ । जिल्लामा सञ्चालित १२ वटा क्रसरले मात्र मापदण्ड पूरा गरेका छन् । १० वटा क्रसर नवीकरण नगरेका र सीधै खोला छेउमा अवैध ढंगले सञ्चालित छन् ।"
मदिराको बिल तिर्न स्वकीय सचिवको दबाब,"स्वकीय सचिव बुढाले धम्की दिएको स्वीकारे । मैले उहाँलाई धम्की दिएकै हो, हातपात गरेको होइन, उनले भने, मन्त्रीज्यू नभएको मौकामा अपमानजनक व्यवहार भएपछि बाध्य भएर धम्की दिएको हुँ । जिल्ला प्रहरीका डीएसपी श्याम चौधरीले स्वकीय सचिव बुढालाई करिब चार घण्टा नियन्त्रणमा राखेको बताए । वन सचिव नै आएर यो हाम्रो आन्तरिक मामिला हो भनेपछि हामीले यहाँ राखिरहन आवश्यक ठानेनौं, उनले भने, दुवै पक्षको कुरा सुन्दा घटना त्यति ठूलो लागेन ।"
मिस नेपालले स्वास्थ्य चौकी बनाइदिने,"खतिवडाले चीनमा हुने मिस वल्र्ड प्रतियोगितामा भाग लिन जानुअघि नै भार्तामा स्वास्थ्य संस्था निर्माण गर्ने योजना सुनाइन् । आवश्यक सबै उपकरणहरू उपलब्ध गराइनेछ, उनले भनिन्, आगामी चार महिनाभित्र स्वास्थ्य संस्था निर्माण गरिसक्छौं । उक्त गाउँपालिकामा बालविवाहलाई पूर्णरूपमा नियन्त्रण गर्न कार्यक्रम चलाइने पनि उनले बताइन् । उक्त गाउँपालिकामा ११ वर्षदेखि १६ वर्षसम्मका ६० प्रतिशतभन्दा बढीको कलिलै उमेरमा विवाह हुने गरेको छ । साबिकको भार्ता गाविसमा बालविवाह दर ८६ प्रतिशत थियो । उक्त स्थान पुग्न त्रिभुवन राजपथको चुनियाबाट पैदल सात घण्टा लाग्छ । हिउँदका महिनामा हलुका सवारीसाधन गाउँ पुग्छन् ।"
घूससहित शिक्षा प्रमुख पक्राउ,सुनसरी (कास) अख्तियार दुरुपयोग अनुसन्धान आयोगले बुधबार बिहान सुनसरीका जिल्ला शिक्षा समन्वय समितिका प्रमुख खगेन्द्र सुवेदीलाई घूस लिएको आरोपमा पक्राउ गरेको छ । सेवाग्राहीबाट ५० हजार रुपैयाँ घूस लिंदै गर्दा पक्राउ गरिएको इटहरीस्थित आयोगको क्षेत्रीय कार्यालयका प्रवक्ता नरेन्द्र भट्टराईले बताए । सुवेदीलाई बिहान साढे ८ बजेतिर निवासबाटै टोलीले नियन्त्रणमा लिएको हो । प्रवक्ता भट्टराईका अनुसार सुनसरीको एक आधारभूत विद्यालयको शौचालय र पर्खाल निर्माणका लागि जिल्ला समन्वय समितिबाट आर्थिक सहयोग उपलब्ध गराएबापत सुवेदीले उक्त रकम लिएका थिए ।
इँटा उद्योगमा विस्फोट,विस्फोट गराउने व्यक्ति वा समूहको पहिचान भइनसकेको प्रहरी निरीक्षक जीवन निरौलाले बताए । मजदुरहरू बिदा बसेको मौका छोपी विस्फोट गराइएको थियो । उक्त उद्योगमा ६ सय मजदुर काम गर्छन् । घटनाबारे अनुसन्धान भइरहेको प्रहरीले जनाएको छ ।
ट्रक खस्दा एकको मृत्यु,धादिङ (कास) पृथ्वी राजमार्गको हुग्दीखोला पुलबाट ट्रक खस्दा एकजनाको मृत्यु भएको छ । २ घाइते छन् । काठमाडौंबाट चितवनतर्फ गइरहेको ना५ख १५६८ नम्बरको ट्रक बुधबार पुलबाट खोलामा खसेको हो । प्रहरीका अनुसार मध्यविन्दु नगरपालिका१० का २३ वर्षीय शेरबहादुर लोमइमगरको उपचारका क्रममा मलेखुस्थित अस्पतालमा मृत्यु भएको छ । नवलपरासीको अरुणखोलाका २५ वर्षीय ट्रक चालक मनोज आले र अर्घाखाँचीको शितकगंगा नगरपालिकाका मेघबहादुर घर्तीलाई थप उपचारका लागि काठमाडौं लगिएको छ ।
जुट्दै ब्लडमनी,धनुषा (कास) साउदी अरबमा मृत्युदण्डको सजाय सुनाइएका उमेश यादवको जीवनरक्षाका लागि हेल्प मधेसीद्वारा संकलित दस लाख रुपैयाँ मुख्यमन्त्री लालबाबु राउतले बुधबार हस्तान्तरण गरेका छन् । मुख्यमन्त्री कार्यालयमा आयोजित कार्यक्रममा ग्रोइभ नेपाल फाउन्डेसनका अध्यक्ष सरोज रायलाई रकम उपलब्ध गराइएको हो । कार्यक्रममा यादवका परिवार पनि उपस्थित थिए । पाकिस्तानी नागरिकको हत्या अभियोगमा मृत्युदण्डको सजाय सुनाइएका यादवलाई आममाफी दिन मृतकको परिवार तयार भइसकेको छ । तर त्यसका लागि ३० लाख पाकिस्तानी रुपैयाँ ब्लडमनी स्वरूप पीडित परिवारलाई दिनुपर्नेछ । अभियानअन्तर्गत हालसम्म ३७ लाख ५० हजार नेपाली रुपैयाँ संकलन भएको उमेश यादव बचाउ अभियानका संयोजकसमेत रहेका रायले बताए ।
सकारात्मक सुरुवात,"आफ्नो भूमिमा अर्को देशका अनावश्यक संरचना खडा गरिनु, सक्रियता बढाइनुले आपसी अविश्वास जन्माउनुका साथै द्विदेशीय सम्बन्धमै समस्या ल्याउन सक्छ । नेपाली भूमिमा भारतीय प्रभाव बढाउने नियतले यस्ता संरचना विस्तार हुँदै जाँदा राष्ट्रिय स्वाधीनता कमजोर हुन सक्छ भन्ने नेपाल सरकारले बेलैमा मनन गर्नुपर्छ । विभिन्न जिल्लामा खुलेका भारतीय संरचनाहरूको विस्तार रोक्नुपर्छ र यस अघिदेखि सञ्चालित कार्यालयहरू बन्द गराउन पनि अविलम्ब पहल थाल्नुपर्छ । साढे दुई वर्षअघि संविधान लेखन र नाकाबन्दीका कारण चिसिएको सम्बन्ध सुधार्न यतिखेर नेपाल र भारत दुवै प्रयत्नशील छन् । सम्बन्ध सुदृढीकरण र विश्वासको वातावरण एकअर्काको राष्ट्रिय स्वाधीनता र सार्वभौमसत्ताको सम्मानबाटै तयार हुने कुरा भारत सरकारले बुझ्नुपर्छ ।"
नाराको भुलभुलैया र प्राथमिकता,पोखरेल पूर्व प्रमुख निर्वाचन आयुक्त हुन् ।
प्रधानन्यायाधीश नियुक्तिमा ढिलाइ किन ?,"संविधानको भाग ११ मा न्यायपालिकाको व्यवस्था गरिएको छ । उक्त भाग अन्तर्गत धारा १२९ (१) मा प्रधानन्यायाधीशको व्यवस्था रहेको र सोही धाराको देहाय (२) मा संवैधानिक परिषदको सिफारिसमा प्रधानन्यायाधीश र न्यायपरिषदको सिफारिसमा सर्वाेच्च अदालतका अन्य न्यायाधीशको नियुक्ति राष्ट्रपतिबाट हुनेछ भन्ने व्यवस्था रहेको छ । सम्माननीय पूर्व प्रधानन्यायाधीश गोपाल पराजुलीको अवकाशपछि सर्वाेच्च अदालतमा प्रधानन्यायाधीशको नियुक्ति हुनसकेको छैन । कामुु प्रधानन्यायाधीशको भरमा न्यायालय चलिरहेको छ । संविधानको धारा २८४ मा संवैधानिक परिषद सम्बन्धी व्यवस्था रहेकोमा सोही धाराको देहाय २ मा प्रधानन्यायाधीशको सिफारिस एक महिनाअघि नै गर्नुुपर्ने एवं सोही धाराको देहाय ३ मा प्रधानन्यायाधीशको पद रिक्त भएको मितिले एक महिनाभित्र पद पूर्ति हुनेगरी नियुक्तिका लागि सिफारिस गर्न सक्नेछ भन्ने संवैधानिक व्यवस्था रहेकोमा हालसम्म पनि प्रधानन्यायाधीशको नियुक्तिको सिफारिस संवैधानिक परिषदबाट हुनसकेको छैन । स्वतन्त्र न्यायपालिका, संवैधानिक सर्वाेच्चता एवं कानुनी शासनको पूर्णरूपमा परिपालना गर्न अविलम्ब प्रधानन्यायाधीशको सिफारिस हुनुुपर्ने टड्कारो रूपमा देखिएको छ । तसर्थ संवैधानिक परिषदबाट अविलम्ब प्रधानन्यायाधीशको नियुक्तिको सिफारिस गरियोस् । जगदीशचन्द्र पाण्डेसर्वाेच्च अदालत बार, काठमाडौं"
घरघरमा शुुद्ध खानेपानी,"प्रत्येक जीवात्मालाई अत्यावश्यक पर्छ, पानी । नेपालमा पानीका अत्यधिक स्रोत हँुंदाहुुंँदै पनि सहर तथा गाउँघरमा अझै पनि पिउने पानीको लागि घन्टौंसम्म धाउने र लाइनमा लाग्नुुपर्ने बाध्यता रहेको छ । खेतबारीमा पानी नभएर बाँझै भएका जग्गा कति होलान्, जहाँ आवाद गर्न नसकेर कतिपय पहाडतिरका खेतबारी जंगल भइसकेका छन् । त्यसैले सरकारले पूूर्वाधार विकाससंँगै घरघरमा शुुद्ध खानेपानी पुर्याउने कार्यक्रम नछुुटाओस् । शुद्ध खानेपानी घरघरमा पुुगिसकेपछि स्कुल पढ्ने बालबालिकादेखि सबै गृहिणीले धेरै राहत पाउनेछन् । शुुद्ध खानेपानी भएपछि सबैको स्वास्थ्यमा सकारात्मक प्रभाव पर्नेछ । अहिले सांसदहरूले सांसद विकास कोषको नाममा आफूखुुसी खर्च गर्ने रकम निकासाको लागि अत्यधिक दबाब दिइरहेका छन् । सरकारले प्रत्यक्ष रूपमा सांसदहरूलाई यो रकम खर्च गर्न नदिएर उनीहरूका क्षेत्रमा शुुद्ध खानेपानी पुर्याउने प्रतिबद्धता गरोस् । पूूर्ण ओली चावहिल, सरस्वती नगर, काठमाडौं"
गोरे पक्राउबारे जिज्ञासा,"बहुचर्चित सुन तस्करी काण्डका मुख्य आरोपी चूडामणि उप्रेती उर्फ गोरेलाई प्रहरीले पक्राउ गरेको छ । जसको लागि नेपाल प्रहरी बधाईका पात्र छन् । निज उप्रेतीको पक्राउ सम्बन्धमा एउटा विश्वास गर्न अलि कठिन कुरा के भने त्यत्रो दिनदेखि प्रहरीको आँखामा छारो हालेर बेपत्ता भएको आरोपी खुसुक्क आफ्नो डेरामा कसरी आयो ? जबकि ऊजस्तो अपराधीले आफ्नो पछाडि प्रहरी लागेको र प्रहरीले आफ्नो घर वा डेरामा जासुसी गरिरहेको मामुली कुरा थाहा नपाउने कुरा भएन, कतै प्रहरीले उसको इन्काउन्टर गर्ने डरले आत्मसमर्पण गरेको त होइन ? इन्टरपोलले नोटिस जारी गरेर खोज्दा पनि पत्ता लगाउन नसकेका निज गोरे लुसुक्क कसरी डेरामा पुगे र कसरी प्रहरीले पक्राउ गर्यो ? नवीन रायमाझी संयुक्त राज्य अमेरिका"
एकतामा गम्भीर नहुँदाको परिणाम,"दुई ठूला कम्युनिष्ट पार्टी मिल्नु राम्रो हो । तथापि नेताहरूको समायोजन लगायत कतिपय कुरा राम्ररी नमिल्नु टाउको दुखाइको विषय भएको छ । नेता र कार्यकर्ताहरूको उचित तवरमा समायोजन नभए भोलि गएर त्यो ठूलो समस्याको रूपमा देखिन सक्छ । त्यस्तै परे नयाँ गुट देखापर्न सक्छ । अलि बढी नै भए पार्टी नै चोइटिन पनि सक्छ । अहिले यो समस्या भुसको आगोझैं फैलिरहेको छ । यसको निदान बेलैमा खोज्नु आवश्यक छ । ओली र प्रचण्डको मुड र सनकको भरमा मात्र अन्य नेताहरूको समायोजन हुनु राम्रो हुँदैन । समायोजनका लागि वस्तुगत आधार र विगतका योगदानलाई आधार बनाउनुपर्छ, नकि आफ्ना आसेपासेहरूलाई ठूलो पद र आलोचकहरूलाई कुनै ठाउँ नै नदिने स्वार्थी प्रवृत्ति अँगाल्नु राम्रो हुन्छ । ओली पछिको दोस्रो वरियतामा रहेका झलनाथ खनाललाई के आधारमा उनी चीन गएका बेला माधव नेपालभन्दा पछि पारियो ? एमालेमा सचिव पदमा रहेका विष्णु पौडेललाई के आधारमा नयाँ पार्टीको महासचिव बनाइयो र महासचिव रहेका ईश्वर पोखरेललाई उक्त पदबाट हटाइयो ? ओली र प्रचण्डले तर्कपूर्ण जवाफ दिन सक्नुपर्छ । सचिवलाई महासचिव बनाउने अनि महासचिवलाई पदविहीन बनाउने काम उचित देखिँदैन । गोपाल देवकोटागौरीघाट, काठमाडौं"
कर्मचारी पनि समातिनुपर्छ,"हिजोआज आम मिडियाले भारतीयहरूले नेपाली नागरिकता सजिलै लिइरहेको समाचार प्रकाशित गरिरहेका छन् । १५ हजारदेखि १ लाख रुपैयाँसम्म तिरेपछि नेपाली नागरिकता बनाउन सकिने पक्राउ परेकाहरूको बयानले पुष्टि गरिरहँदा पनि कर्मचारीहरू खै त समातिएका ? नेपाली नागरिक भए पनि भारतपरस्त गतिविधिमा तिनीहरू सक्रिय हँुदै ठूलठूला आपराधिक गतिविधिदेखि नातेदार जोड्न नागरिकता लिने, बुझ्दैनबुझी अधिकृतहरूले नागरिकता प्रमाणित गर्ने, हामी नागरिकता लिन जाँदा ५ जना साक्षी नभएसम्म सही गर्न नमान्ने कर्मचारीहरू भारतीयलाई नागरिकता दिँदा गर्व गर्ने, नेपाल सरकारको जागिरे तर भारतमुखी व्यवहार गर्छन् । अब संघीय सरकारले नेपालमा भारतीय र नेपाली दुवै नागरिकता भएका दोहोरो भूमिका निर्वाह गर्न खप्पसीहरूलाई सरकारी रेकर्डमा दर्ज गरी नेपाली या भारतीय एकमात्र नागरिकता पाउने नीति बनोस् । राजु गौतमखैरहनी बजार, चितवन"
स्वागतयोग्य काम,"सरकारले अतिरिक्त प्रोत्साहन भत्ता कटौती गरेर व्ययभार कम गरेको छ । यस्ता लोकप्रिय काम गर्दै जानुपर्छ । राष्ट्र र जनताका लागि सही काम गर्ने हो भने दुई तिहाइको सरकारले हिजो भए, गरेका गलत निर्णय खारेज गर्दै जानुपर्छ । राजनेता बन्ने यो एउटा सुनौलो अवसर पनि हो । म यसो गर्छु, उसो गर्छु भनेर भाषण गरेर मात्र भएन, काम पनि गरेर देखाउनुपर्छ । सरकारले आरक्षण पनि हटाउन सक्यो भने अति राम्रो हुने थियो । ८० प्रतिशत आउने बाहुनको छोरोले अवसर पाएको छैन । ५० प्रतिशत आउने अन्य जातिकाले आरक्षण पाएका छन् । यसले गर्दा युवा पुस्तामा नैराश्यता फैलिएको छ । यसबारे पनि सरकारले एकपटक सोचे राम्रो होला । निजामती कर्मचारीले पाउँदै आएको महंँगी भत्ता पनि रोक्नुपर्छ । महंँगी कर्मचारीलाई मात्र होइन, आम नागरिकलाई पनि छ । त्यसैले महँंगी भत्ता कर्मचारीलाई मात्र दिएर हुँदैन । लगभग ३ करोड जनसंख्या भएको देशमा ४ लाख कर्मचारीलाई महँंगी भत्ता दिने बाँकी जनतालाई चाहिँ के गर्ने ? सधैं महंँगीको मारमा परिरहनु ठिक भएन । महंँगी भत्ताको साटो सुपथ मूल्यमा सामान दिनसक्यो भने आम नागरिकदेखि कर्मचारी सबैलाई राहत मिलिहाल्छ । सरकारी कर्मचारी कुनै बैठक, सेमिनारमा गयो, कतै बाहिर फिल्डमा गयो भने पनि अतिरिक्त भत्ता दिने गरेको छ । आफ्नो कार्यालयको काममा जाने अनि अतिरिक्त भत्ता पाउने ? यस्तो भएपछि कर्मचारीहरू फिल्डमा जान तँछाडमछाड गर्छन्, यो स्वाभाविक हो । विदेश भ्रमण जाँदासमेत राज्यले भत्ता दिँदै आएको थियो, त्यसलाई रोकेर सरकारले राम्रो काम गरेको छ । मन्त्रिपरिषदका कर्मचारी, संसद् भवनका कर्मचारी अन्य जहाँ अतिरिक्त सेवासुविधा दिँदै आइएको छ, त्यस ठाउँको पनि सेवासुविधा रोक्नुपर्छ । कसैको दबाब आयो भन्दैमा सरकार यस्तो गलत निर्णयको अगाडि झुक्नु हुँदैन । अब कुनै पनि सरकारी कार्यालयमा आफूखुसी कर्मचारी भर्ना गर्न नपाउने निर्णय गरेर आम नागरिकको भावना बुझ्नु राम्रो हो । पुरुषोत्तम घिमिरेजोरपाटी, काठमाडौं"
भक्तपुरमा वीर अस्पताल,"वीर अस्पतालमा बिरामीको चाप थेग्न नसक्ने भएको हुनाले सरकारले चिकित्सा विज्ञान राष्ट्रिय प्रतिष्ठान (वीर अस्पताल) को केही अंश भक्तपुरस्थित दुवाकोटमा सार्ने निर्णय गरेको पनि वर्षौं बितिसक्यो । तर कुनै काम भएको छैन । करिब ५ सय ७० रोपनीमा अत्याधुनिक सुविधा सम्पन्न भवन निर्माण गर्ने सरकारको लक्ष्य भए पनि भवन निर्माणस्थलमा बोर्डमात्र झुन्डिएको देख्न सकिन्छ । अस्पताल निर्माणपश्चात त्यस भेगमा सडक सञ्जालमात्र होइन, विकासले फड्को मार्ने विश्वासले जनता खुसी भएका थिए । तर सरकारी काम कहिले जाला घामझंै भएको हुनाले जनता निराश भएका छन् । त्यसकारण सरकारले जतिसक्दो चाँडो भवन निर्माणका अवधारणा सार्वजनिक गर्दै निर्माण कार्य अघि बढाउनु आवश्यक देखिन्छ । प्रमोद पौडेलश्रीपुर११, वीरगन्ज"
कुराभन्दा काम गर,"भुइँमै बनाऊ सानो र बलियो घर आकाशमा ठूलो महल नबनाऊससाना कुरा गरे मात्र विश्वासिलो भइन्छ ठूलठूला गफको पहाड नबनाऊव्यस्त बनाऊ सबैलाई काम गर्न पाऊन्बिना कामको तामझाम र चहलपहल नबनाऊअनेक नभई एक हुनु त राम्रो हो नि तर हेर्दा मात्रै ठूलो दल नबनाऊकामको कुरा गर सधैं, काम गर्नु छनीति तथा कार्यक्रमलाई बेकारको छलफल नबनाऊअहिलेलाई मितव्ययी राष्ट्रिय नीति चाहिएको छ एकै वचनमा प्रतिव्यक्ति आय डबल नबनाऊ । इन्द्रकुमार श्रेष्ठकमलाकुञ्ज, ओखलढुंगा"
अतिवादको लाक्षणिक रूप,केसी नेपाली कांग्रेसका केन्द्रीय सदस्य हुन् ।
भ्रष्टाचारमा लैंगिकता,"स्थानीय, प्रदेश तथा संघीय निर्वाचनमार्फत राज्यका विभिन्न तहमा महिलाहरूको उत्साहजनक उपस्थिति भएको छ । यो उपस्थिति केवल संख्या देखाउन नभई महिलाहरूप्रति जनताले गरेको विश्वासलाई सफलीभूत बनाउने गतिलो अवसरको रूपमा उपयोग हुनुपर्छ । महिला सहभागिता विनाका कुनै पनि निकाय मुलुकमा अहिले रहेका छैनन् भने विगतमा जस्तो अधिकारविहीन अवस्थामा पनि महिलाहरू रहेका छैनन् । अधिकारसंँगै जिम्मेवारी र जिम्मेवारीसँंगै आर्थिक पक्ष पक्कै जोडिएको हुन्छ । आर्थिक अपचलनसँंग सर्वप्रथम आफू टाढा रहने र अरुलाई पनि खबरदारी गर्ने अविभारा हरेक तहका जनप्रतिनिधि महिलाहरूले गर्नैपर्ने कार्यभित्र पर्छ । आफ्नो पेरिफेरीमा हुने गलत क्रियाकलापको निरीह साक्षीमात्र बन्ने छुट अब महिलालाई प्राप्त छैन । सयौं महिलाले गरेको राम्रो कामको प्रचार गर्न जति गाह्रो छ, एक जनाबाट भएको गलत रवैयाको दुष्प्रचार त्यति नै सहज हुने गर्छ, राम्रो काम गर्ने महिलाहरूको छविलाई पनि त्यही गलत प्रवृत्तिले धमिलो बनाइदिन्छ । पुरुषले गरेको भ्रष्टाचारमा समेत महिला कारकतत्त्वमा दरिने अवस्थाको अन्त्य भएको छैन । यसमाथि महिलाहरू आफै भ्रष्टाचारमा लिप्त हुनथाल्ने हो भने अहिले चुनिएका महिलाहरूप्रति जनताको क्षोभ थेगिनसक्ने गरी बढ्ने निश्चित छ । यस्तो गतिविधिले राज्य सञ्चालनका प्रक्रियामा महिलाको आगामी सहभागिताको बाटोमा समेत संकुचन आउन नसक्ला भन्न सकिन्न । त्यसैले महिलाहरूले आफूमा निहित इमानदारी, कर्तव्यपरायण र निष्ठालाई डगमग हुन नदिई भूमिका निर्वाह गर्नसके भ्रष्टाचारले जर्जर बनेको मुलुकले नयाँ जीवन पाउनेछ । महिला सहभागिताको प्रभावकारिता पनि सोही उपलब्धिसँंगै चुलिनेछ ।"
स्थानीय सरकारमा सिमरौनगढ,"सिमरौनगढले आफैले आफैलाई सच्यायो भने यो थलो पर्यटकीय गन्तव्यको थलो बन्न सक्छ । तर कस्तो पर्यटक बोलाउने, ऊ यहाँ आएर के गर्न र हेर्न सक्छ, त्यसवारे पहिला स्थानीय सरकार र स्थानीय जनता आफै प्रस्ट हुनुपर्यो । एकछिन कल्पना गरौं, रसायनमुक्त तरकारी खेती होस्, पोखरी सफा र स्वच्छ होस्, माछाका साथसाथै कमलको फूलको खेती गरियोस्, पोखरी र पथको सौन्दर्यीकरण, पुरातात्त्विक सम्पदाहरूको वैज्ञानिक संरक्षण होस्, प्रशस्त आँप बगैंचा होस्, घरआँगनहरूमा भोजपुरी संस्कृति झल्कियोस्, स्थानीय खानाको स्वाद पाइयोस्, पारम्परिक लोकसंगीत गुञ्जियोस्, अनि पो कोही यहाँ पुग्छन् । अर्थात नमुना मधेसी गाउँ बनाउन गुरुयोजना बनाइयोस् । यो काम एक दिनमा हुँदैन । तर अहिलेको स्थानीय सरकारले आफ्नो बाटोको पहिचान र त्यसप्रति त्यहाँको वासिन्दाको अपनत्व प्राप्त गर्न सकियो भने यो ठाउँ फेरि अगाडि आउन सक्छ । चार वर्ष पहिला सदरमुकाम कलैयासँंंग जोडिने बाटो पक्की होस् भनेर गरिएको संघर्षमा स्थानीय युवा जयनारायण पटेल मारिए । त्यो बाटो अझै त्यस्तै छ । स्थानीय सरकारले सिमरौनगढलाई पहिला पुरातात्त्विक नगर घोषित गरोस् । अनि विश्वका अन्य पुरातात्त्विक सहरलाई पुनर्निर्माण र संरक्षण कसरी गरिएको छ, त्यसलाई आफ्नो मार्गचित्र मानोस् । अहिलेको प्रतिस्पर्धाको चुनावी राजनीतिको जमानामा एउटा दीर्घकालीन महत्त्वको निर्णय लिन कहाँ सहज छ र ?"
चिनी उद्योगीले किसानलाई झुक्याए,"व्यवसायीले मनोमानी रूपमा मूल्य असुल्न थालेपछि विभागले गत वर्ष पनि उद्योग विभाग, दुईजना चार्टर्ड एकाउन्टेन्ट (एकजना सरकारी र एकजना व्यवसायीका तर्फबाट) र उपभोक्ता अधिकारकर्मीले सहकार्यमा अध्ययन गरेको थियो । उद्योगले बजारमा कृत्रिम अभाव गराई सर्वसाधारणबाट चर्को मूल्य असुल्ने गरेको तथ्य फेला परेको थियो । उद्योगीले अत्यधिक रूपमा चिनीको मौज्दात भण्डारण गरी बजारमा कृत्रिम अभाव सिर्जना गर्ने गरेको पाइएको थियो । यस्ता गतिविधि नियन्त्रण गर्न पहल गर्नुपर्ने भनिए पनि प्रतिवेदन कार्यान्वयन भएन ।"
सीमा क्षेत्रमा विदेशीको बिमा नियन्त्रण गरिँदै,मुलुकभित्र विदेशी कम्पनीको बिमालेख खरिदबिक्री गर्नु गैरकानुनी हो । यसले एकातिर मुलुकबाट ठूलो पुँजी बाहिरिन्छ भने अर्कातिर दाबी भुक्तानीमा पनि समस्या आउन सक्छ ।
खेर जान्छ बहुमूल्य जडीबुटी,"जंगल, जडीबुटी, जलस्रोत, जनशक्ति र जमिन आर्थिक क्रान्तिको आधार भन्ने सरकारी नीति साँच्चै नै व्यवहारमा पनि लागू हुन सके लाखौं युवा रोजगारीका लागि बिदेसिनुनपर्ने सामुदायिक वन उपभोक्ता महासंघ जिल्लाध्यक्ष कृष्णकुमार श्रेष्ठ बताउँछन् ।"
वनकर्मीमाथि आक्रमण,घटनामा संलग्न अतिक्रमणकारीको खोजी गरी कारबाही गर्न उनले कैलालीका प्रमुख जिल्ला अधिकारीलाई जानकारी गराएका छन् । उनले बिहीबार जिल्ला प्रहरी कार्यालयमा समेत उजुरी दिइने बताए ।
संरक्षण क्षेत्रमा राजस्व संकलन वृद्धि,"संरक्षण क्षेत्रभित्र पर्ने गुल्जर, तपोवन, लटिनाथ, खार र सिप्टीमा गस्ती गरिएको प्रमुख संरक्षण अधिकृत उपाध्यायले बताए । गस्तीले वन्यजन्तु चोरीसिकार तथा वन पैदावारमाथिको हानिनोक्सानी नियन्त्रण गर्ने र अवलोकन निरीक्षणको कामसमेत गरेको छ, उनले भने ।"
हिन्दु राष्ट्र स्थापनार्थ निर्णायक संघर्ष,"बैठकले निर्वाचनको संघारमा भएको पार्टी विभाजन, कमजोर संगठन, कांग्रेससँगको तालमेललाई निर्वाचनमा पराजयको मूल कारणका रूपमा ठहर गरेको पनि थापाले बताए । तीनै तहको निर्वाचनपछि अब मुलुक आर्थिक समृद्धितर्फ केन्द्रित हुने विश्वास गरेको उल्लेख गर्दै थापाले शान्ति, स्थायित्व र समृद्धिको लक्ष्य प्राप्ति, राष्ट्रियता र प्रजातन्त्रको सुदृढीकरणमा राप्रपाको सधैं रचनात्मक र सकारात्मक सहयोग रहने बताए । पछिल्ला घटनाक्रम, सत्तारुढ नेताहरूबाट व्यक्त विचारबाट संविधान र प्रजातन्त्रको आवरणमा सर्वसत्तावादी मान्यता हाबी हुने चिन्ता बैठकले गरेको थियो । अध्यक्ष थापाले बैठकका सहभागीले मुलुकमा सर्वसत्तावादको खतरा महसुस गरेको बताए । राष्ट्र निर्माणमा धर्म परिवर्तन, भ्रष्टाचार र संविधानको आवरणमा विकसित हुन लागेको सर्वसत्तावाद, बाह्य चलखेल प्रमुख चुनौती रहेको ठहर पनि बैठकले गरेको उनको भनाइ थियो ।"
तस्करी रोक्न विशेष कार्यक्रम,गृहमन्त्री थापाले बुधबार प्रदेशस्तरीय विकास र समृद्धिका लागि सुरक्षा नारासाथ सुरु भएको गोष्ठी उद्घाटन गरेका छन् । त्यस क्रममा उनले सुरक्षा अधिकारीहरूलाई निर्देशन दिंदै हरेक क्षेत्रमा उच्च मनोबलसाथ काम गर्न आग्रह गरे । गोष्ठीमा प्रदेशको सुरक्षा स्थितिका विषयमा अधिकारीहरूले गृहमन्त्रीलाई ब्रिफिङ गरेका थिए ।
ट्रम्पकिम बैठक अन्योलमा,राष्ट्रपति ट्रम्पले ऐतिहासिक बैठकमा केही विलम्ब भए पनि वार्ता भने हुने दाबी गरे । तर पनि पछिल्लो समयमा वार्तामा नबस्ने भनी उत्तर कोरियाबाट आएको प्रतिक्रियाका बारेमा भने आफू आश्चर्यमा परेको बताए । तर राष्ट्रपति ट्रम्पले जुन १२ मा शिखर बैठक नभए कहिले हुन्छ भन्नेबारे केही बताएनन् । उनले निर्धारित समयमा बैठक नभए अर्को मिति तय गरिने दाबी गरे ।
कुमारस्वामी कर्नाटकको मुख्यमन्त्री,यसअघि गभर्नर वालाले संसद्को ठूलो दलको नेताका हैसियतमा यदियुरप्पालाई मुख्यमन्त्रीमा नियुक्त गर्दै विश्वासको मतका लागि १५ दिनको समय दिएका थिए । तर त्यसको विरोधमा सर्वोच्च अदालत पुगेको कंग्रेस र जनता दलको गठबन्धनको मुद्दाको फैसलामा विश्वासको मत लिन यदियुरप्पालाई शनिबार ४ बजेसम्म समय दिए पनि उनी असफल भएपछि राजीनामा दिन बाध्य भएका हुन् ।
खर्च कटौती गर्दै महाथिर,महाथिरले पारिश्रमिक कटौती बाहेक देशको अर्थतन्त्रलाई उकास्ने अन्य उपाय पनि कार्यान्वयन गर्ने बताए । उनले सानो आकारको मन्त्रिमण्डलका अलावा राज्यको विदेशमा उठ्न बाँकी कोषलाई पनि उठाउन पहल गरिने बताए । त्यसैगरी उनले सार्वजनिक यातायात आयोगलाई निलम्बन गर्ने र यसको काम यातायात मन्त्रालयबाट गर्ने बताए । यसबाहेक उनले केही ठूला योजनाबारे पनि समीक्षा गर्ने बताए ।
भेनेजुएलाद्वारा अमेरिकी कूटनीतिज्ञ निष्कासित,"रुस, एल साल्भाडोर, क्युबा र चीनले भने राष्ट्रपति मडुरोलाई बधाई दिँदै सफल कार्यकालको शुभकामना दिएका छन् ।"
सुनकेशरी मा फरक ऋचा,"कथाले पुरानो होटलको कल्पना गरेका कारण खोज्दै अस्ट्रेलिया पुगेको ऋचाले बताइन्, पाल्पाको रानीमहल वा काठमाडौंकै शंकर होटलमा छायांकन गर्ने कि भनेर पनि नसोचेको हैन, तर फिल्मको कथामा बुटिकजस्तो होटलको कथा भएका कारण अस्ट्रेलियामा गएका हौं । सुनकेशरी नामको पात्र र योसँग जोडिएका अन्य तीन पात्रको विगतको कथा र वर्तमानको सम्बन्ध नै मुख्य विषयवस्तु भएको अर्पणले जनाए । ८० मिनेटको फिल्ममा भीम न्यौपाने अर्का निर्माताको रूपमा छन् ।"
जय शम्भु को फस्टलुक,"एक्सन लभस्टोरी जानराको भनिएको फिल्म भदौ १ देखि देशव्यापी रूपमा प्रदर्शनमा आउन लागेको छ । दिनेश शाही प्रस्तुतकर्ता रहेको जय शम्भु मा अरविन्द्रमान शाक्य निर्माताको रूपमा रहेका छन् । रुपेश तामाङ निर्देशित फिल्ममा हरि घले लामाको छायांकन, श्री श्रेष्ठको एक्सन रहेको छ भने टंक बुढाथोकीको संगीत, बनिश शाहको सम्पादन र रामजी लामिछानेको नृत्यनिर्देशन देख्न सकिनेछ । फिल्म निर्माण टिमले नेपालसँगै अस्ट्रेलिया, दुबई, थाइल्यान्ड, हङकङ लगायत देशमा फिल्मको विशेष सो गरिने बताइएको छ । फिल्ममा रोशन महर्जन, करुणा पाण्डे, रश्मि भट्ट, वसन्त भट्ट, राजकुमार थापा, कालु राना लगायतले पनि खेलेका छन् ।"
अटुट नाता उत्कृष्ट,प्रत्येक वर्ष नेपाली सेनाले लघु फिल्म प्रतियोगितामा गर्दै आएको छ ।
जयकृष्णले देखेको काठमाडौं,चार दिन जारी रहने प्रदर्शनीमा जयकृष्णका १ लाख रुपैयाँ मूल्य पर्ने चित्रहरू राखिएका छन् ।
हराएका गीतहरूको कथा,"उनले योसहित लग्यो पछयौरी नामक अर्को एल्बम र अनि एउटा लहर बिउँझन्छ शीर्षकको कविता संग्रह यही महिनाभित्र सार्वजनिक गर्दै छन् । यादवका शब्दमा बिजु बज्रले संगीत भरेका सातवटा गीत लग्यो पछयौरी मा राखिनेछन् । तिनमा हेमन्त राना, धर्मेन्द्र सेवान, रेश्मा सुनुवार लगायतको स्वर रहनेछ ।"
दिवस र राईलाई युगकवि सिद्धिचरण,"सिद्धिचरणले आफ्ना कवितामा सरलता, विनम्रताका साथै युगीन चेतना दिने काम गरेकोले नै अहिलेसम्म सम्झिराखेको नेपाल प्रज्ञा प्रतिष्ठानका पूर्वकुलपति एवं युगकवि सिद्धिचरण प्रतिष्ठानका अध्यक्ष बैरागी काइँलाले बताए । प्रतिष्ठानका संरक्षक रविचरण श्रेष्ठले सिद्धिचरणको शान्ति आऊ कविता सुनाए । कार्यक्रममा प्रतिष्ठानका उपाध्यक्ष मोहन लोहनीले सिद्धिचरणको व्यक्तित्व र कृतित्वबारे बताए भने प्रा अभि सुवेदीले पुरस्कृत व्यक्तित्वबारे बोले ।"
राजनीतिबाट संस्कृतिको उपेक्षा,"कवि तथा साहित्यकार विजय बजिमयले राजनीतिक पार्टीहरूले आफ्नो पार्टीको पहिचानका लागि मात्रै संघर्ष गरेर बौद्धिक व्यक्तिहरूको पहिचान गराउनेतर्फ ध्यान नदिएको आरोप लगाए । सर्वनाम नाट्य समूहका संस्थापकमध्ये एक किशोर पहाडीले केही दशकअघि परालको ओछ्यानमा सुतेर राजनीतिक एजेन्डा समाज परिवर्तनको लागि सहयोग गरेको तर राजनीतिक दलहरूले कलाकारहरूलाई उपेक्षा गरेकोले निराश भएको बताए । संस्कृतिकर्मी, स्रष्टा, साहित्यकार, कलाकार, गायक, गीतकार, संगीतकारको हकहित, सम्मान, सुरक्षा र स्वाभिमानका लागि काम गर्ने संघले काम गर्ने संघका सभापति तीर्थबहादुर थापाले बताए ।"
मापदण्डविपरीत गाडी चलाउन पाउनुपर्ने माग,नेपालकै नमुना बीपी राजमार्गको नागबेलीभित्र ऐतिहासिक स्थल सिन्धुलीगढी पनि पर्छ । सिन्धुलीगढी अवलोकन गर्न र बीपी राजमार्गको सुन्दरता हेर्नकै लागि भए पनि नेपालका विभिन्न स्थानबाट पर्यटकहरू आउने भएकाले राजमार्गमा भएको खाल्डालाई तत्काल बनाउनुपर्ने स्थानीयको भनाइ छ ।
अभावमै गुज्रे सरकारका सय दिन,"सामान्य कामसमेत भएन : विपक्षी विपक्षी दलहरूले भने सामान्य व्यस्थापनका कामसमेत हुन नसकेको भन्दै सरकारको आलोचना गरेका छन् । उनीहरूले साझा अधिकार सूचीमा रहेका कानुन निर्माण गरेर स्थानीय तहलाई सहजीकरण गर्न नसकेको आरोप लगाए । प्रमुख विपक्षी दलका नेता इन्द्रबहादुर बानियाँले प्रदेश सरकारको गतिविधिका कारण प्रदेशप्रति नै जनताको वितृष्णा पैदा हुन सक्ने तर्क गरे । सरकारले प्रदेशसभा बैठकमा न्यूनतम व्यस्थापनसमेत गर्न नसकेको आरोप लगाए । प्रदेशसभा बैठक कक्षसमेत व्यवस्थित हुन सकेको छैन, संविधान, नियमावली र डायरी राख्ने टेबुल र बोल्ने माइकसमेतको व्यवस्था हुन सकेको छैन, बानियाँले भने । उनले साझा अधिकार सूचीका कानुन निर्माण गरेर स्थानीय तहलाई सहजीकरण गर्नुपर्नेमा त्यसो हुन नसकेको भन्दै सरकारको आलोचना गरे । विपक्षी दल विवेकशील साझा पार्टीका रमेश पौडयालले विगतको उत्साह कायम गर्न नसकेको तर्क गरे । सुरुमा जुन उत्साह थियो, त्यो कायम गर्न सकेन, उनले भने, सरकारले बिजनेस पनि दिन सकेन, सरकारले जेसुकै भने पनि मैले भने निराशाजनक नै देख्छु ।"
पक्की भवनमा सरे विद्यार्थी,"जिल्ला आयोजना कार्यान्वयन इकाईका अनुसार मकवानपुरमा २ कोठे विद्यालय भवन ३० वटा, ३ कोठे १६ वटा, ४ कोठे १३ वटा, ६ कोठे ६ वटा र ८ कोठे ३ वटा भवन निर्माण कार्य गत वर्षदेखि सुरु गरेको थियो । यसैगरी केन्द्रीय आयोजना कार्यान्वयन इकाईमार्फत विभिन्न राष्ट्रिय तथा अन्तर्राष्ट्रिय संस्थाको सहयोगमा विद्यालयको आवश्यकताअनुसारको ७ वटा भवन निर्माण कार्य अन्तिम चरणमा पुगेको छ । सरकारी निकायबाहेक गैरसरकारी संस्थाले पनि धमाधम विद्यालय भवन निर्माण गरिरहेका छन् । जिल्ला आयोजना कार्यान्वयन इकाईसँग अनुमति लिएर उनीहरूले विद्यालय भवनको पुनर्निर्माण गरेका हुन् । भूकम्पपछि मकवानपुरमा ४ सय ९ विद्यालयको ७ सय ४७ भवनमा रातो स्ट्रिकर लगाइएको थियो । रातो स्ट्रिकर लगाइएका सबै भवन पुनर्निर्माण गर्नुपर्ने बताइए पनि पुन: निरीक्षण गरी मर्मतपछि केही भवन सञ्चालनमा आइसकेको जिल्ला आयोजना कार्यान्वयन इकाईले जनाएको छ । सुरुमा हामीले ७ सय ४७ भवनको २ हजार ३ सय ९० कोठामा रातो स्ट्रिकर लगाएका हौं, पुन: निरीक्षण गर्दा केही भवन मर्मतबाट पनि चल्ने अवस्था भएकाले मर्मत गरेर सञ्चालनमा आइसकेको छ, इन्जिनियर पुडासैनीले बताए । भूकम्पबाट मकवानपुरको ५४ वटा मात्र विद्यालय सुरक्षित रहेका थिए ।"
दोलखामा पुनर्निर्माण सुस्त,भूकम्पले क्षति पुगेका विद्यालय पुनर्निर्माण आयोजना कार्यान्वयन इकाई प्रमुख गोविन्द सेढाईले सामुदायिक विद्यालय पुनर्निर्माणको गति बढेको बताउँछन् । इकाईले थप १ सय १२ विद्यालयको पुनर्निर्माण भइरहेको उनले बताए । सामुदायिक विद्यालय पुनर्निर्माणमा विदेशी दाताको मुख ताकेकाले ढिला भइरहेको देखिन्छ । एसियाली विकास बैकले २२ वटा विद्यालय भवनको निर्माण थालेको छ ।
ग्रामीण क्षेत्रमा बैंकिङ सेवा दिनुस् : मुख्यमन्त्री,"बंैकहरूले नाफा मात्र होइन, सामाजिक उत्तरादायित्व पनि पूरा गर्नुपर्छ, मुख्यमन्त्री पौडेलले भने, वित्तीय संस्थाले आफ्ना गतिविधि पारदर्शी बनाउनुपर्छ । कार्यक्रममा हेटौंडा उपमहानगरका मेयर हरिबहादुर महतले नगरवासीलाई सहज र सुलभ ढंगले सेवा उपलब्ध गराउन आग्रह गरे । २०६१ सालमा स्थापित बैंकले ५७ शाखा खोलेको हो ।"
९५० लिटर मदिरा बरामद,"चितवन (कास) वडा प्रहरी कार्यालय नारायणगढले ९५० लिटर घरेलु मदिरा बरामदपछि बुधबार नष्ट गरेको छ । वडाप्रहरी कार्यालयका निरीक्षक केशवकुमार शाहका अनुसार भरतपुर महानगरपालिकाका ३, ४, १० र ११ नम्बर वडाका ३१ घरमा छापा मारेर उक्त परिमाणको घरेलु मदिरा बरामद गरिएको हो । भरतपुरको बाह्रघरे, आँपटारी भोजाडलगायत क्षेत्रबाट मदिरा बरामद भएको हो, प्रहरी निरीक्षक शाहले भने । बजारमा बेच्ने गरेर घर घरमा मदिरा उत्पादन गर्न पाइँदैन । बरामद मदिरा अखाद्य वस्तु प्रयोग गरेर बनाएको भेटिएको शाहले बताए । मदिरा बनाउन प्रयोग हुने १८ हजार लिटर बराबरका विभिन्न सामग्री पनि नष्ट गरेको प्रहरीले जनाएको छ ।"
पर्यटकीय गुरुयोजना तयार,"गाउँपालिका केन्द्र रजैयामा भएको सभामा न्यायिक समितिले उजुरीको कारबाही किनारा गर्दा अपनाउनुपर्ने कार्यविधिका सम्बन्धमा व्यवस्था गर्न बनेको ऐन, विपद् जोखिम न्यूनीकरण तथा व्यवस्थापन गर्न बनेको ऐन, कृषि व्यवसाय प्रवद्र्धन ऐन, सहकारी ऐन, शिक्षा ऐन, प्रशासकीय कार्यविधि नियमित गर्ने ऐन र आर्थिक कार्यविधि नियमित तथा व्यवस्थित गर्ने ऐन प्रस्तुत गरिएको थियो । परिषद्मा प्रस्तुत सबै ऐनलाई कार्यपालिका बैठकले पारित गरी गाउँसभामा पेस गरिएको थियो । पेस गरिएका विधेयकलाई सभासदहरूले संसद् कै शैलीमा हात उठाएर तथा ध्वनि मतले पारित गरेका थिए । पारित भएको १५ दिनभित्र राजपत्रमा प्रकाशित गरी सबै ऐनलाई स्थानीय सरकारले कार्यान्वयन गर्नेछ । पारित भएपछि ऐनको आधारमा स्थानीय सरकारका कामलाई कार्यान्वयन गर्दै व्यवस्थित गर्न सजिलो पर्ने गाउँपालिका अध्यक्ष एकराज उप्रेतीले बताए । कतिपय कानुनी झन्झट थिए, अध्यक्ष उप्रेतीले भने, त्यसलाई ऐनले सम्बोधन गरेको छ । त्यसैगरी कार्यपालिकाबाट पारित भएका कार्यविधि तथा निर्देशिका पनि परिषद्मा प्रस्तुत गरियो । कार्यविधि तथा निर्देशिका मनहरी गाउँपालिका२ का अध्यक्ष तथा विधेयक समितिका संयोजक आनन्द घलानले प्रस्तुत गरे । मनहरी गाउँपालिकाले एक वर्षभित्र चार डिप बोरिङमार्फत ३ हजार घरधुरीलाई पिउने पानी उपलब्ध गराएको छ ।"
बनेन जातीय संग्रहालय,"इलाका वन कार्यालय मच्छेनारायणका वन अधिकृत जगदीश रेग्मीले उक्त क्षेत्रमा संरचना बन्ने स्थानका रूख मात्र काटिने जानकारी दिए । ती रूख नापेर काट्न सिफारिस गरिने जानकारी दिँदै उनले भने, त्यहाँ नियमित रूपमा रूखमा चिनो लाउने कार्य भइरहेको छ । २ सय २० सल्लाका रूख नाप्ने र चिनो लाउने काम भइसके, लगभग २ सय जति अझै बाँकी छन् । काठका किला गाडिइसकेको उनले बताए ।"
चीनले सडकखण्ड विस्तार गर्ने,कलंकीदेखि महाराजगन्जसम्मको सडक विस्तार गर्ने विषयमा सडक विभागले नै सम्भाव्यता अध्ययन गरेको थियो । अध्ययन प्रतिवेदन चिनियाँ सांघाई कन्स्ट्रक्सन कम्पनीलाई उपलब्ध गराइसकेको छ । २०२७ मा चीन सरकारकै अनुदानमा २७ किमि चार लेनको चक्रपथ निर्माण भएको थियो । १० वर्षभित्रमा ८ लेनको चक्रपथमा ६२ मिटर चौडाइ र नौवटा आकाश पुल निर्माण हुनेछन् । यसका लागि १३ अर्ब रुपैयाँभन्दा बढी लाग्ने विभागले प्रारम्भिक अनुमान छ ।
ट्रिपरको ठक्करबाट ३ जनाको मृत्यु,मृतकका आफन्तले ट्रिपर चालकलाई पक्राउ नगरेसम्म शव नउठाउने भने पनि भक्तपुर अस्पतालममा शव राख्न सक्ने अवस्था नरहेपछि शिक्षण अस्पताल महाराजगन्ज पठाएको प्रहरीले जनाएको छ । मृतकको आफन्त मुलुकबाहिर भएकाले तत्कालै पोस्टमार्टम नभएको डीएसपी श्रेष्ठले बताए । ट्रिपर चालक फरार छन् ।
लागूऔषधसहित पक्राउ,"काठमाडौं (कास) प्रहरीले लागूऔषधसहित दुई जनालाई पक्राउ गरेको छ । पक्राउ पर्नेमा नागार्जुन नगरपालिका घर भएका ३१ वर्षीय विजय प्रधान र बुटवलका ३० वर्षीय ताराबहादुर थापा छन् । प्रधानलाई मंगलबार सेल्फी डाँडाबाट १ ग्राम ब्राउन सुगरसहि पक्राउ गरिएको हो । थापालाई नागढुंगामा गाडी चेक गर्ने क्रममा झोलामा लुकाई ल्याएको नुर्फिन, फेनारगन र डाइजेपामसहित बुधबार पक्राउ गरिएको हो ।"
दुई जनाको मृत्यु,काठमाडौं (कास) रामकोट घर भएका ७० वर्षीय रामबहादुर तामाङको भीरबाट लडेर मृत्यु भएको छ । मंगलबार भैरव मन्दिरनजिकको भीरबाट लडेको अवस्थामा फेदमा उनको शव भेटिएको हो । यसैगरी गोठाटारमा निर्माणाधीन घरको ढलान गर्ने क्रममा काभ्रेका ४० वर्षीय हरि श्रेष्ठको मृत्यु भएको छ । करेन्ट लागेपछि घाइते भएका उनको उपचारका क्रममा उनको मृत्यु भएको हो ।
मोटरसाइकल दुर्घटनामा,काठमाडौं (कास) दुई मोटरसाइकल एकआपसमा ठोक्किँदा एक वृद्धाको ज्यान गएको छ । शंकरदेव क्याम्पस अगाडि मंगलबार बा ५७ प ६३११ र बा २९ प २६०८ नम्बरको मोटरसाइकल ठोक्किँदा पुतलीसडक घर भएका प्रमोदवीर सिंह कंसाकार र ७० वर्षीय पूर्णकेशरी कंसाकार घाइते भएकोमा पूर्णकेशरीको उपचारका क्रममा मृत्यु भएको हो । ६३११ नम्बरको मोटरसाइकल चालक प्रहरी नियन्त्रणमा छन् ।
चेन्नाई आईपीएल फाइनलमा,आईपीएलको फाइनल २७ मेमा मुम्बईको वाङखडे मैदानमा हुनेछ ।
ह्विलचियर लिग बास्केटबल हुने,"२९ दिन चल्ने प्रतियोगितामा पुरुषतर्फ आर्मी क्लब, जावलाखेल ह्विलचियर स्पोर्ट्स क्लब, ह्विलचियर स्पोर्ट्स एसोसिएसन, बोधिसत्व इन्टरनेसनल एसोसिएसन, नेपाल स्पाइनल कर्ड इन्ज्युरी स्पोर्ट्स एसोसिएसन, स्पाइनल इन्ज्युरी रिहाबिलिटेसन सेन्टर, पोखरा ह्विलचियर टिम, नेपालगन्ज ह्विलचियर बास्केटबल टिम र चितवन ह्विलचियर बास्केटबल टिमले प्रतिस्पर्धा गर्नेछन् । महिलातर्फ ह्विलचियर स्पोर्ट्स एसोसिएसन, बोधिसत्व, नेपाल स्पाइनल कर्ड इन्ज्युरी स्पोर्ट्स, जावलाखेल ह्विलचियर स्पोर्ट्स क्लब र महिला ह्विलचियर बास्केटबल एसोसिएसनले सहभागिता जनाउने छन् ।"
खेलाडी छनोट सुरु,खेलाडी छनोटका लागि प्रशिक्षक नवीन सिंह र उमेश उपाध्याय जलेश्वर पुगिसकेका छन् । खर्च अभावले व्यवस्थापन मिलाउन समस्या परेको राजीव झाले जनाए ।
सन्दीपलाई कार,सोही अवसरमा यती कार्पेटले सन्दीपलाई नगद १ लाख रुपैयाँसहित सम्मान गरेको थियो ।
शिवराम र भुवनबीच उपाधि टक्कर,सूर्य नेपाल प्रिमियर गल्फशिवराम दिन भुवन७२ पहिलो ६८६५ दोस्रो ७३६८ तेस्रो ६४२०५ कुल २०५
रूपन्देही सेमिफाइनलमा,बिहीबार आर्मी र भेरीगंगा स्पोर्ट्स क्लब तथा केसीटीसी र एबीसी स्पोर्टसबीच प्रतिस्पर्धा हुनेछन् ।
आयुश र सुनिरालाई स्वर्ण,"यू१२ गल्र्सतर्फ शुभाङगीलक्ष्मी शाह र अजा रेग्मी फाइनल भिड्ने छन् । सेमिफाइनलमा शुभाङगीले इभा अधिकारी र अजाले आइसा डोल्कर गुरुङलाई ६३, ६४ को समान नतिजामा हराए । यू१४ ब्वाइजमा आर्यन गिरी र चिराग तिमल्सिनाले उपाधि भिडन्त गर्नेछन् । आर्यनले कुवेहाङ राईलाई ६१, ६३ ले र चिरागले प्रितम परियारलाई ६२, ६४ ले हराए ।"

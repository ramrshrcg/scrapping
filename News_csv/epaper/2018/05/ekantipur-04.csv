शीर्षक,विवरण
पहेंलो सुनको कालो धन्दा,"यसरी ओसाथ्र्यौं : मोहन काफ्ले म सुरुमा १५ दिनजति चूडामणि उप्रेतीको सवारी चालक भएर काम गरें । पछि उनले एयरपोर्टको काम हेर भनेर जिम्मा लगाइदिए । सुन ल्याउने व्यक्ति एयरपोर्टको भित्री गेटबाट बाहिर निस्केपछि चूडामणिले सुन ल्याउने व्यक्तिको फोटो र हुलिया मोबाइलमा पठाइदिन्थे । म र भोजराज भण्डारीले सोही आधारमा कालो झोलामा सुन बोकेर बाहिरिने मान्छेबाट सुन बुझेर ट्याक्सीमा राखी भित्री गेटबाट बाहिर निकाल्थ्यौं । अनि चूडामणिले सुन ल्याउनेलाई दिने भनेको रकम थमाइदिन्थ्यौं । त्यहाँबाट हामी गौशालातिर जान्थ्यौं । चूडामणि र सनम शाक्य पशुपति भिजनअघि प्राइभेट गाडीमा हामीलाई कुरिबसेका हुन्थे । हामी ट्याक्सीबाट उत्रेर सुनको झोलासहित अर्को गाडीमा चढेर मित्रपार्कको ओरालोसम्म पुग्थ्यौं । त्यसपछि उनीहरू गाडीबाट उत्रेर कता लाग्थे, थाहा भएन । हामी भने सुनसहित भोजराजको कोठामा पुग्थ्यौं, चाइनिज क्यासेटभित्र भएको सुन निकाल्थ्यौं । सो सुनबारे चूडामणिलाई जानकारी गराएपछि उनीहरूले आधा सुन लगेर बानेश्वरस्थित प्रमोद श्रेष्ठको घरमा बुझाउँथे । बाँकी सुन म, भोजराज र चूडामणिले दरबार दोहोरीमा लगेर हरि खड्काकोमान्छे रामहरि कार्कीलाई बुझाउँथ्यौं । (बयानको सम्पादित अंश)"
पहेंलो सुनको कालो धन्दा: बयान सुरु,"अदालतले बयान लिन बाँकी रहेकामा पूर्वडीआईजी गोविन्द निरौला, एसएसपी दिवेश लोहनी, एसपी विकासराज खनाल, डीएसपीद्वय प्रजित केसी र सञ्जय राउत, सई बालकृष्ण सञ्जेल र जवान विष्णुबहादुर खडका छन् । उनीहरूविरुद्ध संगठित अपराध, सुन तस्करी र तस्करीमा संलग्नलाई भगाउन सहयोग पुर्याएको आरोप छ । त्यसैगरी, विमानस्थलका कर्मचारीहरू लालबहादुर मगर, हेमन्त गौचन, वीरेन्द्रमान श्रेष्ठ, सम्बिर तोलांगे, बालकृष्ण श्रेष्ठ, दोरम खत्री, कपिलराज पुरी, गोपाल श्रेष्ठ, पुण्य लामा, राजन थापा, राजु महर्जन, अमर डंगोल, तुलाराम थारू र व्यापारीहरू महावीर गोल्यान, राजेन्द्रमान शाक्य र राप्रपा नेता भुजुङ गुरुङको बयान लिन बाँकी छ । उनीहरूविरुद्ध आपराधिक समूह स्थापना गरी सञ्चालन गरेको, सुनको अवैध कारोबार गरेको, अपहरण, शरीर बन्धक र कर्तव्य ज्यान मुद्दा दर्ता छ ।"
धमिराले खायो क्यान्सरको औषधि,औषधिको कार्टुनलाई सामान्य तरिकाले भुइँमा नै राखेका कारण चिसोले धमिरा लागेको हो । अझै पनि त्यसैगरी औषधि भुइँमै राखिएका छन् । ग्लिभिक खाने बिरामी ९ सय ८ जना रहेको अस्पतालले उपलब्ध गराएको विवरणमा उल्लेख छ । म्याक्स फाउन्डेसनकी नेपाल प्रतिनिधि श्वेता अग्रवालले औषधि ड्यामेज भएको विषयमा आफूले पनि जानकारी पाएको तर थप विवरण टेलिफोनमा दिन नसक्ने बताइन् । धमिराले खाएको ग्लिभिक सेतो प्लास्टिकमा पोको पारेर बिहीबारसम्म अस्पतालको नि:शुल्क औषधि वितरण काउन्टरमै राखिएको थियो ।
डा केसीका ४ माग,"यस्तै, पूर्वप्रधानन्यायाधीश गोपाल पराजुलीमाथि छानबिन गरेर उचित कारबाही गर्न माग गर्दै डा केसीले हाल प्रधानन्यायाधीश नियुक्तिमा भइरहेको राजनीतिक चलखेल तुरुन्त अन्त्य गर्दै न्यायिक मर्यादा कायम राख्नसमेत सरकारसँग माग गरेका छन् ।"
दाताको ऋणमा रजगज,"कुनै संस्था र व्यक्तिलाई उनीहरूले पेस गरेको बिलभन्दा बढी भुक्तानी दिएको समेत पाइएको छ । परामर्श सेवाका अन्तर्राष्ट्रिय टिम लिडर रिचार्ड बोनोकोस्कीलाई आवास र हवाई यात्रा सम्बन्धमा पेस गरेको बिलभन्दा बढी भुक्तानी दिइएको पाइएको छ । नियमित कामका लागि सम्झौतामा उल्लेख नभएको पद खडा गरी ४० लाखभन्दा बढी खर्च गरिएको छ । परियोजनामा आवश्यकभन्दा बढी सामान खरिद गर्ने गरेको पनि पाइएको छ । कुनै सामान खरिद गर्नुअघि आवश्यकता हो वा होइन, पहिचान गर्नुपर्ने हुन्छ । खर्च नै नभएका र केही सामान बढी खरिद गरी मौज्दात राख्ने गरिएको स्रोतले जनाएको छ । कार्यालयमा चालक र कार्यालय सहयोगीसहित २९ जना कर्मचारी छन् तर, परियोजनामा डेस्कटप २९ र ल्यापटप ५४ वटा खरिद गरेका छन् । गत वर्ष पनि थप ३ ल्यापटप र ३ थान डेस्कटप खरिद गरिएको छ ।"
शिक्षा विभागमा तालाबन्दी,"विभागका कर्मचारीहरूले तालाबन्दीभन्दा पनि छलफलबाट समस्या समाधान गर्न आग्रह गरेका थिए । अनेरास्ववियु, नेविसंघ, अखिल क्रान्तिकारी र अखिल छैटौंले विभागसहित देशभरका शिक्षा विकास तथा समन्वय इकाइको कार्यालयमा तालाबन्दी गरिएको जनाएका छन् । निजी विद्यालयहरूले शैक्षिक सत्रको सुरुमा बढाएको शुल्क फिर्ता नगरे अर्को चरणको आन्दोलन घोषणा गरिने विद्यार्थी संगठनहरूले चेतावनी दिँदै आएका छन् । बुधबार प्याब्सन र एनप्याब्सनको कार्यालयमा तालाबन्दी गरिएको थियो । निजी विद्यालयहरू सञ्चालन र नियमनको जिम्मा स्थानीय तहलाई दिइएका कारण शुल्क अनुगमनमा कडाइ गर्न नसकिएको शिक्षा मन्त्रालयका अधिकारीहरूले बताएका छन् ।"
बझाङमा बाढी,"दुई घन्टामै २ सय रोपनी जग्गा पुरियो होला, थलारा गाउँपालिकाको मालुमेलाका सिद्ध खडकाले भने, एकै पटक पहिरो आएजसरी माटो र ढुंगा खेतमा थुप्रिए । एकदुई घन्टा अरू वर्षा भएको भए गाउँ नै बग्ने थियो । जिल्लाभर २ हजार रोपनीभन्दा बढी खेत पुरिएको प्रारम्भिक जानकारी आएको जिल्ला कृषि विकास अधिकृत गंगादत्त अवस्थीले बताए ।"
ओलीदाहाल सघन वार्ता,पहिलो एकता महाधिवेशनबाट आफू अध्यक्ष हुने सुनिश्चितता दाहालले खोजेका छन् । तर महाधिवेशनको विषय अहिले नै टुंग्याउन नसकिने धारणा एमाले पक्षको छ । एमाले नेता माधव नेपालसमेत एकतापछिको महाधिवेशनमा उम्मेदवार बन्न सक्ने भएकाले अहिले नै आफ्ना पक्षमा कुनै सहमति गराउन सकिन्छ कि भन्ने दाहालको जोड छ । नेता नेपालसँग समेत दाहालले छुट्टै एकल भेट गर्नुका पछाडि यही कारण पनि लुकेको अनुमान छ ।
प्रदेशमा दुईतिरबाट कर्मचारी,"संघीय मामिला तथा सामान्य प्रशासन मन्त्रालय प्रवक्ता रुद्रसिंह तामाङ कर्मचारी नदोहोरिएको दाबी गर्छन् । प्रदेश र स्थानीय तहको काम हाम्रोअन्तर्गत नै रहन्छ, उनले भने, स्थानीय तहलाई संघीय मामिला मन्त्रालयले आफ्नो शाखा कार्यालयजस्तो बुझेको छ, संघीयता कार्यान्वयन गर्ने जिम्मेवारी सबैको हो । यहाँ तेरोमेरो भन्ने नै होइन ।"
बेलायती सांसद आउँदै,"लन्डन (कास) बेलायती सांसदहरूले आगामी मे ६ देखि १२ तारिखसम्म नेपाल भ्रमण गर्ने भएका छन् । ब्रिटिस ग्रुप अन इन्टरपार्लियामेन्ट्री युनियनका सदस्य नाइजल इभान्स नेतृत्वको टोली नेपाल जान लागेको हो । संयुक्त अधिराज्यका लागि नेपाली राजदूत दुर्गाबहादुर सुवेदीले बुधबार ब्रिटिस संसद् सदस्य नाइजल इभान्स तथा प्रतिनिधिमण्डलका सांसदहरू केरी म्याकार्थी, लर्ड ढोलाकिया र युनियनकी इमिली डेभिससँग भ्रमण तयारीबारे छलफल गरे ।"
महासंघको प्रभातफेरी,काठमाडौं (कास) नेपाल पत्रकार महासंघले बिहीबार विभिन्न कार्यक्रमसहित विश्व प्रेस स्वतन्त्रता दिवस मनाएको छ ।काठमाडौंमा बिहान बबरमहलबाट बानेश्वरसम्म प्रभातफेरी गरिएको थियो भने अपराह्न अन्तरक्रिया राखिएको थियो । महासंघ अध्यक्ष गोविन्द आचार्यले प्रेस स्वतन्त्रताको व्यावहारिक अभ्यासका लागि प्रेस जगत् सचेत हुनुपर्ने बताए ।
ईपीजी प्रतिवेदनले द्विपक्षीय सम्बन्ध तय गर्छ,"प्रधानमन्त्रीका राजनीतिक मामिला सल्लाहकार विष्णु रिमालले भ्रमणका क्रममा हुने छलफल पुराना परियोजनालाई कसरी कार्यान्वयनमा लैजाने भन्नेमा नै केन्द्रित हुने बताए । हामी धेरै विषयमा छलफल गरिरहेका छौं । प्रधानमन्त्री ओलीको भारत भ्रमणमा भएका कतिपय छलफललाई यहाँ निरन्तरता दिने र केही गर्न सक्ने कामहरू अघि बढाउने पक्षमा छौं, रिमालले भने ।"
फेरिँदै गन्धर्व जीवनशैली,"समुदायका अगुवा शिवजी गायकका अनुसार ०६८ सालको जनगणनाअनुसार गन्धर्वको जनसंख्या ६ हजार ७ सय ८० छ । ०५८ मा ५ हजार ८ सय ८७ थियो । जसमा ४१ दशमलव १ प्रतिशत गन्धर्व भूमिहीन छन् । केही युवा भने पेसा छाडेर रोजगारीको सिलसिलामा खाडी मुलुक पुगेका छन् । पहिलेभन्दा अहिले पेसा व्यवस्थित हुँदै गएको छ, उनले भने, गन्धर्व समुदायको चिनारी सारंगी लोप हुनबाट जोगाउन सरकारको सहयोग आवश्यक छ ।"
बढ्दै डढेलोका घटना,"डढेलोले बर्सेनि वन नष्ट गर्दा मूल्यवान रूख, वन्यजन्तु र जैविक विविधतामा समेत असर पर्ने गरेको छ । डढेलो नियन्त्रणका लागि वन मन्त्रालयले २०६७ मा तयार गरेको रणनीतिसमेत प्रभावकारी कार्यान्वयन हुन नसकेको शर्माको अनुभव छ । रणनीति बन्यो तर प्रभावकारी कार्यान्वयन हुन सकेन, उनले भने, डढेलो नियन्त्रण गर्ने संरचना तयार नै नहुनु दु:खद हो । डढेलो नियन्त्रण गर्नु हरेकको दायित्व हो भन्ने बुझाइ विकास हुनुपर्यो ।"
३३ किलो सुन कहाँ छ ?,"जिल्ला अदालत, मोरङमा एकै दिन यति धेरै जनाविरुद्ध मुद्दा दायर भएको यो पहिलो घटना भएको दुलालले बताए । अभियोगअनुरूपको दसीप्रमाण हेरेर मुद्दा दर्ता गर्न झन्डै तीन घण्टा लागेको थियो । एउटै इजलासमा पालैपालो बयान सकिन तीन दिनसम्म लाग्ने उनले बताए । आरोपीको अदालतमा बयान नसकुन्जेल बोल्नसमेत समय छैन, मोरङका प्रहरी प्रमुख एसपी अरुण बीसीले भने, प्रहरीले बयान गराएको कागजातको पहाड खडा भएको छ ।"
ओमनमा नेपाली युवती बलात्कार प्रकरण: ६ बंगालीसँग बयान सुरु,"ती युवती २०७३ माघ ३ मा भारतको नयाँदिल्लीयूएई हुँदै ओमन पुगेकी थिइन् । मस्कटस्थित एक ओमनी नागरिकको घरमा काम गर्दै आएकी उनलाई खाना नदिने, पिट्ने, तलब नदिने भएपछि गैरकानुनी हैसियतमा स्पोन्सर छाडेर बाहिर बस्दै आएकी थिइन् ।"
रेबिज रोक्न आह्वान,"भाइरसद्वारा हुने रोग रेबिज विश्वका एक सय ५० भन्दा बढी देश र क्षेत्रमा हुन्छ । यो रोगको लक्षण देखिएपछि प्राणघातक हुन्छ । मनुष्यमा हुने रेबिजको संक्रमणअन्तर्गत कुकुरबाट हुने यो रोगको संक्रमण ९९ प्रतिशत हो । शंकास्पद पागल जनावरबाट टोकिएका ४० प्रतिशत १५ वर्षमुनिका बालबालिका हुने गर्छन् । खोप उपलब्धता, टोकाइपछिको उपचारले रेबिज शतप्रतिशत रोक्न सकिन्छ ।"
चीन पठाइने चारै गैंडा समातिए,गैंडाहरूलाई विशेष खोरमा राखेर विमानबाट चीन पठाइनेछ । नेपालमा ठूलो एकसिंगे गैंडा पाइन्छ । यस्तो गैंडा प्राकृतिक बासस्थलमा नेपाल र भारतमा गरी २९ सयको हाराहारीमा छन् । नेपालमा सबैभन्दा धेरै गैंडा चितवन निकुञ्ज र यस आसपासको जंगलमा पाइन्छ । देशभर ६ सय ४५ एकसिंगे गैंडा रहेकामा चितवन निकुञ्ज र वरपरको जंगलमा ६ सय ५ गैंडा रहेको ३ वर्षअघिको गणनाले देखाएको थियो ।
लगनअघि भाग्नेविरुद्ध मुद्दा,गत माघ २२ मा छिमेकी महिलासँग विवाहको टुंगो भएर सबै तयारी पूरा भएको अवस्थामा उनी अघिल्लो रात एकाएक घरबाट बेपत्ता भएका थिए । जन्ती हिँड्न १२ घण्टाअघि बेपत्ता भएपछि उनी अपहरणमा परेको शंका गरिएको थियो । आफन्त र प्रहरीले खोज्दै जाँदा उनी आफूखुसी हिँडेको र भारतको गोरखपुरमा बसेको पत्ता लागेको थियो । उनी गत मंगलबार आफैं गैंडाकोट प्रहरी कार्यालय आएका थिए । घटनाको ३ महिनापछि उनीविरुद्ध मुद्दा दर्ता गरिएको प्रहरीले बुधबार जनाएको छ ।
नबरालियोस् अनुसन्धान,"अभियोग लागेको व्यक्ति पछि निर्दोष ठहरिएमा उसको सामाजिक छविमा लाग्ने दागको क्षतिपूर्ति मिल्ने गरीको कानुनी व्यवस्था हामीकहाँ छैन । यो हदको संगठित तस्करी केही प्रहरी अधिकारी र विमानस्थलका कर्मचारीको मिलेमतोको भरमा मात्रै भइरहेको छ कि यसका पछाडि अन्य राजनीतिक साँठगाँठ पनि छ भन्ने निकै ठूलो प्रश्न छ । समितिले आफ्नो अनुसन्धानको सुई यतातिर पनि सोझ्याउन आवश्यक छ । समितिमाथि यति ठूलो प्रकरणलाई छानबिन गरी टुंग्याउनुपर्ने जति ठूलो अभिभारा छ, त्यति नै बरालिनबाट रोक्नु पनि कम चुनौतीपूर्ण छैन । आस गरौं, यो रहस्यमय प्रकरणमा समितिले वास्तविक दोषीहरूलाई कानुनी कठघरामा उभ्याउनेछ । यस काण्डका दोषीलाई कडाभन्दा कडा कारबाही दिलाउन समिति सफल हुनैपर्छ, तब मात्र भविष्यमा यस्ता घटनाको पुुनरावृत्तिमा कमी आउनेछ ।"
"वाम एकता : के हो, के होइन ?","माओवाद र लेनिनवाद दुबै मिलाएर एउटा साझा वाद बनाउन त एमालेबाट घनश्याम भुषाल र माओवादीबाट राम कार्कीलाई जिम्मा दिएको खण्डमा त्यो एक दिनको प्राज्ञिक काम हो अरू व्यवहार मिलेको खण्डमा । जहाँसम्म वाम एकता गराउन चीन लगायत अरू कसैको भूमिका थियो र छ कि भन्ने बारेमा केसम्म होला भने एकता भए राम्रो भनेर चीनको सद्भाव र समर्थन थियो होला । त्यसै पनि आफूसँग नजिक भनेर चिनिएका र सरकारमा आउने शक्तिलाई उसको समर्थन छ र थियो भनेर बुझ्न सकिन्छ । भारतले सकेसम्म यो हुन नदिन कोसिस गरेको थियो । रोक्न नसकेपछि उसले आफ्नो प्रभावको सीमा बुझेर यसलाई स्वीकारेको छ, यद्यपि अन्तिमसम्म रोक्न उसले कोसिस गर्न सक्छ । वाम एकताको प्रयास के हो र यो अब कता जाला भनेर बुझ्ने मापदण्ड निम्न कुरामात्र हुन् पार्टी सत्ताको लेनदेन, एकता हुँदा दुबैतर्फका नेताहरूको निकट भविष्यको भूमिकाप्रतिको निश्चितताअनिश्चितता, यही संसद रहने अवधिका सत्ता सम्भावना र अर्को संसद बन्ने बेलासम्मको आआफ्नो शक्ति र सीमाको आंँकलन । त्यसभन्दा बाहेक यहाँ कुनै विचारधारात्मक बहस, सम्मान, सिद्धान्त वा सबै वामपन्थी मिल्नुपर्छ भन्ने आदर्शको अनुशरण आदिजस्ता कुरा केवल भनिने कुरामात्र हुन्, जसरी यस्ता कुराहरू दशकौंदेखि सधैंभरि केवल भनिएको मात्र छ ।"
कानुन रक्षक नै भक्षक !,"पक्राउ परेका २९ जनाले एकअर्कालाई पोलेका आधारमा दोषी ठानेरै अदालत लगिएका छन् भने फरार आरोपी ३४ जनाले अरू कतिजना पोल्ने वा चिस्याउने हुन् भन्ने अनुमान गर्नसक्ने अवस्थामा आयोग नै छैन । अपराध गर्ने जोकोहीलाई दण्डित गर्नुपर्छ भन्नेमा कसैको पृथक मत छैन । तर प्रहरी अनुसन्धानको सुनिजानेको कुरालाई प्रमाण मानेर केलाउने प्रक्रिया र अदालतले देखिजानेको सत्यतथ्यका आधारमा केलाउने प्रक्रिया पक्कै केही पृथक र भिन्न होलान् । तर ३३ किलो सुनको जम्मा बजार मूल्य १७ करोड रहेछ भने बिगो भने १७ सय करोड अर्थात १७ अर्ब रुपैयाँभन्दा बढी रहेको मागदाबी सार्वजनिक पनि गरेको देखियो । यहाँ अपराध त भएको छ नै, तर अपराधभित्र पनि डरलाग्दो राजनीतिले काम गरेको छ । श्यामसुन्दर कुइँकेलहाँडीगाउँ, काठमाडौं"
आफ्नै भुमरीमा कांग्रेस,"अर्कोतिर कांग्रेस अहिले प्रतिपक्षमा छ । संसदमा प्रतिपक्षको ठूलो भूमिका हुन्छ, सरकारमा सकारात्मक खबरदारी गर्नुपर्ने दायित्व पनि कांग्रेसमा नै छ । तर यस्तो महत्त्वपूर्ण समयमा पनि अनुभवी र प्रतिपक्षी कांग्रेस पार्टीका सभापतिले आफ्ना नेता तथा कार्यकर्तालाई अगाडि राखेर बृहत छलफल गरी चर्चामा आएको विशेष महाधिवेशन बोलाएरै भए पनि अगाडि बढ्नुपर्ने महत्त्वपूर्ण घडीमा अझै पनि केवल विजयी वाम गठबन्धनलाई सत्तोश्राप गरेर हिँड्न सुहाउँछ र ? त्यसकारण अब त कांग्रेसले आफ्ना कार्यकर्ताको माग बमोजिम विशेष महाधिवेशन वा जनमत नै गरेर भए पनि नयाँ नेतृत्वको चयन गरी कांग्रेसलाई गतिलो निकास दिनुपर्छ । यसरी कांग्रेसले ओजिलो प्रतिपक्षको भूमिका निर्वाह गर्नुपर्ने बेलामा आफ्नै भुमरीमा रुमल्लिएर इतिहासमा सीमित हुन खोजेको हो ? गंंगाराज अर्यालपणिनी८, पाली, अर्घाखाँची"
मोदी भ्रमणको आध्यात्मिक पाटो,"२ दिने भ्रमणको लागि तेस्रोपटक नेपाल आउन लागेका भारतीय प्रधानमन्त्री नरेन्द्र मोदीको नेपाल आकर्षणलाई यतिबेला विभिन्न दृष्टिकोणबाट विश्लेषण गर्नु जरुरी छ । अहिलेसम्मको कार्यकालमा मोदीले एउटै देशको ३३ पटक भ्रमण गरेको रेकर्ड पाइँदैन । नेपालका प्रधानमन्त्रीको वर्षैपिच्छे जसो भारतको भ्रमण गर्ने परम्परा रहे पनि हामीलाई माखोसम्म नगनी मोदी अघिका भारतीय समकक्षीले १७ वर्षसम्म यता पाइलो नटेकेको, टेढो आँखाले हेर्ने गरेको र दिल्लीबाट कैंची मारिरहने गरेको सन्दर्भले राष्ट्रवादी नेपालीको मुटुमा काँडाले घोचेको अनुभूति गराएकै हो । यता पछिल्लो समयको भारतीय नाकाबन्दी होस् या सीमाक्षेत्रमा देखिइरहने तनाव नै किन नहोस्, सिकार बन्ने निरीह जनता नै हुन् । यहाँनिर प्रश्न उठ्छ, राजनीतिक र कूटनीतिक असफलताको परिणति नाकाबन्दी हो कि होइन ? नेतृत्व जुँगामा ताउ लगाएर बस्ने अनि पीडित जनताले लाठी चलाएको भरमा सीमाको सुरक्षा हुन्छ ? अहिले यावत प्रश्न मनमा खेलाउँदै मोदीको स्वागतमा जुट्नुको विकल्प पनि देखिँंदैन । धर्ममा अटल आस्था र विश्वास राख्ने भारतीय प्रधानमन्त्रीको आउँदो भ्रमणले हाम्रा महत्त्वपूर्ण धार्मिक स्थलहरूको प्रसिद्धि बढ्ने कुरामा दुईमत रहँदैन । उनको भ्रमणबाट एकातिर राष्ट्रिय, अन्तर्राष्ट्रिय पहिचान बनाएर पनि फोहोरी सहरको रूपमा परिचित जनकपुरको काँचुली फेरिने सम्भावना देखिन्छ भने अर्कोतिर पशुपतिनाथ र मुक्तिनाथको प्रसिद्धि पनि उचाइमा पुग्ने निश्चित छ । मोदीकै भ्रमणको सेरोफेरोमा सञ्चार माध्यमहरूले ३ वटै धार्मिक स्थलहरूको प्रचारप्रसार अरू बढाउनसके पछिका दिनमा धार्मिक पर्यटकहरूको संख्या उल्लेख्य ढंगबाट बढ्ने निश्चित छ । डा भुवनेश्वर शर्माचन्द्रागिरि२, काठमाडौं"
सडकको सास्ती,"राजधानीका सडकको अवस्था त यस्तो छ भन्ने राजधानी बाहिरका जिल्लाको सडकको अवस्था कस्तो होला ? मुखले मात्र म यसो गर्छु, उसो गर्छु भनेर हुँदैन, काम गरेर देखाउनुपर्छ । सडक फराकिलो बनाउने नाममा अरूको घर भत्काएर असरल्लै छाड्ने प्राधिकरणका अध्यक्षलाई अनुरोध छ, कम्तीमा भत्काइएका संरचना त बनाउनुहोस्, अनि अरू भत्काउनु होला । जताततै भत्काएर असरल्लै किन छाडनु हुन्छ ? विकास विरोधी कोही पनि छैनन् । तर विकासका नाममा कसैलाई सुकुम्बासी बनाइन्छ भने त्यो पनि सहने कुरा भएन । विकास हाम्रो साझा एजेन्डा भन्ने दलहरूलाई राजधानीको बाटोको अवस्थाप्रति किन ध्यान जान सकेन ? जनता देशका मालिक हामी उनका सेवक भन्ने नेताहरू जनताको समस्याप्रति सधैं बेखबर किन बन्छन् ? एक दिन होइन, दुई दिन होइन, आज बन्ला छ्रैन, भोलि बन्ला छैन, बौद्धदेखि साँखुसम्मको सडक कहिले बन्ने हो ? थाहा छैन । सधैं हामी यही हिलाम्मे, धुलाम्मे सडकमा हिँड्नुपर्ने हो ? के कारणले सडक बनिरहेको छैन ? यसको उत्तर चाहियो, सरकार । घाम लाग्यो भने धुलो उडेर बसिटिक्नु हँुदैन, पानी पर्यो भने हिलाम्मे भएर हिँडिसाध्य छैन । गर्नु के ? भन्ने कसलाई ? हाम्रो आवाज किन सुनिँदैन ? पत्रिका मार्फत हामीले धेरैपटक आफ्ना समस्या उजागर गरिसकेको छांै । तर सुन्नेवाला कोही छैन । पुरुषोत्तम घिमिरेजोरपाटी, काठमाडौं"
फेवाताल सुकाउन खोज्नेहरू,"नेपालमा हुन नसक्ने केही छैन भन्ने कुरा फेवातालको पानी मुनिको जमिन पनि व्यक्तिको नाममा दर्ता गरी लालपुर्जा वितरण भएको समाचार नै काफी छ । अब स्थानीय सरकारले खोला उकास कार्यक्रम र ऐलानी जग्गामा भएको अनियमितता छानबिन गरी यस्तो प्रकारका लालपुर्जा खारेज गर्नुपर्छ । चितवन जिल्लाका विभिन्न खोलानाला व्यक्तिको नाममा दर्ता छन् । पानी पनि बगेको छ, खोला मुनिको जमिन व्यक्तिको नाममा छ । यसरी लालपुर्जा लिने र दिने दुवै कानुनी रूपमा दोषी हुन्, संघीय सरकारले कानुनको कठघरामा अपराधीलाई ल्याउनसके केही नयाँ गर्यो भन्ने ठाउँ हुन्छ, नत्र जुन जोगी आए पनि कानै चिरेको उखान चरितार्थ नहोला भन्न सकिन्न । राजु गौतमखैरहनी, चितवन"
राम्रो बाटो,"खाने बेला खानेकुरा चपाएर खाऊसमय र परिवेश मिलाएर खाऊभुँडीलाई अनावश्यक बोझ दिनहुन्नजेजे पायो, त्यही फाल्ने डष्टबिन बन्नहुन्नपाउँदाखेरि डकारेर खान पनि हुन्नधेरै बेर खाली राखी खट्न पनि हुुन्नस्वस्थ जीवन बाँच्नलाई मिलाएर खाऊबिना तनाब टिभी, मोबाइल निभाएर खाऊसागसब्जी, पानी, फलफूल, अन्न, गेडागुडीमिलाएर खायो भने फुलिँंदैन भुँडी निरोगी भई बाँच्नुपर्छ, रमाउनुपर्छयो जीवनले राम्रो बाटो समाउनुपर्छ । कृष्ण कुम्पुरेधादिङ"
नरेन्द्र मोदीको तीर्थाटन,"ओलीको के हो, आत्मसमर्पण हो अथवा व्यावहारिकता, त्यो उनै जानुन् । यति भन्न सकिन्छ, भारत भने बदलिएको छैन । खेल्ने तरिका समय अनुसार अलि फरक होला, तर जे भइरहेको छ, कर्जन प्लान अनुसार नै भइरहेको छ । त्यसैले यो कोर्स करेक्सन होइन, हो त केवल माथि उल्लेख गरिएका विविध कारणले सार्क सम्मेलनका बेला हुन नदिएर थाती राखिएको अर्थात् नेपालको राजनीतिक परिस्थिति फेरिएपछि हुनगइरहेको भारतीय प्रधानमन्त्री नरेन्द्र दामोदरदास मोदीको तीर्थाटन ।"
नफेरिएको राज्यको चरित्र,"वास्तवमा चुनौती नेतृत्वमा प्रतिबद्धता र जनतामा उत्पादनशील गतिविधिमा सक्रिय संलग्नताको हो । प्रदेश र स्थानीय सरकारका नेतृत्व गर्नेहरूले पुरानै ढर्राको शानवानतिर र अल्पावधिको लोकप्रियता मात्र देखाउने चलनतिर लाग्ने हो भने जनताको आकांक्षा अनुरुपको परिवर्तन, समृद्धि र आमजनको उन्नयनको सपना साकार हुनसक्दैन । संघीय राज्य संरचनाको चरित्र पनि पुरानै ढर्राको समरुप हुन जान्छ । सामान्य दैनिकी बाहेक प्रदेश र स्थानीय सरकार नेतृत्व गर्नेहरूले लामो अवधिको दिगो र सन्तुलित योजना निर्माण र त्यसको निरन्तरताको प्रत्याभूतिका लागि सहमतीय विकास रणनीति तर्जुमा र कार्यान्वयनतर्फ केन्द्रित हुन आवश्यक छ । रोजगार, उत्पादन र त्यसले तत्काल जीवनस्तरमा हुनसक्ने स्तरोन्नति हुने कार्यक्रमहरूलाई प्राथमिकतासाथ अगाडि बढाउनु सहज र उपलब्धिमूलक हुनेछ । शिक्षा र स्वास्थ्य सेवालाई जनमुखी बनाउन छुट्टै रणनीति आवश्यक छ । व्यापार, पर्यटन जस्ता क्षेत्रको अभिवृद्धि विशेषत: पूर्वाधारहरूको निर्माणमा भर पर्छ । तत्काल कुनै हिसाबले पैसा कमाउन तम्सेका सक्रिय माफियाहरूले नीति निर्माता राजनीतिक तहलाई प्रभावित गरी आफू संलग्न क्षेत्रको नीति आफू अनुकूल बनाउने, सार्वजनिक क्षेत्रलाई निरुत्साहित गर्ने, लगानी गर्न चाहनेहरूको अगाडि बाधा खडा गर्ने कार्य गर्न सक्छन् । यसप्रति सतर्कता पनि नितान्त आवश्यक छ । वैदेशिक रोजगारबाट हुने आम्दानीले ग्रामीण जीवनस्तरमा परिवर्तन ल्याएको छ । यसको श्रेय सरकारलाई होइन, विदेशमा रगतपसिना बगाउने हाम्रा श्रमिकहरूमा जान्छ । तर यसरी भित्रिने रकमको अधिकांश हिस्सा बच्चाहरूको शिक्षा र उत्पादनशील गतिविधिमा लगानी हुन नसकिरहेको तथा त्यस्ता श्रमिकको परिवारका अन्य सदस्यहरूको आर्थिक गतिविधिमा कमी आएको प्रवृत्तितिर पनि सूक्ष्म ध्यानाकर्षण जरुरी छ । भ्रष्टाचार प्रयत्नहरूको अगाडि खडा हुने बाधाको पहाड हो । यसको नियन्त्रणप्रतिको प्रतिबद्धता र जरुरी संयन्त्रको निर्माण गर्नु पनि हाम्रो चुनौती हो । प्रदेश र स्थानीय सरकारले कार्यान्वयन पक्षमा ईगभर्नेन्सको प्रयोगले एकातिर भ्रष्टाचारलाई प्रभावकारी रूपमा घटाउन सक्छ भने अर्कोतिर निर्दोष राष्ट्रसेवक कर्मचारीहरूलाई अनाहक आरोपबाट सुरक्षित गरेर प्रोत्साहितसमेत गर्नेछ । यी तथ्यलाई विचार गर्दा आजको मूल चुनौती सही सहमतीय विकासको रणनीति निर्माण र त्यसलाई कार्यान्वयन गर्नु नै हो ।लाल राजपा नेपालका वरिष्ठ उपाध्यक्ष तथा राष्ट्रिय सभा सदस्य हुन् ।"
ज्युँदो बुद्धलाई जगाउने कि ?,"हुन पनि हो, मानव जातिले जस्तो व्यवहार गर्यो, त्यस्तै व्यवहार फिर्ता पाउँछ । तर मानव जाति मानव जातिकै संहारमा तल्लिन भयो । अनि आफैं अशान्त भयो र विश्वलाई पनि अशान्त पार्यो । जसका कारण विश्वमा अहिले सुरक्षाका नाममा हातहतियार, गोला, बारुद्ध, विभिन्न भयावह विस्फोटक पदार्थको निर्माण र किनबेचमा खर्बौं खर्च हुँदै आइरहेको छ । त्यो पैसा भोकमरी, गरिबी, शान्तिको लागि खर्च भए कति जाती हुन्थ्यो । तर हामीले कहिल्यै आफूभित्र सुतिरहेको बुद्धलाई जगाउने प्रयास गरेनौं । बुद्ध त ज्युँदो रूपमा हामीभित्रै छ । त्यसलाई जगाएर हामीले विश्व शान्तिको लागि एक पाइला भए पनि चाल्ने हो कि ?"
संंसद्को प्रभावकारिता,"संसद् र समितिका सदस्य तथा कर्मचारीहरूको कार्यदक्षता र कार्यक्षमता बढाउने जिम्मेवारी संसद्कै हो भन्ने बुझ्न जररी छ । यसमा सरकारको मुख ताकेर बस्ने होइन । अर्को कुरा, संसारभरि अधिकार र शक्ति लिने कुरामा संसद्ले पनि सरकारसित लड्नुपरेको उदाहरण छन् । नेपालमा यस्तो स्थिति नआओस् ।"
कृषिमा तोकिएको भन्दा आधा मात्र कर्जा,"राष्ट्र बैंकले यो व्यवस्थालाई मौद्रिक नीतिको अर्धवार्षिक समीक्षामार्फत नै खुकुलो बनाइसकेको छ । नयाँ व्यवस्थाअनुसार तोकिएका उत्पादनमूलक क्षेत्रमा एउटा बैंकले न्यूनतम सीमाभन्दा बढी कर्जा प्रवाह गरेको भए अर्को नपुर्याउने बैंकले सिधै किन्न पाउँछन् । तोकिएको सीमामा कर्जा प्रवाह गर्न नसक्ने वाणिज्य बैंकहरूले उक्त सीमाभन्दा बढी कर्जा तोकिएका क्षेत्रमा प्रवाह गरेका अन्य बैंकहरूबाट सम्बन्धित प्राथमिकता प्राप्त शीर्षकमा ऋण बुक गर्न पाउने व्यवस्था मिलाइनेछ, मौद्रिक नीतिको अर्धवार्षिक समीक्षामा उल्लेख छ । दिइएको समयभित्र कृषि क्षेत्रको निर्देशित सीमा पुर्याउन नसक्ने देखिएपछि सम्भावित विकल्पहबारे छलफल गर्न संघले शुक्रबार अन्तरक्रिया कार्यक्रम आयोजना गरेको छ । राष्ट्र बैंक र अर्थ मन्त्रालयका प्रतिनिधि डाकिएको उक्त कार्यक्रममा कृषि ऋणको अवस्था र निर्देशन पालनासम्बन्धमा छलफल हुने जानकारी प्राप्त भएको छ । ०७५ असारअघि नै कृषि ऋण सम्बन्धमा राष्ट्र बैंकबाट केही खुकुलो व्यवस्था आओस् भन्ने उद्देश्यले संघले कार्यक्रम आयोजना गरेको बुझिएको छ ।"
पाइपलाइनबाट डिजेल मात्रै ढुवानी,पाइपलाइन निर्माण भए पेट्रोलियम पदार्थको शुद्धता कायम राख्न र चुहावट नियन्त्रणमा पनि सहयोग पुग्नेछ । पाइपलाइनबाट आयात गर्दा प्राविधिक त्रुटि न्यून हुन्छ । भन्सार नाकामा हुने सवारी जाम र हडतालको मार पनि कम हुनेछ । यसबाट तेल बिना कुनै मिसावट अमलेखगन्ज डिपोसम्म आइपुग्छ । त्यसपछि वितरणका लागि भने टयांकर प्रयोग गर्नुपर्ने हुन्छ । पाइपलाइनमार्फत आयात हुँदा खर्च घटाउन पनि मद्दत पुग्ने निगमको दाबी छ ।
चिनियाँलाई सर्वेक्षण अनुमति,३ सय २१ मेगावाट क्षमताको भेरी नदी स्टोरेज आयोजना र ३ सय १० मेगावाटको तल्लो अरुण आयोजनाको सर्वेक्षणका लागि जलविद्युत् लगानी तथा विकास कम्पनीले आवेदन दिएको विभागले जनाएको छ । विभागले ४ हजार ६ सय ४१ मेगावाट क्षमताका १ सय ७२ वटा आयोजनालाई उत्पादन अनुमतिपत्र जारी गरेको छ ।
परिसूचक र कारोबार रकम दुवै बढे,परिसूचक बढे पनि कुल बजार पुँजीकरण पनि बढेर १६ खर्ब ३ अर्ब रुपैयाँ कायम भएको छ । उक्त दिन नेप्सेको वर्गीकरणमा क वर्गमा रहेका कम्पनीहरूको कारोबार मापक सेन्सेटिभ परिसूचक ०३९ र व्यापारमा आएका सबै कम्पनीहरूको सेयर कारोबार मापक फ्लोट परिसूचक ०४८ प्रतिशतले सकारात्मक रहे ।
ओमन जानेले पुन: श्रम स्वीकृति पाएनन्,"यो क्षेत्रबारे सरकारको ध्यानाकर्षण गराइसकेको छु । सम्बन्धित ठाउँमा पहल भइरहेको छ, उनले भनिन्, जतिसक्दो छिटो श्रम सम्झौता गराउने प्रयासमा छु । श्रम सम्झौता हुनासाथ धेरै समस्या सम्बोधन हुनेछ ।"
१५ दिनभित्र प्रतिवेदन पेस गर्न निर्देशन,उक्त अध्ययन प्रतिवेदनअनुसार काठमाडौंबाट सबैभन्दा टाढा पाँचखाल ५० किलोमिटर दूरीमा पर्छ भने सबैभन्दा नजिक साँगा भगवान् थुम्को २२ किलोमिटर दूरीमा पर्छ । उक्त प्रतिवेदनले ठूलोचौरमा सबै आन्तरिक वायुसेवा सार्न सकिने सुझाएको थियो । प्रतिवेदनले ठूलोचौर उपयुक्त भनेको थियो । यसपटक स्थानीयले ठूलोचौरमा विमानस्थल निर्माण गर्न नदिने भनेका छन् ।
लघुउद्यमीलाई बजार अभाव,कार्यक्रममा लघुउद्यम विकास कार्यक्रम तथा राष्ट्रिय कार्यक्रम प्रबन्धक रामजी न्यौपानले लघुउद्यमले बाहिर नदेखिए पनि मुलुकको आर्थिक विकास ठूलो योगदान दिने बताए ।
"धावनमार्ग, टर्मिनल भवन र टावर धमाधम","पछिल्लोपटक आयोजनाको कामले गति लिएपछि अहिले बैंक पनि सकारात्मक देखिएको छ । गत डिसेम्बरदेखि भुक्तानी रोकेको एडीबीले मार्च र अप्रिलमा आयोजनास्थलमा आई अनुगमन र निरीक्षण गरेको थियो । आयोजनाले पछिल्लो समयमा गति लिएपछि निजी लगानी क्षेत्रमा पुन: उत्साह थपिएको र यस क्षेत्रको पर्यटन उद्योगमा लगानी बढ्न थालेको सिद्धार्थ उद्योग वाणिज्य संघका अध्यक्ष कुलप्रसाद न्यौपानेले बताए । बीचमा आयोजनाको काम शिथिल हुँदा लगानीकर्तामा नैराश्यता छाएको थियो, न्यौपानेले भने, पछिल्लो समयमा आयोजनाले गति लिएपछि निजी क्षेत्र उत्साहित बनेको छ र विशेषगरी यातायात र होटलमा लगानी बढ्न थालेको छ ।"
लक्ष्यभन्दा कम धान खरिद,"विभागीय प्रमुख खनालले गत मंसिरदेखि धान खरिद गर्दै आएकामा अहिले पनि खरिदका लागि खुला राखिएको बताए । संस्थानले मोटो धान प्रतिक्विन्टल १ हजार ९ सय ५०, मध्यम २ हजार , मसिनो सोना २ हजार ३ सय ७५ देखि ३ हजार १ सयसम्म, जिरा धान २ हजार ५ सय २५ देखि ३ हजार २ सय रुपैयाँसम्म मूल्य राखेको थियो । प्रमुख जिल्ला अधिकारीको संयोजकत्वमा गठित खरिद समितिले नै धानको मूल्य निर्धारण गर्ने गरेको छ ।"
फैलँदै तरकारी खेती,"ललितपुर (रासस) व्यावसायिक तरकारी खेतीमा धेरै जिल्लाका धेरै किसान आबद्ध हुँदा मुलुक यसमा आत्मनिर्भर हुने बाटोमा लागेको नेपाल कृषि अनुसन्धान परिषद् (नार्क) अन्तर्गतको तरकारी विकास निर्देशनालयले जनाएको छ । सहरीकरण बढिरहेका जिल्लामा तरकारी खेती बढिरहेको निर्देशनालयमा कार्यरत वरिष्ठ तरकारी विकास अधिकृत खेमराज जोशीले बताए । एक दशक पहिलेसम्म काभ्रे, धादिङ, चितवनमा तरकारीखेती सीमित थियो । सहरीकरण भएका जिल्लामा बजार पाइने हुनाले तरकारीखेती फैलिइरहेको छ । यातायातको सुविधा भएको र बजार नजिक भएका ठाउँमा तरकारीखेती गर्दा किसानले बढी फाइदा लिन सक्छन्, उनले भने । नेपालका झन्डै ५५ जिल्लामा तरकारीखेतीको सम्भावना रहेको छ ।"
सिन्धुलीगढीमा आन्तरिक पर्यटकको चाप,"पहिलाकै अवस्थामा सिन्धुलीगढीलाई पुनर्निर्माण गर्न सके पर्यटकको ओइरो लाग्ने अन्वेषक ढकालको बुझाइ छ । आफ्ना पिता, पुर्खा पराजय भएको स्थान हेर्न बेलायतीहरू नै धुइरिन्छन् तर जस्ताको तस्तै हुनुपर्यो, उनले थपे, युद्धकला र कौशलता हेर्न नआउने कुरै छैन । नगरपालिकाले सिन्धुलीगढीको ऐतिहासिक वीरगाथा हेर्नका लागि सोही स्थानमा नै वृत्तचित्र निर्माण गरेर देखाउने व्यवस्था मिलाइएको छ ।"
नेपालको भूगोल प्रोफाइल,"यसमा जनसंख्याको बनोट, कृषि, उद्योग, स्वास्थ्य, शिक्षालगायत विषय तथा अन्य सूचकांकको एकीकृत तथ्यांक पाइने बताइएको छ । प्रयोगकर्ताले स्थानीय प्रदेश र तहका सूचकांक आपसमा तुलनासमेत गर्न सक्नेछन् ।"
जिरी एयरपोर्ट: सधैं चुनावी मुद्दा मात्रै,उनले २०५३ मा गाविस अध्यक्ष हुँदादेखि दुई दशकपछि भएको चुनावमा मेयरका लागि भोट माग्दा जिरी एयरपोर्टकै मुद्दा अघि सारे । अहिले जिरीवासीको पहिलो प्राथमिकतामा परेको एयरपोर्टविरुद्ध कसैले आवाज उठाए मात्र पनि उनीहरू आक्रोशित हुन्छन् । त्यसैले निजी भ्रमणमा पुगेका जोकोही राष्ट्रियस्तरका नेता एयरपोर्ट सञ्चालन गर्नेबारे आफू जोडतोडले लाग्ने आश्वासन दिएर फर्कन्छन् ।
खारेजीमा परेका कार्यालयकै भवन बनाइँदै,करोडौं खर्चेर बनाइने यी सरकारी संरचनाको प्रयोगबारे सम्बन्धित कार्यालयसमेत अन्योलमा छन् । अधिकांश विषयगत कार्यालय स्थानीय तहमा समायोजन हुने लगभग पक्का भएकाले ती भवन प्रयोगविहीन हुने नागरिक अगुवाको भनाइ छ । ग्रामीण क्षेत्रका स्थानीय तह कार्यालय भाडाका घरमा सञ्चालन भइरहँदा करोडौं लगानी गरी सदरमुकाममा सरकारी भवन बनाइनु सान्दर्भिक नभएको स्थानीय बताउँछन् । सदरमुकाम रहेको नारायण नगरपालिकाले गत वर्षमात्र करिब चार करोड लागतमा सुविधासम्पन्न भवन बनाई कार्यालय सञ्चालन गरिरहेको छ । अहिले नगरपालिकालाई ती भवन आवश्यक नरहेको जनप्रतिनिधि नै बताउँछन् । पुराना भवन नै प्रयोगविहीन हुने अवस्थामा नयाँ भवन निर्माण गरेर सरकारी रकम दुरुपयोग गरिएको उनीहरूको भनाइ छ ।
दाल भारत तस्करी,ट्याक्टर चालकसँग दाल ढुवानीको कुनै कागजात नरहेकाले पक्राउ गरिएको प्रहरीले जनाएको छ । वीरगन्जबाट नेपालगन्जसम्म दाल ल्याउन गिरोह नै सक्रिय भएको हुन सक्ने आशंकामा प्रहरीले अनुसन्धान थालेको छ । रहरको दाल नेपाली बजारमा प्रतिक्विन्टल ८ हजार रुपैयाँ पर्छ । भारतमा त्यसभन्दा बढी पर्ने प्रहरीले जनाएको छ ।
इरानी परमाणु सम्झौता नत्याग्न आग्रह,इरानबारे अन्तर्राष्ट्रिय रूपमा व्यक्त चासोबारे आफू जानकार बताउँदै गुटेरेजले सम्झौता खारेज भए युद्धको अवस्था आउन सक्ने चेतावनी दिए । अमेरिकाका युरोपेली साझेदारले ट्रम्पलाई सम्झौताबाट अलग नभई इरानको ब्यालेस्टिक क्षेप्यास्त्र तथा मध्यपूर्वको आक्रामक व्यवहार नियन्त्रण गर्न थप कदम चाल्न सुझाव दिँदै आएका छन् ।
भारतमा शक्तिशाली आँधी: कम्तीमा १०१ को मृत्यु,"अर्को आँधीको चेतावनी भारतीय जलवायु विभाग (आईएमडी) ले उत्तर प्रदेश तथा राजस्थान राज्यमा आगमी ४८ घण्टाभित्र आँधीबेहरी फर्कन सक्ने भन्दै चेतावनी दिएको छ । भारतीय समाचार संस्था पीटीआईसँग आईएमडीका वैज्ञानिक हिमांशु शर्माले भने, आगामी ४८ घण्टामा आँधीबेहरी फर्कन सक्ने उच्च सम्भावना छ । शर्माले उत्तर प्रदेश र राजस्थानको सीमाक्षेत्र करौली र ढोलपुर जिल्लामा उच्च जोखिम रहेको बताए । वैज्ञानिकहरूले भूउपग्रह तस्बिरहरूमा हावाको निकै ठूलो चाप विकसित भइरहेको देखिएको उल्लेख गर्दै २३ दिन जोखिम कायमै रहेको बताएका छन् ।"
प्रदूषित सहरमध्ये १४ भारतका,हाल विश्वमा दसमध्ये ९ जना प्रदूषित वातावरणमा बाँच्ने अध्ययनमा उल्लेख छ । डब्लूएचओले वायु प्रदूषण तत्काल रोक्न नसके दिगो विकास लक्ष्य हासिल गर्नसमेत सम्भव नहुने बताएका छन् ।
निर्मातालाई साथ,"केहीअघि बोर्डले विज्ञप्ति जारी गर्दै बक्सअफिसमा सामेल नहुने हलवालाहरूलाई चेतावानी नै दिएको थियो । उसले राष्ट्रिय चलचित्र नीति २०७१ अनुरूप बक्सअफिस सञ्चालनको प्रक्रिया अघि बढाइसकेको र विभिन्न मितिमा सम्बन्धित हलहरूलाई केन्द्रीय डाटा सेन्टरमा लिंक हुन समयसीमा तोकेकोमा अझै पनि केही फिल्म हलहरूले निर्देशन पालना नगरेकाले त्यस्ता हल यथाशीघ्र बक्सअफिस प्रणालीमा नआए चलचित्र (निर्माण, प्रदर्शन र वितरण) ऐन, २०२६ अनुसार कारबाही अगाडि बढाउने जनाएको थियो ।"
जगदीशशमशेरको सम्झना,कार्यक्रममा समालोचकद्वय डा लक्ष्मण गौतम र नेत्र एटमले राणाका कृतिहरूबारे टिप्पणी गरे ।
संगीतले चिनिँदै अस्ट्रेलियाका नेपाली,"यहाँबाट गीत सृजना गर्नेहरूले बिनाआम्दानी लगानी मात्र गरेका छैनन्, नेपालमा धेरै रोजगारीहरू पनि सृजना गरिरहेका छन् । प्राय: सबै गीतहरू नेपालबाटै उत्पादन गर्ने उनीहरूले एउटा गीतका लागि मात्र म्युजिक भिडियोसहित २ लाखदेखि ४ लाखसम्म लगानी गर्ने गरेका छन् ।"
रंगमञ्चमा तीन बहिनी,"हरेक सम्बन्धको वास्तविकता बाहिर देखिएभन्दा भिन्नै हुन्छ भन्ने भाव बोकेको नाटकले मान्छेको जीवन सम्बन्धैसम्बन्धले जेलिएको हुन्छ भन्ने पक्षलाई पनि उजागर गर्छ । नाटकका विभिन्न चुनौतीमध्ये भाषा र शैली रहेको रंगकर्मी जीवन बरालले बताए । नाटकमा सुरेश जीसी, श्याम खडका, विकास जोशी, सुनिसा बजगाईं, आना देउजा, सुलभ पाण्डे लगायतको पनि अभिनय हुनेछ । चेखबको यो नाटकलाई वान वल्र्ड थिएटरले कुञ्ज नाटकघरमा गत मार्च महिनामा अंग्रेजी भाषामै ९ दिन मञ्चन गरेको थियो ।"
वाम्बुले फिल्मको प्रिमियर,वाम्बुले भाषाका कोशकार अविनाथ राईले ढाङकुम फिल्म आफ्नो जीवनकहानी जस्तै लागेको बताए । वाम्बुले राई समाजका महासचिव जीवन हाताचोले मातृभाषाको संरक्षण अभियानमा नयाँ आयाम थपिएको टिप्पणी गरे । युवा भाषाशास्त्री डा तारामणि राईले वाम्बुले भाषा जिवित रहेको प्रमाण विश्व समुदायमाझ उक्त फिल्ममार्फत उजागर भएको बताए ।
लम्फू वैशाख २८ देखि,"निर्देशक लामिछानेले माटो सुहाउँदो सामान्य फिल्म बनेको बताए । लम्फू लाई दर्शकले निकै माया गर्ने दाबी गर्दै उनले थपे, राम्रो बनेको रहेनछ भने मलाई मज्जाले गाली गर्दा हुन्छ । शक्तिवल्लभ घोरासैनीले निर्माण गरेको उक्त फिल्ममा तीन गीत छन् । युवराज सापकोटाले लेखेका गीत अर्जुन पोखरेलले संगीतबद्ध गरेका हुन् ।"
उजुरी टुंग्याउन मेलमिलापकर्ता,"रसुवा जिल्लामा अहिलेसम्म १७ वटा सामुदायिक मेलमिलाप केन्द्रमा दर्ता भएका ५ सय ४९ विवादमध्ये ५ सय ४४ विवाद समाधान भएका छन् । गाउँघरको विवाद स्थानीय स्तरमा नै समाधान गर्न हामीले प्राकृतिक स्रोत द्वन्द्व रूपान्तरण केन्द्र नेपालले गठन गरेको सामुदायिक मेलमिलाप केन्द्रसँग समन्वय गरेका छौं, उपाध्यक्ष लामाले भनिन् । गाउँपालिकाभित्र रहेका सामुदायिक मेलमिलापकर्तालाई परिचयपत्र वितरण गर्ने योजनासमेत रहेको छ, उनले भनिन्, अहिले हामी कार्यालय व्यवस्थापनमा लागेका छौं । गाउँघरमा हुने विवाद न्यायिक समितिमा सूचीकृत रहेका मेलमिलापकर्ताले गाउँमा नै मिलाउनेछन् । न्यायिक समितिले अहिलेसम्म एक दर्जन विवाद समाधान गरिसकेको छ भने १० विवाद बाँकी छन् । नौकुण्ड गाउँपालिका ६ नम्बर वडाले सामुदायिक मेलमिलाप केन्द्र व्यवस्थापनका लागि ५० हजार छुट्याएको वडाध्यक्ष धर्मबहादुर थोक्राले बताए । गाउँपालिकाको ६ वटै वडामा सामुदायिक मेलमिलाप केन्द्र व्यवस्थापन गर्ने बताइएको छ । स्थानीय तहमा न्यायिक निरूपणका लागि उपप्रमुख वा उपाध्यक्षको संयोजकत्वमा न्यायिक समिति रहने संवैधानिक व्यवस्था छ । जिल्लाको पाँच वटै स्थानीय तहमा न्यायिक समिति गठन भइसकेको छ ।"
अपांगमैत्री छैनन् विद्यालय,"पूर्ण साक्षर जिल्ला घोषणा गरिए पनि यस्ता बालबालिका अध्ययनबाट वञ्चित हुँदै आएका छन् । गत वर्ष १२ दृष्टिविहीन, ३५ बौद्धिक सुस्तमनस्थिति र ५२ बहिरा बालबालिका भर्ना गरिएको जिल्ला शिक्षा तथा समन्वय एकाईले जनाएको छ । यो वर्ष भर्ना अभियान चलिरहेकाले यकिन तथ्यांक नआइसकेको एकाई प्रमुख गौरीशंकर पाण्डे सुनाउँछन् । कति पहुँचबाहिर छन्, कति भर्ना भएजस्ता तथ्यांक पूरा आइसकेको छैन, यसबारे तथ्यांक संकलन र निरीक्षण कार्य भइरहेको छ, उनले भने । उनले साङ्गसँगै फरक क्षमताका बालबालिका विद्यालयमा पढाउन चुनौतीजस्तै भएको स्विकारे । गत सालको सर्वेक्षणमा विद्यालयबाहिर रहेका ६ सय ४६ बालबालिका र जिल्लाभरका झन्डै ८३ हजारलाई भर्ना गराउने लक्ष्य राखेको उनले बताए ।"
सिन्ती झर्ना जाने बाटो सेनाले बनाउने,"सिन्ती झर्ना नजिकै चमेरे गुफा पनि छ । सिद्धि शक्तिखोर क्षेत्रमा अर्को ठूलो चित्राम झर्ना, नागदह र कालिका मन्दिर छन् । यस्तै गरेर यसवरपर नै चितवनको ऐतिहासिक उपरदाङगढी किल्ला र सूर्योदयका लागि प्रख्यात सिराई चुली पहाड पनि छ ।"
घट्दै कोसीका माछा,"कोसीमा माछा पाइन छोडेपछि गडुवारी र कुनाउरीमा माछा पोखरी बनाइएका छन् । तामाकोसीको किनारका यी दुई पोखरीमा व्यावसायिक माछा पाल्न थालेपछि भने माझी पनि त्यही पोखरीको माछा खान थालेका छन् । कोसीको कता पाउनु ? कुनौरीकी नानीमैया माझी भन्छिन्, कोही पाहुना आयो भने पोखरीको माछा किनेर लाने गरेका छौं । तामाकोसीमा मात्र हैन, माछाका लागि ख्याति कमाएको लिखु र सुनकोसीमा पछिल्लो दशक माछा लोप भएका छन् । असला माछाका लागि प्रसिद्ध लिखुको किनारको साँघुटारमा अहिले माछा पाइँदैनन् । लिखुको माछाको स्वाद लिन जिल्ला सदरमुकामबाट साँघुटारसम्म जाने बोइलर कुखुरा खाएर फर्कन्छन् । सुनकोसीको किनार भएर खुलेको बीपी राजमार्गमा यात्रा गर्ने धेरैको चाहना सुनकोसीको माछा खाने हुन्छ । मोटर रोकेर होटल र रेस्टुराँमा पस्ने यात्रुले सोध्ने पहिलो प्रश्न नै सुनकोसीको माछा खान पाइँदैन ? भन्ने हुन्छ । सुनकोसीको पाइँदैन, हामीले ढाट्नु पनि भएन, खाल्टेका एक व्यवसायी भन्छन्, त्यसैले हामी भन्छौ, सुनकोसीको पानीले धोएको छ ।"
राजधानीकै यस्तो हबिगत,तस्बिर : बिजु महर्जन
बाँदरपीडितलाई घरमै क्षतिपूर्ति,"बँदेल, चितुवा, भालु, बाँदर लगायतका वन्यजन्तुले बाली क्षति गरेको तथ्यांक संकलन गरी राहत कार्यक्रमलाई निरन्तरता दिएका छौं, कुवँरले भने, यसो हुँदा किसान र निकुञ्जबीचको द्वन्द्व कम गर्न सहयोग पुग्ने विश्वास छ । मुलुकका धेरै ठाउँमा बाँदरले किसानलाई हैरान गर्ने गरेका कारण राहतको माग सर्वत्र उठ्ने गरेको छ । निकुञ्ज विभागका इकोलोजिष्ट लक्ष्मणप्रसाद पौडेलले जनताबाट तीव्र दबाब आएकाले निर्देशिका संशोधन गरेर भए पनि सबैतिर राहतको व्यवस्था गर्नेतिर ढिलाइ गर्न नहुने तर्क गरे ।"
समेटिएनन् श्रमिकका छोराछोरी,शिक्षा विभागको तथ्यांकअनुसार काठमाडौंमा १ हजार ४ सय १५ विद्यालय छन् । शिक्षा विकास तथा समन्वय एकाई प्रमुख प्रकाश सापकोटाका अनुसार ११ सय ४० निजी र २ सय ७५ सामुदायिक पर्छन् ।
रथ तान्ने साइत जुराइयो,"ललितपुर (कास) सहकालका देवताका रूपमा पुजिने रातो मत्स्येन्द्रनाथको रथ लगनखेलको थ:ति टोलबाट जावलाखेल वैशाख २७ गते बिहीबार तानिने भएको छ । ज्योतिष कीर्तिकिरण जोशी र पूर्णमंगल जोशीले बिहीबार रथ तान्ने साइत जुराएका हुन् । यदि एकै दिनमा रथलाई जावलाखेल पुर्याउन सके वैशाख ३० मा भोटो जात्रा हुनेछ । मत्यस्येन्द्रनाथलाई वैष्णवीले विष्णु, शैवले शिव, शाक्तले शक्ति, सौरले सूर्य, ब्राह्मणले लोकेश्वर र बौद्धले करुणामयका रूपमा पुज्ने गर्छन् । नेपालमा १२ वर्षसम्म पानी नपरी अनिकाल परेकाले वृष्टि गराउन भक्तपुरका राजा नरेन्द्रदेव, कान्तिपुरका तान्त्रिक बन्धुदत्त आचाजु र रथचक्र भनिने ललितपुरका ललित ज्यापूले भारत असमको कामरूप कामाक्षबाट मत्स्येन्द्रनाथ नेपाल ल्याइएको लोकोक्ति छ ।"
युवती बेच्ने प्रहरी नियन्त्रणमा,काठमाडौं (कास) युवतीलाई रोजगारीको प्रलोभन देखाई १६ सय ओमानी रियालमा बिक्री गर्ने पेम्बा शेर्पालाई प्रहरीले पक्राउ गरेको छ । ताप्लेजुङ थुकिम्बाका ३५ वर्षीय शेर्पालाई केन्द्रीय अनुसन्धान ब्युरोको टोलीले बुधबार पिंगलास्थानबाट पक्राउ गरेको हो । उनले एक युवतीलाई रोजगारको प्रलोभन देखाइ रामचन्द्र सुवेदीको सहयोगमा भारत हुँदै ओमानमा बिक्री गरेका थिए । त्यहाँ आफूमाथि मानसिक तथा शारीरिक हिंसा भएको युवतीको भनाइ छ ।
फरार प्रतिवादी पक्राउ,"भक्तपुर (कास) जिल्ला अदालत भक्तपुरले २०७२ चैत ७ मा लागूऔषध मुद्दामा ११ महिना कैद तथा ५ हजार रुपैयाँ जरिवानाको फैसला भएका फरार प्रतिवादीलाई प्रहरीले पक्राउ गरेको छ । महानगरीय प्रहरी वृत्त जगातीको टोलीले सूर्यविनायक ७, गुन्डुका ४१ वर्षीय इन्द्र केसीलाई बिहीबार जगातीबाट पक्राउ गरेको हो । केसीलाई सजाय भुक्तानीका लागि डिल्लीबजार कारागारमा पठाएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले बताए ।"
सिक्री लुटने पक्राउ,काठमाडौं (कास) सुनको सिक्री लुटपाट गरेको अभियोगमा २४ वर्षीय यसिफ शेख पक्राउ परेका छन् । रौतहटका शेखलाई प्रहरीले मैतीदेवीबाट बुधबार पक्राउ गरेको हो । उनको साथबाट बा६५प ४७४५ नम्बरको स्कुटर र १ तोला ३१ लालको सिक्री पनि बरामद भएको प्रहरीले जनाएको छ ।
घरेलु मदिरा नष्ट,"काठमाडौं (कास) प्रहरीले उपत्यकाका विभिन्न स्थानबाट बरामद भएको २५ हजार लिटर घरेलु मदिरा र ४ हजार केजी कच्चा पदार्थ नष्ट गरेको छ । वैशाख सुरुदेखि घरेलु मदिरा नियन्त्रणका लागि थालिएको अभियानअन्तर्गत बौद्ध, कपन, कोटेश्वर, बालाजु, स्वयम्भूबाट बरामद मदिरा नष्ट गरिएको प्रहरीले जनाएको छ ।"
आयोजकको जित,रूपन्देहीका प्रशिक्षक पुकार गुरुङले खेलमा पराजित भए पनि सन्तुष्टि व्यक्त गरे । दमकका प्रशिक्षक कुमार गिरीले आफ्ना खेलाडीले सोचेभन्दा राम्रो खेलेको बताए ।
एन्फा चुनाव निश्चित,एन्फा कार्यसमितिका लागि हुने १२ सदस्य पदमध्ये एक महिला सदस्यको छिनोफानो भने चुनावअगावै भइसकेको छ । दुई जनाको उम्मेदवारी परेकामा रमा भट्टराईले आफ्नो उम्मेदवारी फिर्ता लिएपछि पेमा लामा महिला सदस्यमा निर्विरोध निर्वाचित भएकी हुन् । यसबाहेक बाँकी रहेको ११ सदस्य पदमा भने २९ उम्मेदवारले प्रतिस्पर्धा गर्दै छन् । चुनावी साधारणसभा शनिबार ललितपुरको सानेपास्थित हेरिटेज गार्डेनमा हुनेछ ।
लिभरपुल ११ वर्षपछि फाइनलमा,"बब पास्ली, जोइ फागन, राफेल बेनिटेज जस्तै इतिहास रच्न क्लोप आतुर छन् । उनीहरू सबैले यसअघि लिभरपुललाई युरोपको च्याम्पियन बनाइसकेका छन् । पास्लीको प्रशिक्षणमा लिभरपुलले १९७७, ७८ र ८१ मा गरी तीनपल्ट च्याम्पियन्स लिग जितेको थियो ।"
तेक्वान्दो खेलाडी कोरियातिर,"काठमाडौं (कास) एसियाली खेलकुदलाई लक्ष्य गरेर नेपाली तेक्वान्दो खेलाडी बिहीबार तीनमहिने वैदेशिक प्रशिक्षणका लागि दक्षिण कोरियाको सोल गएका छन् । १० खेलाडीमध्ये पुरुषमा सागर गुभाजु, वीरबहादुर महरा, ज्ञानेन्द्र हमाल, भूपेन श्रेष्ठ र अनोज पुजारी तथा महिलामा अस्मिता खड्का, निमा गुरुङ, ज्ञानी चुनारा, संगीता बस्याल र निशा रावल छन् । प्रशिक्षकमा संगीना वैद्य छिन् ।"
श्रीराम र इराको जोडी च्याम्पियन,"काठमाडौं (कास) श्रीराम मगर र इरा रावतको जोडीले छैटौं सिटिजन्स बैंक खुला टेनिसको मिक्स डबल्सको उपाधि जितेको छ । त्रिपुरेश्वरस्थित टेनिस कोर्टमा भएको फाइनलमा श्रीराम र इराले प्रणव खनाल र माहिका राणाको जोडीलाई ७५, ३६, ११९ को सेटमा हराए । श्रीराम र इरा गुरुचेली हुन् । भेट्रान ३५ वर्षमाथि कमल भण्डारी र ६५ वर्षमाथि ज्ञानेन्द्र ताम्राकार च्याम्पियन भए । कमलले महेश श्रेष्ठलाई ६४, ६१ ले र ज्ञानेन्द्रले दीपक श्रेष्ठलाई ४०, ५३ ले हराए ।"
एनईए कप बास्केटबल,"काठमाडौं (कास) नवजीवन एजुकेसनल एकेडेमी (एनइए) ले छैटौं एनईए कप अन्तरस्कुल बास्केटबल प्रतियोगिता गर्ने भएको छ । शुक्रबार सुरु प्रतियोगितामा सिनियर ब्वाइज, जुनियर ब्वाइज र सिनियर गल्र्समा गरी ३२ टोलीको सहभागिता रहने प्रिन्सिपल विष्णुप्रसाद ढकालले जनाए । लिगकम नकआउट आधारमा खेलाइने प्रतियोगिता आयोजककै कोर्टमा हुनेछ ।"
स्वर्णिम इन्द्र,जुडोमा एक दशक बिताएका इन्द्र अहिले पामका अभिभावकझैं भएका छन् । कलिलो उमेरमा आफूभन्दा साना खेलाडीको हेरचाह गर्दै आएका उनले खेलभित्र मात्र नभएर बाहिर पनि उत्तिकै अनुशासन पालना गर्न विद्यार्थीलाई भन्ने गर्छन् । सानासाना खेलाडीहरूका प्यारा इन्द्रले स्वर्ण पदक जितेर आउने पिँढीमाझ आफूलाई नायकका रूपमा प्रस्तुत गरिसकेका छन् । तर उनी भने आउने दिनमा अझै यस्ता स्वर्णिम पल सँगाल्न लागेका छन् ।

शीर्षक,विवरण
आत्मीयता बढाएँ : मोदी,"मोदीलाई काठमाडौंको चाबी प्रधानमन्त्री मोदीलाई काठमाडौंको ढोका सधैं खुला छ भन्ने सन्देशसहित उनलाई महानगरले कलात्मक चाबी (साँचो) हस्तान्तरण गरेको छ । मेयर विद्यासुन्दर शाक्यले साँचोसहित बुद्धको ५० किलोको मूर्ति र मयूर झ्याल पनि उपहार दिए । प्रदेश ३ का मुख्यमन्त्री, संघीय मन्त्रीहरू, कूटनीतिक नियोगका प्रमुख तथा प्रतिनिधिहरूको सहभागितामा मोदीको अभिनन्दन गरिएको थियो ।"
नियम बनाएर ऐन मिच्ने ?,"मुलुकी फौजदारी कार्यविधि (संहिता), ऐन २०७४ ले पनि स्वत: निलम्बनकै व्यवस्था राखेको छ । सारभूत कानुनलाई संसदको नियमावलीले रोक्न सक्ने कि नसक्ने भन्नेमा सांसदहरू अलमलिएको सांसद अधिकारीले बताए ।"
डेब्युमै विकेट,सन्दीपले वर्ष २०७४ मा ८४ अन्तर्राष्ट्रिय विकेट लिए । उनले यु१९ विश्वकप छनोट एसिया क्षेत्रमा २४ विकेट लिएका थिए । एकै प्रतियोगितामा नेपालबाट सर्वाधिक विकेट लिने कीर्तिमान बनाए पनि राष्ट्रलाई विश्वकपमा पुर्याउन सकेनन् । नामिबियामा नेपाललाई विश्व क्रिकेट लिग डिभिजन२ को उपविजेता बनाउने क्रममा सन्दीप १७ विकेटका साथ म्यान अफ द सिरिजमा चुनिएका थिए ।
हाडनाता करणी मुद्दा: धरौटीमा छाड्ने निर्णय बदर गर्न माग,"निवेदन दर्तापछि विपक्षीले प्रहरीलाई प्रभावमा पार्न स्थानीय दलका प्रभावशाली मान्छेदेखि वडाध्यक्षसम्मलाई उपयोग गरेको पीडितले बताए । प्रहरीबाट सरकारी वकिल कार्यालय हुँदै २०७४ पुस ९ मा अदालतमा मुद्दा दायर भएको थियो । जिल्ला अदालतले पुस १३ मा प्रतिवादीलाई पक्राउ गर्न भन्दै वारेन्ट जारी गरेको देखिन्छ । वारेन्ट जारी भएलगत्तै जिल्ला प्रहरी कार्यालयका जवान सन्तोषकुमार यादवको हस्ताक्षरमा पत्र काटेर प्रतिवादी घरवतनमा फेला नपरेको र भागेर भारततर्फ गएको पत्र जिल्ला अदालतलाई बुझाइएको देखिन्छ ।२०७४ माघ ८ गते पीडित दम्पतीले जिल्ला प्रशासन कार्यालयमा अभियुक्तले आफ्नो मुद्दाका साक्षीलाई धम्क्याएकाले जीउधनको सुरक्षा पाऊँ भन्दै निवेदन दर्ता गरेका थिए । न्याय पाउन जटिल भएको भन्दै पीडितले प्रधानमन्त्री कार्यालय, महान्यायाधिवक्ताको कार्यालय, कानुन न्याय तथा संसदीय मामिला मन्त्रालयमा समेत आवश्यक छानबिन गरी न्याय दिलाउन पहल गरिदिन आग्रह गर्दै निवेदन दर्ता गरेका छन् ।"
कथा फलाम खानीको,"उनले फलाम निकाल्ने खानीमा अहिले चैनपुरताक्लाकोट सडक निर्माण हुँदैछ । सडक निर्माण गर्दा फलाम खानीमा भएका फलामे ढुंगा चारैतिर छरिएका छन् । उनलाई भने ती ढुंगा देखेर लोभलाग्दो रहेछ । बेला गइसक्यो, उतिबेलाको जस्तै उमेर भए अहिले पनि कति पगाल्थेँ होला । बाटोभरि त्यसै छरिएको छ, कति त सेती नदीमा फाले । के गर्नु अहिलेका मान्छेलाई पुगेसरी छ, उनले भने । कुराको बिट मार्ने क्रममा उनले आफ्नो गाउँको फलाम खानीको बखान फेरि दोहोर्याए, अहिले देशी फलाम चलेको छ, सबै त्यतै लागेका छन् । तर यो खानीको जस्तो सक्कली फलाम मैले अहिलेसम्म देखेको छैन ।"
निकुञ्जमा दाहालको चासो,महानिर्देशक खडकाले चितवन निकुञ्जमा कसलाई प्रमुख बनाउने भन्ने विषय आफ्नो हातबाट टाढा पुगिसकेको प्रतिक्रिया दिए । सचिव ओलीले ब्यालेन्स मिलाउनका लागि पनि ढकालका ठाउँमा अन्य व्यक्तिलाई पठाउन सकिने भए पनि व्यक्ति चयन भइनसकेको बताए । शुक्लाफाँटा निकुञ्जमा तीन वर्ष प्रमुख रहिसकेका ढकाललाई माघ पहिलो साता चितवन पठाइएको थियो ।
अस्ट्रेलियाद्वारा साढे २ अर्ब सहयोग,अस्ट्रेलियाले समग्र दक्षिण तथा पश्चिम एसियाली मुलुकलाई भने २ सय ८४ दशमलव ८ मिलियन डलर सहयोग घोषणा गरेको छ । जसमा सबभन्दा धेरै अफगानिस्तानले ८० दशमलव २ मिलियन डलर पाउनेछ भने बंगलादेशलाई ५९ दशमलव ८ मिलियन डलर । सबभन्दा कम माल्दिभ्सलाई २ दशमलव ६ मिलियन डलर छुट्याइएको छ ।
कान्तिपुरकर्मी भट्टराईलाई मातृशोक,काठमाडौं (कास) कान्तिपुरका सहायक सम्पादक देवेन्द्र भट्टराईलाई मातृशोक परेको छ । भट्टराईकी आमा मन्दोदराको ८२ वर्षको उमेरमा झापाको दमकस्थित आफ्नै निवासमा शुक्रबार बिहान निधन भएको हो । उनी लामो समयदेखि मुटुसम्बन्धी रोगबाट पीडित थिइन् । उनका ७ छोरा र ५ छोरी छन् । पत्रकार महासंघ कान्तिपुर शाखाले भट्टराई परिवारप्रति समवेदना प्रकट गरेको छ ।
विवेकशीलले गर्यो हस्तक्षेपको विरोध,काठमाडौं (कास) विवेकशील साझा पार्टीले आफ्नो कार्यालयमा भएको प्रहरी हस्तक्षेपको विरोधमा शनिबार प्रदर्शन गरेको छ । विवेकशीलले शुक्रबार मोदीजी स्वागत छ तर नाकाबन्दी बिर्सेका छैनौं भनेर ललितपुरस्थित पार्टी कार्यालयमा ब्यानर टाँगेपछि प्रहरीले निकालेर लगेको थियो । साँझ बैठक बस्दा प्रहरीले धरपकड गरेको र सीडीओ कार्यालयले बोलाएको विरोधमा विवेकशीलका नेताकार्यकर्ताले शनिबार प्रदर्शन गर्दै नाकाबन्दी लेखिएको कालो तुल बेलुनमा उडाएका थिए । विरोध प्रदर्शनक्रममा प्रहरीले रूपन्देहीलगायत ठाउँबाट आफ्ना कार्यकर्तालाई पक्राउ गरेको जनाउँदै उसले शान्तिपूर्ण विरोध गर्न पाउने संवैधानिक हकलाई कुण्ठित गरेर सरकारले अधिनायकवादी चरित्र देखाएको जनाएको छ । पूर्वप्रधानमन्त्री एवं नयाँ शक्ति पार्टीका संयोजक बाबुराम भट्टराई र कांग्रेस केन्द्रीय सदस्य गगन थापाले पनि विवेकशीलको कार्यालयमा भएको सरकारी हस्तक्षेपको निन्दा गरेका छन् ।
दुर्घटनामा नेपालीको मृत्यु,"क्वालालम्पुर (कास) मलेसियामा एक नेपाली युवाको सडक दुर्घटनामा मृत्यु भएको छ । जोहोरबारुस्थित एक सुपरमार्केटमा कार्यरत सन्धिखर्क, संखुवासभाका दावाछिरी शेर्पाको शुक्रबार बिहान करिब ३ बजे गाडीले ठक्कर दिँदा मृत्यु भएको हो । ज्यापुडा नामक कम्पनी मातहतको सुपरमार्केट सुरक्षामा खटिएका शेर्पालाई काम गरिरहेकै स्थानमा एक स्थानीयले चलाएको गाडीले ठक्कर दिएको थियो । उनको घटनास्थलमै मृत्यु भएको सोही कम्पनीमा कार्यरत दुर्गा गुरुङले जानकारी दिए ।"
सामूहिक र एक्लाएक्लै भेटवार्ता,१६ प्रधानमन्त्री मोदीले नेपाली समकक्षी ओलीलाई पुन: भारत भ्रमणको निमन्त्रणा दिएका छन् । प्रधानमन्त्री ओलीले निमन्त्रणा स्वीकार गर्दै कूटनीतिक माध्यमबाट मिति तय गर्ने बताएका छन् ।
मुक्तिनाथमा रमाए मोदी,"मुस्ताङको आर्थिक, सामाजिक विकासमा भारतले विभिन्न परियोजना सञ्चालन गर्दै आएको छ । यस भ्रमणलाई सामारिक महत्त्व राख्ने मुस्ताङप्रतिको भारतीय चासोका रूपमा पनि विश्लेषण गरिएको छ । हिन्दु र बौद्ध धर्मावलम्बीहरूको साझा धार्मिक गन्तव्यका रूपमा परिचित मुक्तिनाथमा सबैभन्दा बढी भारतीय तीर्थयात्री आउँछन् ।"
अरुण तेस्रोको शिलान्यास: सन् २०२२ भित्र उत्पादन गरिछाड्छौं,मकालु गाउँपालिकामा निर्माण हुने आयोजनाका लागि छ्याङुटीबाट दिदिङको पुखुवा र ड्यामसाइटबाट पावरहाउस जाने लिंकरोड निर्माण भइरहेको छ । आयोजना शिलान्याससँगै जिल्लाको विकास निर्माणमा नयाँ आयाम थपिने विश्वास जिल्लावासीमा देखिएको छ । आयोजनाको ६ प्रतिशत सेयर स्थानीयले पाउनेछन् । आयोजना निर्माणका क्रममा जिल्लाका ६ गाउँ प्रभावित हुनेछन् ।
सुन तस्करी र हत्या मुद्दा: सुन पत्ता लागिसक्यो,"मोरङ, सुनसरी र झापाका केही शंकास्पद व्यवसायीसँग दुई वर्षको अवधिमा गरेको सुन किनबेचको विवरण र स्रोतबारे टोलीले सोधपुछ गर्ने स्रोतले जनाएको छ । भारी परिमाणमा तस्करीको सुन खपत हुने थलोमध्ये विराटनगर पनि एक हो, स्रोतले भन्यो, दुई वर्षको अवधिमा तस्करहरूले सबैभन्दा बढी ओहोरदोहोर गरेको थलो पनि यही हो ।स्रोतका अनुसार लुटेरा समूहले पहिला नै व्यवसायीसँग सेटिङ मिलाएर ससानो परिमाणमा काँचो सुन बिक्री गरिसकेको हुन सक्ने सम्भावना प्रबल छ । समितिका ती सदस्यले विराटनगर मात्र नभएर काठमाडौं, वीरगन्ज, धरान र छिमेकी भारतसम्मै खोजी गरी एउटा निष्कर्षमा पुगिसकेको जनाएका छन् । अब धेरै कुर्नुपर्दैन होला, जेजस्तो अवस्थामा भए पनि सुन, लुटेरा र क्रेता सबै प्रहरी हिरासतमा हुन्छन्, उनले भने, सबैतिरबाट सहयोग पाएका छौं ।"
सुन तस्करी र हत्या मुद्दा: प्रतिवादीतर्फको बहस आजदेखि,"प्रतिवादीहरूबीच टेलिफोनमा भएको कुराकानीको प्रहरीले डिजिटल फरेन्सिक ल्याब मा परीक्षण गर्दा पाइएका कुरा पनि प्रमाणका रूपमा समेटिएको जनाइएको छ । यस्तै सरकारद्वारा गठित उच्चस्तरीय समितिले लिएको बयानको भिडियो रेकर्ड पनि अदालतमा प्रस्तुत गरिएको मोरङका जिल्ला न्यायाधिवक्ता पुण्यप्रसाद पाठकले बताए । जिल्ला न्यायाधिवक्ताको कार्यालयले अभियोगपत्रसाथ अभियुक्तका बयान, टेलिफोन कुराकानी, जंगलमा शाक्यलगायत समूहलाई दिइएको यातना जस्ता गतिविधिको श्रव्यदृश्य समेटिएको २५ वटाभन्दा बढी सीडी अदालतसमक्ष प्रमाणका रूपमा पेस गरेको छ ।"
मोदीको नेपाल प्राथमिकता,"नेपाल र भारतबीच शताब्दीऔंदेखि बहुआयामिक र नागरिक स्तरकै सम्बन्ध छ । अन्तर्राष्ट्रिय मञ्चमा साथसमर्थन, आर्थिक स्वार्थ, सुरक्षा मामिला आदिका कारण भारतले नेपालसँग सम्बन्ध मजबुत बनाउनैपर्ने परिस्थिति जति छ, आर्थिक, सामाजिकसांस्कृतिक निर्भरता आदिले भारतसँगको सौहार्द सम्बन्ध नेपाललाई पनि उत्तिकै जरुरी छ । तर सम्बन्ध सुदृढीकरणलाई महत्त्व दिँदै गर्दा राष्ट्रिय स्वाधीनता र सार्वभौमसत्तामा सम्झौता हुनु हुँदैन । सँगै, छिमेकसँग हुनुपर्ने सन्तुलित कूटनीतिक सम्बन्धलाई पनि बिर्सनु हुँदैन ।"
सरकारलाई सुशासनका ७ प्रश्न,"जबसम्म यी ज्वलन्त ७ विषयमा वाम सरकारले चल्तेचलाते तरिकाभन्दा फरक आफ्नो धारणा र व्यवहारलाई प्रस्ट गर्दैन, वाम सरकार सुशासनका पक्षमा छ भनेर पत्याइदिनुपर्ने कुनै गतिलो आधार फेला पर्दैन ।"
मोदी भ्रमणका कुरा,"परापूर्वकालदेखि नेपाल र भारतको सम्बन्ध अन्योन्याश्रित रहँदै आएको छ । खासगरी जनस्तरमा कायम भएको सामीप्य अतुलनीय, अक्षुण्ण बनेको देखिन्छ । दुई देशबीचका जनतामा सबै हिसाबले यति गहिरो सम्बन्ध कायम भएको अन्यत्र देखिएको र सुनिएको पनि छैन । भाषा, साहित्य, धर्म, संस्कार, संस्कृति, भूगोल, इतिहासदेखि आर्थिक, सामाजिक र राजनीतिक सम्बन्धसम्म एकअर्काका परिपूरक बन्दै आएका छन् । तथापि हाम्रो नेतृत्व तहमा यदाकदा लम्पसारवाद हावी हुने गरेको र विगतमा आँखा चिम्लेर असमान सन्धिमा हस्ताक्षर गर्ने, कूटनीतिक मर्यादाको ख्याल नगरी जथाभावी वक्तव्य दिने प्रवृत्ति देखिने गरेको सन्दर्भ जोडिनाले हामी निरीह जनता प्रताडित हुन बाध्य भएका हौं । भारतको हेपाहा प्रवृत्तिको सिकार बन्ने गरेका हौं । यथार्थको नजिक पुग्दा करिब ५५ लाख नेपाली भारतमा स्थायी बसोबास गर्दै आएका, लाखौंको प्रत्यक्ष, अप्रत्यक्ष सम्बन्ध रहेको, पश्चिमी पहाडबाट असंख्य नेपाली भारतमा मजदुरी गर्न जाने गरेको हिसाबले रोजीरोटी उताबाट चलेको हो कि जस्तो लागे पनि भारतीयहरू लाखौंको संख्यामा यता आएर तरकारी, फलफूलको व्यापार अनि फोहोरमैला उठाउनेदेखि डकर्मी, सिकर्मी, घर निर्माणलगायत कार्यमा संलग्न हुने गरेको विषयले राजनीतिक खिचातानीदेखि अलग रहेका दुई देशका जनता एकअर्को देशसँग कति निर्भर रहँदै आएका छन् भन्ने कुरा बुझ्न गाह्रो पर्दैन । यही सम्बन्धलाई थप मजबुत बनाउन विगतको प्रधानमन्त्री केपी शर्मा ओलीको भारत भ्रमण महत्त्वपूर्ण बनेका बेला भारतीय प्रधानमन्त्री नरेन्द्र मोदीको नेपाल भ्रमणले अर्को नयाँ स्तम्भ स्थापना गरेको छ साथै उनको तराई, पहाड (राजधानी) र हिमाली क्षेत्रमा भएको आध्यात्मिक एवं सद्भावना भ्रमण सबैतिर आत्मीयता बढाउन सहायकसिद्ध भएको छ । डाभुवनेश्वर शर्माचन्द्रागिरि२, काठमाडौं"
झन्डाको अपमान,"आफूलाई राष्ट्रवादी भन्न रुचाउने प्रधानमन्त्री केपी शर्मा ओलीले गत महिना नयाँ वर्ष २०७५ को उपलक्ष्यमा राराको किनारबाट देसवासीका नाममा सम्बोधन गर्ने क्रममा राखिएको राष्ट्रिय झन्डा लत्रेर भुईं छोएको थियो । यसरी राष्ट्रिय झन्डाले भुईं छुनु भनेको अत्यन्तै अपमान हो । यसको चौतर्फी आलोचना भएको थियो तर ओली सरकारले औपचारिक रूपमा कुनै जवाफ दिएन अर्थात् जनभावनालाई जबरजस्ती कुल्चिने काम गर्यो । २८ वैशाखमा भारतीय प्रधानमन्त्री नरेन्द्र मोदीको स्वागतमा जनकपुरमा झुन्ड्याइएको नेपालको राष्ट्रिय झन्डा पनि नसुहाउने र भद्दा खालको थियो । राष्ट्रिय झन्डा भनेको जसलाई जस्तो मन पर्छ, त्यस्तो बनाउन मिल्दैन । नेपालको संविधानको अनुसूची१ अन्तर्गत धारा८ को उपधारा२ मा उल्लेख भएअनुसार मात्र बनाउन मिल्छ, अन्यथा गैरकानुनी हुन्छ । अब नेपाल सरकारको उच्च पदमा बसेकाहरूलाई राष्ट्रिय झन्डाको प्रावधान यस्तो हुनुपर्छ भन्ने कुराको जानकारी नै छैन भन्ने कुरा त्यति स्वाभाविक देखिँदैन । यदि नियतवश नै राष्ट्रिय झन्डालाई दुरुपयोग गरेको हो भने त्यो किन गरियो भन्ने जवाफ ओली सरकारले दिनुपर्छ । यदि यस्तो संवेदनशील प्रकरणमा उठेको प्रश्नको जवाफ दिँदैन भने यो सरकारलाई जनताको सरकार कसरी भन्ने ?नवीन रायमाझीअमेरिका"
गान्धी सार्वभौम हुन्,"वास्तवमा गान्धी कुनै वादका सर्जक या प्रणेता थिएनन्, होइनन् । गान्धीले अन्य राजनेताले जस्तो पुस्तकका ठेली पनि लेखेनन् । उनले लामालामा सिद्धान्त र आदर्शका भाषण पनि छाँटेनन् । गान्धीको विशेषता के भने उनले अरूले जस्तो उपदेश मात्रै दिएनन्, बल्की आफ्नै जीवनमा उतारेका हुन्, आफैंलाई होमेका हुन् । उनको गल्ती हो या कमजोरी उनले निजी जीवनमा गरेका केही प्रयोगबाट उनी विवादित पनि बनेका हुन् । उनी साम्प्रदायिक होइनन् बरु सार्वभौम हुन् । उनको शुद्ध अन्तस्करणका कारणले नै मारिनुभन्दा अघिल्लो दिन उनले भनेका थिए म कुनै रोगबाट नमरूँ, बरु मेरा नांगा छातीमा कसैले गोली दागिदेओस् र राम भनेर मर्न सकूँ । नभन्दै त्यसको भोलिपल्ट त्यस्तै भयो । नाथुराम गोड्सेले उनका छातीमा गोली दागे । उनले हे राम ! भन्दै देह त्यागे ।डा ढुण्डिराज पौडेलवीर अस्पताल, काठमाडौं"
मोदी भ्रमण रणनीतिक हो,"सरकारले सदाचार नीतिको कुरा ल्याएको छ नि ? ठीक हो, हाम्रै छिकेकी भारत, बंगलादेश, पाकिस्तानले थुप्रै आइएनजीओहरूलाई प्रतिबन्ध लगाएका छन् । तर मलाई थाहा छैन, अवाञ्छित गतिविधिमा सरिक कुन चाहिँ आईएनजीओलाई नेपालले प्रतिबन्ध लगाएको छ ? मुख्य कुरा अब नेपालको विकासका लागि विदेशीहरूको सरकारी र गैरसरकारी क्षेत्रबाट धेरै सहयोग लिइराख्नुपर्ने स्थितिमा छैनौं । यहाँ जुन बैंकमा गए पनि लामो लाइन देख्न सकिन्छ । ७ खर्ब रुपैयाँ विप्रेषण भित्रिरहेको छ । यत्रो युवाशक्ति बाहिरिराखेका छन्, तिनलाई यहीं अवसर दिन सक्यौं भने देश हराभरा हुन्छ ।"
आर्थिक मन्दीमा कर्जा जोखिम,"विप्रेषण घटेर बाहेक अन्य कारणले समेत आर्थिक मन्दी आउन सक्छ । तर त्यस्तो मन्दी कहिले आउँछ भन्न सकिन्न । बैंक आर्थिक प्रगति वा आर्थिक मन्दी दुवै अवस्थामा अविच्छिन्न रूपमा उचित प्रतिफल सहित सञ्चालित हुनुपर्ने संस्था हो । बैंक सञ्चालक समिति तथा व्यवस्थापनले आर्थिक मन्दीको अवस्थामा समेत बैंकलाई बलियो रूपमा उभ्याई राख्न हरसमय कर्जा जोखिमको अवस्थाप्रति ध्यान पुर्याउनु आवश्यक छ । अहिले सम्भवत: सबै बैंक आव २०७५७६ को वार्षिक बजेट तर्जुमा गर्ने क्रममा छन् । प्रतिस्पर्धा उच्च रहेको यो समयमा उच्च प्रतिफलमा भन्दा पनि कर्जाको गुणस्तरमा ध्यान दिनुपर्ने देखिन्छ । आउँदो वर्ष फेरि पनि तरलताको समस्या व्यहोर्नुपर्ने सम्भावना छँदै छ भने कर्जाको उच्च विस्तार प्रक्षेपणको सट्टा थोरै तर गुणस्तरयुक्त कर्जा विस्तार प्रक्षेपण गर्नु र विद्यमान कर्जा पोर्टफोलियो समिक्षा गरी उच्च जोखिमयुक्त कर्जा पहिचान गरेर जोखिम न्यूनीकरणका उपायतर्फ ध्यान दिनु दीर्घकालीन प्रतिफलका हिसाबले फाइदाजनक हुनेछ । यसका लागि सञ्चालक समितिको सरोकारले सबैभन्दा महत्त्वपूर्ण भूमिका खेल्नेछ । आशा गरौं, व्यवस्थापनले बजेटका माध्यमबाट प्रस्ताव गर्ने प्रतिफलसँग जोडिएर आउने कर्जा जोखिमबारे सञ्चालकहरूले प्रश्न गर्नेछन् र छलफलका क्रममा जोखिम घटाउनुपर्ने अवस्था देखियो र जोखिम घटाउँदा प्रस्तावित तत्कालीन प्रतिफल घट्ने भयो भने पनि सञ्चालक समिति त्यसमा राजी हुनेछ । लम्सालसँग विभिन्न बैंकको प्रमुख कार्यकारी अधिकृत भएर काम गरेको अनुभव छ ।"
कान्समा नेपाली फड्को,"तर, मलाई एडिट गर्न मन लागेन, किरण भन्छन्, भर्टिकल फम्र्याट (९:१६) मा फिल्म खिच्ने चलन छैन । भर्टिकलमै खिन्चुपर्ने नियमका कारण पहिले नै धेरै झन्झट भएको थियो । त्यसैले चलाउन मानिनँ । आई एम सरी लेखेर रिप्लाई गरेको थिएँ । त्यो बेला उनलाई फिल्म कमजोर भएछ भन्ने लागेको थियो । तर, अहिले सम्झन्छन्, निर्देशकले कत्तिको स्ट्यान्ड लिन्छ भनेर उनीहरूले मलाई चेक गरेका थिए जस्तो लाग्यो । अब एडिट गर्यो भने थिम मर्छ लेखेर पठाएको थिएँ । पराम्परागत फिल्म मेकिङलाई चुनौती दिन नेस्प्रेसोले भर्टिकल फम्र्याट रोजेको यसको बेवसाइटमा उल्लेख छ । अचेल जे कुरा पनि भर्टिकल (ठाडो आकार) भइरहेका बेला फिल्मचाहिँ होरिजेन्टल (तेर्सो) मा सीमित हुन आवश्यक नभएको उसको मान्यता छ । मोबाइल, युटयुबतिर भर्टिकल आकार सजिलो हुन्छ । बढीमा तीन मिनेटको फिल्म नेस्प्रेसोले छान्ने गरेको छ ।"
संस्कृति नीति कार्यान्वयन हुनुपर्छ,"श्रीलंकाका अथापाथतुगे विजेवार्डेना र जीआर एन विजायारथना, थाइल्यान्डका वान्भिसा श्रीलुवानगुन, इस्टोनियाका उलो भाल्क, भारतका भी जयाराजन, निरज कुमार, एम रामाकृष्णन, बेलायतका रोय एन्डरसन, अमेरिकाका नेनिता पाम्बिद डोमिन्दो र स्पेनकी भिक्टोरिया सुविरानाले कार्यपत्र प्रस्तुत गरे । सम्मेलन आइतबार पनि चल्नेछ ।"
सेल फोन सर्ट फिल्म कम्पिटिसन,फिल्मको कन्सेप्टआइडियालाई प्राथमिकतामा राखेर त्यसलाई मोबाइलबाट कसरी देखाइएको छ भन्ने कुरामा आफूहरूले जजमेन्ट गरेको निश्चलले बताए । नेसनवाइड सेल फोन सर्ट फिल्म कम्पिटिसनकी परिकल्पनाकार सम्पदा मल्लले फिल्म बनाउन चाहने जो कोहीलाई प्लेटफर्म दिन यस्तो गरेको बताइन् । उनले यसलाई अन्तर्राष्ट्रियस्तरमा पुर्याउने सपना रहेको पनि बताइन् ।
शाक्यको अर्थतन्त्र कृति,"शाक्यले नेपालमा पर्यटन, युवा जनशक्ति परिचालन, बहुसांस्कृतिक परम्परा, शैक्षिक स्तर विस्तारलगायतका आधारमा विकास सम्भव हुने सुनाए । सकारात्मक सोँच राखेर मिहिनेत गर्न सके अर्थतन्त्रले तीव्रता पाउने उनको दाबी थियो । उनले सबै व्यापारी म:म पसलजस्तै प्रतिस्पर्धी र सेवामुखी हुनुपर्ने बताए । पुस्तक नेपालयले छापेको हो । यस अघि उनका अर्थतन्त्रबारे अंग्रेजीमा अनलिसिङ नेपाल अन्तर्राष्ट्रिय प्रकाशक पेन्गुइनबाट प्रकाशित छ ।"
छन्दमा धर्म,"सहकर्मी साथीभाइको प्रोत्साहन र सल्लाहसुझावले आफूलाई कविता लेख्न उक्साएको पोखरेलले बताए । प्राडा कँडेलले पनि पोखरेलका छन्द कविताको प्रशंसा गरे । स्रष्टाहरू डा रामप्रसाद ज्ञवाली, लक्ष्मण गाम्नागे, कपिल घिमिरे, अर्जन पराजुली, रामेश्वर राउत लगायतले कविले पोखरेलका रचनामाथि प्रकाश पारे । पुस्तक भुँडीपुराण प्रकाशनले छापेको हो । कार्यक्रममा हिमाद्री साहित्यिक त्रैमासिक पत्रिको पाँचौं अङ पनि लोकार्पण गरिएको थियो ।"
हाचेकालीका नयाँ कविता,"कवि मोमिला र डातारालाल श्रेष्ठले कृतिमाथि समीक्षात्मक टिप्पणी गरे । मोमिलाले कृतिमा पर्यावरण संकट र महिला अधिकारका प्रश्नलाई मौलिक ग्रामीण विम्बमार्फत प्रस्तुत गरिएको बताइन् । डा श्रेष्ठले कृतिमित्र मृत्यु चेतनामा समेत प्रगतिशीलता भेटिने बताए । सिमान्त र हेपिएका समुदायका आवाज काचेकालीका कवितामा पाउने उनले बताए । वरिष्ठ कवि मञ्जुलले हाचेकाली मेरो भविष्य हो भने म हाचेकालीको इतिहास हुँ भने । कवि जसराज किराती, प्राज्ञ श्रवण मुकारुङ, घनश्याम पोखरेल, प्राज्ञ शशी लुमुम्बु लगायतले कृतिमाथि प्रकाश पारे । कृतिमा ३२ वटा फुटकर कविता छन् ।"
नयाँपुराना स्रष्टा एकै ठाउँ,"विश्वमा साहित्यिक इतिहास कविताबाटै सुरु भएको बताउँदै प्राज्ञ डा ज्ञानु पाण्डेले संक्षिप्तमै मनको भाव पोख्न सकिने भएकोले कविता विधा लोकप्रिय बनेको बताइन् । सप्रनेले सातदिने छन्द प्रशिक्षण, उपत्यकाव्यापी कविता प्रतियोगिता, क्याम्पसस्तरीय कविता, गजल प्रतियोगिता र दुई वर्षदेखि प्रत्येक महिनाको तेस्रो शनिबार नियमित सृजना वाचन शृंखला चलाउँदै आएको सप्रनेकी अध्यक्ष अमृता स्मृतिले जनाइन् ।"
हावाहुरीले कृषि क्षेत्रमा ठूलो क्षति,"केरा खेतीमा लागेका २५ प्रतिशतले गरेका होलान् । अन्य बाली लगाउने किसान त बिमा गरेकाहरू पाँच प्रतिशत पनि छैनन् । हामी अहिले तथ्यांक संकलनमा नै केन्द्रित छौं । राहतका सन्दर्भमा पनि केही न केही निकास निकाल्नुपर्ने अवस्था छ, कृषि विकास कार्यालयका प्रमुख श्रेष्ठले भने ।"
"मकै बेच्दै, चामल किन्दै",वनको दादागिरीबाट छुटकारा पाउन स्थायी व्यवस्थाको माग उनीहरूको छ । यो क्षेत्रमा मदिरा सेवन गर्ने पुरुषको संख्या पनि अत्यधिक छ । त्यसैले गाउँमा महिला हिंसाको घटना चरम छ । केही ३० वर्षदेखि चेरे कब्जा गरेर बसेका पुरानाहरूसमेत छन् ।
व्यवसायीको मनोमानी,"जिल्लाभरका किसानको तरकारी र खाद्यान्न थोक बिक्री गर्न जिल्ला कृषि विकास कार्यालय र उद्योग वाणिज्य संघले तीन वर्षअघि थालेको अभियान सफल नभएपछि किसानका समस्या सुल्झिन नसकेको हो । अभियानअन्तर्गत कृषि, वाणिज्य संघ र तत्कालीन जिविसले कुश्माको नारायण मावि नजिकै कृषि उपज संकलन केन्द्र भवन निर्माण गरेका थिए । १० वटा सटर भएको भवन थोक व्यवसायीलाई सहुलियत दरमा भाडामा लगाएर सबै किसानका उत्पादन त्यही संकलन गर्ने कार्यक्रम थियो । तर, व्यवसायी र किसानबीच समझदारी नहुँदा ती सबै सटर अन्य व्यवसायीले मनोमानी ढंगबाट सञ्चालन गर्दैआएका छन् । अभियानको संयोजनकर्ता वरिष्ठ कृषि विकास अधिकृत वासुदेव रेग्मीले किसान र व्यवसायीबीच समन्वयको अभावले पूर्वनिर्धारित कार्यक्रम अपेक्षित सफल हुन नसकेको बताए ।"
६७ योजना अलपत्र,"नहरमा बगेन पानीसोरु गाउँपालिकाको नार्थपुगुल्मा सिँचाइ योजनामा करोडौं रकम खर्चिए पनि पानी नआउँदा उपयोगविहीन बनेको छ । नार्थपु, जवलधारा, धुपी जडेपानी, जोगीबाडा, नचारालगायत गाउँमा सिँचाइ सुविधा पुर्याउन योजना सुरु गरिएको हो । १२ बिघा बढी खेतीयोग्य जग्गामा सिँचाइ सुविधा पुर्याउन सुरु गरिएको योजना अलपत्र परेको स्थानीयको गुनासो छ । नहरमा एकदुई महिनामात्र पानी आउने र फेरि बन्द हुने अवस्थामा रहेको २ नम्बर वडाका सदस्य कर्णजंग शाहीले बताए । करिब ६ किमि टाढा हुम्लाको कर्णाली नदीबाट पानी ल्याएर गुल्माज्युलामा सिँचाइ गर्ने उद्देश्यसहित २०४२ सालबाट योजना सुरु गरिएको हो । योजनाको मुहानमा हरेक वर्ष पहिरो खस्दा समस्या भएको स्थानीयको भनाइ छ ।"
त्रिशूलीमा ६० किलोको माछा,स्थानीयले गत शुक्रबार साझ फुर्केखोला पुलमुनि थापेको बल्छीमा परेको अवस्थामा शनिबार बिहान यति ठूलो माछा भेटिएको हो । १५ वर्षपछि मलेखुमा यति ठूलो माछा भेटिएको स्थानीयले बताएका छन् । ठूलो माछा भेटिएपछि हेर्नेको भीड लागेको छ । त्रिशूली नदी किनार वरपरका बालुवा प्रशोधन उद्योगहरू बन्द भएपछि नदी सफा हँुदै गएपछि माछा पनि बढ्दै गएका छन् ।
भीरबाट खसेर शिक्षकको मृत्यु,"डोल्पा (कास) त्रिपुरासुन्दरी नगरपालिका५ स्थित मस्टो आधारभूत विद्यालयका शिक्षक ३६ वर्षीय राजु रोकायाको भीरबाट लडेर मृत्यु भएको छ । उनी शुक्रबार राति घोडेडाँडास्थित भीरबाट खसेका हुन् । लामो समयदेखि निजी स्रोतबाट शिक्षण गराइरहेका उनी नगरपालिकाले शिक्षक दरबन्दीका लागि गरेको विज्ञापनअनुसार परीक्षा दिएर घर फर्कदै थिए । रोकायाका पत्नी, दुई छोरा र दुई छोरी छन् । घटनाबारे अनुसन्धान भइरहेको प्रहरीले जनाएको छ ।"
राजनीतिक संस्कार सुधारौं,"बीपी अध्ययन प्रतिष्ठान र युथ नेटवर्कले शनिबार यहाँ आयोजना गरेको अन्तरसंवादमा शर्माले राजनीतिक संस्कार आवरणमा नभई व्यवहारमा सुधार गर्नुपर्नेमा जोड दिए । राजनीतिक संस्कार नभएकै कारण नयाँ पुस्ता राजनीतिप्रति आकर्षित हुन सकेन, उनले भने, शर्माले राजनीतिक संस्कारसँगै सामाजिक, सांस्कृतिक संस्कार पनि सुधार गर्न जरुरी छ । राजनीतिक संस्कार र हाम्रो युवा नेतृत्व विषयक अन्तरसंवादमा उनले अहिले राजनीतिक अन्योलको अवस्था हटिसकेको पनि बताए । पहिलाजस्तो राजनीतिक अन्योल छैन । राजनीतिले ठाउँ पाएको छ, उनले भने,मुलुकले संविधान पाएको छ । संघीयता पाएको छ । त्यसैले अब सबैले आआफ्नो क्षेत्रबाट सुसंस्कारयुक्त कदम अघि बढाऔंं, देश अवश्य विकास हुन्छ ।"
बलात्कारपछि अर्की किशोरीलाई पनि जलाइयो,केही महिनाअघि भारतमा एक ८ वर्षीया बालिकाको बलात्कारपछि हत्या गरिनुका साथै अन्य २ बलात्कारका घटना भएपछि भारतमा निकै ठूला विरोध प्रदर्शन गरिएको थियो । विरोध प्रदर्शनपछि भारत सरकारले १२ वर्षमुनिका बालिकालाई बलात्कार गर्नेलाई मृत्युदण्डको सजाय दिने कानुन पारित गरेको थियो ।
ब्रेक्जिट मुद्दा: बेलायतलाई निल्नु न ओकल्नु,"बेलायतको चौंथो ठूलो पार्टी लिबरल डेमोक्रयाटका नेता भिन्स केवलले ब्रेक्जिटले बेलायतलाई पार्ने खास असर नबुझी जनमत संग्रह गराइएको भन्दै पुन: गर्न माग गरिरहेका छन् । उता, संयुक्त अधिराज्यअन्तर्गतको स्कटल्यान्डका बहुसंख्यक जनताले ईयूमा नै रहनुपर्ने भन्नेमा मतदान गरेकाले स्कटल्यान्ड ईयूसँगै रहने गरी अलग्गै ब्रेक्जिट नीति हुनुपर्ने माग यहाँको ठूलो पार्टी स्कटिस नेसनल पार्टीकी नेतृ निकोला स्टर्जनको छ ।"
बूढीगण्डकी आयोजना: मुआब्जा सुस्त,"जग्गा बेचबिखन रोक्का गरेको ३ वर्ष पुग्दा पनि मूल्य नै निर्धारण नभएपछि त्यहाँका विस्थापितहरूले तत्काल मुआब्जा निर्धारण गर्न माग राख्दै आएका छन् भने निर्धारण भएर वितरण हुन बाँकी रहेका क्षेत्रका स्थानीयले तत्काल वितरण गर्नुपर्नेमा जोड दिएका छन् । हामीले उक्त बजार क्षेत्रका जग्गाको मूल्य निधारण गर्न केन्द्रीय सरकार, प्रदेश सरकारलगायत आयोजना र स्थानीय प्रशासनलाई बारम्बार मौखिक र लिखित आग्रह गरेका छौं, प्रदेशसभाका सांसद जगत सिंखडाले भने ।"
स्थायी मुकामबारे अध्ययन गरिने,"तीन छुट्टाछुट्टै प्रस्ताव दर्ता भए पनि सभामा यसबारे छलफल अघि नै नबढाएपछि ३८ सांसदको हस्ताक्षरसहित सचिवालयमा निवेदन दर्ता भएलगत्तै समिति गठन भएको हो । १३ सदस्यीय समितिमा एमालेका तर्फबाट दीपक निरौला, रामकुमार अधिकारी, विजय सुवेदी, वसन्त मानन्धर, सरस्वती बस्नेत, माओवादी केन्द्रका विशाल खड्का र जगत सिंखडा, नेपाली कांग्रेसका छिरिङ दोर्जे लामा र प्रभात तामाङ, विवेकशील साझा पार्टीका विराजभक्त श्रेष्ठ, नेमकिपाका सुरेन्द्रराज गोसार्इं, राप्रपाका रिता माझी र राप्रपा (प्रजातान्त्रिक) का रिना गुरुङ सदस्य छन् । औचित्यताका आधारमा सभालाई प्रतिवेदन पेस गर्न गठित समितिलाई बढीमा ४५ दिनको समय दिइएको छ । काभ्रेका सांसदले चैत्र १४ गते, रसुवा र नुवाकोटका सांसदले १५ र भक्तपुरका सांसदले २६ गते राजधानी कायम गर्न माग गर्दै छुट्टाछुट्टै प्रस्ताव दर्ता गराएका छन् ।"
राजधानीकै बालबालिका विद्यालयबाहिर,"सरकारी तथ्यांकअनुसार काठमाडौंका ९७ दशमलव ५ प्रतिशत बालबालिका विद्यालय जान्छन् । सामुदायिक विद्यालयलाई आफ्नो वरपरका बालबालिकालाई विद्यालय ल्याउने अभियान चलाउन निर्देशन गरिएको शिक्षा मन्त्रालयका प्रवक्ता वैकुण्ठ अर्यालले बताए । अभियान चलाए पनि विविध कारणले कतिपय बालबालिकालाई विद्यालय ल्याउन सकिएको छैन, उनले भने, घरदैलो गरेर छुटेका विद्यार्थीलाई भर्ना गर्न भनेका छौं ।"
सूचना पाउनै मुस्किल,"दफा ४ मा कुनै व्यक्तिको जीउज्यानको सुरक्षासँग सम्बन्धित सूचना रहेछ भने माग गरेको २४ घण्टाभित्र निवेदकलाई उपलब्ध गराउनुपर्नेछ । सूचना उपलब्ध नगराएमा, अस्वीकार गरेमा आंशिक रूपमा वा गलत सूचना दिएमा वा सरोकारवाला होइन भनी सूचना नदिएमा ७ दिनभित्र प्रमुख समक्ष उजुरी दिन सक्नेछ । सूचना अधिकारीले जानीजानी वा बदनियतपूर्वक सूचना लुकाएमा सम्बन्धित कार्यालय प्रमुखले विभागीय कारबाही गर्न सक्ने प्रावधान छ । तर, निवेदन दिएको एक महिना बढी बितिसक्दा पनि हालसम्म कसैलाई कारबाही भएको छैन ।"
अपडेट छैनन् सरकारी वेबसाइट,"यातायात विभाग, महिला, बालबालिका तथा समाज कल्याण मन्त्रालय, तथ्यांक विभागलगायत अधिकांश मन्त्रालयका वेबसाइट पनि समयमा अपडेट छैनन् । अधिकांश सरकारी कार्यालयमा वेबसाइट अपडेटलगायत सुचना प्रचारप्रसार गर्न छुट्टै डेक्सको व्यवस्था छ ।"
आज भोटो देखाइने,"ललितपुर (कास) रातो मत्स्येन्द्रनाथको जिम्मामा रहेको भनिने मणि, माणिक्य आदि बहुमूल्य वस्तु जडित प्राचीन भोटो आइतबार जावलाखेलमा देखाइँदै छ । उक्त भोटो गुठी संस्थान ललितपुर शाखा कार्यालयका प्रमुखले सबैका सामु शिल हेरी जाँची मुचुल्कापछि तोडेर देखाइन्छ । भोटो जात्रा अवलोकन गराउन ललितपुरकी जीवित देवी कुमारीलाई जावलाखेलस्थित पाटीमा ल्याएर राखिन्छ । ललितपुरका १७ औं शताब्दीका राजा सिद्धिनरसिंह मल्लको ऐतिहासिक खड्गलाई पनि राजकीय सम्मानका साथ समारोहस्थलमा ल्याइन्छ । समारोहमा राष्ट्रप्रमुख, प्रधानमन्त्री लगायत विशिष्ट व्यक्ति उपस्थित परम्परा छ ।"
नि:शुल्क स्वास्थ्य परीक्षण,"ललितपुर (कास) पूर्वप्रधानसेनापति रूक्मांगद कटवाल ट्रस्ट र नेपाल क्यान्सर हस्पिटल एन्ड रिसर्च सेन्टर हरिसिद्धिको सहकार्यमा शनिबार नि:शुल्क स्वास्थ्य परीक्षण गरियो । राजधानीको आर्मी अफिसर क्लबमा सम्पन्न स्वास्थ्य शिविरमा वहालवाला नेपाली सेनाका परिवारका महिला, विरगति प्राप्त सिपाहीका एकल महिला गरेर एक सय १३ जनाको स्वास्थ्य परीक्षण गरिएको कटवाल ट्रस्टले जनाएको छ । ट्रस्टले आगामी दिनमा पनि कार्यक्रम गर्दै जाने ट्रस्ट सदस्य सचिव जगत कटवालले जनाए । शिविरमा नेपाल क्यान्सर हस्पिटल एन्ड रिसर्च सेन्टरका अध्यक्ष डासुदीप श्रेष्ठको नेतृत्वमा १३ स्वाथ्यकर्मीले परीक्षण गरेको हो ।"
कार्यसम्पादन सम्झौता,"नगरपालिकाले सम्झौतामा प्रारम्भिक कक्षादेखि अंग्रेजी भाषाको माध्यमबाट पठनपाठन गर्ने, विद्यालयमा फूलबारी तथा करेसाबारीको व्यवस्था गरी स्वच्छ, मनोरम र हराभरा बनाउनेलगायतका बुँदा समेटिएको छ । सूर्यविनायक नगरपालिकाका ४० सामुदायिक विद्यालयका प्रधानाध्यापकको उपस्थितिमा सम्झौता गरिएको हो । नगरप्रमुख वासुदेव थापाले नगरपालिकाका सामाजिक समिति संयोजक किरण थापा, शिक्षा अधिकृत सविता दंगालको रहोवरमा ९ वटा माध्यमिक र ३१ वटा आधारभूत विद्यालयका प्रधानाध्यापकबीच सम्झौता गरिएको छ ।"
सम्मेलनको तयारी पूरा,"ललितपुुर (कास) नेवा: पत्रकार राष्ट्रिय दबूले राजधानीमा जेठ दुईमा हुने मातृभाषा पत्रकारिता सम्मेलनको लागि तयारी पूरा भएको जनाएको छ । शनिबार आयोजित पत्रकार सम्मेलनमा नेपाल भाषा लगायतका भाषाको पत्रकारिताको इतिहास, अहिलेको समस्या, राज्यले गर्नुपर्ने कार्य समेटिएको कार्यपत्र प्रस्तुत गरिने पत्रकार दबूका उपाध्यक्ष नृपेन्द्रलाल श्रेष्ठले जनाए । उनले संघीय संरचनामा सञ्चार क्षेत्रको पुन:संरचना गर्दा मातृभाषाको पत्रकारिता फस्टाउने, प्रवद्र्धन गराउने नीति तय गराउने उद्देश्यले यो सम्मेलन गर्न लागेको बताए ।"
प्रदेशमाथि विभाग हाबी,"प्रतियोगिताका दुवै विधामा सहभागी १०१० टोलीलाई चार समूहमा विभाजन गरिएको छ । प्रत्येक समूहबाट २ टोली क्वाटरफाइनल पुग्ने छन् । राष्ट्रिय खेलकुद परिषद्को आयोजना र रोल्पा खेलकुद विकास समितिको स्थानीय व्यवस्थापनमा जारी प्रतियोगिता विजेताले ३ लाख, उपविजेताले २ लाख तथा तेस्रो हुनेले १ लाख रुपैयाँ प्राप्त गर्नेछन् । प्रतियोगिताको उद्घाटन गर्दै प्रतिनिधिसभाका सभामुख कृष्णबहादुर महराले प्रतियोगिता आयोाजनाबाट देशको पहिचान वृद्धि हुने बताए । फाइनल जेठ २ मा हुनेछ ।"
टेबलटेनिसका उम्दा खेलाडी स्यान्टु,"यसअघि जनताको भोटिङमार्फत मात्र विजेताको छिनोफानो हुँदै आएको पिपल्स च्वाइस अवार्डका लागि भने यसपालि केही परिवर्तन गरिएको छ । आयोजक नेपाल खेलकुद पत्रकार मञ्चका सदस्यको मत, विभिन्न खेलकुदका प्रशिक्षकहरूको मत, समर्थकको एसएमएस र फेसबुक लाइकका आधारमा विजेता छनोट हुनेछ ।"
बूढानीलकण्ठलाई मेयर कप,तेस्रो स्थानमा भक्तपुर नगरपालिकाले दक्षिणकाली नगरपालिकालाई १०३६५ ले हराउँदा आयुश सिंह एक्लैले ८४ स्कोर गरे । भक्तपुरले २० हजार पायो । बूढानीलकण्ठका विनोद महर्जन उत्कृष्ट खेलाडी चुनिए । १ सय २९ स्कोर गरेका भक्तपुरका आयुश सर्वाधिक स्कोरकर्ता बने । विनोद र आयुशले ५५ हजार पाए ।
जेशिका र रत्नजित च्याम्पियन,"पुरुष यू१९ तर्फ सेनाका प्रफुल महर्जनले आफ्नै क्लबका रुकेश महर्जनलाई २११६, २११८ ले हराएर स्वर्ण जिते । विजेताले १५ हजार र दोस्रो ७ हजार पुरस्कार पाए । भेट्रान्स युगलतर्फ धनकुटाका योगेश्वर श्रेष्ठ र किरण प्रधानको जोडी ललितपुरका सुनील शाक्य र सुगतरत्न शाक्यको जोडीलाई २११५, २११४ ले हराउँदै स्वर्ण जित्न सफल भयो । विजेताल जोडीले १५ हजार र उपविजेता जोडीले १० हजार पुरस्कार पाए ।"
आउटरिचलाई आन फुटसल,सानेपास्थित फिल्ड फुटसलमा भएको प्रतियोगिताको अन्तिम दिन मिडिया बास्केटले मार्सलाई सेमिफाइनलमा हराएको थियो । यस्तै आउटरिचले सेमिफाइनलमा वेलकम एड्भरटाइजिङलाई पराजित गर्दै उपाधि भिडन्त तय गरेको थियो । विजेता आउटरिचले ७५ हजार तथा मिडिया बास्केटले ५० हजार रुपैयाँ प्राप्त गरे । तेस्रो स्थानको खेलमा वेलकमले मार्सलाई पन्छाउँदै ३० हजार रुपैयाँ जित्यो । प्रतियोगितामा ३२ टोली सहभागी थिए ।
माधव विश्व गल्फ कपमा छनोट,तेस्रो स्थान किसन अग्रवालले हात पारे । टासी छिरिङले ४० ग्रस प्वाइन्ट जोडेर ग्रसको उपाधि जिते । क्लोजेस्ट टु द पिनमा पुरुषतर्फ महेन्द्र मैनाली र महिलातर्फ सन्नी लीले पुरस्कार थापे । प्रतियोगितामा ४ महिलासहित कुल १ सय गल्फरले सहभागिता जनाएका थिए । प्रतियोगिता स्टेबलफर्ड फम्र्याटमा अधिकतम १८ ह्यान्डीक्याप राखेर खेलिएको थियो ।
झापालाई सफलता,सदरमुकामस्थित थारुहट रंगशालामा भएको प्रतियोगिता विजेताले ५ लाख र उपविजेताले ३ लाख रुपैयाँ पुरस्कार जित्नेछन् ।
घनश्याम र आशा विजेता,"सुनसरी (कास) प्रदेश १ स्तरीय प्रथम मेयर क्रसकन्ट्री साइक्लिङ च्याम्पियनसिपअन्तर्गत शनिबार मेन इलिट समूहमा धरानका घनश्याम राई विजेता भएका छन् । खुला महिलातर्फ आशा लिम्बू विजेता बनिन् । दुवै विजेताले १५१५ हजार रुपैयाँ पुरस्कार जिते । २८ किमिको ट्रयाकमा पुरुषतर्फ अभिषेक राई दोस्रो र दीपक जिमी तेस्रो भए । महिलामा अनिशा गुरुङ र इशा तामाङ क्रमश: दोस्रा र तेस्रा भए । दुवै विधामा दोस्रोले १० हजार र तेस्रोले ५ हजार पाए । १२ किमिमा भएको व्बाइज जुनियर यू१८ तर्फ सुशान्त मेन्याङ्बो, उत्सव राई र अभिषेक लिम्बूले शीर्ष तीन स्थान हासिल गरे । भेट्रान्सतर्फ कृष्ण केसी पहिलो, दिलबहादुर श्रेष्ठ दोस्रो र राजु श्रेष्ठ तेस्रो भए ।"
अल्ट्रामा आर्मीको वर्चस्व,"दमौली (कास) प्रथम व्यास नगर खुला अल्ट्रा म्याराथन दौडमा शनिबार त्रिभुवन आर्मी क्लबका धावकले वर्चस्व जमाएका छन् । आर्मीका नवराज साउदले ४४ किमिको दूरी ३ घण्टा १३ मिनेट ५३ सेकेन्डमा पूरा गर्दै उपाधि जिते । उनले ७५ हजार ७५ रुपैयाँ प्राप्त गरे । आर्मीकै राजन खत्री ३ घण्टा १७ मिनेटबाट दोस्रो र ३ घण्टा १९ मिनेट ३१ सेकेन्डबाट रुकुमका दुर्गाराज बुढामगर तेस्रो भए । राजनले ५५ हजार तथा बूढामगरले ३५ हजार रुपैयाँ प्राप्त गरे । सुमन कुलुङ, भूमिराज राई, रुपबहादुर बुढा, किरण कुलुङ र किरण साह बोगटीले जनही १० हजार ७५ रुपैयाँको सान्त्वना पुरस्कार पाए । कुल १ सय ६० धावकको सहभागिता रहेको म्याराथन व्यास नगरपालिकाका मानहुङकोट र पुलिमराङको पर्यटन प्रवद्र्धन गर्ने उद्देश्यले आयोजना गरिएको आयोजक जनायो ।"
गजेन्द्र र सानुमायालाई स्वर्ण,छात्रमा नेपाल राष्ट्रियका सुजन राई र छात्रामा बालगीताञ्जलीकी सरिता कार्की विजेता भए ।
जिल्लास्तरीय कराँते छनोट,"रौतहट (कास) जिल्लास्तरीय राष्ट्रपति र उपराष्ट्रपति कप खेलकुदअन्र्तगत शनिबार कराँतेको छनोट सकिएको छ । चन्द्रनिगाहपुरस्थित कभर्डहलमा आयोजित छनोटको राष्ट्रपति रनिङ सिल्डतर्फ छात्र ५२ केजी तौल समूहमा नवीन घिमिरे, ४८ केजीमा कुशल बस्नेत र ४२ केजीमा अमित भोलन विजेता भए । छात्रातर्फ ५० केजीमा सुधा थिङ, ४५ केजीमा अस्मिता पहरी र ४० केजीमा कुन्साङ डोल्मा लामा विजयी भए । उपराष्ट्रपति कपतर्फ छात्र ३० केजीमा रिसब राई, ३४ केजीमा नयन घिमिरे, ३० केजीमा आदित्य खड्का तथा छात्रामा ३० केजीमा सुप्रिया पोखरेल, ३४ केजीमा बिबिका श्रेष्ठ विजयी भए । विजेताले प्रदेश २ स्तरीय राष्ट्रपति रनिङ सिल्डमा भाग लिन पाउने जिखेविस रौतहटका अध्यक्ष बालकृष्ण श्रेष्ठले बताए ।"
बिचरा बगेडी,विस्तृत अध्ययन नभए पनि १ सय ५० प्रजातिका चरा बसाइँसराइ गरेर यहाँ भित्रिने गरेको जानकारहरू बताउँछन् । जाडो छल्न हिउँद याममा अन्य मुलुकहरूबाट चरा नेपालका विभिन्न सिमसार क्षेत्रमा भित्रिने गरेका छन् ।
चित्रबाट सहयोग,"अर्मूत चित्र पो बनेछ, आफ्नो काम आफैंले हेरेर दंग पर्दै भनिन्, ब्ल्याक एन्ड ह्वाइट ब्युटी देखाउन यस्तो गरेकी हुँ । प्रदर्शनीमा राखिएका ज्वालाका चित्रको मूल्य ५ हजार रुपैयाँदेखि २ लाख रुपैयाँसम्म राखिएको थियो ।"
रौनक राष्ट्रपति कपको,प्रतियोगितामार्फत २०७५ जेठ १८ गतेदेखि सञ्चालन हुने प्रदेश ४ स्तरीय १० औं राष्ट्रपति रनिङ सिल्ड प्रतियोगितामा छनोटमा परेका खेलाडीको नामसमेत घोषणा गरियो । क्षेत्रीयस्तरको राष्ट्रपति रनिङ सिल्ड प्रतियोगितालाई यस वर्षदेखि प्रदेशस्तरीय बनाइएको छ ।
आकाशयात्रा,नेपालमा जुनसुकै मुलुकबाट कमर्सियल उडान सुरु गर्नुअघि दुई मुलुकले सम्झौता गर्नुपर्छ । अहिलेसम्म सरकारले ३८ वटा मुलुकसँग हवाई सम्झौता गरेको छ । तर १४ वटा मुलुकका २८ वटा एयरलाइन्सले मात्रै काठमाडौंमा सेवा दिइरहेका छन् ।
सम्भावनाका सपनाहरु,"कल्पनाभित्र सपना, योजना अनि त्यसलाई विपना बनाउने कार्यलाई सफलीभूत पार्ने मुख्य भूमिका लगनशीलता हो, आत्मबल, आत्मविश्वास हो । त्यसैले जीवन नदीझैं निरन्तर बग्नुपर्छ, अनि घडीको सुईझंै अनवरत हिँड्नुपर्छ । हामी सबैले, हामी सबैले ।पलक क्षेत्री, कक्षा१० स्मल हेभन मोडेल स्कुल, चितवन"
हीरा,"आमाले सम्झाउनुभएपछि बिस्तारै हीराको मन हलुका हुँदै गयो । उसका आँखाबाट आँसु बग्न छोडयो । उसले आमालाई अँगालो हालेर भन्यो, ममी, अब मलाई जसले नराम्रो भने पनि चित्त दुखाउदिनँ । म असल व्यक्ति बनेर एक दिन हीराजस्तै चम्किनेछु । उसको अनुहारमा आत्मविश्वासको चमक चम्किरहेको थियो ।आमाको आँखामा सन्तोष झल्किरहेको थियो ।"

शीर्षक,विवरण
कांग्रेसमा मनोनयन विवाद,"सद्भाव बढाऔं : शशांककांग्रेस महामन्त्री शशांक कोइरालाले सभापति शेरबहादुर देउवा र वरिष्ठ नेता रामचन्द्र पौडेललाई पार्टीभित्र व्यापक एकता कायम राख्दै आपसी सद्भाव बढाएर अघि बढ्न आग्रह गरेका छन् । आपसी सद्भावबाट मात्रै चुनौती सामना गर्न सकिन्छ, यसको तात्पर्य हामीबाट कमजोरी भएको छैन र यसको चर्चा गर्न आवश्यक छैन भन्ने होइन, आइतबारको कांग्रेस केन्द्रीय कार्यसमितिमा लिखित दृष्टिकोण प्रस्तुत गर्दै कोइरालाले भने, केन्द्रीय कार्यसमितिमा प्रस्तुत भएका साथीहरूका सबै कुरालाई हामीले स्वीकार गर्नुपर्छ ।"
अफगानिस्तान बम आक्रमण: सञ्चारकर्मीसहित ३६ मारिए,घटनाप्रति अफगान राष्ट्रपति असरफ घानीले दु:ख व्यक्त गर्दै पूर्वनिर्धारित पर्वान प्रान्तको भ्रमण स्थगित गरेका छन् । आक्रमणको इस्लामिक स्टेटले जिम्मेवारी लिएको स्थानीय सञ्चारमाध्यमले जनाएका छन् ।
हट्ला त नेपालप्रति भारतको चीनशंका ?,"प्रधानमन्त्री ओलीको पछिल्लो भारत भ्रमणले चीनलाई लिएर उसको नेपालप्रतिको शंका हटाउन सकारात्मक भूमिका खेलेको मलहोत्राको विश्लेषण छ । हिजोको दिनमा दुवैतर्फबाट आक्रामकता देखाइएको हो, तर अब निकै राम्रो समझदारी बनेको छ । त्यसैले अनावश्यक शंका क्रमश: हटदै जानेछन्, उनले थपिन् ।"
सरकारी वेबसाइटमा ह्याकरको पहुँच,"भर्खरै मात्र सञ्चार, सूचना तथा प्रविधि मन्त्रालयले ३ महिनाभित्र केन्द्रीय तहका कर्मचारी र ६ महिनाभित्र अधिकृतस्तरका सबै सरकारी कर्मचारीलाई सरकारी इमेल अनिवार्य गर्ने निर्णय गरेको थियो । सरकारी सर्भर र वेबसाइट नै असुरक्षित भएकाले यस्तो निर्णय घातक हुन सक्ने लिम्बूको धारणा छ । उनी भन्छन्, सुरक्षा विषयमा संवेदनशील नभए सरकारी कर्मचारीले गरेको गोप्य कुराकानीसमेत ह्याकरले सजिलै थाहा पाउन सक्छन् ।"
थिंक ट्यांक बारे टुंगो अझै लागेन,"सरकारले ती विभागसम्बन्धी नियमावली, कार्यविधि र निर्देशिका संशोधनको काम पनि अघि बढाएको छ । अनुसन्धानमूलक तीनवटा विभागले प्रभावकारी काम गर्न नसकेको निष्कर्ष निकाल्दै सरकारले तिनलाई प्रधानमन्त्रीमातहत ल्याएको हो ।"
गलत औषधि बेचे जन्मकैद,मुलुकमा करिब २१ हजार औषधि पसल दर्ता भई सञ्चालनमा छन् । विभाग स्रोतका अनुसार करिब ७ हजार औषधि पसल बिनादर्ता सञ्चालनमा रहेको अनुमान छ ।
कुवेतमा यातना खेपेर फर्किएकी रीता भन्छिन् अब भुलेर पनि विदेश जानेबारे सोच्दिनँ,"उक्त निर्णय कार्यान्वयनमा आएपछि अनधिकृत रूपमा भारत हुँदै वैदेशिक रोजगारीमा जाने क्रम रोकिएको थियो । तर, दिल्लीस्थित इन्दिरा गान्धी विमानस्थलबाट कुवेत उडेकी रीताको सन्दर्भमा भने विमानस्थल अधिकारीको समेत लापरबाही देखिन्छ । उनको राहदानीमा घरेलु कामदारको नक्कली श्रमस्वीकृतिको स्टिकरसमेत टाँसिएको छ । तर, पछिल्लो समय भिजिट भिसा लाई माध्यम बनाएर भारत हुँदै वैदेशिक रोजगारीमा जाने क्रम बढेको छ । भिजिट भिसामा जानेलाई भारतीय विमानस्थल अथोरिटीले एनओसी खोज्दैन । त्यसैको फाइदा उठाउँदै मानव तस्करले रीतालाई कुवेत पुर्याएका थिए ।"
चार एसपीको काज सरुवा,"काठमाडौं (कास) प्रहरी प्रधान कार्यालयले चार एसपीको सरुवा गरेको छ । केन्द्रीय अनुसन्धान ब्युरोका एसपी जीवन श्रेष्ठलाई सिरहा, राजन अधिकारीलाई सुनसरी र डम्बरबहादुर विकलाई धादिङ सरुवा गरिएको छ । मकवानपुरका प्रमुख एसपी विकासराज खनाल ३३ किलो सुन तस्करी प्रकरणमा निलम्बनमा परेपछि उनको स्थानमा एसपी लोकेन्द्र श्रेष्ठलाई पठाइएको छ । चारै जनालाई काजसरुवा गरिएको हो ।"
मुस्लिम संघको अध्यक्षमा पुन: सत्तार,"काठमाडौं (कास) कांग्रेसको भ्रातृ संगठन मुस्लिम संघ, नेपालको अध्यक्षमा पुन: अब्दुल सत्तार निर्वाचित भएका छन् । संघको आइतबार राति राजधानीमा सम्पन्न दोस्रो महाधिवेशनले ५२ सदस्यीय केन्द्रीय समिति निर्विरोध निर्वाचित गरेको हो । संघको वरिष्ठ उपाध्यक्षमा मोहम्मद निजा मुद्दिन, उपाध्यक्षमा रफिक मियाँ, फत्तेह मोहम्मद, अब्ताबुल अन्सारी, मोहम्मद जब्बादिन मियाँ, नुर मोहम्मद मियाँ, अकिल मियाँ, नजामुद्दिन अन्सारी, महिला उपाध्यक्षमा कौशर शाह, शाहिदा मियाँ र महासचिवमा मुत्तार अहमद निर्वाचित भएका छन् ।सचिवमा मोहमद सफिक मुसलमान, प्रवेज आलम, मोहमद कमरुद्दिन, जमिल अब्तर शेख, एकरामुल शेख, सराफद अली, जमिला मियाँ, रहमदतुल्ला मियाँ, कोषाध्यक्ष मोहमद जुनैद र सहकोषाध्यक्ष राजेन मियाँ तथा ३० सदस्यसमेत निर्विरोध चयन भएका छन् । संघको ४३ जिल्लामा संगठन भए पनि महाधिवेशनमा ४१ जिल्लाका ५ सय प्रतिनिधि सहभागी थिए । कुल ७५ सदस्यीय संघको कार्यसमितिमा २३ जना मनोनीत हुने व्यवस्था छ ।"
कन्सुलर विभाग सर्यो नारायणहिटी,"राहदानी र कन्सुलर सेवा विभागका लागि अन्तर्राष्ट्रियस्तरको भवन निर्माण सुरु भएकाले अस्थायी रूपमा नारायणहिटीमा सरेका छौं । आइतबारदेखि सबै काम त्यहींबाट हुँदै छ, कन्सुलर सेवा विभागका महानिर्देशक गेहेन्द्र राजभण्डारीले कान्तिपुरसँग भने, साढे दुई वर्षभित्र भवन निर्माण सक्ने लक्ष्य छ ।"
मौलिक हकसम्बन्धी विधेयक धमाधम,"घर नभएका दलितलाई आवास व्यवस्था गर्ने, अपराधपीडितलाई क्षतिपूर्ति दिने, प्रत्येक नागरिकलाई रोजगारीको हक हुने, स्वच्छ वातावरणमा बस्ने हक हुने, उपभोक्तालाई गुणस्तरीय सेवा पाउने हक हुने, धर्म परिवर्तन गर्ने हक हुनेलगायत मौलिक हकको प्रचलनमा पनि विधेयक बनाउनुपर्ने छ । यी सबै विधेयकको मस्यौदा असोज ३ भन्दा अगाडि नै बनाइसक्छौं, संयोजन समितिका सदस्य राजीव गौतम भन्छन्, असोज ३ पछि मौलिक हक प्रचलनमा आउनेछन् ।"
अझै टुंगिएन नियमावली,सचिवालयले प्रस्ताव गरेको दोस्रो अधिवेशनको क्यालेन्डरअनुसार सरकारले २४ गते बजेटको सिद्धान्त तथा प्राथमिकता संसद्मा पेस गर्ने तथा त्यसमा २३ दिन छलफल हुनेछ । वैशाख ३१ वा जेठ १ गते राष्ट्रपति भण्डारीबाट सरकारको नीति तथा कार्यक्रम पेस हुनेछ । २३ दिन त्यसमाथि छलफल चल्ने छ । बजेट जेठ १५ गते आउने भएकाले त्यसअघिको करिब एक साता अवधिमा सरकारले ल्याउने नियमित विधेयकहरूमाथि छलफल गर्ने बिजनेस संसद्ले पाउनेछ । बजेट आएपछि विनियोजित बजेटमाथि मन्त्रालयगत छलफल हुनेछ ।
नयाँ वन नीति बनाइँदै,"वातावरण मन्त्रालयले हेर्दै आएको जलवायु परिवर्तन, प्रदूषण, वातावरणीय प्रभाव मूल्यांकनलगायतको अनुगमन पनि यसै मन्त्रालयमा गाभिएको छ । यसैबीच मन्त्री बस्नेतले वन र वातावरण क्षेत्रको कार्ययोजना बनाउन विभिन्न समिति बनाएका छन् ।"
२८ प्रतिशतले प्रयोग गर्छन् सार्वजनिक यातायात,"सार्वजनिक यातायातमा लामो अध्ययनअनुसन्धान गरेका पुल्चोक इन्जिनियरिङका अतिथि प्राध्यापक सूर्यराज आचार्य उपत्यकामा दैनिक १२ लाख यात्रुले सार्वजनिक यातायातमा यात्रा गर्ने बताउँछन् । प्रत्येक यात्रु घरबाहिर निस्कँदा र फर्कंदा दिनमा न्यूनतम करिब २ पटक सार्वजनिक यातायात प्रयोग गर्छन् । ठूलो जनसंख्या सार्वजनिक यातायातको भर परे पनि त्यसलाई मर्यादित बनाउन सकिएको छैन, उनले भने, सरकारले तोकेको भाडाभन्दा बढी लिने गरिएको छ, सडक व्यवस्थित छैन ।"
उपहार दिइएका गैंडाबारे सरकार बेखबर,"वन्यजन्तुविद् झमकबहादुर कार्की गैंडा वा अन्य वन्यजन्तु उपहार पाएका कतिपय मुलुकले नेपालमा वन्यजन्तु अनुसन्धान र अन्य प्राविधिक सहयोगसमेत गरेकाले यसलाई उपलब्धि ठान्छन् । नेपालले २०४२ सालमा भारतको दुधवा नेसनल पार्कलाई चारवटा एकसिंगे गैंडा उपहार दिएको थियो भने २०४४ वैशाख २९ मा प्रेसिडेन्ट रोनाल्ड रेगन र नेसनल जुलोजिकल पार्क अमेरिकालाई दुईदुई गरी चारवटा गैंडा उपहार दिएको थियो । २०४६ चैत २० मा अमेरिकाकै फोर्टओबर्ट जुलोजिकल एसोसिएसनलाई दुई र सिंगापुर जुलोजिकल पार्कलाई दुईवटा गैंडा उपहार दिइएको थियो । त्यसैगरी २०४६ माघ ३ मा जर्मनीको म्युनिख जुलाई एक, २०४९ फागुन १ मा बंगलादेशको मीरपुर नेसनल जुलाई दुई, २०५० जेठ १७ मा जर्मनीको विलहेल्मा जुलाई एक, २०५५ वैशाख ५ मा बेलायतको जुलोजिकल सोसाइटीलाई दुई र २०५८ फागुन २० मा जापानको टामा जुलोजिकल पार्कलाई दुई गंैडा उपहार दिइएको थियो ।"
बुद्ध जन्मस्थलबारे भ्रम आजै हटाउनुस् : ओली,अस्थायी सभाहल उद्घाटन स्थायी सभाहल नबनेपछि यो वर्षको बुद्ध जयन्ती मनाउन लुम्बिनी विकास कोषले अस्थायी सभाहल बनाएको छ । सभाहलको आइतबार प्रधानमन्त्री ओलीले उद्घाटन गरे । सेनाले १० वर्ष टिक्ने गरी प्रिफ्याब प्रयोग गरी ३ हजार हट्ने सभाहल तयार गरेको थियो । भूकम्पपछि नेपालमा यस्ता घर बनाउने चलन बढेको छ । यसका लागि ३ करोड ९७ लाख रकम लागेको कोषका योजना प्रमुख भट्टराईले बताए । सेनाले एक महिनामा यो सभाहल तयार गरेको थियो ।
गुठी जग्गा अझै मुखियाकै नाममा राजस्व,"जुन समस्या बढी हामीसँग जोडिएको छ, त्यही विषयमा स्थानीय तह र प्रदेशले पनि कानुन बनाउन नपाउने अवस्था देखियो, उनी भन्छन् ।"
औलोका २१ रोगी भेटिए,"जनस्वास्थ्य प्रमुख अरुणकुमार महतोले सबै स्वास्थ्य कार्यालयमा औलोको नि:शुल्क परीक्षण व्यवस्था गरिए पनि धेरैले समस्या नदेखेसम्म परीक्षण नगराउने चलनले समस्या भएको बताए । औलो संक्रमणको जानकारी हुनासाथ पहिचान र नि:शुल्क औषधिको व्यवस्था मिलाइएको छ, उनले भने ।"
ओलीले भारतसँग आत्मसमर्पण गरे,सभापति देउवा कैलालीको अत्तरियास्थित दुर्गालक्ष्मी बहुमुखी क्याम्पसको उद्घाटन गर्न धनगढी आएका हुन् ।
केटीको भेष बनाएर ठगी,"यससँगै राजकुमारले बिहेका नाममा ठगीधन्दा चलाउँदै आएको खुलेको छ । उनीविरुद्ध छिन्ताङका अन्य १२ जनाले उजुरी दिएका छन् । स्थानीयले नै उनलाई समातेर प्रहरीमा बुझाइसकेका छन् । ठगी गरेको आरोपमा राजकुमारलाई स्थानीयले नै प्रहरीमा बुझाएको धनकुटाका प्रहरी प्रवक्ता गौतम मिश्रले जानकारी दिए । यद्यपि प्रहरीले राजकुमार र विपिन दुवैको मिलेमतोमा ठगी गरिएको हुन सक्ने अनुमान गरेको छ । विपिनले राजकुमार केटा रहेको थाहा पाए पनि गुपचुप राखेको र राजकुमार दिनभर केटीको भेषमा बस्ने अनि साँझ परेपछि केटा नै बनेर ठग्दै हिंड्ने गरेको स्थानीय भरतसिंह राईले बताए । केटी बनेर धेरैसँग विवाह गर्ने र ठगी गर्दै हिंडेको पाइएकाले प्रहरीमा बुझाएका हौं, उनले भने । प्रहरीले भने समलिंगी विवाहलाई कानुनले पनि मान्यता दिएका कारण उक्त विषयमा कुनै मुद्दा दर्ता नहुने तर ठगीमा अनुसन्धान गरिने जनाएको छ । हामी ठगीको विषयमा अनुसन्धानमा जुटेका छौं, प्रवक्ता मिश्रले भने, सार्वजनिक अपराध ऐनअन्तर्गत मुद्दा चलाउने तयारी भइरहेको छ ।"
फेवातालमा भूमाफिया,"पर्यटकीय महत्त्व अभिवृद्धि, जैविक विविधता संरक्षण तथा पर्यावरणीय सन्तुलनका लागि पनि रामसारमा सूचीकृत फेवाताललाई अतिक्रमणबाट जोगाउनुपर्छ । तत्कालीन पोखरा उपमहानगरपालिकाद्वारा गठित कार्यदलले अतिक्रमणका कारण ७५ वर्षदेखि सय वर्षभित्र फेवाताल सबै पुरिने भनेर अध्ययनका आधारमा गरेको अनुमानलाई गम्भीर रूपमा लिनुपर्छ । त्यसैले सर्वोच्चको आदेश तदारुकतासाथ कार्यान्वयन गर्दै सरकार फेवाताल संरक्षणमा लाग्नैपर्छ । यसमा पोखरामा लेखनाथ महानगरपालिका कार्यालयको भूमिका महत्त्वपूर्ण हुन्छ । ताल संरक्षणमा महानगरवासीसँगै संरक्षणविद्हरूले पनि सरकारी निकायलाई निरन्तर घचघच्याइरहन जरुरी छ । र, फेवातालजस्तै अतिक्रमणको चपेटामा परेका अन्य तालतलैया जोगाउन पनि सरकारले ध्यान दिनुपर्छ ।"
कृषि विकासका चुनौती,"माथि उल्लेखित नीति र कार्यक्रम कार्यान्वयन गरिएको खण्डमा नेपाल कृषिमा आत्मनिर्भर मात्रै होइन, अन्तर्राष्ट्रिय बजारसम्म पहुँच विस्तार गर्न सफल हुनेछ । हेर्दा सामान्यजस्तो देखिए पनि यो काम निकै चुनौतीपूर्ण छ । हरेक क्षेत्रमा रहेको माफियातन्त्रको जालोबाट नेपालको कृषि क्षेत्र पनि सुरक्षित छैन । नेपाल सरकारले सम्बद्ध सबै पक्षसँग छलफल चलाएर दृढ संकल्पका साथ अघि बढेमा कृषिमा कायापलट गर्न नसकिने भने होइन ।"
बुद्ध र हामी,"सोमबार प्रकाशित डा साधना प्रतीक्षाको यशोधरा र बुद्धत्व लेखले निश्चय नै बुद्ध जयन्तीको सन्दर्भमा यशोधराको पनि ससम्मान स्मरण गर्न प्रेरित गरेकै छ । साथै बुद्धत्व प्राप्तिका लागि गृहत्याग, पारिवारिक वियोग र तनमनलाई कष्ट दिन नपर्ने कुराको साक्षी यशोधरालाई लेखिकाले प्रस्तुत गरेको सान्दर्भिक नै लाग्यो । तर एक ठाउँमा लेखिकाले बुद्धले घरगृहस्थी त्यागेर, पारिवारिक दायित्वबाट विमुख भएर, परिवारजन तथा स्वयम्लाई कष्ट दिँदै रनवन भौंतारिएर ज्ञान प्राप्त गरेका थिए भनेर लेखेको देख्दा कलमले न्याय गरेजस्तो लागेन । यी क्रियाकलापबाट बुद्धलाई ज्ञान प्राप्त नभएको कुरा त यत्रतत्र पढ्न पाइन्छ । अन्तत: बुद्धले कसरी ज्ञान प्राप्त गरेका थिए भन्ने कुराको प्रसंग छुट्दा पाठक भ्रममा पर्ने कुराको ख्याल लेखिकाले गरेको देखिएन । संयोग नै भन्नुपर्ला, सोही पृष्ठमा शिक्षाको मुहान लुम्बिनी शीर्षकको आफ्नो लेखमा फणीन्द्रकुमार न्यौपानेले पछि गएर बुद्धले के कसरी ज्ञानलाभ गरे भन्ने कुराको प्रसंग उल्लेख गरेको देख्दा खुसी लाग्यो । महेशप्रसाद ढुंगानानयाँबानेश्वर, काठमाडौं"
सार्क र बीआरआईको साइनो,"हालसालै भारत र चीन खुलेरै सम्बन्ध विस्तारमा लागेका छन् । दोक्लाम घटना भएको वर्षदिन पनि नपुगी भारतीय प्रधानमन्त्री नरेन्द्र मोदीलाई चिनियाँ राष्ट्रपति सी चिनफिङले अंकमाल गरेको देख्दा पश्चिमा शक्ति अलमलमा पर्नु स्वाभाविकै हो । छिमेकीलाई एकअर्का विरुद्ध नजानिँदो पाराले उक्साउने प्रवृत्ति त भारतको पनि छ नै, तर यो मामलामा अमेरिका खतरनाक छ । दुई कोरियाको अकस्मात् सुध्रिएको सम्बन्ध र भारतचीनको दोस्ताना नेपाललाई फलदायी बनाउन अब पहल गर्ने भनेको सार्कलाई चीनको महत्त्वाकांक्षी योजना बीआरआईसँग जोड्न पहल नेपालले नै गर्न सक्यो भने यी दुई छिमेकीको न्यानो विश्वास हामी बढाउन सक्छौं । केदारनाथ त्रिपाठी बुढानीलकण्ठ, काठमाडौं"
निर्लज्जतापूर्ण अभिव्यक्ति,"एक महिनादेखि जारी कांग्रेस केन्द्रीय कार्यसमिति बैठकको निर्णयबाट वाम गठबन्धनलाई आफ्नो पराजयको मूल कारण ठहर्याउनु तत्काल लोकसान्त्वना बटुल्न पार्टीले दिएको निर्लज्जतापूर्ण अभिव्यक्ति मात्रै हो । वास्तवमा कांग्रेस पराजित हुनुका मूल कारण यी हुन् :१ भारतीय नाकाबन्दीको खुलेर विरोध गर्न नसक्नु ।२ संविधान जारी गरेर उचाइमा पुगेका तत्कालीन सभापति सुशील कोइरालालाई प्रधानमन्त्रीको उम्मेदवार बनाउने सुनियोजित योजनामार्फत लडाएर खोँचमा पुर्याउनु ।३ शेरबहादुर देउवाकी पत्नी आरजुको निर्देशनअनुरूप बूढानीलकण्ठभित्रको दरबारमा पार्टीको छायासत्ता चल्नु ।४ पार्टीको सिद्धान्त, विधि र कार्यप्रक्रियालाई कुल्चेर गुटगत राजनीतिलाई प्रश्रय दिनु ।५ राजदूत, प्रहरी महानिरीक्षक र अन्य नियुक्तिमा अवैध चलखेल हुनु ।६ प्रधानन्यायाधीश सुशीला कार्की प्रकरणमा गलत निर्णय लिनु ।७ नेपाली राजनीतिक रङ्गमञ्चको चतुर र चरम अवसरवादी खेलाडी प्रचण्डसँग मिलेर देशैभरि आत्मघाती चुनावी तालमेल गर्नु ।८ स्थानीय, प्रादेशिक र संघीय निर्वाचनमा पार्टीको सिद्धान्त बोकेका समर्पित र प्रतिबद्ध नेताहरूलाई भन्दा पाखुरामा बल तथा देउवा र उनका पिछलग्गुहरू र पैसाको भल बगाइदिन सक्नेहरूलाई छानीछानी टिकट वितरण गर्नु ।९ गुटगत राजनीतिबाट परिचालित व्यक्तिवादी अहम् र स्वार्थ बोकेकाहरूले निर्वाचनमा देशैभरि गम्भीर घातप्रतिघातको शृंखला चलाएर पार्टीलाई अस्तित्व सङ्कटको भिरमा पुर्याइदिनु ।अलि पर आफ्नै जीवनलाई संकटमा पारिदिने छंगाछुर भीर छ भन्ने यथार्थलाई हृदयंगम गर्दै मार्ग परिवर्तन गरेर गन्तव्य सोझ्याउन चाहे कांग्रेसले पुनर्जीवन पाउला । अन्यथा जानीजानी भीर नै खोज्ने गोरुलाई रामराम मात्रै पुकार्ने हो, काँधै थापेर त को पो बसिरहन सक्छन् र ? कमल कोइरालाभिरकोट नगरपालिका१, स्याङजा"
आर्थिक व्ययभार कसरी धान्ने ?,"देश चलाउने राजनीतिक दलहरूले हो । उनीहरूले समयमा सही निर्णय गर्न सकेनन् भने देशको आर्थिक अवस्था संकटमा पर्न सक्छ । राष्ट्रपति, उपराष्ट्रपति, सभामुख, प्रधानमन्त्री, मन्त्री, नगरपालिका प्रमुख, उपप्रमुख, गाउँपालिका प्रमुख, उपप्रमुख, वडा अध्यक्ष, वडा सदस्य समेतलाई राज्यले तलबभत्ता दिने भएपछि राज्यको आर्थिक अवस्था के होला ? ७५३ इकाइका जनप्रतिनिधिलाई तलबभत्ता खुवाउन वार्षिक खर्च कति लाग्छ भन्नेतिर पनि ध्यान दिनसके राम्रो होला । गरिब जनताले खाइनखाइ तिरेको करलाई यसरी दुरुपयोग गर्न पाइँदैन । आपनो हातमा साँचोताल्चा छ भन्दैमा आफूखुसी निर्णय गर्न मिल्दैन । उच्चपदस्थहरूलाई स्वदेश वा विदेशमा गएर उपचार गराउन ३ जनासम्म आफ्ना सहयोगी लैजान राज्यले खर्च ब्यहोर्नेसम्मको नीति पास गराएका छन् । गरिब जनता सिटामोल खान नपाएर मरेकोप्रति राज्य बेखबर छ । जोसँग मनग्ये सम्पत्ति छ, उसैको उपचार खर्चका लागि वार्षिक करोडांै खर्च गरिन्छ । पुरुषोत्तम घिमिरेजोरपाटी, काठमाडौं"
रेलको झेल,"आजकाल सांसद, मन्त्री र प्रधानमन्त्रीसमेतले नेपालमा रेल कुदाउने, काठमाडौंदेखि चीन जोड्ने रेल, काठमाडौंदिल्ली जोड्ने रेल, पूर्वपश्चिम रेल, काठमाडौंमा मेट्रो, मोनोरेल हुँदाहुँदा नेपाल र बंगलादेश जोड्ने भूमिगत रेलमार्ग निर्माण गर्ने कुरा सुनेर सामान्य नेपालीको कान भरिएको छ । एमाले र माओवादी केन्द्रका कार्यकर्ताहरू हाम्रा नेताले भनेको भनेर यसै गद्गद् हुँदै मनको लड्डु घिउसित खाइरहेका छन् । उता कांग्रेसका नेताकार्यकर्ता आफ्नै झमेलामा अल्झिएर एता न उता भइरहेका छन् । सामान्य नागरिकचाहिँ ट्वाँ परेर हेर्ने बाहेक अन्य कुनै प्रतिक्रिया जनाउने कुरै भएन । आजको समयको मागअनुसार रेल सञ्चालन बहस चल्नु ठिकै पनि होला, तर घाँटी हेरेर हाड निल्नु भन्ने एउटा उखान पनि त छ नि । सामान्यभन्दा सामान्य एउटा धरहरा बनाउन नसकेर दुनियाँले खिसी गर्दासमेत लाज नलाग्ने, इख नभएका मन्त्रीहरूले मेट्रो र मोनोरेलका कुरा गर्न कत्तिको सुहाउला ? कि नेता हुने योग्यता भनेकै लाज पचेको, झुट बोल्नैपर्ने, काम गर्नै नपर्ने र जनतालाई सपना बाँड्दै हिँड्ने मात्र हो र ? होइन भने आफूले बोलेका कुराको भोलि जवाफदेहिता छ र हुनुपर्छ भन्ने लागेको भए त जथाभावी देशको बजेट, प्रविधि र जनशक्तिले नै नपुग्ने, सामान्यभन्दा सामान्य मानिसले पनि पत्याउन नसक्ने गफ हाँक्दै हिँड्नु त मुकुन्दे पारा भएन र मन्त्रीज्यू ? होमनाथ अधिकारीओस्लो, नर्वे"
"बेटी पढाऊ, बेटी बचाऊ अभियान","प्रदेश नं २ का मुख्यमन्त्री लालबाबु राउतले धनुषाको मिथिला विहारी नगरपालिका८ की लक्ष्मीनियाँकुमारी दासको अभिभावकत्व ग्रहण गर्दै प्रदेश सरकारले ल्याएको विशेष योजना बेटी पढाऊ, बेटी बचाऊ अभियानमा सहयोग गर्न सबै पक्षलाई अपिल गरेको समाचार आयो । यसले पक्कै सम्बन्धित जनमानसमा सकारात्मक सन्देश प्रवाह गरेको हुनुपर्छ । अरू प्रदेशको दाँजोमा महिला सशक्तीकरण र महिला जातिको समानुपातिक समावेशीको सवालमा प्रदेश नं २ पछि परेको यथार्थ जीवित छ । यसकारण पनि महिलाको स्तर र प्रतिनिधित्वलाई बढावा दिने क्रममा विशेष योजना सञ्चालन गर्ने प्रदेश सरकारको अवधारणा हुनुपर्छ । अहिलेसम्म विस्तारित प्रदेश नं २ को मन्त्रिपरिषदमा एकमात्र महिला समावेश हुनुले पनि सान्दर्भिक रूपमा परम्परागत कमजोरीलाई व्याख्यान गर्छ । यस अलावा पनि उच्च ओहदामा महिलाको न्यून पहुँच र तीव्र गतिमा बढ्दो महिलाको राजनीतिक उत्साहप्रति सरोकारवालाको कमजोर ध्यानाकृष्टले पनि सबल नेतृत्वको आवश्यकतालाई बोध गराउँछ । यसमा मुख्यमन्त्री राउतको पहल सराहनीय नै छ । ऋतिक यादव सिम्रौनगढ१०, बारा"
एन्फा र सरकारले बुझ्नुपर्ने कुरा,"गत शनिबार फरकफरक शीर्षकमा फुटबलसंँग सम्बन्धित ३ लेख छापिए । तिनमा एउटा क्लब तथा २ खेलाडी थिए । म्यान्चेस्टर सिटीले यस वर्षको घरेलु लिग जितिसक्यो भने यसै लिगमा केही महत्त्वपूर्ण इङ्लिस फुटबल लिगको रेकर्ड पनि बनाउने अवस्थामा छ । १५ वर्षअघि रेलिगेसनमा परेको तथा औसत फुटबल क्लबको दर्जामा रहेकोले अहिले चमत्कारिक परिवर्तन गरेको छ । यतिबेला म्यान्चेस्टर सिटी इङलिस क्लबमात्र होइन, युरोपकै ठूला क्लबहरूको टाउको दुखाइको विषय बनेको छ । त्यस्तै बार्सिलोनाको फुटबल एकेडेमीमा हुर्किएका मिलनसार, भद्र तथा प्रतिभावान खेलाडी इनिस्टाले आगामी सिजनमा स्पेनी ला लिगामा नहुने घोषणा गरे । उनले पत्रकार सम्मेलनमा दुई महत्त्वपूर्ण कुरा गरे, एक आफू अब युरोपेली कुनै पनि क्लबमा आबद्ध नहुने किनभने आबद्ध भए कुनै दिन बार्सिलोना विरुद्ध खेल्नुपर्ने हुनसक्छ । जहाँ उनले जीवनको महत्त्वपूर्ण समय बिताए, त्यस विरुद्ध खेल्न उनको आत्माले दिएन । अर्को, आगामी सिजन बार्सिलोना छाड्ने । आफू खेल्न नसक्ने अवस्थासम्म क्लबमा रहनु भनेको क्लबलाई धोका दिनु हो भन्ने उनको निष्कर्ष थियो । जुन आफैमा अनुकरणीय रहेको छ । यो नेपाली राजनीतिकर्मी तथा एन्फा पदाधिकारीहरूमा पनि लागू हुनसके उत्तम हुन्छ । शिवराज बराल पोखरा२२, पुम्दी, कास्की"
दुराशययुक्त अभिव्यक्ति,"संघीय लोकतान्त्रिक गणतन्त्रात्मक संविधानले प्रस्ट रूपमा गैरआवासीय नेपालीलाई सांस्कृतिक अधिकारसहितको नागरिकता दिने व्यवस्था गरिसकेको हालको अवस्थामा संघीय तथा सामान्य प्रशासन मन्त्री लालबाबु पण्डितको दुराशययुक्त अभिव्यक्तिले हामी समस्त गैरआवासीय नेपालीको राष्ट्रिय भावनामा गम्भीर चोट पुगेको छ । आफ्नो मातृभूमि छाड्न अभीशप्त हामी नेपालीहरू जहाँ जसरी रहे पनि मातृभूमिप्रतिको हाम्रो अर्जुनदृष्टिमा कहिल्यै कमी आएको छैन, न त भविष्यमै त्यस्तो दुर्भाग्यको घडी कहिल्यै आउन दिनेछौं ।नेपालको शत्रु भनेको अशिक्षा, गरिबी र पछौटेपन हो । हामी गैरआवासीय नेपालीहरू होइनौं । यति थोरै कुरा बुझिदिए मुलुकको बृहत्तर हितमा हामी सबै समेटिनेछौं र विरोधको मन दु:खाइमा राष्ट्रलाई अल्झाउनुपर्नेछैन । प्रधानमन्त्री केपी ओलीको राष्ट्र निर्माणको सपना ५० लाख गैरआवासीय नेपालीहरूको पनि साझा सपना हो भन्ने यथार्थलाई पैतालाले कुल्चिएर मन्त्रीको अभिव्यक्ति आएकामा विरोध गर्छौं । दर्शन रौनियारसंयुक्त राज्य अमेरिका"
स्वास्थ्य स्वयंसेविकाको भूमिका,"राज्यले उनीहरूलाई धेरै लगानी गरेको छ । तर सेविकाहरू भने आफू स्वयम्सेवक भन्ने तथ्य चटक्क बिर्सेर घरदैलोबाट पुर्याउन सकिने सन्देश र सल्लाहसमेत दिन छाडेर ट्रेड युनियनसँंग आबद्धसमेत भएका छन् । अझ गैरसरकारी संस्थाले त सेविकालाई माथि चढाएका छन् । जे होस्, सरकारले महिला स्वास्थ्य स्वयम्सेविकालाई जनस्वास्थ्य कार्यक्रम प्रबद्र्धन, स्वास्थ्य शिक्षा, सूचना तथा सञ्चार सन्देश पुर्याउन र प्रेषणका माध्यमबाट सरकारी स्वास्थ्य संस्थालाई सघाउन परिचालन गरेको हो । जसको फलस्वरूप मातृशिशु स्वास्थ्य, शिशु तथा बालबालिका स्वास्थ्य सम्बन्धी लक्ष्य अनुसार उपलब्धि हासिल गर्न सघाउ नपुगेको भने होइन । तथापि जतिसुकै सुविधा दिए तापनि सरकारले तलबभत्ता दिएन, अपहेलना मात्र गरेको छ भन्नचाहिँं बिर्सेका छैनन् । गंगाराज अर्यालपाणिनी८, पाली, अर्घाखाँची"
अनुदानमा रेल !,"समृद्धिका ढोका खोल्ने मोना, बडा रेलनहोला कि अलमल्याउने मात्र रोचक खेलपक्कै आयो यसपटक बजेटमै रेल दुई छिमेकी मद्दत गर अनुदानमा रेल । श्यामसुन्दर कुइँकेलहाँडीगाउँ, काठमाडौं"
बजेट मन्थन,"नेपालमा प्राय: बजेटको भाषणको टिकाटिप्पणी गर्ने दशकौंदेखि उही अनुहार छन् । यस पटक नयाँ पिढीका अर्थ विश्लेषकहरूका अनुहार देख्ने ठूलो आशा छ । नेपाल एउटा कोरिया बन्ने तगारोमा छ, हामी आशा गरांै, दक्षिण कोरिया बन्नेतर्फ लाग्छांै, नकि उत्तर कोरिया । अर्थतन्त्रलाई नयाँ दिशातिर लाने संकेत यो बजेटले दिन सक्छ । यसले विदेशी, स्वदेशी र विश्वभर फैलिएका लगानी गर्नसक्ने नेपालीलाई आकर्षित गर्न सक्छ । अर्थमन्त्रीको श्वेतपत्रमा अंकित दिगो समाधानका संकेत हेर्न आतुर छौं, हामी ।"
कांग्रेसको गन्तव्य,"हामी इतिहासको महत्त्वपूर्ण कालखण्डमा छौं । हाम्रो बैठकले ऐतिहासिक निर्णय लिने नै छ । राजनीतिलाई नयाँ अध्यायमा प्रवेश गराउन सक्ने २०६२६३ को ऐतिहासिक जनआन्दोलनमार्फत संविधानसभाको निर्वाचन सम्पन्न गरी नयाँ संविधान निर्माण गर्नसक्ने र आन्दोलनमार्फत स्थापना गरिएको संघीय लोकतान्त्रिक गणतन्त्रलाई संस्थागत गरी तीनै तहको निर्वाचन गराउन सक्ने सामथ्र्य भएको पार्टीले निर्वाचनमा अपेक्षाकृत नतिजा हासिल गर्न नसक्दा पार्टीका कार्यकर्ताहरूमा गहिरो निराशा, छट्पटी र तनाव देखिएको छ । यो चिन्तालाई हटाएर पार्टीलाई आन्तरिक रूपबाट सुव्यवस्थित, संगठनात्मक रूपबाट सुदृढ र नीतिगत रूपमा सुस्पष्ट बनाएर सबै चुनौतीलाई कुशलतापूर्वक सामना गर्नसक्ने योग्यता प्रदर्शन गर्न सक्नुपर्छ । वास्तवमा हाम्रालागि वर्तमान अवस्था एक किसिमको ऐतिहासिक अवसर हो । यो अवस्थालाई सदुपयोग गर्न चुक्नु हुँदैन । यसका लागि पार्टीका कार्यकर्ताहरूमा उत्साहको सञ्चार गरी नयाँ रक्तसञ्चार हुने निर्णय पार्टीले लिन सक्नुपर्छ । गिरी नेपाली कांग्रेसका केन्द्रीय सदस्य हुन् ।"
अभिभावक शिक्षाको खाँचो,भर्ना अभियान सफल पार्न सर्वप्रथम सरकारले भर्ना गरिएका विद्यार्थीलाई स्कुले शिक्षा पूरा नहुञ्जेल विशेष कार्यक्रम ल्याउन जरुरी छ । विशेष कार्यक्रम अन्तर्गत असाक्षर अभिभावकलाई शिक्षाको महत्व बुझाउन साक्षर बनाउन जरुरी छ । यस्तै सरकारले सञ्चालन गर्दै आएको बालविकास केन्द्रले वर्षेनी कति विद्यार्थीलाई कक्षा एकका लागि तयार गर्दैछ भनि अनुगमन र नियमन गर्न जरुरी छ ।
विकराल बन्दै प्रसूति हिंसा,"सहर केन्द्रित विभिन्न निजी तथा अर्ध गैरसरकारी स्वास्थ्य संस्थामा प्रसूति गराउने महिलाको तथ्यांक केलाउँदा कहालीलाग्दो परिस्थिति देखिन्छ, जसमा यो दर ४६ देखि ९० प्रतिशत पाइन्छ । कतिपय यस्ता अस्पतालका प्रशासकहरूका अनुसार उनीहरूको प्रसूति वार्ड सबैभन्दा बढी आर्जन गर्ने वार्ड हो । यस्तो कहालीलाग्दो तथ्यांकप्रति सरकारले कुनै पनि रणनीतिक सोच र धारणा व्यक्त गरेको छैन । यसको रोकथाम नगरेमा आगामी दिनमा प्रतिफल पनि भोग्नुपर्ने हुन्छ । अर्कोतर्फ मानव तथा महिला अधिकारकर्मी लगायतका उपभोक्त मञ्च र सुरक्षित मातृत्व सेवा क्षेत्रमा कार्यकरत पेसाकर्मी, प्रजनन तथा मातृत्व स्वास्थ्य अधिकारकर्मी र अभियन्ता पनि यसप्रति मौन छन् । शिक्षित, सहरी र सम्पन्न वर्गका गर्भवती आफैं प्रसूति हिंसाबाट पीडित छन् भने अज्ञानता र अचेतनाले गर्दा चुइँक्क एक शब्द पनि बोल्न नसक्ने दूरदराजका महिलाको हालत के होला ?"
भारतीयले मिचे नेपाली भूमि,"प्रमुख जिल्ला अधिकारी नारायणप्रसाद भट्टराईले सीमास्तम्भ हराएको, टुटफुट भएको र बाढीले बगाएको सम्बन्ध केन्द्रमा जानकारी गराइसकेको बताए । सीमा विवाद टुंग्याउन गृह र नापीलाई पत्राचार भएको छ, उनले भने, नेपालभारत संयुक्त सीमा नापी टोली एक महिनाभित्र आउने भएकाले विवाद समाधान हुनेछ । लामो समयदेखि जिल्लामा सीमास्तम्भ नभेटिनु, अतिक्रमणलगायत समस्या चाँडै समाधान गर्न स्थानीयले माग गर्दै आएका छन् । सीमास्तम्भ हराएपछि दुवै मुलुकका संयुक्त सुरक्षाकर्मीले दशगजामा नियमित गस्ती गरेको सशस्त्र प्रहरी उपरीक्षक हृदयनारायण मण्डलले बताए ।"
बालविवाहविरुद्ध बालबालिका,"हामी हाम्रो गाउँपालिकालाई बालमैत्री बनाउने अभियानमा छौं, त्यसको मुख्य चुनौती भनेको बालविवाह नै हो, उपाध्यक्ष ओलीले भनिन्, यसको न्यूनीकरणका लागि विभिन्न कार्यक्रम तथा अभियान जारी छ ।"
कृषि कार्यक्रम १५५ मात्र लागू,"यस्तै १ सय ५० ब्लकमा कृषि यन्त्र, उपकरण र औजार खरिदमा ५० प्रतिशत पुँजीगत अनुदान र कृषि उपज संकलन, हाट बजार केन्द्र, प्रशोधन केन्द्र, गोदाम घर र तालिम केन्द्र निर्माणमा ८५ प्रतिशत अनुदान दिने मन्त्रालयको योजना थियो । तर, १ सय २२ ब्लकमा कृषि यन्त्र, उपकरण र औजार खरिदमा ५० प्रतिशत अनुदान दिएको र १ सय ३८ ब्लकमा पोस्ट हार्भेस्ट सेन्टर स्थापनाको लागि ८५ प्रतिशत अनुदान दिएको प्रतिवेदनमा उल्लेख छ ।"
२८ बैंकको कमाइ ३६ अर्ब,सम्पत्ति तथा दायित्व व्यवस्थापनमा बैंकहरूको कमजोरी देखिए पनि खराब कर्जाको अवस्थामा भने सुधार भएको छ । गत चैतसम्म बैंकहरूको खराब कर्जा औसतमा १५२ प्रतिशत छ । गत वर्षको सोही अवधिमा यस्तो अनुपात १६२ प्रतिशत थियो ।
नयाँ पारिश्रमिक तोकिँदै,"संविधान प्रदत्त श्रमिकका अधिकारहरूको रक्षा र कार्यान्वयनको सुनिश्चितताका लागि सरकार प्रतिबद्ध छ, विष्टद्वारा जारी शुभकामना सन्देशमा भनिएको छ, श्रमलाई मर्यादित बनाउँदै आन्तरिक रोजगारीका अवसरलाई व्यापक रूपमा सिर्जना गर्ने, वैदेशिक रोजगारीलाई सुरक्षित, व्यवस्थित र मर्यादित गर्ने, बालश्रमको निवारण गर्ने एवं श्रमिकको सामाजिक सुरक्षाजस्ता कार्यलाई तीनै तहको उचित समन्वय र प्रयत्नबाट उल्लेखनीय उपलब्धि प्राप्त गर्ने कुरामा हामी कटिबद्ध छौं ।"
तस्करीले राजस्व प्रभावित,"प्रतिबन्धित कुखुरा तस्करी बढीखुला सीमाका कारण सबैभन्दा बढी सिरहाका विभिन्न नाकाबाट भारतबाट प्रतिबन्धित कुखुरा तस्करी बढदो छ । शनिबार राति प्रहरीले सीमावर्ती बरियारपटीस्थित दरहियाबाट स१च १३५७ नम्बरको पिकअप भ्यानसहित भारतबाट अवैध रूपमा ल्याउँदै गरेको प्रतिबन्धित ४ सय १० थान कुखुरा बरामद गर्यो । जिल्ला प्रहरीको तथ्यांकअनुसार चालु आर्थिक वर्षमा प्रहरीले भारतीय नाकाबाट तस्करी गरेका १ करोड ७ लाख १२ हजार ८ सय रुपैयाँ बराबरको कुखुरा बरामद गरी राजस्व असुली गरेको छ । कुखुरा पछि सबैभन्दा बढी सुनचाँदी, फलफूल, कपडा र किरानाका सामान बरामद भएका छन् ।"
चार आयोजनाको उत्पादन दुई वर्षभित्र,"आयोजना समयमै पूरा गर्न मन्त्रालयबाट गर्नुपर्ने सबै सहयोग हुन्छ, मन्त्रीले भने, तालिकाअनुसार नै काम सकाउनुहोला ।"
तारको गुणस्तर तोकिने,"एकै पूर्वाधारबाट सबै सेवा प्रदायकले सेवा विस्तार गर्न यसले सघाउँछ, प्रवक्ता अर्यालले भने, परामर्शदाताले अन्तर्राष्ट्रिय अभ्यास र नयाँ प्रविधिको आधारमा मापदण्ड तयार पार्छन् । अहिले इन्टरनेट सेवा प्रदायक र केबल टेलिभिजन सेवा प्रदायक कम्पनीहरूले सेवा विस्तारका लागि आफैंले पूर्वाधार बनाउँदै आएका छन् । एक सेवा प्रदायकले पूर्वाधार बनाउने र अन्यले भाडामा लिएर त्यसलाई प्रयोग गर्ने व्यवस्थाले पूर्वाधारमा उनीहरूको लगानी घटाउनेछ ।"
चन्दाबाटै १० किमि सडक निर्माण,"सडकमा मोटरसाइकल, जिप र टयाक्टर चल्न थालेपछि स्थानीयबासीलाई सदरमुकाम बेनी, गाउँपालिकाको केन्द्र पोखरेबगर, तिप्ल्याङ बजारमा आवतजावतका लागि सहज भएको उपभोक्ता समितिका कोषाध्यक्ष तथा व्यवस्थापक तीर्थबहादुर फगामीले बताए । महभीरदेखि घराम्दीसम्म करिब दुई घण्टाको उकालो पैदलयात्रा गर्नुपर्ने बाटो अहिले ३० मिनेटमा छोटिएको छ, फगामीले भने, बिरामीलाई समयमै अस्पताल पुर्याउन सकिएको छ, ढुवानी खर्च घटेको छ, विकास निर्माणको काम गर्न सजिलो भएको छ । गाउँमा उत्पादन भएको आलु, तरकारी, खसीबोका निकासी तथा निर्माण सामग्री र दैनिक उपभोग्य सामान ढुवानी गर्न सजिलो भएको छ । घराम्दी गाउँ आलु खेतीको पकेट क्षेत्र पनि हो ।"
स्मार्ट टेलिकमको स्मार्ट सेन्टर,"काठमाडौं (कास) स्मार्ट टेलिकमले पोखराको न्यु रोडस्थित अरविन्द कमप्लेक्समा स्मार्ट सेन्टरको प्रारम्भ गरेको छ । सेन्टरबाट पोखरा तथा आसपासका ग्राहकका आवश्यकता एवं जिज्ञासाहरूलाई सहज तरिकाबाट समाधान गरिने जनाइएको छ । स्मार्ट सेलको नयाँ सेन्टर समुद्घाटन कम्पनीका प्रमुख वाणिज्य अधिकृत राजीवकुमारले गर्नुभएको थियो, कम्पनीको विज्ञप्तिमा भनिएको छ । यसअघि स्मार्ट सेलले कुमारीपाटी, पुतली सडक तथा भक्तपुरमा पनि सेन्टरको स्थापना गरिसकेको छ ।"
सिद्धार्थ सिमेन्टको बिक्रेता भेला,"काठमाडौं (कास) सिद्धार्थ सिमेन्टले चितवनमा बिक्रेता भेलाको गरेको छ । भेलामा चितवन, नवलपरासी र मकवानपुरका १ सय २५ भन्दा बढी बिक्रेता सहभागी थिए । भेलामार्फत बिक्रेताहरूसँगको सम्बन्धलाई अझै बढी व्यावसायिक एवं सदृढ बनाउन सफल भएको कम्पनीले जनाएको छ ।"
फोर्स सिमेन्ट नयाँ प्याकमा,"काठमाडौं (कास) जगदम्बा सिमेन्ट उद्योगले नयाँ प्याकमा सिमेन्ट बजारमा ल्याएको छ । ग्राहक तथा उपभोक्ताको मागलाई मध्यनजर गर्दै आफ्नो उत्पादनलाई अझ परिष्कृत गरेको छ, कम्पनीद्वारा जारी विज्ञप्तिमा भनिएको छ, हालै मात्र विश्वस्तरीय प्रविधि जडान गरी उत्पादनलाई थप गुणस्तरीय बनाउने उद्देश्यले शुभश्री जगदम्बा सिमेन्टले विश्वकै उत्कृष्ट युरोपियन कम्पनीको अत्याधुनिक प्रविधि जडान गरी उत्पादन सुचारु गरेको हो ।"
एनआईसी एसियाको सेवा कीर्तिपुरमा,"काठमाडौं (कास) एनआईसी एसिया बैंकले कीर्तिपुर नगरपालिकाको भत्केपाटीमा शाखारहित बैंकिङ सेवा सुरु गरेको छ । यो बैंकको छैटौं शाखारहित बैंकिङ सेवा हो । शाखारहित बैंकिङ सेवाको उद्घाटन कीर्तिपुर नगरपालिकाका मेयर रमेश महर्जनले गरे । बैंकले गोविन्द अधिकारीलाई शाखारहित बैंकिङ सेवाको प्रतिनिधि गोविन्द अधिकारीलाई तोकेको छ । सेवाबाट बैंकिङ कारोबारका लागि स्थानीय बासिन्दालाई लामो दूरीसम्म हिँड्नुपर्ने बाध्यताको अन्त्य तथा ग्रामीण र दुर्गम क्षेत्रहरूमा बैंकिङ बानीको विकास हुने बैंकको विश्वास छ । सेवाबाट स्थानीय बासिन्दाले विभिन्न निक्षेप खाता खोल्ने, तोकिएको सीमासम्मको रकम जम्मा गर्ने तथा झिक्ने, मोबाइल रिचार्ज गर्न, उपयोगी सेवा (जस्तै : टेलिफोन, मोबाइल, एडीएसएल, डिस होम) महसुल भुक्तानी गर्ने, स्वीकृत सीमाभित्र रही कर्जा कारोबार गर्ने, कर्जाको साँवा तथा ब्याज भुक्तानी गर्न सक्ने, खातामा रहेको रकमको जानकारी र संक्षिप्त बैंक स्टेटमेन्ट प्राप्त गर्न सक्नेछन् ।"
मेगाको दुई शाखा थप,"काठमाडौं (कास) मेगा बैंकले कास्कीको लेखनाथ र पर्वतको कुस्मामा नयाँ शाखा सुरु गरेको छ । पोखरा महानगरपालिका २७ तालचोक र कुस्माको लोकतान्त्रिक चोकमा शाखा विस्तार भएको बैंकले जनाएको छ । बैंकले लेखनाथमा बुधबारदेखि आंशिक सेवा सुरु गरेको हो । बैंकले शुक्रबार कुस्मा शाखा सुरु गरेको हो । लेखनाथ र कुस्मामा शाखा विस्तार भएसँगै ४७ वटा शाखा पुगेको बैंंकले जनाएको छ । अन्य ६ वटा शाखा औपचारिक उद्घाटन हुने तयारीमा रहेको बैंकले जनाएको छ । बैंकका ५४ वटा मेगा मनी मेसिन, ५८ शाखारहित बैंकिङ सेवा र देशभर छरिएका मेगा रेमिटका १ हजार ८ सयभन्दा बढी एजेन्ट छन् ।"
खानेपानी स्थल व्यवस्थित,"काठमाडौं (कास) एभरेस्ट बैंकले लुम्बिनीको मायादेवी मन्दिर परिसरमा रहेको खानेपानी स्थललाई व्यवस्थित गरी लुम्बिनी विकास कोषलाई हस्तान्तरण गरेको छ । संस्थागत सामाजिक उत्तरदायित्वअन्तर्गत खानेपानी स्थल व्यवस्थित गरिएको बैंकले जनाएको छ । मायादेवी मन्दिर परिसरमा आयोजित एक कार्यक्रममा बैंकका प्रमुख कार्यकारी अधिकृत सोमेश्वर सेठले संस्कृति, पर्यटन तथा नागरिक उड्डयनमन्त्री रवीन्द्र अधिकारीलाई पानी खुवाएर व्यवस्थित खानेपानी स्थल हस्तान्तरण गरेको घोषणा गरेका हुन् ।"
बेनीमा एनसीसी बैंकको शाखा,काठमाडौं (कास) नेपाल क्रेडिट एन्ड कमर्स बैंक (एनसीसी) म्याग्दीको बेनीमा शाखा विस्तार गरेको छ । बैंकका अध्यक्ष उपेन्द्रकेशरी न्यौपानेले आइतबार शाखाको उद्घाटन गरेका हुन् । एनसीसी बैंकको पछिल्लो वित्तीय विवरणअनुसार बैंकले यस आर्थिक वर्षको तेस्रो त्रैमासिकसम्ममा ५९ अर्ब निक्षेप संकलन गरी ५२ अर्ब १२ करोड कर्जा प्रवाह गरेको छ । साथै सोही अवधिमा बैंकको खुद नाफा ५४ करोड ३१ लाख रुपैयाँ छ ।
अद्भुत जमघट,"महको म लेखक श्रेष्ठले दर्शकश्रोतालाई घरी भावुक बनाउँदै त घरी अट्टहास गर्न बाध्य पार्दै आफ्ना अनुभूति साझा गरे । रजगज का रचयिता थापा र माङगेना लेखक पाठकले मुलुकको वस्तुस्थितिलाई यसरी छर्लंग पारिदिए, जसका कारण सुदूरपश्चिमका सचेत नागरिकले मुलुक सोचेभन्दा धेरै भिन्न रहेको जान्न पाए । भ्रष्टाचारले मुलुकलाई धमिराले जसरी खोक्रो बनाउँदै लगे पनि राजनीतिक नेतृत्वले त्यतापट्टि आँखा चिम्लिने गरेकाले मुलुक रसातलतिर गइरहेको थापाको भनाइ थियो । अर्कातिर, पूर्वदेखि पश्चिमसम्मका भूमिहीनसुकुम्बासीको भुक्तमान समेटिएको भुइयाँ का लेखक यज्ञशले आफ्नै माटोमा अपहेलित र प्रताडित हुनुपरेकाको वेदना सुनाए । यो नौलो अनुभूति मात्र थिएन, पत्रकार थापालाई अन्तक्र्रियामा सहजीकरण गरेका पश्चिम टुडे मिडिया हाउसका सम्पादक दीर्घराज उपाध्यायले भने, एकदिने घुम्ती साहित्य सम्मेलनले यस क्षेत्रका साहित्यकार र पाठकलाई मात्र होइन, सर्वसाधारणलाई समेत निखारेको छ ।"
दिनहुँ गाउँदा स्वास्थ्य राम्रो,प्रेमध्वजका लोकप्रिय गीत१ घुम्तीमा नआऊ है२ पर लैजाऊ फूलहरू३ देउरालीमा बतास चल्यो४ नमान लाज यस्तरी५ यो नेपाली शिर उचाली६ तारा मात्र होइन७ ऐना नभए
मनीषालाई दादा साहेब,"मनीषाले यसअघि चारवटा फिल्मफेयर अवार्ड जितिसकेकी छन् । उनले सन् १९९१ मा सुवास घई निर्देशित सौदागर फिल्मबाट बलिउड प्रवेश गरेकी थिइन् । त्यसको चार वर्षपछि बनेको बम्बे फिल्मलाई उनको जीवनको टर्निङ प्वाइन्ट मानिन्छ । अकेले हम अकेले तुम, अग्निसाक्षी, खामोशी : अ म्युजिकल, दिल से, मन लगायत फिल्ममा उनले अभिनेत्रीको भूमिका निर्वाह गरेकी थिइन् ।"
धीरेनको बेलायती इच्छा,"धीरेनले बेलायतमै एउटा फिल्म निर्माण गर्ने आफ्नो इच्छा पनि सुनाए । नेपाली चलचित्रका लागि बेलायत नयाँ आकर्षक गन्तव्य बन्दै गएको उनले उल्लेख गरे । हाल नेपालमा प्रदर्शन भइरहेको लिलीबिली र हयाप्पी डेज बेलायतमै छायांकन गरिएका फिल्म हुन् । केहीअघि अभिनेता भुवन केसी कृ को एउटा गीत छायांकनका लागि साता दिन स्कटल्यान्ड बसेर फर्किएका थिए । उक्त फिल्म प्रदर्शन भइसकेको छ । लन्डन आएका बेला गत साता अभिनेत्री छुल्ठिम गुरुङले म्युजिक भिडियो खेलिन् । लन्डन बस्ने गायक सन्तोष विकको जुनी जुनी बोलको गीतमा छुल्ठिमले अभिनय गरेकी हुन् । गायिकाहरू अञ्जु पन्त, शर्मिला बर्देवा, गायक आनन्द कार्की, संगीतकार शिखर सन्तोषले पनि बेलायतको रमणीय दृश्यहरूलाई आफ्नो क्रिएसनमा सजाइसकेका छन् ।"
बेलायती गृहमन्त्रीले दिइन् राजीनामा,जाभिद प्रधानमन्त्री मेको निकटस्थ भने होइनन् । मेले आफ्नो मन्त्रिपरिषद्मा सन्तुलन कायम गर्नका लागि उनलाई गृहमन्त्रीमा नियुक्त गरेको बीबीसीले जनाएको छ । यसअघि विभिन्न विभागमा काम गरिसकेका अनुभवी जाभिदले विन्ड्रुसबारे भने सार्वजनिक रूपमै आक्रोश व्यक्त गरेका थिए । सन् २०१५ मा स्टिलको संकटका कारण टाटा स्टिलले हजारौं रोजगारी कटौतीपछि उनलाई अर्थमन्त्रीबाट राजीनामा दिन दबाब बढेको थियो ।
बेलायती नागरिकता ३३ हजारभन्दा बढी नेपालीले लिए,"सरकारले भने आवासीय अधिकार मात्र लिई निश्चित अवधि बसेर विदेशको सीप, श्रम, पुँजी, प्रविधि र लगानी स्वदेशमै गर्न आग्रह गरेको छ । लन्डनस्थित नेपाली दूतावासका उपनियोग प्रमुख शरदराज आरण नेपालमा अब राजनीतिक स्थायित्व र मुलुक आर्थिक समृद्धितर्फ बढेकाले स्वदेश नै फर्कन आग्रह गर्छन् । राम्रो अवसरका लागि बिदेसिनु स्वाभाविक हो तर ढिलोचाँडो नेपाल फर्किएर आफ्नै देश बनाउनुपर्छ, आरणले भने, विदेशी भूमिमा भाषा, संस्कृति, रहनसहन मिल्दैन । त्यसकारण आफूले सिकेको ज्ञान, सीप, पुँजी लगेर आफ्नै देशमा केही गर्ने बेला आएको छ । एनआरएन कार्ड लिएपछि नेपालमा आर्थिक कारोबारसँग जोडिएका हरेक गतिविधि गर्ने छुट रहेको र भिसा पनि लिन नपर्ने आरणले बताए ।"
म्याक्रोंले ट्रम्पलाई दिएको उपहार गायब,"बिरुवा हराउनुको कारणबारे ह्वाइटहाउसका अधिकारीले भने कुनै प्रतिक्रिया दिएका छैनन् । यद्यपि, फ्रान्सका राजदूत जेरार्ड अरौडलाई उद्धृत गर्दै स्थानीय सञ्चारमाध्यमले बिरुवाबारे अमेरिकी क्वारेन्टाइनले जाँचबुझ गरिरहेको बताएका छन् । विदेशका बिरुवा अमेरिका ल्याउनुपूर्व वा रोप्नका लागि अनुमति लिनुपर्ने व्यवस्था छ ।"
चिनियाँ विदेशमन्त्री उत्तर कोरिया जाने,"यसैबीच, उत्तर कोरियाली नेता किम जोङ उनले आफू जापानसँग पनि वार्ता गर्न इच्छुक रहेको जनाएका छन् । उत्तर र दक्षिण कोरियाबीच शुक्रबार भएको शिखर वार्ताका क्रममा किमले जापानसँग पनि वार्ता गर्न इच्छुक रहेको बताएको दक्षिण कोरियाली राष्ट्रपति मुन जायइनलाई उद्धृत गर्दै अन्तर्राष्ट्रिय सञ्चारमाध्यमले जनाएका छन् । दक्षिण कोरियाली राष्ट्रपति कार्यालय ब्लु हाउसका अनुसार दुई देशबीच वार्ता गराउने आफूले तयारी गरेको जनाएको छ ।"
धर्म विरोधीलाई ५ वर्ष काराबास,बहारीका वकिल अन्डी कोमाराले उनलाई जेल सजायसँगै ७ हजार २ सय अमेरिकी डलर जरिवाना पनि गरिएको जनाए ।
केन्द्रीय समितिको मतभेद पार्टी हितमा,सरकारलाई सहयोग गर्न आफूहरू तयार रहेको भन्दै बरालिन खोजे प्रतिपक्षीको भूमिका निर्वाह गर्ने बताए । भारत र चीनसँग सम्मानपूर्वक र समान सम्बन्ध राख्नुपर्ने भन्दै उनले वैदेशिक सम्बन्धका विषयमा सुझबुझपूर्ण रूपमा प्रस्तुत हुन अनुरोध गरे ।
"दशक बित्यो, निर्माण अधुरै",डिभिजन सडक कार्यालय खुर्कोटका प्रमुख राकेश महर्जन आफ्नो कार्यालयको ध्यान नै बाँकी पुल निर्माणमा केन्द्रित रहेको दाबी गरे ।
समन्वय अभावमा ऐन बनाउन अन्योल,"सोमबार र मंगलबार चल्ने कार्यशालामा मकवानपुरका अवाला सर्लाही र सिन्धुली जिल्लाका २ सय सहकारीकर्मी र व्यवस्थापकको सहभागिता रहेको आयोजक संस्थाकी सचिव कल्पना श्रेष्ठले जानकारी दिइन् । सहकारी क्षेत्रका विज्ञले सहकारीमा वित्त व्यवस्थापन, वित्तीय साक्षरताको आवश्यकता, व्यवस्थापकीय भूमिका, व्यवस्थापनका समस्याका साथै सहकारी ऐन २०७४ र सम्पत्ति शुद्धीकरण निवारण ऐनबारेमा पनि छलफल हुनेछ ।"
चटयाङप्रतिरोधी अर्थिङ टावर बने,"जिल्लाको मकवानपुरगढी गाउँपालिकाका गढी, आमभञ्ज्याङ, सुकौरा बूढीचौरमा बर्सेनि चटयाङबाट ८ देखि १० जनाको मृत्यु हुने गरेको छ । मकवानपुरमा गतआर्थिक वर्षमा चटयाङ लागेर २७ जनाको मृत्यु भएको थियो ।"
"अनुदान लिँदा हानाथाप, निर्माण सुस्त","निर्माण भएका घर उपयोगी छैनन् भूकम्पको अनुदान लिएर बनेका निजी आवास न घर, न गोठजस्ता देखिएका छन् । अनुदान लिएर बनेका धेरैजसो घर केही बस्न लायकसमेत छैनन् । घर बनाउने नाममा सरकारले दिएको अनुदान लिनैका लागि बनाइएका संरचना सडक छेउमा खुद्रा पसलेले पसल चलाउने घुम्ती (घर) जस्तै देखिन्छन् । अनुदानका घर न त परिवार बस्न लायक छन्, न त सुरक्षाका दृष्टिकोणले उपयुक्त भए न त वातावरणीय दृष्टिले परिवारका लागि स्वस्थकर भए, इकाई प्रमुख पञ्जियारले बताए । सरकारी नीति फितलो भएकाले घरको पनि मापदण्ड छ, प्रक्रिया पूरा गरे पास हुन्छ । तर सर्वसाधारणको आवश्यकता कति पूरा भयो, त्यो महत्त्वपूर्ण हो, भण्डारीले भने, अनुदान लिने समयसीमा तोकिदिँदा अधिकांशले अनुदानको रकम लिनकै लागि मात्रै एककोठे घर बनाएका हुन् । धादिङका नलाङ, दार्खा, सलाङ, कुम्पुर, बेनीघाट, बूढाथुम, बसेरी, जोगीमारा, आगिन्चोकलगायत स्थानमा यस्तै घर प्रशस्तै देखिन्छन् । भूकम्पपीडितले भने इन्जिनियरकै सल्लाह र मापदण्डमा रहेर यस्ता घर बनाएको दाबी गरेका छन् ।"
बुद्धजयन्ती मनाइयो,"रामेछाप (कास) बुद्धजयन्तीका अवसरमा रामेछापको मन्थलीमा बृहत् सांस्कृतिक र्याली निकालिएको छ । तामाङ तथा मगरको परम्परागत झाँकीसहित निकालिएको र्यालीले बजार परिक्रमा गरेको थियो । नेपाल मगर संघले आयोजना गरेको उक्त कार्यक्रममा प्रतिनिधिसभाका सदस्य श्यामकुमार श्रेष्ठले नेपालका सबै जातजाति, धर्मसंस्कृति र रीतिरिवाजको सम्मान गर्ने परम्परा रहँदै आएको बताए । उनले भगवान् गौतमबुद्ध नेपालमा जन्मेको शाश्वत कुरालाई बग्यांएर अनेक चर्चापरिर्चा भए पनि उक्त अभिष्ट कहिल्यै पूरा नहुने बताए ।"
पर्यटक तान्न ओमपार्क मन्दिर,"सिन्धुपाल्चोक (कास) पर्यटकीय आकर्षणको लागि बाह्रबिसे नगरपालिकाअन्र्तगत घुम्थाङ गाउँमा ओमपार्क र धनलक्ष्मी मन्दिर निर्माण थालिएको छ । सोमबार घुम्थाङको खोलेखर्कमा एनआईसी एसिया बैंकका सीईओ सुधीरनाथ पाण्डेले मन्दिरको शिलान्यास गरे । विश्वकै ३१ फिट अग्लो ओमपार्क निर्माणको सुरुवात गरिएको ओमपार्क नेपालले जनाएको छ । १३ करोडको लागतमा बन्न लागेको ओमपार्क वरिपरिको देवीदेवताको संरचना बनाउने काम थालिएको संस्थाकी कोषाध्यक्ष लीला नेपालले बताइन् । धनलक्ष्मी देवीको बासस्थान भएको आकर्षक गुफा फेला परेपछि मन्दिरको कामलाई अगाडि बढाएका छौँ, नेपालले भनिन् ।"
बुद्ध जयन्ती र उँभौलीको रौनक,"तस्बिर : हेमन्त श्रेष्ठ, कविन अधिकारी र इलिट जोशी"
बालविवाह रोक्न सयदिने अभियान,युनिसेफको तथ्यांकअनुसार विश्वमै दक्षिण एसियामा बालविवाहको दर सबैभन्दा उच्च छ । यहाँ हरेक २ बालिकामध्ये एकको १५ वर्षअगावै विवाह हुने गरेको छ । बालविवाह गर्नेमा बंगलादेश र भारतपछि नेपाल तेस्रो मुलुक हो । दिगो विकास लक्ष्यले सन् २०३० सम्ममा लैंगिक समानता हासिल गर्ने र सबै किशोरी र बालिकालाई सशक्त बनाउने लक्ष्य लिएको छ । यसै लक्ष्य पूरा गर्न यस्तो अभियान थालिएको अभियानकर्ताले बताएका छन् ।
बन्द भए गलैंचा उद्योग,"अहिले त्यहाँ गलैंचा उद्योग मुस्किलले आधा दर्जन पनि छैन । भएका पनि ठूला लगानीका छैनन् । साहुबाट सामान ल्याएर यहाँ बुन्न लगाउने गरिन्छ । केहीले चाहिँ आफंैले बनाएर नेपालीलाई नै बेच्छन् । नगरपालिकाले यस आर्थिक वर्षमा महिलाका लागि विभिन्न तालिम दिन बजेट छुट्याएको छ । जसमा बेकरी, सिलाइकटाइ र ब्युटिसियनजस्ता तालिम भए पनि गलैंचा बुन्नेसम्बन्धी तालिम छैन । कीर्तिपुर नगरपालिकामा दर्ता भएअनुसार अहिले एउटा मात्र गलैंचा कारखाना सञ्चालनमा छ । लेखा अधिकृत नरेन्द्र महर्जन नगरपालिकालाई जानकारी गराउने वा दर्ता गर्ने व्यवसाय निकै कम रहेको बताउँछन् । उनले भने, केही गलैंचा उद्योग सञ्चालनमा रहेको जानकारीमा छ । अब आउने वर्षदेखि यहाँ दर्ता गराउँछन् होला ।"
थ्रीस्टार च्याम्पियन,अघिल्लो सिजन थ्रीस्टारसँग भोगेको पराजयको पीडा मेटाउने मनाङको सपना अधुरो रह्यो । मनाङले गत सिजनका ५ भेटमध्ये अधिकांश खेल गुमाएको थियो । थ्रीस्टारका मेघराज केसीले माईभ्यालीको पहिलो संस्करणमा आर्मी प्रशिक्षक भएर उपाधि जितेका थिए । माईभ्यालीको पहिलो संस्करणमा थ्रीस्टारलाई पराजित गर्दै आर्मी च्याम्पियन भएको थियो । दोस्रो र तेस्रो संस्करण झापा ११ ले जितेको थियो ।
बार्सिलोना विजेता,आठौं मिनेटमा डिफेन्डर कालिडू कौलीबाली रातो कार्ड खाँदै मैदान बाहिरिएपछि नेपोली समस्यामा पारेको थियो । जियोभानी सिमोनीले ३४ औं मिनेटमा गोलको खाता खोल्दै ४३ औं मिनेटमा अग्रता दोब्बर पारे । दोस्रो हाफको ६२ औं मिनेटमा ह्याट्रिक पूरा गर्दै सिमोनीले नेपोलीलाई हारको मुख देखाए । यस पराजयसँगै नेपोली अंकतालिकामा युभेन्ट्सभन्दा ४ अंकले पछाडि परेको छ । लिगमा तीन चरणको खेल बाँकी छ ।
प्रणवविरुद्ध जितेन्द्र विजयी,"भेट्रान ४५ वर्षमाथि विमलकुमार गुरुङ, राजकुमार घिमिरे, आशिष सिग्देल, कमल थापा, कृष्णराज घले, धर्म शाही, राजु राई, राजु श्रेष्ठ, उत्तम शेर्पा, सुदर्शन विष्ट, उत्तम बोगटी, विकास गुरुङ, मनोज शाह, मधु परियार, विभु कायस्थ र विनोद गुरुङ विजयी भए ।"
सेमिफाइनलमा चैनपुर,संखुवासभा बहुमुखी क्याम्पसको मैदानमा चैनपुरको तर्फबाट निशान लिम्बूले दुई गोल गरे । उनले १० र २५ औं मिनेटमा गोल गरेका थिए । लगत्तै चैनपुरबाट भुवन बस्नेतले ४१ औं मिनेटमा गोल थपे । बेलाकाको तर्फबाट दोस्रो हाफको ३६ औं मिनेटमा दीपक पौडेलले गोल गरेका थिए । अर्को खेलमा तेह्रथुमले संखुवासभाको मादीलाई २१ ले हरायो । मादीबाट खेलको १८ औं मिनेटमा देवीराज गुरुङले गोल गरे । दोस्रो हाफको २० आंै मिनेटमा अनिल वलिकले तेह्रथुमका लागि गोल गर्दै खेललाई बराबरीमा ल्याए । तेह्रथुमका पर्वत लिम्बूले ३५ औं मिनेटमा गरेको गोल निर्णायक बन्यो ।
प्रदेश ७ र २ सेमिफाइनलमा,"अर्को खेलमा प्रदेश ४ ले ९ विकेट गुमाई ७७ रनमात्र बनाउन सकेको थियो । अनिल बरालले १६ र दीपेन्द्र श्रीसले १२ रनबाहेक अन्यले दोहोरो स्कोर बनाउन सकेनन् । प्रदेश ५ का नवीन भट्टराईले ३, आयुष पाण्डेले २ र कुशल मल्लले १ विकेट लिए । विशालविक्रम केसीले ३७ र सिजन मकाजुले ३६ रनको नटआउट इनिङ्स खेलेपछि प्रदेश ५ ले ९१ ओभरमा लक्ष्य पूरा गर्यो ।"
प्रधानलाई ब्रेनह्यामरेज,"प्रधानका आमा, श्रीमती र दुई छोरी छन् ।"
मानबहादुरको उडान,"राष्ट्रिय टोली र घरेलु भलिबलमा लगातार उत्कृष्ट प्रदर्शन गरिरहेका मानबहादुर भलिबलको पर्यायझैं बनिसकेका छन् । यसैले उनी खेलकुदको प्रतिष्ठित एनएसजेएफपल्सर स्पोर्ट्स अवार्डको पिपुल्स च्वाइस विधाको मनोनयनमा परेका छन् । पश्चिम नवलपरासीबाट सुरु उनको प्रभाव पोखरा र राजधानी काठमाडौं हुँदै दक्षिण एसियामै छाइसकेको छ । अब अर्को गन्तव्य कहाँ हुन्छ उनी आफैंलाई थाहा छैन । भन्छन्, नेपाली भलिबलका लागि मेरो मिहिनेत अनवरत रहनेछ ।"
शीर्ष खेलाडी छानिए,महिलातर्फ स्वेच्छा ११ जित र २ हार बेहोर्दै दोस्रो भइन् । उनी रविनासँग ३१ र नवितासँग सोझो सेटमा पराजित भइन् । रविना १० जित र ३ हारको नतिजासहित तेस्रो स्थान हासिल गर्न सफल रहिन् । उनलाई नविताले सोझो सेटमा हराउँदा अनिता र आर्मीकै दीक्षा तामाङले ३२ ले पन्छाएका थिए । दोस्रो वरीयताकी एलिना ५ हारको सामना गर्दै शीर्ष ५ मा अटाउन असफल भएकी हुन् । पुरुषतर्फ चौथो र पाँचौं स्थान पुरुषोत्तम र विनेशले प्राप्त गरे । महिलामा एपीएफकी सेलिशा खड्गी चौथो र दीक्षा तामाङ पाँचौं भएका थिए ।

शीर्षक,विवरण
यातायात सिन्डिकेट : २४५ समितिका बैंक खाता रोक्का,"प्रदेश७महाकाली सेती बस तथा मिनिबस व्यवसायी समिति, महाकाली सेती यातायात व्यवसायी समिति, पवनदूत यातायात व्यवसायी समिति, सुदूरपश्चिम यातायात व्यवसायी समिति, मालिका यातायात व्यवसायी समिति, सुदूर पश्चिमाञ्चल यातायात व्यवसायी संघ, कर्णाली रिभर साइट यातायात व्यवसायी समिति, सेती सार्वजनिक यातायात व्यवसायी समिति, उग्रतारा यातायात व्यवसायी समिति"
अब नो सिन्डिकेट,"विकास निर्माण क्रममा देशलाई अगाडि बढाउने प्रशासनिक सुधार गर्न दृढ छौं, उनले भने, अहिलेसम्म सिन्डिकेट तोड्न साह्रै गाह्रो मानिएको थियो तर तोडियो । सरकारले अब धेरैवटा सिन्डिकेट तोड्दै जान्छ । अब नो सिन्डिकेट । लोकतन्त्रमा आफूले व्यक्ति होइन, लोकतान्त्रिक प्रणाली नै बलियो बनाउने मिसन राखेको उनले बताए । सरकारले राम्रा काम गर्दा पनि विपक्षीबाट विरोध गर्ने खालको गतिविधि भइरहेको प्रति ओलीले असन्तुष्टि व्यक्त गरे । उनले जनमुखी बजेट निर्माणका लागि पार्टीका सांसदसँग लिखित सुझाव मागे । सुझावलाई बजेट निर्माण क्रममा ध्यान दिइने बताए । उनले संसद् बैठकमा सक्रियतापूर्वक र मर्यादित ढंगले प्रस्तुत हुन पनि निर्देशन दिए ।"
कागज गरेर छुटे १३६ व्यवसायी,"गृहमन्त्री रामबहादुर थापाले यातायात सञ्चालन गर्छु भनेर कागज गर्न नमान्ने व्यवसायीविरुद्ध सार्वजनिक मुद्दा चलाउन जिल्ला प्रशासन कार्यालयलाई निर्देशन दिएका थिए । महासंघका वरिष्ठ उपाध्यक्ष विजयबहादुर स्वाँरले भने आफूहरूले सिन्डिकेट नगरेको दाबी गरे । यातायात व्यवस्था विभागका उपनिर्देशक तुलसीराम अर्यालले भने, व्यवसायीले लिखित प्रतिबद्धता उल्लंघन गरी फेरि दायाँबायाँ गरे सरकार अर्को कडा कदम चाल्न बाध्य हुनेछ ।"
असिनापानीले बाढी : एकै परिवारका ४ सहित ५ को मृत्यु,जिल्लाका अन्य ठाउँमा पनि असिना र बाढीले क्षति पुर्याएको खबर आए पनि क्षतिको विवरण आइनसकेको जिल्ला कृषि विकास कार्यालयले जनाएको छ ।
रामायण सर्किटमा जोडिँदै जनकपुर,"रामायण सर्किटले हाललाई नेपाल र भारतको धार्मिकस्थललाई जोडे पनि श्रीलंका सरकार पनि ग्रेटर रामायण सर्किट को पक्षमा छ । चैत दोस्रो साता जनकपुर आएकी नेपालका लागि श्रीलंकाली राजदूत डब्लूएस परेराले राम र सीताको सम्बन्ध श्रीलंकासँग पनि भएकाले नेपाल, भारत र श्रीलंकालाई समेटेर ग्रेटर रामायण सर्किट बनाउन प्रस्ताव गरेकी थिइन् । श्रीलंकामा रावणले राज्य गरेको सहर नुवारा एलियालाई पनि रामायण सर्किटमा जोड्नुपर्छ, परेराले भनेकी थिइन्, त्यसपछि मात्रै रामायण सर्किट पूर्ण हुन्छ ।"
स्वार्थ जोडिएको विषयमा सांसदले बोल्न नपाउने,नेमकिपाले गणपूरक संख्या नपुगे पनि बैठक बस्ने प्रावधान हटाउनुपर्नेलगायतका २६ विषयमा फरक मत राखेको छ ।
राष्ट्रिय सभा सदस्य पदावधि: यसरी गरिन्छ गोलाप्रथा,"प्रत्येक समूहको सदस्यको पदावधिका लागि दुई वर्ष, चार वर्ष र ६ वर्ष उल्लिखित अक्षरमा कम्प्युटर प्रिन्ट गरिएको समान आकार र रंगको काजलाई कुनै बलभित्र राखेर उक्त बललाई समूहअनुरूपको छुट्टाछुट्टै बाकस वा बट्टामा राखिन्छ । सदस्यहरूको नाम वर्णानुक्रमअनुसार बोलाएर बल तान्न लगाइन्छ र महासचिवलाई दिइन्छ । गोला प्रथाबाट निर्धारण हुने सदस्यको पदावधि संसद् सचिवालयको अभिलेखमा राखिनेछ । उक्त अभिलेखको जानकारी संसद् सचिवालयका महासचिवले मन्त्रिपरिषद् तथा निर्वाचन आयोगलाई दिनेछन् ।"
४ अध्यादेश संसद्मा पेस,नियमावलीमाथि संशोधन चाहनेलाई मंगलबार दिउँसोसम्मको समय दिइएको संसद् सचिवालयले जनाएको छ । प्रतिनिधिसभा र राष्ट्रिय सभाले ०५१ मा चितवन १ बाट प्रतिनिधिसभामा निर्वाचित जागृतप्रसाद भेटवालको बुधबार निधन भएकामा शोक प्रस्ताव पारित गरेको छ । अर्काे बैठक प्रतिनिधिसभाको २६ गते र राष्ट्रिय सभाको सोमबार बस्ने भएको छ ।
प्रधानमन्त्री नजाँदा त्रिवि सभा स्थगित,बैठकका लागि बिहानको ९ बजे नै त्रिवि सभाका ५२ सदस्य उपस्थित थिए । प्रधानमन्त्रीको सुरक्षार्थ सुरक्षाकर्मीको समेत बाक्लो उपस्थिति थियो । सहभागीलाई खाजा र खानाको व्यवस्था गरिसकिएको थियो । त्रिवि मूलढोकाभन्दा बाहिर ज्यालादारी शिक्षकले समान ज्याला पाउनुपर्ने भन्दै नाराबाजी गरेका थिए ।
स्वास्थ्य र शिक्षाको सिन्डिकेट पनि हटाउँछौं,"काठमाडौं (कास) गृहमन्त्री रामबहादुर थापाले यातायातको सिन्डिकेट टुंगो लागेसँगै स्वास्थ्य र शिक्षाको सिन्डिकेटमा पनि कदम चाल्ने संकेत गरेका छन् । यातायात क्षेत्रको सिन्डिकेटमा सम्झौता नगरेका थापाले देशको अर्थतन्त्र माफियाको कब्जाबाट मुक्त गर्ने बताए । शिक्षा र स्वास्थ्यलगायत क्षेत्रमा पनि सिन्डिकेट छ, अर्को स्टेप त्यतातिर चाल्दैछौं, उपभोक्ता हित संरक्षण मञ्चका पदाधिकारीसँग सिन्डिकेट समस्याबारे छलफल गर्दै गृहमन्त्रीले आइतबार भने, मुलुकको अर्थतन्त्र दलाल, नोकरशाह र माफियाको हातबाट जनताको हातमा पुर्याउँछौं । उनले ट्रक तथा ट्यांकरका क्षेत्र र लागू औषधको सिन्डिकेटमा पनि अध्ययन सुरु भएको जानकारी दिए । माफियाको हातमा अर्थतन्त्र रहेसम्म मुलुकमा विकास र समृद्धिसमेत सम्भव नभएको गृहमन्त्रीको भनाइ छ ।"
उपसचिव र इन्जिनियरविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले बूढानीलकण्ठ नगरपालिकाकी कार्यकारी अधिकृत (उपसचिव) लीला अधिकारी र इन्जिनियर बिजेन्द्र श्रेष्ठविरुद्ध आइतबार विशेष अदालतमा भ्रष्टाचार मुद्दा दायर गरेको छ । अधिकारी र श्रेष्ठले बूढानीलकण्ठ नगरपालिका २ को बाँडेपाखामा रिजर्भ वायर (पानीट्यांकी) निर्माणमा अन्तिम बिल भुक्तानी र कार्य अनुभवपत्र दिने प्रयोजनका लागि सेवाग्राहीसँग ५ लाख रुपैयाँ घूस लिएका थिए । अख्तियारले उनीहरूलाई अघिल्लो महिना घूससहित पक्रेको थियो ।
बिष्ट र अहिराजलाई राष्ट्रिय पत्रकारिता पुरस्कार,"सञ्चार तथा सूचना प्रविधि मन्त्रालयद्वारा आइतबार आयोजित कार्यक्रममा सञ्चार राज्यमन्त्री गोकुल बाँस्कोटाले बिष्ट र अहिराजलाई पुरस्कार दिने निर्णय भएको जानकारी दिए । त्यसैगरी बबिता बस्नेत, कौशल चेम्जोङ र निमबहादुर बुढाथोकीलाई वरिष्ठ पत्रकार सम्मान प्रदान गरने भएको छ । सञ्चार मन्त्रालयका सचिव महेन्द्रमान गुरुङको अध्यक्षतामा गठित समितिले पुरस्कृत एवं सम्मानित हुने पत्रकारको नाम छनोट गरेको हो । पाँचै जना पत्रकारलाई सोमबार शीतलनिवासमा राष्ट्रपति विद्यादेवी भण्डारीले पुरस्कार र सम्मान प्रदान गर्ने कार्यक्रम छ ।"
आंशिक प्राध्यापकद्वारा कक्षा बहिष्कार,करिब १५ सय प्राध्यापकले कक्षा बहिष्कार गर्दा पढाइ प्रभावित भएको विद्यार्थीले गुनासो गरेका छन् । वैशाख १६ देखि पढाउन छाडेको गजुरेलले जानकारी दिए ।
शरणार्थी घरफिर्तीबारे मोदी र ओलीको ध्यानाकर्षण,"भुटानको संविधान र संवैधानिक प्रबन्ध कत्तिको समावेशी र सहभागितामूलक छ ? यसबारे पनि भारतीय प्रधानमन्त्री मोदीको ध्यानाकृष्ट हुन सके उहाँको दक्षिण एसियाली प्रभावपहुँचको अर्थ अझ विशेष हुने थियो, रिजालले भने । नेपालीभाषी र हिन्दु धर्मावलम्बी भएकै कारण भुटानीहरू लखेटिएको उल्लेख गर्दै रिजालले स्वदेशमै रहेका नेपालीभाषी भुटानी अझै पनि आधारभूत मानव अधिकार र संवैधानिक नैसर्गिक अधिकारबाट वञ्चित रहेको जनाए । भारतले मध्यस्थता गरिदिनुपथ्र्यो, तर भारतलाई यसबारे नेपालले कहिल्यै आग्रह गर्न चाहेन, नेता रिजालले भने । झापास्थित आफन्तको घरमा बस्दै आएका रिजालका छोराहरू क्यानडा आप्रवासनमा गइसकेका छन् ।"
चट्याङले ३ को मृत्यु,"हेटौंडा (कास) मकवानपुरमा आइतबार दुई स्थानमा परेको चट्याङ लागेर ३ जनाको मृत्यु भएको छ । हावाहुरीसँगै परेको चट्याङबाट मनहरी गाउँपालिका२ झुल्यानका ३० वर्षीय भीमलाल सिन्तान र उनकी अढाई वर्षीय छोरी बिमला सिन्तानको मृत्यु भएको हो । यस्तै, हेटौंडा१६ चिसापानीका ६० वर्षीय कृष्णबहादुर बलामीको पनि चट्याङबाट मृत्यु भएको छ । घरमै बसिरहेका बेला चट्याङ लागेका उनीहरू तीनै जनाको हेटौंडा अस्पतालमा उपचारका क्रममा मृत्यु भएको जिल्ला प्रहरी कार्यालय, मकवानपुरका प्रहरी नायब उपरीक्षक दिलीपराज झाले जानकारी दिए ।"
नहटाऊ निलम्बनको प्रावधान,"मुलुकलाई विधिको शासनअनुसार सञ्चालन गर्न आवश्यक नीति निर्माण गर्नका लागि संसद्मा पुगेका दलहरूले थिति बसाल्ने गरी कानुन बनाउनुको सट्टा तत्कालको लाभहानि मात्र हेरेर यस्तो नियमावली बनाउन खोज्नु खेदजनक छ । माओवादी, राजपा र फोरमका केही सांसदले अहिले नै यस्तो आरोप खेपिरहेकाले उनीहरू निलम्बनको विरुद्ध छन् । कांग्रेस भने भारी बहुमत भएको सत्ता पक्षले यस्तो प्रावधानलाई कतै आफ्ना सांसदविरुद्ध अनावश्यक इबी साध्ने नियोजित अस्त्र त बनाउँदैन भन्ने भयबाट ग्रसित छ । यस्तो अवस्थामा सरकारमा रहेका मुख्य दलहरूले यस प्रावधानको जायज र उचित प्रयोग मात्र हुनेमा विश्वस्त तुल्याउन आवश्यक देखिन्छ । आपराधिक क्रियाकलापका अभियुक्त सांसदहरूले निलम्बनको उन्मुक्ति कदापि पाउनु हुँदैन । यसबारे सबै दलहरूले बुझ्न जरुरी छ, लोकतन्त्रमा सत्तापक्षप्रतिपक्ष, बहुमतअल्पमतको चक्र चलिरहन्छ तर कानुनी शासन र जनताभन्दा माथि कोही छैन र कहिल्यै हुनु पनि हुँदैन । त्यसैले मुलुक र नागरिकका लागि दूरदृष्टि राख्दै संसद् बैठकले सांसदलाई निलम्बनबाट उन्मुक्ति दिने प्रावधान सच्याउन जरुरी छ ।"
"समय ओलीको, कुर्ने पालो कांग्रेसको","कांग्रेसमा चुनावी हारलाई लिएर नेतृत्वबारे सर्वाधिक विवाद छ । को कति दोषी भनेर डाम्ने खेल छ । दोषको जरोमा पुग्ने कि कसैलाई दोषी मानेर औंला ठड्याउने ? दोष हटाउनसके समस्या नै सकियो । तर पनि समयमा दोष निवारण गर्न नसक्नुका पछाडि मान्छे नै जिम्मेवार हुन्छ । नेतृत्वमा बस्नेको सोच, प्राथमिकता र प्रस्तुतिलाई जनताले पत्याएनन् । दलीय पद्धतिमा चुनाव हार्नुको संसारभरि मुख्य कारण यही हो । कांग्रेस यसमा अपवाद हुन सक्दैन । यसमा दोषारोपणको कुरा आउँदैन । कसैले व्यक्तिगत प्रतिष्ठाको विषय बनाउनु पनि आवश्यक छैन । नेतृत्वमा बस्नेले नैतिक जिम्मेवारी लिने कुरा हो । नेतृत्वबाट अलग्गिएर अर्कोलाई बाटो प्रशस्त गरिदिने हो । यो परम्परा हरेक चुनावमा कायम गरिनुपर्छ । कांग्रेस पुनर्निर्माणको प्रारम्भ यहींबाट गर्नुपर्छ । अन्यथा घरिघरि कांग्रेसको विषयमा चर्चा गरिरहनुको पनि औचित्य छैन । भोलि कांग्रेसलाई फेरि सफलताको उचाइमा पुर्याउने नेता को हुन्छ, अहिले भन्न सकिन्न । महात्मा गान्धीले भनेजस्तै रुखको विउ जमिनमुनि हुन्छ, उम्रिएर ठूलो भएपछि मात्र त्यो देखिन्छ । नेपाली कांग्रेसमा पनि आसलाग्दो नेतृत्वको विउ जमिनमुनि अंकुरित हुनसक्छ, अहिलेका मठाधीशहरूको र्याकेटिङबाट जोगाउनसके ।"
शिक्षाको सिन्डिकेट अन्त्य गर,"१ बाल मनोविज्ञान विपरीत, उमेर र मानसिक क्षमताभन्दा ठूलो पुस्तकको भारी बोकाउने सबै खाले शिक्षण संस्था बन्द गर । २ पुस्तक, स्कुल ड्रेस र स्टेसनरीको व्यापार गर्ने निजी शिक्षण संस्थाको सिन्डिकेट हटाऊ ।३ शिक्षालयमा नेपाली बोल्न लगाम लगाउने सबै खाले शिक्षण संस्था बन्द गर । ४ सामाजिक शिक्षा र नैतिक शिक्षा पनि अंग्रेजीमा पढाउने शिक्षण संस्था खारेज गर ।५ शिक्षालयको कक्षा खाली राखी संघ, संगठन र राजनीतिक दलको कार्यक्रममा हाजिर हुने सबै शिक्षक हटाऊ । ६ विद्यार्थीको हितभन्दा आफ्नो हितका लागिमात्रै गठन भएका सबै खाले संघ, संगठन र महासंघ खारेज गर । ७ सरकारले लागू गरेको शुल्क तथा अन्य मापदण्ड लागू नगर्ने शिक्षालयको दर्ता खारेज गर । ८ नि:शुल्क शिक्षाभित्र अभिभावकमाथि अनेक निहुँमा शुल्कको लगाम लगाउने सबै खाले प्रधानाध्यापक हटाऊ ।९ शिक्षाको व्यापार गर्न पाउनेगरी शिक्षा आठौं संशोधनअघि कम्पनीमा दर्ता भएका सबै विद्यालय कि गुठीमा ल्याऊ कि हटाऊ ।१० शिक्षालयका नाममा गएको रकम बीचैमा चलखेल गर्ने सबै खाले प्रवृत्ति निस्तेज पार । ११ विद्यालय शिक्षा र उच्च शिक्षाका बिभिन्न पाठ्यक्रम विषय समितिमा बस्ने विज्ञले नै पाठ्यपुस्तक लेख्ने र व्यापार गर्ने प्रथा बन्द गर ।११ शिक्षामा लगानी घटाउने तर प्रतिफल खोज्ने अर्थ मन्त्रालय, शिक्षा मन्त्रालय र राष्ट्रिय योजना आयोगको सिन्डिकेट तुरुन्त हटाऊ । १२ राजनीतिक घोषणापत्रमा शिक्षाको विकास देखाएर चुनाव जित्ने अनि त्यही शिक्षाको लागि रकम घटाएर अलपत्र पार्ने सबै राजनीतिक दललाई जिम्मेवार बनाऊ । १२ विश्वविद्यालय, राष्ट्रिय योजना आयोग र लोकसेवा आयोगको शिक्षा हेर्ने सदस्य, विश्वविद्यालय अनुदान आयोग, प्राविधिक शिक्षा तथा व्यावसायिक तालिम परिषद, शिक्षक सेवा आयोग तथा अन्य शैक्षिक निकायका पदाधिकारी नियुक्तिमा लादिएको राजनीतिक दलको सिन्डिकेट खारेज गर । १३ थिंक ट्यांकका रूपमा रहनुपर्ने राष्ट्रिय शिक्षा आयोग गठनमा हुने गरेको राजनीतिक दलको बेइमानी अन्त्य गर । १४ शिक्षालयभित्र गरिने सबै खाले राजनीतिक दल र तिनका भ्रातृ संगठनका कार्यक्रम बन्द गर । १५ बिभिन्न संघ, संगठनको निहुँमा शिक्षालयलाई लक्ष्य बनाई शिक्षक र विद्यार्थीले गर्ने सबै खाले हड्ताल निष्क्रिय पार ।१६ ब्रिज कोर्सका नाममा खुलेका र अन्य सबै खाले ट्युसन सेन्टर बन्द गर । १७ पाठ्यपुस्तक पढ्नबाट विद्यार्थीको ध्यान मोडी प्रकाशन हुने सबै खाले गाइड बुक, प्रश्नोत्तर र कीका गुणस्तरहीन व्यापार बन्द गर । १८ विद्यार्थीलाई नचाहिँदो प्रलोभनमा पारी विदेश धकेल्ने सबै खाले कन्सल्टेन्सी बन्द गर ।१९ प्रतिविद्यार्थी निश्चित रकम असुलेर तोकिएका उच्च शिक्षण संस्थामा विद्यार्थी भर्ना गर्ने ठेकेदारी प्रथा निस्तेज पार । २० सार्वजनिक शिक्षाको गुणस्तरमा खेलाँची गर्ने सबै खाले सिन्डिकेट अन्त्य गर । डा मनप्रसाद वाग्लेमिनभवन, काठमाडौं"
सांसदलाई उन्मुक्ति किन ?,"फौजदारी अभियोगमा सांसदलाई उन्मुक्ति शीर्षकको समाचारले मन चसक्कै बनायो । विधि, नियम, कानुन बनाउने व्यक्तिलाई नै यो उन्मुक्ति त सिधै घडीको सुई उल्टो घुमेको जस्तो भयो । आपराधिक कार्यमा सांसद पक्राउ पर्दा निलम्बन नहुनेगरी तयार गरिएको नियमावलीको मस्यौदामा संसदमा व्यापक छलफल हुनुपर्छ । फौजदारी अभियोगमा निलम्बन नहुने व्यवस्था संसदले रोक्नुपर्छ । पांँच वर्षलाई चुनिएकै छौं, जे पनि गर्छौं भन्ने हठ सांसदहरूले गर्नु हुँदैन । रारिविनोद पोखरेलहात्तीगौंडा मार्ग, काठमाडौं"
समाप्तितिर सिन्डिकेट,"यातायतको सिन्डिकेट हटाउन सकेन भने यो सरकारबाट नेपाली जनताले कुनै पनि कुराको आसा र भरोसा गर्ने छैनन् । जनताले दिएको भारी मतको कुनै औचित्य हुने छैन । त्यसैले हामी आम नेपाली जनताले आसा गरेका छौं कि अब १५१६ सिटको माइक्रो बसमा ३५४० जना या ३०३२ सिटको बसमा ७०८० जना भेडाबाख्राझंै कोचिएर यात्रा गर्ने दिनको अन्त्य हुनेछ । चालक, सहचालचक लगायतका यातायत क्षेत्रमा काम गर्ने सबै खाले मजदुरको तलब, भत्ता, विमा लगायत सामाजिक सुरक्षको ग्यारेन्टी हुनेछ । त्यसको साथै यातायत साधनहरू पनि राज्यको करको दायरामा आउनेछन् । देशको ढुकुटी भर्ने काममा थोरबहुत सहयोग पुग्नेछ । कोसीमाया लामिछाने (धमला)"
यसर्थ पछि पर्यो कांग्रेस,"गत निर्वाचनमा नेपाली कांग्रेस पछाडि पर्नुको मुख्य कारण वाम गठबन्धनलाई देखाइए पनि वस्तुत: निम्नलिखित पक्षको अहं भूमिका रह्यो :१ केपी ओलीको राष्ट्रवादी तथा विकासप्रेमी छवि उत्कर्षतिर आरोहित हुनु, तर कांग्रेस आफ्ना राम्रा कार्य जनसमक्ष लैजानमा भन्दा उनलाई सर्वसत्तावादी अधिनायकवादी, खोक्रो राष्ट्रवादीजस्ता आरोपमा मात्र सीमित रहनु । २ स्वयं पार्टी सभापति नै राजदूत र प्रहरी महानिरीक्षक नियुक्तिमा विवादित बन्नु ।३ भ्रष्टाचार विरोधी छवि बनाएकी पूर्वप्रधानन्यायाधीशलाई महाभियोग लगाउन अग्रसर हुनु ।४ टिकट वितरणमा व्यावहारिक र वैज्ञानिक पद्धति अनुशरण गर्नुभन्दा धन र डनवालालाई उच्च महत्त्व दिइनु जसले गर्दा इमानदार नेताका शुभेच्छुक रुष्ट भई अन्तरघात गर्न कस्सिएरै लाग्नु । ५ कांग्रेसले नाकाबन्दीको प्रतिरोध गर्न नसक्नु, भारतकै पिछलग्गु भइरहेकै देखिनु ।६ स्थानीय निर्वाचनको हकमा माओवादीसँगको सहकार्य देश र जनताभन्दा पनि आफ्नो व्यक्तिगत स्वार्थका निम्तिमात्र भएको देखी रुष्ट भएका कांग्रेसका शुभेच्छुकले माओवादीको चुनाव चिन्हमा र माओवादी स्कुलिङका मतदाताले कांग्रेसका चुनाव चिन्हमा मतदान गर्नुभन्दा रद्द गर्नतिर वा भोटै नहाल्नतिर लाग्नु । ७ आफ्नो भिजन, मिसन र लक्ष्य केही पनि नहुनु साथै निर्वाचनमा अरूलाई गाली गर्न बाहेक अरू कुनै आफ्नो छुट्टै मुद्दै पनि नहुनु । ८ अशिक्षित तथा गाउँले प्रकृतिको राजनीतिमै रमाइरहनु ।९ सधैं गुटउपगुट परस्त राजनीतिमै खुम्चिरहनु ।१० निष्ठावान देशभक्त चरित्रभन्दा धनवानहरूलाई नै औधी महत्त्व दिनु । ११ देशका हितमा अडान राख्न नसक्नु । कांग्रेस सशक्त र जिम्मेवार भई अघि बढ्नुपर्नेमा अझै रिक्त पदाधिकारी नियुक्तिमै कलहरत छ । यसबाट त्राण पाउन कांग्रेसजनले छललाई नभई फल अझ फलको पनि आस्वाद्य रसरूपी सार निकाल्नसके मुलुक पनि लाभान्वित हुने आशा राख्न सकिन्छ । डा धनपति कोइरालाकावासोती, नवलपुर"
आयात घटाउने उपाय,"ग एकातिर जग्गाजमिन बांँझो रहने, अर्कोतर्फ अन्न विशेषगरी चामलको आयात बढ्ने अवस्था अन्त्य गर्न यान्त्रिकीकरण, मल, विउ, सिंचाइ, कृषि ऋण, विमा, भण्डारण, बजार व्यवस्था, आंशिक बेरोजगार भत्ता लगायतका व्यवस्था गर्नुपर्छ । यसले कृषि व्यवसायमा आकर्षण बढाउँछ, विदेश बाहिरिने श्रमशक्ति रोकिन्छ । मुकुन्द अर्याल ज्योतिषी डांँडा, स्याङजा"
सडक निर्माणमा बेवास्ता,"बुढानीलकण्ठ नगरपालिका १०, कपनस्थित सात तलेबाट आकाशे धारा जाने अत्यन्त व्यस्त सडक विगत चार वर्षदेखि जीर्ण छ । हिलो छ्याप्दै, धुलो उडाउँदै र सडक छेउछाउका घरहरू हल्लाउँदै टिपर, दसचक्के ट्रक र सार्वजनिक सवारी गुडिरहेका छन् । ठेकेदार र स्थानीय जनप्रतिनिधिको बेवास्ताका कारण हामी स्थानीय जनता अत्यन्तै मर्कामा परेका छौं । यही सन्दर्भमा गत वैशाख १३ गते स्थानीय जनप्रतिनिधि र उपभोक्ताबीच भएको अन्तरक्रियामा समेत ठेकेदारले तदारुकता नदेखाएको सुन्दा उदेक लागेर आयो । त्यही रुट जोड्ने बालुवा खानीसुकेधारा सडक ग्राबेल भइकन पिच हुने अवस्थामा छ भने साततलेआकाशे धारा सडक किन बनेन ? वेदप्रसाद उपाध्यायबूढानीलकण्ठ १०, काठमाडौं"
बजेटलाई संघीय बनाउने चुनौती,"सारमा, संघीयता कार्यान्वयनका लागि आउँदो आर्थिक वर्षको बजेटले वित्तीय संघीयताको आधारशिला खडा गर्न सक्नुपर्छ । तर यो बजेट केही आधारभूत सर्त र सीपबिनै अत्यन्तै विरोधाभासपूर्ण पृष्ठभूमिमा तयार हुँदै छ । त्यसमाथि संघीय प्रणालीलाई आधा मनले मात्रै स्वीकारेका मानिसहरू खटनपटनमा हावी रहकाले सिङ्गो बजेट नै संघीयतालाई असफल पार्न उद्यत हुने भय अझै निरुपण भइसकेको छैन । त्यो निरुपणको एकल जिम्मेवारी अहिले अर्थमन्त्रीको काँधमा छ ।ट्वीटर :"
अमेरिका पहिलो ले निम्त्याएको व्यापार युद्ध,"कथित थुसिडाइड्स ट्र्याप (नयाँ र पुराना भाले बीचको लडाइँ) मा नअल्झिन चीन कोसिस गरिरहेको छ । तर अमेरिकी ट्रम्प प्रशासन एकैपटक सबैसँग चिढिएर सबैमाथि आक्रामक बनेको देखिन्छ । कुनै पनि खाले असंगत आक्रमणको सामना गर्न सी चिनफिङको नेतृत्वमा चीन आफ्नो सुरक्षाकवच बलियो बनाइरहेको छ । धन मात्रै होइन, चीनमा ४ हजार वर्षदेखि संस्कारका रूपमा विकसित कुशल आर्थिक तथा सामाजिक कूटनीति यो प्रतिस्पर्धामा विजयी बन्न सहयोगी देखिन्छन् ।"
कठै विश्वविद्यालय !,"यस सन्दर्भमा विश्वविद्यालयले आफ्नो आधिकारिक धारणा सार्वजनिक गर्न र औपचारिकताकै लागि भए पनि सम्बन्धित पाठ्यक्रम निर्माण गर्ने तथाकथित विद्वानहरूसँग तुरुन्त स्पष्टीकरण लिएर तिनको नामसमेत सार्वजनिक गरी समाज र देशप्रतिको जिम्मेवारीबोध गर्नुपर्छ कि पर्दैन ? यसैगरी स्वघोषित लेखकहरूको पनि यसमा मिलेमतो नभए नैतिकताकै आधारमा भए पनि यस्ता कुकृत्यबारे आफ्ना धारणा सार्वजनिक गर्नु अनिवार्य छ । अन्यथा यस्ता प्रायोजित कुकृत्य विश्वविद्यालयका पदाधिकारी, पाठ्यक्रम निर्माता, स्वघोषित लेखक लगायत सबैको मिलेमतोमा भएको स्पष्टै बुझिन्छ । यस्ता व्यक्तिलाई त प्राध्यापकहरूको कलङ्क नै मान्दा पनि हुन्छ । नेपाली भाषाविरुद्ध जथाभावी गर्ने तथा शिक्षा नीतिलाई नै ध्वस्त पार्न खोज्ने खलनायकहरूलाई बेलैमा चिनेर तिनका यस्ता कुकृत्यबाट नेपाली भाषा एवं शिक्षा प्रणालीको जगेर्नाका लागि सम्पूर्ण नेपाली जाति एवं शिक्षाविदको ध्यान यतातर्फ जानु अत्यावश्यक भइसकेको छ । अन्त्यमा, नेपाली भाषामाथि र शिक्षा व्यवस्थामाथि नै खलल पुर्याउने यस्ता क्रियाकलापचाहिँ अख्तियार दुरुपयोग निवारण आयोगको परिभाषामा भ्रष्टाचारभित्र पर्छ कि पर्दैन, थाहा भएन । अनि विश्वविद्यालयका कुलपति र सहकुलपतिले यसलाई कसरी लिन्छन्, त्योचाहिँ हेर्न बाँकी नै छ ।"
पूर्वकमलरीले पाएनन् परिचयपत्र,निर्णय भएकामध्ये १ सय ७ जना पूर्व कमलरी सम्पर्कमा नआएको मुक्त कमैया फॉटका जुनिएर अप्रेटर रामबहादुर चौधरीले बताए । अधिकांशले परिचयपत्र लिइसकेको र धेरैजसोलाई जानकारी नभएकाले नआएको पूर्वकमलरी क्षेत्रमा काम गर्ने संस्था नायफका फिल्ड अधिकृत जगतराम थारूले बताए । ०७० असार १३ गते सरकारले कमलरी मुक्त घोषणा गरेको थियो ।
१७ अर्ब लगानी थपिँदै,"सेयर खरिदमार्फत विदेशी लगानीरसुवाको पार्वतीकुण्ड गाउँपालिकाको सान्जेन खोलामा ७८ मेगावाटको जलविद्युत् आयोजनामा चिनियाँ कम्पनी सेयर खरिद गरी लगानी गर्न चाहेको हो । चाइना हार्बर इन्जिनियरिङ कम्पनीले ३२ लाख २० हजार सेयर खरिद गरी लगानी गर्ने प्रस्ताव गरेको हो । प्रस्तावअनुसार नै लगानी स्वीकृत भइसकेको छ, स्रोतले भन्यो, प्रतिकित्ता १ सय रुपैयाँका दरले ३२ करोड २० लाख रुपैयाँ लगानी भित्रने देखिन्छ । उक्त सेयर संरचना परिवर्तनपछि चिनियाँ कम्पनीको लगानी ९२ प्रतिशत र स्वदेशी लगानी कर्ता विष्णुराज अधिकारीको हिस्सा ८ प्रतिशत कायम भएको छ । अन्य सातजना लगानीकर्ताले चिनियाँ लगानीकर्तालाई सेयर बिक्री गरेका हुन् ।"
बिमामा पनि सम्पत्ति शुद्धीकरण,"निर्देशनमा आफ्नो कम्पनीमा भएको कारोबार शंकास्पद भएनभएकोबारे पहिचान गर्ने अधिकार बिमा कम्पनीलाई नै दिइएको छ । बिमकले कुनै कारोबार शंकास्पद कारोबार हो होइन भनी पहिचान गर्न सक्नेछ, निर्देशनमा भनिएको छ, त्यसरी पहिचान गर्दा त्यस्तो विवरण शंकास्पद कारोबार हो भन्ने कुरा बिमकलाई लागेमा सोको प्रतिवेदन तयार गरी तीन दिनभित्र वित्तीय जानकारी इकाईमा पठाउनुपर्नेछ ।"
छापाको विरोधमा वीरगन्ज बन्द,आफूले यसबारे मुख्यमन्त्री लालबाबु राउत गद्दीसँग पनि कुरो गरेको र मुख्यमन्त्रीले आफूले अर्थ तथा प्रधानमन्त्रीसँग कुरा गरेर समस्या समाधानको प्रयास गर्ने आश्वासन दिएको शर्माले बताए ।
अनुसन्धानै नगरी तराजु छाडियो,"हिजो अनुगमनका क्रममा महालक्ष्मीको केही कागजात थिएन, प्रमुख जिल्ला अधिकारी कार्कीले भने, आज नवीकरणका लागि कागजात ल्याएर ढक तराजु फिर्ता लगेको छ, अहिले पुन: बन्द गर्ने आदेश गरिसकिएको छ । सुन व्यावसायीले ग्राहकसँग वास्तविक मूल्यभन्दा २ हजार ४ सय रुपैयाँमा ज्यालाबापत भनेर बिलमै उल्लेख गरेर लिने गरेका छन् । वास्तविक ज्याला भने प्रतितोला अधिकतम ८ सय रुपैयाँसम्म लिनुपर्ने उपभोक्ता बताउँछन् ।"
चियाको न्यूनतम मूल्य निर्धारण,यहाँ उत्पादन हुने करिब ५० लाख किलो अर्थोडक्स चियाको ठूलो बजार भारत हो । कुल उत्पादनको ८० प्रतिशत चिया भारत जान्छ भने १० प्रतिशत तेस्रो मुलुक र बाँकी आन्तरिक खपत छ ।
कृषिका कार्यक्रममा अत्यधिक चुहावट,मालपोत र नापी कार्यालयहरूमा बिचौलियाहरूबाट ठगी हटाउँदै राजस्वलाई विद्युतीय भुक्तानी प्रणालीबाट कारोबार गरिने भएको छ । यी कार्यालयमा अब सेवाग्राहीहरूले लेखनदासको सहयोगबिना सोझै निवेदन दिन पाउनेछन् । सेवाग्राहीको भीड र धेरै कारोबार हुने मालपोत तथा नापी कार्यालयमा डिजिटल टोकन प्रणाली पनि लागू गरिने मन्त्रीले दाबी गरेका छन् । त्यस्तै मुक्त कमैया र हलियाको समस्या आगामी आर्थिक वर्षभत्र सम्पन्न गरिने भएको छ ।
मुआब्जाको मापदण्ड बनेन,"समयमै काबेली करिडोर प्रसारण लाइन नबने ८६ मेगावाटको सोलुदूधकोसी, ८२ मेगावाटको तल्लो सोलु, २३ दशमलव ५ मेगावाटको सोलु, १८ मेगावाट माथिल्लो सोलु, ५ दशमलव २ मेगावाटको जुनबेंसी आयोजनाबाट उत्पादित बिजुली खेर जान सक्छ । जग्गामाथि प्रसारण लाइन रहँदा बैंकले उक्त जग्गा धितो राखेर ऋण नदिने, जग्गाको भाउ घट्ने भन्दै जग्गाधनीले राइट अफ वेमा पर्ने जग्गाको मुआब्जा बढी माग्ने गरेका छन् ।"
विराटनगर जुट मिल्सको ५ अर्ब दायित्व,"उनले उक्त साधारणसभाअनुसार सेयर बिक्री गरिएको प्रक्रिया त्रुटिपूर्ण भएकाले सेयर बिक्रीको सम्पूर्ण प्रक्रियासमेत खारेज गरिसकेको बताए । २०७४ चैत १२ गतेको निर्णयले सेयर बिक्रीको सम्पूर्ण प्रक्रिया खारेज गरियो, उनले भने, मिल्सलाई अब पूर्ण पारदर्शिताको सिद्धान्तमा विश्वसनीय तरिकाले सञ्चालन गर्न लागेकोले सबैको सहयोग आवश्यक हुन्छ ।"
हिरोका नयाँ मोटरसाइकल र स्कुटी,"काठमाडौं (कास) नेपालका लागि हिरो मोटरसाइकलको आधिकारिक बिक्रेता नेपाल जेनरल मार्केटिङले नयाँ मोडलका मोटरसाइकल र नयाँ स्कुटर सार्वजनिक गरेको छ । उक्त मोडलको नाम ग्ल्यामर एसभी मोटरसाइकल र डोयट स्कुटर छन् । यी दुवै हिरोका नयाँ संस्करणहरू रहेको कम्पनीको दाबी छ । कम्पनीका अनुसार ग्ल्यामर एसभी १ सय २५ सीसीको हो । यसमा आई थ्री एस प्रविधि, पावरफुल १ सय २५ सीसी इन्जिन, टयुबलेस टायर, मस्कुलर एन्ड स्पोर्टी डिजाइन रहेको कम्पनीले जनाएको छ । मोटरसाइकल ट्राफिकमा रोकिँदा आफैं बन्द हुने र ट्राफिक खुलेपछि सजिलै स्टार्ट हुने विज्ञप्तिमा उल्लेख छ । नेपाली बजारमा यस मोटरसाइकलको मूल्य १ लाख ९३ हजार रुपैयाँ पर्ने जनाएको छ । डोयट स्कुटर पनि परिमार्जित र परिष्कृत रहेको जनाइएको छ । यसको बजार मूल्य १ लाख ७९ हजार ५ सय रुपैयाँ पर्ने जनाइएको छ ।"
उजयले मुम्बईमा जिते लिडरसिप अवार्ड,काठमाडौं (कास) आउटरिच नेपालका प्रबन्ध निर्देशक उजय शाक्य फ्लेम अवार्डस २०१८ मा फ्लेम लिडरसिप अवार्डद्वारा पुरस्कृत भएका छन् । शुक्रबार मुम्बईमा आयोजित कार्यक्रममा उनी पुरस्कृत भएका हुन् । फ्लेम लिडरसिप अवार्डले बजारीकरणका लागि योगदान दिने व्यक्ति वा प्रोफेसनहरूलाई सम्मानप्रोत्साहन गर्नका लागि यो अवार्ड प्रदान गर्दै आएको छ ।
परमाणु सम्झौता तोडे अमेरिका पछुताउँछ,संयुक्त राष्ट्रसंघीय परमाणु निकाय आईएईएले भने गत मंगलबार इजरायलको दाबीबारे कुनै विश्वसनीय सूचना नभएको बताएको थियो । अन्तर्राष्ट्रिय परमाणु ऊर्जा एजेन्सी (आईएईए) प्रवक्ताले आईएईएले सबै प्रकारका सूचनालाई मूल्यांकन गर्दा त्यस्तो नदेखिएको जनाएको थियो ।
पाकिस्तानी गृहमन्त्रीमाथि गोली प्रहार,पाखुरामा गोली लागी घाइते भएका उनको इकबालको नरोवाल जिल्लाको अस्पतालमा उपचार भइरहेको छ । अस्पतालका अनुसार उनी खतरमुक्त छन् । इकबाल पार्टी बैठकमा भाग लिन उक्त क्षेत्रमा पुगेका थिए । इकबाल पाकिस्तानको सत्तारूढ दल पाकिस्तान मुस्लिम लिग (नवाज) का सदस्य हुन् । अधिकारीले गोली प्रहार गर्ने करिब २० वर्षका युवालाई पक्राउ गरेको बताएका छन् । जिल्ला प्रहरी अधिकारी इमरान किसवारले घटनाबारे थप अनुसन्धान भइरहेको बताए । पञ्जाव सरकारको ट्वीटरमार्फत एकजना आक्रमणकारीलाई पक्राउ गरी आवश्यक सोधपुछ गरिएको जनाइएको छ ।
विस्फोटमा २३ को मृत्यु,खनिज पदार्थका लागि धनी बलोचिस्तान प्रान्तका कोइलाखानीमा काम गर्न अधिकांश कामदार सांगला जिल्लाबाट आउने गरेको पाकिस्तानी सञ्चारमाध्यमले जनाएका छन् । पाकिस्तानी केन्द्रीय खानी मजदुर संघका अनुसार पाकिस्तानका खानीहरूमा हरेक वर्ष औसत २ सय जना मजदुरको ज्यान जाने गरेको छ । सन् २०११ मा बलोचिस्तानकै कोइलाखानीमा भएको विस्फोटमा ४० जनाभन्दा बढी मारिएका थिए ।
ट्रम्पको भनाइप्रति फ्रान्सको आपत्ति,ट्रम्पसँग सौहार्दपूर्ण सम्बन्ध रहेका फ्रान्सका राष्ट्रपति इम्यानुएल म्याक्रोंले भने हालसम्म ट्रम्पको भनाइप्रति कुनै प्रतिक्रिया दिएका छैनन् । गत साता अमेरिकाको भ्रमण गरेका म्याक्रोंले अमेरिकी संसद्को संयुक्त बैठकलाई सम्बोधन गर्दै ट्रम्प नीतिको आलोचना गरेका थिए ।
स्थानीयकरण गर्न शरणार्थीको माग,"दमकस्थित बेलडाँगी शिविर सचिव टीकाराम रसाइलीले गृहमन्त्री र परराष्ट्रमन्त्रीले समस्या समाधानका लागि आफूहरू गम्भीर रहेको बताएको उल्लेख गरे । मन्त्रीहरूले विगतमा अस्थिर सरकार भएकाले केही नभएको तर अब स्थिर सरकार बनेकाले ठोस कदम चाल्ने आश्वासन दिएको उनले बताए । नेपाल सरकारले ठोस पहल नगरेसम्म शरणार्थी समस्या समाधान नहुने सचिव राईको भनाइ छ । उनले नेपाल सरकारले स्थानीयकरण गर्न नसके भुटानसँग आवश्यक वार्ता गरी शरणार्थीलाई भुटान फिर्ती गराउनुपर्ने, राष्ट्रसंघीय शरणार्थीसम्बन्धी उच्चायोग (यूएनएचसीआर) लाई आग्रह गरेर पुनर्वासको पर्खाइमा रहेका तथा हुन चाहेका शरणार्थीलाई पनि पुनर्वास गराउनुपर्ने माग राखेको बताए ।"
सामान्य वर्षामै पहिरो,"विश्व बैंकको झन्डै तीन अर्ब रुपैयाँ ऋण सहयोगमा नारायणगढमुग्लिन सडकलाई एसियाली मापदण्डअनुरूप दुई लेनको बनाइँदै छ । सुरुमा दुई वर्षभित्र काम सक्ने गरी सम्झौता भएको थियो । तर, उक्त म्याद गत वर्ष नै सकिएको छ । त्यसपछि थपिएको म्याद सकिन पनि अब महिना दिनभन्दा कम समय बाँकी छ । अहिलेसम्म ८२ प्रतिशत हाराहारीमा काम सकिएको डीई खनालले जानकारी दिए । पहिरो नियन्त्रणको काम भने असारसम्म सक्ने गरी ठेक्का सम्झौता भएको उनले बताए । ३१ ठाउँमा पहिरो जोखिम देखिएकाले तिनै ठाउँमा नियन्त्रणको काम हुन्छ, खनालले भने, चोरखोलादेखि मुग्लिनसम्म पाँच किलोमिटरभित्रै १६ ठाउँमा नियन्त्रण गर्नुपर्ने देखिएको छ । नारायणगढदेखि ३१ किमि दूरीमा पर्छ चोरमारा । अहिले पहिरो खस्न पनि त्यही क्षेत्रमा थालेको छ । शनिबार चोरखोलामै पहिरो खसेर बाटो बन्द भयो । गत वर्ष पनि त्यहाँ ठूलै पहिरो गएर वरपरका घरसमेत हटाउनुपरेको थियो, डीई खनालले भने । वर्षायाममा गत वर्ष ठाउँठाउँमा पहिरो जाँदा सो सडक लगातार ४३ घण्टासम्म ठप्पै भएको नारायणगढमुग्लिन सडक आयोजनाले जनाएको छ । सडक विस्तारको काम सुरु भएपछि सुक्खा पहिरोले दुईजनाको ज्यान लिएको छ । त्यस्तै वर्षायामको पहिरोमा परेर तीन प्रहरी र एक चालकको ज्यान गएको छ ।"
सिद्धबाबा सडक सुरक्षित बनाउन आग्रह,"कांग्रेसका प्रदेशसभा सांसद वीरबहादुर रानाले सिद्धबाबालाई सुरक्षित मार्गका रूपमा विकास गर्न आग्रह गरे । अहिले यो क्षेत्रबाट हिंडने यात्रुले चिडियाखोलादोभान खण्डलाई मृत्युमार्ग नामकरण गरेका छन् । यसलाई फेरि यात्रुमार्ग बनाउन जरुरी छ, उनले भने, राज्यले त्यही ढंगबाट योजना बनाओस् । सिद्धबाबा पहिरो नियन्त्रण, सम्भाव्यता अध्ययन र वैकल्पिक सडक निर्माणलाई प्रदेश सरकारले पनि प्राथमिकतामा राखेको छ । भौतिक पूर्वाधार विकासमन्त्री बैजनाथ चौधरीले पहिरो व्यवस्थापन र अध्ययनका लागि काम सुरु गरिसकेको बताए । सिद्धबाबा मन्दिर विकास समिति अध्यक्ष दलबहादुर गुरुङले सडक मर्मत र खाल्डाखुल्डी व्यवस्थापन नहुँदा मन्दिरमा आउने यात्रुले समेत हैरानी भोग्नुपरेको बताए ।"
विकासे अड्डा सुनसान,"सदरमुकाम सुनसान भएपछि यहाँको व्यापार व्यवसायसमेत प्रभावित भएको छ । यसको असर प्रत्यक्ष यहाँका व्यवसायीलाई परेको छ । स्थानीय परासी पाहुना गृहको कारोबार पछिल्लो समय स्वात्तै घटेको छ । सञ्चालक विष्णु श्रेष्ठका अनुसार पहिले दैनिक सय जनाभन्दा बढी खाना नास्ता खान आउँथे । कतिपय सेवाग्राही त्यही बास बस्थे । अहिले दिनमा १० र १५ जना पनि आउन छोडे, उनले भने, घरभाडा तिर्नै मुस्किल भो । उनका अनुसार परासीमा सञ्चालित सबै होटल व्यवसायीको अवस्था उस्तै छ । धेरैले व्यवसाय परिवर्तन गर्ने सोच बनाइसकेका छन् ।"
आरोहीको पहलमा विद्यालय,"पर्वतारोही गिल र कोरियाली समाजसेवी समेतको उपस्थितिमा उक्त संस्थाले ४ सय विद्यार्थीका लागि आवश्यक फर्निचर, बोर्डसमेत उपलब्ध गराइसकेको छ । आफैं उपस्थित भएर विद्यालय निरीक्षण गर्न पाउँदा खुसी भएको पर्वतारोही गिलले बताए । उनको पहलमा उक्त संस्थाले रोल्पालगायत मुलुकभर अहिलेसम्म १६ वटा विद्यालयका नयाँ भवन निर्माण गरिरहेको छ । पूर्वी नेपालका केही जिल्लामा आधुनिक अस्पताल भवनसमेत निर्माण गरिएको छ ।"
बहसमा नारी कथाकार,"समालोचक गीता त्रिपाठीले उत्तरवर्ती नेपाली नारीकथाका प्रवृत्तिहरू कार्यपत्र प्रस्तुत गरिन् । पितृसत्तात्मक समाजको चस्माले नारीकथाको अध्ययन र मूल्यांकनमा सदैव एउटा निश्चित अवधारणा बनाएका कारण नारी कथाका विषयमा हुने टिप्पणी र समालोचनाहरू विगतदेखि नै पूर्ण हुन नसकेको उनले सुनाइन् । नारीका कथा सदैव वैयक्तिक पीडा र आँसुका अविष्कारहरूको नयाँ संस्करणमा मात्र हुन् भन्नेहरूको बाहुल्यले नारी कथाको गुणात्मक विस्तारलाई चुनौती दिँदै आएको छ, उनले भनिन् । २०३६ देखि २०६२६३ सम्मको अवधिमा नेपाली नारी कथामा राजनीतिक सन्दर्भका कथा रचना भएको देखिँदैन । तापनि, सामूहिक चेतनाका तहमा बदलिँदो विश्व राजनीतिक परिवेश र स्थानीय परिवेशगत भोगाइका अनुभवले नारी कथामा नवीन सोचको विकास भने गरेको त्रिपाठीको भनाइ थियो । उत्तरवर्ती नारीकथाले नारीका समस्या र पुरुषका समस्यालाई समान रूपले अघि ल्याउने क्रमको थालनीसमेत गरिरहेको उनको कार्यपत्रको निष्कर्ष थियो । कार्यपत्रमाथि डा विन्दु शर्माले टिप्पणी गरेकी थिइन् ।"
अनन्त यात्रा लाई रुसमा अवार्ड,"२० भन्दा बढी फिल्म फेस्टिभलमा मनोनयनमा परेको थियो, निर्देशक पाण्डेले भने, नयाँ अवार्डले झन् उत्साहित पारेको छ । उक्त सर्ट फिल्ममा राधा लम्साल मुख्य भूमिकामा छिन् । आधा दर्जन सर्ट फिल्म बनाइसकेका पाण्डे हाल सिंहदरबार२ टेलिशृंखलामा निर्देशक नवीन सुब्बाको समूहमा रहेर काम गरिरहेका छन् ।"
लन्डनमा बुद्धको सम्झना,राजदूत सुवेदीले बुद्धको जन्मस्थल लुम्बिनी भएकोबारे प्रस्टीकरण दिइरहन आवश्यक नभएको बताए । बुद्ध फाउन्डेसन यूकेका अध्यक्ष दीपक श्रेष्ठले बुद्ध सन्देश विश्वमाझ लैजान र नेपालको पर्यटन प्रवद्र्धनका लागि कार्यक्रम गरिएको बताए ।
बिहे गर्दै सोनम,दोस्रो दिन वेडिङ समारोह छ । सुटिङमा व्यस्त वरुण धवन र आलिया भट्टले विवाहमा सरिक हुन फिल्म युनिटसँग समय मागिरहेको खबर पनि छ ।
साहित्यकार भट्टराई पुरस्कृत,मोरङ (कास) पूर्वाञ्चल साहित्य प्रतिष्ठान विराटनगरले आइतबार साहित्यकार डा तुलसी भट्टराईलाई पण्डित टेकनाथशिवा अधिकारी साहित्यसंस्कृति पुरस्कार प्रदान गरेको छ । टेकनाथ अधिकारीका छोरा गोकुल अधिकारीले स्थापना गरेको ११ हजार १ सय ११ रुपैयाँको उक्त पुरस्कार भाषाशास्त्री बालकृष्ण पोखरेलले भट्टराईलाई हस्तान्तरण गरे ।
काव्य मुशायरामा जीवन र सञ्जय,"गजलकार खनालले पनि आफ्ना गजलका शेरहरूबाट माहोल तताए । उनले धेरै भयो छातीमा उनको आगमन नभएको, नआउनुपर्ने थियो विश्वासमा ढुंगा बनेर, आँगनबाट हिँडेर यही समाजमा बसेर लगायत गजल सुनाए ।"
आर्या लिएर रोशन,"रोशनले गीतहरूमा विविधताका लागि आफू सधैं सजग रहेको उल्लेख गर्दै र यसमा कसैसँगको टयुनिङले पनि काम गर्ने सुनाउँदै भविष्यमा यसतर्फ अझ सचेत हुने बताए । यो एल्बमलाई पनि श्रोताहरूले माया दिनुहुन्छ भन्ने विश्वास छ, उनले भने । उनका यसअघि बिर्सन सक्दिनँ र अक्षता एल्बम आएका छन् ।"
प्रदेश स्थायी मुकामबारे अध्ययन सुरु भएन,"भक्तपुरलाई प्रदेशको राजधानी कायम गर्न माग गर्दै प्रदेशसभा सचिवालयमा सांसद शशिजंग थापा र हरिशरण लामिछानेले प्रस्ताव दर्ता गराएका छन् । भौतिक पूर्वाधार, संरचना हिसाबले उपयुक्त रहेको र प्राविधिक समितिले समेत उच्च प्राथमिकता साथ सिफारिस गरेको भन्दै भक्तपुर उपयुक्त भएको दाबी गरिएको छ । प्रदेशसभा बैठक र समितिका बैठकमा समेत सदस्यहरूले तत्काल टुंग्याउन माग गरे पनि प्रस्ताव निर्णयार्थ प्रस्तुत भएको थिएन ।"
अधिकांश विकास अनुदान सडकमा,"जनप्रतिनिधिले आफ्नै श्रीमती र भाइभतिजा उपभोक्ता समितिमा राखेको मगरले बताए । उनले भने, खनेको जस्तो पनि खाएको जस्तो पनि, दुवै काम भइरहेको छ । अन्य पूर्वाधारमा लगानी गर्दा सडकमा झैं धेरै भुक्तानी नहुने भएकाले पनि सडक निर्माण सुधार उनीहरूका लागि पहिलो रोजाइ बन्ने गरेको हो । स्थानीय सरकारले चुनाव जितेका जनप्रतिनिधिका परिवारका सदस्यलाई विकास निर्माणका काममा संलग्न नगराउने मापदण्ड लागू गर्न नसक्दा समस्या भएको हो ।"
स्वास्थ्य क्षेत्रमा चरम बेथिति र विसंगति,"कार्यक्रममा सामाजिक विकास मन्त्री युवराज दुुलालले कार्यक्रम सम्पन्न गर्ने मात्र होइन परिणाम हासिल हुने खालका कार्यक्रमहरू गर्नुपर्ने बताए । नीति निर्माण तर्जुमा गर्दा ग्रामीण भेगमा रहेका स्वास्थ्य चौकीहरूलाई मध्यनजर राखेर बनाउन मन्त्री दुलालले सुझाव पनि दिएका थिए । उक्त कार्यक्रममा जिल्ला समन्वय समिति मकवानपुरका अध्यक्ष रघुनाथ खुलालले आफ्ना चिन्तन र व्यवहारहरूलाई कर्मचारीहरूले परिवर्तन नगरेसम्म नागरिकले स्वास्थ्य सेवा पाउन नसक्ने बताएका थिए । उक्त कार्यक्रममा स्वास्थ्य सेवा विभागका उपमहानिर्देशक चूडामणि भण्डारी, डा अर्जुन सापकोटा र सतीश विष्ट र सामाजिक विकास मन्त्रालयका निमित्त सचिव शम्भु भट्टराईलगायतले ३ नम्बर प्रदेशको स्वास्थ्य क्षेत्रको अवस्थाबारे जानकारी गराएका थिए ।"
काष्ठमण्डपको काठ सुरक्षित गरिने,यसअघि ३ नम्बर प्रदेशसभाका सांसद राजेश शाक्यको अध्यक्षतामा उक्त कमिटी गठन गरिएको हो । पुनर्निर्माण सुरु भएको साढे तीन वर्षमा निर्माण कार्य टुंग्याउने योजना रहेको छ ।
पुल निर्माणमा ढिलाइ,सडक कार्यालयले गत फागुनमै स्थानीयसँगको जग्गा विवाद समाधान गर्न तथा समन्वय गर्न कागेश्वरी मनोहरालाई पत्राचार गरिसकेको प्रमुख इन्जिनियर अधिकारीले बताए । नगरपालिकाले भने जग्गा छुट्याउन नापी कार्यालयसँग पहल भइरहेको जनाएको उनले बताए । जग्गाको विवाद समाधान नभए पुल निर्माणमा थप अन्योल बढ्ने जनाएको छ ।
छाडा चौपायाले सास्ती,"भैंसी तथा मासु बिक्री हुने पशु बिक्री भए पनि गाई, गोरु बूढा भएपछि बिक्री पनि नहुने र उत्पादन पनि नदिँदा किसानले त्यसै छाडिदिने गरेको उनले बताइन् । पहिलेपहिले गोरु खेत जोत्न प्रयोग हुने भन्दै पाल्थे तर अहिले खेतीपातीका लागि विशेषगरी काँठ क्षेत्रमा ट्रयाक्टर तथा कृषि औजार आएपछि गोरुको आवश्यकता नहुँदा बाच्छा जन्मनेबित्तिकै जंगलमा छाडिन्छन् । नगरपालिकाले छाडा चौपाया व्यवस्थापनका लागि गाई फार्महरूको अनुगमन गर्ने र जनचेतनामूलक कार्यक्रम गर्ने तयारी गरेको उनले बताइन् ।"
२० जनालाई ट्रस्टले दियो छात्रवृत्ति,ट्रस्टले २०७२ सालदेखि नै छात्रवृत्ति दिने गरेको छ । ती वर्षमा छनोट भएका विद्यार्थीहरूको शिक्षाको सबै व्यय ट्रस्टले उठाउनेछ । पहिलो वर्ष १९ र दोस्रो र तेस्रो वर्ष २०२० जनालाई छात्रवृत्ति दिएको हो ।
हुन्डी कारोबारी पक्राउ,काठमाडौं (कास) प्रहरीले अवैध आर्थिक कारोबार गरेको भन्दै लाखौं नगदसहित झापाका विपिन उप्रेतीलाई पक्राउ गरेको छ । २४ वर्षीय उप्रेतीका साथ १० लाख ४० हजार रुपैयाँ पनि बरामद भएको प्रहरीले जनाएको छ । महानगरीय प्रहरी वृत्त जनसेवाको टोलीले शंकास्पद अवस्थामा हिँडिरहेका बेला शुक्रबार उनलाई पक्राउ गरेको हो । अनुसन्धानका क्रममा मुख्य हुन्डी कारोबारी रमेश सिवाकोटी रहेको र उनीहरूले ३३ लाख रूपैयाँसम्मको कारोबार गर्ने गरेको खुलेको छ ।
बुद्धको मूर्ति बरामद,काठमाडौं (कास) प्राचीन बुद्धको मूर्तिसहित प्रहरीले नागढुंगा चेक प्वाइन्टबाट नुवाकोटका सञ्जय बानियाँलाई पक्राउ गरेको छ । ४ केजी ४४ ग्रामको धातुले बनेको बुद्धको मूर्तिसहित आइतबार २४ वर्षीय बानियाँलाई पक्राउ गरिएको हो । उनी सवार बा६०प ३९०६ नम्बरको स्कुटर चेक गर्ने क्रममा उक्त मूर्ति भेटिएको हो ।
पेस्तोलसहित समातिए,"काठमाडौं (कास) प्रहरीले शनिबार राति एउटा पेस्तोल, १ थान म्याग्जिन र ३ थान गोलीसहित एक जनालाई पक्राउ गरेको छ । पक्राउ पर्नेमा लमजुङ घर भई गैरीधारा बस्ने ४२ वर्षीय सुमन थापा छन् । उनी सवार बा३च १६५४ नम्बरको जिपले शनिबार राति बा४०प ५७७५ नम्बरको मोटरसाइकललाई ठक्कर दिएको थियो । सो क्रममा प्रहरीले उनको गाडी खानतलासी गर्दा पेस्तोल र गोली बरामद भएको हो । थापाको जिपले ठक्कर दिँदा मोटरसाइकल चालक स्याङ्जाका सन्तोष नेपाली र त्यसमा सवार अर्जुन बोहोरा घाइते भएका थिए । उपचारका क्रममा नेपालीको ज्यान गएको छ भने बोहोराको उपचार भइरहेको प्रहरीले जनाएको छ ।"
पुरातात्त्विक सामग्री किनबेच,"काठमाडौं (कास) पुरातात्त्विक मूर्ति तथा सामग्रीको बिक्रीवितरण गरेको आरोपमा प्रहरीले तीन जनालाई पक्राउ गरेको छ । पक्राउ पर्नेमा ५६ वर्षीय दीपकरत्न शाक्य, २९ वर्षीय सुगतरत्न शाक्य र ३१ वर्षीय शिशिर शाक्य छन् । तीनै जनाले दरबारमार्गमा क्युरियो पसल सञ्चालन गरेका थिए । केन्द्रीय अनुसन्धान ब्युरोको टोलीले उनीहरूलाई शुक्रबार बहुमूल्य धातुको मूर्तिलाई ८९ सय वर्ष पुरानो भन्दै १३ वटा मूर्ति करोडौं मूल्यमा विदेशीलाई बेच्न लागेको अवस्थामा पक्राउ गरेको हो । उनीहरूका साथ २४ थान मूर्ति, विभिन्न धातुले बनेका प्रतिमा र पाता १८ थान र पुराना १ सय १ थान सिक्का बरामद गरिएको छ ।"
खड्का ब्रान्ड एम्बासडर,"काठमाडौं (कास) अभिनेता प्रदीप खड्का विदेश अध्ययन परामर्शदाता संस्था ब्राडफोर्ड एजुकेसन कन्सल्टेन्सीको ब्रान्ड एम्बासडर चयन भएका छन् । आइतबार काठमाडौंमा आयोजित एक कार्यक्रममा उनलाई ब्रान्ड एम्बासडर छनोट गरिएको हो । यो संस्थाले अस्ट्रेलिया, बेलायत, अमेरिकालगायत मुलुकमा अध्ययन गर्न जाने विद्यार्थीलाई परामर्श दिँदै आएको निर्देशक पवन विष्टले बताए ।"
नयाँ युगका संवाहक,"एन्फामा श्रेष्ठको नेतृत्व निकै छोटो हो तर मैदानमा नेपाली फुटबलको स्वर्णिम युग पनि त्यसैलाई मान्नुपर्छ । उनी एन्फाको हटसिटमा छँदा नेपाली टिम १२ औं साग, सोलिडारिटी कप, बंगबन्धु गोल्डकप र साफ यू१९ च्याम्पियन भयो । अब यसलाई उछिन्ने र एन्फामा सिस्टम बसाल्ने चुनौती नयाँ नेतृत्वलाई हुनेछ ।"
दमक गोल्डकप: पुलिस सेमिफाइनलमा,खेलको म्यान अफ द म्याच पुलिसका गोलकिपर किरण चेम्जोङ घोषित भए । उनले ११ हजार रुपैयाँ प्राप्त गरे । पुलिसले मंगलबार पहिलो सेमिफाइनल खेलमा सशस्त्र प्रहरी बलको एपीएफसँग प्रतिस्पर्धा गर्नेछ । सोमबार मनाङ मस्र्याङ्दी क्लब र सरस्वती युवा क्लबबीच खेल हुँदैछ । २८ गतेसम्म चल्ने प्रतियोगितामा १० टिमको सहभागिता रहेको छ । गोल्डकपको विजेताले १३ लाख ११ हजार तथा उपविजेताले ६ लाख रुपैयाँ प्राप्त गर्नेछन् ।
आर्मी समूहबाटै बाहिरियो,"दिनको दोस्रो खेलमा पश्चिमाञ्चलले जावलाखेललाई २५१३, २५२०, २५२० ले पन्छायो । यसअघि दुवै टोली एपीएफसँग पराजित भएका थिए । समूह ए बाट एपीएफ समूह विजेता र पश्चिमाञ्चल उपविजेता बन्दै सेमिफाइनल पुगे । प्रतियोगिताका दुवै सेमिफाइनल खेल सोमबार हुँदैछन् । फाइनल प्रवेशका निम्ति एपीएफले न्यु डायमन्ड र पुलिसले पश्चिमाञ्चलको सामना गर्नेछन् ।"
मकवानपुर क्रिकेट क्लब विजयी,"हेटौंडा (कास) मकवानपुर क्रिकेट क्लबले हेटौंडामा टी२० खुला क्रिकेट प्रतियोगितामा विजयी सुरुवात गरेको छ । मकवानपुर क्रिकेट संघको आयोजनामा आइतबार भएको खेलमा मकवानपुरले सिमरा क्रिकेट क्लबलाई ३ विकेटले पराजित गर्यो । १ सय ८ रनको लक्ष्य मकवानपुरले ११२ ओभरमा पूरा गर्यो । विजयी टोलीका रामनेरश गिरीले अलराउन्डर प्रदर्शन गर्दै म्यान अफ द म्याच भए । मकवानपुर जिल्ला खेलकुद विकास समितिसँगको समन्वयमा जेठ २ गतेसम्म हेटौंडा४ स्थित लोकतान्त्रिक मैदान हुप्रचौरमा खेल हुनेछ । प्रतियोगितामा मकवानपुर, बारा, पर्सा र काठमाडौंका गरी कुल आठ टिम सहभागी छन् । लिगकम नकाउटका आधारमा खेल भइरहेको छ । विजेताले ३५ हजार र उपविजेताले २५ हजार रुपैयाँसहित सिल्ड, मेडल र प्रमाणपत्र प्राप्त गर्नेछन् ।"
क्रसकन्ट्री हुने,"सुनसरी (कास) सुनसरी जिल्ला साइक्लिङ संघको आयोजना र धरान उपमहानगरपालिकाको संयोजनमा प्रदेश नं १ स्तरीय प्रथम मेयर क्रसकन्ट्री च्याम्पियनसिप साइकल प्रतियोगिता हुने भएको छ । वैशाख २९ गते प्रदेश नं १ मा रहेका १४ जिल्लाका साइक्लिस्टलाई समेटेर हुने प्रतियोगितामा खेलाडीले धरानको विजयपुर चौकदेखि पञ्चकन्या हँुदै १४ किमि दूरी पार गर्नुपर्नेछ । सुनसरी, मोरङ, झापा, इलाम, उदयपुर, संखुवासभा, धनकुटा र ताप्लेजुङलगायत जिल्लाका १ सय ५० साइक्लिस्टको सहभागिता हुने आयोजक संघले जनाएको छ ।धरानलाई साइकल सिटीका रूपमा विकास गर्दै साइकल पर्यटन प्रवद्र्धन गर्न प्रतियोगिता आयोजना गरिएको हो । प्रतियोगितामा चार समूह विभाजन गरिएको छ । प्रतियोगितामा १८ वर्षदेखि ४० वर्षसम्मका समूहमा पहिलो हुनेलाई १५ हजार, दोस्रोलाई १० हजार र तेस्रोलाई ५ हजार रुपैयाँसहित मेडल र प्रमाणपत्र प्रदान गरिनेछ । भेट्रान महिला तथा पुरुषतर्फ पहिलो हुनेलाई ५ हजार, दोस्रोलाई ३ हजार र तेस्रोलाई २ हजार ५ सय रुपैयाँसहित मेडल र प्रमाणपत्र प्रदान गरिनेछ ।"
राष्ट्रपति रनिङ सिल्ड सुरु,"स्याङ्जा (कास) आठौं राष्ट्रपति रनिङ सिल्ड प्रतियोगिता आइतबार स्याङ्जामा सुरु भएको छ । निर्वाचन क्षेत्र तथा जिल्लास्तरीय छनोट प्रतियोगितामा २७ विद्यालयले दौड, हाइजम्प, लङजम्प, ट्रिपलजम्प, ज्याभ्लिन, सटपुटलगायत खेलमा सहभागिता जनाउनेछन् । वैशाख २६ गतेसम्म चल्ने प्रतियोगितामा उत्कृष्ट हुने खेलाडीले जेठ २० र २१ गते पोखरामा हुने क्षेत्रीयस्तरको प्रतियोगितामा सहभागी हुनेछन् ।"

शीर्षक,विवरण
गोलीगट््ठामा आत्मनिर्भर हुँदै,"अहिलेसम्म ठूला हातहतियारमा लाग्ने गोलीगट्ठा सेनाले विदेशबाट खरिद गर्दै आएको छ । गोली सुन्दरीजलमा, विस्फोटक पदार्थ मकवानपुरको सुनाचरी इमल्सन प्लान्टमा र हाते बम भीमफेदीको प्लास्टिक उद्योगमा बन्छ । बारुद पाउडर स्वयम्भूको बारुदखानामा बनिरहेको छ । बारुद पाउडर उत्पादन गर्ने स्थान बस्तीको बीचमा भएकाले यसलाई तनहुँमा सार्ने तयारी सेनाले गरिरहेको छ । पछिसम्म बस्ती नबस्ने स्थानमा लगेर त्यसलाई स्थापना गर्न सेनाले सरकारको स्वीकृति लिइसकेको छ ।कच्चा पदार्थ अभावविस्फोटक पदार्थ र गोलीगट्ठा बनाउने इमल्सन प्लान्टका लागि आवश्यक कच्चा पदार्थ झन्डै एक वर्षदेखि अभाव भएकाले सेनाले पूर्ण रूपमा उत्पादन गर्न सकेको छैन । नयाँ प्लान्ट इन्स्टलेसनपछि थप कच्चा पदार्थ चाहिन्छ । भारतले उपलब्ध गराउँदै आएको कच्चा पदार्थमा ढिलाइ हुँदा काम ठप्पप्राय: भएको सैन्य स्रोतले बतायो । सरकारको अनुदान, सैनिक कल्याणकारी कोष र उद्योग मन्त्रालयको संयुक्त लगानीमा सञ्चालित प्लान्टमा यतिबेला सिंगलबेस प्रोपेलेन्ट उपकरण छ । उक्त प्लान्टमा मागअनुसार कच्चा पदार्थ आयात र डबलबेस उपकरण खरिद भएर काम अघि बढेमा सेना गोलीगट्ठा, विस्फोटक पदार्थ, बमलगायतमा आत्मनिर्भर हुनेछ ।कच्चा पदार्थ मागअनुसार आउन नसकेको बारे औपचारिक धारणा बाहिर नल्याए पनि भारतले जानाजान रोक लगाएको जानकारी अनौपचारिक छलफलमा सेनाका उच्च अधिकारीले दिएका छन् । हामी कच्चा पदार्थ ल्याएर स्वदेशमै अत्याधुनिक उपकरणमार्फत गोलीगट्ठा तथा विस्फोटक पदार्थ उत्पादन गर्नेछौं, सेनाका जर्नेलहरूले भने, तर हाम्रो योजनामा कसैले खेलेर कच्चा पदार्थ होइन, गोलीगट्ठा, बमलगायत सामग्री नै किनोस् भन्ने धार तयार गरिरहेको छ । यो दु:खद हो ।सरकारले काठमाडौंतराई द्रुत मार्ग सेनालाई दिएदेखि नै भारतले यसमा अडको थापेको धारणा सेनामा व्याप्त छ । भारतबाट कच्चा पदार्थ सहज आपूर्तिको व्यवस्था मिलाउन सरकारले पहल गरिरहेको र त्यसबाट पनि नभए अर्को विकल्प अपनाउने जानकारी सेनाले भारतीय अधिकारीलाई दिइसकेको छ । भारतका कारण कच्चा पदार्थ अभाव भएको जानकारी सेनाले रक्षामन्त्री ईश्वर पोखरेल हुँदै प्रधानमन्त्री केपी ओलीसम्म पुर्याइसकेको छ ।भारतले नदिए चीनबाटभारतले कच्चा पदार्थ नियमित नगरे चीनबाट ल्याउने तयारी सेनाको छ । सरकारले यो विषयमा निर्णय लिनुपर्ने हुन्छ । उत्तरतर्फको सहजता र सघनता बढिरहेको अवस्थामा सेनालाई सहयोग गर्न चिनियाँ पक्ष आतुर छ । सेनाले बाहिर (भारतबाहेकका मुलुक) बाट समेत हतियार खरिद गर्दै आएको छ । हतियारजसरी नै कच्चा पदार्थ पनि बाहिरबाट ल्याउन सक्ने अनौपचारिक जानकारी दिइसकिएकाले यसमा भारत सचेत हुँदै कच्चा पदार्थ छोड्ने र सेफ ल्यान्डिङ हुने आशा सेनाको छ ।गोलीगट्ठा बनाउने मेसिन खरिद प्रक्रिया तत्कालीन शेरबहादुर देउवा सरकारको पालामा अघि बढेको हो । मेसिन उपलब्ध गराउने एजेन्सीहरूको लामो लबिइङका कारण ढिलाइ भए पनि अहिले इन्स्टलेसन प्रक्रियामा छ । ७६२ एम्युनिसन प्रोडक्सन लाइन भनिएको उक्त मेसिनको उत्पादनले नेपालका तीनवटै सुरक्षा निकायलाई चाहिने गोली उत्पादन हुनेछ ।सेनाले सुनाचरी र सुन्दरीजलस्थित कारखानामा यस्ता मेसिन जडान गरी उत्पादन थाल्नेछ । अभ्यास र सडक परियोजना निर्माणका लागि मात्रै वार्षिक सयौं टन विस्फोटक पदार्थ आवश्यक पर्ने हुनाले पनि सेनाले यस्तो उत्पादन २०५९ जेठदेखि आफैंले थालेको हो । पटकपटक गरेर करिब २ अर्ब लगानी भइसकेको उक्त प्लान्टमा कच्चा पदार्थ अभाव नगराई काम भएमा ठूलो धनराशि बच्ने अधिकारीहरू बताउँछन् । प्रधानसेनापति राजेन्द्र क्षत्रीले पूर्ण क्षमतामा सबै प्लान्ट सञ्चालन गर्न सके गोलीगट्ठा, बारुद, विस्फोटक पदार्थ, ग्रिनेडलगायत सामग्रीमा सेना मात्र होइन, सबै सुरक्षा निकाय आत्मनिर्भर हुन सक्ने बताउँदै आएका छन् । उनले दोस्रो संविधानसभाकालको व्यवस्थापिका संसदको समितिमा समेत यस्तो धारणा राखेका थिए ।"
शीर्षक फेरेर सांसदलाई बजेट,"दुई साताअघि नेपाल कम्युनिस्ट पार्टीको पहिलो संसदीय दलको बैठकमा प्रधानमन्त्री तथा अध्यक्ष केपी ओली र अर्का अध्यक्ष पुष्पकमल दाहालले संसदीय कोष कार्यक्रमबाट सांसदलाई बदनाम गराएको बताएका थिए । दुवैले कार्यक्रमलाई निरन्तरता दिनुपर्ने दबाब पनि रहेको र ढाँचा परिवर्तन गरी कार्यक्रम आउन सक्ने संकेत गरेका थिए । २०५२ देखि सांसदलाई दिइँदै आएको बजेट हाल दुई छुट्टाछुट्टै कार्यक्रमका रूपमा सञ्चालित छन् । उनीहरूले यो बजेट आफ्नो निर्वाचन क्षेत्रका विकास निर्माणसँग सम्बन्धित कार्यमा खर्च गर्नुपर्ने व्यवस्था सरकारले गरेको छ । तर जथाभावी खर्च गर्ने, कार्यकर्ता केन्द्रित क्षेत्रमा बजेट विनियोजन गर्ने र सांसद स्वयंले दुरुपयोग गरेको भन्दै विरोध भइरहेको छ । महालेखा परीक्षक कार्यालयले हरेक वर्ष यो कार्यक्रममा हुने अनियमितता औंल्याउँदै प्रभावकारितामाथि प्रश्न उठाउँदै आएको छ । निर्वाचित सांसद संयोजक, त्यस क्षेत्रका अन्य सांसदहरू सदस्य, स्थानीय तहका प्रमुख तथा उपप्रमुख कार्यकारी सदस्य राखी योजना छनोट गर्ने र बजेट विनियोजन गर्ने गरी कार्यक्रमलाई निरन्तरता दिने तयारी भइरहेको छ । तीन करोड रुपैयाँको बजेट भने निर्वाचित सांसदकै संयोजकत्वमा रहेको समितिले योजना छनोट, बजेट विनियोजन गरी खर्च गर्ने प्रवृत्ति छ । यस्तो रकमको दुरुपयोग यथावत् छ ।"
कुनै पनि बहानामा दिनुहुन्न,"केशव आचार्यअर्थविद्संविधानसभा भएका बेला जिल्ला विकास समिति, नगरपालिका, गाउँ विकास समितिमा जनप्रतिनिधि थिएनन् । जनताको अड्कोफड्को काम गर्न यो कार्यक्रम ठिकै थियो होला । तर त्यसबेला पनि मैले यो कार्यक्रमको विरोध नै गरेको थिएँ । अहिले स्थानीय सरकार सबै बनिसके । संविधानको अनुसूची ६, ७, ८, ९ ले सरकारका अधिकारको सुनिश्चितता गरिसकेको छ । आफ्नो क्षेत्राधिकारअनुसार कतिपय स्थानीय तहले बजेट बनाइसके । स्थानीय तह र प्रदेशले अर्को वर्षको बजेट बनाउँदै छन् । यो बेला केन्द्रीय सरकारले तीन होस् या दस करोड बजेट सांसदका नाममा दिनु भनेको संघीयताविरुद्ध हुन्छ । ससाना आयोजनाको काम स्थानीय तहमा गइसकेको छ । यो स्थानीय तहको संवैधानिक अधिकार क्षेत्र पर्ने कुरा हो ।सांसदलाई बजेट दिन नहुने अर्को कारण पनि छ । स्थानीय तह तथा प्रदेश सरकारका लागि आवश्यक कतिपय ऐन, कानुन बनेका छैनन् । कानुन नबनाएसम्म अगाडि बढ्न उनीहरूलाई गाह्रो हुन्छ । सांसदले केन्द्रीय मन्त्रालयसँग समन्वय र संयोजन गरी अगाडि बढाउन सहयोग गर्ने हो । आफ्नो क्षेत्रको प्रदेश तथा स्थानीय तहलाई चाहिने ऐन बनाइदिनुपर्छ । कतिपय स्थानीय तहलाई बजेट र योजना बनाउन समस्या परिरहेको छ । त्यसमा केन्द्रका मन्त्रालयसँग समन्वय गरेर सघाउने जिम्मेवारी सांसदको हो । संघीयता कार्यान्वयन गर्न सरकारलाई स्रोतको चाप छ । राजस्व संकलनमा समस्या छ । पुसमाघपछि राजस्व वृद्धिदर कम हुँदै गएको छ । रेमिट्यान्स पनि कम घटिरहेको छ । खर्चको दबाब बढ्ने, राजस्वका स्रोत तत्कालै बढ्न नसक्ने हुँदा अर्थमन्त्रीले जताबाट भए पनि स्रोत बचाउनेतर्फ लाग्नुपर्ने बाध्यता छ । जनमत पनि यसको विरुद्धमा छ । त्यस कारण अर्थमन्त्रीले यो कार्यक्रम खारेज गर्ने आँट गर्नुपर्छ । (कुराकानीमा आधारित)"
सुन तस्करीमा थप २ पक्राउ,काठमाडौं (कास) लुटिएको ३३ किलो सुन र सनम शाक्य हत्याबारे अनुसन्धान गर्न बनेको विशेष समितिले थप दुई जनालाई पक्राउ गरी मुद्दा चलाउनका लागि जिल्ला प्रहरी कार्यालय मोरङ पठाएको छ । समितिले अवैध विदेशी मुद्रा कारोबारमा संलग्न भएको आरोपमा पक्राउ परेका मनी चेन्जर सञ्चालक मदन सिलवाल र राप्रपा प्रजातान्त्रिकका नेता भुजुङ गुरुङका सवारीचालक फाल्दुन गुरुङलाई शुक्रबार साँझ मोरङ पठाएको हो ।समितिका अनुसार भुजुङले भान्जा भनेर सम्बोधन गर्ने फाल्दुन तस्करीको सुन ओसारपसारमा संलग्न थिए । उनलाई दुई साताअघि नै नियन्त्रणमा लिएर अनुसन्धान गरिरहेको समितिले मुद्दा चलाउनका लागि मोरङ पठाएको हो । पक्राउलगत्तै मोरङ पठाइएका सिलवाल भने युनियन मनी चेन्जर र मित्रनगर मनी चेन्जरका सञ्चालक हुन् । समिति स्रोतका अनुसार सिलवालले अवैध रूपमा अमेरिकी डलर संकलन गरी दुबईबाट सुन किन्नका निम्ति गोरेलाई उपलब्ध गराउँथे । पछिल्लो केही वर्ष मात्रै उनले दुई करोड रुपैयाँभन्दा धेरै डलर संकलन गरिसकेको देखिन्छ । धेरै पैसा पाउने लोभमा सिलवालले अवैध रूपमा डलर संकलन गरी वैदेशिक रोजगारीमा जाने कामदारमार्फत दुबई बस्ने गोरेको हातमा डलर पुर्याउने गरेको समितिको दाबी छ । अवैध मार्ग हुँदै दुबई पुगेको डलर सुन किन्नका निम्ति प्रयोग भएको निष्कर्ष समितिले निकालेको छ ।समितिका एक सदस्यका अनुसार बैंकले भन्दा मनी चेन्जरहरूले डलरको सटही रकम धेरै दिनुको कारण नै अवैध कारोबारमा लगानी गर्नका निम्ति हो । ती सदस्यले सिलवालले पनि प्रचलित बजार भाउभन्दा धेरै रुपैयाँ दिएर डलर सटही गर्ने गरेको र अवैध सुन किन्नका निम्ति गोरेलाई उपलब्ध गराउने गरेको बताए । कान्तिपुरसँगको कुराकानीमा ती सदस्यले संगठित तस्करीमार्फत नेपाल भित्रिएको अवैध सुनको ८० प्रतिशतभन्दा धेरै हिस्सा भारतीय बजारमा जाने गरेको बताए । यसरी भारत पुग्ने सुनका लगानीकर्ता भारतीय नै हुने र उनीहरूले सुन किन्ने पैसा हुन्डीमार्फत सोझै दुबई पठाउने गरेको ती सदस्यले दाबी गरे ।संगठित सुन तस्करीमा हुन्डी र मनी चेन्जरका कारोबारी संलग्न भएको भन्दै समितिले यसअघि नै झापामा मनी ट्रान्सफर चलाएर बसेका विनोद अधिकारी र हुन्डी कारोबारमा संलग्न दोलखाका मोतीलाल श्रेष्ठलाई पक्राउ गरिसकेको छ । सुन तस्करीको वित्तीय प्रभाव केलाउँदै समितिले संगठित तस्करीमा हुन्डी कारोबारीको भूमिका सम्बन्धमा अनुसन्धान थालेको छ ।
कांग्रेस द्वन्द्व विचार कि कार्यशैलीको ?,"संस्थापनइतर पक्षले वैचारिक मुद्दा उठाएर देउवाविरुद्धको मोर्चालाई सशक्त बनाउने तयारी थालेको छ । तर, संस्थापन पक्ष पार्टीभित्र वैचारिक मतान्तर रहेको तर्क मान्न तयार छैन । सहमहामन्त्री प्रकाशरण महत केन्द्रीय कार्यसमिति बैठक र पार्टीका औपचारिक फोरमहरूमा वैचारिक मतान्तर कसैबाट नआएको बताउँछन् । उहाँहरूको मनमा के आएको छ, थाहा भएन । केन्द्रीय कार्यसमिति र अन्य फोरममा समेत यस विषयमा छलफल भएको छैन, उनले भने । पूर्वमहामन्त्री कृष्णप्रसाद सिटौला पार्टी सञ्चालनको कार्यशैली मात्रै नभई सभापति देउवासँग वैचारिक रूपमै मतान्तर रहेको दाबी गर्छन् । सिटौलाको अनुभवमा पार्टीको मूल आदर्शमा भन्दा पार्टी संगठनलाई अघि बढाउने दिशामा देउवासँग वैचारिक मतान्तर छ । हाम्रै नेतृत्वमा संविधान जारी भयो । त्यसपछि मुलुक संघीयतामा गयो तर नेतृत्वमा अहिले पनि केन्द्रीकृत मानसिकता छ, उनले भने, तत्काल पार्टी संरचनालाई संघीय स्वरूपमा लैजान प्रदेश अधिवेशन सुरु गर्ने कि नगर्ने भन्नेमा विवाद छ । सभापति देउवा पार्टीलाई तदर्थवादमै राख्न चाहनुहुन्छ । यो वैचारिक प्रश्न भएन ?दोस्रो, क्षेत्र र जिल्लाको सिफारिसका आधारमा उम्मेदवार चयन प्रक्रिया अपनाउनुपर्ने व्यवस्था विधानमा छ । तर हुन्छ के ? सिटौला भन्छन्, उम्मेदवार छनोटका लागि घण्टौंसम्म कुरा सुनियो तर सभापतिले चाहेका व्यक्ति उम्मेदवार भए । जो जसको दरबारमा (निवास) गयो, चाकडी बजायो, उसैले टिकट पायो । यो लोकतान्त्रिक अभ्यास भएन । अहिलेको हाम्रो लडाइँ सामन्ती संस्कार फाल्ने कि राख्ने भन्ने हो ।सभापति देउवाले विधानविपरीत गठन गरिएका संसदीय समिति, केन्द्रीय कार्यसम्पादन समिति भंग गरे । केन्द्रीय कार्यसमिति बैठकमा यी दुई समिति भंग गरेलगत्तै विधानको व्यवस्था नसच्याइकनै उनले पदाधिकारी मनोनयन गरे । जबकि विधानमा पदाधिकारी, पार्टीका विभाग र समितिलाई महाधिवेशन सम्पन्न भएको दुई महिनाभित्र पूर्णता दिइसक्नुपर्ने उल्लेख छ । विधानको उक्त व्यवस्थालाई निलम्बन या संशोधन नगरीकनै देउवाले पदाधिकारी मनोनयन गरेका थिए । हिजो जसरी चलेको थियो, त्यस्तै ढंगले पार्टी सञ्चालन गर्ने त हो नि भन्ने मानसिकता देउवामा देखिन्छ, देउवानिकट एक केन्द्रीय सदस्य भन्छन्, संगठनलाई चलायमान र वैचारिक रूपमा सशक्त बनाउनुपर्छ भन्ने सोच उहाँमा छैन । हिजो जसरी चलेको थियो, त्यसरी नै चलाए भइहाल्छ नि भन्ने मान्यता देखिन्छ । यस्तो कार्यशैली परिवर्तन नगरे पार्टीभित्र व्यावहारिक खालका वैचारिक द्वन्द्व बढ्न सक्छन् ।प्रादेशिक संरचनाअनुसार पार्टी संरचना रूपान्तरण गर्न नेतृत्व तयार रहेको सहमहामन्त्री महतले बताए । महासमिति बैठकबाट विधान संशोधन हुन्छ । विधान बनेपछि प्रादेशिक संरचनाअनुसार समिति बनाउने भनिएकै छ । यसमा कहाँ मतान्तर छ ? महतले भने, सबैलाई चित्त बुझाउन खोज्दा पदाधिकारी मनोनयन र पार्टीका अन्य विभाग र समिति बनाउन ढिलाइ भएको हो । पार्टी सञ्चालनमा कुनै तदर्थवाद नभएको भन्दै महतले थपे, पार्टीभित्र वैचारिक द्वन्द्व र अलग विचार पनि छैन । उहाँहरू (पौडेलसिटौला) ले पनि पार्टीसत्ता चलाएकै हो । सबैले देखेकै हौं । अहिले यस्तो विचार कसरी आयो ? राष्ट्रियता, लोकतन्त्र र समाजवाद कांग्रेसका मुख्य सैद्धान्तिक आदर्श हुन् । लोकतान्त्रिक संघर्षको आन्दोलनमा कांग्रेसले आफ्नो आदर्शअनुसार नै राष्ट्रलाई डोर्याउन सके पनि राष्ट्रियता र समाजवादको आदर्शमा भने पटकपटक चुकेको छ । तत्कालीन सभापति सुशील कोइरालाले सरकारको नेतृत्व लिएकै समयमा भारतले नाकाबन्दी लगाएपछि कांग्रेसभित्र राष्ट्रियताको मुद्दा बलियो गरी उठिरहेको छ । भारतले नाकाबन्दी लगाएर आमजनता अभावमा पिल्सिँदासमेत कांग्रेसले नाकाबन्दी शब्द उच्चारण गर्न हिच्किचाएको थियो । उसले नाकाबन्दी नभनी सीमा अवरोध भनेर प्रतिक्रिया दिएको थियो । कांग्रेस केन्द्रीय सदस्य प्रदीप पौडेलका अनुसार राष्ट्रियता र समाजवादको मुद्दामा पार्टी चुकेकै कारण तीनै तहको निर्वाचनमा वामपन्थीको पक्षमा जनमत बलियो बन्न पुगेको हो । समय सन्दर्भसँगै कांग्रेसले आफ्ना वैचारिक पक्षलाई पनि जोड्दै जानुपर्ने हुन्छ । बीपी कोइरालाकै समयको परिभाषाले जनमत अब आकर्षित गर्न सकिन्न, उनले भने, राष्ट्रियता र समाजवादको आदर्शलाई अहिलेको पुस्तालाई आकर्षित गर्ने ढंगले पुनर्परिभाषित गर्न आवश्यक छ ।सहमहामन्त्री महतले भने बीपीकालीन विचारलाई समय सन्दर्भअनुसार नै कार्यन्वयन गर्दै आएका कारण पुनर्परिभाषा गर्न आवश्यक नभएको बताए । निजी क्षेत्रले उत्पादनको जिम्मेवारी लिने हो । राज्यले कानुन निर्माण गर्ने र वितरणको जिम्मेवार लिने हो, महतले भने, वितरण गर्दा राज्यले पछि परेका समुदायलाई प्राथमिकतामा राख्छ । पौडेलले भने अति निजीकरणको प्रभावमा परेर कांग्रेसले समाजवादको आदर्शलाई छाडदै गएका कारण पुनर्परिभाषा हुनुपर्ने तर्क राखे । सरकार चलाउँदा पनि समाजवादसँग जोडेर जनता आकर्षित गर्ने कार्यक्रम ल्याउन सकेनौं, खुला अर्थतन्त्रको नाममा अति निजीकरणको प्रभावमा पर्यौं । प्राथमिकता के हो भन्ने छुट्याउन सकिएन, पौडेलले भने, पार्टी नेतृत्वले अहिले पनि आन्तरिक लोकतन्त्र रुचाउँदैन । आफैं मठाधीश हुँ र व्यक्तिगत रूपमा कसरी शक्तिशाली बन्ने भन्नेमै ध्यान गएको छ ।"
ओमनको आँधीमा नेपाली सुरक्षित,"काठमाडौं (कास) ओमनको दक्षिणी भेग सलालहमा प्रतिकिमि ११७ को गतिमा आएको शक्तिशाली सामुद्रिक आँधी मिकुनु मा परी एक बालिकासहित दुई जनाको मृत्यु भएको छ । आँधीले ठूलो क्षति पुर्याएको त्यहाँको सरकारी निकायले जनाए पनि पूर्ण विवरण आउन बाँकी छ । त्यस क्षेत्रमा कार्यरत कम्तीमा ७ हजार नेपाली सुरक्षित रहेको नेपाली दूतावासले जनाएको छ । प्रभावित क्षेत्रका नेपालीसँग नियमित सम्पर्क भइरहेको छ, ओमनका लागि नेपाली राजदूत शर्मिला पराजुली ढकालले भनिन्, अप्रिय खबर आएको छैन । सलालहमा कार्यरत नेपालीका अनुसार प्रहरीले समुद्री तटीय क्षेत्रमा रहेका सबैलाई हटाएर सुरक्षित स्थानमा राखेको छ । बिहीबार दिउँसोबाट शनिबार बिहान ८ बजेसम्म पानी परेको थियो । सबैभन्दा बढी डर शुक्रबार दिउँसो ३ बजेदेखि शनिबार १२ बजेसम्म भयो, १२ वर्षदेखि सलालहमा कार्यरत भद्रपुर२, झापाका टीकाप्रसाद दाहालले कान्तिपुरसँग भने, मृत्युलाई पर्खेर बसेजस्तो भयो । समुद्री सतह बढेर घरको भुइँ तलासम्म पानी जमेको छ । हामी पहिलो तलामा बसेका थियौं, भुइँ तला पानीले भरिएको छ, उनले भने, बाहिर निस्कन पाएका छैनौं । हावाहुरी र पानी अझै ३६ घण्टा रोकिन्न भनिएको छ ।१२ वर्षदेखि सलालहमा कार्यरत पुर्कोट६, तनहुँका सागर अधिकारीले प्रहरीले समयमै सूचना दिएकाले मानवीय क्षति कम भएको बताए । सलालह, सद्धा, हासिक, मर्माहकलगायत स्थानमा क्षति पुगेको छ । आँधीले तटीय क्षेत्रमा डुबान भएको छ । कृषिजन्य बाली ध्वस्त भएको छ । सबै सुपरमार्केट बन्द छन्, उनले भने । ९ वर्षदेखि कार्यरत गाईघाटका नाधुराम धामीले खतरापूर्ण क्षेत्रमा जान प्रतिबन्ध गरिएको बताए । चाहेर पनि सुरक्षित स्थानमा जान सकिएन, उनले भने, झ्यालबाट पानी छिरेर हैरान बनायो ।"
यार्चाले पढाइ अधुरो,विद्यार्थीहरू यार्चा टिप्न गएपछि सुनसान बनेको डोल्पाको दुनैस्थित सरस्वती मावि ।
गैसस कस्न कडा कानुन,"सुर्खेत कर्णाली प्रदेश सरकारले अधिकारसम्पन्न सामाजिक सेवा परिषद् गठन गरी गैरसरकारी संस्था (गैसस) को नियमन तथा व्यवस्थापन गर्ने तयारी गरेको छ । शुक्रबार सामाजिक विकास मन्त्रालयद्वारा संसद्मा प्रस्तुत सामाजिक संघसंस्था सञ्चालन तथा व्यवस्थापन विधेयक२०७४ विधेयक पारित भए कर्णाली प्रदेशमा कार्यरत गैससले कडा कानुनको सामना गर्नुपर्नेछ ।प्रस्तुत विधेयक ऐनका रूपमा लागू भएपछि प्रदेशभित्र सञ्चालित गैरसरकारी तथा अन्तर्राष्ट्रिय गैरसरकारी संस्थाले अनिवार्य रूपमा उक्त परिषद्मा दर्ता र सूचीकृत हुनुपर्नेछ । प्रदेशभित्र संस्था स्थापना र सञ्चालन गर्न त्यस्तो संस्था परिषद्मा दर्ता गर्नुपर्नेछ, विधेयकको परिच्छेद ३ मा भनिएको छ, परिषद्ले गैरसरकारी संस्थाहरूलाई तोकिएबमोजिमको वर्गीकरण गरी दर्ता, नियमन र अभिलेख व्यवस्थित गर्ने कार्य गर्नेछ । संघसंस्था दर्ता ऐन, २०३४ बमोजिम दर्ता भएका गैससले यो ऐन लागू भएको ६ महिनाभित्र परिषद्मा दर्ता भइसक्नुपर्ने बाध्यात्मक व्यवस्था गरिएको छ ।विधेयकमा उल्लिखित संस्थागत सुशासनसम्बन्धी व्यवस्थाअनुसार गैरसरकारी संस्थाले आफ्नो उद्देश्यअनुरूप कुनै आर्थिक वर्षका निमित्त कुनै कार्यकार्यक्रम सञ्चालन गर्नुपूर्व परिषद्मा पेस गरी स्वीकृति प्राप्त गर्नुपर्नेछ । त्यस्तै, स्वीकृत कार्यक्रम सञ्चालन गर्नुपूर्व सम्बन्धित स्थानीय तहसँग समन्वय गर्नुपर्नेछ । गैरसरकारी संस्थाले प्रत्येक चौमासिक सकिएको १५ दिनभित्र चौमासिक प्रतिवेदन र आर्थिक वर्ष सकिएको तीन महिनाभित्र परिषद््समक्ष वार्षिक प्रतिवेदन पेस गर्नुपर्नेछ, विधेयकमा भनिएको छ, तोकिएबमोजिम प्रतिवेदन तथा विवरण नबुझाए, दर्ता वा आबद्धता रहने अन्तिम मितिभन्दा कम्तीमा ६ महिनाअगावै नवीकरणका लागि परिषद्समक्ष आवेदन नगरे परिषद्को अभिलेखबाट त्यस्तो संस्थाको नाम हटाइनेछ ।विधेयकमा संस्थाको दुई तिहाइ साधारण सदस्यले निर्णय गरी संस्था विघटन गर्न सक्ने प्रावधान पनि राखिएको छ । यसरी विघटन भएको संस्थाको सम्पत्ति तथा दायित्वको फरफराक गराई संस्थाको सम्पत्ति पञ्जिधिकारीमार्फत परिषद््लाई जिम्मा लगाउनुपर्ने उल्लेख छ । विधेयकमा गैससले आफ्नो भलाइका लागि प्रदेशस्तरीय संघ गठन गर्न सक्ने र यस्तो संघ परिषद्मा दर्ता हुनुपर्ने व्यवस्थासमेत छ ।सम्बन्धित संघीय निकायसँग सम्झौता गरी नेपालमा काम गर्न अनुमति पाएका अन्तर्राष्ट्रिय गैससले समेत कर्णाली प्रदेशमा काम गर्न परिषद्सँग सम्बन्धन गरी सूचीकृत हुनुपर्ने प्रावधान राखिएको छ । यसका साथै अन्तर्राष्ट्रिय गैससले प्रदेशमा सामाजिक सेवा विकास कार्यमा सहभागी हुँदा प्रदेशको प्राथमिकता तथा प्रादेशिक मैलिकता र प्रणालीलाई विशेष ध्यान दिइनुपर्नेछ । प्रदेशमा सञ्चालित गैससले प्रदेशभित्र सामाजिक सेवाका कार्य गर्नका लागि कुनै पनि किसिमको दातृ निकायको सहायता प्राप्त गरे सम्झौता भएको मितिले ३० दिनभित्र परिषद्समक्ष कार्यक्रम विवरण र सम्झौतासम्बन्धी कागजात पेस गर्नुपर्ने विधेयकमा उल्लेख छ । यद्यपि, प्रदेश सरकारले त्यस्तो वैदेशिक सहायता स्वीकार गर्न निश्चित प्रक्रिया अपनाउने विधि तय गरेको छ । संसद्मा प्रस्तुत विधेयकअनुसार वैदेशिक सहायता परिचालन गर्न परिषद्ले स्वीकृति दिनुपूर्व आर्थिक मामिला तथा योजना मन्त्रालयको सिफारिसमा सम्बन्धित मन्त्रालयले संघीय अर्थ मन्त्रालयको स्वीकृतिका लागि अनुरोध गरी पठाउने र त्यहाँबाट स्वीकृति प्राप्त भई आएपछि मात्र वैदेशिक सहायता स्वीकार गरिनेछ । कुनै गैरसरकारी संस्थाले यस ऐनबमोजिम स्वीकृति नगराई विदेशी सहायता प्रयोग गरेको पाइए परिषद्ले त्यस्तो सहायतालाई यथास्थितिमा राख्नका लागि निर्देशन दिन सक्नेछ, विधेयकमा भनिएको छ, रोक्का रहेको सहायता रकम वा जिन्सीका सम्बन्धमा परिषद्ले आवश्यक जाँचबुझ गरी रीतपूर्वक आउने गरी पुन: प्रयोग गर्ने गरी निर्णय गर्न सक्नेछ ।यस्तो छ परिषद्सामाजिक विकासमन्त्री अध्यक्ष रहने सामाजिक सेवा परिषद् आठ सदस्यीय रहनेछ । परिषद्को सदस्यमा प्रादेशिक योजना आयोगका सामाजिक सेवा हेर्ने सदस्य, आन्तरिक मामिला तथा कानुन मन्त्रालयका सचिव, सामाजिक विकास मन्त्रालयका सचिव, प्रदेश सरकारद्वारा मनोनीत कम्तीमा राजपत्रांकित द्वितीय श्रेणीका एकजना कर्मचारी, प्रदेशमा कार्यरत गैसस महासंघका पदाधिकारीमध्येबाट प्रदेश सरकारद्वारा मनोनीत कम्तीमा एकजना महिलासहित दुई प्रतिनिधि रहने व्यवस्था छ । परिषद्को पूर्णकालीन पदाधिकारीका रूपमा प्रदेश सरकारद्वारा मनोनीत एकजना प्रमुख कार्यकारी सदस्यसचिव रहनेछन् ।परिषद्को व्यवस्थापकीय तथा प्रशासनिक कार्य सञ्चालनका लागि प्रमुख कार्यकारी र अन्य दुईजना पूर्णकालीन सदस्य रहेको सञ्चालक समिति रहने विधेयकमा उल्लेख छ ।"
दम्पती हत्या आरोपमा ४ पक्राउ,"बारा (कास) जितपुर सिमरा उपमहानगरपालिका३ बजनी टोलका एक दम्पतीको हत्या आरोपमा प्रहरीले शुक्रबार ४ जनालाई पक्राउ गरेको छ । वडा २ का ३४ वर्षीय रमेश थापा, ३८ वर्षीय अजय लामा, वडा ३ का ३८ वर्षीय गुप्तबहादुर लामा र नवलपरासी गैंडाकोटका ३४ वर्षीय अर्जुन नेपालीलाई पक्राउ गरिएको हो ।जिल्ला प्रहरी प्रमुख एसपी मीरा चौधरीले थापाको योजनामा चारैजनाले दम्पतीलाई रड र हथौडा प्रहार गरेर हत्या गरेको बताइन् । सबैजना लागूऔषध दुव्र्यसनी भएकाले एकअर्कासित कनेक्सन देखिन्छ, उनले भनिन् । गाईपालन गरेर जीविका चलाउँदै आएका ३५ वर्षीय दीपक सुवेदी र उनकी ३० वर्षीया पत्नी दीपिकाको गत मंसिर १५ मा आफ्नै गाई फार्ममा सुतेका बेला हत्या भएको थियो । पक्राउ परेका चारै जनालाई अदालतबाट सात दिनको म्याद थपेर अनुसन्धान भइरहेको एसपी चौधरीले बताइन् । प्रारम्भिक रूपमा दीपकसँग विवाद भएपछि चारैजनाले योजना बनाएर हत्या गरेको खुलेको उनले दाबी गरिन् । तत्कालीन अवस्थामा चौधरी सीआईबी टोलीमा संलग्न भएर घटनाको अनुसन्धान गरेकी थिइन् । प्रहरीले ट्रेगर कुकुरबाट समेत घटनाको अनुसन्धान गरेको थियो । चारै आरोपीलाई शुक्रबार जिल्ला प्रहरी कार्यालयमा सार्वजनिक गरिएको हो । घटनामा संलग्नलाई पक्राउ गरी कारबाही गर्नुपर्ने भन्दै जितपुर सिमरावासी पटकपटक आन्दोलनमा उत्रेका थिए । हत्याअघि दीपिकाको बलात्कार प्रयाससमेत भएको घटना प्रकृतिले देखाएको एक स्थानीयले बताए । उनी सुतेकै कोठामा बिहान निर्वस्त्र अवस्थामा मृत भेटिएकी थिइन् । पति दीपकको शव गाई फार्मबाट ५० मिटर दूरीमा परालले छोपेको अवस्थामा भेटिएको थियो ।"
शोकको घडीमै टाढिए छिमेकी,"शनिश्चरे (मोरङ) छिमेकीका घोचपेच सहनु त सामान्यै थियो । तर, पिताको काजकिरियामा समेत यो हदसम्म विभेद भोग्नुपर्ला भन्ने उनले सोचेकासम्म थिएनन् । अन्तरजातीय विवाह गरेकै कारण पथरी शनिश्चरे नगरपालिका ४ जराया टोलका २२ वर्षीय यादव श्रेष्ठले तीतो अनुभव सँगाले । गत जेठ १ गते उनका ६२ वर्षीय पिता धनबहादुरको निधन भयो । तर, यादवले न आफन्त र छरछिमेकको साथ पाए न त काजकिरिया टुंग्याइदिने पुरोहित । उनकी आमाको दुई वर्षअघि निधन भएको थियो । त्यति बेला निष्फिक्री उनीकहाँ आएर विधिविधान पूरा गरिदिएका गाउँका पुरोहित यसपालि टाढिए । लोकलाजका कारण मलामीसम्म पुगेका छिमेकीहरूले पनि काजकिरियामा सघाएनन् । आफ्नै समुदाय (नेवार) का व्यक्तिले गुभाजु खोजिदिन सक्थे । त्यो पनि गरिदिएनन् । छैटौं दिनसम्म पनि खौरिएको मुडुलो टाउको लिएर पुरोहितको प्रतीक्षामा थिए उनी । यादवका नातागोता कोही नभएकाले होला, आफ्नै संस्कारले काजकिरिया गर्न खोज्दा पनि सघाउन कोही आएनन्, छिमेकी गोपाल ठटालले भने । आमाको निधनसँगै वृद्ध पिता र घर रेखदेख गर्न यादवले बिहे गर्नुपर्ने बाध्यता आइलाग्यो । उनले सँगै काम गर्दा मन पराएकी विश्वकर्मा थरकी केटी भित्र्याए । पिताले उनलाई बुहारी स्विकारे । छ महिनाअघि नाति जन्मिएपछि बाजे खुसी थिए । निम्न आर्थिक अवस्थाका धनबहादुर गाउँमै ज्यामी काम गर्थे भने यादव पथरी बजारमा सुनको गहना बनाउने काम गर्छन् । छुवाछूत प्रथा गलत हो भन्नेमा यादव सधैं अडिग रहे । त्यसै कारण दलित समुदायकी केटीसँग बिहे गर्न कुनै अप्ठेरो मानेनन् । तर, त्यही कारण समाजले यतिसम्म हेला गर्ला भन्ने नलागेको उनी बताउँछन् । भन्छन्, मैले मन पराएकीसँग बिहे गरेर केही बिराएको छुइनँ ।यादव काजकिरिया अघि बढाउन नपाएर छट्पटाइरहँदा स्थानीय जनप्रतिनिधिसमेत सोधपुछ गर्न आएनन् । बरु घटनाबारे सुनेपछि धरानबाट ब्राह्मण समाज र विश्वकर्मा कल्याण समाजको टोली उनलाई सघाउन पुगेको छ । उनीहरूले बिहीबार काजकिरियास्थलमै भेला आयोजना गरे । त्यहाँ उनीहरूले छुवाछूतको यति ठूलो घटना हुँदा पनि नगरपालिका तथा वडाका जनप्रतिनिधि गैरजिम्मेवार भएर बसेको भन्दै वडाध्यक्ष गोविन्दबहादुर भण्डारीलाई आक्रोश व्यक्त गरे । भण्डारी भने आर्थिक सहयोगबाहेक छुवाछूतजन्य भेदभावमा नगरपालिका, वडा समितिका जनप्रतिनिधिको कुनै भूमिका नहुने भन्दै पन्छिए । उनले कार्यव्यस्तताका कारण आफू उपस्थित हुन नसकेको बताए । म यहाँ नआए पनि काजकिरिया गर्न नपाएको बुझेर पण्डितहरूसँग छलफल गरेको हुँ तर कसैले आउन मानेनन्, उनले भने । पुरोहितहरूले काजकिरियामै छुवाछूत गरेपछि यादव पीडामा रहेको तत्कालीन शनिश्चरे गाविसका पूर्ववडाध्यक्ष मानबहादुर विश्वकर्माले छैटौं दिन थाहा पाए । त्यसपछि उनले समुदायको पहलमा विश्वकर्मा कल्याण समाजमार्फत ब्राह्मण समाज नेपाल, सुनसरी शाखालाई पत्राचार गरे । त्यसमा काजकिरियाका लागि पुरोहित जुटाइदिन आग्रह गरिएको थियो । अहिले इटहरी बस्दै आएका उनले भने, छुवाछूतको यत्रो ठूलो घटनामा नगरपालिका जनप्रतिनिधि मौन बस्नुको अर्थ स्थानीय सरकारले नै छुवाछूतलाई संरक्षण गरेको बुझिन्छ ।ब्राह्मण समाजका केन्द्रीय सदस्य तथा जिल्ला अध्यक्ष उद्धवप्रसाद अधिकारीले भने, अन्तरजातीय विवाहका कारण काजकिरियामै छुवाछूत भएको लिखित पत्र आएपछि रातारात बैठक बसी पुरोहित जुटाउनतिर लाग्यौं । समाजकै पहलमा केन्द्रीय उपाध्यक्ष दमकनिवासी डिल्लीराम उप्रेती अवरुद्ध काजकिरिया विधिपूर्वक सम्पन्न गर्न अघि सरे । यति बेला यादवका पिताको निधन भएको आठ दिन बितिसकेको थियो । हिन्दु धर्मका कुनै पनि शास्त्रमा जातिपाती, छुवाछूतको कुरा उल्लेख छैन, धर्मावलम्बी सबै समान हुन्, सबैले वैदिक संस्कारअनुसार काजकिरियालगायत अनुष्ठान गर्न पाउनुपर्छ, उप्रेतीले भने । उनले आफू पेसागत रूपमा पुरोहित नभएको तर हिन्दु धर्मका नाममा ठेकेदारी चलाउनेहरूलाई चुनौती दिन छुवाछूतविरुद्ध आन्दोलनमा होमिएको बताए । समाजको निर्णयअनुसार सुरुमा आएका एक पण्डित भने भोलिपल्टदेखि आउनै छाडे । उहाँलाई यतैबाट कसैले फोन गरेर धम्की दिएकाले भोलिपल्टदेखि नआएको हुन सक्छ, उप्रेतीले भने, तर यसबारे सोध्दा उहाँले अरु नै बहाना बनाउनुभयो । यसैबीच भेलामा ब्राह्मण समाजले पीडित श्रेष्ठ परिवारलाई काजकिरियाका लागि १० हजार रुपैयाँ प्रदान गर्यो । साथै समाजका केन्द्रीय उपाध्यक्ष उप्रेतीले काजकिरिया उतारेपछि परम्परागत रूपमा पुरोहितहरूले लिँदै आएको कुनै पनि किसिमको दान, दक्षिणा नलिएर सघाउने घोषणा गरेका छन् ।"
सहलेखापाल पक्राउ,राजविराज (कास) अख्तियार दुरुपयोग अनुसन्धान आयोगले जिल्ला समन्वय समिति सप्तरीका सहलेखापाल श्यामसुन्दर यादवलाई नियन्त्रणमा लिएको छ । दुई साताअघि अख्तियार टोलीले जिससका नायब सुब्बा जागेश्वर यादवलाई घूस लिंदालिंदै रंगेहात पक्राउ गरेको थियो । सोही प्रकरणमा अनुसन्धानका लागि सहलेखापाल यादवलाई पक्राउ गरिएको स्रोतले जनाएको छ । दुवैलाई अख्तियारको हिरासतमा राखेर बयान लिइँदै छ । केही दिनभित्रै अनुसन्धान सकेर विशेष अदालतमा मुद्दा दायर गर्ने अख्तियारको तयारी छ । फेवा ड्रागन ओम साई राम जेभी प्रालिले महुली खोलाको पुल निर्माण गरेपछि फरफारकका क्रममा धरौटी रकमको चेक फिर्ता गर्न नायब सुब्बा जागेश्वरले धरौटी रकमको ५ प्रतिशत घूस मागेका थिए । अख्तियारको इटहरीस्थित कार्यालयका प्रहरी निरीक्षक ओमप्रकास खनाल नेतृत्वको टोलीले उनलाई १ लाख ३५ हजार रुपैयाँ घूस लिंदै गर्दा पक्राउ गरेको थियो । जागेश्वरकै बयानका आधारमा श्यामसुन्दरसमेत उक्त प्रकरणमा संलग्न रहेको पाइएपछि पक्राउ गरिएको हो ।
मैलुङस्याफ्रुबेंसी सडक तत्काल सञ्चालनमा नआउने,"रसुवा (कास) नेपाली सेनाले सरकारलाई हस्तान्तरण गरेको मैलुङस्याफ्रुबेंसी सडक तत्काल सञ्चालनमा नआउने भएको छ । सुरक्षाको कारण देखाउँदै सार्वजनिक यातायात सञ्चालनमा रोक लगाइएको हो । नवनिर्मित सडकमा पहिरो झर्ने तथा ढुंगाहरू खस्ने भएकाले यातायात सञ्चालनमा रोक लगाइएको गल्छीत्रिशूलीमैलुङस्याफ्रुबेंसीरसुवागढी सडक योजनाले जनाएको छ । नेपाली सेनाको निर्माण कार्यदलले डबल लेनको १७ किलोमिटर मैलुङस्याफ्रुबेंसी सडक निर्माण सम्पन्न गरी जेठ ६ गते सरकारलाई हस्तान्तरण गरेको थियो । अहिले नवनिर्मित सडकको भेरिफाइ भइरहेको गल्छी सडक योजना प्रमुख सुबोधकुमार देवकोटाले बताए । हामीले अहिले सडक भेरिफाइ गरिरहेका छौं, उनले भने, जोखिमका कारण यातायात सञ्चालनका लागि अनुमति दिएका छैनौं ।"
राजदूत पुरी सम्मानित,"राजविराज (कास) नेपालका लागि भारतीय राजदूत मञ्जिवसिंह पुरीले भारतको स्वतन्त्रता आन्दोलनमा सप्तरीवासीको नाम स्वर्ण अक्षरले लेखिएको बताएका छन् । सप्तरीवासीले हामीलाई त्यहीबेला साथ दिए जतिबेला हामी स्वतन्त्रताको खोजीमा थियांै, शनिबार राजविराजमा आयोजित कार्यक्रममा उनले भने । भारतीय स्वतन्त्रता आन्दोलनका अगुवा समाजवादी नेताहरू जयप्रकाश नारायण र राममनोहर लोहियालाई तत्कालीन राणा सरकारले पक्राउ गरी सप्तरीको हनुमाननगरस्थित जेलमा राखेका बेला स्थानीयले जेल तोडेर उनीहरूलाई मुक्त गराएका थिए । त्यही दिनको सम्झनामा जीवी लोहिया रामेश्वर ट्रस्टले आयोजना गरेको कार्यक्रममा राजदूत पुरीले नेपालकै विकासमा भारतको विकास पनि केन्द्रित रहेको धारणा राखे । उनले आगामी पुस्तालाई आर्थिक, सांस्कृतिक र भाइचाराका हिसाबले अझ प्रगाढ बनाएर दुई देशको सम्बन्धलाई अगाडि बढाउनुपर्नेमा जोड दिए । कार्यक्रममा जिल्ला जिसस संयोजक प्रभाकर यादव, राजविराज नगरपालिकाका मेयर शम्भु यादव, नेपालभारत मैत्री युवा संघका अध्यक्ष किशोरकुमार यादवलगायतले राजदूत पुरीलाई दोसल्ला ओढाइ सम्मान गरे ।"
तिब्बती नागरिक पक्राउ,रसुवा (कास) अवैध बाटो चीनको केरुङ पुगेका तिब्बती नागरिकसहित एक नेपाली पक्राउ परेका छन् । पक्राउ पर्नेमा चिलिमेका ४२ वर्षीय पुलिस तामाङ र तिब्बतका १८ वर्षीय फुर्पु छिरिङ छन् । उनीहरू जेठ २ गते जिल्लाको थुमनबाट मालागढी हुँदै अवैध बाटो केरुङ पुगेका थिए । गत साता चिनियाँ प्रहरीले उनीहरूलाई केरुङमा पक्राउ गरेको हो । दुवै जनालाई चिनियाँ प्रहरीले शुक्रबार नेपाल प्रहरीको जिम्मा लगाएको जिल्ला प्रहरी कार्यालय रसुवाका प्रहरी निरीक्षक ध्रुव सिलवालले जानकारी दिए । भारतको हिमाञ्चल प्रदेशको मण्डी धर्मशालामा बस्दै आएका छिरिङ बिरामी आमा भेट्न ल्हासा जान लागेको प्रारम्भिक अनुसन्धानबाट खुलेको छ । पक्राउ परेका तिब्बती नागरिकका आफन्त खोज्ने काम भइरहेको सिलवालले बताए ।
भ्याट फिर्ता नीति खारेज गर,"सरकारले मूल्य अभिवृद्धि कर (भ्याट) रकम व्यापारीलाई फिर्ता गर्ने व्यवस्थामार्फत नीतिगत भ्रष्टाचार गरेको देखिएको छ । भ्याट ऐन २०५२ लागू भएको केही वर्षपछि आर्थिक ऐनबाट भ्याट रकम व्यापारीलाई फिर्ता दिने व्यवस्था गरिएसँगै उपभोक्ताले अतिरिक्त भार र राज्य ढुकुटीले दोहन खेप्नुपरेको छ । यो व्यवस्थाले विगत १५ वर्षमा उपभोक्ताबाट उठाइएको ५४ अर्ब रुपैयाँ भ्याटको रकम व्यापारीले फिर्ता पाइसकेका छन् । यो रकम तीन लाख रुपैयाँका दरले १ लाख ८० हजार भूकम्पपीडितलाई अनुदान दिन पुुग्ने बजेट हो । भ्याटको सामान्य सिद्धान्तविपरीतको यो कार्य तत्काल खारेज गरिनुपर्छ ।वनस्पति घिउ तथा तेल, चिनी, मैदा, कपडा र मोबाइल फोन सेटलगायत सामग्रीको बिक्रीमा उपभोक्ताबाट उठाइने १३ प्रतिशतको ४० देखि सय प्रतिशतसम्म रकम फिर्ता पाउने व्यवस्था सरकारले गरिदिएको हो । उद्योगलाई प्रोत्साहन र चोरीका मोबाइल नियन्त्रण गर्न व्यापारीलाई भ्याट फिर्ता दिनुपर्ने सरकारको तर्क छ । उद्योगलाई प्रवद्र्धन र चोरी नियन्त्रणका लागि अन्य वैकल्पिक उपाय छन्, भ्याट फिर्ता उपयुक्त अवधारणा हुँदै होइन । उद्योगलाई प्रोत्साहन गर्न अनुदान रकम दिन सकिन्छ । तुलनात्मक लाभका वस्तु तथा कृषिजन्य उत्पादनमा सरकारले यस्तो अभ्यास गरी नै रहेको छ । चोरीका मोबाइल फोन सेट आयात नियन्त्रण गर्न नेपाल दूरसञ्चार प्राधिकरणले अघि सारेको आईएमईआई प्रणाली कार्यान्वयन गर्न सकिन्छ । यो कार्यक्रमको थालनी गरेको दुई वर्ष बित्यो, चोरीका मोबाइल सेटमा नचल्ने प्रविधि लागू गर्न सरकारले नै आलटाल गरिरहेको छ । यो आलटाल भ्याट फिर्ता कायमै राख्न भइरहेको त होइन भन्ने प्रश्नसमेत उठेको छ ।अर्कोतर्फ उपभोक्ताले तिर्ने भ्याट रकम राज्य ढुकुटीमा लगेर जम्मा गर्न व्यापारी माध्यम मात्रै हुन् । सामग्री बिक्रीमा राज्यलाई उठाइदिएको रकम ढुकुटीमा जम्मा नगरी सरकारले व्यापारीलाई नै राख भन्ने प्रचलन अन्यत्र कहीँकतै छैन । कानुनमा तोकिएअनुसार उठाएको रकम औचारिक रूपमा लेखांकन हुनैपर्ने लेखाप्रणालीको समान्य सिद्धान्त पनि हो । त्यसैले भ्याट फिर्तासम्बन्धी व्यवस्था कुनै पनि तर्कबाट स्थापित हुन सक्दैन । राष्ट्रिय लेखाप्रणालीमा उल्लेख र बजेटमार्फत विनियोजन नगरी फिर्ता गर्ने कार्य कानुनको सामान्य सिद्धान्तका दृष्टिले पनि गलत छ ।महालेखापरीक्षकको कार्यालय, अन्तर्राष्ट्रिय करविज्ञ रूपबहादुर खड्काको संयोजकत्वको उच्चस्तरीय कर प्रणाली पुनरावलोकन आयोग२०७१, भन्सार विभागका पूर्वमहानिर्देशक बालगोविन्द विष्ट संयोजकत्वको राजस्व छुट प्रभाव मूल्यांकन कार्यदल२०७०, हालका अर्थमन्त्री युवराज खतिवडा संयोजकत्वको वित्तीय सुधार कार्यदल२०५९ लगायतका अध्ययन कार्यदलले भ्याट फिर्तासम्बन्धी व्यवस्था तत्काल खारेज गर्न सरकारलाई सुझाव दिइसकेका छन् । सरकारले नै कार्यदल बनाएर अध्ययन गर्न लगाउनु तर तिनका सुझाव कार्यान्वयन नगर्नु विडम्बनापूर्ण छ । भ्याट फिर्ता नीतिको चरम दुरुपयोग भइरहेको अन्य तथ्य पनि छन् । तथ्यांक नै फरकफरक कायम गरेर अनियमितता गरिएको सरकारी तथ्यांकले प्रस्ट पारिसकेको छ । सरकारी अधिकारी र व्यापारीबीचको मिलेमतोको बद्ख्वाइँले ढुकुटीबाट बढी रकम फिर्ता दिएको तथ्य महालेखापरीक्षकको कार्यालयले लेखापरीक्षण प्रतिवेदनमा उजागर गरिसकेको छ । घिउ, तेलको कच्चा पदार्थ आयात गरी उत्पादन गरेर निर्यात गरेपछि भ्याटसहित अन्य शीर्षकका राजस्व छुट पाउने व्यवस्था पनि दुरुपयोग भएको छ । घिउ, तेल उत्पादनका ६ चरणमध्ये पाँचौंसम्मको काम आयात गर्नुपूर्व नै उतै गरी नेपालमा एक चरणको काम गर्दै रकम फिर्ता लिएर यो सुविधा दुरुपयोग हुने गरेको हो । भ्याट फिर्ताका तमाम विकृतिबारे राजस्व प्रशासक, अर्थमन्त्री तथा मन्त्रालय बेखबर छैनन् । महालेखापरीक्षकको कार्यालयले कर फिर्तासम्बन्धी छुट्टै शीर्षकमा लेखापरीक्षण गरी यसलाई बर्सेनि उदांगो पार्दै आएको छ । अर्थ मन्त्रालय तथा मातहतका निकायमा बेरुजु देखाई यो प्रवृत्ति रोक्न निर्देशनसमेत निरन्तर दिई नै रहेको छ । तर अर्थमन्त्री, अर्थमन्त्रालयका अधिकारी र सीमित स्वार्थ समूहका व्यापारीको मिलेमतोका कारण गल्ती सच्याउने आँट विगतका सरकारले गरेनन् । विरोध भइरहेपछि राजस्व प्रशासकहरूको जोडबलमा केही सामग्रीको भ्याट फिर्ता प्रतिशत भने घटाइएको छ । अब भ्याट फिर्तामा केही प्रतिशत मात्रै घटाएर नीतिगत अनियमितता ढाकछोप हुँदैन । बजेट निर्माणको अन्तिम चरणमा रहेको सरकारले भ्याट फिर्ता व्यवस्था पूर्ण रूपमा खारेज गर्नुपर्छ । ढुकुटी रित्तियो भन्दै सार्वजनिक खर्चमा मितव्ययिता मार्गदर्शन जारी गरी धेरै क्षेत्रमा अंकुश लगाइसकेका अर्थमन्त्री खतिवडाले यो व्यवस्था खारेज गर्दै उद्योग प्रोत्साहनका वैकल्पिक व्यवस्था गर्नुपर्छ । उपभोक्तालाई अतिरिक्त भार र ढुकुटी रित्तो पार्ने प्रवृत्ति भने अन्त्य हुनैपर्छ ।"
स्थायित्वका अनेक पक्ष,"दलहरूको जुट्ने र फुट्ने चलन बहुदलीय व्यवस्थामा नौलो कुरा होइन । तर यस्ता एकीकरण कति टिकाउ हुन सक्लान् भन्ने चाहिँ मुख्य प्रश्न हो । यस्ता घटना दक्षिण एसियामा (विशेष गरी भारत र नेपालमा) भइरहने हुनाले आश्चर्य मान्न पनि सकिंँदैन । यसै सिलसिलामा हालै एकीकृत भएको नेपाल कम्युनिस्ट पार्टीलाई हेर्न सकिन्छ । कुन बाध्यता र परिस्थितिमा यस्तो एकीकरण भयो, यसको टिक्ने सम्भावना कति छ, ती पक्ष पछि उजागर हुने भए पनि आजको अवस्थामा यस्तो कार्यलाई सकारात्मक रूपमा लिनुपर्छ किनभने यसले राजनीतिक स्थायित्व आउने र देश विकासको गति तीव्र हुने आश्वासन बाँडेको छ र जनता यस्तो विकासको प्रतिक्षामा छन् । के राजनीतिक अस्थिरताले मात्रै विकासको गति अघि बढ्न नसकेको हो त ? या अन्य कारण छन् जुन नेपालको समग्र विकासमा तगारो भएका छन् । के मानवीय स्वार्थ, व्यक्तिगत आकांक्षा, संंगठनभित्रका घातप्रतिघात, सैद्धान्तिक अस्पष्टता, सस्ता नारा (पपुलिजम) मा अडिएको क्षणिक जनप्रियता र त्यसको चाँडो स्खलन हुने प्रवल सम्भावना, व्यापक राजनीतिक र प्रशासनिक अराजकता, भ्रष्टाचार र अन्य भित्री या बाह्य प्रभाव स्थिरतासित जोडिएका हुँदैनन् ? यी सबै पक्षको सूक्ष्म चिन्तन नभई के दलका नेताहरूले दिएका भाषण यथार्थतामा बदलिन सक्लान् ? माओवादी र एमालेको एकीकरणका आधार पहिल्याउँदा केही साझा सैद्धान्तिक र व्यावहारिकता पाइन्छ । सैद्धान्तिक रूपमा अब यी दुवै दल भिन्न छैनन् किनभने संविधानमा उल्लेख गरिएका सबै उदार लोकतन्त्रका प्रावधानमा यी जोडिएका छन् । माओवादीले योगदान गरेका कतिपय एजेन्डा आज सबै दलका एजेन्डा भएका छन् । अब कुन माओवादी, कुन लोकतन्त्रवादी, कुन माक्र्सवादी र लेनिनवादी भन्न, ठम्याउन गाह्रो भएको छ । उनीहरूका कार्यकलाप र शैलीले पछि प्रस्ट पार्ने भएकाले अहिले नै उनीहरूप्रति शंका गरिनुपर्ने अवस्था रहँदैन । तर बहुलवाद या अन्य संवैधानिक प्रावधानको कार्यान्वयन कसरी गर्छन् र मार्गदर्शक सिद्धान्तका रूपमा भनिएको माक्र्सवादलेनिनवाद र संगठन सञ्चालन गरिने लेनिनको लोकतान्त्रिक केन्द्रीयता (डेमोक्रेटिक सेन्ट्रलिजम) बीच कस्तो समन्वय होला हेर्न बाँकी छ । संसदीय व्यवस्थाभित्रको बहुलवाद र अन्य मान्यता र यी भनिएका मार्गदर्शन या लोकतान्त्रिक केन्द्रीयता कसरी समन्वयात्मक ढंगले कार्यान्वयन होलान्, हेर्न पर्खिनुपर्नेछ । सामान्यत: आज दुई चार देशमा बाहेक लेनिनवादका केही अवशेष देखिए पनि साम्यवादका अरू कुनै पनि पक्ष देखिएका छैनन् । माक्र्सवादका केही मानवीय मूल्यले आफूलाई साम्यवादी घोषणा नगरेका देशलाई पनि प्रवाहित भने पारेका छन् । आर्थिक विपन्नताका आधार र सामाजिक न्यायका पक्षमा भारतका गान्धी माक्र्सबाट प्रभावित थिए । गान्धी आफूलाई राज्यविरोधी ठान्थे जुन अराजकतावादी र अरू कतिपय समाजवादीले पहिले नै भन्दै आएको विषय हो । नेपालका प्रमुख एजेन्डा बनाउने (एजेन्डा सेटर) मा केही शक्ति या व्यक्ति पर्छन् । जस्तो नेपाली कांग्रेसको उदार लोकतन्त्र र यसमा अडिएको सामाजिक न्याय, नेपाल कम्युनिस्ट पार्टीको लोकतन्त्रप्रतिको प्रतिबद्धता जुन यसको जन्मकालदेखि नै उजागर हँुदै आई २०१५ सालको चुनावमा भाग लिएको र पछि राजा महेन्द्रको २०१७ साल पुस १ गतेको लोकतन्त्रविरोधी कदम (सेना लगाएर सत्ता लिएको) पछि पुष्पलालको संसद् पुन:स्थापन गर्ने माग आदिले नेपालका कम्युनिस्ट ब्यानर, झन्डा, भाषणमा जतिसुकै साम्यवादी देखिए पनि व्यवहारमा संसद्वादी नै हुन् । बीचमा संसदीय व्यवस्थाको विपक्षमा उभिएकाहरू पनि यसै मूलधारमा आएकाले समस्या रहेन । झापाली समूह, जसमा हालका प्रधानमन्त्री खड्गप्रसाद शर्मा ओली पनि पर्छन्, ले पछि आफ्ना वर्गशत्रु सखाप अभियानलाई छाडी बहुदलीय व्यवस्थालाई अंगीकार गरेको हो । यसै सिलसिलामा मदन भण्डारीको बहुदलीय जनवाद भनिने प्रस्ताव स्वीकृत भएको हो । मनमोहन अधिकारी जो पछि एकीकृत माक्र्सवादीलेनिनवादी (एमाले) का अधक्ष भए, उनले जनमतताका बहुदलीय व्यवस्थाका पक्षमा अभियान चलाए । त्यसैले वास्तवमा उदार लोकतन्त्रलाई मन पराई, नपराई सबैले स्विकारेका हुन् र आजको राजनीतिक यथार्थ पनि यही हो ।नेपालका एजेन्डा तय गर्ने शक्तिका रूपमा माओवादीलाई लिनैपर्छ किनभने यसै दलले बिर्सिएको संविधानसभालाई सार्थक पार्यो, गणतन्त्रका लागि बाटो बनायो र समावेशी लोकतन्त्रका पक्षमा राजनीतिलाई प्रस्ट धारमा लान मद्दत गर्यो । माओवादीको दबाब र एजेन्डा नभएको भए नेपाल गणतन्त्रमा जाने थियो, थिएन भन्न सकिँदैनथ्यो । यो एजेन्डालाई पुष्पलालले सन् १९६० कै दशकमा उठाएका भए पनि उनको जीवनकालमा सम्भव हुने अवस्था नरहेको हो । गणतन्त्र सम्भव पार्न राजा ज्ञानेन्द्रको अहम् र महत्त्वाकांक्षाले सघाउ पुर्याएको हो । संघीयताको प्रस्ट खाका माओवादी जनयुद्धताका नआएको भए पनि नेपाललाई जातीय र क्षेत्रीय आधारमा विभाजन गरी शक्ति सन्तुलन र समावेशिताको पक्षलाई औंल्याएको हो । तर मधेस केन्द्रित आन्दोलनले संघीयताको एजेन्डा स्थापित गराई आज नेपाल संघीयताका बाटामा अघि बढिरहेको छ । यस एजेन्डाका पक्षमा जनजाति र अन्य समूह पनि आबद्ध भए तर उनीहरूको आन्दोलन पछि शिथिल भयो । यसका प्रमुख पात्र मुख्य राष्ट्रिय पार्टीमा जोडिन पुगेका छन् । तर मधेसी जनताले आन्दोलनकारी मधेसी दलहरूलाई सीमित रूपमा भए पनि शक्ति आर्जन गर्न मद्दत गरेका छन् । अझै पनि मधेसी समस्या हल नभएको भन्दै ती शक्ति आफ्ना मागप्रति प्रतिबद्ध देखिन्छन् । यस्ता समस्या समाधान गर्नपट्टि प्रमुख शक्तिहरू नलागे भविष्यमा यी घरीघरी आइरहनेछन् । नेपालको क्षेत्रीयताको समस्या तराईबाटै उठ्न सक्ने भएकाले यसतिर विशेष ध्यान नपुर्याए पछि क्षति बेहोर्नुपर्नेछ किनभने राजनीतिले लिने मोडले कुनै पूर्वनिश्चित बाटो तय गरेको हुँदैन । के अहिलेको नेकपाको सरकार स्थायित्व, विकास साथै राष्ट्रलाई बल पुर्याउने अरू पक्षप्रति संवेदनशील हुन सक्ला ? नवगठित नेकपाका नेताहरूलाई एक ठूलो मौका मिलेको छ देशविकास गर्ने र राजनीतिलाई दिगो एवं मर्यादित पार्ने । सिद्धान्त जे भए पनि आखिर सबै संसदीय व्यवस्था र संविधानले अंगीकार गरेका लोकतान्त्रिक प्रावधानभित्रै पर्छन् जसको उल्लंघन गर्न अरू देशका अधिनायकवादी शासकले गरे जस्तो सम्भव हुनेछैन किनभने सबै दलको आखिर खेल्न सक्ने अखडा भनेको आजको राजनीतिक परिधिभित्रै हो । आजको वाहवाह या जनसमर्थन टिकाउन जनमुखी कार्यक्रम प्रभावकारी रूपमा लागू गरी प्रधानमन्त्रीले भनेजस्तो स्वर्ग ( ?) बनाउनुपर्यो र जनताको मन जित्नुपर्यो, साथै मर्यादित व्यवस्था बनाउन सक्नुपर्यो । यसको विकल्प भनेको निराशाले जन्मदिने अस्थिरता हो । नेकपामा नेता र कार्यकर्ताको कमी नभएकाले पार्टी एक ढिक्का हुनसके र नेतामा स्वच्छता र प्रतिबद्धता भए भनिएका कार्यक्रम सफल पार्न असम्भव छैन । त्यसमा पनि प्रतिपक्षी नेपाली कांग्रेसमा जस्तो चमत्कारी नेताको अभाव नेकपामा देखिँदैन । चमत्कारी नेता भन्नाले जनताको ध्यान र मन खिच्न सक्ने नेता जसले केही समयका लागि भए पनि जनविश्वास आर्जन गर्न सक्छ । आफूलाई विश्वकै ठूलो लोकतान्त्रक देश भनिने भारतमा आज त्यहाँका ठूला भनिने राष्ट्रिय पार्टीमा एक नेताका भरमा सरकार परिवर्तन सम्भव भएको देखिन्छ । भारतीय जनता पार्टी (भाजपा) लाई उनकै दलका शत्रुघन सिन्हाले भाजपा एक व्यक्ति प्रदर्शन र दुई व्यक्तिको सेना (बीजेपी इज ए वन म्यान सो र ए टु मेन आर्मी) भनेका छन् । त्यस्तै भारतीय राष्ट्रिय कांग्रेस आज एक व्यक्ति प्रदर्शन र एक व्यक्ति सेना भएको छ । तैपनि चार वर्षदेखि मोदी छाल उर्लिरहेको देखिन्छ, यसले भाजपालाई एक ठूलो शक्तिका रूपमा पुर्याएको छ । यस्तो अवस्था अब कम हुने सम्भावना बढेको देखिन्छ किनभने राजनीतिमा सधैं उस्तै छाल रहँदैन । सरकार र नेताले दिएका वाचा पुर्याउन सजिलो छैन र यस्ता वाचा चाँडै अविश्वासमा बदलिने गरेको पाइन्छ । तर नेपालको प्रमुख प्रतिपक्षमा एक प्रदर्शन गर्न सक्ने नेतासम्मको अभाव खड्किएकाले यसको भविष्य के होला भन्न नसकिने भएको छ । एजेन्डा र नेता ठीक भए नेकांको महत्त्व घट्ने थिएन । आज एकातिर कम्युनिस्ट भनिने दलको एकीकरणले उनीहरू बलिया देखिन्छन् भने अर्कातिर उनीहरूको वाचा र नारा प्रभावकारी रूपमा लागू होला भन्ने आधार बलिया देखिँदैनन् । सबै निकायमा काम गर्ने शैली पुरानै छ । त्यसमा पनि स्थायित्व र मनोविज्ञान एकअर्कासित गाँसिएका छन् र नेतामुखी संगठनका आफ्नै सीमा हुन्छन् । माथिबाट दिएका निर्देशन तल पुर्याउन पनि समस्या पर्छ । एकातिर सबै दलमा लोभीपापी त भइहाल्छन् किनभने मानव स्वभावका यी लक्षण हुन् । आदर्शका बखान गर्नेहरू नै बढी ढोंगी र लोभी हुन्छन् जसले राजनीतिक नेतृत्वलाई निरुत्साहित पार्छन् । त्यसैले राजनीतिक स्थायित्व र विकासको गति चाहेअनुसार सम्भव हुँदैन । यसको अर्थ अडिएर बस्ने भन्ने होइन । प्रभावकारी कार्यान्वयनका सम्भावना निरन्तर खोजिनुपर्छ । ठूलो बहुमतमा अडिने सरकारले अब पनि केही गर्न नसके अति छोटो समयमा यसको उपादेयता समाप्त हुने र जनता फेरि एक चमत्कारी नेतृत्वको खोजीमा लाग्नेछन् । जस्तो आज पाकिस्तानमा एक २६ वर्षे पस्तुन युवक मन्जुर पस्तुनले आकर्षक नेताका रूपमा जनताको आशा जगाएका छन् । उनलाई खाँ अबदुल गफार खाँ अर्थात फ्रन्टियर गान्धीका रूपमा हेरिन थालिएको छ । उनी सेनाको आलोचना गर्न पनि पछि परेका छैनन् । त्यहाँका चलनचल्तीका दल र नेतामा जनताको विश्वास कम हुँदै गएकाले वैकल्पिक नेतृत्व र आन्दोलनमा दिलचस्पी बढेको छ । त्यस्ता आकस्मिक नेतृत्वको उदय कति स्थायी होला, यकिन गर्न सकिँदैन । के नेकपाको एकीकरणले राजनीतिको खेललाई अतिवादी रुझानबाट अलग राख्न सक्ला र स्थापित संवैधानिक प्रक्रियालाई अझ सुदृढ र प्रभावकारी बनाई देशलाई द्रुत गतिमा अघि बढाउला ?"
मुटुको चाल किन बढी हुन्छ ?,डा रोशन राउत
ठोस उपलब्धिहीन सय दिन,"रेलमय देशआजकल प्राय: सञ्चार माध्यममा रेलको हेडलाइनले प्राथमिकता पाउँछ । भारतको रेल, चीनको रेल, पूर्वपश्चिम रेल, उत्तरदक्षिण रेल, नागढुंगाधुलिखेल रेल, रिङरोडमा रेल, मोनो रेल, मेट्रो रेल आदि इत्यादि रेल । देश गरिबी, भोकमरी र युवा पलायनबाट ग्रसित हुँदै छ । कर्णालीमा नुन, तेल छैन । भूकम्पपीडित तेस्रो वर्षको बर्खा पनि पालमुनि नै बिताउनुपर्ने बाध्यतामा छन् । मधेसका मागलाई सम्बोधन गर्ने सरकारको कुनै तदारुकता छैन । अत्यावश्यक र प्राथमिकताका विषयमा भन्दा पनि अनावश्यक महत्त्वाकांक्षी सपनामा सरकार डुबेको छ । सपना देख्नु नराम्रो कुरा होइन तर हैसियतभन्दा ठूलो सपनाको पछि कुद्दा सफलतातर्फ नभई क्षयीकरणतर्फ लैजान्छ । दरिद्रताको हात छिमेकीसामु फैलाएर पानीजहाज र रेलको सपना बाँड्नुको सट्टा उत्पादनमुखी क्षेत्र र प्राविधिक शिक्षालयमा लगानी गरी युवा स्वरोजगारलाई प्राथमिकतामा राख्ने खालका योजना सार्वजनिक हुन जरुरी थियो जुन हुन सकेन । आखिर कहिलेसम्म सीमाविहीन महत्त्वाकांक्षी योजनाको सपनामा रमाउने हामी ? के अब हामी ससानो कुरामा खुसी भेट्न नसक्ने नै भयौं त ? दिनेश वशिष्ठ भट्टराई पाणिनी५, अर्घाखाँची"
"कृषि, उद्योग र पर्यटनलाई प्राथमिकता",शंकर पोखरेलमुख्यमन्त्री
निजीले पूरकको भूमिका खेल्नुपर्छ,"सामुदायिक शिक्षा खस्कँदो, निजी फस्टाउँदो छ । सामुदायिक शिक्षालाई उकास्न के गर्नुहुन्छ ?२०४६ सालको परिवर्तनपछि संविधान वनको संविधानले शिक्षा, स्वास्थ्यजस्ता क्षेत्र निजीकरण, व्यापारीकरण, उदारीकरणको बाटो लियो । अहिले २०७२ सालको संविधानले त्यो बाटोलाई रोकेको छ । लोककल्याणकारी मन्यतालाई प्राथमिकता दिंदै समाजवादतर्फ जाने उद्घोष गरेको छ । सार्वजनिक शिक्षा ऐतिहासिक क्रममा विशिष्ट कारणले गर्दा यो दिशामा गएको हो । अब संविधानको व्यवस्थालाई पक्रेर नयाँ ढंगले पुनर्गठन गर्नुपर्ने भएको छ । सार्वजनिक शिक्षाको सुधारका लागि कार्यदल बनाएर काम गरिरहेका छौं । मैले आफ्नो १० बुँदे मार्गचित्रमा पनि भनेको छु । एउटा पूर्ण स्कुललाई अगाडि राखेर बाल शिक्षादेखि कक्षा १२ सम्म एकसाथ लिएका छौं । कार्यदलले सामाजिक न्यायमा आधारित समृद्ध राष्ट्र निर्माण बनाउने कुरालाई तय गर्छ ।दोस्रो पटक शिक्षा मन्त्रालयको जिम्मेवारी सम्हाल्नुभएको छ । कमजोरी कहाँ छ ? अघिल्लो पटक १८ बँुदे प्रतिबद्धतापत्रसहित शिक्षा ऐन आठौं संशोधन ल्याएको थिएँ । त्यसले एउटा दिशा दिन खोजेको थियो । अहिले हाम्रो अगाडि समृद्ध राष्ट्र निर्माण गर्ने विशिष्ट कार्यभारलाई सहयोग पुग्ने गरी शिक्षाको विकास योजना बनाउनु छ । राष्ट्रिय शिक्षा आयोग बनाएर अघि बढ्नु छ । समस्या त धेरै छन् । विद्यार्थी भर्ना अभियान सुरु गरियो । भर्ना, सिकाइ र टिकाउको समस्या छ । शिक्षकहरू अनुभवी त हुनुहुन्छ तर आजको आवश्यकतालाई परिपूर्ति गर्ने गरेर गुणात्मक शिक्षा दिने भूमिका निर्वाह गर्न सकिरहनुभएको छैन । समस्या पहिचान भएको छ । संघ, प्रदेश र स्थानीय तहको बीचमा संवैधानिक व्यवस्थाहरू छन् । अधिकारहरू धैरै स्थानीय तहमा दिइएको छ । कतिपय साझा सूचीमा पनि पर्छन् । कैयौं विषयलाई संघीय शिक्षा नीति बनाएर हल गरेर लैजानुपर्नेछ । विद्यालय र उच्च शिक्षा सुधार नगरे हामीले देखेको सपना पूरा हुँदैन ।यसअघि बनेको आयोगको म्याद सकियो । अब के हुन्छ ? अघिल्लो सरकारले बनाएको आयोग ६५ सदस्यीय ठूलो थियो । रिपोर्ट मलाई बुझाउनुभएको छ । अब पुनर्गठन हुन्छ । शिक्षामा योगदान दिन सक्ने शिक्षाशास्त्री, विज्ञान, सूचना प्रविधिलगायत विभिन्न क्षेत्रका विज्ञ समेटेर छरितो टोली बनाइनेछ । विभिन्न उपसमिति बनाएर ६ महिनाभित्र कार्यसम्पादन गराउने गृहकार्यमा छु । एकैचोटि दुईवटा आयोग बनाउने गरी काम भइरहेको छ । नेपालमा शैक्षिक जनशक्ति कति छ ? हामीलाई चाहिएको कति हो ? दिगो विकास लक्ष्य सन् २०३० सम्म चाहिएको कति हो ? कुन क्षेत्रमा कति र कस्ता जनशक्ति चाहिएको हो ? स्पष्ट गर्नुपर्नेछ ।निजी शैक्षिक संस्थाहरूलाई कसरी नियमन गर्नुहुन्छ ?अर्थतन्त्र अथवा संविधानले व्यवस्था गरेका तीनवटा खम्बा छन्, निजी, सरकारी र सहकारी । तीनवटैलाई समेट्नुपर्छ । म निजी लगानी गरेर योगदान गर्नेहरूको पनि संरक्षक हुँ । सार्वजनिकको पूरकको रूपमा यसलाई विकास गर्नुपर्छ भनिएको छ । निजी क्षेत्रले उचित भौतिक पूर्वाधार, शिक्षक कर्मचारीलाई सरकारीसरह उचित पारिश्रमिक र यो क्षेत्रमा उच्चतम नाफा कमाउने उद्देश्यसाथ जानु हुँदैन । तपाईंहरूले पनि राष्ट्र बनाउने हो । गैरनाफामूलक उद्देश्यबाट प्रेरित भएर यसलाई निरन्तरता दिनोस् भनेर अपिल गर्छु । सरकारले नियमन गर्छ । लगानीलाई सुरक्षित गरिन्छ । सार्वजनिक शिक्षालाई सुधार गर्दै मूलधारको रूपमा विकास गर्नुपर्छ ।स्वदेशी विश्वविद्यालयको सम्बन्धन खुम्चाउँदै जाने र विदेशीलाई दिंदै जाने काम निरन्तर रहन्छ ?मैले कार्यदल बनाइसकें । पहिले ९६ वटा शैक्षिक संस्था थिए माथिल्लो तहका । विद्यालय तहका पनि फरकफरक थिए । दुइटैको सन्दर्भमा अहिले काम भइरहेको छ । विदेशी शैक्षिक कार्यक्रमको अध्ययन गर्न लगाएको छु । कुन सक्कली कुन नक्कली हो यो छुट्याउनुपर्छ । अर्को, परामर्शदाताहरू कन्सल्टेन्सीको रूपमा छन् । अध्ययन गरेर सही र गलत छुट्याउँछौं । त्यसपछि एक्सनमा जान्छौं ।प्राविधिक शिक्षातर्फ ७० प्रतिशत जनशक्ति उत्पादन गर्ने कुरा छ । स्थानीय सरकार सञ्चालन ऐनमा सम्बन्धनको कुरा तल छ तर माथिबाट दिने कुरा गर्दै हुनुहुन्छ । केन्द्रित हुनु कति व्यावहारिक हो ?संविधानको व्यवस्थालाई कार्यान्वयन गर्न सजिलो हुने गरी अघि बढेका छौं । संघीय नीति ऐन बनाउनुपर्नेछ । शिक्षा साझा सूचीमा छ । कति स्थानीय, कति प्रदेशले कति संघले गर्ने त्यसले स्पष्ट पार्छ । संघीय संसद्मा भएका सबै दलको साझा विषय बनाएर लिएर जान्छौं । अर्को प्राविधिक शिक्षा एकदम खर्चिलो छ । स्थानीय तहलाई अधिकार दिएर उसले खर्च धान्न सक्दैन । स्थानीय सरकारका तीनवटा समस्या छन् । निर्वाचित भयो तर दृष्टिकोण र क्षमताबाट परिस्कृत भइसकेको छैन । उनीहरूको काम गर्ने संयन्त्र बनिसकेको छैन । स्रोत साधन बढेको छैन । त्यो दिने हो भने पनि अब १० वर्षसम्म संघीय सरकारले सपोर्ट गर्नुपर्छ । ऐन कहिले आउँछ ?अनिवार्य शिक्षा ऐन असोज ३ भित्र ल्याइसक्नुपर्नेछ । आयोगसँग त्यसलाई मिलाउनुपर्नेछ । आयोग गठन भएपछि उपसमितिहरू बन्छन् । अनि सल्लाह गर्दै कामहरू अघि बढ्छन् । संसद्ले सरकारले टुंगो लगाउनुपर्ने कामहरू टुंगो लगाउँदै जान्छ । अस्थायी शिक्षकको समस्या कहिले समाधान हुन्छ ?म आउनेबित्तिकै परीक्षा थियो । शिक्षक विद्यार्थी दुवै विरोधमा गएपछि स्थगन गराएँँ । शिक्षक सेवा आयोगसँग छलफल भयो । पहिले खुलाको विज्ञापन हुनेछ । म शिक्षा ऐन नवौं संशोधनको विरोधी हुँ । अब असोजमा नयाँ ऐन ल्याउनुपर्ने भएपछि म दसौं संशोधनमा जान्नँ । गुणात्मक योग्य शिक्षक ल्याउन आयोगलाई परीक्षा परीक्षाजस्तो बनाउन भनेको छु । नम्बर थपेर मास्टर बनाउन हुँदैन । अब १२ हजार जति खुलाको विज्ञापन हुनेछ । आन्तरिक प्रतियोगिताबाट १६ हजार ल्याइनेछ । एक पटक परीक्षा गरेपछि यो अध्याय सधैंका लागि सकिन्छ । अस्थायी शिक्षकलाई गोल्डेन ह्यान्सेक पक्ष छ । अर्थमन्त्रीसँग कुरा गरिएको छ । नयाँ पाठ्यक्रम ल्याउने कुरामा पक्षविपक्ष छ नि । तपाईंको चाहिं धारणा के हो ?मैले शिक्षामा योगदान गर्ने महत्त्वपूर्ण व्यक्तिहरूलाई आफैंले गएर भेटेर मैले राय मागेको छु । पाठ्यक्रम विकास केन्द्रले जसरी मिहिनेत गर्यो, त्यो सकारात्मक छ । केही विषयमा मात्रै पक्षविपक्ष रहेको छ । यो वर्ष साउनबाट नयाँ शैक्षिक सत्र सुरू गर्नुपर्ने भएकाले कतिपय विषयमा विवादको बीचबाट सहमति गरेर टुंगो लाग्छ । राम्रो गर्न नसके पनि गल्तीचाहिं नगरौं । अहिले प्राविधिक धारको पाठ्यक्रम बनाउन विषयगत शिक्षासँग जोडिएको कुरा सजिलो छैन । मूल पक्ष राष्ट्रिय जीवनका सबै व्यक्तित्वहरू यसमा सामेल हुनुपर्यो । शिक्षाशास्त्रीहरूको मात्र कुरा होइन यो । सामुदायिक विद्यालय सुधारको अभियान चलाउन सकिंदैन ?अनिवार्य चलाउनुपर्छ । सुधार अभियान चलाउन ड्राफ्ट तयार भइसकेको छ । प्रधानमन्त्री र अन्य मन्त्रीहरूसँग छलफल भएको छ । यसका विविध आयाम छन् । प्रधानाध्यापकको चयन प्रक्रिया, शिक्षकहरूको गुणात्मक शिक्षा, गणित, विज्ञान, प्राविधिक धारका शिक्षकहरूको न्यूनतम आवश्यकता पुरा गर्ने । भौतिक पूर्वाधार, शैक्षिक वातारण पूर्ण (कम्प्लिट) स्कुलको सुगन्ध आउने गरी लैजाने । सकिन्छ भने अहिले नै राष्ट्रसेवक कर्मचारीहरूलाई आफ्नो बच्चा यहाँ ल्याएर भर्ना गर्ने । आईटीलाई अनिवार्य जोड्ने । सुशासन, शिक्षकले बढी समय विद्यार्थीलाई दिने वातावरण मिलाउने । यो निर्णय गरेर मात्र पुग्दैन । यो अभियान नै चलाउनुपर्छ ।"
शैक्षिक मेला आजसम्म,"काठमाडौं उत्कृष्ट शिक्षा नेपालमै नारासहित चारदिने शैक्षिक मेला आज आइतबारसम्म चल्नेछ । एसईई र कक्षा १२ को परीक्षा दिएर बसेका विद्यार्थीहरूलाई लक्षित गरेर शैक्षिक मेलाको आयोजना गरिएको हो । उच्च शिक्षालय तथा माध्यमिक विद्यालय संघ नेपाल (हिसान) र कान्तिपुर दैनिकले शैक्षिक मेलाको आयोजना गरेका हुन् । राजधानीको भृकुटीमण्डपमा जारी शैक्षिक मेला शनिबार सबैभन्दा भीड बढेको थियो । स्वदेशमै सस्तो, राम्रो शिक्षा लिने चाहनाका विद्यार्थीहरू आफूमा रहेको अन्योल हटाउन सहज बनाएको सहभागीको अनुभव छ । काठमाडौंकी प्रसिद्धि बस्नेत १२ कक्षाका परीक्षा सकाएर बसेकी छन् । स्वदेशमै उच्च शिक्षा अध्ययन गर्न चाहने उनी साथीलाई समेत भेला गरेर मेलामा धेरै कलेजको बारेमा थाहा पाएको उनी बताउँछिन् । नेपालमा राम्रो कलेज छैन भन्नेहरूले एक पटक यो मेला अवलोकन गर्नैपर्ने हुन्छ, उनले भनिन्, एकै ठाउँमा धेरै कलेजको बारेमा बुझ्न पाउनु हाम्रा लागि फाइदाको कुरा हो । उनीजस्तै उच्च शिक्षा अध्ययन गर्न उनीजस्तै धेरै विद्यार्थीहरू राम्रो शैक्षिक संस्थाको खोजीमा छन् । यहाँ परामर्श दिने शैली राम्रो लाग्यो । मेलामा उत्प्रेरणा दिने काम हुँदो रहेछ, उनले भनिन्, राम्रो कलेज छानेर पढ्न सके सपना पूरा गर्न सकिन्छ । हिसानका महासचिव तथा मेलाका संयोजक लोकबहादुर भण्डारीले आइतबारसम्म मात्र परामर्शको अवसर नगुमाउन आग्रह गरे । शैक्षिक मेला सबैखाले विद्यार्थीलाई लक्षित छ, विद्यार्थी, अभिभावकले आवश्यक जिज्ञासा मेट्ने यो मौका नगुमाउनोस्, भण्डारीले भने । शैक्षिक परामर्श लिने विद्यार्थीलाई छात्रवृत्तिसमेत उपलब्ध गराइएको छ ।"
वित्तीय संस्थाको नियमन झनै खुकुलो,"काठमाडौं बैंक तथा वित्तीय संस्थाहरूमा नियमन र सुशासन कमजोर बन्दै गएको गुनासो बढिरहेको बेला राष्ट्र बैंकले निरिक्षण तथा सुपरिवेक्षण झनै खुकुलो बनाएको छ । सामान्यतया वर्षको एक पटक वित्तीय संस्थाको स्थलगत निरीक्षण गर्ने यसअघिको व्यवस्था हटाई झन् खुकुलो बनाएको हो । हालै जारी भएको नेपाल राष्ट्र बैंक निरीक्षण तथा सुपरिवेक्षण विनियमावली मार्फत राष्ट्र बैंकले यस्तो व्यवस्था ल्याएको हो । नयाँ व्यवस्थाले हरेक वर्ष वित्तीय संस्थाको स्थलगत निरीक्षण तथा सुपरिवेक्षण गर्न बाध्य (अनिवार्य) नगरेकाले खुकुलो भएको अर्थमा विश्लेषण गरिएको छ । तर, सरकारले हालै सार्वजनिक गरेको नीति तथा कार्यक्रममा वित्तीय अनुशासन कमजोर भएको भन्दै कडाइ गरिने उल्लेख गरेको छ ।विभागले कार्ययोजनाअन्तर्गत रही वाणिज्य बैंक वा वित्तीय संस्थाको समष्टिगत स्थलगत निरीक्षण गर्नेछ, राष्ट्र बैंक निरीक्षण तथा सुपरिवेक्षण विनियमावलीमा भनिएको छ । यसअघिको विनियमावलीमा विभागले कार्ययोजनाअन्तर्गत रही सामान्यतया वर्षको एक पटक वाणिज्य बैंक तथा वित्तीय संस्थाको समष्टिगत स्थलगत निरीक्षण गर्नेछ भन्ने व्यवस्था थियो । तर, वित्तीय संस्थाको स्थलगत निरीक्षण तथा सुपरिवेक्षणको अवधि दुई वर्षभन्दा बढी हुन नहुने व्यवस्थालाई नयाँ विनियमावलीमा पनि निन्तरता दिइएको छ । तर, दुई समष्टिगत स्थलगत निरीक्षण अवधिबीचको अन्तर दुई वर्षभन्दा बढी हुने छैन, नियमावलीमा भनिएको छ । राष्ट्र बैंकले अझै केही वर्ष स्थलगत निरीक्षण (अनसाइट) लाई नै प्राथमिकता दिनुपर्ने पूर्वगभर्नर तिलक रावलले बताए । स्थलगत निरीक्षणलाई राष्ट्र बैंकले झनै बढाउनुपर्नेमा एक वर्षमा गरिने व्यवस्था पनि हटाएको राम्रो भएन, उनले भने, मैले राष्ट्र बैंकको नेतृत्वमा रहँदा अनसाइट इन्स्पेक्सनका लागि छुट्टै स्वायत्त संस्था बनाउन प्रस्ताव नै गरेको थिएँ । अहिले पनि राष्ट्र बैंक सोही बाटोमा जानुपथ्र्यो । अझै केही वर्ष राष्ट्र बैंकले अनसाइट निरीक्षण तथा सुपरिवेक्षणमा धेरै काडाइ गर्नुपर्ने उनको सुझाव छ । हरेक वर्ष कम्तीमा एक पटक बैंक तथा वित्तीय संस्थाको स्थलगत निरीक्षण तथा सुपरिवेक्षण गर्ने व्यवस्था हटाएर राम्रो नगरेको वित्तीय कानुनका जानकार राष्ट्र बैंकका एक पूर्वकार्यकारी निर्देशकले बताए । पछिल्ला वर्षहरूमा बैंकहरूको कामकारबाही हेर्दा प्रत्येक वर्ष अनिवार्य रूपमा निरीक्षण तथा सुपरिवेक्षण गरिनेछ भन्ने व्यवस्थालाई थप जोड दिनुपर्नेमा हटाउनु राम्रो नभएको उनको भनाए थियो । सामान्यतया वर्षमा एक पटक निरीक्षण गर्ने विनियमावलीमा रहेको व्यवस्था हटाउँदा समष्ठिगत स्थलगत सुपरिवेक्षण कमजोर बन्ने उनले बताए । यस्ता कुराहरू कानुनमै स्पष्ट रूपमा राख्दा सुपरिवेक्षण प्रभावकारी हुन्छ, उनले भने, कानुनबाट त्यस्ता शब्दहरू हटाउँदा विभागीय प्रमुखहरूले खेल्ने ठाउँ पाउँछन् । वित्तीय क्षेत्र पूर्ण रूपमा विकसित भएको अवस्थामा हरेक वर्ष स्थलगत रूपमा निरीक्षण तथा सुपरिवक्षण गर्नु नपर्ने भए पनि नेपाली वित्तीय क्षेत्र त्यो स्तरमा पुगिनसकेको उनले बताए । विगतमा राष्ट्र बैंकले नियमनमा कडाइ गरेकै कारण वित्तीय क्षेत्र देख्न लायक स्थितिमा पुगेको जनाउँदै उनले भने, राष्ट्र बैंकको पछिल्लो कदमले सुपरिवेक्षण प्रभावकारी नहुने हो कि भनेर शंका गर्ने ठाउँ दिएको छ । पुरानो विनियमावलीलमा वर्षमा एक पटक वाणिज्य बैंक तथा वित्तीय संस्थाको स्थलगत निरीक्षण गर्ने स्पष्ट व्यवस्था हुँदा पनि सोअनुरूप सबै संस्थामा अनुगमन हुन नसकेको स्मरण गर्दै उनले भने, अहिले विनियमावलीबाटै हटेपछि झन स्थिति के होला ? केही बैंक तथा वित्तीय संस्थाका गुनासा तथा प्रतिवेदन कारबाहीमा ढिलाइ राष्ट्र बैंकका उच्च अधिकारीहरूबाटै ढिलाइ भएका तथ्यहरू सार्वजनिक भएरहेको अवस्था यस्तो व्यवस्थाले ती गतिविधिले झनै प्रश्रय पाउने राष्ट्र बैंकका एक पूर्वडेपुटी गभर्नरले बताए । विभागीय कार्ययोजनाका आधारमा आवश्यकता आधारमा निरीक्षण तथा सुपरिवेक्षण गरिने भएकाले नयाँ विनियमावलीमा रहेको सामान्यतया वर्षको एकपटक भन्ने व्यवस्था हटाइएको राष्ट्र बैंकका प्रवक्ता नारायण पौडेलले बताए । विनियमावलीबाट एक वर्ष भन्ने व्यवस्था हटे पनि हाम्रा विभागीय कार्ययोजनाहरूमा रहने भएकाले निरीक्षण तथा सुपरिवेक्षणमा असर पर्दैन, उनले भने, निरीक्षण तथा सुपरिवेक्षणलाई झनै प्रभावकारी बनाउन यसो गरिएको हो ।विनियमावलीमा वर्षमा एक पटक संस्थाको निरीक्षण गर्ने व्यवस्था हटाएर आवश्यक पर्ने संस्थामा धेरै प्राथमिकता दिन खोजिएको राष्ट्र बैंकका अर्का एक उच्च अधिकारीले बताए । अवस्था राम्रो भएको संस्थालाई किन हरेक वर्ष स्थलगत निरीक्षण गर्नुपर्यो, उनले प्रश्न गरे, त्यो जनशक्तिलाई आवश्यकताअनुसार अन्य संस्थामा लगाउन सकिन्छ । हालसम्म राष्ट्र बैंकले नियमपालना (कम्प्लायन्स) का आधारमा सुपरिवेक्षण गर्दै आएकोमा अब जोखिममा आधारित प्रणाली अपनाएकाले निरीक्षण तथा सुपरिवेक्षण झनै प्रभावकारी हुने उनको दाबी छ । अब यति समयमा यति पटक भन्ने हुँदैन, आवश्यताका आधारमा जति पटक पनि निरीक्षण तथा सुपरिवेक्षण गरिन्छ, ती अधिकारीले भने ।"
सरकारको सेयर कायम गर्न निर्देशन,"जानकारका अनुसार निर्देशन पश्चात् आपूर्ति मन्त्रालयले साल्टलाई कार्यान्वयन गर्न पत्रचार गर्नुपर्छ । सोहीअनुसार साल्टले १५ दिनको सूचना निकाल्नुपर्छ । त्यसपश्चात् साधारणसभामा सेयर संरचना र विनियमावली परिमार्जनलको बारेमा एजेन्डा तयार गर्नुपर्छ । कर्पोरेसनमा हाल सरकारको २१ दशमलव २८ प्रतिशत र निजी व्यवसायीको ७८ दशमलव ७२ प्रतिशत सेयर लगानी छ । यसबाहेक अनुदानबापतको ठूलो लगानी सरकारकै हो । निर्देशन कार्यान्वयन भए बहुमत सेयर सरकारको नाममा हुने मन्त्रालयका अधिकारीहरू बताउँछन् ।यस्तै, अर्थले बुँदा नम्बर ७५ मा उल्लेख भएको कार्यान्वयन मोडालिटीअनुसार अघि बढ्न अपूर्तिको सहसचिवको सयोजकत्वमा अर्थ मन्त्रालयको प्रतिनिधि, कम्पनी रजिस्टार कार्यालयको प्रतिनिधि र सम्बन्धित संस्थानको प्रतिनिधि रहेको सुझाव कार्यान्वयन समिति गठन निर्देशन दिएको छ । प्रतिवेदनअनुुसार बुँदा नम्बर ७५ को (क) मा उद्योग, वाणिज्य तथा आपूर्ति मन्त्रालयले कम्पनी रजिस्टारको कार्यालयसँग सम्पर्क र समन्वय गरी नेपाल सरकारको नाममा सेयर कायम गर्न नियमसम्मत प्रक्रिया तयार गर्नुपर्ने उल्लेख छ । (ख) मा सोही बमोजिम उक्त कम्पनीको सञ्चालक समितिमा प्रतिनिधित्व गर्ने नेपाल सरकार र नेसनल ट्रेडिङ लिमिटेडको प्रतिनिधिले आगामी सञ्चालक समितिको बैठक र आगामी साधारणसभामा प्रचलित कम्पनी ऐनबमोजिम प्रक्रिया अगाडि बढाउनुपर्ने उल्लेख छ । यस्तै, नुन कोषको हितमा थप प्रतिफल आउने गरी लगानी गर्ने व्यवस्था मिलाउनुपर्ने भनिएको छ । प्रतिवेदनअनुसार तत्कालीन श्री ५ को सरकारको मिति २०३५०५१२ को निर्णयअनुसार सहरी क्षेत्रमा बिक्री हुने नुनमा प्रतिकिलो केजी ५ पैसा उठाउने निर्णय भएको थियो । कर्पोरेसनले आर्थिक वर्ष २०३५३६ देखि २०४६४७ सम्म प्रतिकिलो ५ पैसाका दरले उठाउँदै आएको थियो । कुुल ४ करोड ४ लाख ९७ हजार ६ सय ३९ संकलन भएको थियो । सो रकम २०४६ पश्चात् उठाउन छाडेपनि रकमलाई कर्पाेरेसनले वासलातमा चालु दायित्व तथा व्यवस्था शीर्षकअन्तर्गत देखाउँदै आएकोमा २०५६५७ देखिको वासलातमा सो रकम चालु दायित्व तथा व्यवस्थामा नराखी मुनाफा तथा जगेडा शीर्षकमा राखेर अपचलन गरेको थियो । उक्त रकमलाई चालु दायित्व तथा व्यवस्था शीर्षकमा राख्न भनिएको छ । यस्तै, नेपाल सरकारको तर्फबाट सञ्चालक समितिमा प्रतिनिधित्व गर्नुहुने पदाधिकारीहरूलाई सुझाव कार्यान्वयनको जानकारी दिने र सोअनुसार गर्नगराउन आवश्यक सहयोग गर्नसमेत अनुरोध गर्ने आपूर्तिलाई पठाएको पत्रमा भनिएको छ । लेखाङ्कन नगरी मुनाफा मुनासिब देखिंदैन नेपाल चार्टर्ड एकाउन्डेन्ट संस्थाबाट जारी गरिएको नेपाल वित्तीय प्रतिवेदनमा आर्थिक वर्ष ०७३७४ देखि नेपाल सरकारको स्वामित्वमा रहेका सम्पूर्ण संस्थाहरूले पालना गर्नुपर्ने अवस्था रहेकोमा साल्टले उक्त लेखामानअनुरूप वित्तीय प्रतिवेदन तयार नगरेको प्रतिवेदनमा उल्लेख छ । लेखाङ्कनको क्रममा मुख्य गरी कम्पनीले कर्मचारी दायित्वका लागि नियमानुसार छुट्याउनुपर्ने उपदान, बिदा, औषधोपचार सुविधा आदिसम्बन्धी दायित्वको यथेष्ठ लेखाङ्कन नभएको जनाएको छ । ०७२ को भूकम्पका कारणले कम्पनीका महत्त्वपूर्ण संरचनाहरू क्षतिग्रस्त भएको विवरण उपलब्ध गराएको छ । तर, त्यसबापत नोक्सानी खर्च र खर्च व्यवस्था गरेको छैन, प्रतिवेदनमा भनिएको छ, यसले गर्दा कम्पनीले देखाएको मुनाफा सही प्रतिविम्बित भएको देखिंदैन र पूर्ण लेखाङ्कन नगरी मुनाफा गरेको कुनै पनि वितरण मुनासिब देखिंदैन ।"
सामसङलाई ५० करोड डलर जरिवाना,"काठमाडौं (एजेन्सी) सात वर्षदेखिको आरोपप्रत्यारोपको शृंखला टुंग्याउँदै अमेरिकी एक अदालतले दक्षिण कोरियाली कम्पनी सामसङले अमेरिकी कम्पनी एप्पललाई ५० करोड डलरभन्दा बढी क्षतिपूर्ति तिर्नुपर्ने फैसला सुनाएको छ । सन् २०११ मा सुरु भएको डिजाइन चोरीको आरोप यो फैसलापछि टुंगोमा पुगेको हो । यसअघि अमेरिकी अदालतले सामसङले एप्पललाई एक अर्ब डलर जरिवाना तिर्नुपर्ने फैसला सुनाएपछि सामसङले उक्त निर्णयविरुद्ध पुनरावलोकन गर्ने प्रक्रिया सुरु गरेको थियो । उक्त मुद्दाको पुनरावलोकन गर्दै अमेरिकी अदालतले अहिले ५० करोड ३० लाख डलर जरिवाना मात्रै तिरे पुग्ने फैसला सुनाएको हो । सामसङलाई मुख्यत: आईफोनको तीन डिजाइन चोरी गरेको आरोप छ । तर, विश्लेषकहरूले भने सामसङ यो क्षतिपूर्तिको निर्णयको पुनरावलोकनका लागि पुन: अदालत जान सक्ने टिप्पणी गर्छन् । क्यालिफोर्नियाको अदालतले पुराना प्रमाणहरूको विश्लेषण गर्दै जरिवाना रकमको निक्र्योल गरेको हो ।सामसङले भने आफूले करिब २ करोड ८० लाख डलर मात्रै क्षतिपूर्ति तिरे पुग्ने जिकिर गर्दै आएको छ । एप्पलले भने आफ्नो आइफोन बिक्रीबाट प्राप्त नाफाको आधारमा ठूलो रकम क्षतिपूर्ति पाउनुपर्ने माग गर्दै आएको थियो । सामसङलाई साढे दुई अर्ब डलर क्षतिपूर्ति तिर्नुपर्ने दाबी एप्पलले गरेको थियो । सन् २००७ मा सार्वजनिक भएको आइफोनको होम बटनसहित विभिन्न डिजाइन सामसङले चोरी गरेको आरोप एप्पलको थियो । सन् २०११ मा एप्पलले सामसङविरुद्ध क्षतिपूर्तिको दाबीसहित मुद्दा दायर गरेको थियो ।"
पञ्चकन्याको ट्याङ्क भारत निकासी,"काठमाडौं (कास) पञ्चकन्याले अत्याधुनिक प्रविधि प्रयोग गरी ३०४ फुड ग्रेडको भर्टिकल तथा होरिजेन्टल र ३१६ ग्रेडको स्टेनलेस स्टिल ट्याङ्कहरू भारतमा निकासी गर्न सुरु गरेको छ । यी ट्याङ्कहरू नेपालमा मात्र नभई भारतको पटना, लखनउ, कोलकत्तालगायतका सहरमा समेत निर्यात थालेको जारी विज्ञप्तिमा उल्लेख छ । यसलाई आम उपभोक्ताले अत्यधिक रुचाएको कम्पनीको दाबी छ ।"
गोदामबाट चिनी निकाल्न रोक,"रौतहट चिनी उद्योगले किसानसित उखु खरिद गरेबापतको रकम समयमा भुक्तानी नदिएको गुनासोपछि उद्योग वाणिज्य आपूर्तिमन्त्री मात्रिका यादवले बोलाएर गत चैतको दोस्रो साता तत्काल भुक्तानी दिन निर्देशन दिए । मन्त्रीसँग उद्योगीहरूले तुरुन्त भुक्तानी दिने प्रतिबद्धता जनाए । भुक्तानी पाउने आसमा किसान खुसी भए । अहिले अवस्था जस्ताको त्यस्तै छ । भुक्तानीका लागि मिल धाउनुपर्ने बाध्यता अझै हटेको छैन । उद्योगले चिनी नगदमा बिक्री गर्दै आएको छ । उखु भने उधारोमा खरिद गरी किसानलाई दु:ख दिन बाध्य पारिएको छ । गरुडास्थित श्रीराम सुगर मिल्सले ०७१ देखिकै उखुको रकम समयमा भुक्तानी नदिंदा उखु किसान मारमा परेका छन् । ४ वर्षको अवधिमा मिल्सले झन्डै ५० करोड रुपैयाँ किसानको बाँकी राखेको छ । नगदेबाली भनिए पनि उद्योगीले उधारो प्रमाणित गरिएको उनीहरूको गुनासो छ । बृन्दावन ५ का रामविनय साह उखुको रकम भुक्तानीमै झमेला हुँदै आएको बताउँछन् । उद्योगले उखु उधारोमा किन्छ, उनले भने, चिनी नगदमा बिक्री गर्छ । तर, किसानको पैसा भुक्तानी गर्दैन । मन्त्रीले कारबाही गर्ने भनेपछि उद्योगले समयमा भुक्तानी दिन्छ भन्ने सुनको थिएँ, उनी भन्छन्, अहिले सबै चुप छन् । जिल्लामा चिनी मिल स्थापना हुने भनिएपछि किसान निकै खुसी थिए । मिल उद्घाटनका दिन ठूलो संख्यामा किसानहरू पुगेका थिए । उनीहरूले नगदेबालीलाई संस्थागत गर्ने भनेर उसै बेला उद्यमीसित प्रतिबद्धतासमेत जनाएका थिए । बर्सेनि लगाउँदै आएको अन्यबाली हटाएर उखु लगाउन थाले । जिल्लामा बर्सेनि उखु किसानको संख्या बढ्दै गयो । पछिल्लो ४ वर्षयता चिनी मिलले किसानलाई सताउँदै आएको गुनासो छ । बर्सेनि मिलले भुक्तानीमा झमेला गर्न थालेपछि किसान निराश छन् । उनीहरू भुक्तानी माग्दै उद्योगविरुद्ध आन्दोलन गर्दै आएका छन् । जिल्लाको १४ हजार किसानको उखुको भुक्तानी उद्योगले बाँकी राखेको उल्लेख छ । किसानको झन्डै ५० करोड रुपैयाँभन्दा बढी बाँकी राखेको उखु उत्पादक संघ रौतहटका अध्यक्ष अशोकप्रसाद यादवले बताए । हामीले किसानको समस्याबारे मालिकलाई जानकारी गराउँदै आएका छांै, उनले भने, दिदैन भन्दैनन् । तर, भुक्तानी पनि समयमा गर्दैनन् । आश्वासनमा मात्र दिने गरेको छ । किसानलाई समस्यामा पारेको छ । सम्बन्धितले समस्या नबुझेको भन्दै किसानले उद्योगको गोदामबाट चिनी निकाल्न दिएको छैन । गोदाममा करिब ३० करोड रुपैयाँको चिनी थन्किएको मिल प्रशासनले जनाएको छ । भुक्तानी दिन सुरु गरेपछि गोदामबाट चिनी निकाल्न दिने किसानको अडान छ । मिल्सका उखु प्रबन्धक सियाराम साहले समयमा किसानको रकम भुक्तानी हुन नसकेको स्विकारे । भुक्तानी दिन उद्योग सकारात्मक रहेकाले यसका लागि पहल भइरहेको छ, उनले भने, चाँडै भुक्तानीको प्रक्रिया सुरु गर्छौं । उद्योगले गत माघ ५ गते अन्तिम पटक केही किसानको उखुको रकम भुक्तानी दिइएको थियो । त्यसपछि एक पैसा पनि नदिएको संघका अध्यक्ष यादवले बताए । दिनहुँ आजभोलि भन्दै टार्ने गरेको उनीहरूको आरोप छ ।"
वल्र्डलिंकले ल्यायो नयाँ प्याकेज योजना,"काठमाडौं वल्र्डलिंक कम्युनिकेसन्सले इन्टरनेट खरिद गर्दा नि:शुल्क नेट टीभी पाउने बीस, तीस, पच्चास, वल्र्डकप झक्कास् प्याकेज योजना ल्याएको छ । विश्वकप फुटबललाई लक्षित गरी ल्याएको यस्तो प्याकेज किन्ने फुटबलप्रेमीले १२ महिनासम्म नि:शुल्क नेट टीभी पाउन सक्ने जारी विज्ञप्तिमा छ । नेट टीभीबाट ग्राहकहरूले फुल एचडी च्यानलबाट वल्र्डकप खेल हेरेर आनन्द लिन सक्ने दाबी कम्पनीको छ । वल्र्डलिंकको झक्कास् प्याकेज खरिद गर्दा २०, ३० र ५० एमबीपीएसको द्रुतगतिको अनलिमिटेड इन्टरनेटका साथै ५५ भन्दा बढी एचडी च्यानल र १३५ भन्दा बढी एचडी च्यानल भएको नेट टीभी नि:शुल्क पाउने विज्ञप्तिमा उल्लेख छ ।"
हिमालयको कलेज एक्टिभेसन,"काठमाडौं (कास) हिमालयले नो मोर पिम्पल एक्सपेरिमेन्टस् नामको कलेज एक्टिभेसन सुरु गरेको छ । यस क्रियाकलाप मार्फत कम्पनीले राजधानीका १५ विभिन्न कलेजका विद्यार्थीहरूलाई छाला स्याहार गर्ने तरिकावारे जानकारी गराउने लक्ष्य लिएको जारी विज्ञप्तिमा उल्लेख छ । नेपालका केही अनुभवी सौन्दर्य व्यवसायीसँग सहकार्य गरेर यो एक्टिभेसनले विद्यार्थीहरूमाझ हिमालयका उत्पादन मार्फत त्वचाको सरल क्लिनसिङ, टोनिङ र मोइस्चुराइजिङका उपाय प्रस्तुत गर्ने उद्देश्य लिएको जनाएको छ ।"
स्मार्ट कार्ड बनाउने प्रविधि भित्रियो,"काठमाडौं (कास) मालिका इन्कर्पोरेटले स्मार्ट लाइसेन्स, एटीएमलगायतका डिजिटल स्मार्ट कार्ड उत्पादन गर्ने प्रविधि नेपालमा भित्र्याएको छ । सरकारी तथा निजी क्षेत्रले जारी गर्ने लाइसेन्स तथा विभिन्न किसिमका कार्ड नेपालमै तयारी गर्ने उद्देश्यले उक्त प्रविधि भित्र्याएको कम्पनीले जनाएको छ ।"
सनराइजलाई इस्युवर रेटिङ,काठमाडौं (कास) सनराइज बैंक लिमिटेडलाई केयर रेटिङ नेपाल लिमिटेड द्वारा ए इस्युवर रेटिङ प्रदान गरिएको छ । संस्थाका प्रमुख कार्यकारी अधिकृत साजन गोयलले बैंकका प्रमुख कार्यकारी अधिकृत रत्नराज बज्राचार्यलाई ए रेटिङ प्रदान गरेको पत्र हस्तान्तरण गरेको जारी विज्ञप्तिमा उल्लेख छ । ए रेटिङ भएका वित्तीय संस्थाहरूको वित्तीय दायित्व निर्वाह गर्ने पर्याप्त क्षमता रहेको र यस्ता इस्युवर रेटिङ भएका वित्तीय संस्थामा न्यून जोखिम रहेको मानिन्छ ।
सानिमा र आईएफसीबीच कर्जा सम्झौता,"काठमाडौं (कास) सानिमा बैंकले विश्व बैंकअन्तर्गतको अन्तर्राष्ट्रिय वित्त निगम (आईएफसी) सँग कर्जा सम्बन्धित प्रारम्भिक सम्झौतामा हस्ताक्षर गरेको छ । यसबाट अन्तर्राष्ट्रिय बजारमा पहँुच भई भित्रिने बाह्य पुँजी, स्वदेशमा परिचालन गरी देशको उच्च आर्थिक वृद्धिमा टेवा पुग्ने विश्वास बैंकले लिएको जारी विज्ञप्तिमा छ ।"
एभरेस्टले थप्यो शाखा,"काठमाडौं (कास) एभरेस्ट बैंकले नुवाकोटको दुप्चेश्वर र बट्टारमा शाखा विस्तार गरेको छ । एभरेस्टले हाल ८० वटा शाखा, ७ एक्सटेन्सन काउन्टर, २८ राजस्व संकलन काउन्टर र ११३ एटीएम तथा बृहत् बाह्य सञ्जाल मार्फत सेवाहरू प्रदान गर्दै आएको विज्ञप्तिमा उल्लेख छ ।"
चैतेधानको खेती बर्सेनि घट्दै,"कञ्चनपुर भीमदत्त नगरपालिका १६ वसन्तपुरका पदम थापाले चैतेधान खेती लगाउन थालेको एक दशक पुग्यो । पहिलो वर्ष ५ कठ्ठामा चैतेधान लगाउन सुरु गरेका उनले दुई बिघासम्म पुर्याए । तर केही वर्षयता महाकाली सिंचाइ आयोजनाको नहरमा नियमित पानी नआउने, बीउ र मलको समस्याका कारण उनले चैतेधान खेती घटाउँदै आएका छन् । फेरी पहिलो पटक चैतेधान रोपाइँ गर्दाकै अवस्थामा पुगेका छन् । यस वर्ष त २ कठ्ठामा मात्रै रोपाइँ गरेको छु, थापाले भने, नहरमा पानी नआएर बेर्ना ब्याडमै सुक्यो, धेरै रोपाइँ गर्नै सकिएन । उनका अनुसार फागुन अन्तिम साता राखिएको बीउ चैत तेस्रो सातासम्म रोपिसक्नुपर्छ । २२ देखि २५ दिनभित्र रोप्न नसके बीउ खराब हुँदै जाने र उत्पादन पनि कम हुने गर्छ । विगतका वर्षमा नहरमा नियमित पानी सञ्चालन हुँदा कृषकहरू निकै उत्साहित देखिन्थे । बर्सेनि खेती बढाउँदै लगेका थिए । तर, सरसफाइका नाममा हरेक वर्ष फागुनदेखि वैशाख मध्यसम्मै नहर बन्द हुन थालेपछि खेती हुने क्षेत्रफल घटाउन थालेका हुन् । कहिले बीउ सुक्ने त कहिले रोपेको धान नै सुक्न थाल्याे भीमदत्त नगरपालिका १३ का खेमबहादुर बस्नेतले भने, त्यही भएर चैतेधानमा कृषकको ध्यान कम हुन थालेको छ । बर्सेनि १ बिघामा चैतेधान लगाउने खेमबहादुरले यस वर्ष पानीको अभावमा रोपाइँ गर्न नसकेपछि बीउमा भैंसी चराए । सरकारले कृषिमा आत्मनिर्भर बनाउने उद्देश्यले विभिन्न कार्यक्रमहरू ल्याएको छ । कञ्चनपुरमा पनि प्रधानमन्त्री कृषि आधुनिकीकरण परियोजनाअन्तर्गत धान जोनको कार्यक्रम चलिरहेको छ । भीमदत्त नगरपालिका २ र १९ तथा कृष्णपुर नगरपालिका ५ मा करिब साढे ७ सय बिघामा आधुनिक प्रविधि र उन्नत जातका बीउबीजनको प्रयोग गरी धान खेती भइरहेको छ । तर, उक्त क्षेत्रमा पनि चैतेधान लगाउने कृषकको संख्या निकै कम छ ।धान जोन क्षेत्रमा पनि चैतेधान लगाउने कृषकको संख्या घट्दै गएको छ, कञ्चनपुरका वरिष्ठ कृषि अधिकृत गोकुल बोहराले भने, बीउको अभाव, सिंचाइ र बजारको समस्याका कारण पनि घट्दै गएको हो । उनका अनुसार अहिले यहाँं उपलब्ध धानको बीउ १ सय २० दिनभन्दा बढी समयमा पाक्ने खालको छ । चैतेधानका लागि १ सय दिनभित्र पाक्ने धान जरुरी छ । चैतेधान असार मध्यतिर पाक्छ । त्यतिबेला वर्षातका कारण भित्र्याउन समस्या हुन्छ । ठूलो मात्रामा हुने भएकाले कृषकले सुकाउन पनि सक्दैनन् । नसुकाएर भित्र राख्दा खराब हुन्छ । यस क्षेत्रमा ठूला खालका चिउरा मिल भएमा काँचो धानका लागि विशेषगरी चैतेधानको बजारका लागि खासै समस्या नहुने कृषि प्राविधिकहरू बताउँछन् । जिल्ला कृषि विकास कार्यालय कञ्चनपुरका अनुसार जिल्लाभरिमा करिब अढाई सय हेक्टरमा चैतेधान खेती गरिंदै आएको थियो । सिंचाइ सुविधा भएको भीमदत्त नगरपालिकाको दक्षिणी क्षेत्रसँगै बेदकोट, कृष्णपुर, बेल्डाडी, बेलौरी र पुनर्वास क्षेत्रका कृषकहरू बर्सेनि यसतर्फ आकर्षित हुने क्रम पनि बढ्दै गएको थियो । बेल्डाँडीमा मात्रै ४० हेक्टरमा चैतेधानको रोपाइँ हुने गरेको जिल्ला कृषि विकास कार्यालयको तथ्यांकमा उल्लेख छ । तर दुईतीन वर्षदेखि कृषकहरूको आकर्षण घट्दै गएका कारण यस वर्ष चैतेधान खेती गरिएको क्षेत्रफल निकै घटेको अनुमान गरिएको जिल्ला कृषि विकास कार्यालय कञ्चनपुरका वरिष्ठ कृषि विकास अधिकृत सागर ढकालले बताए । सबैभन्दा बढी भीमदत्त नगरपालिकामा घटेको प्राविधिकहरू बताउँछन् । बर्खेभन्दा चैतमा रोपिएको धानको उत्पादकत्व बढी हुन्छ । बर्खे धानको उत्पादकत्व ३ र चैतेको साढे ३ मेट्रिक टन प्रतिहेक्टर हुने गरेको पाइन्छ ।"
तरकारीको बीउबाट आत्मनिर्भर गाउँ,"पाङराङ (पर्वत) यहाँका किसान तरकारीको बीउबाट मनग्य आम्दानी गर्दै आएका छन् । किसानहरूद्वारा उत्पादित बीउका कारण गाउँ बीउमा आत्मनिर्भर बनेको छ । कृषकले एकै वर्षमा करिब चार करोडको बीउ बिक्रीका लागि जिल्लाबाहिर पठाउन सफल भएका छन् । अगुवा किसानले खोलेको नारायणस्थान बीउ उत्पादक सहकारी मार्फत सामूहिक र एकल गरी विभिन्न तरकारीका बीउ उत्पादन गर्दै आएका पाङराङकर्नासवासीले यो वर्ष काँक्रो, मुला, रायो र गोलभेंडालगायतका बीउ उत्पादन गरेका छन् ।कर्नासका करिब सय घरधुरी किसान परिवार केही वर्षयता हिउँदेबाली छाडेर तरकारीका बीउ उत्पादनमा लागेका छन् । अहिले यहाँको फाँटभरि भक्तपुरे लोकल काँक्राको बीउ निकाल्ने समय सुरु भएको छ । यो सिजनमा मात्रै करिब ६० क्विन्टल काँक्राको बीउ उत्पादन गर्ने लक्ष्य रहेको अगुवा किसान माया पाठकले बताइन् । अहिले सहकारीमा आबद्ध नहुनेहरू धेरैले काँक्रो लगाएका छन्, उनले भनिन्, काँक्राको बीउको माग बढेपछि सबै त्यसैमा लागेका छन् । यो वर्ष काँक्राको बीउ प्रतिकिलो ४ हजारदेखि ४५ सयमा बिक्री गर्ने लक्ष्य किसानहरूको छ । अहिले अरू जिल्लामा बीउ पाइएको छैन, पाठकले भनिन्, कम्तीमा किलोको चार हजार घटीमा बेच्दैनौं । चार हजारमा बिक्री गर्दा काँक्राको बीउबाट मात्रै साढे दुई करोड आम्दानी हुने किसानहरू बताउँछन् । काँक्रोबाहेक गोलभेंडा, रायो र मुलालगायतको बीउ बिक्री गरेर डेढ करोड हाराहारीमा आम्दानी भइसकेको छ । यहाँका किसानले आगामी वर्ष उत्पादन गर्ने बीउको अर्डर यही वर्ष लिन्छन् । बीउ तयार भएपछि कम्पनीका सञ्चालकहरू ढुवानीका साधन लिएर गाउँमै आउँछन् । अर्की महिला कृषक जमुना कुँवरले भनिन्, खाँचो पर्दा बाहिर महँगो ब्याजमा खोज्नु पर्दैन । साहै्र सजिलो भएको छ । चालु वर्ष फलेबास नगरपालिकाले बीउ, मल, विषादी, तरकारीलाई भिटामिन खरिद र अन्य उपकरणका लागि चार लाख सहयोग गरेको कृषि अधिकृत नारायणप्रसाद पौडेलले बताए ।"
अलैंची नीति लागू गर्न माग,"तेह्रथुम (कास) किसान र व्यवसायीले अलैंची विकास बोर्ड गठन गर्न सरकारसँग माग गरेका छन् । अलैंची खेतीमा थुप्रै सम्भावना भए पनि समस्या समेत उत्तिकै देखा परेको भन्दै किसानले समस्या समाधानका लागि छुट्टै स्वायत्त निकाय गठनको माग गरेका हुन् । अलैंची खेतीका समस्या समाधानका लागि सरकारीस्तरबाट अलैंची विकास बोर्ड गठन भए समस्या समाधान हुने किसान र व्यापारीसमेतले आशा गरेका छन् । अलैंची खेतीमा आधुनिक प्रविधिको प्रयोग, रोग कीरा र जनावरको संक्रमण नियन्त्रण, बजार व्यवस्थापन, खेती प्रविधिको अनुसन्धान, स्थिर मूल्य, बाली बिमा तथा बिनाधितो ऋणलगायत व्यवस्थासहित अलैंची विकास बोर्ड गठन गरिनुपर्ने उनीहरूको माग छ । अलैंची खेतीबाट पर्याप्त आम्दानी हुने आशाले धान, मकै फल्ने खेतबारी मासेर अलैंची खेतीमा लागेका किसान पछिल्लो समय अलैंचीको मूल्यमा भारी गिरावट आएपछि निराश छन् । व्यावसायिक अलैंची खेतीमा लागेका किसानका लागि सरकारले पर्याप्त कार्यक्रम ल्याउन नसकेको फेदाप गाउँपालिका२ को लालीगुराँस अलैंची कृषक समूहका सचिव नारायण भट्टराईले आरोप लगाए । एक पटक रोपिसकेपछि लामो समयसम्म उत्पादन दिने भएकाले अलैंची खेती प्रवद्र्धनमा सरकारले ध्यान दिनुपर्ने लालीगुराँस नगरपालिका९ को केप्छाकी नर्सरी उद्योगका सञ्चालक टेकबहादुर केप्छाकीले बताए ।किसानले अलैंची बालीमा बिमाको सुविधा आवश्यक रहेको समेत औंल्याएका छन् । अलैंची खेतीतर्फ युवा पुस्ताको आकर्षण बढाउन सरकारले बिनाधितो ऋणको व्यवस्था गरी लगानीको वातावरण सिर्जना गरिदिनु पर्ने लालीगुराँस नगरपालिका४ फुलेकका किसान योगेन्द्र कार्कीले बताए ।"
किम र मुनबीच आकस्मिक भेट,सोल (बीबीसी) उत्तर र दक्षिण कोरियाली नेताले शनिबार आकस्मिक भेटवार्ता गरेका छन् । दक्षिण कोरियाली सञ्चारमाध्यमका अनुसार उत्तर कोरियाली सर्वोच्च नेता किम जोङउन र दक्षिण कोरियाली राष्ट्रपति मुन जायइनबीच दुई देशको सीमाको गैरसैनिक क्षेत्रमा भेटवार्ता भएको हो । किम र मुनबीच दोस्रोपटक भेटवार्ता भएको हो । यसअघि गत अप्रिलमा उनीहरूबीच भेटवार्ता भएको थियो । दुई नेताबीच अमेरिका र उत्तर कोरियाबीच आगामी महिना हुने भनिएको वार्ताका विषयमा कुराकानी भएको बताइएको छ । अमेरिकी राष्ट्रपति डोनाल्ड ट्रम्पले बिहीबार एकतर्फी रूपमा उत्तर कोरियासँगको वार्ता रद्द गरेको घोषणा गरेका थिए । तर उनले शुक्रबार निर्धारित समयमै वार्ता हुन सक्ने संकेत गरे । दक्षिण कोरियाली राष्ट्रपति मुनको कार्यालयका अनुसार दुई नेताबीच शनिबार दिउँसो ३ देखि ५ बजेको समयमा भेटवार्ता भएको हो । दुवै नेताहरूले उत्तर कोरिया र अमेरिकाबीचको शिखर वार्ताबारे आआफ्नो विचार राखेको अधिकारीले बताए । राष्ट्रपति मुनले वार्ताको थप विवरण भने आइतबार मात्रै सार्वजनिक गर्ने जनाइएको छ । गत अप्रिल २७ मा भएको शिखर बैठकमा किम र मुनबीच सन् १९५३ मा कोरियाली द्वीपमा भएको युद्धबिरामलाई स्थायी शान्तिमा रूपान्तरण गर्न सहमत भएका थिए । बैठकमा उत्तर कोरिया नि:शस्त्रीकरण गर्न सहमत भएको थियो । त्यसका लागि उत्तर कोरियाले पुङ्गेरीस्थित परमाणु परीक्षण केन्द्र ध्वस्त पारिसकेको छ । त्यसको केही घण्टामै ट्रम्पले बिहीबार अथाह आतंक र खुला शत्रुता को कारण देखाउँदै जुन १२ मा सिंगापुरमा हुने भनिएको वार्ता रद्द गरेका थिए ।
बैठक गर्न कुराकानी हुँदै छ : ट्रम्प,"वासिङ्टन (बीबीसी) अमेरिकी राष्ट्रपति डोनाल्ड ट्रम्पले उत्तर कोरियासँग शिखर बैठक गर्नका लागि निकै परिणाममुखी कुराकानी भएको बताएका छन् । ट्रम्पले शनिबार ट्वीटमार्फत अझै पनि जुन १२ मा शिखर बैठक हुन सक्ने सम्भावना रहेको बताए । उनले यदि निर्धारित मितिमा शिखर बैठक हुन नसके केही समयपछि सार्न पनि सकिने जनाए । यसअघि ट्रम्पले बिहीबार अकस्मात् शिखर वार्ता रद्दको घोषणा गरेका थिए । त्यसको जवाफमा उत्तर कोरियाले अमेरिकी राष्ट्रपति ट्रम्पको निर्णय निकै दु:खद भएको जनाएको थियो । उसले अमेरिकासँग वार्ता गर्न जुनसुकै समय तयार रहेको प्रतिक्रिया दिएको थियो । दक्षिण कोरिया, चीन तथा राष्ट्रसंघले शिखर बैठक रद्द गर्ने ट्रम्पको निर्णय निराशाजनक रहेको प्रतिक्रिया दिएका थिए । साथै, विपक्षीहरूले समेत संसद्मा ट्रम्पको चर्को आलोचना गर्दै उत्तर कोरियासँग गम्भीर रूपमा व्यवहार गर्न नसकेको आरोप लगाएका थिए ।"
चीनसँग इतिहासकै राम्रो सम्बन्ध,"सेन्ट पिटर्सबर्ग (सिन्हवा) रुसी राष्ट्रपति भ्लादिमिर पुटिनले रुसचीन सम्बन्ध इतिहासकै सबैभन्दा राम्रो भएको बताएका छन् । सिन्हवा समाचार संस्थाका प्रधान सम्पादक हे पिङसँगको अन्तर्वार्ताका क्रममा पुटिनले भने, दुई देशबीचको रणनीतिक साझेदारीको अवस्था हेर्दा इतिहासकै सबैभन्दा राम्रो छ । उनले दुई देशबीचको सम्बन्धलाई पुन: परिभाषित गर्नु आवश्यक नभएको बताए । पुटिनले भने, पछिल्लो समय रुस र चीन सम्बन्ध नयाँ उचाइमा पुगेको छ । चिनियाँ कम्युनिस्ट पार्टीको १९औं कंग्रेसपछि चीनसँग रुसको सम्बन्ध थप सुमधुर भएको दाबी गरे । उनले भने, रुस र चीनबीच आगामी सम्बन्ध अझ राम्रो बढाउन १९ औं कंग्रेसले उपयुक्त वातावरणको सिर्जना गरेको छ । अन्तर्वार्तामा पुटिनले पछिल्लो समयमा उत्तर कोरियाले शान्तिवार्ताका लागि गरेको अग्रसरताको स्वागत गर्दै यसमा चीनले गरेको सहयोगको पक्षमा आफू पनि रहेको बताए । उनले भने, दुई कोरियाबीच वार्ताको वातावरणका लागि चीनले सकारात्मक भूमिका निर्वाह गरेको छ । यसमा रुसको पनि समर्थन छ । पुटिनले दुई कोरियाबीचको वार्ताले कोरियाली द्वीपमा मात्र नभई विश्वमै शान्ति स्थापनामा ठूलो सहयोग पुग्ने पुटिनले बताए । यद्यपि, उनले उत्तर कोरिया र अमेरिकाबीच हुने भनिएको वार्ताका विषयमा भने कुनै टिप्पणी गरेनन् । अन्तर्वार्तामा पुटिनले चीनसँगको व्यापारिक सम्बन्धबाट आफू पछिल्लो समयमा निकै सन्तुष्ट रहेको बताए । उनले व्यापारिक सम्बन्धले पनि रुस र चीनको सम्बन्धमा थप उचाइ बढाएकामा जोड दिएका छन् ।रुस र चीनको कूटनीतिक र व्यापारिक सम्बन्धमा कुनै पनि समस्या नरहेको भन्दै हालैका वर्षहरूमा व्यापारमा वृद्धि भएको जनाए । रुसको सबैभन्दा ठूलो व्यापारिक साझेदार चीनसँग वार्षिक करिब ८६ अर्ब अमेरिकी डलर बराबरको व्यापार हुने गरेको छ । पुटिनले तेल, ग्यास, आणविक ऊर्जा, प्रविधि, कृषिलगायत क्षेत्रमा दुई देशबीच समन्वय रहेको उल्लेख गरे ।"
जनता रहुन्जेल गीत रहन्छ,"काठमाडौं (कास) गीत किन गाउने ? जनवादी गायक रामेश श्रेष्ठले शुक्रबार दिउँसो पत्रकारहरूलाई उल्टै सोधे । लामो समयपछि एकल गायन प्रस्तुतिमा आउँदै गरेका उनको तर्क थियो, हरेक सिर्जनाको अर्थ हुन्छ । हामीले गाइरहेको गीतको पनि सार्थक अर्थ छैन भने त्यो काम छैन । प्रेमको भुलभुलैया मात्रै गाएर गीतसंगीतले समाजको उत्थान गर्दैन । यही मान्यताका साथ बीसको सुरुवाती दशकमा यिनै गायकसँगै रायन, अरिम, मञ्जुललगायतले राल्फा अभियान चलाएका थिए । यो अभियानको केन्द्रमा थिइन् साहित्यकार पारिजात । गीत गाएर गाउँगाउँ डुल्दै चेतना बाँड्दै हिँडेका रामेशले आफ्नो एकल गायनको तयारी क्रममा पारिजातलाई सम्झिन् । उहाँकै संरक्षकत्व र उत्प्रेरणाका कारणले राल्फा अभियानले सार्थकता पाएको थियो, उनले भने, हामी हरेक महिना उहाँको बैठक कोठामा जान्थ्यौं र घण्टौंसम्म आफ्नो गीत प्रस्तुत गथ्र्यौं । गणतन्त्र दिवसको अवसर पारेर जमलस्थित राष्ट्रिय नाचघरमा यही १९ गते रामेशको एकल साँझ हुँदै छ । फरक र सार्थक सांगीतिक अभियान लिएर पाँच दशक लामो समय बिताएका उनको विभिन्न कालखण्डको सांगीतिक कलेक्सन युगीन आवाज का रूपमा प्रस्तुत हुन लागेको हो । सांस्कृतिक संस्थान र सार्थक जनसंगीत प्रतिष्ठानले गर्न लागेको सांगीतिक साँझको उद्घाटन प्रधानमन्त्री केपी ओलीले गर्ने संस्थानका महाप्रबन्धक राजेश थापाले जनाए । पत्रकार सम्मेलनमा राल्फा अभियानकै अर्का स्रष्टा रायनले पनि पुरानो समय सम्झे । विसं २०१९ मा ओखलढुंगामा रामेशले रायनलाई भेटेका थिए । रामेशले भने मुलुक नयाँ परिस्थितिमा गएपनि गीत संगीतमार्फत सचेतना फैलाइरहनुपर्ने बताए । भने, जनता रहुन्जेलसम्म जनवादी गीत बनिरहन्छन् । जस्तोसुकै सरकार आए पनि जनताको अहित हुने खतरा रहिरहने भएकाले खबरदारीका लागि पनि यस्ता गीत गाइरहनुपर्ने उनले दाबी गरे । पत्रकार सम्मेलनमा रामेशको स्वर र मञ्जुलको शब्द रहेको कोसी छेउ उभेको सिमल र सिद्धिचरण श्रेष्ठको कविता मेरो प्यारो ओखलढुंगा को भिडियो पनि सार्वजनिक गरियो ।"
सबुको मञ्जुषा,"काठमाडौं (कास) सबु सुवेदी उपन्यास मञ्जुषा सहित आएकी छन् । राजधानीमा शनिबार साहित्यकार भुवनहरि सिग्देल, अमर न्यौपाने, फिल्मकर्मी एवं समीक्षक सचिन घिमिरे, प्रदीप भारद्वाजलगायतले उपन्यास सार्वजनिक गरे । पछिल्लो समय साहित्य लेखनमा महिलाहरूको उपस्थिति उत्साहप्रद रहेको उल्लेख गर्दै सिग्देलले सबुले नरम रूपमा अन्तरहृदयसम्म छुने खालको कृति लेखेको दाबी गरे । सबुको भाषाशैली लोभलाग्दो रहेको समेत उनले दाबी गरे । सबुको उपन्यास महिलामैत्री रहेको भारद्वाजले बताए । लोकार्पणपछि लेखिका सुवेदी, आख्यानकार न्यौपाने र सञ्चारकर्मी एवं कथाकार फूलमान वलसँग घिमिरेले अन्तक्र्रिया चलाएका थिए । उपन्यास एक युवतीको छ जना प्रेमीसँगको मायामा केन्द्रित रहेको न्यौपानेले बताए । माया मीठो भ्रम हो । माया मन र प्रेम हृदयबाट हुन्छ, अमरले भने, उपन्यासमा प्रेम नभई मञ्जुषा पात्रको मायासम्बन्धी बढी केन्द्रित छ । उपन्यासका पुरुष पात्रहरू सबै ब्राह्मण समुदायका रहनुबारे घिमिरेको जिज्ञासामा न्यौपानेले भने, लेखक जुन जाति, परम्परा, संस्कृतिमा हुर्किएको छ, नजानिँदो रूपमा आफ्नै जाति, संस्कृति आइरहेको हुन्छ । महिलाले लेख्दैमा नारीवादी नहुने तर्क गर्दै सञ्चारकर्मी वलले उपन्यासको मूल पात्र नारी भए पनि उनको प्रेममा पुरुष मनोविज्ञान हावी भएको दाबी गरे । अहिले पनि नेपाली समाजमा महिलाहरूले आफ्नो प्रेमबारे खुलेर बोल्न नसक्ने अवस्थालाई उपन्यासको विषय बनाएको लेखिका सुवेदीले बताइन् । पुरुषहरू आफूले गरेको बेइमानीमा पनि खुलेर बोल्न सक्छन् तर महिलाहरू आफूले इमानदारपूर्वक गरेको प्रेम पनि खुलेआम भन्न सक्दैनन्, उनले भनिन्, महिलाहरूले प्रेमलाई खुलेआम भन्न सक्ने वातावरण सिर्जना होस् भन्ने ध्येयले उपन्यास लेखेको हुँ ।"
बाह्रखरीको गोठमुनि लाई उत्तम शान्ति,"काठमाडौं (कास) निबन्ध, नियात्रा, संस्मरण, जीवनी, आत्मकथा, समालोचनालगायत विधाको सर्वोत्कृष्ट पुस्तकलाई दिइने उत्तम शान्ति पुरस्कार यस वर्ष साहित्यकार एवं राजनीतिज्ञ दीनानाथ शर्माको बाह्रखरीको गोठमुनि निबन्ध संग्रहलाई प्रदान गरिएको छ । राजधानीमा शनिबार नेपाल प्रज्ञा प्रतिष्ठानका कुलपति गंगाप्रसाद उप्रेतीले शर्मालाई ताम्रपत्रसहित पुरस्कारस्वरूप पचास हजार रुपैयाँ हस्तान्तरण गरे । उत्तम कुँवर स्मारक पुरस्कार गुठी का चार सदस्यीय चयन समितिले शर्माको निबन्ध संग्रह चुनेको गुठीका सदस्यसचिव प्राडा ठाकुर पराजुलीले जनाए । उत्तम कुँवरले स्रष्टा र साहित्य कृतिका लागि २०२३ सालमा मदन पुरस्कार पाएका थिए । त्यतिबेला उनी २७ वर्षका थिए । कुलपति उप्रेतीले कुँवरलाई वरिष्ठ साहित्यिक पत्रकार समेत रहेको बताए । कुँवरले सञ्चालन गरेको रूपरेखा पत्रिकामा आफ्नो पनि पहिलो कविता छापिएको र साहित्यमा अगाडि बढ्न प्रोत्साहन मिलेको उप्रेतीले सम्झे । वरिष्ठ समालोचक डा वासुदेव त्रिपाठीले कुँवरको अनुवादक व्यक्तित्वसमेत रहेको जनाए । तत्कालीन समयमा अमेरिकामा उत्पन्न भएको उच्च चेतनाका लेखहरू आफ्नो पत्रिकामा अनुवाद गरेर छपाउनुहुन्थ्यो, उनले भने, पत्रकारितामार्फत पाश्चात्य वा युरोपेली साहित्य, कलाको जानकारी उहाँले गराउनुहुन्थ्यो । त्यतिबेला यस्तो गर्ने धेरै कम थिए । पुरस्कृत कृतिको समीक्षा गर्दै प्रा गोपीकृष्ण शर्माले दीनानाथका निबन्धमा शुद्ध जीवन दर्शन पाइने दाबी गरे ।"
सहरमा बाल थिएटर फेस्टिभल,"काठमाडौं (कास) अक्षरा अन्तर्राष्ट्रिय थिएटर फेस्टिभलको दोस्रो संस्करण शनिबारबाट राजधानीमा सुरु भएको छ । नाटककार एवं समालोचक प्राडा अभि सुवेदीले फेस्टिभलको उद्घाटन गरे । अक्षरा स्कुलको अभि थिएटरमा भएको फेस्टिभलको पहिलो शो नेपालका तर्फबाट अक्षराकै विद्यार्थीले ब्युटी इज अ विस्ट नाटक प्रस्तुत गरेका थिए । दोस्रो शोअन्तर्गत भने बंगलादेशको अनिसन विक्रोमपुर थिएटरका बालबालिकाले फ्लोर अफ द सोल नाटक मञ्चन गरे । सुवेदीले यस्ता फेस्टिभलले मुलुकमा रंगमञ्च संस्कृति विकास गर्न सघाउने दाबी गरे । नठगी शिक्षा दिने हो भने थिएटर कल्चर हुनै पर्छ, उनले भने, यहाँ भाषण गर्ने थिएटर छन् । गाली गर्ने थिएटर छन्, तर शिक्षाका लागि थिएटर छैनन् । बालबालिकाका लागि थिएटरको कन्सेप्ट ल्याएर स्कुलले उदाहरणीय काम गरेको छ । अक्षराकी प्रिन्सिपल अञ्जु भट्टराईले क्रस कल्चर एक्सचेन्जको अवधारणाअनुसार फेस्टिभल गरिएको बताइन् । रंगमञ्चलाई शिक्षासँग जोडियो भने सिर्जनात्मक सिकाइको अभ्यास हुन सक्छ भन्ने मान्यता आफूहरूमा रहेको पनि उनले जनाइन् । फेस्टिभलका परिकल्पना, निर्देशन रंगकर्मी टंक चौलागाईंले गरेका हुन् । फेस्टिभलले अरू देशको नाटक संस्कृति नियाल्न सहयोग पुग्ने चौलागाईंले दाबी गरे । चार दिन जारी रहने फेस्टिभलमा बंगलादेश, भारत, पाकिस्तान, डेनमार्क, जर्मनी, रसिया, इन्डोनेसिया, श्रीलंका, स्विट्जरल्यान्ड गरी दस देशको सहभागिता छ ।"
बालविवाह रोक्दै चेपाङ किशोरी,"चितवन चेपाङ समुदायमा कम उमेरमै बिहे गर्ने चलन छ । सानो उमेरमा बिहे गर्ने र सन्तान धेरै जन्माउने आफ्नो समुदायको समस्याको अन्त्य गर्न चेपाङ किशोरकिशोरीहरूले अभियान थाल्ने भएका छन् । कम उमेरमै बिहे गर्दा हुने असरका बारेमा चेपाङ समुदायलाई जानकारी दिन बनेको समूह अब गाउँ पस्दै छ ।हामीले बालविवाह रोक्न बिहे भएका केही अभिभावक र बिहे नभएका किशोरीलाई परिचालन गर्ने योजना बनाएका छौं, चेपाङ संघ चितवनका अध्यक्ष लक्ष्मण चेपाङले भने, यसका लागि उनीहरूलाई २ दिनको तालिम पनि दिइसकेका छौं । संघले महिला तथा बालबालिका कार्यालयसँग समन्वय गरेर १८ किशोरकिशोरी तथा १२ विवाहित प्रौढलाई राखेर बालविवाहका बेफाइदाका विषयमा शुक्रबार र शनिबार तालिम दिएको हो ।कक्षा ९ मा पढ्ने इच्छाकामना ७ पीपलटारकी मनीषा चेपाङ र कालिका ९ शक्तिखोरका १० कक्षाका विद्यार्थी सुमन चेपाङले तालिममा सहभागी भएपछि विवाह २० वर्ष कटेपछि मात्र गर्नुपर्ने थाहा पाए । बिहे गर्ने उपयुक्त उमेरबारे पहिला पनि नसुनेको हैन तर कम उमेरमा बिहे गर्दा हुने बेफाइदा तालिममा प्रस्टसँग जानकारी भयो, मनीषाले भनिन् । आफूले सिकेको कुरा समुदायमा भन्नुपर्ने हुन्छ । एउटा समूहमा २५ जना छन् । बालविवाहका बेफाइदाका बारेमा चेपाङ समुदायका युवालाई यसरी प्रशिक्षण दिने कार्यले समुदायलाई केही न केही फाइदा पुर्याउने लक्ष्मणको आशा छ । नेपालमा चेपाङको जनसंख्या ६८ हजार छ । चितवन, धादिङ, मकवानपुर र गोरखा जिल्लाको पहाडी क्षेत्रमा यो समुदायको बाक्लो बसोबास छ । चेपाङ नेपालको अल्पसंख्यक आदिवासी समुदाय हो । चितवनमा मात्रै २८ हजार चेपाङ बसोबास गर्ने लक्ष्मणले बताए । अहिले पनि बिहे गर्ने अत्यधिक जोडीको उमेर १७१८ वर्ष हुने गरेको उनले बताए । नेपाल चेपाङ संघ चितवनका अध्यक्ष लक्ष्मण चेपाङ कम उमेरमा बिहे गर्ने र धेरै बच्चा जन्माउने चलन चेपाङ समुदायमा सामान्य भएको बताउँछन् ।"
बालविवाह रोकियो,"हेटौंडा (कास) मनहरी गाउँपालिका६ प्रतापुरमा असार ७ गते गर्ने भनेर पक्कापक्की गरेको बालविवाह स्थानीय जनप्रतिनिधि र गैरसरकारी संस्थाले रोकेका छन् । प्रतापुरकी १६ वर्षीया बालिका र २७ वर्षीय युवकबीच विवाह गर्न जेठ ६ गते अभिभावकले विवाहको मिति टुंगो लगाएका थिए । सिविन हेल्प लाइन, स्थानीय विद्यालयका शिक्षक र वडाध्यक्षसहितको पहलमा बालविवाह रोकिएको हो । विवाह हुन लागेको खबर सिविन हेल्प लाइन आएपछि बालिका र युवकका अभिभावकलाई राखेर सम्झाइ बुझाइ गरेपछि बालिकाको अभिभावकले २० वर्ष उमेर नपुगी विवाह नगर्ने लिखित प्रतिबद्धता जनाएका थिए । ८ कक्षा उत्तीर्ण गरेर गरिबीका कारण पढाइ छाडेर बालिका घरमा बस्दै आएकी थिइन् । सिविन हेल्प लाइनले बालिकालाई मनहरी८ सिमपानीस्थित महेन्द्र किरण माध्यमिक विद्यालयको कक्षा ९ मा भर्ना गरिदिएको छ । बालिकालाई आवश्यक पर्ने शैक्षिक सामग्री, पुस्तक, विद्यालय पोसाक र झोला उपलब्ध गराएको सिविनकी सम्झना अधिकारीले बताइन् । बालविवाह रोक्न सिविनकी सम्झना अधिकारी, वडाध्यक्ष गोपीराम मोक्तानलगायत पुगेका थिए । मकवानपुरमा विशेषगरी जनजाति समुदायमा बालविवाह हुने गरेको छ ।"
सरकारले सहयोग गरेन,"हेटौंडा (कास) प्रदेशसभा ३ का विषयगत समितिका सभापतिले सरकारले पर्याप्त सहयोग नगर्दा प्रभावकारी काम गर्न नसकेको गुनासो गरेका छन् ।सभामुख सानुकुमार श्रेष्ठले प्रदेशसभा सचिवालयमा आह्वान गरेको बैठकमा सहभागी ५ विषयगत समितिका सभापतिले सरकारले समितिको व्यवस्थापनमा ध्यान नदिएकाले काम गर्न नसकेको आरोप लगाए । समिति भनेको मिनी संसद् हो तर स्रोत र साधन नहुँदा काम गर्न पाएको छैन, उद्योग, पर्यटन तथा वातावरण समितिका सभापति रमा आलेमगरले भनिन्, सरकारले बिजनेस नदिँदा समिति र सभासमेतले प्रभावकारी काम गर्न नसकेको कुरा उठ्यो । सभापतिहरूले समितिमा दक्ष कर्मचारीलगायत कार्यालय व्यवस्थापनसमेत हुन नसक्दा समस्या भएको अर्थ तथा विकास समितिका सभापति सरेश नेपालले जनाए । शनिबारको बैठकमा सभापतिहरूले गाडी, इन्धन सुविधा नहुँदा समितिलाई काम गर्न कठिनाइ भइरहेको भन्दै सरकारका तर्फबाट बेवास्ता भएको आरोप लगाए । सभापति यताउता गइरहनुपर्छ, तर अझै गाडी उपलब्ध गराउन सरकारले चासो दिएको छैन, सभापति आलेमगरले भनिन्, समितिको कार्यालय सञ्चालन गर्न न्यूनतम व्यवस्थापनसमेत नभएकाले कार्यक्रमसमेत गर्न सकेका छैनौं । प्रदेशसभामा चैत १५ मा ५ विषयगत समिति गठन भएका थिए । प्रदेश मामिला, अर्थ तथा विकास, उद्योग, पर्यटन तथा वातावरण, स्वास्थ्य तथा कृषि र सार्वजनिक लेखा समिति गठन भएका थिए । समितिको सचिवका रूपमा अधिकृत तहको कर्मचारी आवश्यक भए पनि अहिले सचिवालयकै कर्मचारीले काम चलाइएको छ । शनिबारको बैठकमा सभापतिहरूले समितिले हालसम्म सम्पादन गरेका कामहरूबारे सभामुखलाई जानकारी गराएका थिए । आर्थिक वर्ष २०७५०७६ का लागि समितिका लागि प्रस्तावित बजेटसमेत अपर्याप्त भएको भन्दै सभापतिहरूले सभामुखको ध्यानाकर्षणसमेत गराएका थिए ।"
गैससको भर नपर्नुस्,"प्रदेश राजधानी हेटांैडा र संघीय राजधानी काठमाडौंको मध्यभागको थाहा नगरपालिकाले अहिले जुन ढंंगले काम गरेको छ त्यसलाई निरन्तरता दिंदै अगाडि बढ्न उनले सुझाव दिए । पौडेलले भने, थाहा नगरपालिकाको जसरी अन्य स्थानीय तहले पनि काम गर्नुपर्छ । नगरले आगामी आर्थिक वर्षको नीति र कार्यक्रमअनुसार बजेट विनियोजन गर्नुपर्ने उनले बताए । कृषि पर्यटन र पूर्वाधार थाहा नगरको आधार भन्ने मूल नारा रहेको नगरपालिकाले कृषि र पर्यटन क्षेत्रको विकासमा ध्यान केन्द्रित गरेको मेयर लवशेर विष्टले बताए । उनले चालु आर्थिक वर्षको वैशाखसम्म ७० प्रतिशत योजना सम्पन्न गरिसकेको जनाए । विगत एक वर्षदेखि बिहान ९ बजेदेखि कार्यालय सञ्चालन गर्दै आएको नगरले एकीकृत सम्पत्ति कर अनलाइनबाट संंंकलन गर्ने गरेको छ । १२ वडामा विभाजित नगरपालिकाले सामाजिक सुरक्षा भत्ता बैंकमार्फत उपलब्ध गराउँदै आएको छ । कार्यक्रममा डातारालाल श्रेष्ठ, इन्जिनियर दीपक विष्टलगायतले नगरपालिकाको पर्यटन गुरुयोजनासम्बन्धी कार्यपत्र प्रस्तुत गरेका थिए । उपमेयर खड्ग गोपालीले कार्यक्रममा ५ वर्षभित्र थाहालाई मुलुकको नमुना नगरपालिका बनाउने योजना रहेको बताए ।"
स्वास्थ्य चौकी धमाधम,"धादिङ (कास) धादिङका विभिन्न ग्रामीण स्थानमा स्वास्थ्य चौकीहरू धमाधम निर्माण हुन थालेका छन् । विकट स्थानमा भूकम्पले क्षतिग्रस्त स्वास्थ्य संस्था निर्माण हुन थालेपछि स्वास्थ्यकर्मी तथा कर्मचारीहरू गाउँमै बस्ने वातावरण तयार भएको छ । स्वास्थ्य चौकीको भवन अभावमा यसअघि विकट बस्तीमा खटिएका स्वास्थ्यकर्मी र कर्मचारी बसेर काम गर्ने अवस्था थिएन । तर जिल्लामा भूकम्पपछि क्षतिग्रस्त स्वास्थ्य चौकी भवन पुनर्निर्माण तथा मर्मतपछि हस्तान्तरण गर्ने होडबाजीसँगै स्वास्थ्यकर्मी पनि चौकीमा भेटिन थालेका हुन् । भूकम्पले जिल्लाका ५३ स्वास्थ्य केन्द्रमध्ये ३३ वटा पूर्णरूपमा क्षतिग्रस्त भएका थिए । त्यसैगरी, १३ वटा आंशिक र ७ वटामा सामान्य क्षति पुगेको थियो । सरकारले क्षतिग्रस्त स्वास्थ्य र शिक्षाका भौतिक संरचनाको मर्मत तथा पुनर्निर्माणमा प्राथमिकता दिएपछि विपद् व्यवस्थापनमा सक्रिय राष्ट्रिय तथा अन्तर्राष्ट्रिय गैरसरकारी संघसंस्था पनि पुनर्निर्माणमा जुटेका हुन् । जिल्लाका क्षतिग्रस्त स्वास्थ्य संस्थामध्ये हिमालयन हेल्थ केयरले जिल्ला अस्पतालसहित ७ स्वास्थ्य संस्थाको पुनर्निर्माण र २ को मर्मत गर्ने जिम्मा लिएको थियो । संस्थाले रुवी भ्यालीका तिप्लिङ, झार्लाङलगायतका ७ स्वास्थ्य संस्था पुनर्निर्माण सकेर हस्तान्तरण गरेको छ । जर्मन सहयोग संस्था जीआईजेडले पनि १६ नयाँ स्वास्थ्य चौकी निर्माण गर्नुका साथै ३ वटा मर्मतपछि जिल्ला स्वास्थ्य कार्यालयलाई हस्तान्तरण गरिसकेको छ । बालबालिकाका क्षेत्रमा कार्यरत संयुक्त राष्ट्रसंघीय बालकोष (युनिसेफ) ले ७, नेपाल रेडक्रस सोसाइटी, चिल्ड्रेन होम, वल्र्ड भिजन एकएकवटा निर्माण गरी हस्तान्तरण गरिसकेका छन् । नेपाल सरकारले जिल्ला स्वास्थ्य कार्यालयमार्फत ३ स्वास्थ्य चौकी निर्माण गरिएको जिल्ला स्वास्थ्य कार्यालयका वरिष्ठ जनस्वास्थ्य प्रशाासक महेश्वर श्रेष्ठले बताए । स्वास्थ्य चौकीको पुनर्निर्माणपछि सेवाग्राही, सुत्केरी, गर्भवतीलगायतलाई सहज भएको छ ।"
ट्रेड युनियन कंग्रेस प्रदेश ३ अध्यक्षमा कार्की,"काठमाडौं (कास) नेपाल ट्रेड युनियन कंग्रेसको प्रदेश ३ को अध्यक्षमा विनोद कार्की निर्वाचित भएका छन् । शुक्रबार राति सम्पन्न अधिवेशनमा कार्कीले २ सय ६६ तथा निकटतम प्रतिद्वन्द्वी गणेश भट्टराईले २ सय ५४ मत ल्याए । उपाध्यक्ष (खुला) मा गोविन्द डंगोल र घनश्याम चापागाईं, उपाध्यक्ष (महिला) मा ईश्वरीदेवी लौडारी, उपाध्यक्ष (सेवा) मा लीलानाथ चौलागाईं, उपाध्यक्ष (उत्पादन) मा वीरेन्द्रबहादुर लामा, उपाध्यक्ष (अनौपचारिक) मा कुमारप्रसाद पौडेल विजयी भएका छन् । त्यसैगरी, सचिवमा राजेश हुमागाईं, सहसचिव (खुला) मा प्रकाश दाहाल, सहसचिव (महिला) मा उर्मिला कार्की, सहसचिव (सेवा) मा तुलसीप्रसाद अधिकारी, सहसचिव (उत्पादन) मा नरेन्द्र मानन्धर, सहसचिव (अनौपचारिक) मा भरतप्रसाद अधिकारी, कोषाध्यक्ष विश्वहरि घिमिरे र सहकोषाध्यक्षमा तारा भण्डारी निर्वाचित भए । सदस्यमा बाबुराम भुसाल, रामकुमार बस्नेत, शोभा भण्डारी, नरेन्द्र विष्ट, सरला पुडासैनी, हरिमाया पोखरेल, मीना तामाङ, ईश्वर गिरी, पुरुषोत्तम पराजुली, माधव पौडेल, उदयबहादुर लामा, प्रभा जोशी र ऋषिराम गिरी चयन भएका छन् ।"
कान्तिपुरकर्मी सम्मानित,मकवानपुर (कास) कान्तिपुर दैनिकका वरिष्ठ उपसम्पादक एवं प्रदेश ३ संयोजक प्रताप विष्टलाई थाहा नगरपालिकाले सम्मान गरेको छ । लामो समयदेखि पछाडि पारिएको समुदायको समाचार लेख्दै आएको भन्दै नगरपालिकाले विष्टलाई सम्मान गरेको हो । मुख्यमन्त्री डोरमणि पौडेल र थाहा नगरपालिकाका मेयर विष्टले नगरका गुरुयोजनासम्बन्धी कार्यक्रममा शनिबार पत्रकार विष्टलाई सम्मानपत्र प्रदान गरेका थिए । कार्यक्रममा थाहा नगरपालिकालाई देशकै नमुना बनाउने गरी काम गर्न गुरुयोजना निर्माण गरिने जानकारी दिइएको थियो ।
कान्तिपुरकर्मी सम्मानित,मकवानपुर (कास) कान्तिपुर दैनिकका वरिष्ठ उपसम्पादक एवं प्रदेश ३ संयोजक प्रताप विष्टलाई थाहा नगरपालिकाले सम्मान गरेको छ । लामो समयदेखि पछाडि पारिएको समुदायको समाचार लेख्दै आएको भन्दै नगरपालिकाले विष्टलाई सम्मान गरेको हो । मुख्यमन्त्री डोरमणि पौडेल र थाहा नगरपालिकाका मेयर विष्टले नगरका गुरुयोजनासम्बन्धी कार्यक्रममा शनिबार पत्रकार विष्टलाई सम्मानपत्र प्रदान गरेका थिए । कार्यक्रममा थाहा नगरपालिकालाई देशकै नमुना बनाउने गरी काम गर्न गुरुयोजना निर्माण गरिने जानकारी दिइएको थियो ।
टेलिफोन टावर निर्माणमा विवाद,"सिन्धुपाल्चोक (कास) बाह्रबिसे नगरपालिकाको रातामाटामा निर्माणाधीन नेपाल टेलिकमको टावरविरुद्ध स्थानीय आक्रोशित बनेका छन् । सार्वजनिक हुँदाहँुदै व्यक्तिगत जमिनमाथि कुनै सूचना नदिई टावर निर्माण भइरहेको भन्दै स्थानीयले नेपाल टेलिकम र नगरपालिका निर्माण तत्काल बन्द गर्न माग गर्दै ज्ञापनपत्रसमेत बुझाएका हुन् । बाह्रबिसे नगरपालिका९ का हरि रायमाझीको जग्गामा ६ महिनाअघि टेलिकमको टावर निर्माण सुरु गरिएको हो । १२ मिटर अग्लो मोबाइल टावर बिनासूचना निर्माण गरिएकाले ३ पटकसम्म डेलिगेसन गएको स्थानीय रामशरण रायमाझीले बताए । हामीले विकासको विरोध गरेको होइन, स्थानीयलाई सुइँको समेत नदिईकन किन बनाइयो ? रायमाझीले आक्रोश पोखे, स्थानीयका लागि बन्न लागेको मोबाइल टावर, एक व्यक्तिको इच्छाअनुसार कसरी बनाउने काम भयो ? स्थानीय बासिन्दाले सूचना पाउने अधिकार सबैलाई भए पनि टावर निर्माणबारे केही थाहा नभएको भन्दै गुनासो गरेका हुन् । टावरको कारणले स्थानीयमा विवाद चर्किंदै गएपछि काम रोक्न लगाएको बाह्रबिसे नगरपालिका प्रमुख निफुन्जो शेर्पाले जनाए । स्थानीयको माग जायज छ, यस्तो एकलौटी कतै काम हुन्छ, शेर्पाले फोनमा भने, निर्माणकार्य रोकेर स्थानीयको मागअनुसार कार्यान्वयन गर्न छलफल बोलाएका छौं । स्थानीयले सामुदायिक जग्गामा टावर राख्न माग गरेकाले हालै सो कामलाई रोकिएको उनले प्रस्टयाए । भूकम्पपछि राजधानीमा राख्न लागिएको टावर कभरेज को लागि बाह्रबिसे नगरको रातमाटामा लगिएको नेपाल टेलिकमका टावर व्यवस्थापक अनन्तमान सिंहले बताए । जग्गादातालाई स्थानीयसँग मिलेर आउन आग्रह गरेका छौं, उनले भने, टावर हामीसँगै थियो अन्यमा चाहिँ खर्च हुने हो । उनका अनुसार टावर बनाउनका लागि ७ लाख बराबर खर्च हुनेछ । जग्गा भाडामा लिएर काम भइरहेको थियो, अब रोक्न लगाइएको छ, उनले भने ।"
मृतकका परिवारलाई सहयोग,दोलखा (कास) साउदी अरबमा करेन्ट लागेर मृत्यु भएका दोगेन्जे शेर्पाका परिवारलाई सहयोग जुटेको छ । गौरीशंकर गाउँपालिकाको सुरीका दोगेन्जेका साथी साउदीमा कार्यरत दीपक शाही ठकुरीलगायतले ५९ हजार सहयोग गरेका हुन् । मृतकका एक श्रीमती र तीन छोराछोरीका लागि एनआरएनले थप ५० हजार पनि सहयोग गरेको छ । गौरीशंकर गाउँपालिकाको ५ नम्बर वडा कार्यालयको रोहबरमा मृतकका परिवारलाई उक्त रकम हस्तान्तरण गरिएको छ । वडाध्यक्ष डिल्लीध्वज बस्नेतले मृतकका परिवारलाई सहयोग जुटेकामा विज्ञप्तिमार्फत धन्यवाद दिएका छन् ।
हटाइयो धरहराका गैरकानुनी पसल,"काठमाडौं धरहरा क्षेत्रमा साइड वाकर्सले गैरकानुनी रूपमा भाडामा दिएका पसल हटाइएको छ । धरहरा क्षेत्रमा ऐतिहासिक, पुरातात्त्विक महत्त्वका सामग्री राख्न पाउने गरी सम्झौता गरे पनि साइड वाकर्सले कपडा पसल, साडी पसल, मम पसललगायत चलाउन भाडामा दिएको थियो । सम्झौताअनुसार भाडामा नदिई आफैंले चलाउनुपर्ने भए पनि सम्झौताविपरीत भाडामा पसल दिएको थियो । राष्ट्रिय पुनर्निर्माण प्राधिकरणले दुई साताभित्र ती संरचना हटाउन भनेको थियो । दुई सातासम्म हटाउने काम नभएपछि शुक्रबार काठमाडौं महानगरपालिकाले २४ घण्टाभित्र पसल हटाउन म्याद दिएको थियो । दिएको म्यादभित्र पनि पसल हटाउन व्यापारी तयार भएका थिएनन् । डोजरले भत्काउन थालेपछि भने पसल धमाधम हटाएका थिए । धरहरा व्यवस्थापनको जिम्मेवारी लिएको साइड वाकर्स प्रालिले काठमाडौं महानगरपालिकलाई बुझाउनुपर्ने राजस्व बुझाएको थिएन । धरहरा भत्किए पनि वरपरका क्षेत्र वाकर्सले भाडामा लगाइरहेको थियो । साइड वाकर्ससँगको सम्झौता भने अझै भंग भएको छैन । २०५५ सालमा केशव स्थापित मेयर हुँदा साइड वाकर्सलाई व्यवस्थापनको जिम्मा दिन पहिलोपल्ट धरहरा दिइएको थियो । मन्त्रिपरिषदको २०५५ कात्तिक १ गतेको मन्त्री परिषदबाट निर्णय गराएर धरहरा ५० वर्षका लागि प्रयोग, उपभोग एवं सञ्चालन गर्ने अधिकार दिएको थियो । त्यही अधिकारबमोजिम महानगरले साइड वाकर्सलाई बीस वर्षका लागि करारमा दिएको थियो । यो करारनामा बदर गर्न माग गर्दै सर्वाेच्च अदालतमा रिट दायर भयो । रिट परेपछि साइड वाकर्सलाई धरहरा दिने प्रक्रिया रोकिएको थियो । २०५८ अदालतले पनि निजी क्षेत्रलाई दिन सकिने भन्ने आदेश दियो । त्यसपछि साइड वाकर्सले तत्कालीन राजा ज्ञानेन्द्रलाई धरहरा सञ्चालन गर्न दिन माग गर्दै २०६१ सालमा बिन्तीपत्र हालेको थियो । त्यही बिन्तीपत्रअनुसार स्थानीय विकास मन्त्रालयले काठमाडौं महानगरपालिकालाई सरकारको स्वीकृत कानुन तथा नीतिअनुसार हुने गरी कारबाही अगाडि बढाउन पत्र पठाएको थियो । २०६९ चैत ५ गते महानगरका तत्कालीन कार्यकारी प्रमुख केदारबहादुर बोगटी र साइड वाकर्स प्रालिका अध्यक्ष सिद्धबहादुर गुरुङबीच हस्ताक्षर भएको थियो । त्यसका साक्षी हनुमानढोका दरबार संग्रहालय विकास समितिकी तत्कालीन प्रमुख सरस्वती सिंह, काठमाडौं महानगरपालिकाका प्रशासन तथा संगठन विभाग प्रमुख साधुराम भट्टराई, साइड वाकर्स ट्ेरडर्सका प्रबन्ध निर्देशक सञ्जीव तुलाधर, हनुमानढोका दरबार संरक्षण कार्यक्रमका कार्यक्रम प्रमुख हरिकुमार श्रेष्ठ साक्षी बसेका थिए । करारनामामा उल्लेख भएका सर्त साइड वाकर्सले पालना गरेको देखिँदैन । करारनामाको दोस्रो पक्षको दायित्व शीर्षकमा साइड वाकर्सले के गर्नुपर्छ भनेर उल्लेख गरिएको छ । सर्वाेच्च अदालतले धरहरालाई देशको पहिचान गराउने टावरका रूपमा प्रचार गर्न संस्कृति, पर्यटन तथा नागरिक उड्डयन मन्त्रालय र काठमाडौं महानगरपालिकालाई २०६७ सालमा निर्देशनात्मक आदेश दिएको थियो । उक्त आदेशमा भनिएको थियो, नेपालको राजधानी काठमाडौंको मुटुमा रहेको धरहरा क्षेत्रमा अवस्थित राष्ट्रिय विभूति भीमसेन थापाको नामसँग जोडिएको धरहरा (भीमसेन स्तम्भ) लाई अझ बढी महत्त्व दिई संसारमा नेपालको पहिचान गराउन संयुक्त राज्य अमेरिकाको स्टाच्यु अफ लिबर्टी, फ्रान्सको आइफिल टावर, भारतको इन्डियागेट, चीनको ग्रेटवाल भैं नेपालको यस धरहराको प्रचारप्रसारलाई महत्त्व दिनू र यसको प्रतीकका रूपमा रहेका सामान उत्पादन गरी प्रचारप्रसारका लागि बिक्रीवितरण गर्नू, गराउनू । अदालतको यही निर्देशनात्मक आदेश कार्यान्वयन गर्ने हिसाबले काम गर्नुपर्ने करारनामा साइड वाकर्सले गर्नुपर्ने दायित्व शीर्षकमा तोकिएको छ । यो करारनामाअनुसार काम भएको छैन । करारनामाको ठ नम्बर बुँदामा कार्यसम्पादन समितिले निर्धारण गरेको पैदल रुटमा सडक पेटी मर्मतसम्भार, बत्ती, सरसफाइ, सीसीटीभी, पर्यटक प्रहरीसहितको सुरक्षा व्यवस्थापन, सुनधरा क्षेत्रमा भीमसेन थापाको सालिकसहित थापाकालीन खुला संग्रहालय तथा पर्यटक सूचना केन्द्रसहितको विश्रामगृहको ड्रइङ डिजाइन, प्रचार सामग्रीसहितको कार्ययोजना तयार गरेपश्चात् कामपाको सहमति लिई एकीकृत टिकट बिक्री गर्न सुरु गर्ने उल्लेख छ । त्यस्तै, व्यवस्थित उद्यान, स्मारिका पसल, फूल पसल, सञ्चार केन्द्र खोल्नुपर्ने करारनामामा उल्लेख छ । तर यहाँ परम्परागत सामग्री नराखी कपडा पसल राखिएका थिए । खुला संग्रहालय बनाउनु तर यी काम भएका थिएनन्, महानगरका उच्च अधिकारी भन्छन्, यी कामै नगरी धरहरा भत्कियो । भत्किएको धरहराको ठुटो त संरक्षण गर्न सक्थे । त्यहीसमेत गरेनन् । कसरी हुन्छ पैसा कमाइसक्ने उद्देश्य मात्रै राखेका थिए ।पहिला पनि सरसफाइबाहेक अरू काम गरेको थिएन, महानगरका एक उच्च अधिकारी भन्छन्, अहिले झन् धरहरै भत्कियो । सम्झौता अवधिभर धरहराको सुरक्षा, रंगरोगन तथा कुनै कारणवश भत्के, चर्केमा सोको पुनिर्निर्माण जिम्मा पनि दोस्रो पक्ष (साइड वाकर्स) कै हुने सम्झौतामा उल्लेख छ । यो सम्झौता कायम रहेकै बेला सरकारले धरहरा पुनर्निर्माणको तयारी गरिरहेको छ । धरहरालगायत सम्पदा निजी क्षेत्रलाई दिनु नहुने स्थानीयवासीले माग गर्दै आएका छन् । हनुमानढोका दरबार क्षेत्र पनि २०६९ चैत ५ मा महानगरले साइड वाकर्सलाई नै दिएको थियो । यसविरुद्ध सर्वाेच्च अदालतमा मुद्दा पर्यो । सरकारका विभिन्न ३५ वटा निकायले साइड वाकर्सलाई हनुमानढोका दरबार क्षेत्र दिने भनेका थिए । ती निकायविरुद्ध सम्पदा संरक्षण संघर्ष समिति सर्वाेच्चमा गएको थियो । २०७० पुस १६ मा सर्वाेच्च अदालतले हनुमानढोका दरबार निजी क्षेत्रलाई दिने निर्णय खारेज गरिदिएको थियो । सम्पदा निजी क्षेत्रलाई दिनु हँुदैन भन्ने नजिर स्थापित भइसकेको छ, सम्पदा बचाउ अभियानका संयोजक गणपतिलाल श्रेष्ठ भन्छन्, अब धरहरा पनि निजीलाई दिने सम्झौता खारेज गर्नुपर्छ ।"
दस लाख सहयोग,"भक्तपुर (कास)मिसेस नेपाल यूके२०१७ समूहले मस्तिष्क पक्षघात भएका बालबालिकाका लागि १० लाख रुपैयाँ सहयोग गरेको छ । मिसेस नेपाल यूके समूहका अमृता गजुरेल, अञ्जु श्रेष्ठलगायतले मस्तिष्क पक्षघात स्वावलम्बन समूहलाई उक्त रकम हस्तान्तरण गरेको हो । मध्यपुर थिमिस्थित अभिभावक स्वावलम्बन समूहद्वारा सञ्चालित मस्तिष्क पक्षघात भएका बालबालिकाका लागि सञ्चालित दिवा कक्षा सञ्चालनको लागि मध्यपुर थिमि नगरपालिकाले एक लाख सहयोग गरेको नगरप्रमुख मदनसुन्दर श्रेष्ठले बताए ।"
करको दायरामा आउन अनुरोध,"ललितपुर (कास) सरकारले जिल्लाका नाम चलेका स्कुल, कलेज, अस्पतालदेखि ठूला सपिङ मल, होटल, सिनेमा हलसम्मले घरजग्गा र बहाल कर नतिरी अटेरी गरेको भन्दै करको दायरामा आउन अनुरोध गरेको छ । ललितपुर महानगरपालिकाले चालु आर्थिक वर्ष सकिन लाग्दा सूचना प्रकाशित गरी करको दायरामा आउन अनुरोध गरेको हो । कर वर्ष २०७४ को उपलक्ष्यमा आव २०७४०७५ भरि नै मालपोत, घरजग्गा तथा व्यवसाय करमा भारी छुटको व्यवस्था पनि गरिएको जानकारी गराइएको छ । करदाताहरूलाई समयभित्र कर बक्यौता चुक्ता गर्नु आउन अनुरोध गरेका छांै, ललितपुर महानगरपालिकाद्वारा जारी सूचनामा भनिएको छ । ललितपुर महानगरपालिकाका प्रवक्ता राजु महर्जनले मालपोत, घरजग्गा तथा व्यवसाय करको जम्मा बक्यौता रकममा १० प्रतिशत छुट गरिएको बताए । समयमै कर चुक्ता गरी मौकाको फाइदा लिन अनुरोध गरेका छौं, उनले भने, विगतका वर्षहरूको बाँकी बक्यौतामा लाग्ने जरिवानामा शतप्रतिशत छुट गरिएको छ ।उनले महानगरवासीको सुविधाका लागि बिहान७ बजेदेखि बेलुकी ७ बजेसम्म मालपोत काउन्टर खुला रहने व्यवस्था गरिएको बताए । ललितपुर महानगरपालिकामा २७ स्कुल, कलेज, अस्पतालदेखि ठूला सपिङ मल, होटल, सिनेमा हलसम्मले घरजग्गा र बहाल कर नतिरी करोडौं राजस्व छली गरेका छन् । महानगरको लेखा परीक्षण प्रतिवेदनअनुसार कर नतिर्ने विद्यालयमा कुमारीपाटीको युनाइटेड, हात्तीवनको लिटल एन्जल्स, सातदोबाटोको काठमाडौं कलेज अफ म्यानेजमेन्ट, जावलाखेलको डीएभी, धापाखेलको जेम्स स्कुल छन् । त्यस्तै पुल्चोकको अल्का, धापाखेलको सुमेरु, लगनखेलको पाटन, कुपन्डोलको सर्भाङ्ग नर्सिङ होम, इमाडोलको किस्ट हस्पिटल पनि कर नतिर्ने सूचीमा छन् । यीबाहेक सातदोबाटोको सेल्सबेरी, पुल्चोकको लबिम मल, सञ्चयकोष, साझा यातायात, कृष्ण गल्लीको पञ्चकन्या गु्रप अफ इन्डस्ट्रिज, झम्सिखेलको बिगमार्ट सुपरमार्केट, ग्वार्कोको गुण सिनेमा हल छन् । पाटनढोका कृष्णगल्लीस्थित भाटभटेनी सुपरमार्केट, सुमेरु, नेसनल क्यान्सर, ग्लोबल अस्पताल, पाटन औद्योगिक क्षेत्रका उद्योग, कलकारखाना पनि कर छलीको सूचीमा छन् ।महानगरपालिकामा लगभग १ लाख घरधुरी छन् । तीमध्ये १०१२ हजार घरले मात्र कर तिरेका छन् । महानगरका अनुसार यी निकायले कर तिरेमा महानगरपालिकाको लक्ष्यअनुरूप एक अर्ब १६ करोड ४४ लाख रुपैयाँ उठाउन सकिन्छ । महानगरपालिका अधिकारीहरूका अनुसार कर नतिरी अटेरी गर्नेलाई महानगरपालिकाले कारबाही दायरामा ल्याउन सकेको छैन ।"
खर्च सकिएपछि बिरामी अलपत्र,"काठमाडौं नर्भिक अस्पतालको बेड नम्बर २४६ मा सुतेका छन् । चार दिनदेखि सलाइन पानीको भरमा सास फेरेका छन् । मुखमा अक्सिजन जोडिएको छ, बोल्दा पनि लर्बराउँछन् । पाँच दिनअघि उनी काठमाडौंको माइतीघर सडकमा मुखभरि फिज निकालिएको अवस्थामा बेवारिसे भेटिएका थिए । माइतीघर नजिकको सेन्टजेभियर कलेजका विद्यार्थी समूहले उनलाई नर्भिक पुर्याएका रहेछन् । उनी हुन्, गोरखाका भरतबहादुर उपरकोटी, उनको मुटुमा गम्भीर समस्या छ, मिर्गौलामा पनि समस्या छ । शरीरमा रगतको अत्यधिक कमीका कारण उनी जीवनमरणको अवस्थामा छन् । अस्पतालको विपन्न (बेवारिसे) बेडमा उनको उपचार भइरहेको छ ।महाराजगन्जस्थित शिक्षण अस्पतालको आईसीयू कक्षमा १९ दिन भर्ना भई उपचार गरेपछि खर्चविहीन हुन पुगेको उनकी श्रीमती शान्ता उपरकोटीले सुनाइन् । उनले भनिन्, औषधि किन्ने पैसा सकिएपछि हामी फेरि गाउँ फर्कियौं, उता गएपछि उहाँलाई झनै च्याप्न थाल्यो । बढ्दो मुटु व्यथाका कारण गाउँमा उनी बोल्न, खानसमेत छाडेछन्, ओछ्यानै परेछन् । शान्ता भन्छिन्, सास फुस्कने बेला भो भनेर धेरै दिन आँगनमा सुनपानी छर्केर राखेको, न सास जान सक्यो, न उठेर हिँड्न सके । शान्ता सोझो स्वभावकी छिन्, निरक्षर र निर्दोष । गाउँका मान्छेले जिल्ला जनस्वास्थ्य कार्यालयबाट विपन्न बिरामीको सिफारिसपत्र बनाउन सघाएपछि दम्पती उपचारका लागि राजधानी आएका रहेछन् । नि:शुल्क उपचार पाउने कागज भए पनि बस्नेखाने खर्च नहुँदा सडकमै सुतेछन् । बिरामी उपरकोटी भन्छन्, म यो अस्पताल आइपुगेँ, कसले ल्यायो मलाई होस छैन । दुई पिन्ट रगत हालेपछि उनी होसमा आएको उनको उपचारमा संलग्न डा जेपी जैसवालले बताए । उपचार पाए पनि औषधि किन्न उनीहरूसँग खर्च छैन, खाना खानेसमेत खर्च नहुँदा अलपत्र छन् । शान्ता भन्छिन्, गाउँ पुगेर ऋण खोजूँ भने यहाँ कुरुवा कोही छैन, उहाँलाई उठाउनेदेखि, दिसापिसाब सबै मैले गराइदिनुपर्छ ।बिरामी उपरकोटीलाई आफ्नो रोगी अवस्थाभन्दा पनि घरमा गाईवस्तुको चिन्ता बढी छ । ढोकासमेत नभएको खुलै घरबाट अन्नपात चोरी हुने पीर छ । उनी भन्छन्, घरमा गाईवस्तुलाई घाँसकुँडो दिने कोही छैन, मरिसके होलान् । उपचार नगरी घर जाने जिद्दी श्रीमान्ले गरेका कारण शान्ता दिक्क भइसकिन्, घर जाने खर्च कसरी खोज्ने भन्ने पिरलोले उनी आफैं बिरामीजस्ती भएकी छन् । भन्छिन्, उहाँले मलाई कान्छी बनाएर भित्र्याएपछि छोराछोरी कोही बोल्दैनन्, हामी मरे पनि उनीहरूलाई वास्ता छैन । सरकारले गरिब र बेवारिसे बिरामीका लागि निजी अस्पतालमा नि:शुल्क उपचार गर्ने निर्देशिका जारी गरेको छ । बिरामी आफैं यस सेवाबारे जानकार नहुँदा उपरकोटीजस्तै अलपत्र पर्ने गरेका छन् । स्वास्थ्य संस्था स्थापना तथा स्तरोन्नति मापदण्डसम्बन्धी निर्देशिका २०७० अनुसार विपन्न नागरिकले निजी अस्पतालबाट चिकित्सक परामर्शदेखि ल्याब, रेडियोलोजी, नर्सिङ सेवा पाउने व्यवस्था छ । यसका लागि बिरामीले नगरपालिका जिल्ला जनस्वास्थ्य कार्यालय वा स्वास्थ्य मन्त्रालयबाट सिफारिसपत्र ल्याएर उपचार गर्ने अस्पतालमा बुझाए नि:शुल्क सेवा पाइन्छ । यसका लागि प्रत्येक निजी अस्पतालले कुल बेड संख्याको १० प्रतिशत छुट्याउनुपर्ने हुन्छ ।मन्त्रालयद्वारा सिफारिसपत्रका शल्यक्रियासहितको उपचार पूर्ण नि:शुल्क गर्नुपर्ने भनेको छ । निजी अस्पतालबाट विपन्न बिरामीले शल्यक्रियामा भने नि:शुल्क सेवा पाएका छैनन् । नर्भिकमा भर्नारत उपरकोटीको पनि शल्यक्रिया गर्नुपर्ने भए नगरिदिने अस्पताल प्रशासनले जनाएको छ ।"
सार्वजनिक सवारीको माग,"भक्तपुर सूर्यविनायक नगरपालिका८ आशापुरी नैचालका अमित तामाङ व्यावसायिक तरकारी खेती गर्छन् । गाउँघरमै बसेर व्यवसाय अपनाए पनि उनलाई तरकारी बजारसम्म पुर्याउन भने महाभारत नै पर्छ । ढुवानी सेवा नहुँदा आफूले उब्जाएको तरकारी बजारसम्म पुर्याउन कठिन छ, उनले भने, तरकारीको भारी बोकेर बजारसम्म पुग्न कम्तीमा ३ घण्टा लाग्छ, कहिलेकाहीं दूध बोक्ने गाडीमा तरकारी पुर्याउने गरेको छु ।अमितजस्तै वर्षौंदेखि खेती किसानी गर्दै आएकी सुन्तली दिनहुँ हरियो तरकारी बेच्न ३ घण्टा पैदल हिंडेर सूर्यविनायक चोक पुग्छिन् । तरकारी बेचिसकेर फर्किंदा दिनै बित्ने गरेको नैचालका कृषकहरूको गुनासो छ । काभ्रे र भक्तपुरको सिमानास्थल नैचाल आशापुरी महादेव मन्दिर क्षेत्रका बासिदा बस चढ्न ३ घण्टा पैदल हिंडेरै सूर्यविनायक आउने गरेको उनले बताइन् । सूर्यविनायक, घ्याम्पेडाँडा, पाटी भञ्ज्याङ, साहु नैचाल, आशापुरी क्षेत्रमा सार्वजनिक बसको व्यवस्था नहुँदा व्यवसाय ढुवानीमा समेत कठिनाइ भएको उनको गुनासो छ । त्यही स्थानकी सुनिता तामाङ दिनहुँ बिहान ७ बजे एक भारी साग, लसुन, मुलालगायत हरियो तरकारी बोकेर सूर्यविनायक चोकको तरकारी बजार आइपुग्छिन् । बिहान चारै बजे तरकारीको भारी बोकेर बाटो लागेकी सुनिता ३ घण्टा पैदल हिँडेपछि मात्र सूर्यविनायक आइपुग्छिन् । मुलुकमा संघीयता लागू भएको पनि निकै समय बितिसक्यो । सिहंदरबारको अधिकार गाउँघरमै आइपुगेको छ तर यहाँका बासिन्दाले साबिक सिपाडोल गाविस हुँदाको सुविधामा केही थप भएको महसुस गर्न सकेका छैनन् । यस भेगका स्थानीय बासिन्दालाई वडा कार्यालयसम्म पुग्न कम्तीमा ३ घण्टा पैदल हिँड्नुपर्छ । एउटा नक्सापासको सिफारिस लिन दिनै माया मार्नुपर्ने हुन्छ, स्थानीय आशुतोष तामाङले भने । भक्तपुर र काभ्रेको सिमानामा पर्ने रानीकोटगढी, काभ्रेको र्याले, बेवर, बाबियोडाँडा, कुसादेवीलगायतका कृषक ३ देखि ५ घण्टा पैदल हिँडेपछि मात्र गन्तव्यमा पुग्छन् । यस भेगका बालबालिकाले २ देखि ३ घण्टा पैदल हिंडेर विद्यालय जाने गरेका छन् । यदि परिवारका कोही सदस्य बिरामी भैहाले कसरी अस्पताल पुर्याउने भन्ने चिन्ताले सताइरहने स्थानीय फूलमाया तामाङ बताउँछिन् । सन्चो हुँदा त जति समय लगाएर गन्तव्य पुग्दा पनि भयो, उनले भनिन्, बिरामी पर्यो भने आपत् आइलाग्छ, यो ठाउँमा एम्बुलेन्ससमेत आउन मान्दैन । एम्बुलेन्सको विकल्पमा धेरैले ट्याक्सीलाई रोजे पनि ट्याक्सी भाडा धेरै महँगो लिने उनको गुनासो छ । नयाँ नगरका बासिन्दालाई सार्वजनिक बस चढ्न घण्टौं पैदल हिँड्नुपर्ने बाध्यता छ । सार्वजानिक बस चल्दैन, बस चढ्नकै लागि ३ घण्टा हिंड्नुपर्छ, स्थानीय एवं सूर्यविनायक नगरपालिका वडा नम्बर ८ का वडा सदस्य अजय तामाङले भने, नजिक स्वास्थ्यचौकी छैन, जंगलको बाटो हुँदै पलाँसे पुग्नुपर्छ । हाम्रो गाउँमा न स्वास्थ्यचौकी न कुनै मेडिकल नै छ, तत्कालै अस्पताल जानुपरे स्ट्ेरचरमा हालेर कुदाउनुपर्छ, उनले गुनासो गरे । गतिलो सडकको पहुँच नहुँदा यस भेगका बासिन्दाले सास्ती खेप्तुपरेको उनले बताए । तरकारी बजार, स्वास्थ्यचौकी, सामुदायिक विद्यालय, संस्थागत विद्यालय, अस्पताल जहाँ जानुपरे पनि दुईदेखि पाँच घण्टा हिँड्नैपर्ने बाध्यता भएको स्थानीय बासिन्दाको गुनासो छ । यस भेगका कृषकहरूमा व्यापारको थोरै चेतना बढे पनि यातायातको सुविधा पुग्न नसक्दा थप चुनौती थपिएको छ । मौसमअनुसारको हरियो तरकारी (काउली, बन्दा, सिमी, फर्सी, फर्सीको मुन्टा, रातोतोरीको साग, भिन्डी, गोलभेंडा) लगायत तरकारी बोकेर कृषकहरू बिहानै जंगलको बाटो लाग्छन् ।"
कर्णालीमा आर्मी च्याम्पियन,उत्कृष्ट खेलाडी बनेका रूपन्देहीका सन्दीप सुनार ट्रफीसाथ ।
एरिकालाई स्वर्ण,५५ केजीको फाइनलमा एपीएफ ए टिमका सुजन श्रेष्ठले बी टिमका विजय श्रेष्ठलाई हराएर स्वर्ण जिते । बंगलादेशका मोहम्मद मामुन र भारतका मदनले कांस्य जिते ।
आर्यन र सलोनी विजेता,"काठमाडौं (कास) आर्यन गिरी र सलोनी तामाङ (दुवै तस्बिरमा) शनिबार प्रथम आईएमईजेटीआई ग्रान्ड जुनियर ओपन टेनिसको यू१४ सिंगल्समा च्याम्पियन भएका छन् । ब्वाइज फाइनलमा आर्यनले चिराग तिमल्सिनालाई ६०, ६० ले र गल्र्सतर्फ सलोनीले रायना शाहलाई ६२, ६० को सेटमा हराए । यू८ ब्वाइजमा नुवेन लिम्बू र गल्र्समा शिभाली गुरुङ, यू९ ब्वाइजमा निशाद जोशी र गल्र्समा समृद्धि महर्जन, यू१० ब्वाइजमा आयुशमान हजुर घले र गल्र्समा सुनिरा थापा तथा यू१२ ब्वाइजमा आरभसम्राट हाडा र गल्र्समा अजा रेग्मीले उपाधि जितेका थिए ।"
उत्कृष्टमा स्माइल र सुमिना,"काठमाडौं (कास) छैटौं राष्ट्रिय जितकुन्डो प्रतियोगिताको पुरुषमा स्माइल लामा र महिलामा सुमिना दनुवार शनिबार उत्कृष्ट खेलाडी भएका छन् । दुवै प्रदेश ३ का हुन् ।एकदिने प्रतियोगितामा १२ तौलसमूहमा प्रतिस्पर्धा हुँदा प्रदेश ३ कै वर्चस्व रह्यो । प्रदेश ३ ले १० स्वर्ण जित्यो । २ स्वर्ण प्रदेश ७ ले जितेको हो । पुरुषमा सुसन माझी, रोशन राई, अंकित घिमिरे, सुमन थापामगर, विक्रम थापामगर, अर्जुन भट्ट, नीरन खत्री, स्माइल लामा र मार्कोले आफ्नो तौलमा स्वर्ण जिते । महिलामा जमुना दनुवार, पुनम परियार र उर्मिला दनुवार आफ्नो तौलमा विजेता भए ।"
क्रिकेट कप्तानहरू एकैथलोमा सम्मानित,"काठमाडौं (कास) प्रमोदराजसावित्री पाण्डे स्मृति प्रतिष्ठानबाट शनिबार नेपाली राष्ट्रिय क्रिकेट टोलीका सबै कप्तान एकैथलोमा सम्मानित भएका छन् । वर्तमान कप्तान पारस खड्कालाई प्रमोदपुरुषोत्तम पाण्डे स्मृति सम्मान प्रदान गरिएको थियो । पूर्वकप्तानहरू विनोद दास, परेश लोहनी, राजु खड्का, पवन अग्रवाल, लेखबहादुर क्षेत्री र उत्तम कर्माचार्यलाई प्रमोदराजसावित्री स्मृति सम्मान प्रदान गरियो । सम्भवत: क्रिकेट कप्तानहरू पहिलोपल्ट एकै थलोमा सम्मानित भएका हुन् ।सोही अवसरमा प्रमोदपुरुषोत्तम स्मृति खेल पत्रकारिता पुरस्कार कान्तिपुरकर्मी विनोद पाण्डे र प्रमोदराजसावित्री स्मृति साहित्य पुरस्कार प्राज्ञ विवश पोखरेललाई प्रदान गरिएको थियो । दुवै विधाको पुरस्कार राशि १५ हजार रुपैयाँ रहेको थियो । नेपाल प्रज्ञा प्रतिष्ठानका उपकुलपति सरुभक्त, नेपाल क्रिकेट संघका पूर्वअध्यक्ष विनयराज पाण्डे र प्रतिष्ठानका अध्यक्ष मनीषराज पाण्डेले सम्मानित व्यक्तित्वलाई दोसल्ला, ताम्रपत्रबाट सम्मानित गरेका थिए । नेपाल एयरलाइन्सका पूर्व क्याप्टेन प्रमोदराजको २०७० सालमा क्यान्सरबाट निधन भएको थियो । उनका छोरीज्वाईं उपासना र मनीषराजले प्रतिष्ठान स्थापना गरेका थिए । मनीषराज आफैं पनि क्रिकेट खेलाडी हुन् । नेपालले सन् १९९६ मा एसीसी ट्रफीबाट अन्तर्राष्ट्रिय क्रिकेट सुरु गर्दाका सदस्य मनीषराज पहिलो अन्तर्राष्ट्रिय म्यान अफ द म्याच पाउने नेपाली क्रिकेट हुन् । प्रतिष्ठानले विभिन्न क्षेत्रका व्यक्तित्वलाई गत वर्षबाट यो सम्मान दिन थालेको हो ।"
लालबन्दी गोल्डकप अन्तिम साता,"सर्लाही दस ए डिभिजन टोलीको सहभागितामा जेठ २४ देखि लालबन्दी गोल्डकप फुटबल प्रतियोगिता हुने भएको छ । लालबन्दी नगरपालिका र जिल्ला फुटबल संघ सर्लाहीको आयोजनामा प्रदेशकै ठूलो पुरस्कार राशिको प्रतियोगिता हुन लागेको हो । स्पर्धा असार २ सम्म चल्ने संघका महासचिव उज्वल कार्कीले बताए ।लालबन्दी नगरपालिका६ मा रहेको मैदानमा हुने प्रतियोगितामा जिल्लाको एकसहित १० टोलीले भाग लिने छन् । तयारीबारे जानकारी दिन शनिबार लालबन्दीमा आयोजित पत्रकार सम्मेलन थ्रीस्टार, मनाङ मस्र्याङदी, नेपाल पुलिस, एपीएफ, संकटा क्लब, झापा ११, सहारा क्लब, रूपन्देही ११, दार्जिलिङ ११ र आयोजक जिल्लाको एक टोलीको सहभागिता रहने जनाइएको छ । विजेताले ७ लाख र उपविजेतले ३ लाख ५० हजार रुपैयाँ नगद पुरस्कार पाउने कार्कीले बताए । सम्भवत: यो प्रदेशमै सबैभन्दा बढी पुरस्कार भएको प्रतियोगिता हो, उनले भने, हामीले प्रदेशमा हुने अन्य खेलको पुरस्कार राशि बुझ्दा यो नै बढी छ ।उदीयमान खेलाडीलाई मोटरसाइकल र उत्कृष्ट खेलाडीलाई नगद पुरस्कार व्यवस्था गरिएको जनाइएको छ । आयोजक लालबन्दी नगरपालिकाका मेयर मानवहादुर खड्काले प्रतियोगितालाई सफल पार्न सबैको आआफ्नो ठाउँबाट सहयोग गर्नुपर्ने बताए ।"
प्रधानमन्त्री कप क्रिकेट आजदेखि,काठमाडौं (कास) राष्ट्रिय खेलकुद परिषद्को आयोजनामा आइतबार दोस्रो प्रधानमन्त्री कप वानडे क्रिकेट प्रतियोगिता सुरु हुँदै छ । सातै प्रदेशसहित तीन विभागीय टोली भाग लिने लिने प्रतियोगिताको तयारी पूरा भएको व्यवस्थापनको जिम्मा पाएको नेपालयले जनाएको छ ।परिषद्का सदस्यसचिव केशबकुमार विष्टले प्रादेशिक संरचनामा पहिलोपल्ट हुन लागेको प्रतियोगिताले ऐतिहासिक महत्त्व राख्ने जनाएका छन् । आइतबार कीर्तिपुरस्थित त्रिवि मैदानमा एपीएफ र प्रदेश नम्बर ४ सँग उद्घाटन खेलमा प्रतिस्पर्धा गर्नेछ । आइतबारै मुलपानी मैदानमा प्रदेश नम्बर ६ (कर्णाली) र प्रदेश नम्बर ७ बीच प्रतिस्पर्धा हुनेछ । विजेताले २० लाख र उपविजेताले १० लाख रुपैयाँ पुरस्कार जित्नेछन् ।
नेपाली टोली च्याम्पियन,काठमाडौं (कास) नेपाली टोलीले ११ औं एनएसकेए अन्तर्राष्ट्रिय कराँते प्रतियोगिताको ३९ स्वर्णसहित टिम च्याम्पियनको ट्रफी उचालेको छ । नेपाल सोतोकान कराते संघ (एनएसकेए) द्वारा आयोजित प्रतियोगितामा जेकेए भारत दोस्रो र सोतोकान कराते डो भारत तेस्रो भए । राखेप कभर्डहलमा सम्पन्न प्रतियोगिताको पुरुषतर्फ नेपालका प्रदीप राई र महिलातर्फ सुजना तामाङ उत्कृष्ट खेलाडी घोषित भए ।
कक्षपति मुवाँथाई निर्देशकमा,काठमाडौं (कास) नेपाल मुवाँथाई संघका अध्यक्ष गणेशलाल कक्षपति दक्षिण एसियाली मुवाँथाई फेडेरेसनको निर्देशक तथा संयोजकमा चुनिएका छन् । विश्व मुवाँथाई फेडेरेसनको ग्रिसमा सम्पन्न बैठकले कक्षपतिलाई उक्त जिम्मेवारी दिएको जनाइएको छ । उनले दक्षिण एसियाली क्षेत्रमा मुवाँथाईको विकास र विस्तारका साथै यस क्षेत्रमा विभिन्न प्रतियोगिता आयोजना गर्नुपर्नेछ ।
नेपाल बुझ्दै चिनियाँ विद्यार्थी,"बेइजिङ  नियाँहरू नेपाललाई निपोउर भन्छन् । अधिकांश चिनियाँलाई नेपाल भन्ने देश पनि छ भन्ने थाहै छैन । चिनियाँ भाषामा नेपाललाई निपोउर भनिने भएकाले नेपाल शब्द धेरैले सुन्ने मौका नै पाउँदैनन् । चिनियाँ स्कुलमा अंग्रेजीको त्यति धेरै पढाइ नहुने भएकाले पनि उनीहरूलाई विदेशका कुरा कमै मात्र थाहा हुन्छ । नेपाल दुई ठूला छिमेकी चीन र भारतको बीचमा छ । नेपालको उत्तरपट्टि १४ सय किलोमिटरभन्दा बढी सीमा चीनको स्वायत्त प्रदेश तिब्बतसँग जोडिन्छ । आकारमा नेपालभन्दा चीन कैयौँ गुणा ठूलो छ । चीन विश्वकै सबैभन्दा धेरै जनसंख्या भएको मुलुक पनि हो । धेरैजसो नेपाली विद्यार्थीलाई चीनबारेका यस्ता जानकारी हुन्छ । तर छिमेकी मुलुक भए पनि चीनका विद्यार्थीलाई नेपालबारे खासै जानकारी छैन । केही वर्षअघिसम्म चिनियाँ विद्यालयका पाठ्यपुस्तकमा भगवान् बुद्ध भारतमा जन्मिएका थिए भन्ने लेखिएको थियो । तर अब यसमा सुधार हुन थालेको छ । चीनमा आफ्ना छिमेकी मुलुकबारे चासो बढ्न थालेसँगै नेपालबारेका जानकारी चिनियाँ भाषामा समेत प्रकाशित हुन थालेको छ । चिनियाँ सञ्चारमाध्यममा नेपालबारेका सामग्री आउन थालेका छन् । केही समयअगाडि बेइजिङस्थित ५५ नम्बर मिडिल स्कुलले आफ्ना विद्यार्थीलाई नेपालबारे जानकारी दिन यहाँको नेपाली दूतावासलाई अनुरोध गर्यो । स्कुलले विद्यार्थीलाई दूतावासको प्रत्यक्ष अवलोकन गराउने अनुमति पनि मागेको थियो । दूतावासले अनुमति दिएपछि उनीहरू गत वैशाख १२ गते नेपाली दूतावासको अवलोकन गर्न पुगेका थिए । चीनमा कक्षा ७ देखि ९ सम्मलाई मध्यम तहको विद्यालय भनिन्छ । चिनियाँ मध्यम तहमा अध्ययनरत ३३ विद्यार्थी र ४ शिक्षकशिक्षिकालाई लगभग ३ घण्टा नेपालबारे जानकारी दिइएको बेइजिङस्थित नेपाली दूतावासका मिनिस्टर सुशील लम्सालले बताए ।उनका अनुसार चिनियाँ विद्यार्थीले नेपालको भौगोलिक, प्राकृतिक, सांस्कृतिक विषयहरूबारे जिज्ञासा राखेका थिए । उनीहरूलाई दूतावासले श्रव्यदृश्य (भिडियो) सामग्रीमार्फत नेपालको प्राकृतिक सौन्दर्यलगायत विभिन्न पक्षको जानकारी दिएको थियो । नेपालका हिमशृंखला, रमणीय पोखरा, चितवनमा हात्ती शयर, लुम्बिनीको आकर्षण अनि काठमाडौं उपत्यकाका विविध सांस्कृतिक सम्पदा आदि कुराले चिनियाँ विद्यार्थीको ध्यान तानेको थियो । उनीहरू आफ्ना नोट कपीमा नेपालबारे विविध जानकारी टिपोट गरिरहेका थिए । चिनियाँ विद्यार्थीले जीवित देवी भनेर पुजिने नेपालकी कुमारीबारे पनि जिज्ञासा राखेका थिए । कुमारी पुज्ने परम्परा, छनोट प्रक्रिया र सांस्कृतिक महत्त्व आदिबारे जान्न चाहेका थिए । नेवारी समुदायको बेल विवाहप्रति पनि उनीहरू उत्सुक थिए । नेपाली दूतावास प्रांगणमा राखिएको बुद्धको मूर्ति, फहराइरहेको नेपाली झन्डा, नेपालको संस्कृति झल्किने आँखीझयाल लगायतलाई पनि चिनियाँ विद्यार्थीले नजिकबाट अवलोकन गर्ने अवसर पाए । नेपालबारे पहिलोपटक यति धेरै जानकारी पाउँदा चिनियाँ विद्यार्थीसँगै आएका शिक्षकशिक्षिका पनि खुसी भए । विद्यार्थीले नेपालको झन्डालाई पनि निकै चासो मानेर हेरेका थिए । उनीहरू आपसमा खासखुस पनि गर्दै थिए । शिक्षिका भन्दै थिइन्, झन्डामा त्रिकोण र चन्द्रसूर्य देखेर उनीहरू अनौठो मानिरहेका छन् ।"
"छोरी, अब स्कुल जाऊ","छोरी, तिमी अहिले दुई वर्ष ६ महिनाकी भयौ । मैले भर्खर मात्रै तिमीलाई स्कुल पठाउन थालेँ । तिमीलाई यति कलिलो उमेरमै स्कुल पठाएर कतै मैले गल्ती त गरिनँ ? मलाई थाहा छ, तिम्रो यो उमेर आमाबाबासँग घरमा रमाउने बेला हो । तर मैले वरिपरि दायाँबायाँका मानिसका कुरा सुनेर तिमीलाई स्कुल पठाउन थालेँ । सुरुसुरुमा तिमी भन्थ्यौ, मामु म स्कुल जाँदिनँ । माम खाएर हजुरकै काखमा नुनु गर्छु । तर मैले तिमीलाई फकाईफुल्याई स्कुल पठाएँ । तिमी स्कुल जान थालेको अब त एक महिना पूरा भइसकेको छ । सुरुका दुई दिन तिमी स्कुल पुगेपछि मामु पनि स्कुलमै बस्ने भनेर धेरै रोयौ । मलाई छोड्नै मानिनौ । मैले तिमीलाई जबरजस्ती स्कुलमा छाडेर आएँ । त्यसपछि त जानै पर्ने रहेछ भन्ने बुझेर होला तिमी नरोईकन स्कुल जान तयार हुन्छयौ । छिट्टै लिन आइस्यो है भन्दै बाई बाई गरेर जान्छयौ । तिमीले नरोईकन बाई बाई गरेको दिन म मनमनै यति धेरै रोएँ, भनिसाध्यै छैन । अब तिमी मामुलाई छाड्न बाध्य भयौ भन्ने सम्झीसम्झी रुन मन लागिरहयो । मलाई थाहा छ, तिम्रो यो उमेर स्कुल जाने हुँदै होइन । तर के गर्ने ? अब मैले पनि केही गर्नुपर्छ । घरमा तिम्रो बाबा, म र तिमी मात्रै हौँ । घरमा तिमीलाई छाडेर म काममा जान मिल्ने वातावरण छैन । तिमी डेढ वर्षकी हुँदादेखि नै मलाई कामका प्रस्तावहरू आएका थिए । तिम्रै लागि ती प्रस्ताव अस्वीकार गरेकी हँु । साँच्चि, छोरी तिमी छयौ र म छु जस्तो लाग्छ । तिम्रै लागि मैलै तिमी जन्मनुभन्दा चार दिन अघिदेखि गरिरहेको काम छाडेकी थिएँ । दुई वर्ष ६ महिना भयो, तिमीसँगै घरमा बसेकी । अरूले त भने । तिमी ६ महिनाको हुँदादेखि नै जागिर खाऊ । घरमा एकजना काम गर्ने मान्छे राखे हुन्छ भन्ने उनीहरूको सुझाव थियो । तर हाम्रो मनले त्यसो गर्न मानेन । तिम्रो बाबा त अहिले पनि मान्नुहुन्न तिमीलाई स्कुल पठाउन । साढे तीन वर्ष भएपछि मात्र पठाउने भन्नुहुन्छ । तिमीले अहिले नै ए देखि जेड सम्म र ए फर एप्पल देखि जेड फर जेब्रा सम्म भन्न र चिन्न सक्छयौ । त्यस्तै वान देखि थर्टी सम्म भन्न सक्छयौ । ए बी सी र ई चार अक्षर लेख्न सक्छयौ । तिमीलाई घरमा नै सिक्ने वातावरण छ भन्दै बाबा त छोरीलाई धेरै दु:ख दिनुहुन्न अहिले स्कुल नपठाऊ भन्नुहुन्छ । कलिलै उमेरमा स्कुल पठाउने अहिले फेसनजस्तै बनेको छ । मलाई कति मेरा आफन्तले काम गर्नको अल्छीले यसले छोरीलाई स्कुल नपठाएको सम्म भन्न भ्याए । छोरी सानै छे भनेर बहाना बनाएको ठाने उनीहरूले । अब तिमीलाई स्कुल पठाएर म आफंै पनि केही गरौं भन्ने लाग्यो । त्यही भएर तिमीलाई स्कुल पठाएकी हँु । छोरी, मेरो र तिम्रो बाबाको पहिलो प्रयास नै तिमीलाई निरोगी र खुसी बनाउने हो । त्यसपछि हाम्रो प्रयास तिमीलाई असल र ज्ञानी बनाउने हुनेछ । अरूका झैं अभाव र अप्ठयारा त हाम्रा पनि छन् । सीमित आयस्रोतका कारण मैले अब बिस्तारै काम गर्नुपर्ने हुन्छ । तिमीलाई स्कुल पठाएर मैले आफ्नो करिअरका बारेमा सोच्नुपर्ने छ । तिम्रो स्कुलका प्रिन्सिपल भन्नुहुन्छ, मन्टेश्वरी भनेको आमालाई रिप्लेस गर्ने ठाउँ हो । यहाँ सबै कुराको हेरविचार हुन्छ । मायाममता हुन्छ । खान्छन्, खेल्छन् रपढ्छन् । मनुश्रीलाई ढुक्कले स्कुलमा छाडेर अब हजुरले जागिर गरे हुन्छ । जवाफमा मैले उहाँलाई भनेँ, तपार्इंको स्कुल भएर मात्र यस्तो भन्नुभयो, नत्र आमाको काखजस्तो त अरू कुनै पनि ठाउँ हुनै सक्दैन ।मनुश्री, स्कुल जानु सामान्य प्रक्रिया हो । सबैले जानै पर्छ । तिम्रो अलि छिटो भयो कि भन्ने मात्र हो । तिमी अहिले जम्मा ६ घण्टाका लागि मामुबाट अलग्गिएकी हौ । फेरि स्कुलमा तिमीले साथीहरूसँग रमाउँदै केही जान्ने र सिक्ने अवसर पनि पाउँछयौ । तिमी स्कुल गएकोमा मनले जति दु:ख माने पनि म बेखुसी छैन । तिमी स्कुलमा राम्रोसँग पढ । राम्रा कुरा सिक । असल बन । यो देशलाई असल मान्छेको खाँचो छ । सधंै असल बन्ने प्रयास गर ।"
थिएटर जाने ?,"तिमीले कहिल्यै थिएटरमा पुगेर नाटक हेरेका छौ ? सायद सबैलाई यो अवसर नजुटेको पनि हुन सक्छ । पोखराका बालबालिकाले भने अब यस्तो अवसर पाएका छन् । यहाँ सञ्चालनमा आएको गन्धर्व नाटकघरमा नाटक हेर्न पुग्ने स्कुले विद्यार्थीको संख्या बढ्दो छ । अभिनयमा रुचि भएका र नाटकबारे पढेकासुनेका विद्यार्थी थिएटर जान रुचाउने गरेका छन् । यसअघि नाटकघर नपुगेकाहरू पहिलोपल्ट नाटक हेर्न पाउँदा उत्साही छन् । कलाकारले आफ्नै आँखा अगाडि प्रत्यक्ष अभिनय गरेको हेर्न पाउँदा उनीहरू अनौठो मानिरहेका हुन्छन् । कलाकारलाई भेट्न र उनीहरूसित फोटो खिचाउन पाउँदा दंग पर्छन् । यो नाटक सिकाइको एउटा बेग्लै पाटोजस्तै भएको छ । उनीहरूले विद्यालयमा देखाइने नाटक र थिएटरको नाटकबीच फरक पनि बुझ्न पाएका छन् । गन्धर्व थिएटर नाट्य क्षेत्रमा नयाँ पुस्ताको आकर्षण बढाउने अभियानमा छ । यसमा विद्यालय, विद्यार्थी र अभिभावकको रुचि बढ्दै गएको छ । थिएटरले समयसमयमा विद्यालयमा नाटकबारे विद्यार्थीलाई जानकारी दिने र अभिनय गर्न सिकाउने गरेको छ । बिदाका बेला साथी वा अभिभावकसँग नाटक हेर्न पुग्ने किशोरकिशोरी भन्छन्, पढेको र घोकेकोभन्दा पनि प्रत्यक्ष अवलोकनबाट सिकिएका कुराको प्रभाव अझ राम्रो हुने रहेछ । गैह्रापाटनस्थित यो नाटकघरमा यतिबेला बितेका कुरा नाटक मञ्चन भइरहेको छ । रूपनारायण सिंहले लेखेको यो नाटकको निर्देशन पोखरा थिएटरका अध्यक्ष परिवर्तन कार्कीले गरेका हुन् । नाटकले एक घण्टासम्म लगातार सबैको ध्यान खिच्छ । बाल कलाकारका रूपमा नाटकमा देखिएका सौरभ तिम्सिना र सिम्रन पौडेलको अभिनयमा विद्यार्थीले अपनत्व पाउँछन् । नाटकमा पुराना रंगकर्मी प्रकट पंगेनी शिवदेखि दिलप्रसाद गुरुङ, ध्रुव पौडेल, बबिता मल्ल ठकुरी, प्रसूना भण्डारी, सम्झना सिर्पाली, शरद भण्डारी, सूर्य सुवेदी, रोशन ज्ञवालीले समेत अभियन गरेका छन् । नाटकमा मानिसको विगत र वर्तमानबीचको सम्बन्ध चित्रण गरिएको छ । कक्षा ११ को ऐच्छिक नेपालीमा समेत रहेको यो नाटकले दर्शकलाई कहिले हँसाउँछ त कहिले गम्भीर बनाउँछ । हामै्र समाजमा हुन सक्ने घटनालाई लिइएको यो नाटक सन्देशमूलक छ । नाटक सोमबारबाहेक हरेक साँझ ५ बजे मञ्चन हुने गरेको छ । शनिबार दिउँसो १ बजे अतिरिक्त सो पनि चलाइने यो नाटक जेठ १९ गतेसम्म मञ्चन हुनेछ ।"
भर्याङ,"जे परे नि अग्लो ठाउँमायसले गर्छ ठूलो काम,बाँसमा काँटी ठोकी बन्नेभर्याङ हो यसको नाम ।अदिश गौतम, कक्षा४काञ्जीरोवा नेसनल मावि,काठमाडौँ"
सानो गाउँ,"चारैतिर हरियालीकति सुन्दर ठाउँ,स्वर्गको एक टुक्राजस्तोमेरो सानो गाउँ ।एन्जिला गजुरेल, कक्षा१नवज्योति माध्यमिक विद्यालय,काठमाडौँ"
टिफिन,"मामु मलाई आज टिफिनमा के ल्याइदिनुहुन्छ ? समर्पणले स्कुल जाने बेला आमालाई सोधे । तिमीलाई मन पर्ने खाजा अण्डा, रोटी र स्याउ ल्याइदिन्छु नि, है । समर्पणले मक्ख पर्दै टाउको हल्लाए । मुख मिठयाउँदै उनले हात हल्लाए, बाई मामु सी यु । उनले दाहिने हातको हत्केला चुमेर देखाउँदै आमालाई मायाको संकेत गरे । उसकी मामु पनि छोराको माया देखेर मक्ख पर्नुभयो ।समर्पण यसैपालि नर्सरीमा भर्ना भएका हुन् । उनी सुरुसुरुमा स्कुल जान मानिरहेका थिएनन् । टिफिनको मीठो खाजा र स्कुलको साइकल, पिङजस्ता खेलौनाले उनलाई बिस्तारै बानी पार्यो । अहिले उनी साथीहरूसँग झयाम्मिएका छन् । स्कुल जाने बेला भएपछि हतारिन्छन् । साथीभाइ भेट्ने हतारोले उनका पाइलाहरू छिटछिटो चल्ने गर्छन् । टिफिन पनि भयो । मामुले ल्याइदिनुभएको टिफिन बक्स खोलेर समर्पण बेन्चमा मात्र के बसेका थिए, उनको अघिल्तिर खाजाको टिफिन बक्स खोलेर अरू साथीहरू पनि बसिहाले । उनले देखे, निहाङको खाजामा त फ्रुटी पनि रैछ । सुम्निमाकी मामुले त रोटी पनि पठाइदिनुभएछ । अनि उनले मनमनै सोचे, मेरो खाजा चै नमीठो, साथीहरूका मामुले कति मीठो मीठो पठाइदिएको ।आफ्नो खाजा नचाखीकनै उनले निहाङसँग फ्रुटी मागे । तर निहाङले दिएनन् । निकै जिद्दी र सहनै नसक्ने स्वभावका समर्पणले निहाङको फ्रुटी खोसेर पिइहाले । निहाङले खोस्न खोजे पनि सकेनन् । त्यसपछि निहाङले मिसलाई सुनाए । मिसले समर्पणलाई सम्झाउनुभयो । तर समर्पणले पटक्कै मान्दै नमानी निहाङको फ्रुटी स्वाट्टै पारिदिए । त्यसपछि मिसहरूले समर्पणको खाजा निहाङलाई खाऊ भनेर दिनुभयो तर निहाङले पटक्कै मानेनन् ।समर्पणले प्राय: यस्तै बानी दोहोर्याएपछि मिसहरू पनि दिक्क भइसक्नुभएको थियो । उहाँहरूले समर्पणकी मामुलाई यो कुरा सुनाउनुभयो । स्कुलबाट फर्केर होमवर्क गरिसकेपछि समर्पण कार्टुन हेर्दै थिए । त्यतिखेरै बिजुलीको लाइन झयाप्पै गयो । यही मौका छोपेर मामुले समर्पणलाई काखमा राखेर सोध्नुभयो, आज केके पढयौ स्कुलमा ? समर्पणले आफूले पढेको कुराहरू सुनाउँदै गए । विस्तारै मामुले अरूको खाजा खाइदिएको प्रसंग कोटयाउनुभयो । समर्पणले आफूलाई अरूको खाजा मन परेको कुरा बताए । जहिले पनि आफ्नो मात्र खाजा खानुपर्छ । अरूको खोस्नुहुन्न, मामुले सम्झाउँदै भन्नुभयो, यदि मन मिल्ने साथीको खाजा मन परिहाल्यो भने, आफ्नो खाजा पनि साथीलाई मन पर्यो भने सल्लाह गरेर बाँडेर खानुपर्छ है । समर्पणले मामुका कुरा सुनी मात्र रहे । अर्को दिन समर्पणलाई मामुले त्यसैगरी टिफिनको समयमा खाजा लगिदिनुभयो । तर समर्पण आज साथीहरूको हूलमा बसेनन् । अलि पर एक्लै बसेर कुपुकुपु आफ्नो खाजा मात्र खाइरहे । सबै साथीहरू र मिसले उनलाई हेरिरहनुभएको थियो । कसैले केही भन्न सकेनन् । कतिपय साथीहरूले कानमा खुसुखुसु समर्पणको कुरा काटे । तर उनी जिद्दी र झगडालु स्वभावको भएकाले सुन्ने गरी केही भनेनन् । लगातार केही दिनदेखि उनले उस्तै किसिमले अरूभन्दा पर बसेर खाजा खान थाले । एक दिन निहाङ पनि समर्पणको नजिकै गएर टिफिन बक्स खोलेर बसे । उनको टिफिनमा पुरी तरकारी थियो । उनले टिफिन खोलेर सुरुमै एउटा पुरी समर्पणलाई दिए । तर समर्पणले वास्ता गरेनन् । समर्पण यो पुरी लेऊ न, तिमीलाई मैले दिएको क्या । निहाङले मुख खोले, नरिसाऊ न मेरो खाजा तिम्ले खाँदा केही हुन्न त, म तिम्रो साथी हो नि ।समर्पण एकछिन केही बोलेनन् । त्यसपछि निहाङतिर फर्किँदै भने, त्यसो भए यो अण्डा दिन्छु तिम्लाई तिमी पनि खाऊ है, निहाङले सहमति जनाउँदै टाउको हल्लाए । त्यसपछि निहाङले दिएको पुरी समर्पणले र समर्पणले दिएको अण्डा निहाङले खाए । आहा कत्ति मीठो । दुवैले मनमनै सोचे । एक अर्कालाई हेरे र मुसुक्क हाँसे । यो सबै गतिविधि उनका साथीहरूले खासै वास्ता गरेनन् । भोलिपल्ट पनि त्यसैगरी उनीहरूले आआफ्नो खाजा बाँडेर खाए । सँगै बसेर उनीहरूले खाजा बाँडेर खाएको देखेपछि अरू साथीहरूले मीठो मानेर घुटुक्क थुक निले । एकअर्कामा मुखामुख गरे । त्यतिखेरै सुम्निमाले भनिन्, हामी पनि खाजा बाँडेर खाऊँ न । सबैले एकै स्वरमा, हुन्छ भने । त्यसपछि एकअर्कामा मिल्ने साथीहरूबीचमा बाँडेर खाए । एउटा साथीले अर्को साथीको खाजा खाँदा मीठो भएजस्तो लाग्यो । खाजा खाने बेला नियालिरहनुभएका मिस भने छक्क पर्नुभयो । सधंै खाजामा झगडा गर्ने समर्पण साथीहरूसँग रमाउँदै मीठो मानेर खाजा बाँडीबाँडी खाइरहेका थिए । निहाङ, सुम्निमा लगायतका साथीहरू पनि रमाइरहेका थिए । कसैले झगडा गरिरहेकै थिएनन् । यस्तो दृश्य देखिसकेपछि मिसहरू खुसी हुनुभयो । भोलिपल्ट टिफिन ल्याइदिने क्रममा समर्पणको मामुले मिसलाई सोध्नुभयो, समर्पणले आफ्नै खाजा खाँदै छ कि अरूको खोसिराको छ, हिजोआज ? मिसले सबै यथार्थ बताइदिनुभयो । समर्पणकी मामुले पनि मिसलाई सम्झाउँदै भन्नुभयो, केटाकेटीहरूको बानी आफ्नोभन्दा अरूको मीठो मान्ने, आफ्नोभन्दा अरूकै राम्रो देख्ने हुन्छ । त्यसैले उनीहरूमा यस्तो स्वभाव अन्त्य नभएसम्म बाँडेर खाने, मिलेर बस्ने बानी सिकाउनुपर्छ नि ।मिसलाई समेत समर्पणकी मामुको कुरा चित्त बुझ्यो । त्यतिखेर यता नर्सरीका केटाकेटीहरू भने मिलेर खुसीसाथ खाजा खाइरहेका थिए । सुरुमा खोसेर खानेहरू पछि मागेर खाने भए । हुँदाहुँदै अहिले कसैले नमागे पनि आफंैले बाँडेर खाइरहेका थिए ।"

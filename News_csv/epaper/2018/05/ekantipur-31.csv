शीर्षक,विवरण
नेकपा स्थायी समिति टुंगो,"नेकपा संसदीय दल बैठकले बुधबार उपनेतामा सुवास नेम्बाङ, प्रमुख सचेतकमा देव गुरुङ र सचेतकमा शान्ता चौधरीलाई चयन गरेको छ । संसदीय दलको नेतामा अध्यक्ष एवं प्रधानमन्त्री ओली यसअघि नै चयन भइसकेका छन् । राष्ट्रिय सभामा भने दीनानाथ शर्मालाई दलको नेता चयन गरिएको छ ।"
ट्रयापमा परें : अर्थमन्त्री,"चुनावी घोषणापत्रमा रहेको सबै नागरिकलाई उत्पादनशील बनाउनुपर्छ भन्ने कुरालाई बजेटमा सम्बोधन गरिएको उनको दाबी छ । वित्तीय रूपमा संघीयता लागू भएको पहिलो वर्षमै एक तिहाइ बजेट प्रदेश र स्थानीय तहमा गएकाले यसलाई निराशाजनक भन्न नमिल्ने उनले बताए । जसले अर्थशास्त्र बुझ्नुभएको छ, उहाँहरूले बजेट राम्रो भन्नुभएको छ । जसले बुझ्नुभएको छैन, उहाँहरूले हावादारी भन्नुभएको छ, उनले भने । आम्दानीका स्रोतअनुसार बजेटको आकार वृद्धि अधिकतम गरिएको उनले बताए । बजेटको १३ खर्ब १५ अर्ब र राजस्व बाँडफाँटको १ खर्ब ५२ अर्बसहित साढे १४ खर्बभन्दा बढीको बजेट हो, उनले भने, यसले समृद्धिको खाकामा जानलाई सहयोग पुर्याउँछ । ८ प्रतिशतको वृद्धिदर हासिल हुन छ । भ्याट फिर्ताको खारेजीबाट जम्मा हुने रकम, आयकर हेरफेरबाट प्राप्त हुने राजस्व, भन्सार र अन्त:शुल्क वृद्धिले बजेटलाई स्रोत पुग्ने उनले बताए । अधिकतम सीमासम्म गएर बजेट ल्याएको हो, योभन्दा ठूलो बजेट हावादारी हुन्थ्यो, उनले भने ।"
पेन्सन फन्ड: राज्यकोषको अर्बौं जोगिने,०५७ मा तत्कालीन अर्थमन्त्री महेश आचार्यका पालामा बजेटमार्फत त्यस्तो पेन्सन प्रणाली लागू गर्ने प्रयास भएको थियो । सर्वोच्च अदालतले राष्ट्रसेवकको पेन्सन रोक्न खोजेको व्याख्या गर्दै सरकारको निर्णय खारेज गरिदियो । तत्कालीन अर्थमन्त्री कृष्णबहादुर महराका पालामा समेत बजेट भाषणमा योगदानमा आधारित पेन्सन प्रणाली लागू गर्ने घोषणा गरियो । लोकसेवा आयोगले सरकारी सेवाको आकर्षण नै घट्ने तर्क गर्दै त्यसम्बन्धी विधेयकमा सहमति नदिएकाले लागू हुन सकेन । यस पटक सरकार बलियो भएकाले नयाँ पेन्सन प्रणाली लागू हुने विश्वास प्रधानमन्त्री कार्यालयका अधिकारीहरूको छ ।
बजेट ०७५७६: संसद्मा सशक्त प्रतिरोध  कांग्रेस,शर्माले अर्थमन्त्रीले केही समयअघि जारी गरेको श्वेतपत्रलाई खण्डन हुने गरी ८ प्रतिशतको आर्थिक वृद्धिदरको प्रक्षेपण बजेटमा गरेको बताए । उनले निजी क्षेत्रलाई निरुत्साहित बनाउने बजेट आएकाले सरकारले लिएको रोजगारीको लक्ष्य र आर्थिक समृद्धिको नारा पूरा हुने विश्वसनीय आधार नभएको बताए ।
बजेट ०७५७६: हावादारी भन्नेहरू नै हावादारी  ओली,"बालकृष्ण ढुंगेलको मुद्दा फौजदारी अभियोग हो, ओलीले भने, यही अभियोगमा जेल बसेका अरूसँगै ढुंगेल पनि छुटेका हुन् । ढुंगेलको विषयलाई शान्ति प्रक्रियाको पाटोका रूपबाट पनि हेरिनुपर्ने ओलीको भनाइ थियो ।"
कार्यसूचीमै परेन नियमावली मस्यौदा,"यसरी पक्षविपक्षको भुमरीमा परेको नियमावली मस्यौदा पारित हुन नसक्दा सर्वाेच्चमा प्रधानन्यायाधीश, अख्तियारका प्रमुख आयुक्त, लोकसेवा आयोगका पदाधिकारीलगायत नियुक्ति अवरुद्ध बनेको छ भने संसदीय समिति पनि गठन हुन सकेका छैनन् ।"
संघीय संरचनाप्रति उदासीन,अर्थशास्त्रका जानकार राष्ट्रिय सभामा कांग्रेस सांसद जितेन्द्र देवले आर्थिक र संरचनात्मक दृष्टिकोणले संघीय संरचनालाई बलियो बनाउने गरी बजेट आउन नसकेको बताए ।
सार्कप्रति भारत किन विमुख ?,"बिमस्टेकले भारतका लागि मात्र नभएर नेपालका लागि क्षेत्रीय साझेदारीको नयाँ ढोका खोल्ने दाबी पनि विश्लेषकहरूको छ । प्रधानमन्त्री ओलीका लागि बिमस्टेकजस्तो क्षेत्रीय संगठनको नेतृत्व गर्ने राम्रो अवसर भएको जानकारहरू बताउँछन् । भारतसँग द्विपक्षीय सम्बन्धमा सुधार आएका बेला त्योभन्दा पर गएर क्षेत्रीय संगठनमार्फत सञ्जाल विस्तार गर्ने अवसर पनि भएको बताउँछन् उनीहरू । अहिलेको विश्वमा एउटै मञ्च र सम्बन्धभन्दा पनि अन्य विकल्पलाई पनि सँगै लिएर हिँड्नुपर्छ । कार्निज इन्डियाका कन्टास्टिनो ज्याभिएरले भने, एउटै चेस बोर्डमा खेल्ने जमाना रहेन । अहिले त सबै अवसरलाई सदुपयोग गर्नुपर्छ । बिमस्टेकमार्फत नेपालले पूर्वएसियासम्म आफ्नो पहुँच विस्तार गर्न सक्ने र त्यसले अन्तत: व्यापार र लगानीमार्फत अर्थतन्त्रमै योगदान दिने ज्याभिएरको तर्क छ ।"
६ महिनाभित्र कागजमुक्त मन्त्रिपरिषद्,"शिक्षा, विज्ञान तथा प्रविधिमन्त्री गिरिराजमणि पोखरेलले शिक्षा क्षेत्रमा छुट्टयाएको बजेटलाई अधिकतम प्राविधिक शिक्षामा खर्च गर्न जोड दिइने बताए । संगठनले संस्कृतिविद् सत्यमोहन जोशी, संगठनका संस्थापक बद्रीप्रसाद खतिवडा लगायतलाई सम्मान गरेको छ ।"
यो सरकार विश्वभरकै कम्युनिस्टलाई नमुना : ओली,"कार्ल माक्र्सको जन्म भएको दुई सय वर्ष पुगेको अवसरमा उनलाई सम्झँदै नेपाल कम्युनिस्ट पार्टी र नेकपा (मसाल) ले संयुक्त रूपमा सम्मेलन आयोजना गरेका हुन् । सम्मेलन आयोजक समितिका संयोजक पूर्वप्रधानमन्त्री माधवकुमार नेपालले विश्वमै माक्र्सवादलाई समाज विज्ञानको दर्शनका रूपमा ग्रहण गरिएको बताए । सबै कम्युनिस्ट र समाजवादी तथा विरोधी धारमा समेत माक्र्सवादी दर्शनको प्रभाव छ, उनले भने । राष्ट्रिय जनमोर्चाका अध्यक्ष चित्रबहादुर केसीले उग्रपन्थी र दक्षिणपन्थी दुवै माक्र्सवादी सिद्धान्तको विरुद्ध रहेको दाबी गर्दै उनीहरू मुलुकको समानता र विकासका लागि हानिकारक रहेको बताए । उत्पादनको स्वामित्व विस्तार नगरी समाजवादमा जान नसकिने धारणा उनको छ । विभिन्न मुलुकका प्रतिनिधिले दाहालको कार्यपत्र र सम्मेलनको विषयबारे आफ्नो धारणा राख्नेछन् । बुधबारदेखि नै बन्दसत्र र छलफल सुरु भएको छ ।"
छोरो स्याहार्न दिनभर स्कुल,"अपांगता भएकालाई साधारण विद्यार्थीभन्दा थप सहयोगी सामग्री दिइनुपर्ने हो तर त्यसरी दिइएको छैन । त्यसमा सेतो छडी, वाकर, हीलचियर, बैसाखी आदि पर्छन् । स्पाइनल इन्जुरी (मेरुदण्ड भाँचिएका), दुर्घटना (गाडी, भूकम्प, बिजुली आदि) मा परेर हातगोडा गुमाएका विद्यार्थी छन् । कतिपयलाई कृत्रिम हात र खुट्टा जरुरत पर्छ । विद्यालय व्यवस्थापन समिति सदस्य ङिमादोर्जे शेर्पाले अपांगता भएका विद्यार्थीलाई राइटर को समस्या हुने गरेको बताए । खगेन्द्र नवजीवन विशेष मावि देशभरका शारीरिक अपांगता भएका बालबालिका पढ्ने एक मात्र विद्यालय हो । यहाँ आवासीय सुविधा छैन ।"
प्रतिस्थापन विधेयक लैजान ढिलाइ,"बेलैमा नल्याउने हो भने प्रमाणीकरणसम्मको प्रक्रिया पूरा नभएर विधेयक निष्क्रिय हुन सक्छ, संसद् सचिवालयका एक कर्मचारीले भने । असार १९ भित्र चारै अध्यादेशको प्रतिस्थापन विधेयक प्रमाणीकरण भइसक्नुपर्ने हुन्छ । शिक्षामन्त्री गिरिराजमणि पोखरलले प्रतिस्थापन विधेयकबारे छलफल भइरहेको बताए । चाँडै पेस गर्छौं, उनले भने ।"
छानबिन जिम्मा सीआईबीलाई दिऔं,कान्तिपुरसँग कुरा गर्दै समितिका एक सदस्यले नख्खु जेलभित्र कैदीबीच शक्तिसंघर्ष रहे पनि भक्तबहादुरको मृत्युको कारण शक्तिसंघर्ष नभएको बताए । समितिले भक्तको मृत्युका पछाडि जेलभित्रकै केही कैदीको भूमिका रहेको औंल्याउँदै त्यसबारे थप छानबिनको जिम्मा केन्द्रीय अनुसन्धान ब्युरोलाई दिनुपर्ने सुझाएको छ । समितिले गृहमन्त्री रामबहादुर थापालाई प्रतिवेदन बुझाइसकेको छ ।
प्रधानसेनापति एकेडेमी हल अफ फेम बाट सम्मानित,काठमाडांै (कास) सैनिक प्रतिष्ठान खरिपाटीले प्रधानसेनापति राजेन्द्र क्षत्रीलाई एकेडेमी हल अफ फेम बाट सम्मान गरेको छ । सैनिक जनसम्पर्क तथा सूचना निर्देशनालयका अनुसार प्रतिष्ठानका शिक्षाधिकृत सहायक रथी सीताराम खडकाले सम्मान प्रमाणपत्र हस्तान्तरण गरेका थिए । यो प्रतिष्ठानबाट अधिकृत क्याडेट आधार तालिम पूरा गरेका शिक्षार्थीमध्ये क्षत्री पहिलो प्रधानसेनापति हुन् । क्षत्रीको तस्बिर प्रतिष्ठानको पृथ्वीनारायण भवनको गोरखकाली कक्षमा राखिने बताइएको छ । आगामी दिनमा यसबाट सम्मान हुनेहरूका लागि छुट्टै भवन व्यवस्था गरिने जनाइएको छ । प्रधानसेनापति क्षत्रीले यसअघि अमेरिकी सेनाबाट पनि यस्तै सम्मान पाएका थिए ।
अनधिकृत डिप बोरिङबारे छानबिन समिति,२०५४ सालमा भक्तपुर वन कार्यालयसँग करिब ३४ हेक्टर (६ सय रोपनी) जमिन कबुलियती वनका रूपमा ४० वर्षका लागि लिजमा लिएर होटलले संरचना बनाउन थालेको हो । ललितपुरतिर भने उसले अतिक्रमण गरी संरचना विस्तार गरेको स्थानीयको दाबी छ । डिप बोरिङ गरिए सयौं वर्ष पुराना बस्तीका पानीको स्रोत सुक्ने स्थानीयको दाबी छ ।
नारायणगढमुग्लिन सडक: अझै १० प्रतिशत काम बाँकी,"समय सकिए पनि म्याद थपको विषयमा कुनै निर्णय भएको छैन । आयोजना प्रमुख रोहित विसुराल निर्माण व्यवसायीले म्याद थपको सम्बन्धमा परामर्शदातालाई निवेदन दिने र परामर्शदाताले आयोजनालाई प्रस्ताव गर्ने बताउँछन् । निर्माण कम्पनीसँग हाम्रो प्रत्यक्ष सम्बन्ध रहँदैन । परामर्शदातामार्फत आउने प्रस्ताव विभागमा पठाउने हो । त्यसपछि मात्रै निर्णय हुनेछ, उनले भने । इन्जिनियर रेग्मीले निर्माण कम्पनीले आफूलाई निवेदन दिएको र अब पनि म्याद थप गर्न मिल्ने अवस्था भएनभएबारे भारतबाट विज्ञ बोलाएर अध्ययन भइरहेको बताए ।"
मापदण्ड मिचेर खोटो,"वन अधिकृत मेघनाथ काप्।्लेले साना रूखबाट खोटो ननिकाल्न बारम्बार कम्पनी तथा सामुदायिक वनका पदाधिकारीलाई जानकारी गराए पनि कम्पनीका कामदारले लापरबाही गरेको हुनसक्ने बताए । अनुगमनक्रममा सल्लाका साना रूखबाट खोटो निकालेको फेला पारेपछि धेरै ठाउँमा निकाल्न रोक लगाएका छौं, उनले भने, कामदारले बदमासी गरेकाले समस्या भएको हो । जिल्लामा ५ सय ३५ सामुदायिक वन छन् । त्यसमध्ये २ सय ५० सामुदायिक वनका झन्डै २५ हजार हेक्टर भूभागमा फैलिएको सल्लेरी जंगलबाट टर्पेनटाइन, गंगा, रोजिन, मनकामनालगायत केही कम्पनीले खोटो निकाल्दै आएका छन् ।"
हुलाकी सडक निर्माण सुस्त,"सुक्खा मौसममा धूलो उडेर अगाडिकै सवारीसाधन पनि देखिँदैन । सडक बनाउने नाममा सबैतिर एकैपटक भत्काउने तर बेलैमा नपुरिँदा थप समस्या भएको छ, स्थानीय नवराज उपाध्यायले भने, सडक डिभिजनले समयमै अनुगमन गरी काम नगर्ने ठेकेदारलाई कारबाही दायरामा ल्याउन ढिलो गर्नु हुँदैन ।"
श्रीनिवास जेल चलान,विराटनगर महानगरपालिका १४ जतुवास्थित रामजानकी मन्दिरमा पुराण वाचनका लागि आएका आचार्यमाथि चैत २५ गते बिहान पौने २ बजे शौच गर्न कोठाबाट बाहिर निस्केको अवस्थामा गोली प्रहार भएको थियो । उनी न्युरो अस्पताल विराटनगरमा २१ दिन उपचार गराएर काठमाडौं गएका थिए । काठमाडौंबाट थप उपचारका लागि भारतको दिल्ली जान लागेका बेला आचार्यलाई प्रहरीले पक्राउ गरेको थियो ।
आर्थिक सुधारको आधार वर्ष,जनताको बढ्दो चाहना र सीमित स्रोतका बीच ल्याइएको बजेटले ठूलो उत्साह नजगाए पनि वित्तीय अनुशासन नबिगार्ने अपेक्षा गरिएको छ । कार्यान्वयनका क्रममा सचेत बन्नसके आर्थिक वर्ष २०७५७६ विकासको आधार वर्ष बन्न सक्छ । विगतकै केही कार्यक्रमलाई अर्थमन्त्रीले बजेटमा निरन्तरता दिएका छन् । विगतका र नयाँ घोषणा गरिएका कार्यक्रम कार्यान्वयनमा शंका भने कायमै छ । एउटा उदाहरण योगदानमा आधारित पेन्सन प्रणाली हो । वर्षौंदेखि उक्त योजना बजेटमा समावेश भए पनि कार्यान्वयन हुन सकेको छैन । स्वदेशी र विदेशी लगानी स्वीकृतिको सहज व्यवस्था गराउनेलगायत दर्जनौं कार्यक्रम वर्षौंदेखि आए पनि कार्यान्वयन हुन नसक्नु दुर्भाग्यपूर्ण छ । आगामी वर्ष पुन: कार्यान्वयन नहुने र अर्को वर्षको बजेटमा तिनै कार्यक्रम समावेश गर्ने प्रवृत्ति अब नदोहोरियोस् ।
बजेटका चार चित्र,"समग्रमा पानीजहाज, ७६५ केभीको ट्रान्समिसन लाइन र बुलेट ट्रेनका हावादारी गफबाट यो बजेट जनताका रोजगारी, स्वास्थ्य, शिक्षा, सुशासन र पूर्वाधारका समस्यामा झर्न खोजेको छ । त्यसैले बजेटमा रहेका अनेक कमजोरीका बाबजुद सही प्रस्थानविन्दु भने खुट्याइएको छ ।"
"बजेट : अपेक्षा धेरै, उमंग कम","सार्वजनिक स्वास्थ्यसेवाको सफलता उच्च मनोबलयुक्त पूर्णकालीन अनुशासित आधुनिक ज्ञान र सीपले भरिपूर्ण चिकित्साकर्मीमा निहित हुने तथ्यलाई आत्मसात गरेर नै वाम गठबन्धनले चुनावताका जनतासामु प्रतिबद्धता जाहेर गरेको थियो । के त्यो प्रतिबद्धता यो बजेटमा प्रतिविम्बित छ ? चिकित्सकीय जनशक्तिको सुपरिचालनलाई महत्त्व दिन नसक्दा नै स्वास्थ्य क्षेत्रमा सुधार हुन नसकेको हो । अर्बौंको उपकरण उपलब्ध गराउंँदैमा केन्द्रीय अस्पतालमा सम्पादित हुनुपर्ने जटिल शल्यक्रिया, आईसीयु लगायतका विशिष्ट सेवामा अभिवृद्धि हुने रहेनछ । स्वास्थ्य एवं शिक्षा सेवामा लगाइएको ५ प्रतिशत कर हटाउनु स्वागतयोग्य हुनसक्छ । तर कर हटाउँंदा वित्तीय अपारदर्शिता, राजस्व लुकाउने प्रवृत्ति मौलाउँदै गएर त्यो निर्णय प्रत्युत्पादक नबनोस् । डा ढुण्डिराज पौडेलवीर अस्पताल, काठमाडौं"
काठमाडौं केन्द्रित सोच,विकेन्द्रीकरण तथा संघीय व्यवस्थाबारे जति चर्चा भए पनि नेपाली योजनाकारहरूको काठमाडौं केन्द्रित सोचमा फरक आएको देखिँंदैन । खुल्ला कला संग्रहालय भनिने काठमाडौं उपत्यकामा फेरि अर्को एउटा संग्रहालय बनाइने योजनाबारे बजेट भाषणबाट थाहा पाइयो । यो प्रस्तावित जातीय संग्रहालय कीर्तिपुरमा बनाइने भनिएको छ । काठमाडौंमा धेरै संग्रहालय छन् र उपत्यका आफै पर्यटक आकर्षणको केन्द्र पनि हो । उपत्यकाको सांस्कृतिक सम्पदा विश्व चर्चित पर्यटक आकर्षण हो । त्यसकारण भिड्भाड्को उपत्यकामा करोडौं खर्च गरेर फेरि अर्को संग्रहालय बनाउनुको सट्टा पर्यटक आकर्षण नभएको देशका अन्य भागमा यस्तो संरचना बनाए त्यस ठाउँमा पर्यटन उद्योगको विकास हुन्छ र जनताले रोजगार पाउँछन् । उपत्यकाको खुल्ला ठाउँहरू धमाधम नष्ट भएर वातावरण संकटमा परेको छ भने उपत्यका बाहिर आर्थिक मौका नभएर जनतालाई दु:ख छ । त्यसकारण उपत्यकाको वातावरण बचाउन र विकासलाई विकेन्द्रीकरण गर्न यो जातीय संग्रहालय उपत्यका बाहिर बनाउन अनुरोध गर्छु । केआर तुलाधरकाठमाडौं
कानुनीराजको खिल्ली उडाउने काम,"सर्वोच्च अदालतले सर्वस्वसहित जन्मकैद फैसला सुनाएका बालकृष्ण ढुङ्गेललाई सरकारले उन्मुक्ति दिन्छ भने न्यायालय केका लागि चाहियो ? बालकृष्ण ढुङ्गेल छुटे भन्नेभन्दा पनि आफ्नो हातमा शक्ति भयो भने राजनीतिक दलहरू तानाशाह बन्दारहेछन् भन्ने उदाहरण हो यो । यसले नराम्रो नजिर बस्न गयो । गैरकानुनी काम गर्नेलाई राज्यले छुट दिने हो भने केका लागि चाहियो, कानुन ? केका लागि चाहियो, संविधान ? बलियो सरकार भएपछि जे गरे पनि हुन्छ भनेर यस्तो काम गरेको हो कि जस्तो लाग्दैछ । हाम्रो दुई तिहाइको सरकार छ, हामीलाई कसैले छुन सक्दैन । हामीले जे गर्यो, त्यही कानुनसम्मत हुन्छ भन्ने गलत सोच नराखे हुन्छ । त्यसको मूल्यांकन जनताले गरिरहेका छन् । न्यायालयको कुरा पनि नसुन्ने सरकारले न्याय दिन नसक्ने भएपछि आम नागरिक न्यायका लागि कहाँ जाने ? यो सरकारबाट जनताले ठूलो आशा गरेका थिए । स्थिर सरकार छ । देश र जनताका लागि केही गर्छ, त्यसमा एकपटक फेरि तुषारापात भएको छ । मानव अधिकारका कुरा गरेर नथाक्ने नेताहरू अब यस विषयमा के बोल्दारहेछन्, हेर्न बाँकी छ । ओली सरकारले मानव अधिकार, विधिको शासन, कानुनी राजको खिल्ली उडाउने काम गरेको छ । पुरुषोत्तम घिमिरेजोरपाटी, काठमाडौं"
"औसत उपलब्धि, अधिक प्रोपोगान्डा","निष्कर्ष उपरोक्त तथ्य र तथ्यांकका आधारमा विश्लेषण गर्दा हनिमुन अवधिमा विकास र समृद्धिका प्रोपोगान्डा बढी भए तर उपलब्धि आंशिक । सरकार जति शक्तिशाली छ, त्यति प्रभावकारी हुन सकेन । ६ वटै प्रदेश र ७५ प्रतिशतभन्दा बढी स्थानीय तहमा नेकपाको सरकार छ । सोमबार फोरमसंँग २ बँुंदे सहमति भएपछि फोरम पनि संघीय सरकारमा सहभागी हुने तथा प्रदेश २ मा नेकपाफोरमको सरकार हुने सम्भावना छ । अलोकप्रिय नेतृत्व र कमजोर सङ्गठनका कारण प्रतिरक्षात्मक भएकाले कांग्रेसले सरकारप्रति आक्रामक रणनीति अख्तियार गरेको थिएन । सञ्चार माध्यम र नागरिक समाज पनि शंकाको सुविधा दिँदै आलोचनात्मक बनेनन् । त्यसैले हनिमुन अवधि ओलीका लागि निरपेक्ष रूपमा अभूतपूर्व अनुकूल अवसर थियो । तर उक्त अवसर गुमाए । यस्तो अभूतपूर्व अवसर पाउँदा ओली विशिष्ट श्रेणीमा उत्तीर्ण हुनुपर्ने थियो । तर उनले केवल उत्तीर्णाङ्क हासिल गरेका छन् । निर्वाचनमा वाम गठबन्धन निर्माणदेखि पार्टी एकीकरणसम्मका राजनीतिक मोर्चामा ओली सफल भए । तर राज्य सञ्चालनमा अपेक्षाकृत सफल भएनन् । त्यसैले अब गफ होइन, विकास र सुशासनका क्षेत्रमा जनताले अनुभूति गर्नेगरी परिणाममुखी काम गर्नुपर्छ । होइन भने वार्षिक परीक्षामा ओली अनुत्तीर्ण हुनेछन् । ट्विटर :"
सहभागिताको स्वर्णिम समय,"नेपाल र विश्वका केही राजनीतिक तथा संसदीय घटनाक्रमको आरोहअवरोहलाई तथ्यमा देखाउँदै गर्दा समग्रमा पछिल्लो समय महिलाको उपस्थिति सशक्त रूपमा अघि बढेको देखिन्छ । विगतमा घरका चुलाचौकामा मात्र सीमित रहेका महिला दिदीबहिनीहरू पछिल्ला राजनीतिक घटनाक्रममा विकसित विभिन्न तह र तप्काको नेतृत्व पङ्क्तिमा आफूलाई स्थापित गर्न सफल भएका छन् । यो हाम्रा लागि अवसर र चुनौती दुवै हो । लैङ्गिक रूपमा मात्र होइन, समावेशिताका अन्य आधारका साथै सक्षमताका आधारमा महिलालाई अझ राम्रा अवसर प्रदान गर्नु आवश्यक छ । यसका लागि महिलाले आफूलाई स्थापित गर्न र आफूले प्राप्त गरेको पदीय जिम्मेवारीलाई पूरा गर्न तल्लिन हुनु आवश्यक छ । स्मरण रहोस्, कोटा वा आरक्षणमा होइन, क्षमता र योग्यताको कसीमा रहेर हामी अर्थात् महिला दिदीबहिनीहरू नेतृत्वमा पुग्ने वातावरण निर्माण हुन सकोस् । इतिहासको यो स्वर्णिम कालखण्डलाई अझ घनिभूत, विश्वसनीय, फलदायी बनाउन सबै एकजुटा होऔं ।"
सीमाञ्चलमा सीमा सुशासन,"सीमाञ्चलका सरोकारहरू संघीय वा राष्ट्रिय स्तरमा के कसरी प्रस्तुत भइरहेको छ ? सीमाञ्चलका बासिन्दाको भोगाइ र बुझाइमार्फत सीमा सुशासन कसरी प्रभावकारी गर्नगराउन सकिन्छ ? सीमाञ्चल क्षेत्रको अन्तरसम्बन्धलाई प्रगाढ बनाउँंदै शान्तिपूर्ण सीमाको अवधारणालाई संस्थागत गर्न सबै सम्बन्धित पक्षलाई जिम्मेवार बनाउने उपाय खोजी कसरी गर्ने ? राष्ट्रिय सुरक्षाको प्रश्न आन्तरिक विषयहरूको व्यवस्थापनमा समेत जोडिएको हुन्छ । मुलुकको आर्थिक सुरक्षा र सांस्कृतिक सुरक्षाले नै अधिकांश राष्ट्रिय सुरक्षालाई धानेको हुन्छ । सीमाञ्चल क्षेत्रको सामाजिकआर्थिक परिस्थिति फेरिँदै गएका छन् । देशको केन्द्रीय सरकारबाट लिइने नीतिका कारण पर्ने असर तथा स्थानीय तहमा पारम्परिक सम्बन्धमा राजनीतिक, सामाजिक, आर्थिक बदलावका कारणले विकसित भएको प्रभाव, यी दुइटैका लागि पनि स्थानीय वासिन्दाको बुझाइ र भूमिका महत्त्वपूर्ण देखिन्छ । संघीय लोकतान्त्रिक गणतन्त्रमा स्थानीय वासिन्दाको सक्रिय भूमिकाले नै शान्तिपूर्ण एवं गतिशील सीमाको अवधारणाले व्यावहारिक रूप लिन सक्छ, जो अहिलेसम्म केन्द्रीय वर्चस्वको शासन प्रणालीमा हुनसकेको थिएन ।"
डोटी जिप दुर्घटना: चुँडियो जिन्दगीको सहारा,पछिल्लो समय डोटीका ग्रामीण सडकमा दुर्घटना बढेका छन् । जिल्ला प्रहरीका अनुसार चालु आर्थिक वर्षमा २८ जनाको मृत्यु भएको छ । विकासका नाममा जथाभावी निर्माण गरिएका सडकले प्रत्येक वर्ष ग्रामीण सडकमा दुर्घटना हुने क्रम बढेको छ ।
अदालतको आदेश आलटाल,"अदालतको आदेश फेसबुकमा मात्र देखेको हुँ, वडाध्यक्ष रिसालले भने, आधिकारिक पत्र नआएसम्म सरुवा रोक्न मिल्दैन । शिक्षकले हाजिर गर्न खाजेपछि गाउँपालिकाको आदेश भन्दै हाजिरकपीमा स्टिच लगाएको शिक्षक आचार्यले बताए । उनले आफूलाई पूर्वाग्रही भएर सरुवा गरिएको दाबी गरे ।"
आगलागीमा मृत्यु,"दाङ (कास) गढवा गाउँपालिकामा आगलागी हुँदा एक महिलाको मृत्यु भएको छ । गढवा ३, सुपैलाकी ४५ वर्षीया लक्ष्मी रावतको जलेर मृत्यु भएको इलाका प्रहरी कार्यालयले जनाएको छ । कोही नभएका बेला मंगलबार राति आगलागी भएपछि रावतको घरभित्रै जलेर मृत्यु भएको हो । आगलागीबाट गाउँका पाँच घर र तीन गोठ जलेका छन् । घरगोठ, लत्ताकपडा, अन्नपात, धनमाल, नगद, गरगहना जलेर १५ लाख बराबरको क्षति भएको प्रहरीले जनाएको छ ।"
गैंडाले हान्दा ज्यान गयो,चितवन (कास) गैंडाले आक्रमण गर्दा भरतपुर महानगरपालिका२४ ध्रुवघाटका ५० वर्षीय अर्जुन भनिने वेदबहादुर महतको मृत्यु भएको छ । चितवन राष्ट्रिय निकुञ्जका सहायक संरक्षण अधिकृत नुरेन्द्र अर्यालका अनुसार महतलाई मंगलबार राति १० बजे ध्रुवघाट नजिकको दोभान मध्यवर्ती सामुदायिक वनको दक्षिणतर्फ गैंडाले आक्रमण गरेको थियो । उनीसँगै रहेका स्थानीय बुद्ध लामा र जगतबहादुर घलेले भागेर ज्यान जोगाएका थिए ।
ढुंगेलको मुद्दा राजनीतिक,"चितवन (कास) गृहमन्त्री रामबहादुर थापाले बालकृष्ण ढुंगेलको मुद्दालाई सबै दलहरूले राजनीतिक मुद्दाका रूपमा स्वीकार गरेको दाबी गरेका छन् । बुधबार भरतपुर विमानस्थलमा उनले भने, ढुंगेलमाथिको यो मुद्दालाई हिजो नै दलहरूले राजनीतिक भनेर निर्णय गरेका थिए । केही कानुनी दृष्टिकोणले त्यसलाई अस्वीकार गरेको र अहिले गणतन्त्र दिवसको अवसरमा नियमित प्रक्रियाअनुसार ढुंगेल मुक्त भएको उनको दाबी छ ।"
आकर्षक आयोजनामा सोझै लगानीको तयारी,वैशाख २५ गते ऊर्जा मन्त्रालयको भावी योजनासहितको श्वेतपत्र जारी गर्दै मन्त्री पुनले मुआब्जा वितरणको काम सकाएर आगामी वर्ष आयोजनाको ठेक्का खोल्ने बताएका थिए ।
राष्ट्रिय आपूर्ति कम्पनी बनाइने,"नेसनलको सम्पत्ति गाभिँदा खर्ब नाघ्ने जानकारहरू बताउँछन् । यस्तै, दुर्गम क्षेत्रमा खाद्यान्न ढुवानी गर्न पनि रकम विनियोजन गरेको अर्थमन्त्री खतिवडाले बताए । प्रत्येक स्थानीय तहमा सहकारी संस्थाहरू मार्फत सुपथ मूल्य पसल खोल्ने व्यवस्था मिलाइने जनाएको छ । सहकारी पसलले खरिद गर्ने उपभोग्य वस्तुको थोकमूल्य पसलको व्यवस्था गरिनेछ । राज्य सुरक्षा परिचयपत्र भएका नागरिकले सुपथ मूल्यमा आधारभूत खाद्यान्न प्राप्त गर्ने व्यवस्थाका लागि अनुदानको व्यवस्था गरेको छु, उनले भने ।"
वैदेशिक रोजगारीलाई निरुत्साहित गरिने,"पूर्वअर्थसचिव रामेश्वर खनालले रोजगारी सिर्जना लक्षित बजेट आएको बताए । बजेट वास्तविकताको नजिक छ । पहिला विदेशबाट फर्केका युवालाई के गर्ने स्पष्ट थिएन । उनीहरूको परियोजनामा आधारित लगानी गरेको छ, उनले भने, जहाँ टार्गेट गर्नुपर्ने हो, त्यहाँ टार्गेट गरेको छ ।"
सेयर कारोबार भ्याटमुक्त,"साझा सहकारी संस्था ०४८ सालअघि खुलेका संस्था हुन् । कृषिमा पनि खासगरी मल, बीउसँगै ससानो लगानी गर्ने उद्देश्यले खुलेका ती संस्थाहरूबाट ऋण लिएका साना किसानहरूले ऋण मिनाहा पाएका हुन् । तत्कालीन समयमा करिब २ हजार ५ सय भन्दा धेरै संख्यामा यस्ता सहकारी रहे पनि हाल अधिकांश बन्द भइसकेका छन् । ऋण मिनाहा दिने सरकारको नीतिले किसानहरूले कुल करिब १२ देखि १३ अर्ब रुपैयाँ छुट पाउने जनाइएको छ । यसरी ऋण मिनाहा गर्ने प्रचलन नयाँ भने होइन । यसअघिका सरकारहरू ऋण र ब्याज मिनाहा गर्दै आएका थिए । यसअघि बाबुराम भट्टराई अर्थमन्त्री भएको समयमा साना किसान र कृषि विकास बैंकबाट ३० हजारभन्दा कम ऋण लिएका साना किसानको ऋण मिनाहा भएको थियो ।"
उत्तर कोरियाली अधिकारी अमेरिका जाँदै,उत्तर कोरियाप्रति संशय व्यक्त गर्दै ट्रम्पले गत साता किमसँगको वार्ता रद्द भएको घोषणा गरेका थिए । तर अहिले दुवै देशले शिखर सम्मेलनको तयारी गरिरहेका छन् । ट्रम्पले टीट गर्दै शिखर सम्मेलनलाई दृष्टिगत गर्दै बैठकहरू भइरहेको र उत्तर कोरियासँगको वार्ताका लागि उत्कृष्ट टिम तयार पारेको बताएका छन् । अमेरिकी अधिकारीसँगको वार्तामा उपाध्यक्ष किमले शिखर सम्मेलनमा उत्तर कोरिया के चाहन्छ भन्ने विषय राख्नेछन् । उनी नै उत्तर कोरियाली वार्ता टोलीका महत्त्वपूर्ण व्यक्ति रहेको जनाइएको छ । ७२ वर्षीय किम उत्तर कोरियाली गुप्तचर विभागका पूर्वप्रमुख पनि हुन् । उनलाई दक्षिण कोरियामा विवादित व्यक्तिका रूपमा हेरिन्छ । गुप्तचर विभाग प्रमुख रहेका बेला दक्षिण कोरियाली सैन्य अखडामा आक्रमणमा उनको हात रहेको आरोप लाग्दै आएको छ । सन् २०१४ मा सोनी पिक्चर्समा भएको हयाकिङमा उनको हात रहेको बताइएको छ । यो घटनापछि अमेरिकाले उनलाई निजी रूपमा अमेरिका भ्रमण गर्न प्रतिबन्ध लगाएको थियो ।
जुकरबर्गलाई रूसी संसद्मा निम्तो,जुकरबर्गले संसदलाई सम्बोधन गर्नुका साथै सांसदहरूसँग प्रश्नोत्तरसमेत गराउने कार्यक्रम बनाउन लागिएको उनले बताए ।
हत्या गरिएका भनिएका पत्रकार जिउँदै,राजधानी मस्कोमा रहेर पत्रकारिता गरिरहेका उनी त्यसपछि भागेर प्राग पुगेका र पछि किभमा बस्दै आएका थिए । बाब्चेन्कोले सन् २०१६ मा रुसमा दुर्घटनाग्रस्त एउटा रूसी सैनिक विमानका बारे आलोचनासहितको एक समाचार लेखेका थिए । त्यसपछि आफूलाई मार्ने धम्की आएको उनले बताएका थिए । त्यसलगत्तै उनले रूस छाडेको सार्वजनिक भएको थियो ।
चटयाङ र हावाहुरीबाट ५० को मृत्यु,एक सरकारी तथ्यांकअनुसार भारतमा बर्सेनि २ हजार मानिसको मृत्यु चटयाङबाट हुने गरेको छ ।
रिमालका नाममा पुरस्कार,"महोत्सवमा बेलबारीका मेयर ज्ञानेन्द्र सुवेदी, उपप्रमुख ढाकाकुमारी पराजुली लगायतले बोलेका थिए ।"
छिन्नलता पुरस्कार,"यस्तै, वरिष्ठ संगीतकार शान्ति ठटाल र वरिष्ठ गीतकार शिवशंकर थापालाई छिन्नलता विशेष सम्मान प्रदान गरिनेछ । पुरस्कार र सम्मान गुठी संस्थापक तथा गीतकार रमोलादेवी शाह छिन्नलता को जन्मजयन्ती पारेर साउन ७ गते हस्तान्तरण गरिने विज्ञप्तिमा उल्लेख छ ।"
चार चरित्रमा विपिन,"लुट हुँदै छडके र पछिल्लो नाका सम्म आइपुग्दा विपिन प्राय: नवनिर्देशकसँग बढी काम गरिरहेका छन् । यो संयोग मात्रै होला त ? हरेक निर्देशकसँग एकपटक काम गरूँ भन्ने लाग्छ । अझ मेरो सोच युवासँग बढी मिल्ने भएकोले पनि नयाँ युवा निर्देशक छनोटमा पर्ने हुन्, उनले थपे, गलत अर्थ नलागोस्, मलाई लिजेन्ड तुलसी (घिमिर)े दाइ र भर्खर फिल्म कलेजबाट ग्रयाजुएट गरेर निर्देशन थाल्दै गरेको जोकोहीको अफर सँगसँगै आयो भने दोस्रो फिल्म छान्छु । किनभने मेरो कुरा नवनिर्देशकले सुन्छ नि त । मैले आफ्नो सोच तुलसी दाइलाई भन्न सक्दिनँ ।"
तीन पुस्ता एक ठाउँ,सिर्जना कलेज अफ फाइन आर्ट र सिर्जना कन्टेम्पोररी आर्ट ग्यालरीले गरेको प्रदर्शनी बिहीबार सकिँदै छ ।
क्यानभासमा छायानाथ र रारा,चित्रकारले बनाएका तस्बिर गमगढी बजारको कृष्णचोकमा प्रदर्शन पनि गरियो । कर्णाली आर्टस सेन्टरका संयोजक हीराबिजुली नेपालीका अनुसार दुइटा चित्र मुगुमै बिके ।
सांस्कृतिक मूल्यमाथि प्रहार,"संघ सभापति तीर्थबहादुर थापाद्वारा हस्ताक्षरित विज्ञप्तिमा भनिएको छ, विकेन्द्रीकरणको सिद्धान्तविपरीत लोकतान्त्रिक पद्धतिमा आँच आउने गरी सबै निकायलाई एकै ठाउँ गाभ्ने घोषणा गरेर सरकारले सांस्कृतिक मूल्यमान्यतामाथि प्रहार गरेको छ । यो २०६२६३ बाट प्राप्त सांस्कृतिक उपलब्धिमाथि निरंकुश प्रहार पनि हो । उक्त घोषणा यथाशीघ्र सच्याएर साहित्य, संस्कृति, संगीत, कला, नाटय र चलचित्र क्षेत्रमा समावेशी अभ्यासलाई प्राथमिकता दिन तथा राष्ट्रको उन्नयनका लागि बहुजातीय, बहुभाषिक, बहुसांस्कृतिक र बहुप्राज्ञिक परिपाटीलाई महत्त्व दिन संघले माग गरेको छ ।"
काव्यांकुर मा अस्मिता,"सपनासिंह ठकुरीले पूरै नाटकको कोरियोग्राफी गरेकी थिइन् । शबनम सिलवाल, सविन भट्टराई, वीरेन्द्र हमाल, असीम गुरुङले नाटकहरू निर्देशनका साथै अभिनयसमेत गरेका थिए ।"
संघीय सांसदलाई ४ करोड: प्रदेश सरकारलाई पनि दबाब,"विनियोजन गर्नुहुन्नप्रदेशसभामा विपक्षी दलले भने प्रदेशसभा सदस्यलाई निर्वाचन क्षेत्र विकास कार्यक्रमका नाममा रकम विनियोजन गर्न नहुने तर्क गरेका छन् । प्रमुख विपक्षी दल कांग्रेस संसदीय दलका नेता इन्द्रबहादुर बानियाँले कुनै पनि नाममा सांसदलाई रकम विनियोजन गर्न नहुने बताए । हाम्रो काम कानुन बनाउने हो, विकास गर्ने निकाय अरू नै छन्, उनले भने, अहिले स्थानीय तहमा पनि जनप्रतिनिधि आइसकेको अवस्थामा कानुन बनाउने विधायकलाई विकासे कार्यकर्ता बनाउने काम हैन । विवेकशील साझा पार्टी संसदीय दलका नेता रमेश पौड्यालले सांसदहरूलाई बजेट विनियोजन गर्न नहुने तर्क गर्दै त्यसो भए आफू विरोधमा उत्रने बताए । त्यसको कुनै औचित्य नै छैन, यो स्थानीय तहको अधिकार खोसेर लिनेजस्तै हो, उनले भने, त्यसो हुने भयो भने हामी विरोधमा लाग्छौं ।"
११ लाख निरक्षर,०६८ को राष्ट्रिय जनगणनाअनुसार प्रदेश ३ मा ५५ लाख २९ हजार ४ सय ५२ जनसंख्या छ । जसअनुसार २७ लाख ८१ हजार ८ सय १९ महिला र २७ लाख ४७ हजार ६ सय ३२ पुरुष छन् ।
नुवाकोटलाई साढे २ अर्ब,प्रदेश ३ लाई साढे १६ अर्ब प्रदेश ३ का लागि १६ अर्ब ५८ करोड ५३ लाख रुपैयाँ बजेट विनियोजित भएको छ । सबैभन्दा बढी बजेट प्रदेश १ ले १९ अर्ब ८८ करोड ७० लाख बजेट पाएको छ । सबैभन्दा कम प्रदेश ४ ले १३ अर्ब २७ करोड ८६ लाख पाएको छ ।
रंग उद्योगमा आगलागी,"छिरिङ छिङेलले सञ्चालन गरेको होटलमा आगलागी हुँदा ९९ लाख ६४ हजार बराबरको क्षति भएको प्रहरीले जनाएको छ । बुधबार बिहान साढे ११ बजे आगलागी भएको थियो । त्यस क्रममा होटलमा रहेको नगद, फर्निचर, लत्ताकपडा र खाद्यान्न जलेर नष्ट भएका छन् । दुईतले कच्ची घरको पूजाकोठाबाट सुरु भएको आगलागीबाट नगद ८ लाख जलेको जिल्ला प्रहरी कार्यालय रसुवाले जनाएको छ । आगलागीमा होटलमा रहेको १८ तोला सुन हराएकोमा प्रहरीको सक्रियतामा १० तोला फेला परेको छ । आगलागीमा कुनै मानवीय क्षति भने भएको छैन । आधा घण्टापछि आगो नियन्त्रणमा लिइएको प्रहरी नायव उपरीक्षक शरतकुमार थापा क्षेत्रीले बताए ।"
च्याउ खेतीबाटै मनग्य कमाइ,"यहाँ उत्पादित च्याउ चौतारा, बाह्रबिसे र मेलम्चीदेखि राजधानीसम्म पुग्ने गरेको छ, श्रेष्ठले भने, यसलाई गाउँ घरतिर गोब्रे च्याउ भन्ने गरेको पाइन्छ । यो च्याउ अर्गानिक भएकाले यसले मधुमेह, उच्च रक्तचाप र क्यान्सरजस्ता रोग कम गर्ने विश्वास गरिन्छ । विशेष गरी च्याउ उत्पादन गर्न प्रयोग हुने उत्तिस, कटुस, बाझ, खैर खरी र ओखरका मुडाहरू हुन्, श्रेष्ठले भने । यो बढी चिसो र सेपिलो ठाउँमा उत्पादन हुने हुँदा यसलाई घामबाट जोगाई ओसिलो ठाउँमा राख्नु जरुरी हुन्छ । उनका अनुसार मुडा काटेको एक महिनापछि त्यसमा बीउ रोप्ने र रोपेको एक महिनापछि पानी दिन थाल्नुपर्छ । यसको सिजन हुने भएकाले कात्तिकदेखि माघसम्म रोप्न योग्य हुन्छ ।"
जग्गा सम्याउने बहानामा माटो उत्खनन्,"उनले भने, हाम्रो नगरमा त्यस्ता उत्खनन् गर्ने, वासिङ गर्ने स्थान नै छैनन् । गरे पनि पाखा फोर्ने हुन्, त्यसैले हामीले उत्खनन्को स्वीकृति नदीने नीति लिएका छौं । तर पनि केही स्थानमा उत्खनन् गरेको उजुरी आउने गरेको छ । उपमेयरसहितको टोलीले अनुगमनका क्रममा भने त्यसो नभेटेको कोइरालाले बताए ।"
म्याद थप्ने तयारी,"उनका अनुसार भवन १ करोड ३० लाख रुपैयाँ लागतमा निर्माण भएको छ । महानगरपालिकाबाट ९० लाख र अपुग रकम जनस्तरबाट जुटाएका छाँै, उनले भने । नवनिर्मित भवनको भुइँतलामा प्रशासन, राजस्व र जनप्रतिधि रहने व्यवस्था मिलाइएको छ । पहिलो तलामा प्राविधिक, दोस्रोमा बैठककक्ष र बाँकीमा ३० जना अट्ने सभाहलको व्यवस्था छ । भवन अगाडी पार्किङ, सोलार बत्ती र सुरक्षाका लागि सीसी क्यामरा जडान गरिएको छ ।"
धूमपानले बर्सेनि ३० हजारको मृत्यु,"धूमपान र सूर्तीजन्य पदार्थको सेवन गर्ने व्यक्तिमा मस्तिष्काघात तथा हृदयाघातको सम्भावना दुईदेखि चारगुणा बढी हुने चिकित्सक बताउँछन् । धूमपानले युवा अवस्थामा नै कपाल झर्नेफुल्ने र उमेरभन्दा बढी पाको देखिने समस्या हुने गरेको बताइन्छ । त्यस्तै यसले दमको रोग, मृगौला फेल, विभिन्न अंगको क्यान्सर, मधुमेह निम्त्याउँछ । धूमपान र सूर्तीजन्य पदार्थको सेवन र बिक्रीवितरण नियन्त्रणका लागि यसमा ७० प्रतिशतभन्दा बढी कर लगाउनुपर्ने भनिए तापनि यो कार्यान्यनमा आउन सकेको छैन ।"
तीन इँटा उद्योग बालश्रममुक्त,"भक्तपुर (कास) जिल्लाको तीन इँटा उद्योगलाई बालश्रममुक्त उद्योग घोषणा गरेको छ । सूर्यविनायक, चाँगुनारायण नगरपालिकाले बाल विकास समाज र भक्तपुर इँटा उद्योग व्यवसायी संघको समन्वयमा दक्षिणबाराही इँटा उद्योग दधिकोट, महामञ्जुश्री इँटा उद्योग सुडाल, सरस्वती माता चिम्नी इँटा उद्योगलाई बालश्रममुक्त उद्योग घोषणा गरेको हो । यसअघि सात इँटा उद्योग बालश्रममुक्त घोषणा भइसकेका छन् । भक्तपुरमा ६२ इँटा उद्योग सञ्चालित छन् । संघले बालश्रम निवारणका लागि २०७१ मा दिवा शिशु स्याहार कक्षाको व्यवस्थापन गर्ने, इँटा उद्योगका मजदुर र किशोरकिशोरीलाई जनचेतनामूलक कार्यक्रम सञ्चालन गर्नका लागि समन्वय गर्ने, उद्योगका मजदुरका छोराछोरीलाई विद्यालय पठाउनका लागि पहल गर्ने, उद्योगमा सञ्चालित कार्यक्रमको अनुगमन गर्ने, स्वास्थ्य सेवा सञ्चालनका लागि सहयोग गर्ने लगायतको प्रयास गरेको जनाएको छ ।"
भावी योजना सार्वजनिक,"योजनामा वडामा अनलाइन कर संकलन, एप्स, घरमा नर्सिङ सेवा, फुटपाथ निर्माण, टोल टोलमा वृद्धभत्ता वितरण, डस्टविन र लोकेसन म्याप, सूचना पाटीलगायत राख्ने उल्लेख छ । शव बाहन सञ्चालन, ज्येष्ठ नागरिक दिवा हेरचाह केन्द्र सञ्चालनमा ल्याउने योजना सार्वजनिक गरेको छ । ३ नम्बरका वडाध्यक्ष श्रीगोपाल महर्जनले ७० वर्ष पूरा भएका ज्येष्ठ नागरिकलाई घरमै सिफारिस, पुल्चोकमा ५० वटा सोलार बत्ती जडान, अंग्रेजी प्रौढ कक्षा, सूचनामूलक पुस्तक प्रकाशित गरिसकेको बताए । सार्वजनिक शौचालय निर्माण, नागरिक वडापत्र घरमा वितरण पनि गरिसकेका छौँ, उनले भने ।"
भारतीय प्रो कबड्डी: नेपालका सञ्जय पुनेरी पल्टनमा,प्रो कबड्डी लिगमा १२ टोली सहभागी छन् । पछिल्लो सिजन पटना पाइरेट्सले फाइनलमा गुजरात फर्चुन जायन्ट्सलाई हराउँदै तेस्रोपल्ट उपाधि जितेको थियो । यस सिजन सञ्जयले खेल्ने पुनेरी पल्टन गत सिजन चौथो स्थानमा थियो ।
मेसीको ह्याट्रिक,"विश्वकपको अर्को तयारी खेलमा पेरुले स्कटल्यान्डलाई २० ले हरायो । स्कटिस गोलकिपर जोर्डन आर्चरको डेब्यूमा क्रिस्टियन कुएभा र जेफरसन फारफनले गोल गरे ।त्यस्तै, विश्वकप खेल्ने तयारीमा रहेको पानामाले घरेलु मैदानमा उत्तरी आयरल्यान्डसँग गोलरहित बराबरी नतिजा निकाल्यो ।"
एकै खेलमा शतक र ह्याट्रिक,आजको खेल आर्मीविरुद्ध प्रदेश २
बेलायतमा अवसर जुटाउँदै पारस,"वेस्ट इन्डिजको टोलीमा क्रिस गेल, आन्द्रे रसेल, मार्लोन स्यामुइल्स, कार्लोस ब्रेथवेट, स्यामुयल बद्री, एविन लेविसलगायत खेलाडी छन् ।"
एएफसी महिला यू१६ छनोट नेपालमा,"एएफसीले बुधबार जारी गरेको समूह विभाजनअनुसार नेपालको समूहमा फिलिपिन्स, म्यानमार, मलेसिया र सिरिया छन् । यसैगरी बुधबारै सार्वजनिक एएफसी यू१९ वुमन्स च्याम्पियनसिपको छनोटमा नेपाल समूह बी मा परेको छ । अक्टोबरमा हुने प्रतियोगितामा नेपालसँगै समूहमा आयोजक थाइल्यान्ड, भारत, पाकिस्तान र सिंगापुर छन् ।"
पेन्केकका खेलाडीको माग,उनीहरूका अनुसार संघका महासचिव समेत रहेका दोर्जे लामाले आफू प्रशिक्षक र सितोरियो कराँते खेलाडी विकास विकलाई खेलाडीमा सिफारिस गरेका छन् । सिलात संघका अध्यक्ष दिपेशकुमार पुन र उपाध्यक्षमा करण विष्ट रहेका छन् ।
अन्तरस्कुल फुटबल हुने,"काठमाडौं (कास) कोटेश्वर सेतीओपी युवा क्लबको आयोजनामा जेठ १९ देखि २६ सम्म सेतीओपी अन्तरस्कुल फुटबल प्रतियोगिता हुने भएको छ । १० टोलीको सहभागिता रहने प्रतियोगितामा दुई समूह रहने छन् । दुवै समूहका शीर्ष दुई टोलीले सेमिफाइनलमा स्थान बनाउने छन् । उत्कृष्ट खेलाडीले २० हजार रुपैयाँबराबरको छात्रवृत्ति प्राप्त गर्नेछन् । प्रतियोगिताका सम्पूर्ण खेल कीर्तिपुरस्थित मोडर्न इन्डियन स्कुलको मैदानमा हुनेछ । प्रतियोगितामा मोडर्न इन्डियन, डीएभी, केएमसी, काष्ठमण्डप, ल्याब स्कुल, ग्रामर पब्लिक, पुष्पसदन, रातो बंगला, कान्जिरोबा र कोलम्बस स्कुलले सहभागिता जनाएका छन् ।"
लुम्बिनीलाई सफलता,"काठमाडौं (कास) डिफेन्डिङ च्याम्पियन आयोजक लुम्बिनी दोस्रो लुम्बिनी थ्री बाइ थ्री बास्केटबलको गल्र्सतर्फ बुधबार सेमिफाइनल पुगेको छ । लुम्बिनीले इडेन ब्रिज एकेडेमी (ईबीए) लाई १७१२ ले हरायो । गल्र्समै कान्तिपुर, ग्रेटमाया ए र बिग थ्री सेमिफाइनल पुगे । ब्वाइजको सेमिफाइनल सेमिफाइनलमा किस्ट र लर्डबुद्ध तथा डिफेन्डिङ च्याम्पियन ग्रेटमाया र हेराल्डबीच प्रतिस्पर्धा हुनेछन् ।"
रिब्स र ब्राइट फ्युचर विजेता,काठमाडौं (कास) रिब्स र ब्राइट फ्युचर बी ले एस अन्तरस्कुल फुटसलको उपाधि जितेका छन् । रिब्स ब्वाइज र ब्राइट गल्र्समा च्याम्पियन भए । फाइनलमा रिब्सले द एक्सेल्सियरलाई टाइब्रेकरमा ४३ गोलले पराजित गर्यो । निर्धारित ३० मिनेटको खेल ४४ को बराबरीमा टुंगिएको थियो । गल्र्सको फाइनलमा ब्राइट फ्युचरले सेन्ट जेभियर्स जावलाखेललाई २१ गोलले हरायो । दुवै गोल रोशनी क्षेत्रीले गरिन् । जेभियर्सबाट साम्बारिका क्षेत्रीले एक गोल फर्काइन् । ब्वाइजमा रिब्सका सरोज रोकाया र गल्र्समा सेन्ट जेभियर्सकी रोशनी क्षेत्री उत्कृष्ट खेलाडी चुनिए ।

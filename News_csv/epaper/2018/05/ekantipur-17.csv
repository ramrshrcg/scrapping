शीर्षक,विवरण
कामीरिताको कीर्तिमान,"एकै दिन ९४ आरोही शिखरमासगरमाथा शिखरमा बुधबार ९४ आरोहीले पाइला टेके, जसमध्ये ४१ विदेशी र ५३ नेपाली छन् । उनीहरू सकुशल शिखरमा पुगेको पर्यटन मन्त्रालयका प्रतिनिधि तथा सम्पर्क अधिकृत ज्ञानेन्द्र श्रेष्ठले पुष्टि गरेका छन् । श्रेष्ठ आफैं आधारशिविरमा बसेर आरोहणको अवस्थाबारे अपडेट गरिरहेका छन् ।"
मकालुको जहाज दुर्घटना,"नेपालगन्ज विमानस्थल प्रमुख प्रतापबाबु तिवारीले प्राविधिक र मानवीयभन्दा पनि प्रतिकूल मौसमले दुर्घटना भएको हुन सक्ने बताए । बादल लागेकाले अग्लो पहाडमा जहाज ठोक्किएको जस्तो देखिन्छ, उनले भने । यसैबीच पर्यटनमन्त्री रवीन्द्र अधिकारीले बुधबारै प्राधिकरणका पूर्वमहानिर्देशक त्रिरत्न मानन्धरको संयोजकत्वमा छानबिन समिति गठन गरेका छन् । तीनवटा मात्रै सिंगल इन्जिन भएको मकालुले सुर्खेतबाट कर्णाली र बाजुरा क्षेत्रमा कार्गोचार्टर उडान गर्दै आएको थियो । कम्पनीसँग यसअघि दुइटा सेस्ना क्याराभान विमान थिए । तीमध्ये एउटा कर्णाली नदीमा फोर्स ल्यान्डिङमा परेको थियो । उक्त घटनामा चालकदलका सदस्य बचे पनि विमान अझै फेला परेको छैन । त्यसपछि मकालुले समिट भनिने पहिलेको गोमा एयरलाइन्सका दुइटा सेस्ना खरिद गरेको थियो । अहिले सिंगल इन्जिन विमान कम्पनी मकालु मात्रै हो ।"
सन्दीप आईसीसी विश्व टोलीमा,"कार्लोस ब्रेथवेटको कप्तानीमा रहने वेस्ट इन्डिज टोलीमा क्रिस गेयल, सामुइल बद्री, एन्ड्रयु फलेचर, रायद इम्रित, इभिन लुइस, एस्ली नर्स, किमो पाउल, दिनेश रामदिन, रोभमान पोवेल, एन्ड्रयु रसेललगायत खेलाडी छन् । नेपाली टिमले आउँदो जुलाईमा लर्ड्स गएर एमसीसी र नेदरल्यान्ड्सविरुद्ध ट्वान्टी२० त्रिकोणात्मक शृंखला खेल्दै छ । सन्दीपले यसै साता आईपीएलमा दिल्ली डेयरडेभिल्सबाट रोयल च्यालेन्जर्स बैंग्लोरविरुद्व डेब्यु गर्दै विकेट लिएका थिए ।"
भारतीय अडान यथावत्,"नीति अनुसन्धान प्रतिष्ठान नेपालले आयोजना गरेको पछिल्लो सन्दर्भमा नेपालभारत सम्बन्धको विकास कार्यक्रममा उनीहरूले यस्तो धारणा व्यक्त गरेका हुन् । प्रतिष्ठानका निर्देशक दीपक अधिकारीले नेपालभारत सम्बन्ध माटाको डल्ला र टपरीजस्तो रहेको बताए । नेपालभारत सम्बन्ध यस्तो छ कि एकलाई अर्काको आवश्यकता छ, उनले भने, हावा आउँदा माटाको डल्लाले टपरीलाई थिच्नुपर्छ । पानी पर्दा डल्लालाई टपरीले छोप्नुपर्छ । जवाहरलाल नेहरू विश्वविद्यालयका प्राध्यापक संगीता थपलियाले मोदी भ्रमणले नेपालभारत सम्बन्धको यथार्थ प्रस्टिएको बताइन् । संविधान जारीदेखि अहिलेसम्मको अवस्था हेर्दा सम्बन्ध सहकार्यमा पुगेको देखिन्छ, उनले भनिन् ।"
संसद्मा मन्त्री खोइ ?,"सांसदहरूले अस्पतालमा पर्याप्त दरबन्दी नभएको विषय पनि उठाएका थिए । झपट रावलले गैरसरकारी संस्थालाई नियमन र अनुगमन गर्न जरुरी रहेको बताए । यस्ता संस्थाले सामाजिक अराजकता खलबल्याउने काम गरिरहेका छन्, उनले भने, सरकारले यस्ता संस्थाको अनुगमन र नियमन गर्न जरुरी छ । सरकारी कार्यालयमा कार्यालय समयभित्र सामाजिक सञ्जाल प्रयोग गर्न रोक लगाउनुपर्ने पनि उनको माग थियो ।"
साढे २ करोड नक्कली नोटसहित फिल्म निर्माता पक्राउ,"बोगटीले होटलमा खाएर ३ हजार रुपैयाँका नक्कली नोट दिएको सूचनाका आधारमा अन्य पक्राउ परेका हुन् । नेपाल राष्ट्र बैंकले कुनै पनि प्रयोजनका लागि नक्कली नोट छाप्न अनुमति दिएको छैन, डीएसपी थापाले भने । अपराध प्रमाणित भए मुलुकी ऐनको फोटो चलन महलअन्तर्गत बिगो बराबर (बरामद नक्कली नोट बराबरको रकम) जरिवाना र १० वर्षसम्मको कैद सजाय हुने कानुनी व्यवस्था छ । स्रोतका अनुसार प्रहरीले संगठित अपराध निवारण ऐनअन्तर्गत रहेर पनि मुद्दा चलाउनेबारे छलफल गरेको छ ।"
तटबन्ध बनाउन १८ करोड,"काठमाडौं (कास) भारतले वाग्मती, लालबकैया र कमला नदीमा तटबन्ध निर्माणका लागि १८ करोड ७ लाख ४० हजार रुपैयाँ अनुदान प्रदान गरेको छ । नेपालका लागि भारतीय राजदूत मञ्जिभसिंह पुरीले ऊर्जा, जलस्रोत तथा सिँचाइमन्त्री वर्षमान पुनको उपस्थितिमा सचिव डा सञ्जय शर्मालाई सहयोग रकमको चेक मंगलबार हस्तान्तरण गरे । तटबन्ध निर्माणले लालबकैया, वाग्मती र कमला नदीमा बाढी नियन्त्रण र जलस्रोत व्यवस्थापन गर्ने लक्ष्य राखिएको दूतावासद्वारा जारी विज्ञप्तिमा उल्लेख छ । नदी प्रभावित क्षेत्रमा बसोबास गर्ने लाखौं जनतालाई यसले लाभ पुर्याउनेछ ।"
रमजानभर ६ घण्टा काम,"काठमाडौं (कास) कतार सरकारले इस्लाम धर्मावलम्बीको पवित्र महिना रमजानमा दैनिक ६ घण्टाभन्दा बढी काम लगाउने रोजगारदाता कम्पनीलाई कारबाही गर्ने सूचना जारी गरेको छ ।कतारको प्रशासनिक विकास, श्रम तथा सामाजिक मामिला मन्त्रालयका अनुसार रमजानको अवसरमा कार्यअवधि घटाएर ६ घण्टा कायम गरिएको छ । काम गर्ने समय ६ घण्टा कायम गरे पनि रोजगारदाताले पूरा दिनको तलब र सेवासुविधा भुक्तानी गर्नुपर्ने छ । मन्त्रालयले ६ घण्टाभन्दा बढी काम लगाउने रोजगारदाताविरुद्ध उजुरी दिन अनुरोध गर्दै त्यस्तो पाइए कारबाही गर्ने चेतावनी दिएको छ । कतारमा झन्डै ४४ हजार कम्पनीमा २३ लाख आप्रवासी कामदार छन् । तीमध्ये चार लाख नेपाली छन् । इस्लामिक मामिला मन्त्रालयका अनुसार बिहीबारबाट रमजान सुरु हुनेछ । इस्लामी पात्रोअनुसार आठौं साबान महिनाको अन्तिम दिन आकाशमा चन्द्रमा उदाएको भोलिपल्टदेखि रोजा बस्न सुरु हुन्छ ।"
अझै सुल्झेन नियमावली विवाद,"कांग्रेसजस्तो प्रजातान्त्रिक इतिहास भएको दलले सांसदहरूलाई फौजदारी अभियोगबाट बचाउने पहल गर्नु दुर्भाग्यपूर्ण भएको एमाले संसदीय दलका उपनेता सुवास नेम्बाङले बताए । तीन वर्षभन्दा बढी कैद सजाय हुने फौजदारी अभियोग लाग्यो भने अदालतले सांसदहरूलाई पुर्पक्षका लागि थुनामा पठाउँछ, कानुनको यो व्यवस्थालाई नियमावलीले रोक्न सक्दैन, नेम्बाङले भने, व्यर्थमा नागरिकलाई एकथरी र सांसदहरूलाई अर्कैथरी हुने गरी किन नियमावली बनाउनुहुन्छ भनेर पटकपटक सम्झाउँदा पनि साथीहरू (कांग्रेस, राजपा र फोरमका सांसद) ले मान्नुभएन ।"
अडान नछोड्नुस् : देउवा,बैठकमा प्रस्तावित संसद् नियमावली र त्यसको प्रावधानका विषयमा बडु र अर्का सांसद मीनेन्द्र रिजालले जानकारी गराएका थिए । बडुले सरकारको नीति तथा कार्यक्रममाथि पार्टीका सांसदको विज्ञताका हिसाबले प्रभावकारी रूपमा बोल्नेबारे छलफल भएको बताए । मंगलबार भएको संसदीय दलका कार्यसमिति सदस्यहरूको निर्वाचनको नतिजा प्रमुख निर्वाचन अधिकृत चीनकाजी श्रेष्ठले बैठकमा जानकारी गराएका थिए ।
८२७ कामदारका समस्या समाधान गर्न सिफारिस,"दूतावास आफैंले ५ सय ३० नेपाली कामदारको समस्या समाधान गरेको जनाएको छ । कम्पनीबाट भागेर अन्यत्र काम गरिरहेका, कतारी परिचयपत्र नलगाएका तथा परिचयपत्रको म्याद सकिएको ६ महिनाभन्दा बढी भइसकेका ४ सय १६ नेपालीलाई कतार सरकारको खोज तथा अनुगमन विभागबाट नेपाल पठाइएको छ, दूतावासद्वारा जारी विज्ञप्तिमा भनिएको छ । विभागको डिपोर्टेसन सेन्टरमा १ सय ४१ नेपाली छन् । उनीहरूलाई प्रक्रिया पूरा गरेर नेपाल पठाउने तयारी भइरहेको दूतावासले जनाएको छ । विभिन्न मुद्दामा जेल सजाय पाएका ४७ नेपाली कामदार भने केन्द्रीय कारागारमा छन् । आकस्मिक अवस्था परी नेपाल जानुपर्ने तर कम्पनीले सहजै जान स्वीकृति नदिएका एक सय ४१ कामदारलाई इमर्जेन्सी एक्जिट कमिटी मा पठाइएको छ, विज्ञप्तिमा उल्लेख छ ।"
सम्पत्ति र बैंकिङ कारोबार खोजी गरिँदै,"सुन तस्करीबाट सुरु भएको यो प्रकरणमा मुख्य प्रमाणका रूपमा मानिने सुन कहाँ छ भनेर पत्तो छैन । प्रमाणका रूपमा अभियोगपत्र साथ पेस गरिएका दसी प्रमाण हरूमा सनम शाक्यको शव राखिएको गाडी, अभियुक्तहरूले प्रयोग गरेको मे१च ५३९५ टाटासुमो, झोला, इन्भर्टरका ब्याट्री, करेन्ट लगाउन प्रयोग गरिने विद्युतीय उपकरण प्रस्तुत गरिएको छ । यसैगरी चक्कु, पाइप, फलामे रड, प्लास्टिकका ड्रम र जग, दर्जनभन्दा बढी मोबाइल र सिमकार्डहरू, बैंकको एटीएम कार्ड, चेक र भौचर, केही डायरी र रजिस्ट्ररलगायत पेस गरिएको छ ।"
नेपाली भूमिमा भारतीयका घरटहरा,पिल्लर पनि अतिक्रमणमाभारतीय नागरिक र सुरक्षाकर्मीले कैयौं सीमास्तम्भसमेत अतिक्रमण गरेका छन् । जिल्ला प्रशासनका अनुसार सप्तरीमा भारतीय सीमामा राखिएका ६ सय ५० वटा पिल्लरमध्ये अहिले २ सय २५ वटा मात्र कायम छन् । २१ वटा पिल्लर खोलाले बगाएको र बाँकी सबै गायब पारिएकाले यसबारे भारतीय पक्षसित कुराकानी गर्न जिल्ला प्रशासनले गृह मन्त्रालयमा लेखी पठाएको छ । यही महिना हुने नेपालभारत गृहसचिवस्तरीय वार्तामा सीमास्तम्भबारे कुरा उठाउन गृहलाई लिखित रूपमा आग्रह गरिएको प्रशासनले जनाएको छ ।
संरक्षण क्षेत्रमा सेना राख्न माग,यार्चा व्यवस्थापन योजना २०७३ ले जेठ दोस्रो सातादेखि यार्चा संकलनको अनुमति दिने व्यवस्था गरे पनि अपीनाम्पा संरक्षण क्षेत्र व्यवस्थापन परिषद्को चैत २४ को बैठकले वैशाख २० गतेबाट जिल्लाभरका यार्चा पाइने वन खुला गर्ने निर्णय गरेको थियो । त्यही निर्णयका आधारमा जिल्लाका सबै पाटनमा यार्चागुम्बा संकलन भइरहेको छ ।
छानो उडेपछि बिचल्ली,सुनीताकै छिमेकी जयराम तिरुवाको घरको छानो पनि हुरीले उडाएको छ । छानो उडेपछि सानो काठको ठाटी ह्वांगै छ । ६ जनाको परिवार त्यहीं आश्रित छ । कतै जाने ठाउँ नभएपछि भत्केकै घरमै बसेको जयरामकी पत्नी जुनाले बताइन् ।
विद्यालयमा नयाँ पाठ्यक्रम,"पाठ्यक्रमको मस्यौदाले अन्तिम रूप पाएपछि पाठ्यपुस्तक तयारीमा सरकारले विशेष ख्याल गर्नुपर्छ । परिवर्तित पाठ्यक्रमपाठ्यपुस्तकबमोजिम शिक्षण शैलीमा पनि रूपान्तरण जरुरी छ । त्यसैले दक्ष र योग्य शिक्षक, उनीहरूलाई तालिमअभिमुखीकरण, पर्याप्त शैक्षिक सामग्री व्यवस्थालाई सम्बन्धित विद्यालय र स्थानीय सरकारले ध्यान दिन आवश्यक छ ।"
समृद्धिमा अन्तर्राष्ट्रिय साझेदारी,"यी सबै पक्षलाई आत्मसात गर्दै नेपालको समृद्धिमा अन्तर्राष्ट्रिय साझेदारी अभिवृद्धि गर्न स्पष्ट नीति, कार्यक्रम र समन्वयात्मक र प्रभावकारी कार्यान्वयन पद्धति विकास गर्नु जरुरी छ । अहिलेको समय उपयुक्त छ, अठोट र प्रतिबद्धता आवश्यक छ । सबैभन्दा ठूलो चुनौती भनेको समन्वयात्मक दूरदृष्टि हो । दूरदर्शितापूर्ण नीति निर्माण गरी क्रमबद्ध रूपमा प्रभावकारी ढंगले कार्यान्वयन गरेमा नेपालको समृद्धिमा अन्तर्राष्ट्रिय साझेदारी बढाउने यो सुनौलो अवसर हुनसक्छ ।"
सांसदलाई १० करोड दिनु हुन्न,"हामीलाई थाहै छ, सांसदहरू भनेका जननिर्वाचित प्रतिनिधिहरू हुन् । जनताको पक्षमा रही काम गर्न, आवश्यक नीति, नियम र कानुन निर्माण गरी देशलाई समुन्नतिको यात्रामा लैजान संसद्मा पठाएका हौं । तर चुनावताका जनतालाई दिइएका विकासका आश्वासन पुरा गर्न सांसदहरूले प्रत्येक वर्ष आफैं वितरण गर्नेगरी मोटो रकम माग गर्दै आइरहेका छन् । जनतालाई विकास निर्माणका आश्वासन दिइसकेपछि ती आश्वासन परिपूर्ति गर्न सांसद आफैंले योगदान दिएको देखाउन र पुन: भोटबैंक बचाउन प्रत्यक्ष रूपले लगानी गर्ने उद्देश्यले सांसदले रकम माग्ने गरेका हुन् । यसभन्दा अघिका सांसदहरूले लिएको रकम खास काममा नआएको र दुरुपयोग भएको गुनासो व्यापक रूपमा आउने गरेको हो । सांसद विकास कोषको त्यस्तो रकमले आफ्नै घर वरपरको मात्र विकास निर्माण गर्ने गरेको, आफ्नो इच्छा अनुसार बजेट बाँड्ने गरेको, ठूला विकास निर्माणमा बजेट नलगाई ससाना टुक्रे योजनामा लगानी गर्दा कुनै पनि काम सम्पन्न हुन नसकेको, देखिने खालको राम्रो विकास निर्माण नभएको, बजेटको चरम दुरुपयोग भएको, सांसदले आफ्नो क्षेत्रमा रकम वितरण गर्दा दलीय उद्देश्यले ओतप्रोत भई वितरण गर्ने गरेको, समग्रमा बजेट कहीं कतै राम्रोसँग सदुपयोग नभएको जस्ता दृश्य देखापरेकै हुन् । विगतमा यति धेरै गुनासा सुन्दासुन्दै पुन: सांसदहरूले यसपटक पनि १० करोड रुपैयाँ माग गर्नु र रकम विनियोजन गर्न अनावश्यक दबाब दिनु जनताको तर्फबाट कत्ति पनि राम्रो मानिएको छैन । आफैंले बजेट माग गरी आफैंले विकास गर्न खोज्नु सांसदका लागि कत्ति पनि सुहाउने र पदीय दृष्टिकोणले पनि उपयुक्त छैन । नरनाथ पाण्डेकावासोती८, नवलपुर"
पाठ्यक्रम विकास केन्द्रलाई आग्रह,"पाठ्यक्रम विकास केन्द्रले यस वर्षदेखि कक्षा ११ र १२ मा नेपाली विषयलाई विस्थापन गर्ने वा ५० पूर्णांकको मात्र बनाउने भन्ने विषयमा त्यस कार्यालयले गृहकार्य गरिरहेकामा म जस्ता नेपाली भाषाप्रेमीहरूको गम्भीर ध्यानाकर्षण भएको छ । नेपाली भाषा हाम्रो राष्ट्रभाषा र सम्पूर्ण नेपालीको साझा सम्पर्कको भाषा रहेकाले यसको संरक्षण र सम्बद्र्धन गर्नु हाम्रो दायित्व हुन आउँछ । आजभोलि नेपाली विषयमा विद्यार्थीको सिकाइ उपलब्धि झन् कमजोर हुँदै गएको, सामान्य बोलीचाली, चिठीपत्र, निवेदनजस्ता व्यावहारिक लेखनमा पनि विद्यार्थी अक्षम बन्दै गइरहेको अवस्थामा पाठ्यक्रम विकास केन्द्रले समेत यस्तो निर्णय गर्नुले नेपाली भाषा उपेक्षित भएको स्पष्ट हुन्छ । राष्ट्रभाषा भनेको जुन कुनै देशको निजी पहिचान र अमूल्य सम्पत्ति हो । यसलाई जीवन्त र अक्षुण्ण राख्नु सरकारको मुख्य दायित्व हो । यसर्थ अहिले गरिन थालेको निर्णयलाई यथाशीघ्र सच्याई विद्यालयीय शिक्षामा नेपाली विषयलाई कक्षा १२ सम्म अनिवार्य विषयको रूपमा राख्न जरुरी देखिन्छ । क्याम्पस स्तरमा ऐच्छिक विषयको रूपमा राख्दा कुनै आपत्ति हुँदैन । तर विद्यालयीय शिक्षामा यसलाई कुनै पनि हालतमा हटाउनु हँुदैन । केपी शर्मा ज्ञवालीकाठमाडौं"
बलात्कार घट्न सक्छ,"बिहे नगरे पनि प्रजनन अधिकार दिँदा पितृसत्ता समाप्त हुने र मातृसत्ता अगाडि बढ्नेछ । यसले गर्दा समाजमा हुने वेश्यावृत्ति तथा बलात्कार कम हुने निश्चित छ । उदाहरणस्वरूप पश्चिमाहरूले युट्युबमा कुनै भेदभाव नहुनेगरी छोराआमा, छोरीबुबा र अन्य हाडनातासँंग हुने यौन सम्बन्धी कुरा नेपाल र अन्य देशमा लागू भइसकेपछि उपरोक्त विकृति निश्चय नै समाप्त हुन्छ । तर हरेक कुराको सीमा हुन्छ । हाशिम अन्सारीराजविराज, सप्तरी"
सरोकारवालाको ध्यान जाओस्,"आजको कान्तिपुर दैनिकमा विद्यालय शिक्षाको पाठ्यक्रम निर्माण भइरहेको खबर छापिएको समाचार पढ्न पाएँ । एक दिनको म्याद दिई सुझाव, सल्लाहको अपेक्षासमेत गरेको छ । राष्ट्रिय पाठ्यक्रम विकास तथा मूल्याङ्कन परिषद्मा स्वीकृति गर्न मस्यौदापत्र पनि सार्वजनिक गरिएको छ । सरोकारवालासँग छलफलमा अझै समय दिई अन्तरक्रियामा समय आवश्यक भए जस्तो लाग्छ । हतपतको काम लतपत हुन्छ भन्ने उखान चरितार्थ नहोस् । सरोकारवालाहरूको ध्यानाकृष्ट होस् । उमेशलाल कर्णजिल्ला शिक्षा कार्यालय, धनुषा"
शिक्षकको सरुवा गर्नुपर्छ,"सामुदायिक विद्यालयमा अध्यापनरत शिक्षकहरू योग्य, तालिम प्राप्त र सक्षम छन् भनी मन्त्रालयले गर्व गरिरहँदा आफूले सञ्चालन गरेको विद्यालयमा १७ थरी शिक्षक छन् भन्ने कुरा स्वीकार्न नै चाहँदैन । जुन विद्यालयमा महत्त्वपूर्ण अड्डा जमाएर बसेका स्थायी शिक्षकहरू छन्, जसलाई सबै खालको सुविधा राज्यले प्रदान गरिरहेको छ । अर्काथरी अस्थायी जो पटकपटक परीक्षाको आशा अनि निराशाको अन्योलमा रहेकाहरू जसलाई आंशिक सुविधा प्राप्त छ । त्यसैगरी राहत, ईसीडी शिक्षकहरू अझै कम सुविधा लिएर काम गर्न विवश छन् भने सबैभन्दा समस्यामा निजी स्रोत शिक्षकहरू नै देखिन्छन् । एउटै विद्यालयमा सामाजिक विभेदयुक्त संरचनाको निर्माण गरेर अधिक प्रतिफल खोज्नु सरकारको नालायकीपन मात्रै हो । स्थायीलाई जीवन नै स्थायी भएजस्तै गरेर अधिकार दिनु अनि अरू शिक्षकलाई उपेक्षाको नजर राख्नु नै त्रुटिपूर्ण छ । शिक्षण र खेललाई एउटै स्वरूपमा हेर्न सकिन्छ । खेलमा खेलाडी जति भए पनि एकजनाको कमजोरीले हार्नुपर्ने पनि हुन सक्छ, त्यस्तै निरन्तर जोतिने शिक्षकहरूबीचको असमान व्यवहार र नीतिगत अस्थिरताले समस्या बढ्दै जाने देखिन्छ । प्रत्येक ५५ वर्षमा शिक्षकको सरुवा गर्न सक्ने वातावरण सिर्जना गर्नसके मात्र सामुदायिक विद्यालयको गुणस्तर सुधार गर्न सकिन्छ । गोविन्द रिमालगैंडाकोट नगरपालिका५, नवलपरासी"
स्वस्थ कांग्रेसको खाँचो,"नेपाली कांग्रेसमा २०४६ सालदेखि नै नराम्रो रोग लागेको छ । अप्रजातान्त्रिक तौरतरिका त्यतिबेलादेखि नै सुरु भएको हो । तर तत्काल निदान गर्न नसक्दा अब जटिल र बिग्रेको अंग नै काटेर फाल्नुपर्ने अवस्था आइपर्यो । अझै पनि इमानदार र युवा कार्यकर्ताहरूले बिग्रेको कामै नलाग्ने अंग काटेर फाल्ने हिम्मत गर्ने हो भने कांग्रेस तन्दुरुस्त हुने थियो । स्वस्थ र पारदर्शी कांग्रेस नै देशले चाहेको हो । केदारनाथ त्रिपाठी बुढानीलकण्ठ, काठमाडौं"
"सत्यमोहन, ९९ वर्ष र प्रेरणा","शताब्दी पुरुष सत्यमोहन जोशीको ९९ औं जन्मदिनमा हामी तमाम नेपालीजनका तर्फबाट हार्दिक मंगलमय शुभकामना व्यक्त गर्छौं । एकजना सामान्य मानिस आफ्नो बलबुताबाट कतिसम्म बढ्न सक्छ भन्ने कुराको मानक तीनतीन पटक मदन पुरस्कार लगायत थुप्रै मानसम्मान तथा पुरस्कार र प्रमाणपत्रहरूका धनी सत्यमोहन साक्षी छन् । सत्यमोहन एउटा युग भइसकेको छ । सत्यमोहनले हाम्रो समाजलाई धेरै गुण लगाइसकेका छन् । अब उनको व्यक्तित्वबाट जीवन जिउने कला, दाम्पत्य जीवन, कला, संस्कृति, अध्ययन, अनुसन्धान तथा स्वास्थ्य, आध्यात्म तथा समृद्धिको गुह्य कुरा तमाम नेपालीले सिक्न सक्नुपर्छ । सत्यमोहनको व्यक्तित्व र जीवन जिउने कला प्रेरणादायी छ । युगपुरुष सत्यमोहनको वास्तविक सम्मान भनेको उनको जीवनका तमाम आयामको गहन अध्ययन, अनुसन्धान गरी नेपाली मानकका रूपमा तथ्यहरू केलाएर व्यवहारमा प्रयोग गर्ने वातावरण बनाउनु हो । वीरेन्द्र सुवाल व्यासी२ महाकालीस्थान, भक्तपुर"
पिँधमा उठ्ने प्रश्न,"छोटो समयमा देखेको अवस्था के हो भने कतिपय ठाउँमा भुसको आगो सल्किन थालेको छ । स्थानीय सरकारलाई लोकतान्त्रिक गर्न सकेनौं भने वा जानेनौं भने फेरि त्यसले समाजलाई असर गर्न सक्छ । त्यसैगरी समाजको लोकतान्त्रीकरण गरेनौं भने फेरि त्यो समाजले स्थानीय सरकारलाई अलोकतान्त्रीकरणतर्फ लैजान्छ । यहाँ उठाउन खोजिएको आधारभूत पक्ष के हो भने कसरी स्थानीय सरकार, समाज र त्यसका साधनहरू सबैलाई एकै समयमा लोकतान्त्रीकरण गर्न सकिन्छ ? त्यो बारे सरोकारवाला सबै पक्षको दृष्टि पुगोस् । पिँधमा उठिरहेका प्रश्नहरूले सही नेतृत्व, सार्थक संवाद र समझदारीको मञ्च पायो भने त्यसले गाउँदेहातको कायाकल्प गर्न बेर लाउँदैन । यस्ता काममा राजनीतिक दल, सामाजिक संस्थाहरू, स्थानीय सञ्चार माध्यम र नागरिक समाजले आआफ्नो पक्षबाट पहल गर्दै स्थानीय तहमा मुख्यत: पारदर्शिता, उत्तरदायित्व, समावेशी जस्ता कुरालाई टेवा दिन सक्छन् । कुन वडामा कुन शीर्षकमा कति, कहिले र कसरी काम हुँदैछ, हेर्ने जिम्मेवारी सामान्य जनको पनि हो, उसले पनि अधिकारपूर्वक विकासको अनुगमन गर्न सक्छ । उसले बन्दै गरेको नीति निर्माणको निगरानी गर्न सक्छ । तर यसका लागि प्रत्येक नागरिकले आफ्नो काम भनेको केवल मतदान गर्ने र अन्य बेला गफ चुट्ने होइन, सहकार्य र सहयोगको ठाउँको खोजी गर्नु पनि हो भनी बुझ्न सक्नुपर्छ ।"
मोदी भ्रमणपछिको राउत तरंग,मुख्यमन्त्री राउतले आफ्नो भाषणमार्फत नेपाल र भारतका सरकारहरूलाई ती पुराना दिनहरूको सम्झना दिलाउन आवश्यक ठानेर त्यो प्रसंग उठाएको हुनुपर्छ । त्यही मञ्चबाट केही मिनेटअघि मात्र रक्षामन्त्री ईश्वर पोखरेलले साङ्केतिक रूपमा हामी राजनीतिक मुद्दाहरूको समाधान गर्ने प्रयास गर्दैछौं भनेका थिए । राउतले त्यसैलाई अलि प्रस्ट रूपमा मात्र राख्नखोजेको हुनुपर्छ । प्रधानमन्त्री केपी ओलीको पहिलो कार्यकालमा परराष्ट्र मन्त्री कमल थापाले दिल्लीकाठमाडांैबीच आदानप्रदान गरेका चारबुँदे ननपेपर र विशेषदूतका रूपमा प्रदीप ज्ञवालीले गर्नुभएका प्रयासलाई मुख्यमन्त्री राउतले उप्काउनमात्र खोजेको हुनुपर्छ । विश्लेषक साह हालै संघीय फोरममा आबद्ध भएका छन् ।
अभिभावकत्व ग्रहणका अनुत्तरित प्रश्न,"२०६१ सालबाट हरेक शैक्षिक सत्रको सुरुवातमा विद्यार्थी भर्ना अभियान चलाइने गरिएको छ त्यसबेला भर्ना दर ८० प्रतिशत रहेकामा गत वर्ष प्राथमिक तहमा विद्यार्थी भर्नादर ९७ प्रतिशत नाघेको थियो । अर्थात् शिक्षा क्षेत्रमा राज्यको ठूलो लगानी, नि:शुल्क रूपमा आधारभूत तहको शिक्षा प्राप्त गर्न पाउने विषय मौलिक हकका रूपमा ग्यारेन्टी भएको तथा हरेक वर्ष भर्नादर बढाउने अभियान चलाइरहँदा पनि सबै बालबालिकालाई अझैसम्म विद्यालयमा पुर्याउन सकिएको छैन । विद्यालयमा जेनतेन भर्ना भए पनि पढाइ पूरा नहुँदै स्कुल छाड्ने दर निकै उच्च छ । घर तथा स्कुलबाट हुनुपर्ने उत्प्रेरणाको अभाव, विद्यालयमा उचित शिक्षण सिकाइको अभाव, घरपरिवारको गरिबी तथा परिवारमा शिक्षा र चेतनाको कमी जस्ता कारणले बालबालिकाले बीचैमा स्कुल छाड्ने गरेका छन् । सरकारी स्कुलमा माध्यमिक तहसम्मको शिक्षा नि:शुल्क हुने व्यवस्था भए पनि ट्युसन लगायतका नाममा मासिक रूपमा शुल्क लिइन्छ जसले गर्दा धेरै गरिबका छोराछोरी स्कुल छाड्ने वा परीक्षा नै दिन नपाउने अवस्थामा पुग्छन् । नतिजा सुधार्ने नाममा सरकारी स्कुलहरूले पनि निजी स्कुलले जस्तै गरी अभिभावकलाई चुस्ने गरेका छन् । वार्षिक ६ हजारमा अमूक विद्यार्थीको अभिभावकत्व खरिद गर्ने प्रतिस्पर्धा चलिरहेका बेला उल्लिखित यथार्थतर्फ पनि सबैको ध्यान जानु आवश्यक छ ।"
कम्युनिस्ट जोगाउने नेता,"राजनीतिमा कुनै राम्रो विचार मनमा लिँदैमा त्यसलाई कसैले गणना गर्दैन । सबभन्दा ठूलो कुरा सतहमा देख्दा एन्टी करेन्ट जस्तो भए पनि त्यस विचारमा दुनियाँको ध्यान खिच्न सक्यो भनेमात्रै पर्याप्त बहस हुने स्थिति आउँछ । त्यसका लागि नेतृत्वमा साहस जरुरी हुन्छ, जुन मदनमा थियो । २०४८ सालको निर्वाचनपछि मदनलाई तपाईंहरू त संसद्मुखी हुनुभयो नि ? भनी सोधिएको एउटा प्रश्नको जवाफमा उहाँले भन्नुभएको छ हो, हाम्रो मुख संसद्तिरै फर्किएको छ । किनभने हामीलाई जनताले निर्वाचित गरेर संसद्मा पठाएका छन् र हामी उनीहरूका लागि संसद्मै लड्छौं । जबकि त्यतिबेला कम्युनिस्ट आन्दोलनमा संसद्मुखी शब्दले आफ्नो जातबाट च्युत भएको र गाली गरेको अर्थमा लिइन्थ्यो । नेतृत्वले जे गर्दैछ, त्यसको पक्षपोषण कसरी र कुन तरिकाले गर्ने भन्ने सन्दर्भमा मदन रोलमोडलका रूपमा स्थापित हुनुहुन्छ । नेकपा (एमाले) र नेकपा (माओवादी केन्द्र) एकताको संघारमा रहेका बेला जनताको बहुदलीय जनवादको सान्दर्भिकता झ्न बढेर गएको छ । फरक पृष्ठभूमिबाट आएका कारण तत्कालै एमालेकै जसरी जनताको बहुदलीय जनवाद भन्न गाह्रो माने पनि माओवादीको समेत हिँड्ने अर्को बाटो छैन ।"
स्नेहा हत्या प्रकरण: तारिखमा छुटे मलामी,"प्रहरी अनुसन्धानमा स्नेहा हत्यामा आमाबुवासहित ५ जना संलग्न भएको र शव लुकाउन ६ जनाले सहयोग गरेको खुलेको थियो । हत्याअघि नै सद्गत गर्ने स्थान, गुइँठा, मट्टीतेल र चिनी व्यवस्था गर्ने व्यक्ति तोकिएका थिए । पल्लो कोठामा छोरी सुतिरहँदा अर्कोमा आमाबुवाले तीन सहयोगीसँग स्नेहा हत्या योजना बुनेको प्रहरीले जनाएको थियो । सद्गतका लागि दिलीपका भाइ प्रदीपले नै सबै तयारी गरेको र खोला किनारमा डेढ घण्टासम्म शव जलाएर पानीले आगो निभाई हड्डी र खरानी बगाएर प्रमाण नष्ट गरेको आरोप प्रहरीले लगाउँदै आएको थियो ।"
वैशाखमा लक्ष्यभन्दा बढी राजस्व संकलन,"आन्तरिक राजस्व विभाग, भन्सार विभाग, अर्थ मन्त्रालय राजस्व महाशाखाका अधिकारीहरूसँग अर्थमन्त्री खतिवडाले नै छलफल गरिरहेका छन् । उनले चुहावटका क्षेत्रमा कडाइ गर्न निर्देशन दिइरहेको अर्थका अधिकारीहरू बताउँछन् ।"
२ सय ४३ स्थानीय तह बैंकविहीन,बैंकहरूलाई स्थानीय निकायमा शाखा खोल्न प्रोत्साहन गर्न राष्ट्र बैंकले सम्बन्धित बैंकलाई सरकारी कारोबारलगायत विशेष सुविधा दिएको छ । जसमध्ये कुनै पनि शाखा नभएको स्थानीय तहमा स्थापना भई सञ्चालनमा आउने पहिलो वाणिज्य बैंकको शाखालाई स्थानीय निकायसम्बन्धी सम्पूर्ण सरकारी कारोबार सञ्चालन गर्न दिने र त्यसका लागि आवश्यक व्यवस्था केन्द्रीय बैंकले गर्ने जनाइएको छ ।
सेयर कायम गर्ने आपूर्तिको पत्र अर्थलाई,"नुन कोषमा बचत रहेको ४ करोड ४ लाख ९७ हजार ६ सय ९४ को सन्दर्भमा उक्त रकम २०३५ सालदेखि कर्पोरेसन्सले निब्र्याजी प्रयोग गरिरहेको हुँदा हरेक वर्ष जम्मा भएको रकमको उक्त समयमा प्रचलित वाणिज्य बैंकको बचत हिसाबको ब्याजदरको आधारमा ब्याज हिसाब गरी हुन आएको वा आउने रकम एकमुष्ठ नेपाल सरकारको सेयरमा परिणत गर्ने निर्णय भएको थियो । भैतिक सहयोग र वाणिज्य बैंकको बचत हिसाबको ब्याजदरको आधारमा हिसाब गरी हुन आएको वा आउने रकम यकिन गरी सरकारको सेयरमा परिणत वा लगानी जनाउन आपूर्ति मन्त्रालयमार्फत कर्पोरेसन्स र कम्पनी रजिस्ट्रार कार्यालयमा लेखी पठाउने निर्णय भएको थियो । तर, कम्पनी रजिस्ट्रारमा पठाइएको पत्र गायब बनाइएको छ ।"
शाही विवाहमा खर्च कति ?,"राजपरिवारको विवाहमा बर्नाड र वेस्टउड ले विवाह कार्डलगायतका सामग्री छाप्ने गर्छ । उसले तत्कालै अगामी विवाहमा प्रिन्टिङमा हुने खर्चबारे केही उल्लेख गरेको छैन । तर, उसले निम्तो पत्र, स्टाम्प, थ्यांक यु कार्ड, क्यालिग्राफरदेखि खाममा ठेगाना छपाइसहितको एउटा सेटमा राजपरिवारले ३४ अमेरिकी डलर (३ हजार ६ सय ९९ रुपैयाँ) सम्मको खर्च गर्न उपयुक्त रहेको जनाएको छ । सीएनएनका अनुसार ६ सय अतिथिका लागि स्टेसनरी खर्च २० हजार ३ सय डलर (२२ लाख ८ हजार ८ सय ४३ रुपैयाँ) हुनेछ । शाही दम्पतीबाट १ हजार २ सयजना सर्वसाधारणलाई निम्तोपत्र पठाइनेछ, त्यसबापत ४० हजार ७ सय डलर (४४ लाख २८ हजार ५ सय ६७ रुपैयाँ) बराबरको बिल तिर्नुपर्नेछ ।"
पश्चिम सेती आयोजना: समितिले दिएन सुझाव,"बैतडी, बझाङ, डडेल्धुरा र डोटी जिल्लालाई छुने आयोजनाले वार्षिक २ अर्ब ८० करोड युनिट विद्युत् उत्पादन गर्ने अनुमान छ । आयोजनाका लागि १ खर्ब ८० अर्ब लाग्ने अनुमान छ ।आयोजना निर्माणका लागि सरकारले २०५४ मा अस्ट्रेलियाली कम्पनी स्मेकलाई दिएको थियो । तर, पटकपटक म्याद थप्दा पनि कम्पनीले आर्थिक स्रोत जुटाउन नसकेपछि २०६८ साउनमा सम्झौता खारेज भएको हो । सोही वर्ष आयोजना निर्माणको जिम्मा थ्री गर्जेजलाई दिने निर्णय भएको हो । थ्री गर्जेजले २०६८ मा गरेको सम्झौतामा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ । तर, प्राधिकरणसँग ६ महिनाअघि भएको संयुक्त लगानी सम्झौतामा आयोजनाको निर्माण अवधिबारे उल्लेख छैन ।"
इन्धनको मूल्य बढयो,"नयाँ मूल्यसूचीअनुसार प्रतिलिटर पेट्रोलको मूल्य १ सय १० रुपैयाँ, डिजेल र मटितेल प्रतिलिटर ९२९२ रुपैयाँ पुगेको छ । मूल्य समायोजनपश्चात् पेट्रोलमा ०७२ पैसा नाफा रहेको जनाइएको छ । डिजेलमा भने नोक्सान भएको निगमको दाबी छ । गोइतका अनुसार डिजेलमा प्रतिलिटर २ रुपैयाँ २९ पैसा घाटा छ । मूल्य समायोजनपश्चात् सीमा क्षेत्रमा मूल्य सस्तो भएको जनाइएको छ । मूल्य समायोजनपश्चात् वीरगन्ज र रक्सौल सीमाको तुलनामा नेपालमा प्रतिलिटर पेट्रोल २० रुपैयाँ ६६ पैसा र डिजेल २३ रुपैयाँ ६५ पैसा सस्तो छ, निगमका कार्यकारी निर्देशक सुशील भट्टराईले भने । खाना पकाउने एलपी ग्यास र हवाई इन्धनको मूल्य भने यथावत् छ । खाना पकाउने एलपी ग्यासको मूल्य १ हजार ३ सय ७५ रुपैयाँ पर्छ । हवाई इन्धन आन्तरिकतर्फ प्रतिलिटर १ अमेरिकी डलर तोकेको छ ।"
अघोषित मिल्क होली डे,"पहिला १५१५ दिनमा भुक्तानी आउँथ्यो । अहिले दुई महिना तीन महिनामा पनि भुक्तनी नहुने समस्या सुरु भएको छ । डेरी उद्योगहरूले के गरेका हुन् ? बुझ्नै गाह्रो भएको छ, तिमिल्सिनाले भने । डेरी उद्योगहरूले सहकारीलाई ४ देखि ९० लाख रुपैयाँसम्म भुक्तानी दिन बाँकी रहेको उनले बताए । यी समस्याहरूका कारण किसानहरू धेरै नै मारमा पर्ने अवस्था आएको छ । सरकारले नेपालमा मागको दैनिक ४ लाख लिटर दूध अपुग छ भन्ने गर्छ । तर, हामीले उत्पादन गरेको दूध किन बिक्दैन, तिमिल्सिनाले भने । यो समस्याका कारण किसानहरू व्यवसायबाट पलायन हुने खतरा रहेको उनले बताए । यो समस्या तत्काल निराकरण होस् भनेर हामी केन्द्र सरकार, प्रदेश सरकार र जिल्लाका सबै स्थानीय तहका प्रमुखहरूको ध्यानाकर्षण गराउँछौं, उनले भने ।"
गैरकानुनी बिमा पोलिसी रोक,"नेपालमा बिमाको इतिहास धेरै पुरानो भए पनि थोरै मात्र उपलब्धि हासिल भएकाले अब यसलाई व्यापक बनाउन उनले निर्देशन दिए । हाल करिब १० प्रतिशत जनसंख्यामा जीवन बिमा पुगेको रहेछ, अब मलाई भन्नुहोस् यो तथ्यांक कति वर्षमा २५३० प्रतिशत पुर्याउनुहुन्छ । सरकारले कृषि बिमामा ठूलो अनुदान दिँदै आए पनि अपेक्षित रूपमा उपलब्धि हासिल नभएकामा उनले गुनासो गरे । सरकारले अनुदान दिइरहने तर उपलब्धि हासिल नहुने अवस्थाको अब अन्त्य हुनुपर्छ, उनले भने ।"
कोहलपुरसुर्खेत प्रसारण लाइनमा समस्यै समस्या,"हावाहुरी, बाढीपहिरोले बढी क्षति पुगेका बेला मर्मत गर्न कर्मचारीले हैरानी भोग्नुर्दछ । मर्मतमै हप्ता दिनभन्दा बढी खर्च हुने गर्छ । यसले अत्यावश्यक सेवा प्रवाहमा समस्या देखिएको छ । दैनिक कामदेखि अस्पतालमा अक्सिजन पलान्ट उत्पादन, सञ्चार माध्यम सञ्चालनलगायतका व्यावसायिक काममा प्रत्यक्ष असर पुगेको छ । सुर्खेत वितरण केन्द्रले कर्मचारी अभावबारे प्राधिकरणलाई जानकारी गराए पनि सुनुवाइ नभएको बताएको छ ।"
बैंकका शाखा थप,"यसैगरी माछापुच्छ्रे बैंकले पनि एकैपटक १० स्थानमा शाखा थपेको छ । थप गरिएका शाखाहरू खोटाङको हलेसी, धनुषाको गणेशमान चारनाथ, झापाको बाह्रदसी, मोरङको जहदा, रौटहटको वृन्दावन, चितवनको कालिका र इच्छाकामना, कास्कीको मादी, अछामको पञ्चदेवल विनायक, मुगुको खत्याडमा रहेको बैंकको विज्ञप्तिमा छ । यसैबीच नेपाल इन्भेस्टमेन्ट बैंकले दोलखाको सिंगटी, पाँचथरको राँके, नुवाकोटको चोकदे र रामेछापको लिखुमा चारवटा शाखा तथा रसुवाको धुन्चेमा एक्स्टेन्सन काउन्टर खोलेको जनाएको छ । यीसँगै अब बैंकका शाखा ७० वटा पुगेका छन् ।"
गरिमा रेमिट सञ्चालनमा,काठमाडौं (कास) गरिमा विकास बैंकले गरिमा रेमिट सञ्चालनमा ल्याएको छ । बैंकले मंगलबार सञ्चालनमा ल्याएको रेमिटको माध्यमबाट देशका विभिन्न स्थानहरूमा रहने गरिमा रेमिटका एजेन्टहरूमार्फत एक स्थानबाट अर्को स्थानमा सहज रूपमा रकम स्थानान्तरण गर्न सकिने जनाएको छ । बैंकले छिट्टै नै विदेशी मुद्रा विनिमयसम्बन्धी कार्य गर्ने तथा भिसा डेबिट कार्डसमेत सञ्चालनमा ल्याउने जारी विज्ञप्तिमा छ ।
सुजुकीको सुकुटे यात्रा,काठमाडौं (कास) भीजी अटोमोबाइल्सले सुजुकी इन्ट्रडर चलाउने बाइकधनीलाई सुकुटेसम्मको यात्रामा सहभागी गराएको छ । यात्रामा ५० जना चालकको सहभागिता रहेको विज्ञप्तिमा उल्लेख छ ।
उत्तर कोरियाको चेतावनी शिखर वार्ता रद्द हुन सक्छ,"कोरियाली प्रायद्वीपमा नि:शस्त्रीकरण र शान्ति स्थापनाका लागि दुवै देशले निकट सहकार्य जारी राख्ने सहमति काङ र पोम्पियोबीच भएको छ, दक्षिण कोरियाले विज्ञप्ति जारी गर्दै भनेको छ ।"
इब्राहिम जेलमुक्त,गतसाता सम्पन्न १४औं आमनिर्वाचनबाट ६१ वर्षसम्म सत्ताको नेतृत्व गरेको बारिसन न्यासनल गठबन्धनमाथि जित हासिल गर्दै प्रधानमन्त्री बनेका ९२ वर्षीय महाथिर मोहम्मदले उनको रिहाइका लागि मलेसियाली राजाकहाँ क्षमादान दिलाउन पहल गरेका थिए ।
चेखबका तीन नेपाली बहिनी,"उनीहरूभन्दा पाकी शान्तिलाई यी सबै कुरा नौला लागेनन् । उनले दुवै जनालाई सम्झाउँदै भनिन्, प्यासन हुनुपर्छ करिअर रोकिँदैन । शान्तिले थिएटरमा काम गर्दा परिवार र आफन्तलाई विश्वास दिलाउनुपर्ने चुनौती हुने बताइन् । खास गरी महिला रंगकर्मीले करिअर र परिवार दुवैमा ब्यालेन्स मिलाउनुपर्ने बाध्यता रहेको उनको अनुभव छ । आमाको अनुभवसमेत बटुलि सकेकी शान्तिले अविवाहित बहिनीहरू सुषमा र सुनिसालाई सम्झाउँदै भनिन्, बिहे गर्नुभन्दा पहिला केटालाई थिएटर बुझाउनू । रमाइलो मान्दै सुनिसाले ठटयौउली पारामा थपिन्, हवस्, मलाई बिहे गर्ने केटालाई पहिले थिएटरको लत लगाउँछु । चुल्बुले कान्छी सुनिसाको कुरा सुनेर शान्ति (आभा) र सुषमा (माया) उनको मुखमा हेर्दै खित्का छाडेर हाँसिरहे । घनश्याम श्रेष्ठको परिकल्पना र निर्देशन रहेको नाटकमा घिमिरे युवराज, श्रीओम श्रेष्ठ रोदन, श्याम खडका, विकाश जोशी, अर्जुन न्यौपाने, अन्ना देउजा, जीवन बराल, अस्मिता खनाल, अमुल श्रेष्ठ, सुरेश जीसीलगायतको पनि अभिनय छ । चेखबको चर्चित नाटकमध्ये पर्ने तीन बहिनी मा भर्खरै बाबुआमा गुमाएका र राजधानीमा सेटल हुन खोजिरहेका तीन बहिनीको मनोदशा समेटिएको छ । संक्रमणकालीन रूसी समाजको यो कथालाई मेघराज अधिकारीले नेपाली रूपान्तरण गरेको हो ।नाटक जेठ १२ सम्म मञ्चन हुनेछ ।"
प्रदीपको रोजी सुरु,"फिल्मको बुधबार बालाजुस्थित नेपाल चलचित्र विकास कम्पनी (एनएफडीसी) मा मुहूर्त गरिएको हो । फिल्ममा नायिकाद्वय पारमिता राज्यलक्ष्मी शाह र मिरुना मगरको पनि मुख्य भूमिका रहने बताइएको छ । निरक पौडेलको निर्देशन रहने फिल्मको कथा अनुप सापकोटाको हो भने पटकथा तथा संवाद केदार भुसालले तयार पारेका हुन् । राजुविक्रम थापाको छायांकन, अर्जुन पोखरेल र एलिस कार्कीको संगीत रहने फिल्मका लागि दयाराम पाण्डेले गीत लेखेका हुन् । फिल्ममा कर्मा, कृष्ण शिवाकोटी, प्रकाश श्रेष्ठ, प्रदीप दाहाल लगायतको पनि अभिनय रहने छ । आइतबारदेखि छायांकन सुरु हुने रोजी को स्वदेशसँगै दुबई र फिलिपिन्समा खिचिने निर्देशक पौडयालले जानकारी दिए । यसअघि कुसुमे रुमाल २ र होमवर्क निर्देशन गरिसकेका पौडयालले रोजी अघिल्ला फिल्म भन्दा उत्कृष्ट बन्ने बताए ।"
हैरान सौगात,"हैरान बाट डेब्यु गर्दै गरेकी अभिनेत्री आरोही आफूले चाहेको पात्र बन्न पाउँदा खुसी देखिइन् । गम्भीर विष्टले लेखेको फिल्म नवराज उप्रेतीले खिचेका हुन् । सौगातका बाबुसमेत रहेका गजितले फिल्मलाई फुल कमर्सियल, एक्सनप्याक्ड, सस्पेन्स भन्न रुचाए ।"
उल्सनको सेन्टिमेन्टल पप,"यसपछि म सक्छु जित्न, सुनिदेऊ एउटा कुरा बोलका गीतहरू लगालग रिलिज हुन लागेको उनले जनाए । पहिलो चोटि कन्ट्री रक गाउँदै छु, उनले भने, श्रोतालाई पक्कै नयाँपन महसुस हुनेछ ।"
हाई हिलविरुद्ध क्रिस्टिन,"रेड कार्पेटको तामझामलाई लिएर टाइलाइट अभिनेत्रीले निराशा व्यक्त गर्दै आएकी छन् । गत वर्षको फेस्टिभलमा उनले यस्तो चलन हटाउनुपर्ने बताएकी थिइन् । अभिनेताले गर्नु नपर्ने कुरा मलाई मात्र किन गर्न लगाउँछौ ? २८ वर्षे अभिनेत्रीको तर्क थियो, हुन त कालो टाईको नीति पनि छ । यो म बुझ्छु । हामीलाई फ्ल्याट वा हाई हिल दुवैमा छुट हुनुपर्छ ।"
हामीमा प्रभा र रोशन,"दोस्रो चरणमा रोशनले फूल क्रान्ति, झरी, म धरहरा, पाठशाला, गुन्द्रुक र बाकस गरी छ कविता सुनाए ।"
सर्पले डसेर मृत्यु,प्रहरीका अनुसार स्थानीय स्वास्थ्य संस्थामा सर्पदंशको उपचार नहुँदा वर्षमा एक दर्जनभन्दा बढीले ज्यान गुमाउँदै आएका छन् ।
गुटउपगुट अन्त्य गर्छु,"वडा तहसम्म प्रशिक्षण चलाउन कांग्रेसले प्रशिक्षक तयार गरेको हो । कार्यक्रममा जिल्ला कार्यसमिति, नगर सभापति, कांग्रेसका तर्फबाट स्थानीय तहको निर्वाचनमा उम्मेदवार, निर्वाचित वडाध्यक्षहरू सहभागी छन् ।"
झरना मासिने गरी विद्युत्,"यो अन्नपूर्ण गाउँपालिका ३, दानामा अवस्थित पर्यटकीय महत्त्व राख्ने कालीगण्डकी करिडोरको सबैभन्दा आकर्षक गन्तव्य पनि हो । रुप्सेको तस्बिर २०३० सालमा हुलाक टिकटमा पनि प्रकाशित भएको छ । रुप्सेको सुन्दरता संरक्षण गर्नुपर्छ, पर्यटन व्यवसायी कविन तुलाचनले भने, विद्युत् उत्पादन गर्न खोलानाला नै धेरै छन् । झरनामै पाइप जोड्नुपर्ने छैन ।नदी कटानले बनाएको धौलागिरी र अन्नपूर्ण हिमशृंखलाबीच ६ हजार ९ सय ६७ मिटरमा रहेको यसलाई संसारकै गहिरो गल्छी मानिन्छ ।"
विधेयक छलेर तोकियो पारिश्रमिक,वैशाख ९ को समितिको बैठकमा सत्तापक्षकै सांसदले प्रदेशसभा सदस्यको मर्यादाक्रम नटुंगिईकन छलफल नगर्ने अडान राखेका थिए । सोही कारण त्यसयता ती दुई विधेयकमाथिको दफावार छलफल हुन सकेको छैन । यसअघि चैत २५ को प्रदेशसभा बैठकमा मर्यादाक्रम नतोकी हतारोमा विधेयक आएको भन्दै सत्तापक्षका सांसदले नै विपक्षमा मतदान गर्न अनुरोध गरेका थिए । तर २९ गतेको बैठकमा सभामुखले मर्यादाक्रम टुंंग्याउने पहल गर्न प्रदेश सभालाई रुलिङ गरेपछि विधेयक छलफलका लागि पठाउने प्रस्ताव सर्वसम्मतले पारित भएको थियो । सोही दिनको मन्त्रिपरिषद् बैठकले पनि तत्काल मर्यादाक्रम टुंग्याउन संघीय सरकारलाई अनुरोध गर्ने निर्णयसमेत गरिसकेको छ । यो निर्णयबारे वैशाख ११ को बैठकमा सभामुख सानुकुमार श्रेष्ठले सभालाई जानकारीसमेत गराएका छन् ।
भैपरी खर्च केका लागि ?,शोक प्रस्ताव पारितबुधबारको प्रदेशसभा बैठकले सांसद हरिशरण लामिछानेको निधनप्रति समवेदना व्यक्त गर्दै शोकप्रस्ताव पारित गरेको छ । भक्तपुर प्रदेशसभा १ (क) बाट निर्वाचित लामिछानको मस्तिष्काघातका कारण जेठ १ गते निधन भएको थियो ।
भाषा नजोगाए राष्ट्रियता कमजोर,२०६८ को जनगणनाअनुसारमा मुलुकमा १ सय २३ भाषा छन् । तीमध्ये केही लोप हुने अवस्थामा पुगिसकेका छन् । कार्यक्रममा भाषा आयोगका अध्यक्ष डालवदेव अवस्थीले आयातीत भाषाले मुलुकको विकासलाई अन्योलमा पार्ने बताए ।
लाङटाङ र गोसाइँकुण्ड प्लास्टिकमुक्त बनाइने,"खच्चर व्यवसाय सञ्चालन गर्न गाउँपालिकामा दर्ता गर्नुपर्ने नीति बनाउने र लाङटाङ, क्यान्जिन र गोसाइँकुण्ड रुटमा सामान लिएर जाने प्रत्येक खच्चरले ८ किलो र हेलिकप्टरले ४० किलो फोहोर तल झार्ने नीति बनाएर कार्यान्वन गर्ने गाउँपालिकाको योजना रहेको तामाङले बताए । फोहोमैला व्यवस्थापनका लागि प्रत्येक बस्ती र टोलमा फोहोरमैला व्यवस्थापन समूहसमेत गठन गरिनेछ ।"
हराए सोह्रखुट्टे पाटीका सामान,"पुरातत्त्व विभागले भने आफूहरूलाई थाहै नदिई पाटी भत्काएको दाबी गरेको छ । हामीले पनि भत्काइसकेपछि थाहा पायौं, विभागका प्रवक्ता रामबहादुर कुँवर भन्छन्, यहाँका काठ कहाँ गए, इँटा कहाँ गए, हामी सडक विभागसँग माग्छौं । यो ऐतिहासिक सम्पदामा हाम्रो पनि चासो छ । यसलाई स्थानीयवासीको सल्लाहअनुसार नै बनाउन हामी तयार छौं । सम्पदा जोगाउनु हाम्रो दायित्व हो । स्थानीयवासी यसरी जागरुक हुनु झन् खुसीको कुरा हो ।"
"कपनको धूलो, कपनको हिलो","डेढ वर्षअघि सरकारले ठेक्का लगाएकामध्ये केही सडकको समय सकिइसकेको छ । केहीको असार र केहीको असोजसम्म समय भए पनि ढिलासुस्ती भइरहेको छ, उनले भने, एक वर्षअघि स्थानीय तहको चुनावताका ठेक्का लागेका सबै सडक बनिसक्नुपर्ने हो तर ठेकदारले कतै आधा काम सकेका छन्, कतै कामै भएकै छैन । उनले निरन्तर घचघच्याउँदा पनि ठेकदारले समयमै काम गर्ने छाँट नदेखाएको गुनासो गरे । काम भइरहेको १० करोडको बाटोमा मैले २० लाखको ग्राभेल हालेर केही हुँदैन, उनले भने, मैले नसकेको काम यही हो । असार मसान्तभित्र सबै सडक हिँड्न सक्ने बनाउन ठेकेदारलाई कबुल गराएका छौं । कपन साततलेदेखिको मूल बाटो बनाउने ठेकेदार शारदा अधिकारी हुन् ।"
महानगरका दुई नियमावली सार्वजनिक,"यसैगरी विद्यालय शिक्षा व्यवस्थापन नियमावलीमा माध्यमिक शिक्षा सम्बन्धी काम, कर्तव्य र अधिकारलाई प्रस्ट पारिएको छ । ८८ पृष्ठमा, १७ परिच्छेद, १०० दफा र १३ अनुसूची समेटिएको यो नियमावलीमा विद्यालय खोल्न अनुमति दिनेदेखि आवश्यक परे विद्यालय गाभ्नेसम्मका निर्णय गर्ने अधिकारको व्यवस्था गरिएको छ । शैक्षिक परामर्श दिने संस्था, ब्रिजकोर्स, कोचिङ सेन्टर जस्ता संस्थालाई पनि यो नियमावली मातहत समेटिएको छ । भाषा शिक्षण कक्षा, परीक्षा पूर्वतयारी कक्षा आदि सञ्चालन गर्न महानगरसँग स्वीकृति लिनुपर्ने हुन्छ । यी दुई नियमावलीसहित काठमाडौं महानगरपालिकाले ९ वटा ऐन तथा नियमावली राजपत्रमार्फत सार्वजनिक गरिसकेको जनाएको छ । संविधानको अनुसूची ८ मा महानगरपालिकाले २२ वटा ऐन बनाउनुपर्ने उल्लेख छ । जेठ १७ मा महानगरका निर्वाचित प्रतिनिधिले पदभार ग्रहण गरेका थिए ।"
अन्तर्राष्ट्रिय समाज अध्यक्षमा राणा,"ललितपुर (कास) साप्ताहिक पत्रिकाका सम्पादकहरूको संस्था अन्तर्राष्ट्रिय समाजको नेपालमा ७ जना पदाधिकारी रहने गरी शाखा गठन भएको छ । समाजको नेपालस्थित शाखाका अध्यक्षमा देशान्तर साप्ताहिकका प्रधानसम्पादक कविर राणा भएका छन् । उपाध्यक्षमा दमौली एक्सप्रेस साप्ताहिकका सम्पादक प्रदीप काफ्ले भएका छन् । सदस्यहरूमा मूलधार साप्ताहिकका सम्पादक एवं नेपाल पत्रकार महासंघका महासचिव रमेश विष्ट, मोर्चा साप्ताहिकका सम्पादक एवं नेपाल पत्रकार महासंघ २ नम्बर प्रदेश सभापति दीपेन्द्र चौहान, देशान्तर साप्ताहिकका सम्पादक विष्णुप्रसाद देवकोटा, नौलो बिहानी साप्ताहिकका सम्पादक तुला अधिकारी र चियाबारी साप्ताहिकका सम्पादक सोम अधिकारी छन् । समाज सन् १९५५ मा अमेरिकामा स्थापना भएको थियो ।"
जंगलमा शव भेटियो,काठमाडौं (कास) पशुपतिस्थित विश्वरूपा जंगलमा मंगलबार एक पुरुषको शव भेटिएको छ । अन्दाजी ४० वर्षका मृतकको परिचय खुल्न सकेको छैन । यस सम्बन्धमा थप अनुसन्धान भइरहेको प्रहरीले जनाएको छ ।
भारतीय गाडीमा लागूऔषध,"काठमाडौं (कास) प्रहरीले भारतीय गाडीमा राखिएको लागूऔषधसहित दुई जनालाई पक्राउ गरेको छ । पक्राउ पर्नेमा रक्सौलका ३३ वर्षीय जितेन्द्र कुमार र ३२ वर्षीय सनोज कुमार छन् । बल्खुको सडकमा बीआर ०५ पीए ७०३१ नम्बरको गाडी चेकजाँच गर्ने क्रममा मंगलबार उनीहरूलाई पक्राउ गरिएको हो । उनीहरूका साथमा ब्रुपेनर्फिन, डाइजेपाम र फेनारगन ५५ सय एम्पुल बरामद भएको छ ।"
रोजगारमा पठाउने पक्राउ,"काठमाडौं (कास) गैरकानुनी रूपमा नेपालीलाई विदेश पठाएको आरोपमा प्रहरीले जरङ्कुबाट दुई जनालाई पक्राउ गरेको छ । मंगलबार विशेष सूचनाका आधारमा छापा मरेको प्रहरीले नवलपासी गैंडाकोटकी ४३ वर्षीया मनमाया आचार्य र तनहुँका ३९ वर्षीय छविलाल घिमिरेलाई पक्राउ गरेको हो । उनीहरूले कार्यालय सञ्चालन गरेको स्थानबाट ३४ वटा नेपाली नागरिकता, राहदानी ३० वटा, विभिन्न व्यक्तिका कागजातका प्रतिलिपि, स्वास्थ्य परीक्षण प्रतिवेदन लगायतका कागजात बरामद भएका छन् ।"
नक्कली नोटसहित पक्राउ,काठमाडौं (कास) नक्कली नेपाली रुपैयाँसहित प्रहरीले मंगलबार धापाखेलबाट दुई जनालाई पक्राउ गरेको छ । उक्त स्थानमा टहरो बनाई बस्दै आएका सिन्धुलीका २४ वर्षीय सुदीप तामाङ र ललितपुर आस्राङका १९ वर्षीय साजन भुलान रु ४ लाख ५० हजार सहित पक्राउ परेका हुन् । उनीहरूका साथमा १ हजार दरका नक्कली नोट ४ सय ५० थान बरामद भएको छ ।
चार वर्षपछि ए डिभिजन लिग हुने,"रोजगारीसँगै खेल्ने अवसरलिग सञ्चालन गर्ने निर्णयलाई एकदमै सकारात्मक रूपमा लिएको छु, राष्ट्रिय टोलीका कप्तान विराज महर्जनले भने, लिग नहुँदा राष्ट्रिय खेलाडीले मात्र होइन, अरुले पनि खेल्न पाएको थिएन । लिग आयोजना गर्ने निर्णय राष्ट्रिय टिमका खेलाडीका लागि मात्र होइन, सम्पूर्ण क्लब र अवसर नपाएका खेलाडीका लागि पनि एदकमै खुसीको कुरा हो ।लिग नहुँदा गुमाएका अवसर उल्लेख गर्दै महर्जनले भने, सीमित खेलाडीले राष्ट्रिय टिममा अवसर पाएका छन्, अरु धेरैले खेल्ने मौका पनि पाएका छैनन् । खेलाडीले रोजगारी पनि गुमाएको अवस्था छ । त्यसैले अब हुने लिगले खेलाडीलाई रोजगारीसँगै खेल देखाउने अवसर पनि दिनेछ । यसले राम्रो माहोल ल्याउने छ ।"
थ्रीस्टार फाइनलमा,बिहीबार अर्को सेमिफाइनलमा मनाङ मस्र्याङ्दीले सुनसरी ११ सँग प्रतिस्पर्धा गर्नेछ ।
डीएभीलाई उपाधि,काठमाडौं (कास) डीएभी स्कुलले एमआईएस क्रिकेट प्रतियोगिता जितेको छ । डीएभीले बुधबार फाइनलमा आयोजक मोर्डन इन्डियन स्कुललाई ३० रनले पराजित गर्दै सातौं वर्ष आयोजित प्रतियोगिता चौथोपल्ट जितेको हो । मोर्डनको मैदानमा टस जितेको डीएभीले २० औं ओभरमा १ सय ३७ रनमा अलआउट भयो । रजत प्रसाद र रिसव सिंहले समान २९ तथा आदित्य अग्रवालले २४ रन बनाए । एमआईएस १९ ओभरमा १ सय ७ रनमै अलआउट भयो । अर्पित खेतानले २० रन खर्चेर ४ विकेट लिएर एमआईएसलाई धराशायी पार्दै म्यान अफ द फाइनल बने । डीएभीकै आदित्य अग्रवाल म्यान अफ द सिरिजमा चुनिए ।
दुई पुलिसलाई सभामुख कप,दुवैतर्फका विजेताले समान ३ लाख ५० हजार रुपैयाँ पुरस्कार पाए । उपविजेताले पनि समान २ लाख तथा तेस्रा भएको टोलीले १ लाख पुरस्कार पाए ।
बाराले जित्यो मेयर कप,निजगढ (कास) प्रथम मेयर कप फुटबलको उपाधि बारा ११ ले जितेको छ । फाइनलमा बाराले मौवादेवी युवा क्लब बडहर्वालाई टाइब्रेकरमा ४२ ले पराजित गर्यो । बडहर्वाका एलिस थिङ म्यान अफ द म्याच र चन्दन महतो म्यान अफ द सिरिज घोषित भए ।
स्पोर्ट्स अवार्ड आज,"महिलामा ब्याडमिन्टनकी शोभा गौचन, आर्चरीकी ज्ञानु अवाले, बक्सिङकी विमला श्रेष्ठ, फुटबलकी सावित्रा भण्डारी र टेबलटेनिसकी नविता श्रेष्ठ छन् । युवातर्फ सन्दीपसहित क्रिकेटकै दीपेन्द्रसिंह ऐरी, फुटबलका दिनेश हेन्जन, जुडोकी मनिता श्रेष्ठ प्रधान र बक्सिङकी पुनम रावल छन् । प्रशिक्षक अवार्डलाई क्रिकेटका जगत टमाटा र विनोद दास, फुटबलका छिरिङ लोप्साङ गुरुङ, ब्याडमिन्टनका जयन्तकुमार श्रेष्ठ र बक्सिङका प्रकाश थापामगरको प्रतिस्पर्धा हुनेछ ।"

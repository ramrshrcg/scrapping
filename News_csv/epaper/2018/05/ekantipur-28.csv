शीर्षक,विवरण
३० खर्बको अर्थतन्त्र,"सर्वेक्षणमा पुनर्निर्माणले गति लिन नसकेको भन्दै निराशाकै सूचीमा राखिएको छ । पुनर्निर्माण कार्यले अपेक्षित गति लिन सकेको छैन, सर्वेक्षणमा छ । पुनर्निर्माण अनुदान पाउनुपर्नेमध्ये ९१ प्रतिशतसँग अनुदान सम्झौता भएको, ८९ प्रतिशतले अनुदानको पहिलो किस्ता लिएको, ३४ प्रतिशतले दोस्रो किस्ता लिएको र ८ प्रतिशतले मात्रै तेस्रो किस्ता पाउन सफल भएको सर्वेक्षणले उल्लेख गरेको छ । १३ प्रतिशत भूकम्पपीडितको मात्र घर निर्माण सम्पन्न भएको छ, सर्वेक्षणमा छ । चालु वर्षको आठ महिनासम्ममा भूकम्पले क्षति पुर्याएको सार्वजनिक विद्यालयमध्ये ४२ प्रतिशत, पुरातात्त्विक सम्पदातर्फ १३ प्रतिशत र स्वास्थ्य संस्था ४९ प्रतिशत पुनर्निर्माण सम्पन्न भएका छन् । सरकारी भवन ३६ प्रतिशत र खानेपानी आयोजनाको निर्माण १८ प्रतिशतमात्रै सम्पन्न भएको सर्वेक्षणमा उल्लेख छ ।"
नीति तथा कार्यक्रम पारित,"राजपा सांसद लक्ष्मणलाल कर्ण र अनिलकुमार झाले नीति तथा कार्यक्रमका दुई बुँदामा संशोधन दर्ता गराएका थिए । उनीहरूले सहिद परिवारको भरणपोषणको व्यवस्था गर्नु सरकारको दायित्व हुने एवं शोषित, उत्पीडित र बहिष्कृत समुदायको अधिकारका लागि संविधान संशोधन गरिनेछ भन्ने वाक्य थप गर्नुपर्ने माग गरेका थिए । राजपा र फोरमले एउटै मुद्दा उठाएर संविधान संशोधनको माग राखेका थिए । प्रधानमन्त्री ओलीको जवाफ र नेकपाका अध्यक्ष पुष्पकमल दाहालसँगको छलफलपछि फोरमले नीति तथा कार्यक्रममा समर्थन गर्दै संशोधन फिर्ता लिएको थियो । राजपाका सांसदले भने संशोधन फिर्ता लिएनन् ।"
घरैपिच्छे बिरामी,"केही दिनअघि धारामा समेत धमिलो पानी आएको र मुहान आसपासका गाउँघरको फोहोर पानी मिसिएको आशंका गरिएको उनले बताए । दुइटा मुहानमा पानी छान्ने प्रविधि जडान छ । दुइटा मुहानमा सिधै खोलाको पानी ट्यांकीमा जडान गरिएको रहेछ, न्यौपानेले भने, मुहानमाथिका गाउँमा खुला दिसापिसाब अत्यधिक छ । पानी पर्दा गाउँको फोहर मुहानमा मिसिएको देखिन्छ । अब पानीको सबै पाइपलाइन नै शुद्धीकरण गर्नुपर्ने देखिएको उनले बताए । अहिले उक्त मुहानको पानी प्रयोग नगर्न सबैलाई सूचित गरिएको न्यौपानेले बताए । पानी शुद्धीकरण नहुँदासम्म तुलसीपुरबाट ट्यांकरमा बोरिङको शुद्ध पानी पठाउन थालिएको उनले बताए । अहिलेको पाइपलाइन पूरै प्रदूषण भएको पाइयो । सबै पाइपलाइनमा औषधि हालेर एकपटक शुद्धीकरण गर्नुपर्छ, उनले भने, त्यसअघि उक्त पानी पिउन मिल्दैन । गाउँमा अरू पानीका स्रोत नभएकाले ट्यांकरबाटै आपूर्ति गर्न थालिएको छ ।"
त्रिविमा ईएमआईएस सेवा सुरु,"उपकुलपति खनियाँले सेवाग्राहीलाई प्रविधिमैत्री सेवा प्रवाह गर्न पेपरलेस प्रशासन सञ्चालन गर्न लागिएको बताए । नयाँ कामको थालनी गरेका छौं, खनियाँले भने, अब पेपरलेस प्रशासनमा जान्छौं । त्यसनिम्ति भिजन२०२० तयार भइसकेको छ ।"
झुक्याएर मिर्गाैला झिकियो,"आर्थिक वर्षको प्रथम आठ महिनामा १ करोड २३ लाख पटक मुलुकभरका सबै सरकारी, निजी र सामुदायिक संस्थाबाट बहिरंग सेवा प्रवाह भएको छ । ६ लाख ८५ हजार बिरामी अस्पताल भर्ना भएका र ११ लाख १७ हजारले आकस्मिक सेवा लिएका छन् । सर्वेक्षणअनुसार २०७४७५ को प्रथम ८ महिनामा ४ लाख ३१ हजार अस्थायी र १९ हजार स्थायी गरी ४ लाख ५० हजार परिवार नियोजन सेवाको नयाँ प्रयोगकर्ता छन् ।"
२ लाखले अवलोकन गरे शैक्षिक मेला,"एसईई र कक्षा १२ को परीक्षा दिएर बसेका विद्यार्थीलाई लक्षित शैक्षिक मेलामा १ सय ५० भन्दा बढी कलेज तथा शैक्षिक संस्थाको स्टल राखिएको थियो । हाम्रो सहभागिता अत्यन्तै उत्साहप्रद रह्यो, युनिभर्सल कलेजका संस्थापक प्रिन्सिपल डा शिवदत्त ज्ञवालीले भने, ललितकला विषयका हाम्रा विद्यार्थीले फेस पेन्टिङका माध्यमबाट अधिक विद्यार्थीको ध्यान खिच्न सके भने परामर्श लिनेको संख्या पनि उत्तिकै रह्यो । विद्यार्थीले काठमाडौं उपत्यकामा सञ्चालित धेरै कलेजबारे एकै ठाउँमा शिक्षाका विविध पक्षमा महत्त्वपूर्ण जानकारी पाएका थिए । उत्कृष्ट शिक्षा नेपालमै नारासहित आयोजना गरिएको मेला प्रधानमन्त्री केपी ओलीले उद्घाटन गरेका थिए ।"
वन अनियमिततामा थप १५ को सरुवा,"वन विभागले काठ र राजस्व हिनामिनामा संलग्न अभियोग लागेका मधुवन सेक्टर वन कार्यालयका प्रमुख गौरीशंकर केशरीलाई वन कार्यालय धनुषा र रेन्जर अब्दुल करिम अन्सारीलाई सिरहा सरुवा गरेको छ । रेन्जर अन्सारीलाई यसअघि स्थानीयले मोसो दलेका थिए । विभागका महानिर्देशक कृष्णप्रसाद आचार्यले लामो समयदेखि एउटै जिल्लामा बसेर विभिन्न चलखेल गरेका कर्मचारीलाई पनि हटाइएको बताए । त्यसअनुसार अधिकृत दिनेश जयसवाललाई सिरहा, वन रक्षकहरू हनुमान जयसवाललाई सर्लाही र रामाधार यादवलाई सिरहा सरुवा गरिएको छ । सशस्त्र वन रक्षक नागेन्द्र बैठालाई सर्लाही, अर्का सशस्त्र वन रक्षक जम्दार कर्णलाई रौतहट सरुवा गरिएको छ । दोषी ठहर्याइएका सबैलाई २ नम्बर प्रदेशमा मिलान गरिएको देखिन्छ, एक अधिकारीले कान्तिपुरसँग भने, जिम्मेवारीविहीन बनाउनुपर्नेमा झनै उनीहरूलाई सहज हुने हिसाबले सरुवा गरिएको छ ।"
आधारभूत तहमै टिक्दैनन् विद्यार्थी,"विद्यालय शिक्षा कक्षा १ देखि १२ मा भर्ना भए पनि बीचैमा कक्षा छाडेर, अनुत्तीर्ण भएर र विविध कारणले पढाइ पूरा नगर्ने विद्यार्थीको संख्या धेरै छ । भर्ना भएकामध्ये १० कक्षासम्म टिकाउ दर ५७ प्रतिशत र कक्षा १२ सम्म १७ प्रतिशत मात्रै छ । विद्यार्थीले बीचैमा कक्षा छाड्ने प्रवृत्तिको अन्त्य गर्न अध्ययन थालिएको शिक्षा विभागका निर्देशक बाबुराम पौडेलले बताए । उनले भने, गत वर्ष तराईका जिल्लाहरूमा अध्ययन गर्दा बीचैमा पढाइ छाड्नुको १११२ वटा कारण भेटियो । त्यसमध्ये मुख्य कारण गरिबी हो । सामुदायिक विद्यालयहरूमा विद्यार्थी टिकाइराख्न अभिभावक सहायता र दिवा खाजा कार्यक्रम सञ्चालन गर्ने तयारी गरिएको उनले बताए । भर्ना अभियानसँगै बीचैमा स्कुल छाड्ने कारण पत्ता लगाएर समाधान गर्दै जान्छौं, उनले भने ।"
अलैना श्रीलंकाका लागि राजदूत सिफारिस,"काठमाडौं (कास) अमेरिकी राजदूत अलैना बी टेप्लिट्ज श्रीलंकाका लागि राजदूत सिफारिस भएकी छन् । अमेरिकी सरकारले उनलाई माल्दिभ्ससमेत हेर्ने गरी श्रीलंकाको राजदूत सिफारिस गरेको छ । दुई वर्षयता नेपालमा रहेकी टेप्लिट्जको स्थानमा अमेरिकी दूतावासमै यसअघि उपनियोग प्रमुख भइसकेका र्यान्डी बेरी आउने भएपछि उनलाई श्रीलंका पठाउन लागिएको हो । पब्लिक डिप्लोमेसी मा सक्रिय टेप्लिट्ज नेपालमा संविधान जारी हुँदादेखि तीन तहको सफल निर्वाचनमा साक्षी रहिन् । उनी पत्रपत्रिकामा लेख्नेदेखि कूटनीतिक भेटघाटमा निकै सक्रिय थिइन् । राजदूतका रूपमा नेपाल आउन लागेका बेरी तीन वर्षभन्दा बढी समयदेखि समलिंगी, तेस्रोलिंगी, लैंगिक अल्पसंख्यकको अधिकारका निमित्त विशेष दूतका रूपमा कार्यरत थिए । नयाँ विदेशमन्त्री नियुक्त गरेलगत्तै राष्ट्रपति डोनाल्ड ट्रम्पले बेरीको मनोनयन गरेको परराष्ट्र अधिकारीले जानकारी दिए । उनले वर्तमान राजदूत टेप्लिट्जलाई केही महिनामा विस्थापित गर्ने छन् ।"
नेकपाफोरम सत्ता साझेदारी पहल,राजपा नेताहरूले नेकपा र फोरमबीच सत्ता साँठगाँठ हुन लागेको शंका गरेका छन् । चुनावमा गठबन्धन बनाएर लडेका दुई दलबीच चुनावपछि सम्बन्धमा चिसोपना आउन थालेको थियो । प्रदेश २ को सरकार निर्माण गर्ने बेलामा पनि दुई दलबीच सामान्य खटपट देखिएको थियो । त्यसकै कारण विश्वासको मत लिने बेला राजपाका केही सांसदले समर्थन नगर्ने हुन् कि भन्ने आशंका बढेपछि फोरमले तत्कालीन एमालेलाई समर्थन गरिदिन आग्रह गरेको थियो । प्रदेश २ को संयुक्त सरकार बनेपछि पनि राजपासँग सम्बन्ध सुमधुर नभइरहेका बेला आइतबार नयाँ घटनाक्रम विकास भएको हो । जसलाई राजपा नेताहरूले पनि सत्ता फेरबदलकै पूर्वाभ्यासका रूपमा लिएका छन् ।
गोली हानेर ९ लाख लुटियो,"कैलाली उद्योग वाणिज्य संघका अध्यक्ष शंकर बोगटीले दैनिक करोडौंको कारोबार हुने प्रदेश ७ को प्रमुख सहरमा उद्योग, व्यवसायी तथा नागरिकले सुरक्षित भएर बस्न नसकेको बताए । उनले उद्योग व्यवसायीले स्थानीय प्रशासन र प्रदेश सरकारलाई पटकपटक सुरक्षा चिन्ताका बारेमा अवगत गराएको जनाए । अस्ति मात्रै सरुवा भएर आएका प्रमुख जिल्ला अधिकारीलाई भेटेर उद्योग व्यवसायीको सुरक्षा चुनौतीबारे जानकारी गराइएको थियो, अध्यक्ष बोगटीले भने, दुई दिनपछि आइतबार बीच बजारमा गोली चलाएर पैसा लुटियो । यो घटना निन्दनीय छ ।"
सांसदलाई बजेट नदेऊ,"तसर्थ सांसदहरूले बजेटका लागि देखाएको नाजायज आशक्ति र अनुचित जिद्दीसामु शक्तिशाली सरकार झुक्नु हुँदैन । संविधानअनुरूप संघीयताको सही कार्यान्वयन गर्दै जनभावनाअनुसार अघि बढ्नका लागि सरकारले सांसदहरूको यस्ता झिनामसिना स्वार्थबाट माथि उठेर निर्णय गर्न जरुरी छ । यो सरकारले पहिलो बजेट ल्याउँदै छ, त्यसैले प्रधानमन्त्री र अर्थमन्त्रीको परीक्षाको घडी पनि हो यो । आस गरौं, सांसदहरूलाई बजेट नबाँडेर उनीहरू यस परीक्षामा खरो रूपमा उत्रनेछन् ।"
यथास्थितिवाद र उग्रवादको अन्तरघुलन,"अस्थिरता हुनुभन्दा स्थिरता हुनु त त्यसै राम्रो भयो । तर निरपेक्ष रूपमा स्थिरताले आफै धेरै केही गर्न सक्दैन । महत्त्वपूर्ण कुरा स्थिरताभन्दा स्थिर परिवेशमा हुनसक्ने सरकारको गतिशीलता हो । जनतालाई पूर्ण अभिव्यक्ति स्वतन्त्रतता छ र उनीहरूले सरकारबारे चित्त नबुझेका कुरा त बोल्न पाउँछन् भने सरकारलाई बोल्न नमिल्ने कुरै भएन । सरकार धेरै बोलीमात्रै रह्यो, तर खासै काम गरेर देखाउन सकेन भने आम जनतालाई निश्चित समयपछि सरकारको बोली सुन्दामात्रै पनि झर्को लाग्न सक्छ । हुन त जनताको प्रतिनिधित्व गर्ने दलले नै हो । जसरी अहिले नेकपाले गरेको छ । तर जनताले कुनै दललाई समर्थन गरेर भोट दिनु भनेको उक्त दल र त्यहाँका नेताको भविष्य राम्रो गराइदिनका लागि होइन । जनताले त्यसो गरेको आफ्नो र देशको भविष्य राम्रो होला भनेर हो । दुइटा ठूला वाम दल एक भएपछि केपी ओलीको र उनको सरकारको भविष्य त पक्कै राम्रो भएको छ । हुन सक्छ, प्रचण्ड र उनका अन्य धेरै नेताकार्यकर्ताको भविष्य पनि राम्रो भएको छ । तर एकतापछि बनेको भीमकाय पार्टी देशको हितमा कसरी हुनेछ भन्ने कुरामै अन्तरघुलनको अर्थ निहित हुनेछ । नत्र कुनै अमूक पार्टी ठूलो बन्नु वा खिइँंदै जानु आम जनताको लागि फेरि अर्को राजनीतिक मौसममा थप अर्को बेल पाक्यो भन्नेजस्तै कुरामात्र हो ।"
हिन्दु धर्मशास्त्रको अपव्याख्या,"अर्कोतिर चाहे ब्राह्मण होस् वा अन्य टुपी पाल्नु, केश पाल्नु, आधुनिक युवकको पहिचान नै भएको छ । लामो केश पाल्दैमा नकारात्मक दृष्टिले हेर्ने हो र दमन मान्ने हो भने इजरायल, बेलायत र फ्रान्समा लामो कपाल पाल्ने निकै दयालु र सहयोगी हुन्छन् । नेपाल र भारतमा टुपी पाल्ने, जनै लगाउने ब्राह्मण, क्षत्रीहरूको पहिचान हो । टुपी पाल्नेले दमन गरेका छैनन् । समाजशास्त्रको विद्यार्थी भएकाले मैले जानेबुझे अनुसार सबै मुलुकका समुदायले धर्म, संस्कृतिलाई अत्यन्त महत्त्वका साथ मान्दै आएका छन् । धर्म मान्दा धर्मका नीतिनियम मानिन्छ । हिन्दु ब्राह्मणको टुपी पाल्ने र जनै लगाउने धार्मिक स्वतन्त्रता चाहिँदैन ? त्यसैले मानिसको विचारधारा, शिक्षा र गुणस्तर राम्रो हुनुपर्छ, सकारात्मक सोच भए टुपी पाल्दैमा र जनै लगाउँदैमा के बिग्रन्छ ? गंंगाराज अर्यालपाणिनी८, अर्घाखाँची"
गफले समृद्धि आउँदैन,"कान्तिपुरमा प्रकाशित प्रधानमन्त्री केपी ओलीको शिक्षासम्बन्धी अन्तर्वार्ता सान्दर्भिक छ । देशका युवाशक्ति वैदेशिक रोजगारीका लागि खाडी र मलेसियामा छन् । पढेलेखेका दक्ष जनशक्ति पनि विकसित मुलुकमा रोजगारका लागि गएका छन् । अलिक टाठाबाठा स्वदेशमै घरजग्गा दलाल र मेनपावर सञ्चालक वा एजेन्ट भएर शानदार जीवन गुजारा गरिरहेका छन् । गाउँमा खेतीपाती गर्ने मान्छेको पूर्ण अभाव छ । अरू देशले मरुभूमिमा सुन फलाउँछन् । हाम्रोमा खेतीयोग्य जमिन मरुभूमिमा परिणत हँुदैछ । यो बेला पार्टीको खम्बा भनेका गाउँमा बसोबास गर्ने शिक्षक नै हुन् । नेकपाका अधिकांश कार्यकर्ता वा स्थानीय नेता सामुदायिक विद्यालयका शिक्षक नै छन् । प्रधानमन्त्रीले शिक्षकलाई राजनीतिको झोला बोक्न अब छुट छैन भनिरहँदा सर्वप्रथम आफ्नो पार्टीका पूर्णकालीन कार्यकर्ता शिक्षकको पार्टी सदस्यता खारेज गर्दै निस्वार्थ शिक्षण पेसामात्र गर्न निर्देशन दिने हिम्मत देखाउनुपर्यो । अनियन्त्रित ढङ्गले भएको जग्गा खण्डीकरण रोक्न पहल गर्नुपर्यो । गफले मात्रै देशले समृद्धिको बाटो पहिल्याउन सक्दैन । यज्ञराज न्यौपाने पेप्सिकोला, काठमाडौं"
शिक्षक व्यवस्थापनमा अवसर,"सार्वजनिक विद्यालयका अस्थायी लगायत अन्य शिक्षकहरूको सही व्यवस्थापन गरी शिक्षण पेसाजस्तो सामाजिक प्रतिष्ठित गरिमामय पदलाई अझ सम्मानित तथा निष्ठावान पेसाको रूपमा विकास गर्दै लानुपर्छ । शिक्षक व्यवस्थापनका सन्दर्भमा करिब सातआठ लाख शिक्षक लाइसेन्सधारी लगायत अन्य सम्पूर्ण विद्यार्थीलाई समेत न्यायसंगत ढंगबाट सम्बोधन गर्न विकल्पहरू पहिचान गरी उचित निर्णय लिनु वाञ्छनीय छ । सरकारसामु यो ठुलो चुनौती तथा अवसरका रूपमा देखापरिरहेको छ । यो राज्यको सफलता तथा असफलताको एक महत्त्वपूर्ण सूचक हुनसक्छ । टेकबहादुर पुनदेवचुली १४, नवलपुर"
सांसदलाई बजेटले जनअपेक्षामा चोट,"शीर्षक फेरेर सांसदलाई बजेट दिने कुरा फेरि आयो । यस विषयमा तीव्र विरोध सबै क्षेत्रबाट हुँदै आएको छ । केही सांसदसमेत यसको विपक्षमा नरहेका होइनन् । निर्वाचन क्षेत्र विकाससँग सम्बन्धित कार्यक्रमलाई शीर्षक फेरेर पुन: निरन्तरता दिनु भनेको वर्तमान सरकारले केही राम्रा काम गर्छ कि भन्ने जनअपेक्षामा चोट पुर्याउनु हो । सबै क्षेत्रका सिन्डिकेट भत्काएर छाड्ने दृढ अठोट लिएको सरकारको खाने दाँत र देखाउने दाँत अलग रहेको यसले संकेत गर्छ । केही दलका सांसदहरूकै दबाबका कारण यस्तो अलोकप्रिय कुरालाई निरन्तरता दिनुपर्ने अवस्थामा सरकार पुग्छ भने इतिहासमै बलियो सरकार बन्नुको के अर्थ रह्यो र महेशप्रसाद ढुंगानानयाँबानेश्वर, काठमाडौं"
अघोषित लोडसेडिङको मार,"कुलमान घिसिङ विद्युत प्राधिकरणको नेतृत्वमा आएपछि कुशल व्यवस्थापन गरी लोडसेडिङ अन्त्य गरेका छन् । यसमा उनी धन्यवादका पात्र हुन् । लोडसेडिङ अन्त्यको घोषणा गरी उज्यालो नेपालको सपना साकार बनाएकामा सम्पूर्ण नेपाली आभारी छौं । तर हामी बुटवलबासी अघोषित लोडसेडिङले सारै पीडित भएका छौं । चालिस डिग्री तापक्रम आसपासको गर्मीमा यहाँको अवस्था कस्तो छ होला, सहजै अनुमान लगाउन सकिन्छ । लो भोल्टेजका साथै प्रत्येक आधा घन्टादेखि एक घन्टाको बीचमा बत्ती जानु र अर्को आधा घन्टा नआउनु यहाँको नियमजस्तै बनेको छ । हामी पनि यही देशका नागरिक हौं, उज्यालोमा बस्ने अधिकार हामीले पनि पाउनुपर्ने होइन र ? राजु अर्यालबुटवल१०, रुपन्देही"
समझदारीमा प्रदेश नामकरण,"प्रदेशको राजधानी र प्रदेश नामकरणमा निकै पेचिलो बहस भैरहेको छ । अस्थायी रूपमा तोकिएका प्रदेशका राजधानीलाई अब हेरफेर गरिए झन् जटिल परिस्थिति आउन सक्छ । अस्थायी राजधानीलाई स्थायी रूपमा घोषणा गर्न उचित देखिन्छ । त्यस्तै प्रदेशहरूका नाम, दल, संघीय आयोग, बुद्धिजीवी लगायतले आपसी छलफल र समझदारीका साथ घोषणा गरिनुपर्छ । प्रदेशहरूका नाम, भूगोल, ऐतिहासिक, सांस्कृतिक र सभ्यतामा आधारित भएर चयन गर्नु उपयुक्त हुन्छ । बहुजातीय तथा बहुभाषिक मुलुकभित्र जाति र पहिचानका आधारमा हरेक प्रदेशको नाम राखिन उपयुक्त हुन्छ । अब मुलुकका हरेक नेपाली नागरिक आपसमा फुटेर होइन, जुटेर मुलुक हित अनुकूल अगाडि बढ्न सक्नु बुद्धिमानी हुनेछ । एके देवान राईइटहरी, सुनसरी"
सन्दीपले जगाएको आशा,"अचेल जताततै सन्दीप लामिछानेको चर्चा छ । बच्चैदेखिको शीलस्वभाव, अनुशासन, आत्मविश्वास, लगाव, अठोट र संघर्षका कारण उनी आजका सन्दिप बनेका हुन् । त्यही आदतका कारण नै उनले स्वदेशी र विदेशी गुरुहरूको माया र साथ पाउँदै आएका छन् । हरेक क्षेत्र अति राजनीतिको सिकार बनेको मुलुकमा युवाले केही गरिछाड्न उसै पनि सजिलो छैन । त्यस्तोमा पनि सन्दिपले क्रिकेटको माध्यमबाट नेपाललाई जबर्जस्त रूपमा चिनाउँदै लैजाने लक्षण देखएका छन् । यो नेपालीका लागि कम गर्वको कुरा होइन । दुई वर्ष अघिबाटै सुनिन्थ्यो पन्ध्रवर्षे सन्दिप क्रिकेटमा समर्पित हुने भन्दै गृहजिल्ला नवलपरासी आए रे । चितवनका गुरुले उनलाई साथ दिइरहेछन् रे । उनलाई माइकल क्लार्कले अष्ट्रेलिया झिकाए रे । आईपीएलमा सन्दिप चम्किए रे । क्षमता र स्वभावका कारण उनी नेपालीका मात्र प्रिय भइरहेका छैनन्, विदेशी ठूलठूला मान्छेको माया पनि तानिरहेका छन् । उनका यी कुरा हरेक नेपाली युवाको लागि मार्गदर्शन र प्रेरणाको स्रोत हुनुपर्छ । रमेश घिमिरे गुल्मी"
प्रचण्ड युगको परकम्प,"एमालेमाओवादी केन्द्र एकीकरणको जबर्जस्त भूकम्पका परकम्पहरू अझै पनि सञ्चारमाध्यम र जनसमूहमा छाइरहेको छ । उचाल्ने र पछार्नेहरू वा तर्कवितर्क गर्ने बुद्घिजीवीले पनि काम पाएकै छन् । वास्तवमा यो एकीकरणमार्फत माओवादी एमालेमा विलय भएको होस् वा एमाले माओवादीमा, एकीकरणले नयाँ युगको सुरुआत गरेकामा शंका छैन । योसँगै क्रान्ति र द्वन्द्वको पर्याय रहेको प्रचण्ड युगको पूर्ण रूपमा अन्त्य भई मुलुक पुष्पकमल युग अर्थात शान्ति र स्थिरतातिर मोडिने प्रयासमा लागेको देखिन्छ । उसो त शान्ति प्रक्रियामा प्रवेश गर्दा नै एक हिसाबले प्रचण्ड युगमा विराम लागेको महसुस भएको थियो । निसन्देह, एउटा युगले जन्माएको नयाँ खालको प्रयोग नै प्रचण्ड युग थियो । त्यसका प्रमुख पात्र मात्र पुष्पकमल दाहाल थिए । त्यो युगले दिएका अनेक सकारात्मक वा विभत्स कुराबाट समेत नेपालीलाई अनेक शिक्षा मिलेको छ । त्यस युगले दिएको मुख्य देन भनेको नेपालीलाई क्रान्तिको सक्कली अनुहार देखाइदिँदै त्यसको परिणामसँग पनि परिचित गराइदिनु रहेको छ । प्रचण्डलाई अझै पनि आगोमात्रै ठान्ने वा आगोको रूपमा मात्र हेर्न चाहनेले पनि बुझ्नुपर्ने कुरा के हो भने जङ्गलमा आगो नत सधैंभरि लागिरहन सम्भव हुन्छ, न त्यस्तो कुरा हितकर नै हुन्छ । श्रुति अर्यालगुल्मी"
सेनाको साख,"अन्त्यमा, झन्डै २५ मुलुकले सेना राखेका छैनन् । तर दुई शताब्दीभन्दा लामो अवधिसम्म युद्धमा नपरेका तथा तटस्थता कायम गर्न सफल भएका मुलुकहरू स्वीडेन र स्वीजरल्यान्डमा सेनाको स्थान गरिमामय छ । व्यापारिक वा शासकीय संरचनामा सेना संलग्न नभएका मुलुकहरूमा सेनाको छवि जति उच्च पाइन्छ, त्यति अन्यत्र पाइँदैन । कुनै मुलुकको सेना जति कमजोर रह्यो, त्यति सहजै वैदेशिक शक्ति वा छिमेकी मुलुकको स्वार्थ सिद्ध हुने गर्छ । मुलुकभित्र पनि डिजाइनले होस् अथवा अज्ञानताले एउटा यस्तो शक्ति हावी भएको छ, जसले मुलुकमा स्थापना भएका संस्थाहरूलाई तहसनहस तुल्याउँदैछ । त्यही शक्ति सेनालाई बदनाम गर्ने अवसरको खोजीमा छ । यस्तो अवस्थामा सेना आफै सजग भएर यो संस्थालाई लोभ र लालचमुक्त तुल्याउन अग्रसर भएन भने उसको गरिमा गिर्ने निश्चित छ । विवाद मुक्त हुनका निम्ति विवादमा मुछिने कार्यहरूबाट तर्किनु र संस्थालाई पारदर्शी तुल्याउनुको विकल्प छैन । समय घड्किसकेको छैन, सेनालाई आफ्नो मूल कर्तव्यलाई ख्याल राख्दै सक्नेनसक्ने कार्यविभाजन गरी सोही अनुरुप अगाडि बढ्नका निम्ति ।"
मूल्य अभिवृद्धि करमा अनियमितता,पाण्डे व्यवस्थापन विषयमा प्राध्यापनरत छन् ।
शल्यक्रियाका विकृति,"महिलाको प्रसव व्यथामा जटिलता उत्पन्न भयो भने शल्यक्रिया गर्नैपर्छ । तर अनावश्यक तरिकाले महिलाको माग अनुसार शल्यक्रिया गरियो भने वास्तवमा त्यो उपचार हुँदैन । यसले महिलामा स्वास्थ्य समस्या बढाउँछ । पाठेघर खसेका महिलामा पनि अन्य उपचार विधि नअपनाई सोझै शल्यक्रिया गर्दा स्वास्थ्यमा झन् नराम्रो असर पर्छ । महिलाको जीवन र स्वास्थ्य बचाउन औषधीउपचार, रोकथाम, शल्यक्रियाको पहुँच सबैलाई हुनुपर्छ । अनावश्यक दबाबमा परेर वा कमाउने नियतले अनावश्यक उपचार पद्धति अपनाउने प्रवृत्ति नियन्त्रणमा स्वास्थ्य मन्त्रालयको ध्यान कहिले जाने हो !"
सवारी दुर्घटनामा दुईको ज्यान गयो,घटनामा पर्साकै पर्सागढी९ का २२ वर्षीय भोला चौधरी र सेरवाका २२ वर्षीय सञ्जय चौधरी घाइते छन् । उनीहरूको पोखरास्थित गण्डकी मेडिकल कलेजमा उपचार भइरहेको छ । चारै जना एउटै मोटरसाइकलमा सवार थिए । डुम्रेबाट दमौली आउँदै गरेको ना५५प १५९४ नम्बर मोटरसाइकल र पोखराबाट काँकडभिट्टा जाँदै गरेको ना५ख ३०८२ नम्बर बस जुधेका थिए ।
लेक लागेर ३ को मृत्यु,डोल्पाका पाटनमा अहिले हजारौं यार्चा संकलक पुगेका छन् । सञ्चार समस्याका कारण घटनाबारे जानकारी पाउन समस्या भएको प्रहरीले जनाएको छ । लेक लागेपछि सुरुमा वेवास्ता गर्ने र अन्तिम अवस्थामा मात्र उद्दार गरिने भएकाले ज्यानै जाने घटना भइरहेको सहायक प्रमुख जिल्ला अधिकारी इन्द्रप्रसाद चापागार्इंले बताए ।
काम नगर्ने दुई ठेकेदार पक्राउ,मन्त्रालयले सबैजसो जिल्लाबाट योजना ओगटेर काम पूरा नगर्ने ठेकेदारको सूची मागेको छ । प्रजिअ केसीका अनुसार जिल्लाका करिब दुई दर्जन निर्माण कम्पनी लापरबाही गर्नेको सूचीमा परेका छन् । उनीहरूको नाम भने सार्वजनिक गरिएको छैन । थप अनुसन्धानपछि ती ठेकेदारलाई पनि पक्राउ गरिने प्रशासनले जनाएको छ । ठेक्का कबुल गर्ने तर समयमै काम नसक्ने निर्माण कम्पनीका कारण जिल्लाका थुप्रै विकास योजना अलपत्र छन् ।
७० प्रतिशत संस्थान नाफामा,राजस्वमा योगदानआर्थिक वर्ष २०७३७४ मा सार्वजनिक संस्थानले विभिन्न शीर्षकबाट ५८ अर्ब ७४ करोड ४९ लाख राज्य कोषमा दाखिला गरेका छन् । यसमा भन्सार महसुल एवं स्थानीय सडक कर तथा दस्तुरबापतको अंश ४२५ प्रतिशत र आयकरको अंश २४२ प्रतिशत छ । सरकारको कुल राजस्व संकलन ६ खर्ब ९ अर्ब १८ करोडमा संस्थानको योगदान ९७ प्रतिशत रहेको छ । उक्त आर्थिक वर्षमा कुल गैरकर राजस्व ६१ अर्ब ६९ करोडमा संस्थानले १६१ प्रतिशत योगदान पुर्याएको जनाइएको छ ।
विकेन्द्रित भएन वित्तीय सेवा,"गत फागुनसम्म राष्ट्र बैंकले तोकेका कृषि, जलविद्युत्, पर्यटनलगायत प्राथमिकता प्राप्त क्षेत्रमा बैंक तथा वित्तीय संस्थाको कुल लगानीको २३२ प्रतिशत लगानी भएको छ । सोही अवधिमा बैंक तथा वित्तीय संस्थाबाट प्रवाह भएको कुल कर्जालाई क्षेत्रगत रूपमा विश्लेषण गर्दा थोक तथा खुद्रा कर्जामा २१९ प्रतिशत, निर्माणमा १०४ प्रतिशत, उत्पादनमा १५९ प्रतिशत, कृषिमा ५७ प्रतिशत, यातायात सञ्चार र सार्वजनिक सेवामा ५३ प्रतिशत, वित्तीय बिमा र स्थिर सम्पत्तिमा ८२ प्रतिशत, सेवा क्षेत्रमा ७९ प्रतिशत, उपभोग्य ऋण ३७ प्रतिशत र अन्य मा २१ प्रतिशत कर्जा लगानी भएको सर्वेक्षणमा उल्लेख छ ।"
लुम्बिनी सबैभन्दा धेरै भ्रमण गरिने गन्तव्य,नेपालभर ७ वटा क्यासिनो र ४ वटा मिनी क्यासिनो रहेका छन् । त्यस्तै ३७ सय ३८ वटा ट्राभल एजेन्सी र २६ सय ७५ वटा ट्ेरकिङ एजेन्सी पर्यटन विभागमा दर्ता भएको आर्थिक सर्वेक्षणमा देखिन्छ ।
ऊर्जा खपत बढयो,"सरकारले यसअघि सार्वजनिक गरेको नीति तथा कार्यक्रममा ३ वर्षमा ३ हजार, ५ वर्षमा ५ हजार र १० वर्षमा १५ हजार मेगावाट विद्युत् उत्पादन गर्ने लक्ष्य राखेको छ । ११ नगरपालिका र १०३ गाउँपालिकामा राष्ट्रिय प्रसारण लाइनमार्फत विद्युतको पहुँच नपुगेको आर्थिक सर्वेक्षणमा उल्लेख छ । यीमध्ये केही क्षेत्रमा वैकल्पिक ऊर्जाको प्रयोग भए पनि ग्रामीण क्षेत्रका एक तिहाइ परिवार अध्याँरामा बस्न बाध्य भएको प्रतिवेदनमा जनाइएको छ । ग्रामीण क्षेत्रका १० मध्ये ३ परिवार विद्युत्को पहुँच बाहिर छन् ।"
बुद्धले नेपालगन्ज दिल्ली उडान गर्ने,"नेपाल सरकारले सन् २००९ मा भारतसँग गरेको दुई पक्षीय हवाई सम्झौताअनुसार वार्षिक १५ लाख ६० हजार सिटको सम्झौता छ । दुवै मुलुकले दिल्ली, मुम्बई, बैंग्लोर, चेन्नाई, हैदरबाद र कलकत्तामा सातामा ३० हजार सिट यात्रु उडान पाउँछन् । यी मुख्य सहरबाहेक भारतले देहरादून, बागडौरा, गोरखपुरलगायतका २१ वटा पर्यटकीय सहरका लागि भने सिट संख्या असीमित गरेको छ ।"
कृषिको योगदान २७ प्रतिशत,अघिल्लो वर्ष कृषि क्षेत्रमा ९० अर्ब ४ करोड कर्जा प्रवाह भएको थियो । भूमितर्फ फागुन मसान्तसम्म पुँजीगत लाभकर ३ अर्ब ७९ करोड ३४ लाख र रजिस्ट्रेसन शुल्क १२ अर्ब ५४ करोड ९८ लाख राजस्व संकलन भएको छ । यस अवधिमा भूमि व्यवस्थापनसहितका कार्यबाट १७ अर्ब ५८ करोड राजस्व संकलन भएको छ ।
हिमालयको फेसवास बजारमा,"काठमाडौं (कास) हिमालय ड्रग कम्पनीले नयाँ फ्रेस स्टार्ट आयल क्लियर फेस वास बजारमा ल्याएको छ । यो उत्पादन स्ट्रबेरी, पिच, लेमन र ब्लुबेरीलगायतका फलहरूबाट बनाइएको जारी विज्ञप्तिमा उल्लेख छ । कोमल, मुलायम र चिल्लोमुक्त अनुभूतिका लागि गहिरो सफाइ गर्न र चिल्लो हटाउन विशेष रूपमा निर्माण गरिएको दाबी कम्पनीको छ । यी फेसवासमा ५० मिलिप्याकको १ सय २० रुपैयाँ र १०० मिलिप्याकको मूल्य २ सय २४ राखिएको कम्पनीले जनाएको छ ।"
यामाहा एफजी २५ राइड आउट,"काठमाडौं (कास) एमएडब्लू इन्टरप्राइजेजले पोखरामा यामाहा एफजी २५ का राइडरहरूका लागि राइड आउट को तेस्रो संस्करणको आयोजना गरेको छ । कम्पनीका अनुसार यसपटक गण्डकी अञ्चलका एफजी २५ राइडर्सलाई पोखराको यामाहा डिल विश्वकर्मा अटोवक्र्सबाट पोखरा बजार हुँदै वाटरफ्रन्ट रिसोर्ट लगेको थियो । पाँच समूहमा विभाजन गरिएका २५ जना एफजी २५ राइडरलाई टग अफ वार, पिकिङ द फ्ल्याग, आर्म रेस्लिङ लगायतका सामूहिक टास्क दिइएको थियो ।"
सीजी फ्ड्सको क्विक्स फ्रेन्डसिप प्याक,काठमाडौं (कास) सीजी फुड्सले क्विक्स ब्रान्डअन्तर्गत क्विक्स पोटयाटो चिप्स को फ्रेन्डसिप प्याक सार्वजनिक गरेको छ । कम्पनीका अनुसार २५ ग्राममा उपलब्ध यो प्याकको मूल्य २० रुपैयाँ निर्धारण गरिएको छ । नेपालकै एक मात्र स्वचालित पोटयाटो चिप्सप्लान्ट मा उत्पादित यो प्याक विश्व बजारमा प्रतिस्पर्धा गर्न सक्षम रहेको दाबी कम्पनीको छ ।
कुमारी र हिमाल डेन्टलबीच सम्झौता,काठमाडौं (कास) कुमारी बंैकले ग्राहकहरूलाई स्वदेशमै गुणस्तरीय उपचारमा सहुलियत दिने उद्देश्यले राजधानीस्थित हिमाल डेन्टल हस्पिटल एन्ड इन्स्टिच्युट अफ डेन्टल साइन्ससँग सम्झौता गरेको छ । उक्त सम्झौतापश्चात कुमारीका ग्राहकले हिमाल डेन्टलमा उपचार गराउँदा २० प्रतिशतसम्म छुट प्राप्त गर्न सक्ने जारी विज्ञप्तिमा छ ।
सीजीको विजेता घोषणा,काठमाडौं (कास) सीजीले नयाँ वर्ष ०७५ अवसरमा ल्याएको आफ्नो अफिसियल फेसबुक पेजअन्तर्गत नयाँ तथा रोचक क्याम्पियनका विजेताको घोषणा गरेको छ । सबैभन्दा धेरै लाइक्स ल्याएर विजयी हुने धरानकी सिर्जना शाक्यलाई सीजीले एलईडी टीभी हस्तान्तरण गरेको जारी विज्ञप्तिमा उल्लेख छ ।
जनता बैंकको शाखा थप,"काठमाडौं (कास) जनता बैंकले चितवनको राप्ती नगरपालिका ५ स्थित भण्डारामा शाखा सञ्चालनमा ल्याएको छ । पूर्व पश्चिम राजमार्गमा रहेका स्थानीय उद्यमी, व्यापारी तथा राप्ती नगरपालिकाका जनताले यस शाखाबाट अन्य शाखामा झै आधुनिक बैंकिङ सुविधा तथा रेमिटयान्सको सुविधा लिन सक्ने जारी विज्ञप्तिमा छ ।"
वनमा जबर्जस्ती डिप बोरिङ,डीएफओ गुप्ताले भने वन कार्यालय परिसर हात्तीवनमा सवारीसाधन पार्किङस्थल पर्याप्त नभएकाले सुरक्षाको दृष्टिकोणले सम्बन्धित पक्षलाई फिर्ता गरिदिएको कान्तिपुरसँग दाबी गरे । होटलले वन क्षेत्र अतिक्रमण गरेको विषय पुरानो भएको र अतिक्रमण भएको भनी इलाका वन कार्यालय सिस्नेरीले बुझाएको प्रतिवेदन नै गलत मनसायले तयार पारिएको उनले बताए ।
राजनीतिक दल दर्ता: अन्डरलाइनको गलत थालनी,"निर्वाचन आयुक्त ईश्वरी पौडेलले दुई दलले एकीकरणको प्रक्रियाका लागि निवेदन दिएको र आयोगले त्यसमाथि अध्ययन गरिरहेको बताए । कानुन महाशाखामार्फत अध्ययन तथा अपुग कागजात मगाउने काम भइरहेको छ, उनले भने, राजनीतिक दलसम्बन्धी ऐन र नियमकै आधारमा दल दर्ता गरिनेछ । उनले कानुनी रूपमा तल पर्ने गरी आयोगबाट निर्णय नहुने उल्लेख गरे ।"
सुन तस्करी र हत्या मुद्दा: ठूला नेता पक्रिए पर्दाफास,थुनछेक बहसपछि पुर्पक्षका लागि थुनामा पठाउने आदेश भएको अदालतका निमित्त स्रेस्तेदार केदारप्रसाद गौतमले बताए । संगठित अपराध निवारण ऐन २०७० को दफा ४१ तथा मुलुकी ऐन अदालती बन्दोबस्तको ११८ को देहाय २ का आधारमा पुर्पक्षका लागि थुनामा राख्न न्यायाधीश नारायणप्रसाद शर्माको इजलासले आदेश दिएको हो । उनलाई नियमानुसार सिदा खान पाउने गरी थुनुवा पुर्जी दिई मोरङ कारागार पठाउन आदेशमा उल्लेख छ ।
ब्ल्याक स्पट बन्दै हुग्दी पुल,"जिल्ला प्रहरी प्रमुख डम्बरबहादुर विकले अर्को पुल नबनुन्जेल हरेक समय ट्राफिक प्रहरी व्यवस्था गर्न, दुर्घटनाग्रस्त क्षेत्रमा चेतनामूलक बोर्ड राख्न जिल्ला ट्राफिकलाई सुझाइएको बताए । बिहान १० बजेदेखि निर्माणाधीन नारायणढमुग्लिन सडक बन्द हुने भएकाले त्यसअघि नै त्यहाँ पुग्न चालकहरूबीच तीव्र प्रतिस्पर्धा हुन्छ, गजुरीस्थित ट्राफिक प्रहरी निरीक्षक कृष्णराज सापकोटाले भने, बढीजसो सवारीसाधन तीव्र गतिकै कारण पुलबाट खस्ने गरेको पाइन्छ ।"
केन्द्रले सहयोग गरेन,"अहिलेसम्म कुनै पनि कर्मचारी हाम्रो एकल छैनन्, उनीहरूलाई संघीय सरकारको र प्रदेश सरकारको आदेश समान रूपमा मान्नुपर्ने बाध्यता छ, उनले भने, यस्तो अवस्थामा कसरी सोचेअनुरूप योजना कार्यान्वयन गराउन सकिन्छ ?"
किम पूर्वनिर्धारित वार्ताकै पक्षमा,बैठक हुनेमा चीन आशावादी बेइजिङ (रोयटर्स) चीनले अमेरिका राष्ट्रपति डोनाल्ड ट्रम्प र उत्तर कोरियाली नेता किम जोङउनबीच आगामी महिना सिंगापुरका लागि तय भएको वार्ता हुनेमा आशावादी रहेको जनाएको छ । चिनियाँ विदेश मन्त्रालयले आइतबार एक विज्ञप्ति जारी गर्दै शिखर बैठक फलदायी हुनेमा पनि विश्वास लिएको छ । विज्ञप्तिमा अमेरिकी र उत्तर कोरियाली नेताबीचको वार्ताले परमाणु मुद्दा समाधान गर्ने तथा विश्व शान्ति स्थापित गर्न निकै महत्त्वपूर्ण हुने जनाइएको छ । यसअघि चीनले शिखर बैठक रद्द गर्ने ट्रम्पको निर्णय निराशाजनक रहेको प्रतिक्रिया दिएको थियो ।
६२ रोहिंग्या शिविर पुगे,गत वर्ष अराकन रोहिंग्या मुक्ति सेनाले गत वर्षको अगस्ट २५ मा राखिने राज्यस्थित प्रहरी चौकीमा आक्रमण गरेपछि सरकारी पक्षबाट भएको कारबाहीमा सयौं मानिसको ज्यान गएको थियो । साथै करिब ७ लाखको संख्यामा रोहिंग्याहरू शरण लिन बंगलादेश पुगेका थिए ।
पाकिस्तानमा जुलाई २५ मा आमनिर्वाचन,"आफ्नो पार्टीले जित्ने इमरान दाबी यसैबीच, पाकिस्तानका पूर्वक्रिकेटर तथा पाकिस्तान तेहरिकएइन्सासफका नेता इमरान खानले आगामी आमनिर्वाचनमा आफ्नो पार्टी विजयी हुने दाबी गरेका छन् । उनले देशमा भइरहेको भ्रष्टाचार र बेथितीविरुद्ध आफ्नो पार्टी उभिएको बताउँदै जनताले विजयी गराउने दाबी गरे । उनले निर्वाचनले अदालतबाट भ्रष्टाचारी ठहर भएका पूर्वप्रधानमन्त्री नवाज सरिफलगायतलाई निर्वाचन मार्फत जनाताले पाखा लगाउने बताए । खानले आफूले अन्य दलले भन्दा अघिदेखि नै चुनावी प्रचारप्रसारमा तीव्रता दिएकाले पनि जित सुनिश्चित भएको दाबी गरे ।"
घुम्टो खुलेकै छैन मिथिलाको,"पूनममा अरूभन्दा फरक गर्ने हुटहुटी थियो । उनले धेरै सोचिन् र चित्रमा पात्रहरूको अनुहारमा रंग दल्नै छोडिदिइन् । अर्थात् सेतो सादा नै चित्रहरू बनाउँथिन् । ह्यान्डमेड पेपरमा बनाउन्जेल ती राम्रै लाग्थे उनलाई । तर, जब क्यानभासमा मिथिला चित्र कोर्न थालिन्, तब उनलाई आफ्नै चित्र कमजोर लाग्यो । मिथिला चित्रहरूको एउटा विशेषता भनेको यसमा प्रयोग हुने रंग हुन् । अनुहार, हात सादा हुँदा नसुहाएको जस्तो लाग्यो, उनले भनिन्, रंगबिना मिथिला चित्र पूरा नहुने रहेछ । त्यसपछि अनुहार र हातखुट्टाहरूमा समेत रंग लगाउन थालेँ ।"
जापानमा तीन नेपालीलाई गाम अवार्ड,"चाकुपाटस्थित क्लासिक ग्यालरीमा हालै आयोजित कार्यक्रममा जानकारी दिइएअनुसार, उक्त प्रतियोगितामा जापान, नेदरल्यान्ड, भारत, डेनमार्क, टर्की, अमेरिका, फिलिपिन्ससहित पन्ध्र मुलुकका कलाकारहरूको सहभागिता थियो । जम्मा बाह्र सर्जकलाई गाम अवार्ड दिइएको थियो । नेपालका तर्फबाट सन्ध्या सिलवाल, सत्यशिला कशाजु, आस्था तुलाधर र नरबहादुर बीके पनि सहभागी थिए ।"
म्युजिकल्ली माहोल,"के हो म्युजिकल्ली ?यो यस्तो एप हो जसले म्युजर्सलाई आफ्नो भिडियो निर्माण गर्ने सुविधा दिन्छ । यी भिडियोहरू १५ सेकेन्डदेखि १ मिनेट लामा हुन्छन् । विभिन्न साउन्ड क्लिपमा म्युजर्सले लिप सिंक गर्दै एक्सप्रेसन दिन सक्छन् । यसमा टाइमल्याप्स, फास्ट, स्लो मोसनजस्ता विभिन्न स्पिड अप्सन र अनेक फिल्टर इफेक्ट उपलब्ध छन् । सन् २०१४ मा निर्माण गरिएको यो चिनियाँ भिडियो नेटवर्क एपमा अहिलेसम्म २ सय मिलियन प्रयोगकर्ता रहेको यसको बेवसाइटमा उल्लेख छ । यसअघि यही प्रकृतिको डबस्म्यास भाइरल बनेको थियो ।"
तरन्नुमको तरङ्ग,"कोहलपुरकी गजलकार देवकीले समाजमा विकृतिका रूपमा रहेको बालविवाहको यसरी वेदना सुनाइन् । समाजको जुन अवस्था छ त्यसले आफ्नो भावनामा मात्रै बग्ने छुट स्रष्टाहरूलाई नभएको उनको भनाइ थियो । अनन्त र प्रदीपले पनि समाज, परिवेशका साथै माया प्रेमका भाव मिसिएका गजलहरू पस्किए ।"
दिइयो इच्छुक स्मृति,"सहिदको सपना पूरा गर्नुका साथै तिनको बलिदानको मूल्य समाप्त हुन नदिन आफूहरू कटिबद्ध रहेको प्रतिष्ठानका अध्यक्ष ईश्वरचन्द्र ज्ञवालीले बताए । जनयुद्धको क्रममा २२५ भन्दा बढी कलाकार मारिएको भन्दै उनले तिनको त्याग र उत्सर्गको सम्झना गरिरहनुपर्ने बताए । यही कुराको स्मरणका निम्ति हामीले सम्मान कार्यक्रम गर्दै आएका छौं, उनले भने । प्रतिष्ठानले यसअघि पूर्ण विराम, शक्ति लम्साल, डा ऋषिराज बराललगायतलाई साहित्य पुरस्कार र चुनु गुरुङ, वीणा शर्मा, च्याङ्बा लामा लगायतलाई कला पुरस्कारका साथै झङकार बुढामगर, शान्ति कठायतलगायतलाई प्रतिभा पुरस्कार दिइएको छ ।"
रेग्मीलाई रूपात्रेयशान्ता पुरस्कार,"भाषासेवी प्राज्ञ बालकृष्ण पोखरेल र कार्यक्रमका प्रमुख अतिथि प्राध्यापक गोपाल भण्डारीले संयुक्त रूपमा रेग्मीलाई पुरस्कार हस्तान्तरण गरेका थिए । कथा, कविता, निबन्ध र समालोचनाका गरी डेढ दर्जन पुस्तक प्रकाशित छन् । यसअघि उक्त पुरस्कार कवि कुन्ता शर्मा, साहित्यकारहरू रोचक घिमिरे र सोमराज अभयलाई दिइएको थियो ।"
बिजनेस नहुँदा बैठक अनियमित,"दलको उपनेता, मुख्य सचेतक, सचेतकलगायतका विषयमा छलफल जारी रहेको र सोमबार (आज) को बैठकले टुंग्याउने प्रदेशसभा सदस्य रामेश्वर फुँयालले जनाए । दलको उपनेतामा आन्तरिक मामिला तथा कानुनमन्त्री शालिकराम जमरकट्टेल र उपनेता नै रहेकी सासद कुमारी मोक्तानको चर्चा छ । जमरकट्टेलले पार्टीमा विवाद नभएकाले सहमतिमा नै टुंग्याउने बताए । मुख्य सचेतकमा फुँयाल नै दोहोरिने सम्भावना छ । दलमा जिम्मेवारी नपाउनलेलाई मन्त्री वा समितिको सभापति बनाउने गरी सत्तापक्षले साउनमा सरकार विस्तारको तयारी गरेको छ ।"
पाइप बिछ्याउने काम अन्तिम चरणमा,"रिङरोडभित्रका लागि आरुबारी, महाँकालचौर, बाँसबारी, बालाजु, पानीपोखरी र खुमलटारमा तथा बाहिरका लागि कोडकु, सल्लाघारी र धोबीघाट पोखरी निर्माण गरिनेछ । पहिलो चरणमा रिङरोडभित्र, दोस्रो चरणमा कीर्तिपुर, भक्तपुरको टिंगनी र कटुन्जेलगायत स्थानमा पानी वितरण गरिनेछ । खत्रीले रिङरोडबाहिर भने २ वर्षपछि पानी वितरण गरिने बताए ।"
भूकम्पपीडितको काठमा अनियमितता,जिल्ला वन कार्यालयले उदयपुरको सामुदायिक वनसँग पीडितका लागि १० हजार क्युफिट काठ खरिद गर्ने सम्झौता गरेको थियो । उक्त परिमाणमध्ये जिल्लामा ४ हजार ५ सय क्युफिट काठ आइसकेको छ । जिल्लामा काठ आएपछि चलानी गरेर जिम्मा दिने जिल्ला वन र सम्बन्धित निकायले त्यसपछि काठ प्रयोगको अवस्थाबारे चासो राख्ने गरेका छैनन् ।
छतबाट खसेर बालिकाको मृत्यु,भक्तपुर (कास) भक्तपुर नगरपालिका१० कमलविनायक स्थित प्रेमप्रसाद सुवालको ३ तले पक्कीघरको छतबाट खसेर बालिकाको मृत्यु भएको छ । प्रहरीका अनुसार सोही घरमा डेरा गरी बस्ने काभ्रे कोसीपारिका विकास लामाकी छोरी ६ वर्षीय लमी लामाको मृत्यु भएको हो । घरको छतबाट खसेर सख्त घाइते भएकी बालिकाको शनिबार मध्यपुर अस्पतालमा उपचारकै क्रममा मृत्यु भएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले बताए ।
२ भारतीयसहित ८ नियन्त्रणमा,"काठमाडौं (कास) प्रहरीले दुई दिनमा लागूऔषधसहित ८ जनालाई उपत्यकाका विभिन्न स्थानबाट पक्राउ गरेको छ । जसमा दुई जना भारतीय नागरिक छन् । शुक्रबार लगभग ५ मिलिग्राम ब्राउन सुगरसहित नयाँ बसपार्क बस्ने २० वर्षीय रिवाज लामा पक्राउ परेका हुन् । यसैगरी ललितपुरबाट बा९३प ४२६८ नम्बरको मोटरसाइकल चेकजाँचको क्रममा टौखेलका २० वर्षीय दुई युवक १ किलो गाँजासहित पक्राउ परेका हुन् । पक्राउ पर्नेमा बिबिज गोले र अनुप थापा छन् । त्यसैगरी नागढुंगा चेक प्वाइन्टमा वीरगन्जबाट आइरहेको गाडी चेक गर्ने क्रममा सर्लाहीका १८ वर्षीय विक्रम लामासहित तीन जना शनीबार पक्राउ परेका छन् । उनीहरूका साथबाट नाइट्रेजोपाम ९० ट्याब्लेट बरामद भएको छ । लागूऔषध नियन्त्रण ब्युरोको टोलीले शनिबार बल्खुबाट २ भारतीयलाई लागूऔषधसहित पक्राउ गरेको जनाएको छ । पक्राउ पर्नेमा पूर्वी चम्पारणका २६ वर्षीय अनिल कुमार र ४४ वर्षीय विनोद राम छन् । अनिललाई ३३ सय एम्पुल ब्रुपेनर्फिन, डाइजेपाम र फेनागरनसहित पक्राउ गरिएको हो । विनोदका साथ ती औषधिको २२ सय एम्पुल बरामद गरिएको छ ।"
मृत फेला,काठमाडौं (कास) काठमाडौंको टोखास्थित आफ्नै कोठामा एक भारतीय नागरिक मृत भेटिएका छन् । प्रहरीका अनुसार मोतीहारीका ५० वर्षीय कमल साह आइतबार मृत भेटिएका हुन् । यस सम्बन्धमा प्रहरीले आवश्यक अनुसन्धान गरिरहेको जनाएको छ ।
बालिका करणी आरोपमा पक्राउ,काठमाडौं (कास) बालिकालाई करणी गरेको आरोपमा प्रहरीले २३ वर्षीय दीपेन्द्र लोलेलाई पक्राउ गरेको छ । उनले ललितपुर वाग्मती गाउँपालिका थुम्काकी १४ वर्षीय बालिकालाई विगत दुई महिनादेखि पटकपटक बलात्कार गरेको प्रहरीले जनाएको छ । उनलाई शुक्रबार सोही स्थानबाट पक्राउ गरिएको हो ।
ब्याट्री चोर्ने पक्राउ,काठमाडौं (कास) ट्रकको ब्याट्री चोरी गरिरहँदा बल्खुबाट २२ वर्षीय रामबहादुर थापा पक्राउ परेका छन् । रामेछाप घर भएका उनलाई बल्खु चोकमा पार्किङ गरी राखिएको भारतीय नम्बरप्लेट ८ आर ५५ एल ४१०६ नम्बरको ट्रकको ब्याट्री झिक्दै गर्दा पिलाससहित आइतरबार पक्राउ गरिएको हो ।
इच्छुक स्मृति पुरस्कार शर्मालाई,"हेटौंडा (कास) कृष्ण सेन इच्छुक स्मृति पत्रकारिता पुरस्कार पत्रकार नवराज शर्मालाई प्रदान गरिएको छ । क्रान्तिकारी पत्रकार संघ, मकवानपुर शाखाले स्थापना गरेको पुरस्कार इच्छुकको १६ औं स्मृति दिवसका अवसरमा आइतबार एक कार्यक्रम गरी शर्मालाई प्रदान गरिएको हो । पुरस्कार राशि ५ हजार ५ सय ५५ रुपैयाँ छ । कार्यक्रममा जिल्लाका विविध सम्पर्क सूचना समेटेर तयार गरिएको फोन डायरीको समेत विमोचन गरिएको थियो । कार्यक्रमका प्रमुख अतिथि तथा संगठनका केन्द्रीय अध्यक्ष प्रभात चलाउनेले पुरस्कार प्रदान गरे । पुरस्कृत पत्रकार शर्माले आफूलाई पुरस्कारले थप प्रेरणा मिलेको बताए । संगठनका मकवानपुर अध्यक्ष रूपा गुरुङको अध्यक्षतामा भएको कार्यक्रममा विभिन्न वक्ताले कृष्ण सेनको योगदानबारे चर्चा गरेका थिए ।"
चेन्नाईलाई आईपीएल उपाधि,त्यसअघि हैदराबादले निर्धारित २० ओभरमा ७ विकेट गुमाउँदै १ सय ७८ रन जोडेको थियो । ओपनर श्रीभत्स गोश्वामी ५ रनमै पेभेलियन फर्किए पनि शिखर धवन र केन विलियमसनले इनिङ्स उकासे । धवनले २६ तथा विलियमसनले ४७ रनको योगदान दिए । सकिब अल हसनले १५ बलमा २३ रन जोड्दा कार्लोस ब्रेथवेटले २१ रन बनाए । युसुफ पठानले २५ बलमा ४ चौका र २ छक्का मदतले नटआउट ४५ रन जोडेपछि हैदराबादले ठूलो स्कोर खडा गरेको थियो ।
च्याम्पियन्स लिग फाइनल: आश्चर्य र दुई गल्ती,"एक खेलाडीको अनुपस्थिति, त्यसपछि देखिएको गोलकिपरको जस्तै कमजोरी युरोपमा बेग्लै पहिचान नै बन्यो । रियल सही तरिकाले उपलब्धिप्रति केन्द्रित मात्र थिएन, उसले तीन ट्रफी मात्र जितेन, समय र युगको परिभाषा पनि गरिदियो । अहिले मैदानमै रहे पनि खुसियाली मनाउँदा बीचमा रहेका बेल र रोनाल्डोको सुखद अन्त्य पनि हुन सक्छ । उनीहरूले समर ट्रान्सफर मा अर्कै भूमि चाहन सक्छन् । तर त्यसले अर्थ फरक पार्दैन किनभने खेलाडी आउनेजाने हुन्छ । परिपक्व रोनाल्डो पनि त्यसमा एक तत्त्व हुन् । आँसु सुक्खा भएजस्तै त्यो फिक्का पनि हुन्छ । जित, ट्रफी, सौन्दर्य, इतिहासमा स्थानमात्र सहने गरिन्छ, जुन रियलसँग छ । रियलले सधंै चाहने पनि यही हो । न्युयोर्क टाइम्स"
पाकिस्तानको रवाफ,आइतबार खेलमा १ रन थपेपछि आठौं बलमा बटलर ६७ रन जोड्दै मोहमद अब्बासको बलमा एलबीडब्लू आउट भए । लगत्तै मार्क उड कट बिहाइन्ड र स्टुआर्ट ब्रोड शून्यमा पेभेलियन फर्किए । मोहमद आमिरले बेसलाई बोल्ड गरेपछि इंग्ल्यान्डको इनिङ्स समाप्त भएको थियो । आमिरले खेलमा ४ विकेट लिँदा म्यान अफ द म्याच अब्बासले ८ विकेट हात पारे । पाकिस्तानले १२४ ओभरमा लक्ष्य प्राप्त गरेको थियो । सोहेलले २० वर्षीय स्पिनर बेसलाई छक्का र चौका प्रहार गर्दै जित दिलाएका थिए । पहिलो टेस्ट खेलिरहेका बेसले खेलमा कुनै विकेट लिएनन् ।
लामाको अप्रत्याशित हार,"शिक्षा सेवी पीवी थापाको स्मृतिमा आयोजित प्रतियोगितामा नेपालभरका १ सय २० बढी बुद्धिचाल खेलाडीले सहभागी छन् । प्रतियोगितामा पहिलो हुनेले ५० हजार, दोस्रोले ३० हजार तथा तेस्रोले २० हजार रुपैयाँ पुरस्कार प्राप्त गर्नेछन् ।"

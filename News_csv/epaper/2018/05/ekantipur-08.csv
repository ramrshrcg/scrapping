शीर्षक,विवरण
मोदीको भ्रमण: रेलमार्ग सम्झौता हुने,काठमाडौंमा मोदीलाई टँडिखेलमा गार्ड अफ अनर दिने र काठमाडौं महानगरपालिकाले नागरिक अभिनन्दन गर्ने कार्यक्रमबारे भने परराष्ट्रमन्त्री केही बताएनन् । यसअघि भ्रमणको तयारी र सुरक्षा बस्दोबस्तबारे बुझ्न जनकपुर आएका गृहमन्त्री रामबहादुर थापाले मोदीलाई काठमाडौंको टुँडिखेलमा गार्ड अफ अनर सम्मान दिइने बताएका थिए ।
सिन्डिकेट हटाउन व्यवसायी पनि सहमत,"यातायात व्यवसायी योगेन्द्र कर्माचार्यले आफूहरूको रोक्का गरिएको बैंक खाता खोलिनुपर्ने बताए । तर मन्त्री महासेठले व्यवसायीको सम्पत्ति शुद्धीकरणबारे आफ्नो मन्त्रालयको अधिकार क्षेत्र नभएको उल्लेख गर्दै त्यो सम्पत्ति शुद्धीकरण विभाग र अर्थ मन्त्रालयको काम भएको बताए । खाता खोल्ने मेरो मन्त्रालयको अधिकार क्षेत्रभित्र पर्दैन, उनले भने, तर पनि पहल गर्नेछ ।"
पेट्रोलियमको पनि तोडिन्छ,"ग्यासमा पनि सिन्डिकेटग्यास उद्योगमा पनि सिन्डिकेटको उस्तै समस्या छ । हाल सबै जिम्मेवारी र अधिकार व्यवसायीले आफ्नो कब्जा मा राखेका छन् । निगमले नियन्त्रण गर्न खोज्दा एलपी ग्यास उद्योग संघले विरोध जनाउँदै आफ्नो दादागिरी कायम राख्ने गरेको छ । निगमले ग्यास प्लान्ट खोल्न खोज्दासमेत व्यवसायीले विरोध गर्दै खोल्न दिएका छैनन् । पीडीओ उठाउँदैनांै, हडताल गर्छौं भन्दै धम्की दिन्छन्, निगमका एक अधिकारीले भने, यसका लागि सरकार सक्रिय हुन आवश्यक छ ।"
वन मन्त्रालयले बनायो नयाँ संरचना,"अब राष्ट्रिय निकुञ्ज तथा वन्यजन्तु, वन तथा भूसंरक्षण र वातावरण गरी तीनवटा मात्र विभाग रहनेछन् । वनस्पति, वन अनुसन्धान तथा सर्वेक्षण र भूजलाधार विभाग खारेज गरेर अध्ययनअनुसन्धान केन्द्र बनाइनेछ । जडीबुटी उत्पादन तथा प्रशोधन, वन पैदावार विकास समिति र टिम्बर कर्पोरेसन अफ नेपाललाई पनि सोही केन्द्रमा समेटिनेछ । राष्ट्रिय निकुञ्ज, वन तथा भूजलाधार र वातावरण विभागले पनि नयाँ संगठन संरचना तयार गरेका छन् ।"
राजदूत नियुक्तिबारे छलफल सुरु,परराष्ट्र मन्त्रालयले राजदूत नियुक्तिसँगै परराष्ट्र मामिला अध्ययन प्रतिष्ठानको प्रमुख पनि नियुक्त गर्ने तयारी सुरु गरेका छन् । प्राध्यापक पन्नाकाजी अमात्यको निधन भएपछि खाली रहेको उक्त पदमा नयाँ नियुक्ति हुन सकेको छैन । अहिले उक्त सरकारी थिंक ट्यांक कार्यक्रमविहीनझैं छ ।
पौडेल पक्षले डाक्यो भेला: सभापतिको विरोधमा सशक्त उत्रने तयारी,"देउवाले गत शुक्रबार निर्वाचित केन्द्रीय कार्यसमिति बैठकमा उपसभापतिमा निधि, महामन्त्रीमा खड्का र सहमहामन्त्रीमा महतलाई मनोनयन गरेका थिए । सभापतिको प्रस्तावको विरोध गर्दै वरिष्ठ नेता पौडेल र पूर्वमहामन्त्री कृष्णप्रसाद सिटौला पक्षले बैठक बहिष्कार गरेका थिए ।"
अखण्डतामा धावा बोल्नेलाई छाड्दैनौं,"अब विकासको द्रुत मार्गमा अघि बढ्ने उनले बताए । प्रतिगमन र बिखण्डनका दिवा सपना हुन् । कसैले षड्यन्त्रमार्फत आफ्नो लक्ष्य खोज्छ भने त्यसलाई ठीक लाउने गरी संयन्त्रले काम गर्नेछ । राष्ट्रिय सुरक्षा परिषद्ले विगतको द्वन्द्व, हिंसा र नाकाबन्दीमा महत्त्वपूर्ण भूमिका निर्वाह गरेको उनले बताए । नेपाली सेनाले सबै प्रकारका उतारचढाव देखेको र राष्ट्रहितको पक्षमा उभिएको भन्दै प्रशंसासमेत गरे । रक्षामन्त्री ईश्वर पोखरेलले सुरक्षा परिषद्लाई समयानुकूल बनाउन यसको नीति परिमार्जन गर्ने, प्रतिरक्षा नीति निर्माण गर्ने, राष्ट्रिय सुरक्षा परिषद् ऐन निर्माण गर्ने जस्ता कामलाई अघि बढाइएको बताए । उनले राष्ट्रिय सुरक्षा परिषद् सचिवालयको सुदृढीकरण गर्न लागिएको जानकारी दिए ।"
कहाँ छ ३३ किलो सुन ?,हराएको सुन खोज्न समितिले नेपाल प्रहरीको केन्द्रीय अनुसन्धान ब्युरो र महानगरीय अपराध महाशाखासँग समेत सहयोग लिएको देखिँदैन । सुनको खोजीमा समितिले प्रहरी प्रधान कार्यालयको अपराध अनुसन्धान विभागसँग समन्वय गरेको देखिन्छ । तर अहिलेसम्म हराएको भनिएको सुन कहाँ छ भन्ने प्रश्नको उत्तर समितिसँग छैन । हराएको भनिएको सुनमा भारतीय लगानीकर्ता रहेको र लगानीकर्ताबीचको बेमेलका कारण सुन लुटिएको हुन सक्ने आशंका गरिए पनि त्यसलाई पुष्टि गर्ने आधार फेला परेको छैन ।
आचार्य श्रीनिवास पक्राउ,गोली प्रहार घटनाको दुई साताअघि पूर्वराजा ज्ञानेन्द्र शाह विराटनगरस्थित शक्तिपीठहरूमा पूजा गर्न आउँदा आचार्य श्रीनिवास उनीसँगै थिए । शाहले निकटस्थसँग विराटनगरस्थित हयारिसन प्यालेस होटलमा गोप्य छलफलसमेत गरेका थिए । स्रोतका अनुसार छलफलमा आचार्य पनि थिए ।
अझै ७५०० कर्मचारी अपुग,स्थानीय तहमा जान चाहने कर्मचारीसँग आवेदन मागेर रिक्त पद पूर्ति गर्न लागिएको मन्त्रालयका सहायक प्रवक्ता प्रेमप्रसाद लुइँटेलले बताए । जिल्लाजिल्लामा संकलित आवेदन मन्त्रालय आएलगत्तै रुजु गरी कर्मचारी पठाइने उनले जनाए । निवेदन दिनेमा धेरैजसो यसअघि नै नगरपालिका र गाउँपालिकामा खटिइसकेका कर्मचारी छन् । उनीहरूले खटिएभन्दा आकर्षक स्थानीय तहमा जान आवेदन दर्ता गरेका हुन् ।
सबै सिन्डिकेट हटाऊ,"सांसद हरिराम चौधरीले कञ्चनपुरको पुनर्वास क्षेत्रमा भारतीय पक्षले गरेको सीमा अतिक्रमणलगायत विषयमा भारतीय प्रधानमन्त्री नरेन्द्र मोदीको नेपाल भ्रमणक्रममा स्पष्टसँग कुरा राखेर समस्या समाधान गर्न सरकारको ध्यानाकर्षण गराए । भारतीय प्रधानमन्त्री मोदीको नेपाल भ्रमणक्रममा सीमा क्षेत्रका समस्या समाधान गर्न सरकारले विशेष पहल गरोस्, उनले भने । इन्दु कडरियाले नेपालभारत सीमा क्षेत्र व्यवस्थित गर्न र सीमामा सुरक्षाको प्रभावकारी व्यवस्था गर्न सरकारलाई आग्रह गरे । सांसद अनिता देवकोटाले पुनर्वास क्षेत्रको सीमा समस्या समाधानका गर्न ध्यानाकर्षण गराइन् । रामप्रित पासवान, खेमराज नेपाली, शिवबहादुर विकलगायतले जातीय भेदभावमा संलग्नलाई कारबाही माग गरे ।"
मन्त्रिपरिषद् बैठक: राजभण्डारीसँग सातदिने स्पष्टीकरण,मोदीको भ्रमण अनुमोदनमन्त्रिपरिषद्ले भारतका प्रधानमन्त्री नरेन्द्र मोदीले गर्ने नेपालको राजकीय भ्रमणको कार्यक्रमलाई स्वीकृत गरेको छ । मोदी यसै साता नेपाल भमणमा आउने कार्यक्रम छ ।
निजी वनद्वारा अनुदान माग,हालै राजधानीमा सम्पन्न संघको पहिलो परिषद् बैठकले व्यक्तिको निजी जग्गामा संरक्षित वनस्रोतलाई उसको व्यक्तिगत सम्पत्तिसरह परिभाषित गर्दै त्यसको सहज उपभोग तथा बिक्री वितरण गर्ने कानुनी व्यवस्था गर्न माग गरेको छ । अब बन्ने सबै कानुनमा पारिवारिक निजी वनसम्बन्धी छुट्टै कानुनी व्यवस्था गर्न र निजी वनबाट उत्पादित वन पैदावार बिक्री वितरणमा लगाइएको करसमेत हटाउन संघले आग्रह गरेको छ ।
३३ किलो सुन तस्करी प्रकरण: २७ अभियुक्तको बयान सकियो,"यसैबीच प्रतिवादीका तर्फबाट थुनछेक बहसमा ७० जनाभन्दा बढी कानुन व्यवसायी सहभागी हुने भएका छन् । मोरङ बारका एक सदस्यका अनुसार तीमध्ये करिब आधा काठमाडौंबाट आउनेछन् । बहस गर्न वकालतनामा दर्ता गराउनका लागि नामावली संकलन भइरहेको छ, उनले भने, सबैको नाम जम्मा भएपछि अदालतमा वकालतनामा दर्ता गर्ने तयारी छ । यसबाहेक मोरङ, सुनसरी, झापा, सप्तरी, धनकुटालगायत जिल्लाका कानुन व्यवसायीले पनि बहस गर्न वकालतनामा दर्ता गर्ने तयारी गरेको एक कानुन व्यवसायीले बताए ।"
३३ किलो सुन तस्करी प्रकरण: तस्करीको रकम मोजमस्तीमा,"यस्तैमा २८ फेबु्रअरी बिहान ७ बजेर १ मिनेटमा मलाई कल नगर है, म अब दाइ (गोरेसँग) हुन्छु, एक महिना लागे पनि आफैं कल गर्छु, सनमको भनाइ उद्धृत गर्दै ठकुरीले भनेकी छन् । त्यसपछि होलीको सेरोफेरोमा १ र २ मार्चमा आफूहरूबीच संवाद भएको उनले स्वीकारेकी छन् । १९ फागुनमा लाजिम्पाटस्थित निशाको कोठामा सुन कहाँ छ भन्दै प्रहरीले खानतलासी गरेको थियो । केही फेला नपरेपछि प्रहरीले उनलाई अपराध महाशाखा लग्यो । त्यहीं सनमको हत्या भएको थाहा पाएको ठकुरीले बताएकी छन् । महाशाखामै भएका बेला सई सञ्जेलले निशालाई फोन गरेका रहेछन् । सञ्जेल सरले फोन गरेर यो केसको इन्चार्ज हामी हो, टेन्सन नलिनु भन्नुभएको थियो, उनले भनेकी छन्, त्यसको एक सातापछि सञ्जेल सर र म दरबारमार्गमा भेट्यौं । सनमकी श्रीमतीलाई फोन गरेर छोरी दिप्सालाई पढाइदिन्छु भनेकी थिएँ ।"
स्थानीय तहमा कर्मचारी अभाव,"गाउँमा स्थापना गरिएका वडा कार्यालयमा नियमित कर्मचारी नबस्दा सरकारी सेवा पाउन सास्ती भएको स्थानीय भीमबहादुर सिंहले बताए । गाउँमा कार्यालय छन्, तर कर्मचारी छैनन्, सिंहले भने । दुर्गमका बासिन्दा जसोतसो सदरमुकाम आए पनि कर्मचारी खोज्दै हैरान हुन्छन् । वडाध्यक्ष फेला परे सचिव फेला नपर्ने र सचिव फेला पर्दा अध्यक्ष नभेटिने समस्या रहेको बारेकोट गाउँपालिका १ का रामचन्द्र ज्योतिले बताए । कुशे गाउँपालिका, जुनीचाँदे गाउँपालिका, भेरी नगरपालिकालगायत कार्यालयमा प्रमुख प्रशासकीय अधिकृतसमेत आएका छैनन् । स्थानीय तहमा कर्मचारी अभाव हुँदा सेवा प्रवाहमा समस्या भएको कुशे गाउँपालिकाका निमित्त प्रमुख प्रशासकीय अधिकृत लालभक्त शाहीले बताए । यहाँका सातवटा स्थानीय तहमा २ सय ५० कर्मचारी अभाव भएको उनले जानकारी दिए । कुशेमा ३९ कर्मचारी आवश्यक पर्नेमा तीन जना मात्र कार्यरत छन् । स्थानीय सरकार गठन भएको एक वर्ष बित्दासमेत सेवाप्रवाहमा उस्तै ढिलासुस्ती छ । यसले स्थानीय निराश बन्दै गएका छन् । उनीहरूले चाँडै कर्मचारी पठाएर सहज सेवा दिनुपर्ने माग गरे ।"
गाउँभरि बिजुली धराप,"सामुदायिक विद्युतीकरण गर्दा प्राधिकरणले ट्रान्सफर्मरसम्मको लाइन मात्र हेर्ने नियम छ । ट्रान्सफर्मरबाहेकको सबै जिम्मेवारी समुदायले लिनुपर्छ । वितरण लाइनका पोलतार व्यवस्थापन, महसुल संकलन, मर्मतसम्भारलगायत काम सामुदायिक संस्थाले नै गर्नुपर्छ ।"
फुटबलमा नयाँ युगको आशा,"एन्फामा जुन कमजोरी छन्, जिल्ला संघ र क्लबहरूमा पनि उस्तै समस्या छन् । त्यसलाई हल गर्न विधिविधानको पालना गर्दै पदीय जिम्मेवारीअनुसार काम र दक्ष जनशक्ति उत्पादनमा जोड दिनुपर्छ । अनि मात्रै ग्रासरुट फुटबल, युवा फुटबल परियोजना, एकेडेमी सञ्चालन गर्दै व्यवस्थित लिग अयोजना गर्न सकिन्छ । पादधिकारीहरू नै आर्थिक जिम्मेवारी लिन प्रतिस्पर्धा गर्ने भएकाले विगतमा समस्या हुने गरेको थियो । त्यसैले आर्थिक नियमावली ल्याएर लागू गर्दै दक्ष जनशक्ति भित्र्याएर मात्र एन्फालाई पारदर्शी बनाउन सकिन्छ । अध्यक्ष शेर्पाको मुख्य चुनौती पनि यही हो ।"
अबको आर्थिक बाटो,"यी तीन तथ्यले इंगित गरेका मार्गहरू कोर्ने क्षमता रोजगार वृद्धि गर्ने नीति ल्याउन सक्ने क्षमता, असमानतालाई नियन्त्रण गर्दै सामाजिक सुरक्षा डिजाइन गर्न सक्ने क्षमता र अल्पकालीन नाराबाजी (जस्तो आत्मनिर्भरता) मा नलागी दीर्घकालीन समृद्धिको बाटो कोर्न सक्ने क्षमताले मुलुकको आगामी राजनीतिक र आर्थिक भविष्य तय गर्नेछ ।अर्थशास्त्री पौडेल काठमाडौं विश्वविद्यालयमा प्राध्यापन गर्छन् ।"
पार्टीभित्र विग्रह नआओस्,"तीन तहको निर्वाचन परिणाममा पराजयपछि पार्टीभित्रको एकएक थोपा शक्ति सञ्चय गरी संगठन पुनर्निर्माणमा लाउनुपर्ने बेला पार्टीभित्र व्यापक विग्रह र असहमति बढ्न आँटेको देख्दैछु । निर्वाचन परिणामको समीक्षा गर्दा होस् वा पदाधिकारी प्रस्तावित गर्दा होस्, पार्टीभित्र गुटगत प्रवृत्ति र मतभेद चर्किंदै गएका छन् । स्वस्थ र विवेकपूर्ण विचार र बहस किनारा लाग्दै गएका छन् । राज्यका तीनवटै तहमा सत्तारुढ कम्युनिष्ट उग्रता बढ्दै गएको बेला कांग्रेसजस्तो लोकतान्त्रिक पार्टीमा आन्तरिक विग्रह बढ्नु देश र लोकतन्त्रका निम्ति शुभसंकेत होइन । पदाधिकारी प्रस्ताव गर्ने सभापतिको अधिकारको सम्मान गर्छु । तर यस्तो अधिकारलाई पार्टीका वरिष्ठ साथीहरूसँग आपसी सल्लाह र परामर्शको विवेकविना प्रयोग गर्दा पार्टीमा पटकपटक दुर्घटना भएकोतर्फ सभापतिको ध्यनाकर्षण गराउँछु । राजनीतिमा अधिकार र बलको प्रयोग प्रमुख हुँदैन, परिणाम महत्त्वपूर्ण हुन्छ । हाम्रो पार्टीको विधानले पार्टी सभापतिलाई सधैं पार्टी समितिको नेतृत्व वा अध्यक्षता गर्ने तर आवश्यक पर्दामात्र निर्णायक मत दिने सम्मानजनक भूमिकामा राखेको छ । सभापतिलाई स्वयं विवादको पहिलो कडी र कारण बन्नबाट रोकेको छ । पदाधिकारीका लागि प्रस्तावित नामप्रति मेरो कुनै पूर्वाग्रह छैन । तर पार्टीभित्र ठूलो विग्रह र असहमति निर्माण गर्ने जुन परिस्थिति र प्रक्रियाबाट यो निर्णय गरिंँदैछ, यसप्रति गम्भीर असहमति प्रकट गर्छु । महेश आचार्यकेन्द्रीय सदस्य, नेपाली कांग्रेस"
मोदीलाई पत्र,"अन्तर्राष्ट्रिय समुदायको पहलमा सन् २००७ देखि भुटानी शरणार्थीलाई तेस्रो देशमा लग्ने कार्य सुरु भएकोमा २०१७ को डिसेम्बरसम्ममा १ लाख १२ हजारभन्दा बढी भुटानी शरणार्थी त्यसतर्फ गइसकेका छन् । अहिले ९ हजारभन्दा बढी शरणार्थी नेपालका शरणार्थी शिविरमा बस्दै आएको यहाँलाई अवगत गराउन चाहन्छु । यहाँले भारतमा प्रधानमन्त्री पद सम्हालेको समयमा तेस्रो देशमा लग्ने प्रक्रिया चलिरहेकोले हामीले यो मामिला बारेमा यहाँलाई निवेदन गर्न पाएनौं । तर गएको डिसेम्बरबाट यो प्रक्रिया रोकिएको र अझै ९ हजारभन्दा बढी शरणार्थी बाँकी रहेकोले हामी आफ्नो पुरानै थातथलोमा फर्किन चाहन्छौं । यसका लागि यहाँले भुटान सरकासँग मध्यस्थता गरिदिएको अवस्थामा विगत तीन दशकदेखि अल्झिरहेको यो समस्या समाधान हुने थियो । त्यसैले यहाँले यस विषयलाई गम्भीरतापूर्वक लिएर यहाँको कार्यकालमा नै यो समस्या समाधान हुने अपेक्षा गरेका छौं । यहाँको नेपाल भ्रमण सफल होस् । हार्दिक शुभकामना । टेकनाथ रिजालपूर्व राजकीय सल्लाहकार परिषदका सदस्य, भुटानहाल : नेपाल"
नयाँ व्यवस्था : पुरानै संस्कार,"हत्या, अपहरण, शरीर बन्धक, राहदानी दुरुपयोग, जबर्जस्ती करणीजस्ता गम्भीर फौजदारी अभियोग लागेर पुर्पक्षका लागि थुनामा गए पनि सांसद पद निलम्बन नहुने भनी प्रतिनिधिसभा र राष्ट्रियसभा नियमावलीको मस्यौदा तयार भई संसद बैठकमा पेस हुनलागेको समाचारले दोषी छुटे तापनि निर्दोषले सजाय नपाउन् भन्ने न्यायसंहिताको पालना गराउन सांसदहरू लागि परेको कुरो ठिकै हो । तर उक्त नियमले शंकास्पद पृष्ठभूमि भएका सांसदहरूलाई अझै गलत बाटोमा लाग्न प्रोत्साहित गर्ने हो कि ? यस माथि संंसदमा गम्भीर छलफल हुनैपर्छ । मस्यौदामा पुर्पक्षका लागि थुनामा रहँदा सांसदले कुनै अधिकारको प्रयोग र उन्मुक्ति भने पाउने छैन भन्ने वाक्यांश स्वागतयोग्य छ । महेन्द्रसिंह बमटीकापुर१, कैलाली"
शिक्षा मन्त्रालयलाई चिठी,"अब एउटा अर्काे कुराको चर्चा गरौं । हुकुमप्रसाद दाहाल र अन्य लेखकको पुस्तकमा डायमिटर इज द लङ्गेस्ट कर्ड अफ अ सर्कल भनी लेखिएको छ भने बीसी बज्राचार्यको पुस्तकमा डायमिटरलाई कर्ड मानिएको छैन । यस्ता कुराले मलाई धेरै तकलिफ दिएको छ र यो चिठी लेख्न बाध्य भएको छु । मेरो भनाइ यो छ कि यस्ता दुईधारे कुरा पुस्तकमा हुनुभएन, खास गरेर विद्यालय स्तरको पुस्तकमा । विद्यालयमा पढाइने पुस्तकहरू शिक्षा मन्त्रालयको अनुमतिबेगर बजारमा आउँदैन । त्यहाँ विज्ञहरूको छलफलबाट निस्केको निष्कर्षको आधारमा पुस्तक छाप्ने अनुमति दिइन्छ होला । तर यस्ता कुराको समाधान कसरी गर्ने ? यसको सही समाधान भए नेपालभरिका शिक्षक मित्रहरू तथा विद्यार्थीहरूलाई फाइदा हुने थियो । अनिलकुमार लालनेक्सस इन्टरनेसनल स्कुल, पेप्सीकोला, काठमाडौं"
सबैको भलो हुने काम,"यातायात सिन्डिकेट तोड्ने क्रमसंँगै यस क्षेत्रमा भइरहेको व्यवहारमा सुधार ल्याउन सरकारलाई थप पहल गर्न अनुरोध गर्छु । एउटा उदाहरण, सडकमा मान्छे किच्यो भने ब्याक गरेर मार्नेजस्तो अमानवीय प्रवृत्तिबारे हामीले धेरै अघिदेखि सुनिराखेको हो । यस खालको अपराध शान्तिप्रिय र दयालु भनिने नेपालीहरूले गर्न सक्छन् भनी विचार गर्न पनि नसक्ने कुरो हो । यस्ता घटनामा संलग्नलाई कडा कारबाही गर्न र यस प्रकारको राष्ट्रिय शर्मलाई अन्त्य गर्न के कस्ता नयाँ कानुन चाहिने हो, कानुन बनाउन सरकारलाई अनुरोध गर्छु । त्यस्तै ओभरलोड भएको गाडी दुर्घटना भएर यात्रुहरूको अकाल मृत्यु हुने र गाडी चालकको लापरबाहीले दुर्घटना हुने दु:खद समाचार हामीले बरोबर सुनिरहेको हो । यस्ता घटना रोक्न नयाँ नियम ल्याउन र नियमित पर्यवेक्षण गर्न सरकारलाई अनुरोध गर्छु । सरकारले यातायात सिन्डिकेट खारेज गरेर सबैको भलो गरेको छ । नेपाली जनतालाई वर्षौंदेखि भइरहेको अन्याय अन्त्य भएको छ । केआर तुलाधरकाठमाडौं"
"शासन हैन, राज्य सञ्चालन","अन्त्यमा, माइतीघर मण्डलामा निषेधित क्षेत्रको निर्णय फिर्ता लिनुको विकल्पै छैन । समग्रमा चाहिंँ लोकतान्त्रिक व्यवस्थामा सत्तामा हुनेहरूले शासन गर्ने नभई जनअपेक्षा अनुरुप राज्य सञ्चालन र व्यवस्थापन गर्नु आवश्यक छ । जहाँ राज्यको स्वेच्छाचारिता झल्किन्छ वा आम नागरिकको स्वार्थ विपरीत काम हुन्छन्, त्यहाँ राज्यलाई खबरदारी गर्न सबै खालका शान्तिपूर्ण उपाय अपनाएर विरोध जनाउन हामी तयार छौं । तत्काल चाहिंँ आगामी संसदको बैठकबाट कुनै चलखेल र तोडमोड विना चिकित्सा शिक्षा ऐन पारित गर्न सबै जिम्मेवार पार्टीको ध्यान पुगोस् ।"
पुुनर्गठनको संघारमा योजना आयोग,"नीतिगत रूपमा योजना आयोगलाई सक्षम र उत्तरदायी बनाउने कुरा गर्दा आयोगसंँग राष्ट्रिय योजना तर्जुुमा गर्दा आवश्यक पर्ने तथ्यांक हुुनुुपर्छ । उदाहरणका लागि देशमा एउटा मेडिकल डाक्टर उत्पादन गर्न न्युनतम ५० लाख चाहिन्छ । पढ्नकै लागि विदेश जानेको संख्या पनि उत्तिकै छ । तर देशलाई कति डाक्टर कति इन्जिनियर कति कृषिविज्ञ चाहिन्छ, आयोलाई पत्तो छैन । यस्ता विषयमा पनि अध्ययन गरेर दुरुस्त तथ्याङ्क योजना आयोगले राख्न सक्नुुपर्छ ।"
छोरी बचाऊ अभियान चाहिन्न,"त्यसैले यहाँ तबसम्म छोरी बचाऊ अभियान काम लाग्दैन जबसम्म महापुराण भन्ने धार्मिक गुरुले छोरीको पनि अधिकारबारे बोल्न सुरु गर्दैनन् । जबसम्म सरकारी कर्मचारीले संविधानअनुसार आफ्ना सन्तानलाई नागरिकता दिन पाउने महिला अधिकारको रक्षा गर्दैनन् । जबसम्म राजनीतिक नेताहरूले छोरी पाउँदा उदास अनुहार बनाएर बस्न छाड्दैनन् । जबसम्म स्वास्थ्यकर्मीले पनि छोरीको जन्म भए मातापितालाई सानो स्वरमा छोरी भएकी छिन् भन्न र छोरा भए ठूलो मुस्कानसहित बधाई दिन छाड्दैनन् । के यस्ता संस्कार नबदलेसम्म छोरी बचाऊ अभियान सफल होला ? पटक्कै विश्वास छैन । छोरी बचाऊ अभियान होइन, नागरिकसरह संविधानप्रदत्त अधिकार चाहिएको छ ।"
"लोकतन्त्र, हिन्दुत्व र स्वराजको मोह","यसको अर्थ हो, गान्धीवादी हिन्द स्वराजले उत्तरभन्दा बेसी प्रश्न उठाएको छ । जम्माजम्मीमा गान्धीको सांस्कृतिकआर्थिकराजनीतिक दर्शन, त्यसको प्रचारले हिन्दुत्वलाई प्रश्रय दिएको तथ्य हेक्का राख्नलायक छ । कुनै शंका छैन, भारतमा भाजपा र त्यसको नेतृत्व गर्ने मोदीको अगुवाइमा जारी हिन्दुत्व नै भारतीय फासीवाद हो, जसले दलित, महिला र मुसलमानलाई परायाकरण मात्रै गर्ने होइन, ठूलो शत्रु नै ठान्छ र उनीहरू विरुद्ध हिंसाचार गर्छ । हिन्दी, हिन्दुत्व र हिन्दुस्थानसँगै भारतमाताको नाममा उनीहरूबाट जारी हिंसक हिन्दुत्वको अभ्यास हेर्दा एक होइन, सयौं नाथुराम गोडसेहरू निर्माणमा गान्धीवाद स्वयम् कम दोषी नभएको निष्कर्षमा पुगिन्छ । हिन्दु धर्ममा कुनै हिंसा, शोषण र अनाचार नभएको झुठो दाबी गर्ने र आम मानिसमा सहमति (कन्सेन्ट) निर्माण गर्ने गान्धी आफै हिन्दुत्ववादी गोड्सेको हिंसाको सिकार हुनु कुनै संयोगमात्रै पक्कै होइन । गान्धीले जिन्दगीभर वर्णाश्रमवर्णव्यवस्था र जातव्यवस्थासँगै अहिंस्रक हिन्दुवादसँग सालनाल गाँसिएको हिन्द स्वराजको जुन सारका साथ वकालत गरे, त्यो लोकतान्त्रिक छैन, मानवीय त पटक्कै छैन । त्यही अलोकतान्त्रिक र अमानवीय हिन्द स्वराजको सार र रूप नेपालका लागि कसरी वामपन्थी र माक्र्सवादी हुन सक्छन् ?"
१४ वर्षदेखि कोक्रोमा,"६ महिनाको हुँदा बान्ता गर्ने, ज्वरो आइरहने हुन थालेपछि उनले गोरखाकै अस्पतालमा देखाइन् र औषधि खुवाइन् । दुई वर्षसम्म छोरालाई सञ्चो नभएपछि ऋण खोजेर काठमाडौंको कान्ति बाल अस्पताल पुर्याइन् । डाक्टरले टाउकोमा पानी जमेको र कुपोषण भएको भन्थे । केही औषधि दिँदै फेरि आउनु भनेका थिए, उनले भनिन्, तर अर्कोपल्ट जाने पैसै भएन । बेलैमा उपचार नपाएका रविन अहिले पूर्ण अपांग छन् ।"
युवकमाथि एसिड प्रहार,चितवन (कास) भरतपुरमा सोमबार बिहान एकजना युवकमाथि एसिड प्रहार भएको छ । भरतपुर महानगरपालिका२ मा बस्दै आएका ३५ वर्षीय वीरमान महर्जनमाथि एसिड खन्याइएको हो । उनी गम्भीर घाइते छन् । जिल्ला प्रहरी कार्यालयका डीएसपी प्रभुप्रसाद ढकालका अनुसार उनीमाथि एसिड खन्याएको आरोपमा सोही ठाउँका ३० वर्षीय सुजितकुमार विश्वकर्मालाई पक्राउ गरिएको छ । सुजितको स्थायी ठेगाना धादिङको नलाङ४ हो । उनीमाथि एसिड प्रहार गर्नुको कारण खुल्न नसकेको प्रहरीले जनायो । उनको चितवन मेडिकल कलेजको शिक्षण अस्पतालमा उपचार भइरहेको छ । घाइतेको अवस्था गम्भीर छ ।
अरुण तेस्रो जलविद्युत् : सतलजले पायो उत्पादन अनुमति,प्रवद्र्धक कम्पनीले भर्खरै अनुमतिपत्र पाएको भए पनि उसले आयोजनाको डयाम बनाउनका लागि अर्को एक भारतीय कम्पनीसँग सिभिल कामका लागि ठेक्का सम्झौता गरिसकेको छ । आयोजनाबाट उत्पादित बिजुली भारत लैजान आवश्यक पर्ने प्रसारण लाइन पनि कम्पनी आफैंले निर्माण गर्नुपर्ने आयोजना विकास सम्झौतामा उल्लेख छ । यसका लागि प्रवद्र्धक कम्पनीले नै आयोजना स्थलदेखि ढल्केबर सबस्टेसनसम्म ४ सय केभीए क्षमताको डबल सर्किट प्रसारण लाइन निर्माण गर्नेछ ।
पहिलोपटक अन्तरसरकारी वित्त परिषद्को बैठक,छलफलमा वित्त आयोगले राजस्व र खर्चबारे तयार पारेको सूत्रबारे पनि प्रदेशका अर्थमन्त्रीहरूलाई जानकारी गराइएको थियो । योजना आयोगले संघीय बजेटको योजना तर्जुमाबारे प्रस्तुति गरेको खरेलले बताए ।
टेलिकमको डाटा प्रयोगकर्ता बढे,"एक करोड जीएसएम आयोजनाअन्तर्गत काठमाडौं उपत्यका तथा पश्चिमाञ्चल क्षेत्रका ४८ लाख सिम क्षमताको नेटवर्क विस्तार सकिएको टेलिकमले जनाएको छ । यस्तै ५२ लाख क्षमताको मध्यमाञ्चल, पूर्वाञ्चल, मध्यपश्चिमाञ्चल र सुदूरपश्चिमाञ्चल क्षेत्रमा नेटवर्क विस्तारको काम तीन चौथाइ सकिएको कम्पनीले जनाएको छ । टेलिकमले आफ्नो जीएसएम ग्राहक सेवा बढाउन केही वर्षअघि एक करोड जीएसएम आयोजना सुरु गरेको हो । यही आयोजनाअन्तर्गत रारा क्षेत्र, सिन्धुपाल्चोकको चेपेडाँडा, बागलुङको तमान खोला, दोलखाको गौरीशंकर, च्छोरोल्पा क्षेत्रको बेदिङ, धादिङको लापा, तिप्लिङ, गोर्खा, मनाङ र मुस्ताङका अति विकट स्थानमा मोबाइल सेवा विस्तार गरेको टेलिकमले जनाएको छ ।"
बेच्ने बेलाका केरामाथि बज्रिए असिना,"बिमा नीतिका कारण किसान पछाडि हटेका हुन् । त्यसैले यो वर्ष सरकारले राहत दिनुपर्छ, पन्तले भने । एक बिघा केरा खेतीको बिमा रकम ३ लाख १२ हजार १ सय रुपैयाँ पर्छ । त्योबापत किसानले बिमा गर्दा ३४ सय रुपैयाँ मात्रै तिरे पुग्छ । यति थोरै रकम तिरे लाखौंको नोक्सानीमा राहत पाउने हुँदा केरा किसानलाई बिमाप्रति प्रेरित गर्न संघले पनि अभियान चलाउने उनले बताए ।"
सिन्डिकेट खारेजीपछि बिमामा चासो,"हाल कुनै दुर्घटना भएमा घाइतेको उपचार गर्नुभन्दा मृत्यु भएकालाई निश्चित रकम दिएर छुटकारा लिनु राम्रो मानिन्छ । विद्यमान बिमा नीति पर्याप्त नभएकै कारण यस्तो अवस्था आएको हो । घाइतेको उपचार गर्नुपर्दा लाखौं रुपैयाँ खर्च हुन्छ । तर, मृत्यु भएमा प्रतिव्यक्ति ५ लाख रुपैयाँ तिरे पुग्छ । यसकारण चालक वा सवारीधनीले यात्रुलाई घाइते छोड्नुभन्दा मरेकै उत्तम ठान्छन् । यसकारण सवारीले यात्रुलाई ठक्कर दिएर घाइते भएको अवस्थामा चालक वा सवारीधनीले गाडी पछाडि लगेर भए पनि यात्रुलाई मारेका उदाहरणहरू प्रशस्त छन् । यस्तो अवस्था अन्त्य गर्नका लागि पनि राज्यस्तरबाटै विशेष बिमा नीति तर्जुमा गर्नुपर्छ । जसले गर्दा पीडित पनि मर्कामा नपरून् र चालकले पनि केही परे समितिले पैसा तिरेर निकाली हाल्छ भनेर मनपरी रूपमा सवारी चलाउने अवस्था नहोस् ।"
बजेट १५ खर्बमा सीमित गर्न सुझाव,कार्यक्रममा बैंकर्स संघका अध्यक्ष ज्ञानेन्द्रप्रसाद ढुंगानाले सरकारले बजेटमार्फत तरलताको स्थायी स्रोत व्यवस्थापन गर्ने नीति ल्याउनुपर्ने बताए ।
माथिल्लो मस्र्याङ्दी २ : जीएमआरले बेच्यो सेयर,मस्र्याङदी नदीमा बन्ने २ सय ८२ मेगावाट क्षमताको मनाङ मस्र्याङदी आयोजनाको प्रवद्र्धक मनाङ मस्र्याङदी हाइड्रोपावर कम्पनी प्रालिको सेयर पनि किन्ने सम्झौता भएको बुटवल पावर कम्पनीले जनाएको छ । आयोजनाको स्थानीय र विदेशी सेयरधनीसँग डेड महिनाअघि नै सम्झौता भएको कम्पनीले जनाएको छ । चिनियाँ कम्पनीसँग मिलेर आयोजना निर्माण गर्ने बुटवल पावर कम्पनीले जनाएको छ ।
पर्यटन थिंकटयांकमा विज्ञ नियुक्त,मन्त्रालयका प्रवक्ता घनश्याम उपाध्यायका अनुसार नेपालको नागरिक उड्डयन क्षेत्रको सुधारका लागि मन्त्रीस्तरीय निर्णयबाट २० जना र पर्यटन क्षेत्रका लागि २९ जना गरी ४९ जनालाई विज्ञका रूपमा नियुक्त गरिएको हो । यो समूहले आवश्यक पर्दा सुधारका लागि राय सुझाव दिनेछ । उड्डयन क्षेत्रको समूहमा नागरिक उड्डयन प्राधिकरणका पूर्व वरिष्ठ कर्मचारीहरू छन् । यसैगरी पर्यटन क्षेत्रका लागि पर्यटन व्यवसायी तथा स्वतन्त्र विज्ञ छानिएका छन् । सबै विज्ञ अवैतनिक रूपमा नियुक्त गरिएका हुन् । यिनको समय सीमा पनि तोकिएको छैन ।
बैंकहरूका शाखा विस्तार,"मेरिगोल्ड ज्वेलर्स दरबारमार्गमा काठमाडौं (कास) मेरिगोल्ड (सयपत्री) ज्वेलर्सले दरबारमार्गमा सोरुम खोलेको छ । उक्त सोरुमको उद्घाटन बलिउड अभिनेत्री करिष्मा कपुरले गरिन् । ज्वेलर्समा सुन, चाँदी, हिरालगायतका गहना तथा रत्न उपलब्ध रहेको विज्ञप्तिमा उल्लेख छ । मेरिगोल्ड ज्वेलर्समा पुराना गहनालाई नयाँ डिजाइनमा परिवर्तन गर्न सकिने पनि जनाइएको छ ।"
हुलाकी मार्ग : वनको अटेरीले निर्माण अधुरै,"बारम्बार ताकेता गर्दासमेत ठेकेदार कम्पनीले तोकिएको समयमा पुल निर्माण गर्नेतर्फ चासो देखाएको छैन, आयोजना प्रमुख साहले भने, ठेक्का भएको ६ वर्ष पूरा हुँदैछ । निर्माणको काम ८५ प्रतिशतभन्दा बढी हुन सकेको छैन । उनले ठेकेदार कम्पनीलाई दिइएको अन्तिम म्याद पनि गुजारेमा कारबाही गर्ने चेतावनी दिए । उक्त कम्पनीसित कटनी नदीको पुल निर्माण सम्पन्न गर्न २ करोड ६९ लाख रुपैयाँमा ठेक्का सम्झौता भएको थियो ।"
वन अध्ययन केन्द्र बन्दै,"रतुवापाटीडाँडाको ४० हेक्टर क्षेत्रफलमा अध्ययन केन्द्र स्थापना हुनेछ । डीपीआर तयार गर्न विज्ञ टोलीबीच छलफल भइरहेको छ । अध्ययन केन्द्रको आइतबार प्रदेश ३ का उद्योग, पर्यटन वन तथा वातावरणमन्त्री अरुण नेपालले शिलान्यास गरे । २०३० मा तत्कालीन सरकारले स्थानीयलाई वन संरक्षण जिम्मा दिएपछि यहीँबाट सामुदायिक वनको अवधारणा सुरु भएको हो ।"
क्षतिपूर्ति प्रक्रिया झन्झटिलो,"हामीले मात्रै गरेर हुँदैन । वनको क्षेत्रीय कार्यालयमा पठाउनुपर्छ, उनले भने । पुनले निकुञ्ज आसपासका स्थानीयलाई चौपायाका लागि सुरक्षित खोर वितरण गरिरहेका जानकारी दिए । त्यससँगै खेतीपाती तथा आयआर्जनमा पनि सहयोग गरिरहेका छौं । हामी पनि वन्यजन्तुमैत्री भयौं भने केही हदसम्म मानव वन्यजन्तुबीचको द्वन्द्व न्यूनीकरण हुन्छ, उनले भने । निकुञ्जका अनुसार साउनयता २ सय ७८ पीडितलाई क्षतिपूर्ति वितरण गरिएको छ । निकुञ्जले स्थानीयलाई प्रमाण जुटाउनसमेत सहयोग गरेको उनको दाबी छ वन्यजन्तुबाट हुने क्षतिको राहत सहयोग निर्देशिका २०६९ अनुसार १४ प्रकारका जंगली जनावरले हानि नोक्सानी पुर्याएमा मात्रै क्षतिपूर्ति पाउने व्यवस्था छ ।"
जापानी आरोहीको मृत्यु,"विराटनगर (कास) सगरमाथा आरोहणमा जाने क्रममा सोलुखुम्बुमा लेक लागेर एक जापानी पर्यटकको मृत्यु भएको छ । खुम्बु पासाङल्हामु गाउँपालिका ४, लबुते आधारशिविरमा लेक लागेर बिरामी परेका ४३ वर्षीय कुगा टाकाहिरोको आइतबार साँझ मृत्यु भएको प्रदेश १ प्रहरी कार्यालयले जनाएको छ ।"
पहिरोमा सबइन्जिनियरको मृत्यु,बझाङ (कास) चैनपुर ताक्लाकोट सडक निमार्णका काममा खटिएका एक सबइन्जिनियरको पहिरोमा परी मृत्यु भएको छ । तल्कोट गाउँपालिकाको रुमैली भन्ने ठाउँमा आएको पहिरोले बगाएर सबइन्जिनियर नारायण दाहालको घटनास्थलमै मृत्यु भएको हो । सोमबार दिउँसो ११ बजेतिर आएको पहिरोले उनलाई बगाएको थियो । पहिरोले निर्माणमा संलग्न कर्मचारीहरू बस्ने क्याम्प पनि बगाएको छ । क्याम्पमा अरू कर्मचारी नभएका बखत पहिरो आएकाले थप मानवीय क्षति नभएको चैनपुरताक्लाकोट सडक कार्यालयले जनाएको छ । सिन्धुली तीनपाटन गाउँपालिकाका २३ वर्षीय दाहालको शव आफन्तलाई प्रक्रिया पुर्याएर जिम्मा लगाइने कार्यालयले जनाएको छ ।
बलात्कारपछि किशोरीलाई आगो लगाइयो,हालै एक जना ८ वर्षीया बालिकाको बलात्कारपछि हत्या गरिएपछि भारतमा व्यापक विरोध प्रदर्शन भएका थिए । त्यसलगत्तै भारत सरकारले १२ वर्षमुनिका बालिकालाई बलात्कार गर्नेलाई मृत्युदण्डको सजाय दिने कानुन पारित गरेको थियो । भारतमा सन् २०१६ को एक प्रतिवेदनअनुसार वर्षमा करिब ४० हजार बलात्कारका घटना हुने गर्छन् । तर सामाजिक तिरस्कारको डरका कारण अधिकांश घटना सार्वजनिक नहुने बताइएको छ ।
पुटिनले थाले चौथो कार्यकाल,"जासुसराष्ट्रपति यात्रा सन् १९५२ अक्टोबर ७ मा रूसको दोस्रो ठूलो सहर लेनिनग्राड (हालको सेन्ट पिटर्सबर्ग) मा जन्मिएका पुटिनले कानुन पढे र राष्ट्रिय सुरक्षा समिति (केजीबी) मा भर्ती भएर साम्यवादी पूर्वी जर्मनीमा जासुस ।सन् १९९० को दशक सेन्ट पिटर्सबर्गका मेयरको मुख्य सहयोगीका रूपमा कार्य । सन् १९९७ बोरिस यल्तसिनको सहयोगीका रूपमा क्रेमलिन प्रवेश । साथै उनी केजीबीको उत्तराधिकारी एफएसबीको प्रमुख ।सन् १९९९ प्रधानमन्त्रीमा नियुक्त, यल्तसिनको राजीनामापछि कार्यवाहक राष्ट्रपति बने ।सन् २००० राष्ट्रपतिको ४ वर्षे कार्यकालका लागि निवार्चित । सन् २००४ राष्ट्रपतिको दोस्रो कार्यकालका लागि पुन: निर्वाचित ।सन् २००८ संवैधानिक प्रावधानका कारण लगातार तेस्रो पटक राष्ट्रपति हुन नपाएपछि आफ्ना शिष्य दिमित्री मेदभेदेभलाई राष्ट्रपति निर्वाचित गरी ४ वर्ष प्रधानमन्त्री बने ।सन् २०१२ संविधानमा संशोधन गरी ६ वर्षे कार्यकालका लागि पुन: राष्ट्रपतिमा निवार्चित । सन् २०१८ चौथो राष्ट्रपतीय कार्यकालका लागि चयन ।"
परमाणु सम्झौता नतोड्न ट्रम्पलाई आग्रह,"टेलिभिजन कार्यक्रम जोन्सनले परमाणु सम्झौता तोडिए इरानबाहेक अन्य देश तथा अन्तर्राष्ट्रिय समुदायलाई बेफाइदा हुने दाबी गरे । उनले भने, परमाणु सम्झौताबाट बाहिरिए इरानलाई मात्र फाइदा पुग्छ । हाल अमेरिकाको भ्रमणमा रहेका जोन्सनले राष्ट्रपति ट्रम्पसँग भने भेट्ने कार्यक्रम नरहेको बीबीसीले जनाएको छ ।"
सम्झनामा लोकगीतकी रानी,"कमलालाई विसं २०३० को दशकमा लोकगीतकी रानी भनेर चिनिने गरेको कार्यक्रममा बताइयो । नाचघरका महाप्रबन्धक राजेश थापाले अग्रज स्रष्टाकै कारण नाचघरको विरासत थामिएको बताए । उहाँहरूलाई नसम्झिँदा हामी दोषको भागिदार हुन्छौं, उनले भने, कमला दिदी त झन् यहीँ काम गर्नुभएको स्रष्टा । श्रद्धाञ्जलीपछिको दोस्रो चरणमा विशेष सांस्कृतिक कार्यक्रम गरिएको थियो । त्यसमा संस्थानका कलाकारले धिमे, सामा चखेवा, साकेला, हुडेली र चुटका कौरा नृत्य प्रस्तुत गरेका थिए । शास्त्रीय र आधुनिक धुनको फयुजनलाई दर्शकले मन पराएका थिए ।"
आई लभ नेपाल,मेरिगोल्डकी सञ्चालक ज्योत्सना श्रेष्ठले आफ्नो ब्रान्ड भारत पुर्याउन करिश्मा सहयोगी हुने ठानेर उनलाई निम्त्याएको बताइन् । अभिनेत्री भने कार्यक्रम सक्नासाथ एयरपोर्टतिर लागेकी थिइन् ।
डीजे डिप्लो र गायिका मो आउँदै,यही अभियानका लागि डिप्लो र मोले एम टीभी ईएमए २०१७ मा बेस्ट रसियन एक्ट को उपाधि जितेका डीजे तथा गायक इभान र्डोनसँग रूसमा र विशाल डढलानीसँग भारतमा सहकार्य गरिरहेको पनि विज्ञप्ति जनाइएको छ । नेपाली कलाकारहरूको नाम भने अझै सार्वजनिक गरिएको छैन ।
निभालाई श्यामप्रसाद स्मृति पुरस्कार,साहित्यकार शर्माले २००९ सालमा प्रगतिशील लेखक संघ गठन गरेका थिए । पछिल्लो पटक उनी २०४८ मा पुन: प्रगतिशील लेखक संघको अध्यक्ष भएका थिए । उनको जन्म १९८६ सालमा मकवानपुरको बकैया गाउँपालिकाको साबिकको मन्थली गाविसको सोलीथुममा भएको थियो । उनको योगदानलाई चिरस्थायी बनाउन हेटांैडा४ ले श्यामप्रसाद स्मृति पुरस्कार स्थापना गरेको हो । उनको मृत्यु २०७४ वैशाख २४ गते काठमाडौंमा भएको थियो ।
नेपाली नारीको छवि बदलिँदै छ,कार्यक्रममा मन्त्री थापाले योञ्जनको कामको प्रशंसा गरिन् । विभिन्न क्षेत्रका संघर्षशील महिलाहरूलाई समाजमा स्थापित गराउने योञ्जनले महत्त्वपूर्ण भूमिका खेलेको उनको भनाइ थियो ।
शत्रु गते लाई सफलता,पछिल्ला एक महिनाको अवधिमा नै अस्ट्रेलियामा आधा दर्जनभन्दा बढी नेपाली फिल्महरू प्रदर्शन भइसकेका छन् । यहाँ प्रदर्शनमा आउने कैयौं फिल्मले खर्चसमेत उठाउन समस्या पर्ने अवस्था छ भने केहीले मनग्गे आम्दानी गरेका छन् । अहिले पनि अस्ट्रेलियामा डमरुको डन्डीबियो सफलताका साथ प्रदर्शन भइरहेको छ ।
बदलियो प्रचार शैली,"अहिले विभिन्न अनलाइन मिडिया, सोसल साइटहरूमार्फत प्रचार गर्ने शैली फेरिएको गीतकारनिर्देशक यादव खरेलले बताए । उनको समयमा फिल्म बनाउँदा हल र सडकमा पम्प्लेट टाँस्ने, रेडियोमा विज्ञापन बजाउने, लाउड स्पिकरमा प्रचार गर्ने, रिक्सामा रेडियो झुन्डयाएर फिल्मको गीतहरू बजाउने, र्याली निकाल्नेजस्ता क्रियाकलाप हुन्थे । पहिले प्रचार गर्ने परम्परा भए पनि प्रचारमै बढी फोकस नहुने उनले बताए । तर फिल्म प्रचारसँगै फिल्मको विषयवस्तु सशक्त बनाउनतिर ध्यान दिनुपर्नेमा जोड दिए । फिल्म जति प्रचार गरे नि फिल्म चल्ने भनेको फिल्मको कथा र विषयवस्तुले नै हो, उनले भने, फिल्मको कन्टेन्टले दर्शकलाई छुन सकेन भने जति प्रचार गरे नि फिल्म राम्रो मानिँदैन ।"
अधिकारीको संसद् अनुभव,"त्यस्तै, पूर्व प्रधानमन्त्री माधव नेपालले अधिकारी स्वयं नेपाली वामपन्थी आन्दोलनको दस्तावेज बनिसकेको दाबी गर्दै उनको पुस्तकले राजनीतिक इतिहासमा अर्थ राख्ने बताए । परिषद्का पूर्व अध्यक्ष खिलराज रेग्मीले पनि पुस्तकको प्रशंसा गरे । पुस्तक घोस्ट राइटिङ नेपालले छापेको हो ।"
ढाकामा नेपाली लेखकहरू,कार्यक्रममा पुष्पा खनालको म्युजिक भिडियो यो आँखाको पानीलाई समेत सार्वजनिक गरिएको थियो ।
रमेशका लिपि,"ती फन्टलाई मैले नेपाल प्रतिलिपि अधिकार रजिस्ट्रारको कार्यालयमा पनि दर्ता गराएको छु, उनले भने, बजारमा प्रचलित फन्टमा देखिएका समस्या समाधान हुने गरी डिजाइन गरेको छु । किताब छाप्दा आकर्षक देखिने टेक्स्ट फन्ट, केही हेडिङ र केही (कलात्मक) फेन्सी फन्ट छन् ।"
भूकम्पपीडित अझै टहरामा,विस्थापितलाई लालपुर्जा र बिक्री गर्ने व्यक्तिलाई चेक हस्तान्तरण एकैचोटि हुने राष्ट्रिय पुनर्निर्माण प्राधिकरणले बताएको छ । विस्थापितलाई सिधै २ लाख दिँदा पैसाको दुरुपयोग हुन सक्ने भन्दै दुरुपयोग रोक्नका लागि राष्ट्रिय पुनर्निर्माण प्राधिकरण यस्तो प्रक्रिया अपनाएको हो ।
प्रदेश स्थायी मुकामबारे मुख्यमन्त्री नै लबिङ मा,प्रदेशसभा बैठक र समितिका बैठकमा समेत सदस्यहरूले तत्काल टुंग्याउन माग गरे पनि प्रस्ताव निर्णयार्थ प्रस्तुत भएको थिएन ।
धादिङमा पुनर्निर्माण तीव्र,कामदार नपाएपछि यो बर्खाअघि पनि घर ठडयाउन सकुँलाजस्तो लागेको छैन । घर बनाउन चाहनेहरूको संख्या बढी भएका कारण कतिपयले घरको जग मात्रै हालेर बसेका छन् । एकातिर दक्ष कामदारको अभाव छ भने अर्कोतिर निर्माण सामग्रीको महँगीका मार खेपिरहनुपरेको छ । भारतीय कामदारका नाइकेहरूले पेस्की लिएर बेपत्ता हुने समस्या पनि थपिएको स्थानीय ठेकेदारहरूको गुनासो छ ।
सामुदायिक कुकुरको बन्ध्याकरण,"घरमा पालिएका कुकुर दर्ता गरी टयाग दिइने, कुकुरलाई दिसापिसाब गराउने स्थान र भ्यक्सिनबारे निरन्तर अनुगमन गर्ने उपमहानगरले जनाएको छ । मानिस, गाईभैंसी, घोडालगायत जनावरको दिसाभन्दा कुकुरको दिसा खतरनाक हुने पशुचिकित्सक डा प्रधानले बताए ।"
विरूप विराट विश्वरूपा,"विधिविधान अनुसार पूजा गर्ने हो भने थुप्रै सामान चाहिने सूची अघि सार्छन्, पुजारी उपाध्याय । प्रत्येक दिन बिहान पूजा, बाहिर आरती गर्नुपर्छ । आरतीका लागि धूप चाहिन्छ । चन्दन घोट्नुपर्छ । जल चाहिन्छ । श्रीखण्ड चन्दन, धूप, दीप, नैवेद्य, पान, फलफूल चाहिन्छ । राम्रोसँग पूजा गर्ने हो भने, दिनको एक पाउन त चन्दनै चाहिन्छ, उपाध्याय भन्छन्, महिनाको एक हजार दिएर श्रीखण्ड चन्दन चढाउन सकिँदैन । सामान्य फूलपातीबाहेक अरू सामान जुटाउन सकिएको छैन । यहाँ दैनिक पूजाबाहेक हरेक अष्टमीमा विशेष पूजा हुन्छ ।यो दिन भैरवलाई २ बोका बलि दिनुपर्छ । महाअष्टमी र चैत अष्टमीमा एकएक राँगा र एकएक बोका बलि दिनुपर्छ । त्यही दिन कन्या पूजा, चण्डी पाठ गरिन्छ । सरकारको कौशितोषाखानाबाट पञ्चवली पूजा, नेपाली सेनाबाट बढाइ, ५ ब्राम्हणबाट चण्डीपाठ र हवन गर्ने चलन छ ।"
बस्ती जोखिममा,"चाँगुनारायण नगरपालिकाले भने मनोहरा खोला कटान नियन्त्रणका लागि कागेश्वरी मनोहरा नगरपालिकासँग समन्वय गर्ने कार्य भइरहेको जनाएको छ । मनोहरा कटान नियन्त्रण चुनौतीपूर्ण छ, चाँगुनारायणको मात्र पहलले कटान नियन्त्रण सम्भव छैन, चाँगुनारायण नगरप्रमूख सोमप्रसाद मिश्रले भने, दुई नगरपालिकाका जनप्रतिनिधिको समन्वयमा कटान नियन्त्रणको प्रक्रिया सुरु भएको छ । वर्षात् सुरु हुनुअगावै मनोहरा खोला कटान नियन्त्रण गर्ने उनले बताए ।"
चुनौतीपूर्ण बन्दै अस्पतालजन्य संक्रमण,"गठित समितिले अस्पतालमा विभिन्न तरिकाबाट फैलिने संक्रमण रोकथामका लागि काम गर्ने सक्ने बताइएको छ । जसले बिरामी कुरुवा र स्वास्थ्यकर्मी अस्पतालजन्य संक्रमणबाट जोगाउन सक्छ । स्वास्थ्य तथा जनसंख्या मन्त्रालयले अस्पतालजन्य संक्रमण नियन्त्रणमा ठोस कदम चाल्ने जनाएको छ । मन्त्रालयका विशेषज्ञ डासुशील प्याकुरेलले भने, चिकित्सकले दिएका सुझावका आधारमा संक्रमणसम्बन्धी निर्देशिका बनाउँछांै, यसले स्वास्थ्य संस्थालाई गुणस्तरीय बनाउने विश्वास छ ।"
नागार्जुन नगरपालिकामा चोरी,काठमाडौं (कास) नागार्जुन नगरपालिकाको कार्यालयाबाट आइतबार राति तीन लाख रुपैयाँ चोरी भएको छ । कम्प्युटर तोडफोडका साथै टेलिभिजन चोरी भएको र तीन लाख नगद हराइरहेको नगरपालिकाका एक कर्मचारीले बताए । हरिसिद्धिस्थित संकटा हाउजिङमा नगरपालिकाको भवन छ ।
बाघको अखेटोपहारसहित पक्राउ,काठमाडौं (कास) बाघको छाला र अखेटोपहारसहित प्रहरीले मकवानपुर घर भएका २९ वर्षीय चेतबहादुर वाइबालाई पक्राउ गरेको छ । केन्द्रीय अनुसन्धान ब्युरोको टोलीले आइतबार जरायोटारबाट पक्राउ गरी सोमबार जिल्ला वन कार्यालय मकवानपुरमा बुझाएको छ । उनका साथ साढे ९ फिट लम्बाइ र ३ फिट चौडाइको बाघको छाला र ९ केजी हड्डी बरामद भएको थियो ।
एन्फा बैठकमनाङसँग सरस्वती निरीह,खेलमा दुई गोल गरेका मनाङका सुजल श्रेष्ठ म्यान अफ द म्याच घोषित भए । उनले ११ हजार रुपैयाँ प्राप्त गरे । प्रतियोगिताको पहिलो सेमिफाइनल खेल मंगलबार दुई विभागीय टिम नेपाल पुलिस क्लब र एपीएफबीच हुँदैछ । गोल्डकपको विजेताले १३ लाख ११ हजार तथा उपविजेताले ६ लाख ११ हजार रुपैयाँ प्राप्त गर्नेछन् ।
पिपुल्स च्वाइसमा सन्दीपको दाबेदारिता,सन्दीपले वर्ष २०७४ मा कुल ८४ अन्तर्राष्ट्रिय विकेट लिए । २४ विकेट उनले विश्वकप छनोट एसिया क्षेत्रमा लिएका थिए । उनले एकै प्रतियोगितामा नेपालबाट सर्वाधिक विकेट लिने कीर्तिमान बनाए पनि आफ्नो राष्ट्रलाई विश्वकपमा पुर्याउन सकेनन् । नामिबियामा नेपाललाई विश्व क्रिकेट लिग डिभिजन २ को उपविजेता बनाउने क्रममा सन्दीप १७ विकेटसाथ म्यान अफ द सिरिज चुनिएका थिए । त्यस्तै विश्वकप छनोटमा उनले १३ विकेट लिएका थिए । यही प्रदर्शन र लोकप्रियताले सन्दीपलाई पिपुल्स च्वाइस अवार्डमा उभ्याएको हो ।
आन फुटसल सुरु,सोमबार सानेपास्थित फिल्ड फुटसलमा समूह ए बाट विजेता डीएल फिल्म्स र उपविजेता मिडिया बास्केट अगाडि बढे । समूह बी बाट कि एडभरटाइजिङ उपविजेताका रूपमा राउण्ड अफ १६ मा पुग्यो भने इमेज टीभी समूह विजेता बन्यो । नेपाल आइसको मुख्य प्रायोजनमा आयोजित प्रतियोगितामा ३२ टिम सहभागी छन् र यो शनिबारसम्म चल्नेछ ।
एन्फा बैठक: लिग घोषणा १० दिनभित्र,"मोफसलका प्रतियोगिताहरूलाई स्तर निर्धारण गर्न र नियमन गर्न पनि समिति बनाउने निर्णय पनि गरियो, प्रवक्ता राईले भने । बैठकले जिल्ला संघहरूमा ग्रासरुट कार्यक्रम सञ्चालन गर्न उपाध्यक्ष उपेन्द्रमान सिंह संयोजक पनि तोक्यो । उपाध्यक्षहरू कृष्णबहादुर थापालाई प्राविधिक समिति र वीरबहादुर खड्कालाई जिल्ला समन्वय समितिको जिम्मेवारी दिइएको छ । एकेडेमी सञ्चालनको जिम्मेवारी किशोर राईले पाएका छन् । निर्णयहरूलाई मंगलबारदेखि नै कार्यान्वयन प्रक्रियामा लानेछौं, प्रवक्ता किरण राईले भने ।"
बार्सिलोना अपराजित,"तर मेसीको सानदार व्यक्तिगत गोलमा बार्सिलोनाले पुन: ५२ औं मिनेटमा अग्रता लियो । ग्यारेथ बेलले ७२ औं मिनेटमा गोल गरी रियललाई योग्य बराबरी दिलाए । निकै घम्साघम्सी खेलमा गोल गर्नुअघि नै बेल रातो कार्डका हकदार थिए । तर रेफ्री एलेजान्ड्रो जोसे हर्नान्डेजले त्यो क्षण देखेनन् । खेलको अन्तिम समयमा रेफ्री फेरि चुक्न पुगे, जब मार्सेलोलाई जोर्डी अल्बाले लडाउँदा पनि पेनाल्टी दिएनन् । ३५ खेलमा रियल ७२ अंकसहित तेस्रो स्थानमा छ र टोली बार्सिलोनाभन्दा १५ अंकले पछाडि छ ।"
एपीएफ र पुलिस फाइनलमा,"प्रतियोगिताको विजेताले १ लाख ५० हजार, उपविजेताले १ लाख र तेस्रो हुने टोलीले ५० हजार रुपैयाँ प्राप्त गर्नेछन् । प्रतियोगिता अवधिभर उत्कृष्ट प्रदर्शन गर्ने एक खेलाडीलाई केएनपी सर्वोकृष्ट खेलाडी को उपाधिसहित १० हजार रुपैयाँ प्रदान गरिनेछ । अन्य विधागत उत्कृष्ट ७ जनाले जनही ५ हजार रुपैयाँ पाउनेछन् ।"
चेल्सीको जित,आर्सनल २ खेल खेल्न बाँकी रहेको अवस्थामा ६० अंकसहित छैटौं स्थानमा छ र टोली लगातार दोस्रो पटक च्याम्पियन्स लिगमा छनोट हुन असफल रह्यो ।

शीर्षक,विवरण
एमालेमाओवादी सम्बन्ध सुध्रिँदै,"व्यक्तिका आआफ््ना स्वभाव हुन्छन््, प्रधानमन्त्री ओलीप्रति लक्षित गर्दै मन्त्री पुनले भने, काम गर्ने उहाँको आफ््नै शैली छ । प्रधानमन्त्री ओलीको कार्यशैली माओवादीका अरू मन्त्रीलाई सहज लागेको छैन । अध्यक्ष प्रचण्डको काम गर्ने शैली सजिलो थियो । प्रधानमन्त्रीजीको शैली अलि फरक रहेछ, कृषिमन्त्री चक्रपाणि खनालले थपे, प्रधानमन्त्रीबाट अलि टाढा भएको महसुस हुन्छ । उनले साम्ूहिक प्रयासबाट मात्र सरकारले छिटो काम गर्न सक्ने बताए । सरकारले अहिलेसम्म रफ््तारमा काम गर्न न सकेको महसुस भएको छ, उनको भनाइ छ । माओवादी प्रवक्ता पम्फा भुसालले दुई पार्टीको साझा प्रयासबाट मात्र सरकार सफल हुने तर्क गरिन्।"
एकता अन्तिम चरणमा : ओली,माओवादी वरिष्ठ नेता नारायणकाजी श्रेष्ठले पार्टी एकताका लागि अन्तिम गृहकार्य भइरहेको उल्लेख गर्दै शंका गर्न नहुने बताए । मंगलबार ओली र दाहालबीच पार्टी एकताबारे छलफल गर्ने तय भए पनि हुन सकेन । बुधबार दुई नेताबीच छलफल हुने भएको छ ।
कांग्रेस नेता भन्छन्सांसदलाई बजेट नबाँड,"यस पटक सत्तापक्षकै सांसदले प्रधानमन्त्री केपी ओली, अर्थमन्त्री युवराज खतिवडासँगको भेट, संसद्मा भाषण र अन्य माध्यमबाट यी कार्यक्रम निरन्तर गर्न दबाब बढाइरहेका छन् । गत साता प्रतिनिधिसभामा प्रधानमन्त्री ओलीलाई करिब ३५ सांसदले सामूहिक भेटी यस वर्ष रोकिएका यी दुवै कार्यक्रमको बजेट निकासा र आगामी वर्ष १० करोड रुपैयाँ बनाउन दबाब दिएका थिए । प्रधानमन्त्री ओलीले विरोधी र सांसदको भावना समेट्ने गरी सुझाव दिन पूर्वप्रधानमन्त्री माधव नेपाल र संसदीय दलका उपनेता सुवास नेम्बाङलाई जिम्मेवारी दिएका छन् । यसबारे कुनै सुझाव भने उनीहरूले पेस गरिनसकेको प्रधानमन्त्रीनिकट स्रोतले बतायो ।"
बिहे नगरे पनि प्रजनन अधिकार,"महिलालाई कति बेला बिहे गराउने र कति बेला बच्चा जन्माउन लगाउने भनेर प्रत्यक्षअप्रत्यक्ष दबाब दिँदै आएको हाम्रो पितृसत्तामा यो एक ठूलो प्रगति हो, ढुंगाना भन्छिन् ।दक्षिण एसियामा मात्र नभएर एसियामै महिलाको हक संरक्षणमा नेपालले यो विधेयकमार्फत एक उदाहरण प्रस्तुत गर्ने ढुंगानाले बताइन् । प्रस्तावित विधेयकले महिलाहरूको अधिकारलाई बढी फराकिलो बनाउने विश्वास गर्छिन्, लेखिका अर्चना थापा । हुन त सहरमा पढेलेखेका सक्षम महिलाले विवाह नगरीकनै पनि बच्चा जन्माउन थालेको र त्यसलाई सहज रूपले लिन थालेको नदेखिएको होइन, तर कानुनले नै आदरपूर्ण स्थान भने दिएको थिएन, थापाले भनिन्, त्यस अर्थमा यो प्रस्तावित विधेयक निकै सकारात्मक छ । यो व्यवस्थाबारे गाउँका आम महिलालाई जानकारी दिन र समाज बदल्न भने चुनौती रहेको उनले सुनाइन् ।"
नियमावली विवादमा आज मतदान,सभाले प्रतिवेदन पुन: नियमावली मस्यौदा समितिमै फिर्ता पठाएको छ । बुधबारसम्म विवाद नमिले बिहीबारको बैठकमा मतदान प्रक्रियाबाट नियमावलीमाथि दफावार छलफल गरी टुंग्याइने सचिवालयले जनाएको छ । दोस्रो अधिवेशन बसेको एक साताभन्दा बढी हुँदा पनि नियमावली मस्यौदामाथि छलफल अघि बढ्न सकेको थिएन ।
पाँच वर्ष अलमल्याएर रिट खारेज,तत्कालीन राष्ट्रपति रामवरण यादवले २०६९ चैत १ गते बाधा अड्काउ फुकाउ आदेश जारी गरेका थिए । उक्त आदेशको बुँदा २० मा संवैधानिक निकायका पदाधिकारीको नियुक्ति राजनीतिक सहमतिका आधारमा गर्ने भन्ने उल्लेख थियो । उनीहरूको नियुक्ति संवैधानिक व्यवस्थाविपरीत भन्दै वैधताको प्रश्न उठाइएको थियो ।
बजेट पार्न दौडधुप,गत साता यसैगरी कर्णाली प्रदेशका मुख्यमन्त्रीसहितको टोली नै प्रधानमन्त्रीलाई भेट्न राजधानी आएको थियो । उक्त टोलीले पनि विशेष कार्यक्रम अघि बढाउन माग गरेको थियो । विकासमा पछि परेको भन्दै उनीहरूले प्रधानमन्त्रीलाई यो प्रदेशप्रति गम्भीर हुन आग्रह गरेका थिए । संसद्मा बजेटको पूर्वतयारीको छलफल चलिरहेको छ । त्यहाँ पनि सांसदहरूले आफ्ना क्षेत्र केन्द्रित हुने गरी विकासका कार्यक्रमहरूको कुरा उठाइरहेका छन् । संघीयताका कार्यान्वयन भएपछिको पहिलो नीति तथा कार्यक्रम र बजेट भएकाले सकेसम्म बढी बजेट र विशेष कार्यक्रम लैजाने ध्याउन्न नेताहरूको छ ।
कांग्रेस संसदीय दल कार्यसमितिमा निर्विरोध,"जातीय समावेशी कोटाअन्तर्गत खस आर्यबाट तारादेवी भट्ट, राजेन्द्रकुमार केसी, आदिवासी जनजातिबाट प्रमिला राई र ज्ञानकुमारी छन्त्याल, मधेसीबाट जितेन्द्रनारायण देव र मीनाक्षी झा, दलितबाट मीनबहादुर विश्वकर्मा, विमला नेपाली, थारूबाट नमिता चौधरी, मुस्लिमबाट अतहर कमाल मुसलमान र पिछडिएको क्षेत्रबाट रामबहादुर बिष्ट निर्विरोध निर्वाचित भएका छन् । यीमध्येबाट दलका नेताले सचिव र कोषाध्यक्ष मनोनयन गर्ने व्यवस्था छ ।"
विद्यालय शिक्षा पाठ्यक्रम मस्यौदा,"मस्यौदामा नेपाली कला, संस्कृति र मौलिक पहिचानका विषयवस्तु पठनपाठन नेपाली र सबै राष्ट्रभाषामा मात्र हुनुपर्ने व्यवस्था गरिएको छ । प्रदेश र स्थानीय सरकारले पनि आवश्यकताअनुसार पाठ्यक्रम र पाठ्यपुस्तक निर्माण गर्न सक्नेछन् । कक्षा ८ को परीक्षा स्थानीय सरकार, कक्षा १० को प्रदेश सरकार र कक्षा १२ को संघीय सरकारले सञ्चालन गर्ने परीक्षाको २५ प्रतिशत अंकभार आन्तरिक र ७५ प्रतिशत बाह्य मूल्यांकनबाट हुनेछ । २०७३ पुसमा कार्यदल बनाएर पाठ्यक्रम तयारीको काम थालिएको थियो । मस्यौदा राष्ट्रिय पाठ्यक्रम विकास तथा मूल्यांकन परिषद्बाट स्वीकृत भएपछि कार्यान्वयनमा आउनेछ । परिषद्का अध्यक्ष शिक्षामन्त्री हुन्छन् । परिषद् बैठकले थप रायसुझावका लागि मस्यौदा सार्वजनिक गर्ने निर्णय गरेको थियो ।"
गोसाइँकुण्डमा केबलकार !,परियोजनाले वातावरण र जैविक विविधतामा भविष्यमा पर्न सक्ने प्रतिकूल प्रभावबारे विस्तृत जानकारी दिने भएकाले पनि ईआईए अनुमति दिन निकुञ्जको सुझाव छ ।
ईपासपोर्टको तयारी थाल्न निर्देशन,विभागका महानिर्देशक खड्काले ईपासपोर्टको तयारीबारे र कन्सुलर विभागका महानिर्देशक गेहेन्द्र राजभण्डारीले कन्सुलर सेवाको पछिल्लो कार्यसम्पादन र कार्यालय व्यवस्थापनबारे जानकारी दिएका थिए ।
नेविसंघद्वारा लैनचौरमा धर्ना,"काठमाडौं (कास) भारतीय जनता पार्टीका सांसद कीर्ति आजादले नेपालको सार्वभौमसत्ताविरुद्ध दिएको अभिव्यक्तिको विरोधमा नेपाल विद्यार्थी संघले मंगलबार भारतीय दूतावास लैनचौर अगाडि धर्ना दिएको छ । संघका अध्यक्ष नैनसिंह महरको नेतृत्वमा एक घण्टा धर्ना दिइएको थियो । भारतीय प्रधानमन्त्री नरेन्द्र मोदी नेपाल भ्रमणमै रहेका बेला आजादले जनकपुरधामलाई भारतमा गाभ्नुपर्ने भन्दै ट्वीट गरेका थिए । नेविसंघले स्वतन्त्र, सार्वभौम र स्वाधीन राष्ट्र नेपालका विरुद्ध भारतको सत्तारूढ दलकै सांसदबाट त्यस्तो अभिव्यक्ति आउनु दु:खद भन्दै माफी माग्न आग्रहसहित दूतावासका अधिकारीलाई ज्ञापनपत्र बुझाएका थिए ।"
३०० कम्पनीका मागपत्र रोकिए,"रजाक नेतृत्वको सरकारले नै मलेसिया जाने कामदारसँग एकपछि अर्को बहाना बनाउँदै भिसा पाउन मात्रै एक कामदारले ६ किसिमका शीर्षकमा १८ हजार ४ सय ८० रुपैयाँ शुल्क बुझाउनुपर्ने नीति ल्याएको हो । हामीले धेरै प्रयास गर्यौं । दूतावासमार्फत शीर्ष तहमा पहल पनि गर्यौं, पूर्वपरराष्ट्रमन्त्री प्रकाशशरण महतले भने, सरकारको नेतृत्वकर्ताकै संरक्षणले काम बनेन । नाजिव नेतृत्वको सरकार भ्रष्टाचारमा डुबेका कारण भिसा लिने प्रक्रियामा लगाएको अनावश्यक शुल्क हटाउन सकिएन । यो नीति नहट्ने देखेर वैदेशिक रोजगार व्यवसायी संघले मलेसिया कामदार पठाउनै रोक लगाउन सरकारलाई दबाबसमेत दिँदै आएको छ । आमचुनावमा नाजिव नेतृत्वको गठबन्धन नराम्रोसँग पराजित भएपछि मलेसियाको कामदार भर्ना प्रक्रिया पारदर्शी बनाउन उपयुक्त वातावरण बनेको विश्लेषण गरिएको छ ।"
सुन तस्करी र हत्या प्रकरण: अनुसन्धान नै पूर्वाग्रही,एसएसपी लोहनीले तत्कालीन संगठन प्रमुखलाई गोरेले सनम शाक्यको शव व्यवस्थापन गरिदिन अनुरोध गरेपछि त्यसैअनुसार सहयोग गरेर घटना मिलाइदिने प्रलोभन दिई पक्राउको प्रयास गरेको विवरण कानुन व्यवसायीले सुनाएका थिए । जिल्ला प्रहरी मोरङलाई यसबारे जानकारी गराउँदै शाक्यको शव बरामद गरेपछि भने टेलिफोन सम्पर्कमा रहँदै आएका गोरे सम्पर्कविहीन बनेकाले लोहनीलगायतलाई अभियुक्त भगाएको भन्दै शंकाको घेरामा लिइएको थियो । त्यसैअनुसार उनलाई पनि यो मुद्दाको प्रतिवादी बनाइएको कानुन व्यवसायीले तर्क गरेका थिए । प्रतिवादीतर्फको बहस शुक्रबार सकिए शुक्रबारै नत्र आइतबार थुनछेकको आदेश हुन सक्ने अदालत स्रोतले जनाएको छ ।
सेनाले बनाइदियो अस्पताल,"भौतिक पूर्वाधार निर्माणका लागि अर्थ मन्त्रालयले बजेटको स्वीकृति नदिएकाले प्रक्रिया अघि बढ्न नसकेको भवन डिभिजन कार्यालय रोल्पाका लेखा अधिकृत झगबहादुर दसौदीले जानकारी दिए । अर्थ मन्त्रालयबाट नयाँ कार्यक्रम नगर्न स्वास्थ्य मन्त्रालय निर्देशन आएकाले टेन्डर निकाल्न सकेका छैनौं, उनले भने, स्वाथ्य मन्त्रालयअन्तर्गत भवनका सबै नयाँ कार्यक्रम रोकिएका छन । डिभिजन मार्फत निर्माण थालिएका प्यूठानका तुरासा, चुजा, कोचिबाङ स्वाथ्य चौकी, भिंगृ प्राथमिक अस्पताल भवन र ओखरकोट प्राथमिक अस्पताल भवनको काम समेत रोकिएको कार्यालयले जनाएको छ । यस्तै रुकुम जिल्ला अस्पातल, रोल्पाको केवरी (इरिबाङ) प्राथमिक अस्पताल, उवा स्वाथ्य चौकीको भवन निर्माणसमेत अन्योलमा परेको छ । यस वर्ष अर्थ मन्त्रालयले बजेट घटाएर पठाएकाले निर्माणका लागि अपुग भएको स्वास्थ्य मन्त्रालयका नीति योजना तथा अन्तर्राष्ट्रिय समन्वय महाशाखा प्रमुख महेन्द्रप्रसाद श्रेष्ठले बताए । उनले देशभरका १ सय ५८ स्वास्थ्य संस्थाका भवन निर्माणमा बजेट नरहेको जानकारी दिए ।"
चिकित्सा शुल्कमा मनोमानी,"चिकित्सा शिक्षाका बेथितिविरुद्ध चलेको अभियानका कारण पछिल्लो समय केही सुधार भएका छन् । तर सम्बन्धन, शुल्क एवं सिट निर्धारण, पूर्वाधारलगायतमा बेथिति सुधारका लागि केही नीतिनियम बने पनि तिनलाई कडाइका साथ कार्यान्वयन गराउने सन्दर्भमा त्रिवि चिकित्साशास्त्र अध्ययन संस्थान, मेडिकल काउन्सिल उदासीन देखिन्छन् । चिकित्सा शिक्षाजस्तो संवेदनशील विषयमा हुने हेलचेक्रयाइँको असर अन्तत: जनस्वास्थ्य सेवामै पर्ने हो । त्यसैले सस्तो र सुलभ बनाउँदै चिकित्सा शिक्षाको गुणस्तर अभिवृद्धिका लागि सम्बन्धन, शुल्क तथा सिट निर्धारण, पूर्वाधारजस्ता विषयका मापदण्डमै पुनरावलोकन गर्नुपर्ने खाँचो छ । मेडिकल शिक्षालाई व्यापारीकरण हुनबाट रोक्नैपर्छ । यस क्षेत्रमा मापदण्डविपरीत क्रियाकलाप गर्ने मेडिकल कलेजहरूलाई कानुनी कारबाहीको दायरामा ल्याउनैपर्छ ।"
विज्ञानप्रविधि अनुसन्धानबाट समृद्धि,"७ स्वायत्त संस्था स्थापनाअनुसन्धान गर्ने, ज्ञान निर्माण गर्ने, नयाँ पिढीलाई ज्ञान हस्तान्तरण गर्ने तथा अनुसन्धानमा आकर्षित गर्ने प्रभावकारी निकाय भनेका अध्ययन संस्थान वा विश्वविद्यालय हुन् । हालका सबै विश्वविद्यालय शिक्षणमुखी मात्र छन् र चरम राजनीतिक हस्तक्षेपका कारण चरम विकृतिले भरिएका छन् । यसको सुधार तत्काल सम्भव देखिंँदैन । तसर्थ अब छुट्टै अनुसन्धानमूलक र पूर्ण स्वायत्त शैक्षिक संस्था आवश्यक भैसकेको छ । मापदण्डका आधारमा सबै तहको नेतृत्व चयन, उत्कृष्टताका आधारमा विद्यार्थी भर्ना, शैक्षिक उत्कृष्टताका आधारमा शिक्षक, कर्मचारी भर्ना तथा बढुवा, राजनीतिक हस्तक्षेप हुन नसक्ने किसिमको ऐन तथा नियमावली, अन्तर्राष्ट्रिय स्तरको पूर्वाधार, अन्तर्राष्ट्रिय मान्यता प्राप्त प्रयोगशाला, पर्याप्त अनुसन्धान बजेट, कठोर शैक्षिक क्यालेन्डर, निश्चित प्रतिशत विदेशी प्राध्यापक र विद्यार्थी, राष्ट्रिय प्राथमिकताका क्षेत्रमा अनुसन्धान तथा प्रविधि नविनीकरण, स्नातक तहदेखि विद्यावारिधिसम्म नै अनुसन्धानमूलक पाठ्यक्रम र सम्बन्धन नदिने व्यवस्था सहितको संस्था बनाउन सकियो भनेमात्र सरकारको समृद्धिको सपना पुरा गर्न सहयोग पुग्न सक्छ ।"
फुटबलका हस्तीप्रति श्रद्धाञ्जली,"अस्ताए मणि समाचार प्रकाशित भएपछि नेपाली फुटबलप्रेमी तथा प्रशंसकहरू एकाएक झस्किए । दु:खित भए । नेपाली फुटबल जगतका लागि मणि शाहको निधनले अपुरणीय क्षति व्यहोर्नुपरेको छ । उनको असामयिक निधनले फुटबलको नेपाली मैदानमा रिक्तता खट्किन पुगेको छ । दक्षिण अमेरिकी मुलुक अर्जेन्टिनाका चर्चित फुटबल स्टार म्याराडोनाकै पदचिह्न पछ्याउँदै खेलजगतमा निकै चर्चा बटुलेका नेपालका म्याराडोना भनी चिनिने प्लेमेकर मणि कलेजो सम्बन्धी रोगबाट पीडित रहँदै आए तापनि उनलाई अकस्मात ज्वरो आएपछि नर्भिक अस्पताल थापाथलीमा भर्ना गरिएको थियो । तर पनि समस्या बढ्दै गएपछि भेन्टिलेटरमा राखेर उपचार गर्दै गर्दासमेत दैवका अगाडि कसैको जोर चल्न सकेन । अन्तत: उनी यस लोकबाट सदाका लागि खेलजगतका सम्पूर्ण समर्थकका स्मृतिमा मात्र रहनेगरी ५१ वर्षको उमेरमै अस्ताए । झन्डै ३३ वर्ष अघिदेखि फुटबल खेल्दै र चम्कँदै आएका मणिले राष्ट्रिय टिममा रहेर खेल्ने गरेका र उनका उत्कृष्ट खेलका कारण झन्डै २५ वर्षअघि ढाकामा सम्पन्न दक्षिण एसियाली महासंघीय खेलकुदमा फाइनलमा फ्री किकमा भारतलाई हराएर नेपाली टिमले स्वर्णपदक जित्न सफल भएको थियो । बैंककको एसियाड फुटबल खेलमा कप्तानी पाएका मणिले मनाङमस्र्याङदी क्लबबाट खेल्थे भने बंगलादेशको व्यावसायिक लिग पनि खेलेका थिए ।सधैं देब्रे खुटटाले गोल गर्ने मणिको देब्रे खुट्टामा परेको बलबारे विपक्षी खेलाडीले उनको प्रहारबारे अनुमान गर्न र बुझ्न नसक्दा धेरैजसो उनका किक गोलमा परिणत हुन्थे । झुक्याउने कला भएकैले धेरैजसो उनका प्रहार खेर नजाने खालबाट पोष्ट प्रवेश गर्थे र गोलमा परिणत हुन्थे । उनले नेपाली फुटबललाई उचाइमा पुर्याए । अझै केही वर्ष यो क्षेत्रमा रहेका भए निश्चय नै फुटबल जगतमा केही आयाम थपिन सक्थे । तर दैविक कठोर निर्णयका अगाडि कसको के लाग्दो रहेछ र ? श्यामसुन्दर कुइँकेलहाँडीगाउँ, काठमाडौं"
प्रधानमन्त्रीलाई जिज्ञासा,"भन्ने गरिन्छ, रिस मरेपछि र भूकम्प थामिएपछि मात्र त्यसले पुर्याएको क्षतिबारे विवरण संकलन गर्न सकिन्छ । मोदीको नेपाल भ्रमण पनि एक प्रकारको भूकम्प थियो । यतिबेला उनी स्वदेश फर्किसकेका छन् । उनको भ्रमणले पुर्याएको क्षतिको विवरणलाई यसरी उल्लेख गर्न सकिन्छ :१) मोदीले भ्रमण गरेको मिति दुई देशबीच छलफल गरेरभन्दा पनि बाध्यात्मक रूपमा स्वीकार गरिएको थियो ।२) भ्रमण हुनु दुई हप्ता अघिदेखि सुरक्षाका नाममा हतियार सहितका सेना तराईको जनकपुरदेखि हिमालको मुक्तिनाथसम्म खुल्मखुल्ला हिँडडुल गरेर नेपाली सुरक्षा नीतिको धज्जी उडाउने काम भयो ।३) नेपालमा पाहुना भएर आएका मोदीलाई दौरासुरुवा लगाउन दिनुपर्नेमा हाम्रा प्रधानमन्त्री स्वयम्ले गुजराती पोसाक लगाएर नेपाली संस्कृतिमाथि अतिक्रमण गर्ने काम भयो ।४) मोदीलाई खुसी पार्ने नाममा जनकपुरमा गरिएको नागरिक अभिनन्दनमा प्रयोग गरिएको भनाइले सिङ्गो मुलुकलाई लज्जित बनायो ।५) नेपालको राष्ट्रिय झण्डाको अपमान गरियो । ६) सत्ताको सहयात्री माओवादी केन्द्रसहित मधेसवादी दलसँगको सम्बन्धमा तिक्तता ल्यायो । ७) विदेशी च्यानलबाट प्रत्यक्ष प्रसारण भयो । समाचार सङ्कलन गर्न नदिएर स्वदेशी पत्रकारको अपमान गरियो ।८) बिना कारण नाकाबन्दीको मारमा परेको, वर्षेनि डुबानले घरबारविहीन हुनुपरेको, गर्छु भनेका काम नगर्ने, दिन्छु भनेको सहयोग नदिने मोदीलाई स्वागत गर्न राज्यशक्ति नाङ्गो रूपमा उत्रिएर जनताकै अपमान भयो । डा ढाकाराम सापकोटाप्रदर्शनीमार्ग, काठमाडौं"
स्वत: स्थायी लाई टिकाउने चलखेल,"अहिले पालिकाले बनाउने भनिएको शिक्षा नियमावलीका लागि पनि तिनै निरङ्कुश र आर्थिक मामलामा कमजोर रहने बानी परेका प्रधानाध्यापकहरूलाई नै स्रोतव्यक्ति र विज्ञजनका रूपमा निम्त्याउने गरिएको पाइन्छ । यो अवस्थामा उनीहरूबाट आफ्नै पद जाने सुझाव आउने कुरै भएन । पालिकाका अध्यक्ष लगायत अन्य सदस्यहरूलाई पनि आफैंले तोकेको सुविधाले नपुगेर, कुनै उपायले भए पनि पैसा कमाउने धोको जीवितै हुनसक्छ । नयाँ प्रधानाध्यापक आएमा आर्थिक लाभको अवसर टुट्न पनि सक्ने भएकोले कालेकाले मिलिरहुँ, भाले काटी खाइरहुँ का लागि कतिपय ठाउँमा अझै पनि स्वत: स्थायी प्रधानाध्यापकलाई नै टिकाउने चलखेल भइरहेको छ । यस कुरामा माथिल्लो निकायको ध्यान पुग्नु जरुरी छ । चित्रकला राजभण्डारीभक्तपुर"
सच्याइएको,जेठ १ मा पृष्ठ ४ मा प्रकाशित दरबारमार्ग सामूहिक बलात्कार प्रकरणबारे प्रहरीले अनुसन्धान फाइल बुझायो समाचारमा होटल ल्यान्डमार्क हुनुपर्नेमा अन्यथा भएकाले सच्याइएको छ । प्रधान सम्पादक
शिक्षामा घट्दो बजेट,"शिक्षामा बजेट नबढ्दा गुणस्तरमा मार पर्छ । वार्षिक रूपमा शिक्षक तथा कर्मचारीको ग्रेड तथा पेन्सनमा थपिने दायित्व, इन्धन तथा सञ्चालन खर्चमा हुने वृद्धि आदिका कारण चालु खर्च हरेक वर्ष बढ्ने गर्छ । विनियोजित बजेटबाट पहिला अनिवार्य दायित्व (तलब, भत्ता, सञ्चालन खर्च, पेन्सन आदि) मा विनियोजन गरेपछि मात्र विकास कार्यमा विनियोजन गर्ने पद्धतिले बजेटको मात्रा हरेक वर्ष जेजति रूपमा वृद्धि भएको देखिए तापनि गुणस्तरको लागि बजेट बढेकै हँुदैन । माथि उल्लेख गरिए जस्तै रकम बढे पनि खास मूल्यमा बजेट नबढेको पनि हुनसक्छ । अनि यसबाट शिक्षामा सुधारको आशा कसरी गर्ने ? समाजमा रहेको असमानता कम गर्न आधारभूत शिक्षामा सरकारले लगानी बढाउनुपर्छ, बढेको लगानी लक्षित वर्गमा केन्द्रित हुनुपर्छ । र उपलब्ध बजेट सदुपयोगमा अत्यन्त संवेदनशील बन्नुपर्छ । यसबाट व्यक्तिव्यक्ति बीचमा रहेको असमानता कम हुनगई समग्र समाजमा रहेको असमानता कम हुनपुग्छ । लम्साल शिक्षा मन्त्रालयका सहसचिव हुन् ।"
मोदीको नेपाल भ्रमणमा चिनियाँ दृष्टि,"लेखक चिनियाँ अन्तर्राष्ट्रिय रेडियो (सीआरआई) नेपाली सेवा, बेइजिङमा विदेशी विशेषज्ञका रूपमा कार्यरत छन् ।"
रक्तचाप मापनमा स्वयंसेविका,"समुदाय स्तरमा रक्तचाप मापनको पहुँच पुग्दा हाम्रै पाका उमेरका वा आमा नै लाभान्वित हुने हो । यसले स्वास्थ्य कार्यकर्ताको बोझलाई पनि कम गराउँछ र अरु महत्त्वपूर्ण उपचारका लागि समय उपलब्ध हुन्छ । समुदायमा रक्तचापको मापन र स्वस्थ जीवन शैलीबारे परामर्शसँगै स्वास्थ्य संस्थाहरूमा उच्च रक्तचापको निदान र उपचारलाई पनि प्रभावकारी बनाउँदै लानुपर्छ । स्वास्थ्य स्वयंसेविकाले प्रेषण गरेका व्यक्तिहरूलाई छिटो, प्रभावकारी र सर्वसुलभ उपचार पाउने पद्धति पनि विकास गर्नुपर्छ । अनि मात्र उच्च रक्तचापका कारणले अकालमा मृत्यु हुनेहरूको जीवन बचाउन सकिन्छ ।"
घरेलु उद्योगमा जोड दिऊँ,"५ बजार : अत्यन्त महत्त्वपूर्ण विषय हो बजारको उपलब्धता र खोजी । विदेशी पर्यटकहरूले मनपराउने भूमि हो, नेपाल । अप्राकृतिक, मानव निर्मित अनि वातावरण दूषित बनाउने वस्तु र संसारदेखि वाक्क भएका ती पर्यटक संस्कृतिले ओतप्रोत आफ्नै अस्तित्व बोकेका प्राकृतिक वस्तुहरूदेखि मक्ख पर्छन्, आनन्द प्राप्त गर्छन् र किन्छन् पनि । सिर्फ हामीले ग्राहकको चाहना बमोजिम अचेलको जीवन सुहाउँदो सामान उत्पादन गर्नुपर्छ । अनि वातावरण सजग पढेलेखेका नवजवान नेपालीहरू पनि आफ्नै संस्कृतिसँंग मिल्दोजुल्दो यस्ता प्राकृतिक वस्तु देखेर आल्हादित हुन्छन् र किन्न लालायित हुन्छन् । त्यसैले प्राकृतिक रेशाजन्य वस्तुको भविष्य सुनौलो छ, उज्यालो छ र देश विकासका लागि हरतरहले मद्दतगार पनि ।"
लेक लागेर चिनियाँको मृत्यु,"विराटनगर (कास) सोलुखुम्बुको पासाङल्हामु गाउँपालिका ४, लबुचेमा लेक लागेर एक चिनियाँको मृत्यु भएको छ । मृत्यु हुनेमा अन्दाजी ४७ वर्षीय लाम औन उहा क्रिस्टोफर रहेको प्रदेश १ प्रहरी कार्यालयले जनाएको छ । खुम्बुचे प्रालिबाट सगरमाथा आरोहणका लागि पुगेको १० जनाको समूहमा रहेका उनी गोरक्सेप भन्ने स्थानमा पुगेपछि लेक लागेर सोमबार बिरामी परेका थिए । प्रहरीका अनुसार उपचारका लागि लैजाने तयारीकै क्रममा उनको मृत्यु भएको हो ।"
एउटै जिल्लामा दुई अध्यक्ष,सिरहा (कास) कांग्रेस भ्रातृ संगठन नेविसंघको सिरहा अध्यक्षमा दुई जना मनोनीत भएका छन् । केन्द्रीय पदाधिकारीले जिल्लाको आधिकारिक प्रतिनिधि दाबी गर्दै दुई जनालाई संघको जिल्ला अध्यक्ष मनोनीत गरेका हुन् । शीतल चौधरी र मो मुस्ताक अध्यक्षमा मनोनीत गरिएका हुन् । चौधरीलाई संस्थापन पक्षका मानिने केन्द्रीय सदस्य आशिष कार्कीले र मुस्ताकलाई कृष्ण सिटौला पक्षधर मानिने माधव ढकालले मनोनीत गरेका हुन् । संघको विधानमा अध्यक्ष जिल्ला अधिवेशनबाट निर्वाचित हुने व्यवस्था छ । यहाँ भने अधिवेशन नभएको वर्षौं भइसक्यो । कांग्रेस जिल्ला सभापति रामचन्द्र यादवले जिल्ला अध्यक्ष मनोनयनको विषयमा आफूलाई नेविसंघका कुनै केन्द्रीय पदाधिकारीले समन्वय नगरेको बताए ।
किशोरी अझै फेला परिनन्,"रामेछाप (कास) मन्थलीको रणजोर खोलाको बाढीले सोमबार बगाएर बेपत्ता भएकी १९ वर्षीया किशोरी उष्मा फुँयाल अझै फेला परेकी छैनन् । मन्थली उच्च माविकी छात्रा फुँयालको खोजीमा परिवारजन र सुरक्षाकर्मी जुटेका छन् । सोमबारदेखि थालिएको खोजी अभियान अझै जारी छ । जिल्ला प्रहरी कार्यालयका प्रहरी निरीक्षक राजेन्द्र थापाले रणजोर दोभानदेखि बिर्तासम्मको कोसी किनारमा खोजी भइरहेको बताए । मन्थलीबाट कक्षा ११ को परीक्षा दिन रुद्राक्षेश्वर मावि केन्द्रतर्फ जाँदा रणजोर खोला तर्ने क्रममा उनी बगेकी थिइन् । खोलाको बीचमा पुगेपछि आएको भेलले उनीसँगै अरू ६ जनालाई बगाएको थियो । जीवितै उद्धार गरिएका ५ जना भने सामान्य घाइते छन् । यसैबीच, आइतबार रातिदेखि परेको वर्षाले क्षति पुर्याएका सडक सञ्चालनमा ल्याइएको छ । मन्थली नगरपालिका १ को बसपार्क क्षेत्रमा पुरिएका सवारी साधन नगर प्रमुख रमेशकुमार बस्नेतको अगुवाइमा उद्धार गरिएको छ । पहिरो झरेर अवरुद्ध मन्थली मुगिटार सडक खण्ड मंगलबारदेखि सञ्चालनमा आएको हो । बाढीले पुष्पलाल मार्गका विभिन्न स्थानमा क्षति पुर्याएको छ । दर्जनौं ग्रामीण सडक अझै सञ्चालनमा आएका छैनन् ।"
लागूऔषधसहित पक्राउ,"धादिङ (कास) लुकाईछिपाई राजधानी लैजान लागेको लागूऔषधसहित एक युवकलाई नागढुंगा प्रहरीले पक्राउ गरेको छ । काँकडभिट्टाबाट काठमाडौं आउँदै गरेको ना७ख २७७६ नम्बरको यात्रुबाहक बस चेकजाँच गर्ने क्रममा दुहवी नगरपालिका२, सुनसरीका २३ वर्षीय श्याम साह पक्राउ परेका हुन् । साहको साथबाट एभिल, लुपिजेसिक, फेनार्गन, र डाइजाल्याब ५०५० एम्पुल तथा ३ सय टयाबलेट नाइट्रोवेट बरामद भएको महानगरीय प्रहरी प्रभाग नागढुंगाका प्रहरी निरीक्षक केशवराज भट्टले बताए । साहलाई थप अनुसन्धानका लागि महानगरीय प्रहरी वृत्त थानकोट पठाइएको भट्टले जनाए ।"
२० डेरीविरुद्ध मुद्दा,"विभागमा महानिर्देशक सञ्जीवकुमार कर्णका अनुसार विश्व खाद्य तथा कृषि संगठन र विश्व स्वास्थ्य संघको संयुक्त आयोगको ३० औं बैठकले जुन महिनाको ७ तारिखलाई अन्तर्राष्ट्रिय खाद्य स्वच्छता दिवस मनाउन निर्णय गरेको थियो । सोहीअनुसार नेपालमा यो दिवस मनाउन लागिएको हो । विभागसहित क्षेत्रीय कार्यालयहरू विराटनगर, हेटौंडा, भैरहवा, नेपालगन्ज र धनगढीमार्फत सबै जिल्लामा यो दिवस मनाउन लागेका छौं, मंगलबार आयोजित पत्रकार सम्मेलनमा उनले भने, दिवसको अवसरमा खाद्य स्वच्छताबारे विभिन्न प्रकारका सन्देशमूलक र जानकारीमूलक सन्देश सर्वसाधारणलाई उपलब्ध गराउनेछौं ।"
घरजग्गा व्यवसाय स्थिर,यसैगरी गत फागुनसम्म बैंक तथा वित्तीय संस्थाबाट प्रवाहित रियल स्टेट कर्जा (व्यक्तिगत आवासीय घर कर्जासमेत) ११३ प्रतिशतले बढेको छ । गत वर्षको सोही अवधिमा यस्तो कर्जा करिब २१ प्रतिशतले बढेको राष्ट्र बैंकले जनाएको छ । गत फागुनसम्म ओभरड्राफ्ट कर्जा ११३ प्रतिशतले बढेको छ । जसमध्ये व्यक्तिगत ओभरड्राफ्ट शीर्षकमा प्रावह भएको धेरै रकम घरजग्गामा गएको राष्ट्र बैंकले सार्वजनिक रूपमा बताउँदै आएको छ ।
फोरजी प्रयोगकर्ता १४ लाख,नेपालमा ब्रोडब्यान्ड (द्रुतगतिको इन्टरनेट) प्रयोगकर्ता करिब ४६ प्रतिशत रहेको प्राधिकरणले जनाएको छ । प्राधिकरणले ५१२ केबीपीएसको डाउनलोड गतिलाई ब्रोडब्यान्ड मान्दै आएको छ । ब्रोडब्यान्ड सेवा सबैभन्दा बढी मोबाइल डाटामार्फत पुगेको प्राधिकरणले जनाएको छ । ३५ प्रतिशत नेपालीले मोबाइल डाटामार्फत उच्च गतिको इन्टरनेट चलाउँदै आएका छन् । यसमा तारसहितको ब्रोडब्यान्डका प्रयोगकर्ताको प्रतिशत करिब ९ प्रतिशत मात्रै छ ।
नेपाल आउला त अलिबाबा ?,"थ्रेड पेन्टसले पनि ग्राहकलाई दिने सेवा र सामानको गुणस्तरमा वृद्धि गर्ने योजना बनाएको आचार्यले बताए । बलियो प्रतिस्पर्धी आएपछि हामीले पनि त्यहीअनुसारको क्षमता बनाउनुपर्छ, उनी भन्छन्, नेपालमा ईकमर्सका लागि कुनै मापदण्ड थिएन, अब बन्यो । प्रतिस्पर्धा पनि त्यही स्तरको हुन्छ ।"
विषादी हालिएको आँप बिक्री,"अनुगनम छैनसम्बन्धित निकायले पछिल्लो एक वर्षदेखि बजार अनुगमन गरेको छैन । मञ्चले बजारमा जथाभावी अखाद्य पदार्थ बिक्री गरी उपभोक्ताको स्वास्थ्यमाथि खेलबाड गरिरहेको जनाए पनि सरोकारवालाले बेवास्ता गरेको आरोप छ । प्रमुख जिल्ला अधिकारी गोविन्दप्रसाद रिजालले तत्कालै बजार अनुगमनको तयारी गर्ने बताए । उनी केही दिनअघि मात्र सरुवा भई जिल्ला आएका हुन् । पछिल्लो समय के भयो, भएन मलाई थाहा छैन, उनले भने, अब हरेक क्षेत्रमा अनुगमन हुनु जरुरी छ । बेथिति र बजारमा जथाभावी समान बिक्री गर्नेमाथि कारबाही हुन्छ । तत्कालीन प्रमुख जिल्ला अधिकारी उद्धवबहादुर थापाको पालामा बजार अनुगमनका लागि मञ्चले पटकपटक अनुरोध गर्दा उनले बेवास्ता गरे । उनको पालामा बजारमा अखाद्य पदार्थको बिक्री र कालोबजारी बढेको सरोकारवालाको आरोप छ ।"
९९ प्रतिशत सेयर खाता निष्क्रिय,"मंगलबार नेप्से परिसूचक ४३२ अंकले घटेर १ हजार ३ सय ३३८५ विन्दुमा पुगेर बन्द भएको छ । १ सय ४३ कम्पनीको १ हजार ९ सय ५९ पटकको व्यापारमा ३ लाख १९ हजार २ सय ६० कित्ता सेयर किनबेच भएको छ । उक्त दिन उत्पादन तथा प्रशोधन समूहको परिसूचक १२२ प्रतिशत र व्यापार समूहका २८२ प्रतिशतले बढे । बाँकी समूहका परिसूचक घटे । जसमध्ये बैंकिङ समूहको परिसूचक ०३७, होटलको १६८, विकास बैंक ०७१, बिमा ०१८ र लघुवित्त ०३३ प्रतिशतले घटे ।"
सुक्खा बन्दरगाह जोड्ने पहुँच मार्ग निर्माण सुरु,"बन्दरगाह निर्माणका लागि नेपाल सरकारले स्थानीयबासीलाई मुअब्जा दिएर जयसपुर क्षेत्रमा ९० बिघा जग्गा अधिग्रहण गरी तारबार गरिसकेको छ । त्यस्तै भारत सरकारले पनि आफ्नो क्षेत्रमा जग्गा अधिग्रहण गरी पर्खाल निर्माणको कामलाई तीव्रता दिएको छ । नेपालतर्फको ९० बिघा जग्गामध्ये २७ बिघामा सडक निर्माण गरिनेछ । भुसालका अनुसार भारतीय अधिकारीहरूले सुक्खा बन्दरगाह निर्माणलाई प्राथमिकतामा पारेका छन् । प्रधानमन्त्री केपी शर्मा ओलीको भारत भ्रमणका क्रममा आईसीपी कार्यान्वयनका लागि भारतीय पक्षले प्रतिबद्धता जनाएको थियो । त्यसयता सीमामा एकीकृत सुरक्षा पोस्ट कार्यान्वयनका लागि काम अगाडि बढेको हो । यसअघि उक्त आयोजना करिब एक दशकदेखि अलपत्र पर्दै आएको थियो । तर, पछिल्लोपटक भारतीय सरकारले दुई वर्षमै बन्दरगाहको निर्माण सक्ने गरी ठेक्का आहवान गरेको छ । बन्दरगाहका लागि अधिग्रहण गरिएका जग्गामा भारतीय निर्माण कम्पनीले पर्खाल र तारबार गर्न सुरु गरेको छ । तर, भारतीय लगानीमा निर्माण भइरहेका कारण लागत र पूर्ण डिजाइनबारे नेपालका अधिकारीहरू अनभिज्ञ छन् । नयाँदिल्लीबाट सबैभन्दा नजिक मानिने नेपालको नेपालगन्जमा बन्दरगाह आवश्यक रहेको भन्दै जयसपुरलाई रोजिएको हो । बन्दरगाह सञ्चालन भए आयात सहज हुने र यहाँका जडीबुटी र उत्पादन निकासी गर्न सरल हुने जनाइएको छ । त्यसका लागि फोरलेन राजमार्ग र फोरगेज रेल्वेलाइन विस्तार गर्ने लक्ष्य छ ।"
विराटनगर जुट मिल्स: सञ्चालक समितिमा किचलो,मिल्सको हाल ५ अर्ब बढी रुपैयाँको दायित्व तिर्न बाँकी छ । मिल्सको १० करोड बढीको मेसिन तथा मेसिनरी पार्टपुर्जा अवैध रूपमा बिक्री भइसकेको छ ।
सिद्धार्थबाट चार लाख सहयोग,काठमाडौं (कास) सिद्धार्थ बैंकद्वारा प्रवद्र्धित सिद्धार्थ फाउन्डेसनले फेज नेपालको मातृ स्वास्थ्य सेवा परियोजनालाई ४ लाख ८ हजार रुपैयाँ बराबरको सहयोग गरेको छ । बैंकका अध्यक्ष मनोजकुमार केडियाले फेजका राजेन्द्रकुमार कार्कीलाई उक्त रकम हस्तान्तरण गरेको जारी विज्ञप्तिमा उल्लेख छ ।
जेठ तेस्रो साता ट्राभल मार्ट,काठमाडौं (कास) पर्यटन बोर्डको डेढ करोड लगानीमा जेठ १८ देखि काठमाडौंमा हुने दोस्रो हिमालय ट्राभल मार्टमा ५३ मुलुकका २ सय २५ पर्यटन प्रतिनिधि काठमाडौंमा आउने भएका छन् । यस कार्यक्रमबारे जानकारी गराउन आइतबार बोर्डमा आयोजित पत्रकार सम्मेलनमा पाटा नेपाल च्याप्टरका अध्यक्ष सुनील शाक्यले उक्त मेलामा नेपालबारे प्रचार गराउने उद्देश्यले १ सय ७ जना ट्राभल ब्लगरसहित इन्फ्ल्वेसर सहभागी हुने बताए ।
युनाइटेड सिमेन्टको सहयोग,काठमाडौं (कास) युनाइटेड सिमेन्टले धुनीबेंसी नगरपालिकाका स्थानीय विद्यालयहरूमा विद्यार्थीहरूलाई विभिन्न शैक्षिक सामग्रीहरू वितरण गरेको छ ।
इजरायलको विश्वव्यापी निन्दा,तर इजरायली प्रधानमन्त्री बेन्यामिन नेतान्याहुले जेरुसेलममा अमेरिकी दूतावास खोलेको विरोधको आफ्नो देशले प्रतिरक्षात्मक कदम मात्रै चालेको बताएका छन् । उनले इजरायलले ध्वस्त पार्न चाहेको गाजाको इस्लामवादी हमास शासकविरुद्ध इजरायली सेनाले आत्मरक्षाका लागि आवश्यक कदम चालेको बताए ।
कर्नाटकमा भाजपा पहिलो,कर्नाटकमा गत मे १२ मा भएको निर्वाचनमा सन् १९५२ को विधानसभा निर्वाचनयताकै सबैभन्दा बढी प्रतिशत मत खसेको थियो । निर्वाचन आयोगले ७२ दशमलब १३ प्रतिशत मतदान भएको जनाएका थिए ।
पुल खस्दा १२ को मृत्यु,स्थानीय प्रहरीले घटनामा एक यात्रुवाहक गाडी र आधा दर्जन कार च्यापिएको जनाएको छ । राष्ट्रिय प्रकोप उद्धार बल घाइतेको उद्धारमा खटिएको अधिकारीले जनाएका छन् । उत्तर प्रदेशका मुख्यमन्त्री योगी आदित्यनाथले घटनाप्रति गहिरो दु:ख व्यक्त गर्दै उद्धारका लागि स्थानीय अधिकारीलाई निर्देशन दिएका छन् । प्रत्यक्षदर्शीका अनुसार पिलर अकस्मात् भाँचिएपछि पुल सवारीसाधनमाथि बजारिएको थियो ।
"सिद्धार्थ राजमार्ग: ठेक्का लिन्छन्, कामै गर्दैनन्","सापकोटाका अनुसार निर्माण व्यवसायीले दर्जनौं मोबाइल नम्बर दिए पनि अहिले एउटैमा सम्पर्क हुँदैन । धेरै पटक काम गराउन र सम्पर्क गर्न खोजियो तर सकिएन, उनले भने । प्रजिअ विष्णुप्रसाद ढकालले पनि सिद्धबाबा खण्डको काम अलपत्र छाड्नेलाई कारबाही गरिने बताए । यसअघि उनले तत्काल पक्रेर कारबाही गर्ने निर्देशन दिएपछि ठेकेदारले वृन्दावनमा ५० मिटरजति कालोपत्रे गरेको थियो । पहिला पनि पत्र लेखेपछि केही काम गरेको थियो अब फेरि कडाइ गरिनेछ, उनले भने ।"
मापदण्ड मिचेर रूख कटान,सेक्टर वन मंगलबारेका प्रमुख सहायक वन अधिकृत तारणीप्रसाद चौधरीले इलाका वनको सल्लाहमा १ हजार ८ सय ४२ दशमलव १४ क्युफिट काठ कटान र संकलनका लागि जिल्लामा सिफारिस गरिएको बताए । समितिले कटान र संकलन गरेको थप काठबारे उनले अनभिज्ञता दर्साए । इलाका वनप्रमुख उमेशप्रसाद यादवले सामुदायिक वनको काठदाउरा संकलन तथा बिक्री निर्देशिकामा ढलेका रूख संकलन गरेर सुरक्षित स्थानमा राख्न सकिने व्यवस्था भएकाले सोहीअनुसार गरिएको दाबी गरे ।
दु्रतमार्गका काठ सामुदायिक वनलाई,"फाष्ट ट्याकमा हरेक शिविरले ७८ किलोमिटर सडक हेर्ने गरी व्यवस्थापन जिम्मा दिइएको सेनाले जनाएको छ । सेनाबाट सम्भव नभएको स्थानमा सेनाकै निगरानीमा अनुभवी निर्माण कम्पनीलाई काम जिम्मा दिने गरी प्रक्रिया अघि बढाइएको छ । अहिले बत्ती जडानलगायत काम भइरहेको छ । आयोजना सम्पन्न भएपछि यस क्षेत्रको आर्थिक, सामाजिक र व्यापारिक अवस्थामा सुधार आउनेछ । साथै देशलाई वार्षिक दश अर्बको इन्धन बचत हुनेछ । २०६७ मा ९४ करोडको लागतमा २२ मिटर चौडाइको ट्रयाक पनि सेनाले ३ बर्ष लगाएर खोलेको थियो ।"
पारदर्शी मूल्यांकन हुनुपर्छ : पौडेल,"अब निमुखालाई न्याय र विपन्नलाई आय दिने कर्मशील कांग्रेस चाहिएको छ, उनले भने, अरूले औला ठड्याउने अवस्थाको अन्त्य हुनुपर्छ । उनले एक पटक जनतालाई झुक्याएर वाम गठबन्धनले चुनाव जिते पनि जनताले फेरि कांग्रेस खोज्ने ठोकुवा गरे । उनले स्थानीयदेखि सबै तहका सरकारले विकासमा पक्षपात गरेको भन्दै राजनीतिक आस्थाकै आधारमा फरक व्यवहार गरे आन्दोलनमा उत्रिनुपर्ने बताए । कम्युनिस्टहरू हल्ला र भ्रम सिर्जना गर्न चतुर भएको औल्याउँदै पौडेलले भारतीय प्रधानमन्त्री नरेन्द्र मोदीको भ्रमणपछि भ्रम च्यातिएको प्रतिक्रिया दिए । कार्यक्रममा माओवादी केन्द्र, एमालेलगायत पार्टी परित्याग गरी २ दर्जन कार्यकर्ता कांग्रेस प्रवेश गरेका थिए । बुधबार बिहान सुरु हुने बन्दसत्रमा ९ वटै पालिकाका स्थानीय सरकारले गरेका काम तथा पार्टी संगठनबारे छलफल हुने कांग्रेस युवा नेता नगेन्द्रबहादुर विष्टले बताए । कालीकोटमा ०४८ मा प्रतिनिधिसभा चुनाव जितेको कांग्रेसले त्यसयताका सबै चुनाव हार्दै आएको छ ।"
३३ वर्षपछि बलात्कारी पक्राउ,"हेटौंडा (कास) बलात्कार मुद्दामा अदालतले दोषी ठहर गरेका तर ३३ वर्षदेखि फरार रहेकालाई प्रहरीले पक्राउ गरेको छ । मकवानपुर गढी गाउँपालिका ४, फिर्केपाखाका रामशरण थापालाई प्रहरीले पक्राउ गरेको हो । थापालाई २०४२ जेठ ९ गते जिल्ला अदालत मकवानपुर बलात्कार गरेको ठहर गर्दै ७ वर्ष कैदको फैसला गरेको थियो । २०४० सालमा थापाले हाडनाता पर्ने गाउँकी एक युवतीलाई जंगलमा बलात्कार गरेका थिए । बलात्कारपछि उनी फरार थिए । उनले आफ्नो नाम परिवर्तन गरी गाउँमा बसेका थिए ।"
नाटकमा नाजिर,"जेठ २० सम्म मञ्चन हुने नाटकमा नाजिरसँगै, विजया कार्की, मिलन कार्की, विनीता गुरुङ, किरण श्रेष्ठ र विक्रम श्रेष्ठले अभिनय गरेका छन् ।"
पविता मिसेज हङकङ नेपाल,३२ वर्षीया पविताले मिसेज पर्सनालिटी र कन्फिडेन्टको टाइटल पनि हात पारिन् । १० प्रतिस्पर्धीलाई पछि पार्न सफल उनलाई ७ हजार हङकङ डलर प्रदान गरियो । फस्ट रनरअप सावित्रा इङनाम र सेकेन्ड रनरअप अनिता तामाङलाई क्रमश: ५ र ३ हजार हङकङ डलर दिइयो । नेपाल महिला संघ हङकङद्वारा आयोजित कार्यक्रम हेनरी जी ल्योङ याउमाते कम्युनिटी सेन्टरमा भएको थियो ।
सुस्ताउँदो ब्यान्ड म्युजिक,"पहिला रेडियोटेलिभिजन मात्र हुँदा ब्यान्डका गीत सबैले सुन्थे, उनले भने, ती गीत सबैलाई कण्ठ हुन्थ्यो । अहिले युटयुबमा खोजेर सुन्नुपर्छ । यसले श्रोतालाई विभाजित गरिदिएको छ ।"
यात्रा आरम्भ,निर्माता भट्टराईले नियमित छायांकन भने जेठ ७ देखि हुने जानकारी दिए । उनले फिल्मलाई यसै वर्ष प्रदर्शन गर्ने लक्ष्य लिएको बताए । अर्का निर्माता पोखरेलले कथा राम्रो लागेकोले सहकार्य गर्न चाहेको खुलाए ।
स्थानीय तह : ६५ प्रतिशत योजना पूरा,"मकवानपुरको दुर्गमदेखि सुगम क्षेत्रका बासिन्दाले विगतको भन्दा अहिले सेवा सुविधा सहज ढंगले पाउन थालेको महसुस गरेका छन् । पहिलाको भन्दा अहिले गाउँमा चुनाव भएपछि गाउँको विकास पनि देखिन थालेको छ, काम गर्न पनि सजिलो भएको छ, कैलाश गाउँपालिका १० का सूर्यबहादुर ब्लोनले भने ।"
मर्यादाक्रम विवादले विधेयक अलपत्र,"चैत्र २५ को प्रदेशसभा बैठकमा मर्यादाक्रम नतोकी हतारमा विधेयक ल्याइएको भन्दै सत्तापक्षका सांसदले प्रस्तावको विपक्षमा मतदान गर्न अनुरोध गरेका थिए । तर २९ गतको बैठकमा सभापतिले मर्यादाक्रम टुंंग्याउन पहल गर्न प्रदेशसभालाई रुलिङ गरेपछि ४ वटै विधेयक छलफलका लागि पठाउने प्रस्ताव पारित भएको थियो । सोही दिनको मन्त्रिपरिषद बैठकले पनि तत्काल मर्यादाक्रम टुंग्याउनका लागि संघीय सरकारलाई अनुरोध गर्ने निर्णयसमेत गरिसकेको छ । प्रदेश सरकारको निर्णयबारे वैशाख ११ को बैठकमा सभामुख सानुकुमार श्रेष्ठले सभालाई जानकारीसमेत गराएका छन् । प्रतिपक्षी नेपाली कांग्रेस लगायतका अन्य दलले भने मर्यादाक्रम र सेवा सुविधा अलग विषय भएकोले छलफल अघि बढाउन माग गर्दै आएका छन् । मर्यादाक्रमबारे सभामुखले रुलिङ गरेर प्रदेशसभालाई मिलाउनको लागि अनुरोध गरिसकेको छ, त्यसबारे विवाद गरेर विधेयक रोक्नु ठीक हैन बैठकमा राखेको धारणाबारे जानकारी दिँदै कांग्रेस सचेतक छिरिङ दोर्जे लामाले भने, प्रदेशसभाले दफावार छलफलका लागि भनेर समितिमा पठाएपछि रोक्नु विधिसम्मत भएन ।"
बजेटछलफल बिहीबार,"मंगलबारको बैठकमा सभामुख श्रेष्ठले ३ विधेयक प्रमाणीकरण भएको व्यहोराको पत्र पढेर सुनाएका थिए । यसअघि सभाबाट पारित स्थानीय तहका पदाधिकारी तथा सदस्यले पाउने सुविधाका सम्बन्धमा व्यवस्था गर्न बनेको विधेयक, गाउँनगरजिल्ला सभा सञ्चालन (कार्यविधि) सम्बन्धनमा व्यवस्था गर्न बनेको विधेयक र प्रदेशको सञ्चित कोषबाट केही रकम झिक्ने र खर्च गर्नेसम्बन्धी विधेयक (विनियोजन विधेयक) प्रदेश प्रमुखले प्रमाणीकरण गरेकी थिइन् ।"
जथाभावी पार्किङले सास्ती,"दुई नम्बर क्षेत्रमा न्युरोड, धर्मपथ, कान्तिपथ, दरबारमार्गलगायतका भित्री सहरी क्षेत्र त्रिपुरेश्वर, रत्नपार्क, भोटाहिटी, केशरमहल, लौनचौर, सोह्रखुट्टे, विष्णुमती लिंकरोड, टेकु हुँदै त्रिपुरेश्वरसम्म तोकिएको थियो । यसैगरी तीन नम्बर क्षेत्रमा बिजुलीबजार पुल पूर्व मनोहरा पुल, पेप्सिकोलासम्म, पुतलीसडक, बागबजार, डिल्लीबजार, मैतीदेवी, पुरानो बानेश्वर, गौशाला, चाबहिल, बौद्ध, कोटेश्वर, सुकेधारा, ज्ञानेश्वरलगायत, सो आसपासका क्षेत्र, टेकु पुल पश्चिम बल्खु, कलंकी, कालिमाटी, कुलेश्वर, कुमारी क्लब, सीतापाइला, माछापोखरी बालाजुसम्मका स्थानको सार्वजनिक बाटोलाई राखिएको थियो । तर, यिनै क्षेत्रका अधिकांश स्थानमा जथाभावी पार्किङ हुन्छ । सशुल्क पार्किङसहित ल्याएको उसको योजना कार्यान्वयन छैन । ०७००७१ सम्म टेन्डरमार्फत महानगरले पार्किङस्थल सञ्चालन गर्दै आएको थियो । प्राविधिक कारण यसबारे सर्वोच्चमा मुद्दा परेपछि टेन्डर खारेज गरेर नि:शुल्क पार्किङ व्यवस्था ल्याएको थियो । नि:शुल्क पार्किङले जथाभावी पार्किङ, दुर्घटना बढेको तथा सहरमा कुरूपता थपेको भन्दै सशुल्क व्यवस्था ल्याएका थिए । नियम बनाए पनि लागू गर्न नसकेकाको महानगरको राजस्व फाँटले जानकारी गराएको छ । सहप्रवक्ता नमराज ढकालले आगामी दिनमा लागू गर्ने गरी योजनाहरू बनाएको बताएका छन् ।"
यातायात व्यवसायीले टेरेनन्,"विभागले सार्वजानिक सवारीसाधनका चालक र सहचालकले परिचयपत्र प्रयोग गर्नुपर्ने, तोकिएको पोसाक लगाउनुपर्ने, यात्रुले तिर्नुपर्ने भाडादर टाँस गर्नुपर्ने र तोकिएको भाडादरभन्दा बढी लिन नपाउने व्यवस्था कडाइका साथ लागू गराउन निर्देशन दिएको थियो । यातायात व्यवसायी महासंघले पनि तोकिएको भाडादर प्रत्येक सवारीसाधनमा टाँस, परिचयपत्र लागू र तोकिएभन्दा बढी भाडा लिने व्यवसायीउपर स्वयं महासंघले नै कारबाही गर्ने बताउँदै आएको छ । अहिलेसम्म उपत्यकाका अधिकांश रुटमा चल्ने सवारीसाधनमा भाडादर नै टाँसिएको छैन । शासकीय तथा आर्थिक सुधारको तत्कालीन कार्ययोजना, २०६९ बमोजिम अनुगमन संंयन्त्रका संयोजक एवं प्रधानमन्त्री तथा मन्त्रिपरिषद् कार्यालयका सचिव लगायतका अधिकारी रहने व्यवस्था छ ।"
रोग स्विकार्दैनन् मानसिक बिरामी,"मानसिक रोग घरघरको समस्या भएको बन्दै गएकाले यसले आत्महत्याको दर संख्या बढिरहेको मनोचिकित्सक डा कमल गौतम बताउँछन् । उनले भने, झाडापखालाभन्दा पनि मानसिकजस्तो सामान्य रोगको उपचार नजानेर मान्छे मरिरहेका छन् । दिगो विकास लक्ष्यले सन् २०३० सम्ममा मानसिक रोगका कारण हुने आत्महत्या दर एक तिहाइले कम गर्ने उद्देश्य लिएको छ ।"
कीर्तिपुर प्लास्टिकमुक्त घोषित,प्लास्टिकका झोलाले वातावरण मात्र नभई मानव स्वास्थ्यमा समेत नकारात्मक असर पार्छ । कतिपय स्थानमा फोहोरलाई खुला स्थानमा जलाउँदा प्लास्टिकबाट निस्केको विषादीयुक्त धुवाँले मान्छेमा क्यान्सर गराउने स्वास्थ्यकर्मी बताउँछन् ।
सुनसरीसँग पुलिस स्तब्ध,म्याच अफ द म्यान सुनसरीका कप्तान विनय श्रेष्ठ भए । उनलाई बेलका नगरपालिकाका मेयर दुर्गाकुमार थापा र त्रियुगा नगरपालिकाका उपमेयर देवीकुमारी चौधरीले ७ हजार रुपैयाँ पुरस्कार पाए । बुधबार पहिलो सेमिफाइनलमा झापा ११ र थ्रीस्टार क्लबबी प्रतिस्पर्धा हुनेछ ।
केपीएलमा १० टोली खेल्ने,"म्यान अफ द म्याचले २ हजार ५ सय रुपैयाँ पुरस्कार पाउने छन् । करिब २० लाख लागतमा हुने प्रतियोगितालाई स्तरीय र व्यवस्थित बनाउन आफूहरूले सक्दो प्रयास गर्ने व्यवस्थापक जीवन शाहीले बताए । पहिलोपल्ट प्रतियोगिता गर्न पाउँदा हामी उत्साहित छौं, व्यवस्थापक शाहीले भने, प्रतियोगितालाई जतिसक्दो स्तरीय र व्यवस्थित बनाउन प्रयास गरिनेछ ।"
सभामुख कप भलिबल: आर्मी र पुलिस भिड्ने,"महिलातर्फ एपीएफले घरेलु टोली प्रदेश ५ लाई २५६, २५८, २५१३ को सेटमा हराउँदै उपाधिमाथि बलियो दाबदारी देखाएको छ । पुलिसले भने सशक्त मानिएको त्रिभुवन आर्मी क्लबको टोलीलाई २५२०, २५१७, २५१० को सोझो सेटले पराजित गरेको थियो । बुधबार तेस्रो स्थान र फाइनल खेल हुनेछ ।"
पोखरा स्पोर्ट्स अवार्डको मनोनयन,अवार्डबारे जानकारी दिन आयोजित पत्रकार सम्मेलनमा मञ्चका अध्यक्ष केशव पाठकले यस वर्षदेखि खेलकुद पर्यटन पत्रकारिता पुरस्कार एक पत्रकारलाई प्रदान गरिने बताए ।
पुलिस क्लब सेमिफाइनलमा,"सुनसरी (कास) नेपाल पुलिस क्लबले तेस्रो इटहरी राष्ट्रिय टी२० क्रिकेटमा मंगलबार विराटनगरको होराइजन क्रिकेट क्लबलाई ४ रनले पराजित गर्दै सेमिफाइनल पक्का गरेको छ । इटहरीस्थित नेपाल डीभीएम स्कुलको मैदानमा टस हारेर ब्याटिङ गरेको पुलिसले २० ओभरमा ९ विकेट गुमाएर १ सय ३६ रन बनायो । सिद्धान्त लोहनीले नटआउट ४९, प्रेम तामाङले २९, योगेन्द्र कार्कीले १५ र कुशल भुर्तेलले १४ रन बनाए । विराटनगरका राज थापा र मनोज तामाङले ११ विकेट लिए । जवाफमा १ सय ३७ रनको लक्ष्य पछयाएको विराटनगर २० ओभरमा ९ विकेट गुमाएर १ सय ३२ रनमात्र बनाउन सक्यो । होराइजनका रवि रोयले ५३, पुष्प थापाले १६ र मिनस थापाले १३, लव कामतले ११ रन बनाए । पुलिसका मञ्जित श्रेष्ठले ४ विकेट लिए । बुधबार आयोजक सेभेन स्टार क्लब इटहरी र त्रिभुवन आर्मीबीच प्रतिस्पर्धा हुनेछ ।"
नेयमर विश्वकप टोलीमा,"गत साता ब्राजिलले घुँडाको चोटका कारण राइट ब्याक ड्यानी अल्भेसलाई गुमाएको थियो । टिटेको २३ सदस्यीय टोलीमा त्यस्तै क्षमता भएका म्यानचेस्टर सिटीका डानिलो र फाग्नर राखिएको छ । फाग्नरसँगै टिटेले २०१५ मा कोरिन्थियन्सलाई नेसनल च्याम्पियन्पसिपको उपाधि दिलाएका थिए । फाग्नर पनि अहिले चोटग्रस्त छन्, तर उनी विश्वकप अघि फिट भइसक्ने बताइएको छ ।"
जर्मनीमा गोट्जे परेनन्,जर्मन फुटबल संघले व्यवस्थापक लोसँगको सम्झौता २०२२ सम्म नवीकरण गरेको छ ।
नेपाललाई कबड्डीमा कांस्य,"मेनुकाकुमारी राजवंशीको कप्तानीमा रहेको टोलीमा हरिना थापा, सवित्रा बस्नेत, मानमति विष्ट, कल्पना थापा, केली गुरुङ, अञ्जु कुलुङ राई, सञ्जना तामाङ, भुवनेश्वरी जोशी, कमला थापा, नितु गुरुङ र फुर्वा लोप्चन रहेका थिए । दक्षिण एसियाली मुलुक बाहिर गएर नेपाली महिला कबड्डी टोलीले पहिलोपल्ट प्रतिस्पर्धा गरेको अखिल नेपाल कबड्डी संघले जनाएको छ ।"
अन्तर्राष्ट्रिय तेक्वान्दो हुने,शुक्रबार सुरु हुने प्रतियोगितामा १३ राष्ट्रबाट ३ सय ८३ पुरुष तथा २ सय ५० महिला खेलाडीको सहभागिता रहने आयोजक समितिका सचिव कुमार लामा घिसिङले मंगलबार पत्रकार सम्मेलनमा बताए । ग्यागोरीमा ४६ र पुम्सेमा ३८ स्पर्धामा प्रतिस्पर्धा हुनेछ । पहिलो संस्करणमा प्रदर्शनी खेलका रुपमा राखिएको पारा विधालाई यसपालि प्रतिस्पर्धामा समावेश गरिने जनाइएको छ । तीनदिने प्रतियोगिता त्रिपुरेश्वरस्थित राखेप कभर्डहलमा हुनेछ ।

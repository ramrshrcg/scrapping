शीर्षक,विवरण
संगठित सुन तस्करी: पर्दापछाडि कोको ?,राजधानीमा पक्राउ गरी हवाई मार्ग हुँदै विराटनगर ल्याइएका उनलाई कार्यालय समय सकिन लाग्दा कडा सुरक्षाका साथ अदालतमा उपस्थित गराइएको थियो । आदेश सुन्न भेला भएका अभियुक्तका आफन्तलगायतको बाक्लो उपस्थिति रहेको अदालत परिसरमा मृतक सनम शाक्यका आफन्तले गोरेलाई कडा कारबाही माग गर्दै नारा लगाएका थिए । त्यसपछि अदालतमा थप सुरक्षाकर्मी ल्याइएको थियो । विराटनगर विमानस्थलबाट जिल्ला प्रहरी कार्यालय पुर्याएर राखिएका उनलाई अदालत ल्याउँदा र फर्काउँदा कडा सुरक्षा दिइएको थियो । गोरे पक्राउ परेपछि अब ३२ जना अझै फरारको सूचीमा छन् ।
भारतको निर्णय: फिल्ड अफिस बन्द,"सन् २०१३ मा पुन: एक पटक परराष्ट्र मन्त्रालयले कार्यालय बन्द गराउन औपचारिक आग्रह गरेको थियो । तर, भारतले त्यसको पनि कुनै जवाफ नदिएको नेपालस्थित परराष्ट्र मन्त्रालयका एक उच्च अधिकारीले बताए । उल्टो भारतीय पक्षले स्थानीय नेपाली व्यवसायीले कार्यालय राखिराख्न अनुरोध गरेको हवाला दिँदै साइट अफिस बन्द नगर्ने अनौपचारिक जानकारी गराएको परराष्ट्रका अधिकारी बताउँछन् । कार्यालय बन्द गर्न गरेको औपचारिक अनुरोधलाई समेत अटेर गरेकोमा नेपालभित्र भारतको आलोचना भइरहेको थियो । र, देशभित्र कार्यालय बन्द गराउन दबाब बढदै गएपछि पछिल्ला भारत भ्रमणमा नेपालका प्रधानमन्त्रीले यस विषयलाई उठाउँदै आएका थिए । उक्त कार्यालयले जनसम्पर्क विस्तार, सूचना आदानप्रदानलगायत काम र तराईमधेसको राजनीतिमा प्रभाव कायम राख्न खोजेको भन्दै आलोचना भएको थियो ।"
साल्ट ट्रेडिङमा सवा ३ अर्ब घोटाला,"कर्पाेरेसनले गोदाम घरको अवलेखन ४४ वर्षपछि गर्न थालेको देखिने प्रतिवेदनमा उल्लेख छ । यसमा वाणिज्य तथा आपूर्ति मन्त्रालयले भवन संरचनाहरूको तत्कालको मूल्य यकिन गर्नुपर्ने, भवन संरचनाहरूको वर्तमान मूल्य कायम गर्नुपर्ने, अवलेखन गर्नुपर्ने गोदाम घरहरूको मात्रै औचित्य पुष्टि हुने गरी अवलेखन प्रक्रिया अगाडि बढाउनुपर्ने प्रतिवेदनले सुझाएको छ ।"
राष्ट्रकविलाई दिल्ली लगिँदै,"आन्तरिक रक्तस्रावका कारण पत्ता नलागेपछि विदेश लैजान परिवारलाई सुझाएको डा विवेक शर्माले बताए । १२ दिनअघि अस्पताल भर्ना हुँदाभन्दा उहाँको स्वास्थ्यमा क्रमिक सुधार भएको छ, उनले भने, रक्तस्राव घटे पनि कारण पत्ता लगाउन हाम्रो प्रविधि पर्याप्त नभएकाले विदेश लैजान सुझाएका छौं । उनले इन्डोस्कोपी, कोलोनोस्कोपी, सीटीस्क्यान, सीटीएनजीओग्राफी गर्दा कुनै जटिल समस्या नदेखिएको बताए । सानो आन्द्रामा समस्या भएकाले रक्तस्राव भएको हो कि भन्ने लागेकाले इन्टेटेरोस्कोपी गर्नुपर्ने उनको सुझाव छ । राष्ट्रकविकी बुहारी विजेता घिमिरेका अनुसार ०७४ माघ २४ बाट सामान्य बिरामी परेका घिमिरेलाई सुरुमा फोक्सोको समस्या देखिएको थियो । त्यसको उपचार गर्दागर्दै खुट्टा पनि सुन्निन थालेपछि ग्रान्डी लगिएको हो ।"
"ढुंगा, गिट्टीमा अधिकार कसको ?","प्रदेश ३ का उद्योग सचिव शिवकुमार वाग्लेले ढुंगा, गिट्टी, बालुवाको उत्खनन कसरी व्यवस्थित गर्न सकिन्छ भन्ने सन्दर्भमा प्रदेश सरकारका तर्फबाट कार्यविधि बनाउने गृहकार्य भइरहेको बताए । उनले खानी ऐन, विगतको अभ्यास, विभिन्न समयमा सरकारबाट भएका पत्राचार र स्थानीय तह शासन सञ्चालन ऐनलाई टेकेरै कार्यविधि बनाउन लागिएको बताए । स्थानीय तह शासन ऐनको दफा ६४(१) को (च) मा ढुंगा, गिट्टी, स्लेट, बालुवा, चुनढुंगा, खरीढुंगा, अभ्रख र दहत्तरबहत्तरमा प्राकृतिक स्रोत करको दर र प्रक्रिया प्रदेशले निर्धारण गर्ने र गाउँपालिका वा नगरपालिकाले संकलन गर्ने उल्लेख छ । प्रदेश सरकारले ऐनको सोही दफालाई टेकेर प्रक्रिया तय गर्न लागेको जनाएको छ ।"
१० तोला सुन विद्यासागरलाई,"यसपालिदेखि विक्रेता तथा स्टेसनरी सञ्चालकहरूले समेत ग्राहक बनाएबापत १ किलो चाँदी, एलईडी टीभी, ल्यापटपका साथै विदेश यात्रा र बम्परमा कार उपहार राखिएको जानकारी कान्तिपुर मिडिया ग्रुपका एजीएम सुनील वशिष्ठले दिए ।"
२ डीएफओ तानिए,"रामेछापका डीएफओ ठाकुरले आवादीको खयर निकासी अनुमति दिने प्रयोजनका लागि १३ लाख रुपैयाँ इटहरीस्थित आफ्नो बैंक खातामा जम्मा गर्न लगाएका थिए । रकम लिएर पनि निकासी नदिएपछि उनलाई स्थानीयले वन कार्यालयमै थुनेका थिए । त्यो विषय बाहिरिएपछि मन्त्रालयले उनलाई हटाएको हो । मन्त्रालयका सचिव डा विश्वनाथ ओलीले अनियमितता मा संलग्न कर्मचारीमाथि कारबाही सुरु गरिएको बताए । वर्षौदेखिको समस्या समाधान गर्न अलिकति समय लाग्छ, ओलीले भने, अब यत्तिकै हेरेर बस्दैनौं ।"
जनप्रतिनिधि उत्तरदायी हुनैपर्छ,राष्ट्रिय सूचना आयोगका प्रमुख आयुक्त कृष्णहरि बास्कोटाले नेपालले सूचनाको हकमा धेरै ठूलो फडको मारिसकेको बताए । नेपाल धेरै पहिले नै ओपीजीको सदस्य बन्न सक्ने हैसियत राखेको भए पनि अझै नबन्नुमा सरकारले यसको लेखाजोखा गरिरहेको हुन सक्ने बताए ।
६१३ पत्रकारको दुर्घटना बिमा,"काठमाडौं (कास) नेपाल पत्रकार महासंघले सरकारसँगको सहकार्यमा ६ सय १३ जना सञ्चारकर्मीको दुर्घटना बिमा गराएको छ । उक्त संख्या चालु आवको पहिलो चरणमा गरिएको बिमित पत्रकारको हो । महासंघले दोस्रो चरणमा बिमाका लागि आहवान गरिसकेको छ । सूचना विभागमा मंगलबार आयोजित कार्यक्रममा विभागका महानिर्देशक बालकृष्ण घिमिरे र महासंघ कोषाध्यक्ष राजेश मिश्रले एनएलजी बिमा कम्पनीका प्रतिनिधिलाई बिमित हुने पत्रकारका लागि आवश्यक रकमको चेक संयुक्त रूपमा हस्तान्तरण गरेका थिए । पत्रकार महासंघ, सूचना विभाग र एनएलजीबीच २०७४ चैत २ गते भएको सम्झौताबमोजिम प्रतिव्यक्ति बिमा शुल्क ३ सय १० रुपैयाँ ७५ पैसा तोकिएको छ । त्यसमा ७५ प्रतिशत सरकारले र २५ प्रतिशत पत्रकार स्वयंले वा उनी कार्यरत सञ्चार संस्थाले बेहोर्नुपर्ने प्रावधान छ । ६ सय १३ जनाका लागि १ लाख ९० हजार ४ सय ८९ रुपैयाँ ७५ पैसाको चेक बिमा कम्पनीलाई हस्तान्तरण गरिएको हो । महासंघका अनुसार आर्थिक वर्ष दोस्रो चरणको पत्रकार दुर्घटना बिमाका लागि पत्रकारको विवरण संकलन गरी जेठ मसान्तसम्म प्राप्त भएकालाई प्रक्रियामा अघि बढाइनेछ । दुर्घटना बिमाको सुविधामा सहभागी हुन सूचना विभागको पत्रकार परिचयपत्र तथा नेपाल पत्रकार महासंघको सिफारिस अनिवार्य गरिएको छ ।"
कान्तिपुर हिसान शैक्षिक मेला बिहीबारदेखि,"मेलामा त्रिभुवन, पोखरा, पूर्वाञ्चल, मध्यपश्चिमाञ्चल र सुदूरपश्चिमाञ्चल विश्वविद्यालय तथा प्राविधिक शिक्षा तथा व्यावसायिक तालिम परिषद् (सीटीईभीटी) लगायतको सहभागिता रहने जनाइएको छ । शैक्षिक मेला विद्यार्थीलाई नेपालका शिक्षालयमा आकर्षित गर्न, तिनका भौतिक पूर्वाधार, सञ्चालन गरेका शैक्षिक कार्यक्रमहरू, शिक्षण जनशक्ति, विद्यार्थीलाई सही विषय छनोटका निम्ति मनोपरामर्श केन्द्रित हुनेछ । मेला विद्यार्थी, अभिभावक तथा शिक्षासँग सरोकार राख्ने २ लाखभन्दा बढीले अवलोकन गर्नेगराउने लक्ष्य राखिएको आयोजकले जनाएका छन् । मेलामा शिक्षाविज्ञहरूको सहभागितामा संघीयतामा शिक्षा विषयक बहस पनि चलाइने छ । विभिन्न शैक्षिक संस्थाले आफ्ना कार्यक्रम प्रस्तुति गर्नेछन् भने विविध शैक्षिक जानकारीमूलक तथा विषयगत सेमिनारहरू पनि आयोजना गरिने छन् ।"
चुक्कालाई जुट्यो सहयोग,"उनका अनुसार धनकुटाका नारायणसिंह थापाले २० हजार, शर्मिला थिङले १९ हजार ५ सय, बिमा संस्थानबाट १६ हजार ५०, भक्तपुरका ज्ञानु नेपालले १० हजार, काठमाडौं विशालनगरका दीपेश खत्रीबाट १० हजार, भोटाहिटीका नवीन खनियाँले १० हजार सहयोग गरेका छन् । त्यस्तै मूलपानीका निरञ्जन फुयाँलले ५ हजार, ललितपुरका गोपालबहादुर खडकाले ५ हजार, काठमाडौंका सुकराम महर्जनले २ हजार र थापाथली सुकुम्बासी बस्तीका दलमर्दन कामीले १५ सय नगद, खाना र कपडा सहयोग गरेका हुन् । यो सहयोगले भिटामिन खान पनि पुग्छ जस्तो छ, चुक्काले खुसी हँुदै भनिन्, डाक्टरले खानु भनेका छन् ।"
नीति तथा कार्यक्रम बचाउ गर्न ओलीको निर्देशन,"बैठकले नयाँ विधान बनाउने प्रयोजनका लागि भीम रावलको संयोजकत्वमा समिति गठन गरेको छ । सांसद खगराज अधिकारीका अनुसार समितिलाई १५ दिनभित्र दलको विधान तयार गरिसक्न निर्देशन दिइएको छ । रावल संयोजकत्वको कार्यदलमा देव गुरुङ, खगराज अधिकारी, कृष्णभक्त पोखरेल, रामनारायण बिडारी र रेखा शर्मा सदस्य छन् ।"
नीति तथा कार्यक्रम: घोषणापत्रको पुलिन्दा मात्रै,कांग्रेसले सरकारद्वारा प्रस्तुत नीति तथा कार्यक्रममा प्रतिनिधिसभा सभामुख र राष्ट्रिय सभा अध्यक्षलाई सम्मानसूचक सम्बोधन नगरेकामा ध्यानाकर्षण भएको जनाएको छ । राष्ट्रपति विद्यादेवी भण्डारीले प्रस्तुत गरेको नीति तथा कार्यक्रममा सम्माननीय सभामुख र सम्माननीय अध्यक्ष उल्लेख नगरी प्रतिनिधिसभाका सभामुख र राष्ट्रिय सभाका अध्यक्ष भन्ने वाक्यांश उल्लेख गरिएको थियो ।
नीति तथा कार्यक्रम: ८ संशोधन दर्ता,राष्ट्रिय सभामा दुईवटा संशोधन परेका छन् । त्यसमा राजपाका वृषेशचन्द्र लालले बाढी नियन्त्रणको परिणाममुखी रणनीति तयार गरी पीडितको पुनर्वासका लागि बाढी पुनर्निर्माण तथा पुन:स्थापना आयोजनाको प्रभावकारी कार्यान्वयनको व्यवस्था मिलाइने बुँदा थप गर्नुपर्ने संशोधन हालेका छन् । कांग्रेसका ११ जनाले प्रतिनिधिसभाका सभामुख र राष्ट्रिय सभाका अध्यक्षलाई अपमान गरिएकामा सम्मानजनक पदावली प्रयोग गरिनुपर्ने भन्दै संशोधन दर्ता गरेका हुन् । प्रतिनिधिसभामा बुधबारदेखि नीति तथा कार्यक्रममाथि छलफल सुरु हुने संसद् सचिवालयले जनाएको छ ।
हुलाकी सडकमा सीमा विवाद,"हजारौंको सरोकार गाँसिएको यो विषयमा अन्योल रहनुभएन । जिम्मेवार निकायले ठोस निर्णय गरेर हाम्रा माग सम्बोधन गरोस्, समिति संयोजक श्याम विष्टले भने । समितिले ११ मिटर मात्रै सीमा कायम गर्न माग गरेको छ ।"
विकास योजना ठप्प,"बाटोघाटो फराकिलो पार्नुपर्नेछ, घरहरू भत्काउनुपर्ने हुन्छ, उनले भने, यस्तो अवस्थामा सबै मिलेर काम गर्दा वाधा छिचोल्न सजिलो हुन्छ । विवाद आउँदा अध्यक्षले मिलाइदिनुपर्ने, बाँकी सबै आफूखुसी गर्न खोज्दा समस्या पर्छ भनेर मिलाउन भनेको हुँ । उनले जुन ठाउँमा काम हुँदै छ, त्यहाँको उपभोक्ता नराखेको, एकलौटी उपभोक्ता समिति बनाउँदा विवाद आएर काम रोकिएको जस्ता समस्या देखिएको बताए । सबैको सहभागिता हुँदा पारदर्शिता पनि हुन्छ, उनले भने, सबैको अपनत्व भएको काम राम्रो हुन्छ । मैलै शून्य भ्रष्टाचारलाई प्राथमिकता दिएको छु । त्यसका लागि पनि सबैको सहभागिता हुनुपर्छ । उनले वडाध्यक्षसँग वार्ता गरेर छिट्टै समाधान निकाल्ने बताए ।"
जमिन सम्याउने बहानामा दोहन,"गैरेले स्कुललाई बाधा पर्ने गरी ५ मिटरभन्दा गहिरो खनेर ढुंगा, गिट्टी झिकिरहेको स्थानीयको गुनासो छ । नगरपालिकाकी उपप्रमुख शारदा खनालका छोरा निरोजले कोत्रेमा एग्रिगेट कम्पनी चलाएका छन् । गैरेले झिक्ने ढुंगा, गिट्टी उक्त कम्पनीले प्रतिट्रिपर ६ सय रुपैयाँमा खरिद गर्दै आएको स्रोतले जनाएको छ ।"
मनिपालमा फेरि आन्दोलन,"माओवादीको अखिल नेपाल स्वास्थ्य श्रमिक संघ, एमाले निकटको नेपाल स्वास्थ्यकर्मी तथा कर्मचारी युनियन र कांग्रेस निकटको मनिपाल स्वतन्त्र कर्मचारी युनियनले अस्पताल प्रशासनबाट पीडित भएको भन्दै आकस्मिकबाहेक सेवा ठप्प पार्ने निर्णय गरेका हुन् । मनिपालमा ननटिचिङ नेपाली स्टाफ साढे ६ सय छन् । सेवाबाट हटाइएकालाई पुनर्बहाली नगरेसम्म आन्दोलन जारी रहने तीनवटै कर्मचारी युनियनले मंगलबार विज्ञप्तिमार्फत जनाएका छन् ।"
सबै सिन्डिकेट अन्त्य गर्छौं,गोरे पक्राउ ठूलो उपलब्धियसैबीच पत्रकारहरूसँग कुराकानी गर्दै नेकपाका हाइकमान्ड सदस्यसमेत रहेका गृहमन्त्री थापाले तीन तहको निर्वाचन परिणामले विकास र समृद्धिको पक्षमा जनादेश दिएको बताए । ठूला कम्युनिस्ट पार्टीबीच एकता हुनुलाई असाधारण परिघटनाका रूपमा टिप्पणी गरे । यसले नेपालमा राजनीतिक स्थिरता सुनिश्चित गर्नुका साथै समाजवाद स्थापनाका निम्ति सबल र सही नेतृत्व स्थापित गरेको उनको भनाइ थियो । सुन तस्करीका मुख्य अभियुक्त चूडामणि उप्रेती गोरे पक्राउ पर्नुलाई गृहमन्त्रीले ठूलो उपलब्धि भएको बताए । यसले सुन तस्करी निमिट्यान्न पार्न मद्दत पुग्ने उनको भनाइ छ ।
दुई आरोहीको मृत्यु,विराटनगर (कास) सगरमाथा आधार शिविरमा दुई आरोहीको मृत्यु भएको छ । सोलुखुम्बुको खुम्बु पासाङल्हामु नगरपालिका ५ मा रहेको ३ नम्बर आधार शिविर पुगेपछि लेक लाग्दा मेसिडोनियाली नागरिक जिजौरुगी पेटकोभको मृत्यु भएको प्रहरीले जनाएको छ । यसैगरी सोही शिविरबाट फर्कने क्रममा चिप्लिँदा जापानी आरोही नोबुकाजु कुरिकीको मृत्यु भएको हो । प्रहरीका अनुसार दुवैको शव काठमाडौं पठाइएको छ ।
परिणाममुखी कार्यान्वयनको खाँचो,"अर्थतन्त्रका संरचनात्मक परिवर्तन, वित्तीय अनुशासनमा कडाइ, विदेशी लगानी र दातृ निकायको सहयोग प्राथमिकताका क्षेत्रमा परिचालन, राजस्व चुहावट र सम्पत्ति शुद्धीकरणमा कठोर कदम चाल्ने कार्यक्रम भने यसमा समावेश छ । तर यी संरचनात्मक परिवर्तनले मात्रै सबै लक्ष्य पूरा भइहाल्छ भनेर विश्वस्त हुने आधार देखिँदैन । विकासमा पछाडि परेका प्रदेश २, ७ र कर्णालीका लागि लक्षित कार्यक्रमको अपेक्षा गरिएको थियो । तर तिनलाई प्रत्यक्ष रूपमा नीति तथा कार्यक्रमले समेट्न सकेको छैन । नीति तथा कार्यक्रम भनेको सरकारले विकासका लागि लिएका योजनाको मोटामोटी खाका मात्रै हो । मूर्त रूपमा विकासका धेरै कार्यक्रम यही जेठ १५ गते आउने संघीय र त्यसपछिका प्रदेश तथा स्थानीय तहका बजेटले समेट्ने अपेक्षा छ । सर्वसाधारणको बढ्दो आवश्यकतालाई सम्बोधन गर्न सकिएन भने बलियो सरकारबाट पनि निराशा नै हात लाग्नेछ । यसतर्फ नीतिकारहरूले समयमै ध्यान पुर्याउनुपर्छ ।"
कम्युनिस्ट पार्टीको नयाँ प्रयोग,"यो लेखको शीर्षकदेखि नै मैले उठाउन खोजेको मुख्य कुरो नेपालको लोकतान्त्रिक अभ्यासमा देखिन खोजेको पाराडाइम सिफ्ट हो । अर्थात् कांग्रेसको ठाउँमा अब कम्युनिस्टले लोकतन्त्रको नेतृत्व र संरक्षकत्व गर्नुपर्ने जिम्मेवारी पाएको छ भन्न खोजेको हो । नेपाली कांग्रेसको हालको यथार्थ जे भए पनि इतिहास र समसामयिक विश्वमा नेपालको लोकतान्त्रिक पार्टी हो भनेर चिनिने सुविधा यसले पाउँदै आयो । तर अहिले यो अवस्था परिवर्तनको संघारमा पुगेको छ । कांग्रेसका अगाडि पनि गम्भीर चुनौती छन् । लोकतन्त्रको झण्डा देखाउँदैमा यसको बर्चस्व जोगिंँदैन । बहुमतको बलियो जनसमर्थन लिएर लोकतन्त्रको विश्वसम्मत मान्यताभित्रै कांग्रेसलाई उछिनेर धेरै अगाडि छ, नवगठित कम्युनिस्ट पार्टी । बहुसंख्यक जनताको चुनावी मत र संसदमा निर्वाचित प्रतिनिधिहरूको बहुमत अहिले ऊसँंग छ । तथापि हिजोसम्म एमाले, माओवादी र अहिले पुनर्गठित पार्टी पनि कम्युनिस्ट नै हो । यो लेवल न उनीहरूले छाड्न चाहे, न हामीले झिक्न सक्छौं । हो यो पनि भन्न सकिन्छ, एक दलीय कम्युनिस्टतन्त्रमा उनीहरू जान खोजेका होइनन् । यसमा अहिल्यै धेरै शंका नगरौं । तर कम्युनिस्ट पार्टीको एकल नेतृत्वले दिने शासनको स्वरुप र चरित्र कस्तो हुन्छ भन्ने उदाहरण त विश्वले देखिसकेको छ । यो आशंका दूर गर्दै लोकतन्त्रमा कम्युनिस्ट पार्टीको नयाँ इतिहास बनाउने अवसर अहिले नेपाललाई प्राप्त भएको छ ।"
सपना सपनामै सीमित नहोस्,"सोमबार सरकारले प्रस्तुत गरेको वार्षिक नीति तथा कार्यक्रम सामान्य, सतही र नियमित क्रियाकलापको अर्को दस्तावेज भएको भनी विश्लेषकहरूको टिप्पणी जताततैबाट आउन थालेका छन् । आगामी ५ वर्षमा प्रतिव्यक्ति आय अहिलेको अवस्थामा डबल पुर्याउने कुरा नै त्रुटिपूर्ण रहेको छ । नेपालको प्रतिव्यक्ति आय अहिलेको १ हजार डलरलाई वृद्धि गरेर ५ वर्ष भित्रमा २ हजार डलर पुर्याउने नीतिले हाम्रो देशको विकासलाई प्रतिविम्बित गर्दैन र ? देशमा विकासका पूर्वाधार कति तयारी गर्ने ? रोजगारीको अवस्था के र कस्तो हुने ? शिक्षा विकास र दक्ष जनशक्तिको उत्पादन कसरी गर्ने ? उद्योग व्यवसाय र लगानीको अवस्था के हुने ? कृषि तथा पर्यटन र घरेलु उद्योगहरूको प्रबद्र्धनका लागि के कस्ता नीति अवलम्बन गर्ने जस्ता कुराले प्रतिव्यक्ति आयलाई निर्धारण गर्छ । माथि उल्लिखित कुराको सुधारमा ध्यान नदिएर प्रक्षेपण गरिने तथ्याङ्क केवल मिथ्याङ्क हुनसक्छ । जसरी विगतका सरकारले जनताको आँखामा छारो हाल्दै आएको थियो, त्यसरी नै बहुमत प्राप्त सरकारले गर्न खोजेको हो कि भन्ने आभाष हुँदैछ । सरकारले ल्याएका कार्यक्रमहरूमध्ये एउटा विषयमा त यति समस्या छ भने अरू विषयबारे बोल्नुपर्ने पक्कै छैन । देशमा बढ्दै गइरहेको गरिबी र बेरोजगारीका लागि ठोस नीतिगत व्यवस्था जरुरी भइसकेको छ । गोविन्द रिमालगैंडाकोट५, नवलपरासी"
महासेठलाई नै फाजिलमा !,"नेपाली बृहत् शब्दकोश अनुसार फाजिलको अर्थ हुन्छ : आवश्यकताभन्दा धेरै, चाहिनेभन्दा बेसी, अतिरिक्त । सन्दर्भ यातायात विभागका पूर्व महानिर्देशक रूपनारायण भट्टराईको हो । जसले २ दशकदेखि विद्यमान यातायातको कार्टेल तोड्न अभूतपूर्व अडान लिए र गृहमन्त्री रामबहादुर थापाको शतप्रतिशत सहयोग र समर्थनमा उनी यसलाई तोडेरै छाड्न सफल पनि भए । यातायात तथा भूमिसुधार व्यवस्थामन्त्री रघुवीर महासेठ कार्टेललाई येनकेन प्रकारान्तरले भए पनि जोगाइराख्न चाहन्थे । तर यी दुई हस्ती र प्रधानमन्त्रीको दबाबमा मौन रहन बाध्य भएका रहेछन् भन्ने तथ्यको खुलासा भट्टराईलाई विभागबाट तानेर फाजिलमा राखेबाट सिद्ध भएको छ । देशमा कर्मचारी नपुगेर हाहाकार भइरहेको र यस्ता साहसी निर्णय र वज्रसमान अडान लिने राष्ट्रभक्त कर्मचारीको खडेरी परिरहेको विषम परिस्थितिमा पनि आवश्यकताभन्दा धेरै कर्मचारी भएकाले उनलाई मन्त्रालय तानेर फाजिलमा राख्ने काम मन्त्री महासेठले नै गरेका भए त यो उनको व्यवहार पूर्णत: पूर्वाग्रही, मनोमानीपूर्ण, बद्नियतपूर्ण, कर्मचारीको मनोबल गिराउने भावनाबाट प्रेरित देखिन्छ । तसर्थ तत्काल प्रधानमन्त्रीज्यूको हस्तक्षेप जरुरी छ । महासेठको महासामन्ती सोच र व्यवहारलाई मध्यनजर गर्दै उनले आफ्नो सुखी नेपाली समृद्ध नेपाल बनाउने सपना साकार पार्न तत्काल उनलाई बर्खास्त गरी निष्पक्ष, कर्मनिष्ठ तथा जुझारु मन्त्री नियुक्त गर्नुपर्छ । साथै उक्त विभागमा भट्टराईलाई नै पुन: हाजिर गराई वा कृषि, स्वास्थ्य आदि क्षेत्रको कार्टेल तोड्ने कार्यमा क्रियाशील गराउनुपर्छ । डा धनपति कोइरालाकावासोती, नवलपुर"
केका लागि सांसदलाई बजेट ?,"सांसदलाई बजेट दिँदा त्यसको दुरुपयोग भयो भनेर चौतर्फी विरोध हुँदा पनि सरकारले फेरि सांसदलाइ निर्वाचन क्षेत्र विकासका लागि भनेर बजेट छुटाउन लागेको छ भन्ने समाचार सनिँदैछ । यो कार्य तत्काल बन्द गर्नुपर्छ । सांसदले कार्यकर्ता पोस्न राज्यबाट पैसा लिन खोज्दैछन्, बेलैमा खबरदार गरौं । देशको आम्दानी कसरी बढाउने, विदेशी लगानी कसरी भित्र्याउने भन्ने सोच कोही सांसदमा देखिएन । जसरी भए पनि आफैलाई मोजमस्ती गर्न पाए हुने । एउटा बजेट भाषण गर्दा विदेशीले कति सहयोग देला भनेर मुख ताक्नुपर्ने अवस्था छ । यस्तो कमजोर बेलामा सांसद भने कसरी कुम्लाउन पाइन्छ भनेर दाउ हेरिरहेका छन् । गलत कार्य जसले गरे पनि सबैतिरबाट विरोध आउनुपर्छ । प्रतिपक्ष कांग्रेस पनि यो मामलामा बोलेको छैन । सायद बजेट उसको भागमा पनि आउने भएर चुप लागेको हो कि थाहा छैन । उनीहरूको जिम्मवारी केही छैन, राष्ट्रप्रति ? हिजो प्रदेश थिएन, सबै काम सांसदले नै गर्नुपथ्र्यो, त्यतिबेला बजेट छुट्याउनु ठिकै थियो । अब त देश प्रदेशमा विभाजित भइसक्यो । सबै काम प्रदेश प्रमुखहरूले गर्छन्, सांसदलाई चाहिँ बजेट किन छुट्याउनुपर्यो ? सांसदको काम भनेको देशमा विकासका योजनाहरू बनाउने, देशलाई कसरी समृद्धितिर लान सकिन्छ, त्यता ध्यान दिने हो । सरकारलाई बजेट छुट्याउ भनेर दबाब दिनु ठिक होइन । पुरुषोत्तम घिमिरेजोरपाटी, काठमाडौं"
उत्कृष्ट प्रदर्शन,"१७ वर्षीय नेपाली क्रिकेटर सन्दिप लामिछानेले चालु आईपीएल क्रिकेटको ३ खेलमा लगातार एकपछि अर्को गर्दै उत्कृष्ट प्रदर्शन गरेर सनसनी मच्चाए । सन्दिपले आफ्नो जन्मथलो नेपालको नाम विश्वसामु चिनाउनुका साथै आफूलाई एक परिपक्व बलरको रूपमा समेत प्रमाणित गरेर देखाए । भविष्यमा सम्भावनाको एक चम्किलो तारा बन्नसक्ने सम्पूर्ण नेपालीलाई आशा जगाए । सुरुमा नयाँनयाँ खेलाडीलाई सहजै विश्वासमा लिन नसकेको दिल्लीले अन्तिम ३ खेलमा भने सन्दिपको खेल्ने कलालाई देखेर पक्कै अगाडिको खेलमा नखेलाउनुको पीडा महसुस गरेको हुनुपर्छ । सामाजिक सञ्जाल र मिडियातिर समाचार हेर्दाबुझ्दा नेपालमा क्रिकेटप्रति युवाहरूको क्रेज दिनानुदिन बढ्दै गएको छ । अवश्य पनि यस्तो परिस्थितिमा देशमा एउटा भए पनि अन्तर्राष्ट्रिय स्तरको क्रिकेट मैदानको खोजी भइरहेको छ । पक्कै क्रिकेटको विकासनिम्ति एउटा मैदान नबन्नु लामो समयसम्म शासन गर्नेहरूका लागि लज्जा हुनुपर्छ । तसर्थ जनभावनालाई मध्यनजर गर्दै सरकारले एउटा अन्तर्राष्ट्रिय स्तरको क्रिकेट मैदान बनाओस् । सन्तोष सिम्खडाभीमसेन गाउँपालिका२, गोर्खा"
तेलमा झेल,"नेपाल आयल निगमले विगत ३ महिनामा पेट्रोलियम पदार्थको मूल्य ५ पटक वृद्धि गर्दै १०३ बाट ११० रुपैयाँ बनाएको छ । अन्तर्राष्ट्रिय बजार मूल्य अनुरुप निगमको घाटा कम गर्न मूल्यवृद्धि उपयुक्त कदम होला । तर सरकारको मूल्यवृद्धि र पेट्रोल पम्प व्यवसायीको ठगीको मारमा उपभोक्ता परेका छन् । ५०० रुपैयाँमा ४५ र १००० रुपैयाँमा ९ लिटर तेल हालिन्छ । यसमा क्रमश: ५ र १० रुपैयाँ फाइदा व्यवसायीले उठाएका छन् । यो सरासर ठगी हो । सरकारले तोकेको मूल्यमा १ प्रतिशत खुल्लमखुल्ला कमिसन व्यवसायीले उठाइरहेका छन् । आफूले तिरेको मूल्य बराबरको तेल पाउनु उपभोक्ताको अधिकार हो । अत: हामी सबै चनाखो भएर जति तेल हालिन्छ, त्यतिको हिसाब गरेर मात्र पैसा तिर्ने गरौं । सुशील शर्माशान्तिनगर, काठमाडौं"
कित्ताकाट नहुँदाको पीडा,"आफ्नै जग्गाजमिन हुँदा पनि आफूलाई परेको बेला बिक्री गर्न नपाउनु जायज होइन । मर्दापर्दा, उपचार गर्न, पठनपाठन गर्न, विवाह गर्न पनि नसक्नेगरी अनिश्चितकालीन जग्गा कित्ताकाट रोक्नु आम जनताप्रति ठूलो अन्याय हो । सरकारले कहिले स्मार्ट सिटी बनाउने नाममा त कहिले स्याटेलाइट सिटी बनाउने नाममा अनि कहिले जग्गाको खण्डीकरण रोक्ने नाममा २ वर्षदेखि जग्गाको कित्ताकाट रोकिदिँदा सर्वसाधारण ठूलो मर्कामा परेका छन् । तर सरकार सुन्या नसुन्या गरिरहेको छ । संविधानले जनतालाई सम्पत्ति आर्जन गर्न, भोगचलन गर्न, बिक्रीवितरण गर्न हक दिएको छ । तर सरकारले त्यो जबर्जस्ती खोसिरहेको छ । जुन संविधान विपरीत छ । २४ महिना कित्ताकाट रोकेर योजना बनाउनु अर्कै कुरा हो । तर लामो समय जनतालाई आफ्नो जग्गा कित्ताकाट गरेर बिक्री गर्न नदिनु सरकार चलाउनेहरूको नालायिकी हो । अनि ८ आनाभन्दा कमको कित्ताकाट नै गर्न नपाइने सरकारी नीति गरिब नेपालीको अधिकार र भावना विपरीत छ । यसर्थ वर्तमान सरकारले यथाशीघ्र कित्ताकाट रोक गर्ने निर्णय बदर गरी जनताको घरव्यवहार चल्नेचलाउने परिस्थिति निर्माण गर्नुपर्यो । गोपाल देवकोटाकाठमाडौं"
फाइल अड्काउनेलाई कारबाही,"सरकारी कार्यालयमा प्राय: कुनै पनि कार्य भनेको समयमा हँुुंदैनन् । प्रायजसो कर्मचारीले आफ्नो व्यक्तिगत स्वार्थ पूरा नभइन्जेल फाइल अगाडि बढाउँंदैनन् । कहिलेकाहीं फाइल नबढाउने कुरा भ्रष्टाचारसँंग पनि जोडिएर आउँछ । अर्थात आफूले बार्गेनिङ गरे अनुसार रकम नपाए फाइल अड्काएर अप्ठ्यारो पारिन्छ । यस्ता कार्य सानातिना कार्यालयदेखि ठूला विभाग, मन्त्रालयसम्म रोगकै रूपमा छ । यदि अहिलेको सरकारले आफ्ना योजनाहरू समयमा कार्यान्वयन गराएर आफूले बोले अनुुसार जनतालाई परिणाम दिने हो भने यो कामचोर र फाइल अड्काउने कर्मचारीलाई चिनेर कारबाही गर्नैपर्छ । केही दिनअघि एउटा कार्यक्रममा काठमाडौंका मेयरलाई भेट हँुंदा अहिलेसम्म फोहोरको स्थायी व्यवस्थापन किन हुन सकेन मेयरज्यू भन्दा त्यो सम्बन्धी फाइल लगानी बोर्डमा अड्केको छ भनेको सुन्दा अचम्म लाग्यो । पूूर्ण ओलीचाबहिल, काठमाडौं"
जनमत दुरुपयोगको शृङ्खला,राप्रपाको केन्द्रीय परिषद् बैठकमा अध्यक्ष थापाद्वारा प्रस्तुत राजनीतिक कार्यपत्रको सम्पादित अंश
खस्कँदो सिकाइ स्तर,"स्थानीय तहका नतिजा प्रकाशन तथा ग्रेड वृद्धि परीक्षाका सूचनाले पनि कक्षा ८ को कमजोर सिकाइ स्तर देखाएका छन् । विगतमा शिक्षा कार्यालयहरूले विद्यालयले तयार पारेको नतिजामा छाप लगाइदिने प्रचलनले कमजोरी लुकाउने अवसर पाएका विद्यालयहरूलाई स्थानीय तहले परीक्षा सञ्चालन गर्दा केही अप्ठ्यारो भए पनि यसले विद्यालयको सिकाइ स्तर सुधार गर्न सघाउनेछ । तर त्यसका लागि स्थानीय तहहरूले खासगरी विद्यालयको पठनपाठन नियमित गराउने, विद्यार्थीको उपस्थितिमा ध्यान दिने, शिक्षक व्यवस्थापन मिलाउने, शिक्षकहरूलाई उत्प्रेरित गर्नु जरुरी छ । स्थानीय तहका लागि सामुदायिक शिक्षाको स्तर सुधार शैक्षिक असमानता घटाउने अवसर पनि हो । यसका लागि शिक्षकसँगको सहकार्य, सक्षम र योग्य शिक्षकको प्रबन्ध, विषयगत न्यूनतम शिक्षक दरबन्दीको व्यवस्था, शिक्षकको उत्प्रेरणा र एक कुशल प्रधानाध्यापकको व्यवस्थापनमा ध्यान दिनुपर्छ । साथै विद्यालयको नियमित अनुगमन तथा पृष्ठपोषण, शिक्षकहरूका लागि पेसागत सक्षमता बढाउने अवसर, पेसागत सुरक्षा, उच्च मनोबल र उत्प्रेरित गरिरहनु जरुरी छ । यी सबै व्यवस्थासँगै विद्यार्थीको सिकाइका लागि शिक्षक नै जवाफदेही हुने र विद्यार्थीको सिकाइ स्तरको आधारमा शिक्षकको मूल्याङ्कन गर्ने पद्धति विकास गर्नु आवश्यक छ ।"
छारे रोगका भ्रम,डा कर्ण वरिष्ठ नसा रोग विशेषज्ञ हुन् ।
बिहे नगरे पनि आमा !,"बिहे नगरे पनि महिलालाई आमा बन्ने अधिकार चाहिन्छ भन्दै गर्दा उठेको यो प्रश्नले मलाई एकपटक सोच्न बाध्य बनाइदियो । कि एकल आमाको प्रयोग सामाजिक विकासको गतिमा समस्या बन्न सक्छ ? तर नेपालको अहिलेको सन्दर्भमा यसको कुनै औचित्य छैन । किनकि राज्यले यतिबेलासम्म न बेरोजगारी भत्ता तोकेको छ, नत सन्तान जन्माएर हुर्काउने प्रयोजनमा कुनै शुल्क खर्चेको छ । आजसम्म हरेक बाबुआमाले आफ्ना सन्तान जन्माउने, हुर्काउने र तिनलाई शिक्षादीक्षा दिने काम आफै गर्दैआएका छन् । तर भविष्यमा यस खाले प्रयोग नेपाली समाजमा पनि नहोलान् भन्न सकिंँदैन । त्यसैले प्रजनन अधिकार स्वतन्त्र हुनु महिलाका लागि अत्यन्तै खुसीको कुरा हो । तर त्यस विषयको अधिकारमाथि फैसला हुँदै गर्दा यसका सीमा र क्षेत्राधिकारमा पनि सचेत हुनुपर्छ भन्ने मेरो सुझाव छ ।"
चिनीको अस्वाभाविक आयात,चिनीको आयात बढेसँगै सरकारले वैशाख ४ गतेको मन्त्रिपरिषदको निर्णयले भन्सार महसुल दोब्बर वृद्धि गरेको छ । मन्त्रिपरिषदले १५ प्रतिशत भन्सारमा दोब्बर वृद्धि गरेर ३० प्रतिशत पुर्याएको छ ।
करिब ५ अर्ब व्ययभार कम,"सरकारको वार्षिक कार्यक्रममा परेकाबाहेक कुनै पनि सरकारी तथा गैरसरकारी संस्थाहरूलाई सहायता तथा अनुदान नदिने व्यवस्था गरेको छ । सबै सरकारी निकायले आर्थिक दायित्व सिर्जना गर्ने निर्णय गर्दा अर्थ मन्त्रालयसँग स्वीकृति लिएर मात्रै मन्त्रिपरिषदमा प्रस्ताव पेस गर्नुपर्नेछ । यस मार्गदर्शनको पालन गर्नु कार्यपालिका, व्यवस्थापिका र न्यायपालिकाअन्तर्गतका सबै कार्यालय, संवैधानिक निकाय, आयोग, सचिवालय र सबै पदाधिकारी तथा कर्मचारीको दायित्व हुनेछ, मार्गदर्शनमा छ । उक्त मार्गदर्शनको आन्तरिक र अन्तिम लेखापरीक्षणसमेत गर्नुपर्नेछ ।"
आयोग गठन भएन,"ऐनले आयोगलाई विद्युतको माग र आपूर्तिमा सन्तुलन कायम राख्न, विद्युत् महसुल नियमन गर्न, विद्युत् उपभोक्ताको हक र हित संरक्षण गर्न, विद्युत्को बजारलाई प्रतिस्पर्धात्मक बनाउन तथा विद्युत् सेवालाई भरपर्दो बनाउने जिम्मेवारी पनि परिकल्पना गरेको छ । आयोगमा अध्यक्ष र ४ सदस्य रहने प्रावधान ऐनमा उल्लेख छ ।ऐनले आयोगका पदाधिकारीको योग्यता पनि तोकेको छ । राजपत्रांकित विशिष्ट श्रेणीको पदमा रही काम गरेको वा अर्थशास्त्र, वाणिज्य, व्यवस्थापन, लेखा, कानुन वा इन्जिनियरिङ विषयमा कम्तीमा स्नातकोत्तर तहको शैक्षिक उपाधि हासिल गरी त्यस्तो विषयसम्बन्धी क्षेत्रमा कम्तीमा बीस वर्ष कार्य अनुभव भएको व्यक्ति अध्यक्षमा नियुक्त हुन सक्ने प्रावधान ऐनमा छ ।"
नक्कली स्टिकर प्रकरण: थप तीनलाई पक्राउ गर्न पत्राचार,विभागले अर्थ र परराष्ट्रय मन्त्रालयमार्फत भारत सरकारसँग उक्त कम्पनीका व्यवस्थापक वा अन्य जिम्मेवार व्यक्तिलाई अनुसन्धानको दायरामा ल्याउन प्रयास थाल्न सक्ने कोइराला बताउँछन् ।
७ महिनाभित्रै संयुक्त भन्सार चेक पोस्ट,भारतको राइटस कम्पनीले सन् २००६ मा बुधनगरको भेडियारीमा निर्माण हुने संयुक्त भन्सार चेक पोस्टको सर्भे गरेको थियो । उक्त सर्वेले संयुक्त चेक पोस्ट र रेलमार्गको नक्सांकनसमेत गरेको थियो । भारतले सन् २००९ जनवरीदेखि पोस्ट निर्माण गर्ने तयारी गरेको थियो ।
टेलिकमका डाटा प्रयोगकर्ता बढे,जीएसएम डाटा सेवातर्फ मात्रै ९७ लाख ९५ हजार प्रयोगकर्ता रहेको टेलिकमले जनाएको छ । सीडीएमए डाटा सेवातर्फ १ लाख ३६ हजार र वाइम्याक्स सेवामा १७ हजार र एडीएलका करिब २ लाख डाटा इन्टरनेट प्रयोगकर्ता रहेको टेलिकमको विज्ञप्तिमा उल्लेख छ । टेलिकमका फोरजी डाटा प्रयोगकर्ता ५ लाख ५९ हजार बढी छन् । असारदेखि चैतसम्मको सातमहिने अवधिमा डाटा इन्टरनेट प्रयोगकर्ता करिब २१ प्रतिशतले बढेको टेलिकमले जनाएको छ ।
कर्णाली प्रदेश बिमा पहुँचमा पनि पछाडि,मुलुकको कुल जनसंख्यामध्ये करिब साढे १४ प्रतिशतमा जीवन बिमा पहँुच पुगेको छ । करिब २ वर्षअघि यस्तो अनुपात ८ प्रतिशत थियो । बिमा कम्पनीहरूले जारी गरेको कुल बिमा पोलिसीलाई सोही समयको कुल जनसंख्याले भाग गरेर बिमा पहुँच अनुपात निकालिएको हो । उक्त गुणनामा वैदेशिक रोजगारीमा गएकाहरूको बिमालाई पनि समेटिएको छ । हाल वैदेशिक रोजगारीमा जाँदा अनिवार्य रूपमा बिमा गर्नुपर्ने व्यवस्था सरकारले गरेको छ । गत आर्थिक वर्षसम्म करिब ११ लाख ८५ हजार ५ सय ८४ वैदेशिक रोजगार बिमालेख जारी भएका छन् । यी पोलिसीलाई समावेश नगर्दा पनि करिब साढे १० प्रतिशतमा जीवन बिमा पहुँच पुगेको देखिन्छ ।
बीउको माग उच्च,"स्थानीयस्तरमा बीउ उत्पादन हुन थालेपछि भारतबाट बीउ ल्याउनेक्रम कम हुँदै गएको कृषि शाखा प्रमुख गुप्ताले बताए । उनले भने, हाइब्रिड जातका फाट्टफुट्ट बीउ याउँछन् । अरू त यतैको लगाउँछन् ।"
सामूहिक काँक्रो खेती,"बस्तीमा तामाङ समुदायका १ सय धरधुरी छन् । १३१४ वर्षअघि यहाँका खेतबारीमा धान, मकै र गहुँ खेती हुन्थ्यो । त्यसबाट उब्जेको अन्न धेरथोर बेचेर आफ्नो गुजारा चलाउँथे ।"
नेप्सेमा साढे ४ अंकको गिरावट,"बुधबार बंैकिङ समूहको परिसूचक ०३६, विकास बैंक ०४७, जलविद्युत् ०२४ र अन्य समूहका परिसूचक ०७१ अंकले घटे । तर, होटल समूहको परिसूचक ०१५, उत्पादन तथा प्रशोधनको ०२५ र लघुवित्त समूहको परिसूचक ०३२ प्रतिशतले सकारात्मक रहे ।"
सरकारले माग्यो फेसबुकसँग विवरण,संसारभरका सयभन्दा बढी देशका सरकारी निकायबाट सन् २०१७ मा १ लाख ६१ हजारपटक विवरण माग भएको पनि प्रतिवेदनमा उल्लेख छ ।
सीजीका एयर कुलरहरू बजारमा,"काठमाडौं (कास) सीजीले एयर कुलरहरू नेपाली बजारमा भिघ्याएको छ । विभिन्न आकर्षक मोडल र विशेषतायुक्त एयर कुलरहरू बेग्लाबेग्लै क्षमता र स्वरूपमा बजारमा ल्याएको कम्पनीको विज्ञप्तिमा उल्लेख छ । क्वाड्रा फ्लो नामक प्रविधि प्रयोग गरिएका कारण यसमा चारैतिर हावा प्रवाह गर्ने विशेषता रहेको दाबी कम्पनीको छ । कम्पनीका अनुसार एयर कुलरमा आइस च्याम्बर, हयुग वाटर टयांक, पावरफुल मोटरजस्ता विशेषताहरू पनि छन् ।"
मेगाको अनलाइन खाता खोल्ने सुविधा,काठमाडौं (कास) मेगा बैंकले स्वदेश तथा विदेशमा रहेका ग्राहकका लागि इन्टरनेटबाटै खाता खोल्न सकिने सुविधा ल्याएको छ । यो सुविधापछि अब नयाँ ग्राहकले कार्यालयमै आएर खाता खोल्नुपर्ने बाध्यताको अन्त्य भएको जारी विज्ञप्तिमा उल्लेख छ । ग्राहकले मेगाको वेबसाइट डब्लूडब्लूडब्लू डट मेगा बैंक नेपाल डटकममा लगिन आश्वयक विवरण भरी खाता खोल्न सक्ने बैंकले जनाएको छ ।
बैंकहरूका शाखा थप,"काठमाडौं (कास) नेपाल बंगलादेश बैंकले धनकुटाको चौबिसे, राजारानीमा नयाँ शाखा सञ्चालनमा ल्याएको छ । योसहित बैंकको शाखा संख्या ७० पुगेको बैंकले जनाएको छ । यसैगरी लुम्बिनी विकास बैंकले कपिलवस्तुको गजेहडा, सप्तरीको रुपनी तथा महोत्तरीको लोहारपट्टीमा शाखा सञ्चालनमा ल्याएको छ ।"
बीपीसीले २० प्रतिशत नगद लाभांश वितरण गर्ने,काठमाडौं (कास) बुटवल पावर कम्पनी (बीपीसी) को २५औं वार्षिक साधारणसभाले आव ०७३७४ को खुद मुनाफाबाट सेयरधनीहरूलाई चुक्ता पुँजीको २० प्रतिशत नगद लाभांश वितरण गर्ने सम्बन्धी प्रस्ताव पारित गरेको छ । साथै नयाँ सेयर निष्कासनपश्चात् सर्वसाधारण सेयरधनीहरूको सेयरको अनुपातअनुसार सर्वसाधारण सेयरधनीका तर्फबाट दुईजना सञ्चालकहरूको प्रतिनिधित्व हुने गरी कम्पनीको नियमावलीको नियम १६(क) (ख) (ग) संशोधन गर्ने विशेष प्रस्तावसमेत पारित गरेको जारी विज्ञप्तिमा उल्लेख छ ।
एनआईसी एसिया नयाँ सेवा,"काठमाडौं (कास) एनआईसी एसिया बंैकले नेपाल क्लियरिङ हाउस लिमिटेडसँगको सहकार्यमा १ लाख रुपैयाँसम्मको राजस्व छिटोछरितो, सरल एवं सुविधायुक्त रूपमा ग्राहकले आफ्नो खाताबाट ईपेमेन्टमार्फत भुक्तानी गर्न सकिने सेवा सञ्चालनमा ल्याएको छ । बैंकका अनुसार यो सुविधा उपयोग गर्न ग्राहकले एकपटकका लागि आफ्नो खाता नं एनसीएचएलको ईपेमेन्टसम्बन्धी वेबसाइट डब्लूडब्लू डट कन्नेक्टिप्स डट कममा दर्ता गराई उक्त फारम डाउनलोड गरी यस बैंकको कुनै पनि शाखामा गई रुजु गराउनुपर्ने र रुजु गराउनुपर्नेछ ।"
ग्लोबलको रिचार्जर एप्सको अपडेटेड भर्सन,काठमाडौं (कास) ग्लोबल की टेक्नोलोजीले मोबाइल एप्स रिचार्जर अपडेटेड भर्सन ल्याएको छ । नेपालमा ब्रान्डेड अनलाइन सपिङ हबमा बलियो उपस्थिति जनाउने लक्ष्यसहित कम्पनीले मोबाइल एप्स रिचार्जर सञ्चालनमा ल्याएको जारी विज्ञप्तिमा छ । कम्पनीका अनुसार यो एप्सबाट सामान खरिद गर्दा शत प्रतिशत क्यास ब्याक पाउनका लागि एप्प्लको एप स्टोर तथा गुगल प्लेस्टोरबाट एप्स डाउनलोड गरी खाता खोल्नुपर्ने हुन्छ । यसरी खाता खोल्दा प्रयोगकर्ताले तत्काल एक सय रुपैयाँ क्यास ब्याक पनि पाउने जनाएको छ ।
धादिङमा क्यानोनिङ रन्देभु हुने,काठमाडौं (कास) आन्तरिक पर्यटन बढाउने उद्देश्यले नेपाल क्यानोनिङ एसोसिएसनले यस वर्षको क्यानोनिङ (छाँगा वरोहण) रन्देभु (महोत्सव) धादिङको थाक्रेमा हुने भएको छ । बिहीबार पत्रकार सम्मेलन गर्दै एसोसिएसनले जेठ २५ र २६ गते थाक्रे गाउँपालिकाको रानीझरना (छाँगा) मा क्यानोनिङ गर्ने निर्णय गरेको हो । एसोसिएसनले त्यही ५ दिने क्यानोनिङ गाइड ट्रेनिङ पनि गर्ने भएको छ । एसोसिएसनले एसियामै पहिलोपटक अन्तर्राष्ट्रिय क्यानोनिङ रन्देभु २०११ मा आयोजना गरेर विश्वको साहसिक पर्यटकलाई नेपालतर्फ आकर्षित गरेको थियो । अध्यक्ष राजेन्द्रबहादुर लामाले रन्देभुमा ५ सय बढी सहभागी हुने भनेका छन् ।
धौलागिरि आधार शिविरमा सफाइ,"क्याम्प ट्ेरक महँगो हुने भएकाले व्यक्तिगत तर साहसिक भ्रमण रुचाउने पर्यटक आउँछन् । धौलागिरिको इटाली क्याम्पसम्म होटलवास त्यसमाथि स्विस क्याम्प, जापानी क्याम्प, ग्लेसियर क्याम्प र तल्लो आधार शिविरसम्म ब्यागप्याक ट्ेरक अब पहिलेभन्दा सहज छ ।"
अर्नाको संख्या वृद्धि,"ओसिलो घाँसे मैदान, धापिलो क्षेत्र, बाक्लो वनस्पति भएको स्थान र बाढी गइरहने क्षेत्र तथा उपत्यका अर्नाका बासस्थान हुन् । ७ सयदेखि १२ सय केजीसम्म तौल हुने अर्नाको उचाइ १ सय ५० देखि १ सय ९० सेन्टिमिटरसम्म हुन्छ । यसको आयु २५ वर्षसम्म हुन्छ । यो खैरो र कालो रङका हुन्छन् । आरक्षभित्रका दसौं हजार घरपालुवा भैंसी, सुक्खा मौसम घाँस नहुनु र अर्ना बाहिर नस्कनु, ग्रामीण इलाकामा निस्कने अर्ना दुर्घटना र प्रतिशोधको कारण मारिनुले वृद्धिदर प्रभावित भएको संरक्षण अधिकृत श्यामकुमार साह बताउँछन् ।"
भेनेजुएला निर्वाचन विवाद : मडुरोको विपक्षमा १४ देश,मडुरोका प्रतिस्पर्धी हेनरी फाल्कनले चुनावी परिणाम अस्वीकार गर्दै भेनेजुएलामा फेरि निर्वाचन गर्नुपर्ने बताउँदै आएका छन् । उनले चुनावी प्रक्रियालाई अवैध भएको बताएका छन् । सरकारी अधिकारीले निर्वाचन स्वतन्त्र र निष्पक्ष भएको दाबी गरे पनि फाल्कनले चुनाव जित्न सहुलियती रासन कार्डको दुरुपयोग गरेको आरोप लगाए । विपक्षीको बहिस्कारपछि चुनाव ५५ वर्षीय मडुरोले जित्ने पूर्वानुमान गरिएको थियो । उनले करिब ६८ प्रतिशत मत प्राप्त गरेका थिए ।
अमेरिकी प्रतिबन्धको इरानद्वारा विरोध,सन् २०१५ मा भएको सम्झौताअनुसार इरानले आफ्नो परमाणु कार्यक्रम रोक्ने जनाएको थियो । त्यसको बदलामा अमेरिका तथा युरोपेली संघ लगायतका पश्चिमा देशले इरानमाथिको आर्थिका प्रतिबन्ध हटाएका थिए । तर राष्ट्रपति ट्रम्पले उक्त सम्झौताप्रति इरान प्रतिबद्ध नभएको दाबी गर्दै हालै सम्झौता तोडेका हुन् ।
तमिलनाडुमा प्रहरीको गोलीले ९ मारिए,"प्रमुख प्रतिपक्षी दल डीएमकेले सरकार स्थानीयको माग सम्बोधन गर्न असफल भएपछि दमनमा उत्रेको बताएको छ । विपक्षी नेता एमके स्टालिनले सञ्चारकर्मीसँग भने, जनचासो सम्बोधन गर्न पनि खानी बन्द गर्नुको विकल्प छैन् । स्थानीयले खानीबाट आउने ग्यासका कारण विगत ५ वर्षमा सयौं नागरिकलाई श्वासप्रश्वाससम्बन्धी समस्या आएको भन्दै खानी बन्द गर्न माग गरे । भारतीय कंग्रेस अध्यक्ष राजीव गान्धीले सरकारले निर्दयी ढंगले शान्तिपूर्ण प्रदर्शनकारीमाथि उत्रेको बताए । उनले सरकारले प्रदर्शनकारीमाथि राज्य आतंकवाद लादेको आरोप लगाए ।"
निपा संक्रमणले मृत्यु हुने ११ पुगे,मुख्यमन्त्री पिनरायी भिजयनले निपाको संक्रमणकारीको राज्य सरकारको अनुगमनमा छुट्टै उपचार गरिने बताए । उनले संक्रमण थप फैलिन नदिन उच्च सतर्कता अपनाइएको बताए । विश्व स्वास्थ्य संगठनले आगामी सम्भावित ठूला महामारीका रूपमा सूचीकृत कारकमध्ये निपा एक हो । खासगरी जनावरबाट मानिसमा सर्ने निपा भाइरस चमेरोबाट सुरु भएको हो ।
कार्टुन कार्यशाला,"प्रविधिको विकाससँगै विश्वमै क्यारिकेचरको कलात्मकतामा वृद्धि भएको उनले दाबी गरे । नेपाल ललितकला प्रज्ञा प्रतिष्ठानको सहकार्यमा कार्यशालामा क्यारिकेचरको विकास र नेपालमा यसको अवस्था विषयक कार्यपत्र पेस गर्दै केशवराज खनालले ८ दशकदेखि कार्टुनको विकास भएको बताउँदै यो विधा जनमानसमा निकै लोकप्रिय हँुदै गएको दाबी गरे । समयअनुरूप उही विषयलाई तोडमोड गरी व्यंग्यचित्र (कार्टुन) बनाउने परम्परा छ, उनले भने, व्यंग्यचित्र अचेल निकै परिष्कृत भएको छ । कार्टुनिस्ट क्लबका सचिव योगेशकुमार खपांगीले क्यारिकेचर र प्रविधि मा कार्यपत्र प्रस्तुत गरे ।"
नम्रताको नयाँ अवतार,"फिल्ममा नम्रताको अपोजिटमा अभिनेता अनुपविक्रम शाही देखिँदै छन् । उनीहरूका अलावा रेमनदास श्रेष्ठ, सृजना रेग्मी, प्रमोद अग्रहरि, सम्राट् मगर र सुजिता श्रेष्ठको अभिनय देख्न सकिन्छ । फिल्मको कथा आशुतोषले नै लेखेका हुन् भने ट्रेन्डसेटर र हाइलाइट्सले फिल्म निर्माण गरेका हुन् । फिल्म मंसिर १४ गते रिलिज हुने निर्माण पक्षले जनाएको छ ।"
स्पेनमा नेपाली तिर्खा,फिल्म फेस्टिभलको वेबसाइटले जनाएअनुसार यो चौथो संस्करणमा १ सय २७ देशबाट २ हजार ४ सय सहभागीले प्रतिस्पर्धा गरेका थिए ।
एप जिन्दगी,"स्टाटिस्टिका डट कमका अनुसार एन्ड्रोइडको गुगल प्लेमा ३५ लाख, आईओएसको एप स्टोरमा २२ लाख र विन्डोज टेनको माइक्रोसफ्टमा साढे ६ लाख एप्स उपलब्ध छन् । एन्ड्रोइडको लोकप्रिय एप्समध्येका जीमेल, गुगल म्याप्स, युट्युब र फेसबुकहरू खर्बौं पटक डाउनलोड भएका छन् । सित्तैमा पाउने एपहरू बढी डाउनलोड हुन्छन् । क्यान्डी क्रस सागा, फ्लीपबोर्ड, सुपरब्राइट एलईडी फ्लासलाइट, टेम्पल रन, माई टङिक टमजस्ता एप पनि धेरै डाउनलोड हुनेमध्येमा पर्छन् ।"
कमाल मेकअपको,"आई लभ ओइल पेन्टिङ माइसेल्फ, उनले भनेकी छन्, म यसलाई निरन्तरता दिन्छु । एउटै प्रोजेक्ट सक्नका लागि पनि धेरै समय लाग्छ । प्रत्येक ट्रान्सफर्मेसनका लागि चारदेखि ६ घण्टा लाग्ने गरेको उनले बताइन् । एजेन्सी"
गायक शर्मालाई गोकुल पुरस्कार,पोखरा (कास) गोकुल वाङ्मय पुरस्कार २०७४ गायक जीवन शर्मालाई प्रदान गरिएको छ । गोकुल जयन्ती मनाउन मंगलबार पोखरामा आयोजित कार्यक्रममा गण्डकी साहित्य संगमका अध्यक्ष डा कृष्णराज अधिकारी र प्रगतिशील लेखक संघका केन्द्रीय अध्यक्ष मातृका पोखरेलले गायक शर्मालाई नगद ३० हजार र ताम्रपत्रसहितको पुरस्कार हस्तान्तरण गरे । बागलुङको राङखानीमा जन्मिएका शर्मा रक्तिम परिवारका अध्यक्ष हुन् । उनीका करिब चार दर्जन गीति एल्बम र चार साहित्यिक कृति छन् । उनले गाएका ५ सय हाराहारी गीत रेकर्ड भएका छन् ।
नीतालगायत सम्मानित,"राष्ट्रिय चलचित्र पत्रकारिता सम्मानबाट राजधानी दैनिकका डब्बु क्षेत्री सम्मानित भए । उक्त पुरस्कारमा ११ हजार १ सय ११ छ । ५ हजार रुपैयाँसहितको चलचित्र पत्रकारिता सम्मान जनता टेलिभिजनका रामकुमार एलनलाई दिइयो । प्रदेश ३ कांग्रेस संसदीय दलका नेता इन्द्रबहादुर बानिया, चलचित्र विकास बोर्डका सदस्य नरेन्द्र महर्जन, चलचित्र पत्रकार संघका निवर्तमान अध्यक्ष शान्तीप्रियले पुरस्कारहरू हस्तान्तरण गरे । विगत वर्षझैँ यस पालि पनि सम्मानलाई निरन्तरता दिइएको अध्यक्ष मणिराज गौतमले बताए ।"
चलचित्र पत्रकारिता दिवसमा पुरस्कार,"संघले नयाँ पत्रिका दैनिकमा कार्यरत लक्ष्मण सुवेदी र टीभी फिल्मीमा कार्यरत सन्ध्या थापालाई पनि चलचित्र पत्रकारिता पुरस्कार प्रदान गरेको छ । पुरस्कृतलाई २१ हजार रुपैयाँ, ताम्रपत्र तथा ट्रफी प्रदान गरिएको थियो । त्यसैगरी संघले गतवर्षदेखि थपिएको चलचित्र पत्रकारिता प्रोत्साहन पुरस्कार यसवर्ष फिल्मी खबर डटकमका अञ्जान दाहाल (मनीष) लाई दिएको छ । दाहाललाई १ थान ल्यापटप, ताम्रपत्र र ट्रफी प्रदान गरिएको हो ।"
उत्सवमय गुरुकुल,"सरोवरका अध्यक्ष सुवलमणि सापकोटाका अनुसार उत्सवको चौथो दिन सोमबारसम्ममा २९ वटा नाटक मञ्चन भइसकेका छन् । आइतबारसम्म जारी रहने उत्सवको निर्णायकमा लोकमणि सापकोटा, दिपेश भण्डारी र मुकेश कर्ण छन् । ९० नाटकमध्ये १० उत्कृष्ट नाटक छनोट गरेर पुरस्कृत गर्छौं, सापकोटाले भने, ५५ जना अभिनेता, अभिनेत्री र ५५ जना निर्देशक र लेखकलाई समेत छात्रवृत्ति प्रदान गर्नेछौं । स्थानीय रामप्रसाद रेग्मीले उत्सव बालबालिका मात्र नभई अभिभावकका लागि पनि उत्तिकै प्रेरणादायी रहेको दाबी गरे । उत्सव अगाडि आयोजकले विराटनगरको पुष्पलाल चोक, शनिहाट र रानीमा, विराटचोक, उर्लाबारी, रंगेली, लेटाङमा रंगमञ्च प्रशिक्षण शिविर नै चलाएको थियो । नाटक उत्सवको उद्घाटन गर्दै वरिष्ठ रंगकर्मी अशेष मल्लले मोफसलमा यस्तो प्रकृतिको रंगमञ्चीय जागरण आउनु निकै अर्थपूर्ण रहेको दाबी गरे ।"
अन्तर्राष्ट्रिय बाल नाटक महोत्सव हुँदै,"महोत्सवको परिकल्पना र निर्देशन रंगकर्मी टंक चौलागाईंले गरेका छन् । उनले अन्तर्राष्ट्रिय बाल महोत्सवबाट अरू देशको नाटय संस्कृति नियाल्नसमेत सघाउ पुग्ने दाबी गरे । चौंलागाइँले मुलुकको बाल रंगमञ्च भर्खरै बामे अवस्थामा रहेको बताए । अरू देशको तुलनामा हाम्रो बाल रंगमञ्च काँचै छ, उनले भने ।"
राष्ट्रकविको जन्म शताब्दी मनाइने,"जिल्लास्थित हिमालचुली कला साहित्य प्रतिष्ठानका कार्यवहाक अध्यक्ष बेनबहादुर सुयेल, लिस्नो साहित्यिक मञ्चका अध्यक्ष वसन्त अधिकारी, लमजुङ युवा साहित्य समाजका अध्यक्ष अंगराज घिमिरे, प्रगतिशील लेखक संघकी अध्यक्ष कमला केसी, प्राध्यापक, शिक्षक, साहित्यकर्मी, लमजुङ उद्योग वाणिज्य संघका द्वितीय उपाध्यक्ष गुणराज सिलवाल, आमा समूह, महिला समूह, साहित्यिक समूह लगायतले राष्ट्रकविकको जन्मशताब्दीको कार्यक्रमको लागि जिल्लामा छुट्टै समिति गठन गरेर कार्यक्रम सञ्चालन गर्नुपर्नेमा जोड दिए । प्रमुख जिल्ला अधिकारी झन्कनाथ ढकालले राष्ट्रकविको जन्म शताब्दी र उनलाई जीवन्त राख्न गुरुयोजना निर्माण गर्नुपर्ने बताए । कार्यक्रममा सहभागीले राष्ट्रकविका नामबाट निर्माण गरिने भौतिक संरचना, शताब्दीका कार्यक्रमलाई पर्यटनसँग जोडेर गर्नुपर्ने सुझाव सहभागीले दिए ।"
चलचित्र नीति लागू गर्न सरकार तयार,"अध्यक्ष नवल खड्काको नेतृत्वमा पुगेको चलचित्र निर्माता संघ नेपालको कार्यसमितिको ज्ञापनपत्र बुझ्दै राज्यमन्त्रीले यसमा आश्वस्त हुन आग्रह गरेका हुन् । उनले बक्सअफिस सर्भर जडान गर्न अटेर गर्ने हललाई बन्द गरिदिने चेतावनी दिँदै सरकार असार मसान्तभित्र बक्सअफिस सर्भर जडानमा लागिसकेको बताए । चलचित्र क्षेत्रमा रहेको सिन्डिकेटको सफायाका साथै चलचित्र माफियाहरूको सम्पत्ति शुद्धीकरणसमेत गरिनेछ, राज्यमन्त्रीको भनाइ उद्धृत गर्दै अध्यक्ष खड्काले भने ।"
स्थानीय तहका जनप्रतिनिधि भन्छन् 'कानुन र कर्मचारी अभावले समस्या',जिल्ला समन्वय समितिबाट अधिकार कटौती गरेको अलि बढी गुनासो आएको भन्दै उनले विकासे निकाय हो भन्ने मान्यता त्याग्न अनुरोध गरे । उनले संगठन संरचना नमिलेको भन्दै पुनर्विचार गर्न आफू तयार रहेको बताए ।
रामेछापमा ५ दिनदेखि ढुवानी ठप्प,बीपी राजमार्गको खुर्कोटसिन्धुली खण्डमा साँघुरो मोड र भिरालो जमिनबाट सडक निर्माण भएको आधारमा विज्ञहरूले १० टनभन्दा कम क्षमताका भारवहन साधन र १८ सिट क्षमताका यात्रुवाहक सवारी मात्र सञ्चालनका लागि सुझाएका थिए । सोही आधारमा यातायात व्यवस्था विभागले राजमार्गमा त्यसभन्दा माथिका सवारीसाधनलाई सञ्चालन इजाजत दिएको छैन ।
३ दर्जन वनस्पति संकटमा,"वनस्पति कार्यालयले जिल्लाका ३ वनस्पति उद्यानहरूमा वनस्पतिको जर्मप्लाज्म (लिभिङ जिन) संरक्षण गरेर राख्नुको साथै वनस्पतिहरूको स्रोत संरक्षण, पहिचान र भिलेखीकरण गर्दै आएको छ ।"
भूकम्पपीडित अझै टहरामै,"सहरी विकास तथा भवन डिभिजन कार्यालयका सूचना अधिकारी टंक गौतमले वडा तथा गाउँपालिकाबाट यकिन तथ्यांक आएपछि आवश्यक प्रक्रिया अगाडि बढाइने बताए । सबै परिवारको यर्थाथ विवरण ल्याउन गाउँपालिकालाई पत्राचार गरिसकेका छौं, उनले भने । डेढ महिनाअघि पुनर्निर्माण प्राधिकरण समन्वय समिति सचिवालय र डिभिजन कार्यालयले पत्र पठाए पनि सबै कागजाग नआएको भन्दै प्रक्रिया अगाडि बढ्न नसकेको उनले जनाए ।"
उपचारका लागि शिवम्को सहयोग,"हेटौंडा (कास) हेटौंडास्थित शिवम् सिमेन्ट उद्योगले पत्रकार उपचार कोष तथा हेटौंडा अस्पताललाई सहयोग गरेको छ । शिवम्ले पत्रकार महासंघ मकवानपुर शाखाले स्थापना गरेको पत्रकार उपचार कोषमा ३ लाख ३१ हजार प्रदान गरेको हो । त्यसैगरी, उद्योगले हेटौंडा अस्पताललाई डाइलोसिस मेसिन सहयोगस्वरूप उपलब्ध गराएको छ । उक्त रकम तथा मेसिन मंगलबार हेटौंडामा गरिएको एक कार्यक्रममा शिवम् सिमेन्ट उद्योगका सञ्चालक रघुनन्दन मारुले हेटौंडा उपमहानगरका मेयर हरिबहादुर महतमार्फत पत्रकार महासंघ मकवानपुरका शाखाका अध्यक्ष हरि हुमागार्इं र हेटौंडा अस्पतालका प्रमखु डा कमल दवाडीलाई प्रदान गरेका हुन् ।"
गुणस्तरहीन खाद्यान्नको बिक्री बढयो,"हेटौंडा (कास) मकवानपुरमा गुणस्तरहीन खाद्य वस्तुको उत्पादन तथा बिक्रीवितरण बढ्दै गएको छ । क्षेत्रीय खाद्य प्रविधि तथा गुण नियन्त्रण कार्यालय हेटौंडाले चालू आर्थिक वर्षको १० महिनामा गुणस्तरहीन खाद्यवस्तु उत्पादन तथा बिक्रीवितरणसम्बन्धी ६९ मुद्दा दर्ता गरेको छ । गत आर्थिक वर्षमा ४० मुद्दा दर्ता गरिएको थिए । खाद्य प्रविधि तथा गुण नियन्त्रण कार्यालय हेटौंडाले मकवानपुरमा मात्र २७ मुद्दा दर्ता गरेको हो । क्षेत्रीय खाद्य प्रविधि तथा गुण नियन्त्रण कार्यालय हेटांैडाले गरेको पत्रकार सम्मेनमा गुण नियन्त्रण कार्यालय प्रमुख राजकुमार रिजालले बारामा १९, र पर्सामा ९, सर्लाहीमा ८, सिन्धुली र रौतहटमा ३३ मुद्दा दर्ता गरिएको बताए । कार्यालयका अनुसार तेल र घ्यूसम्बन्धी १९ मुद्दा दर्ता भएका छन् ।"
जैविक विविधता दिवसमा चित्रकला,हेटौंडा (कास) अन्तर्राष्ट्रिय जैविक विविधता दिवसको अवसरमा हेटांैडामा मंगलबार चित्रकला प्रतियोगिता आयोजना गरिएको छ । माध्यमिक विद्यालयस्तरीय चित्रकला प्रतियोगितामा हेटौंडा एकेडेमीकी भावना रौनियार प्रथम भएकी छन् । उनले २० हजार रुपैयाँसहित प्रमाणपत्र हात पारिन् । प्रतियोगितामा द्वितीय भएका हेटौंडा एकेडेमीकै ऋषिकेश प्रजापतीले १० हजार रुपैया पाए । तृतीय हँुदै इन्टरनेसनल सोलिडारिटीकी खुसी लामाले ५ हजार रुपैयाँ हात पारिन् । सोलिडारिटीकै सोनिका तिम्लसिना र चन्द्रोदय माविकी सुरज सुनारले सान्त्वना पुरस्कार प्राप्त गरेका छन । मध्यमाञ्चल क्षेत्रीय वन निर्देशनालयले गरेको प्रतियोगितामा ३२ माध्यमिक विद्यालयका ६३ छात्रछात्रा सहभागी थिए । प्रतियोगीलाई जैविक विविधतासम्बन्धी चित्र बनाउन लगाइएको क्षेत्रीय वन निर्देशक शिवकुमार वाग्लेले बताए । विजेतालाई प्रदेश ३ का वन तथा उद्योग मन्त्री अरुण नेपालले पुरस्कार एंव प्रमाणपत्र वितरण गरेका थिए ।
काँक्रोखेतीले फेरियो जीवन,"नुवाकोट (कास) नुवाकोटको चतुराले बरबन्डीका महिलाहरू काँक्रोखेतीतर्फ आकर्षित भएका छन् । गाउँका टारीखेतमा लगाएको काँक्रोका कारण उनीहरूको जीवनस्तरसमेत फेरिएको छ भने आर्थिक रूपमा सबल भएका छन् । चतुराले बरबन्डीका सय धुरी तामाङ समुदायको जीवन सामूहिक काँक्रोखेतीले फेरिएको हो । १३१४ वर्षअघि खेतबारीमा धान, मकै र गहुँ खेती लगाइन्थ्यो, ककनीगाउँपालिका७ को बरबन्डी महिला सहकारी संस्थाका अध्यक्ष चमेली तामाङले बताइन् । उनले काँक्रोले गाउँको मुहार फेरिएको बताइन् । स्थानीय महिलाले खेती गर्न सिँचाइको समेत आफंै व्यवस्था गरेका हुन् । चमेलीका अनुसार सुरुमा महिलाले सुरु गरको खेतीमा पुरुषको पनि सहभागिता भएपछि थप आय आर्जन भएको हो । चमेलीले ५७ क्विन्टलभन्दा बढी काँक्रो बिक्री गर्ने गरेको बताइन् ।"
राजस्व संकलनमा गिरावट,"बिक्रीअन्तर्गत बोलपत्र फारामबाट ७३ लाख राखेकोमा ३८ लाख ७५ हजार १ सय ९१ रुपैयाँ (५३०८ प्रतिशत), नक्सा फारामबाट २५ लाख राखेकोमा २२ लाख ४४ हजार ९ सय (८९८० प्रतिशत), अन्य फारामबाट ३३ लाख राखेकोमा १२ लाख १३ हजार ५ सय ३० (३६७७ प्रतिशत) मात्र भित्रिएको छ । स्रोत परिचालनअन्तर्गत भाडा तथा बहालबाट ३ करोड ६३ लाख राखेकोमा २ करोड ८७ लाख ५ सय ४९ (७९०६ प्रतिशत), विद्युत् महसुलबाट २ लाख राखेकोमा ६७ हजार ४ सय ८६ प्रतिशत (३३७४ प्रतिशत) मात्र संकलन भएको छ ।"
स्थानीय तहको सुधारमा जनप्रतिनिधि,नगरपालिकाले भूकम्पका कारण क्षतिग्रस्त सम्पदा पुनर्निर्माणलाई प्रमुख कार्यको रूपमा अघि बढाएको जनाएको छ । आर्थिक वर्ष २०७४७५ को लागि १ अर्ब ५ करोड ५५ लाख रुपैयाँ बजेट पारित भएकोमा विकास निर्माणका योजनाहरूका लागि ३१ करोड विनियोजन गरिएको थियो । ससाना विकास निर्माण तथा सम्पदाहरू जीर्णोद्धार तथा पुनर्निर्माणको काम स्थानीयको सहभागितामा वडास्तरबाटै गर्ने नीति पारित गरी प्रत्येक वडाको लागि ५० लाख रुपैयाँका दरले विकास बजेट छुट्याएको जनाएको छ ।
हिंसा खेप्दै लिभिङ टुगेदर महिला,"लिभिङ टुगेदरबाट पीडित महिला र जन्मिएका बालबालिका यसको मारमा परेका छन् । महिला हिंसा न्यूनीकरणका लागि राष्ट्रिय महिला आयोगले थालेको हेल्प लाइनमा पनि लिभिङ टुगेदरसम्बन्धी थुप्रै उजुरी पर्ने गरेका छन् । हेल्प लाइनमार्फत ९० प्रतिशत घरेलु हिंसाकै उजुरी पर्ने गरेको हेल्प लाइन व्यवस्थापक पलिता थापाले बताइन् । उनी भन्छिन्, लिभिङ टुगेदरमा यौनहिंसाका घटना बढी छन्, प्रमाण र पर्याप्त कानुनी व्यवस्था नहुँदा अरू घरेलु हिंसा जस्तो यस्ता घटना सम्बोधन गर्न असजिलो छ ।"
क्यासिनोका म्यानेजरसहित २ पक्राउ,काठमाडौं (कास) नेपालीलाई जुवा खेलाएको आरोपमा प्रहरीले दरबारमार्गस्थित एक क्यासिनोका म्यानेजर र नेपाली नागरिकलाई पक्राउ गरेको छ । पक्राउ पर्नेमा क्यासिनोका म्यानेजर विश्व श्रेष्ठ र बौद्धका ६६ वर्षीय सोते लामा छन् । सोमबार अपराध महाशाखाको प्रहरी टोलीले उपत्यकाको ७ क्यासिनोमा छापा मारेको थियो । दुवैलाई महानगरीय प्रहरी परिसर टेकु पठाइएको र जुवा ऐनअनुसार कारबाही हुने जनाएको छ ।
करेन्ट लागेर मृत्यु,काठमाडौं (कास) करेन्ट लाग्दा भारतका २२ वर्षीय विपिन बैठाको मृत्यु भएको छ । विहार घर भएका बैठा यहाँ लन्ड्रीको काम गर्थे । लुगा धुने क्रममा सोमबार विद्युत् सर्ट भई करेन्ट लाग्दा घाइते भएका उनलाई उपचारका लागि लैजाँदै गर्दा मृत्यु भएको हो ।
बिटकोइन कारोबारी नियन्त्रणमा,काठमाडौं (कास) अवैध रूपमा बिटकोइन कारोबार गरेको आरोपमा प्रहरीले ४४ वर्षीय दिलीपबज्र सिंह लामालाई पक्राउ गरिएको छ । सिन्धुपाल्चोक घर भई माकलबारी बस्दै आएका उनलाई आइतबार पक्राउ गरेको हो । कारहरू सस्तो मूल्यमा बिक्रीमा रहेको भन्दै वेबसाइटमा उल्लेख गरी उनले ग्राहकहरूलाई बैंकमा रकम जम्मा गर्न लगाउँथे । अग्रिम भुक्तानी गरेको १४ दिनमा डेलिभरी गर्ने भन्दै लिएको रकम उनले ठगी गर्ने र बिटकोइनको कारोबार गर्ने गरेको प्रारम्भिक अनुसन्धानमा देखिएको छ । वैदेशिक रोजगारीको सिलसिलामा मलेसिया रहँदादेखि नै उनले बिटकोइनको कारोबार गर्ने गरेका थिए । प्रहरीका अनुसार उनको खातामा ३० लाख रुपैयाँ रहेको छ । जिल्ला अदालत काठमाडौंबाट ५ दिनको म्याद थप गरी उनीमाथि अनुसन्धान भइरहेको छ ।
न्यु डायमन्ड च्याम्पियन,"सेलेब्रेसन खेलमा एपीएफ विजयीसरकारले भलिबललाई राष्ट्रिय खेल घोषणा गरेको जेठ ८ लाई वार्षिकोत्सवका रूपमा भलिबल दिवस मनाउन आयोजना गरिएको खेलमा एपीएफ विजयी भएको छ । एपीएफले न्यु डायमन्डलाई २५२३, २५१९ ले पराजित गर्दै १० हजार रुपैयाँ पायो । न्यु डायमन्डले ७ हजार प्राप्त गर्यो । खेलअघि नेपाल भलिबल संघ र मदन भण्डारी स्पोर्ट्स एकेडेमीका पदाधिकारीले दुवै टोलीसँग संयुक्त बेलुन उडाएर खेलको उद्घाटन गरेका थिए ।"
भलिबल एकेडेमी स्थापना,"विद्यालयले वर्षका उत्कृष्ट भलिबल खेलाडी अशोका देवकोटासहित राष्ट्रिय खेलाडी एपीएफकी सरस्वती चौधरी, पुलिसकी कामना विष्ट, पूर्वखेलाडी पुलिसका सरोज श्रेष्ठ, जनप्रेमी तथा नेपाल पुलिसका भलिबल प्रशिक्षक रूपेश विष्टलाई नगदसहित सम्मान गरेको छ ।"
सागरको शतक,त्यस्तै मध्यपश्चिमले काठमाडौं क्रिकेट ट्रेनिङ सेन्टरलाई ६ विकेटले हराएको हो । टस हारेर ब्याटिङ गरेको काठमाडौंले २० ओभरमा ८ विकेट गुमाई १ सय ६ रन बनायो । कप्तान विपिन आचार्यले ४३ रन जोडे । उनले ५० बलमा ४ चौका प्रहार गरे । म्यान अफ द म्याच मध्यपश्चिमका अमरसिंह राउटेला एक्लैले ५ विकेट लिए । जवाफमा मध्यपश्चिमले १३४ ओभरमा लक्ष्य भेट्टायो । ओपनर राजवीर सिंहले नटआउट ६१ रन बनाए । उनले ४२ बलमा ८ चौका र ३ छक्का प्रहार गरे । सिद्धान्तराज शाहीले ३८ रन बटुले । उनले ३० बलमा ७ चौका प्रहार गरे । काठमाडौंका प्रितम थापाले २ र श्याम त्रिपाठीले १ विकेट लिए ।
शिवरामको पुनरागमन,कुल १२ लाख ६० हजार पुरस्कार राशिको प्रतियोगिता विजेताले २ लाख ३० हजार रुपैयाँ प्राप्त गर्नेछन् । सूर्य नेपाल गल्फ टुरको दसौं तथा अन्तिम प्रतियोगितामा ५५ गल्फरको सहभागिता थियो । ७२ होलको प्रतियोगिता बिहीबार सकिनेछ ।
शंकरदेवलाई बीबीए कप,युनिभर्सल कलेजको आयोजनामा सम्पन्न प्रतियोगिताको सर्वोत्कृष्ट खेलाडी घोषित शंकरदेवका सचिनले १० हजार पाए । १५ विकेट लिएका शंकरदेवका राजन उत्कृष्ट बलर तथा १ सय १७ रन जोडेका केसीएमआईटीका राकेश बनेपाली उत्कृष्ट ब्याट्सम्यान भए । दुवैले ५५ हजार पुरस्कार थापे ।

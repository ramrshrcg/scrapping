शीर्षक,विवरण
सरकारलाई सांसदको दबाब: २ महिनामै साढे ६ अर्ब सक्ने खेल,"सर्वोच्चले उक्त मुद्दा तामेलीमा राखेपछि मन्त्रालयले नयाँ व्यवस्थाअनुसार निर्वाचित, समानुपातिक र मनोनीत सांसदलाई बजेट दिने कार्यविधि बनाई मन्त्रिपरिषद्मा प्रस्ताव पेस गरेको हो । निर्वाचन क्षेत्र विकास बजेटको विषयमा बुधबार प्रधानमन्त्रीसहित छलफल भएको हो, एमाले संसदीय दलका उपनेता नेम्बाङले भने, के गर्ने भनेर अहिल्यै भन्न सकिँदैन । सांसदहरूले निर्वाचन क्षेत्र विकास बजेट बढाउनसमेत माग गर्दै आएका छन् । ३ करोडबाट १० करोड रुपैयाँ पुर्याउनुपर्ने कतिपय सांसदको माग छ । प्रदेशका सांसदले समेत यस्तो बजेट माग गर्न थालेपछि यो विषय पेचिलो बन्दै गएको छ ।"
ओलीदाहाल खटपट !,"पार्टी एकताका लागि सक्रिय माओवादी नेता जनार्दन शर्माले आशंका मेटाउन बुधबार छलफल भएको बताए । आशंका मेटाएर छिट्टै पार्टी एकता हुने गरी छलफल भइरहेको छ, उनले भने । ओली र दाहालबीच बिहीबार पार्टी एकता र बजेटबारे छलफल गर्ने तय भएको छ ।"
बक्स अफिस साउन १ देखि,"फिल्म निर्माताले बक्स अफिस प्रणाली नहुँदा आफूहरू ठगिँदै आएको आवाज उठाउँदै आएका छन् । कारोबार राम्रै भए पनि निर्माताले त्यसअनुसार मुनाफा र लगानी उठाउन नपाउँदा फिल्म उद्योग नै धराशायी हुने गरेको छ । सरकारले पनि कर असुली गर्न सकिरहेको छैन । हामी अत्यन्त खुसी छौं, बक्स अफिसले निर्मातालाई मात्र नभई समग्र फिल्म उद्योगकै हित गर्छ, चलचित्र निर्माता संघका अध्यक्ष आकाश अधिकारीले भने, सरकारलाई हामी हरतरहले सघाउन तयार छौं ।"
माननीयहरू फोकस आउट,"यसबीचमा मन्त्री तामाङलाई सुवालको जवाफ दिन सभामुखले फेरि पोडियममा बोलाए । उनले ईश्वर देखाउने काम गरेनन् बरु कानुनहरूमा एक रूपता दिन भनेर देश र जनताईश्वर का नाममा शपथ खुवाउने व्यवस्था गरिएको तर्क गरे । अनि भने, जसलाई देश र जनताको मनमा शपथ खान मन लाग्छ, उसले देश र जनताकै नाममा खान्छ, जसलाई ईश्वरका नाममा मन लाग्छ, उसले ईश्वरकै नाममा खान्छ । त्यसपछि सभामुखले सुवाललाई मन्त्रीको जवाफ चित्त बुझेको भए विरोध फिर्ता लिनुस् भने । म यो फिर्ता लिन सक्दिनँ सभामुख महोदय, निकै गम्भीर भएर सुवाल बोले, किनभने मन्त्रीज्यूले ईश्वर कहाँ छन् भनेर देखाउन सक्नुभएन । यसपछि भने सदनभित्र केहीबेर हाँसो गुन्जियो । अघिल्ला तीन अध्यादेशमा जस्तै यसपटक पनि सुवाल एक्लो परे, बाँकी बहुमतले अध्यादेश पारित गर्यो । अर्थमन्त्री खतिवडाले अब सरकारले यीयी काम गर्न पैसा छुुट्याउँछ भनेर बजेटको संक्षिप्त आकार सुनाए । त्यसमाथि बिहीबार छलफल गरौंला भनेर सभामुखले सभा टुंग्याए । त्यसपछि बसेको राष्ट्रिय सभा बैठकमा भने चारै अध्यादेश सर्वसम्मतिले पारित भए ।"
नियमावली विवादमा मतदान,"कसको, के संशोधन ?एमाले फौजदारी अभियोगमा थुनामा परेका सांसदको पद स्वत: निलम्बन हुनुपर्नेकांग्रेस संसदीय समिति संख्या १० बाट ७ मा झार्नुपर्ने माओवादी दुवै सदनमा सचिवले आफ्नो सदनका कर्मचारीलाई कुनै काम खटाउन वा सरुवा गर्न सक्ने नियम राख्नुपर्नेनेमकिपा संसद् बैठकमा मन्त्रीहरूको बहुल उपस्थिति हुनुपर्ने र बोलाएको १५ मिनेटभित्र बैठक बस्न नसके स्थगित गर्नुपर्ने"
कोसोभोलाई मान्यता नदिन सर्बियाको लबिइङ,"सर्बियाको दिल्लीस्थित दूतावासले नेपाल हेर्ने गर्छ । त्यहाँबाट गैरआवासीय राजदूत भ्लादिमिर मारिक पनि उनको भ्रमणमा सहभागी थिए । उपप्रधानमन्त्री डेसिसले नेपाल र सर्बियाबीच लगानी, पर्यटन, शिक्षा, संस्कृति र प्रविधिमा सहकार्य गर्न सक्ने बताएका थिए । उनले सर्बियाले नेपालसँगको सम्बन्धलाई निकै महत्त्व दिएको पनि बताएका थिए । सन् २०११ को अक्टोबरमा पनि सर्बियाका विदेशमन्त्रीले नेपाल भ्रमण गरेका थिए । त्यतिबेला पनि उनीहरूले कोसोभोको विषयमा ध्यानाकर्षण गराएका थिए ।"
समझदारीमै घोषणापत्रअनुरूप बजेट,बालुवाटारको बैठकमा दुई दलबीच रोकिएको पार्टी एकताका विषयमा समेत कुराकानी भएको थियो । तर उक्त छलफलले एकतामा परिरहेको अल्झन खुलाउन सकेन । छिट्टै वाम एकता संयोजन समितिको बैठकबाट एकता प्रक्रियाका बाँकी विषय अघि बढाउन उनीहरू सहमत भएका छन् । तर बैठक कहिले बोलाउने भन्ने तय भएको छैन ।
स्वैच्छिक अवकाशको सूचना दिन आनाकानी,"विवरण रुजु गर्ने क्रम जारी रहेकाले सार्वजनिक गर्न ढिलाइ भएको मन्त्रालयका प्रवक्ता रुद्रसिंह तामाङले बताए । त्यति धेरै निवेदन छ, रुजु हुँदैछ, उनले भने । कर्मचारी ट्ेरड युनियनका पदाधिकारीले स्वैच्छिक अवकाशको अन्योल हटाउन प्रधानमन्त्रीलाई भेटेर ध्यानाकर्षणसमेत गराएका छन् । प्रधानमन्त्रीले समायोजन प्रक्रियासँगै स्वैच्छिक अवकाश प्रक्रिया टुंगो लगाउने बताउनुभयो, निजामती कर्मचारी संगठनका अध्यक्ष केदार देवकोटाले भने ।"
कर्णालीलाई विशेष बजेट दिन माग,"काठमाडौं (कास) कर्णाली प्रदेशका मुख्यमन्त्रीसहितको टोलीले नयाँ बजेटमा कर्णालीलाई विशेष व्यवस्था गर्न माग गरेका छन् । मुख्यमन्त्री महेन्द्रबहादुर शाही, आर्थिक मामिलामन्त्री प्रकाश ज्वाला, सत्तारूढ दलका संसदीय दलका नेता र संघीय सांसदसहितको प्रतिनिधिमण्डलले बुधबार प्रधानमन्त्री केपी ओलीलाई भेटेर विशेष बजेट व्यवस्था गर्न माग राखेका हुन् । मुख्यमन्त्री शाहीले प्रधानमन्त्री ओलीलाई बुझाएको ज्ञापनपत्रमा भौतिक पूर्वाधार, हवाई यातायात, सिँचाइ, ऊर्जा तथा विद्युतीकरण, सञ्चार, बस्ती विकास तथा पर्यटन, खानेपानी, शिक्षा, स्वास्थ्य र कृषिलगायत विषयमा बजेट विनियोजन गर्नुपर्ने उल्लेख छ । ज्ञापनपत्र बुझ्दै ओलीले कर्णाली प्रदेशको धेरै सम्भावना रहेकाले यसको विकासमा कन्जुस्याइँ नगर्ने प्रतिबद्धता जनाए । हालैको कर्णाली प्रदेश भ्रमणको प्रसंग उल्लेख गर्दै ओलीले सकेसम्म अधिक बजेट छुट्याउन पहल गर्ने बताएका थिए ।"
कुलतमा फस्दै विदेशिएका युवा,"नेपालमा झन्डै दुई लाख लागूऔषध प्रयोगकर्ता रहेको भनिए पनि विदेशमा यस्ता नेपाली केकति छन्, तथ्यांक छैन । गृह मन्त्रालयको तथ्यांकअनुसार देशभरमा लागूऔषध प्रयोगकर्ताका लागि लगभग दुई सय पुन:स्थापना केन्द्र छन्, जसमा उपत्यकामा मात्र सयवटा छन् । तर सबै व्यवस्थित र मापदण्डअनुसार नचलेको गृह मन्त्रालयकै अधिकारीहरू बताउँछन् ।"
पूर्वप्रधानन्यायाधीशहरू सम्मानित,"काठमाडौं (कास) सर्वाेच्च अदालतले कानुन दिवसको अवसर पारेर बुधबार सात पूर्वप्रधानन्यायाधीशलाई सम्मान गरेको छ । अनिरुद्रप्रसाद सिंह, नयनबहादुर खत्री, सुरेन्द्रप्रसाद सिंह, ओमभक्त श्रेष्ठ, मोहनप्रसाद शर्मा, केशवप्रसाद उपाध्याय र केदारनाथ उपाध्याय सम्मानित भएका हुन् । त्यसक्रममा कायममुकायम प्रधानन्यायाधीश दीपकराज जोशीले अदालतको कार्यबोझ १० वर्षमा दोब्बर भए पनि तदअनुसारको जनशक्ति, स्रोत र साधन नभएकाले न्यायमा विलम्ब भइरहेको बताएका थिए ।"
मोदी पहिला काठमाडौं आउनु राम्रो : पौडेल,"काठमाडौं (कास) कांग्रेस वरिष्ठ नेता रामचन्द्र पौडेलले भारतीय प्रधानमन्त्री नरेन्द्र मोदीको नेपाल भ्रमण जनकपुरबाट नभएर राजधानी काठमाडौंबाट हुँदा राम्रो सन्देश जाने बताएका छन् । अहिलेको परिस्थिति र आमनेपालीको भावनासमेतलाई ख्याल गर्दै भारतीय प्रधानमन्त्री मोदीले सीधै जनकपुरबाट भ्रमण सुरु नगरी राजधानीबाट गर्दा दुवै मुलुकका लागि राम्रो सन्देश जान सक्थ्यो, पौडेलले कान्तिपुरसँग भने, काठमाडौं उत्रिएर जनकपुर र मुक्तिनाथ जाँदा राम्रो हुन्छ । मोदी शुक्रबार सीधै जनकपुर आउने कार्यक्रम छ ।"
नेविसंघ कार्यक्रम स्थगित,"काठमाडौं (कास) कांग्रेसको भ्रातृ संगठन नेविसंघमा संस्थापन र इतर पक्षको कलहका कारण बुधबार निर्धारित दुवै पक्षका कार्यक्रम स्थगित भएका छन् । दुवै पक्षले बुधबार बीपी संग्रहालय सुन्दरीजलमा छुट्टाछुट्टै कार्यक्रम राखेका थिए । एकै समय र आमनेसामने दुवै पक्षले कार्यक्रम राखेपछि सम्भावित भिडन्त रोक्न पार्टीको शीर्ष तहबाटै कार्यक्रम स्थगित गर्न निर्देशन दिइएको हो । नेविसंघको विधानबमोजिम १२ औं महाधिवेशनसहित प्रशिक्षण तथा संगठन विस्तारको विशेष अभियान केन्द्रीय कार्यसमितिको बैठकबाट यथाशीघ्र गरिने व्यहोरा जानकारी गराउँछौं, कार्यक्रम स्थगित गर्नेसहितको सहमतिमा दुवै पक्षका महामन्त्रीले हस्ताक्षर गरी विज्ञप्ति जारी गरेका छन् ।"
बिदा कटौतीप्रति पुनर्विचार हुन्छ,"काठमाडौं (कास) गृहमन्त्री रामबहादुर थापाले बिदा कटौतीप्रति सरकारले पुनर्विचार गर्ने बताएका छन् । नेपाल आदिवासी जनजाति महासंघका अध्यक्ष जगतबहादुर बराम नेतृत्वको प्रतिनिधिमण्डलसितको भेटमा गृहमन्त्रीले त्यस्तो आश्वासन दिएका हुन् । महासंघले तमु ल्होसार, ग्याल्बो ल्होसार, सोनाम ल्होसार, माघीमाघे संक्रान्ति, उँधौली, उँभौली र गाईजात्रामा सम्बन्धित समुदायलाई मात्र नभई देशभर सार्वजनिक बिदा दिन माग राखेको छ ।"
आँधीहुरीपीडितलाई राहत देऊ,काठमाडौं (कास) प्रतिनिधिसभाको बुधबार बसेको बैठकमा विशेष समय लिएर बोल्दै सांसदहरूले तराईका आँधीहुरीपीडितलाई राहत र क्षतिपूर्ति तत्काल दिन माग गरेका छन् । सांसद राजकिशोर यादव र उमाशंकर अरगरियाले आँधीहुरीपीडितलाई क्षतिपूर्तिसहित राहत प्याकेज दिन माग गरे ।
जनजाति प्रतिष्ठान खारेज हुँदैन : कानुनमन्त्री,"काठमाडौं (कास) कानुनमन्त्री शेरबहादुर तामाङले आदिवासी जनजाति उत्थान राष्ट्रिय प्रतिष्ठान खारेज नहुने स्पष्ट पारेका छन् । संविधानअनुसार जनजाति आयोग ऐनको मस्यौदा निर्माण भएको छ, मन्त्री तामाङले भने, आयोग र प्रतिष्ठानको कार्यप्रकृति फरक छ । जनजाति मन्त्रालयको परिकल्पनासमेत भएको स्थितिमा प्रतिष्ठान खारेज हुन सक्दैन । त्यसैले प्रतिष्ठान विघटन हुँदैन । प्रतिष्ठानद्वारा बुधबार राजधानीमा आयोजित अन्तक्र्रियामा ऊर्जामन्त्री वर्षमान पुनले पनि प्रतिष्ठान यथावत् रहने बताएका थिए ।"
मोदीको जनकपुर भ्रमण: तयारी अन्तिम चरणमा,हावाहुरीले प्रभावितयसैबीच बुधबार बिहानको तीव्र हावाहुरीले रामानन्द चोकजानकी मन्दिर खण्डमा बनाइएको स्वागतद्वार भत्किएको छ । त्यसलगत्तै परेको पानीले अभिनन्दनस्थल रंगभूमि मैदान जलमग्न भएको छ । बाँस गाडेर बनाइएको स्वागतद्वार भत्किएपछि जनकपुर उपमहानगरले त्यसलाई फेरि ठड्याउन थालेको छ । रंगभूमि मैदानमा जमेको पानी निकासको प्रबन्ध मिलाइएको छ । हावाहुरीले त्यहाँ बनाइएको ठूलो पन्डालमा पनि सामान्य क्षति पुर्याएको छ । सरकार र उपमहानगरपालिका दुवैले दुई दिनभित्र सबै तयारी पूरा हुने जनाए । मुख्यमन्त्री राउतले हावाहुरीले तयारीमा केही असर परे पनि त्यसलाई फेरि पुरानै अवस्थामा फर्काउन दिनरात काम भइरहेको बताए ।
तराईमा भीषण हुरी,"हुरीले विभिन्न ठाउँमा पोल, तार र ट्रान्सफर्मरमा क्षति पुग्दा मंगलबार रातिदेखि नै गौशाला, बर्दिबास र सदरमुकाम जलेश्वरलगायत क्षेत्रमा विद्युत् सेवा ठप्प छ । नेपाल विद्युत् प्राधिकरण गौशाला शाखाका प्रमुख रोशनकुमार सिंहका अनुसार हावाहुरीले ३५ थान पोल ढालेको छ । ढल्केऔरहीखयरमारा ३३ केभी प्रसारण लाइनमा रूख ढलेर क्षति पुगेको छ । प्राधिकरण जलेश्वर शाखा प्रमुख माधवेन्द्र यादवले हुरीले दक्षिणी भेगमा २० वटा पोल र सडकका रूख ढलेर प्रसारण लाइनमा क्षति पुगेको जानकारी दिए । तीव्र गतिमा आएको हुरीले आँपका ४० प्रतिशत चिचिला (टिकुला) र २५ प्रतिशत तरकारी बालीमा क्षति पुगेको जिल्ला कृषि विकास कार्यालयले जनाएको छ । प्रमुख कृषि विकास अधिकृत ओमप्रकाश विराजीले करोड बढी मूल्यका आँप र तरकारीमा क्षति पुगेको जनाए ।"
अरुण तेस्रोमा सुरक्षा सतर्कता,"पावरहाउस निर्माणस्थल, ड्यामसाइट र शंकास्पद क्षेत्रमा नेपाल प्रहरी र सशस्त्र प्रहरी खटिएका छन् । लगानीबोर्डका सहसचिव उत्तमभक्त वाग्लेका अनुसार अरुण तेस्रोका लागि पीडीएमा विकासकर्ताले मागेअनुसारका सुरक्षाकर्मी सरकारले उपलब्ध गराउने उल्लेख छ ।"
सिँचाइका ३ सय योजना अलपत्र,"सरोकारवाला पक्षको लापरबाहीले १० करोड लागतको योजना अलपत्र हुँदा जमिन बाँझै छ । स्वीकृत योजनामा पनि दुई लाखदेखि १० लाख मात्र बजेट आउने गरेको पौडेलले बताए । यति थोरै बजेटले योजना सुरुवातसमेत गर्न सकिँदैन, उनले भने, त्यसमाथि विगतका जिल्ला परिषद्ले पास गरेका सयौं योजना स्वीकृत हुन सकेका छैनन् । अन्य जिल्लामा करोडौंको दरले बजेट विनियोजन हुने गरे पनि जाजरकोटमा २३ करोड मात्र बजेट आउने गरेको डिभिजनले जनाएको छ । कनिका छरेजसरी आउने बजेटले सिँचाइ योजना अघि बढाउन नसकिँदा आकाशे पानीका भरमा खेतीपाती हुने गरेको कृषक भद्रबहादुर बटालाले बताए ।"
महत्त्वाकांक्षी श्वेतपत्र,"अहिले सार्वजनिक गरिएका अधिकांश कार्ययोजना कार्यान्वयनका लागि नीति, बजेट र जनशक्ति व्यवस्थापन एवं कार्यशैली सुधारमा राजनीतिक नेतृत्वले दृढ अठोट लिन सकेन भने विगतमा जस्तै फगत नारामै सीमित हुनेछ । त्यसैले सतही श्वेतपत्र जारी गरेर सपना बाँड्नुभन्दा कार्यान्वयन हुनेखाले काम गर्नु आवश्यक छ । जलस्रोतको एकीकृत कार्यक्रममा सरकार जुट्नुपर्छ जुन कार्यान्वन गर्न सकियोस् । लगानी, बजार, लाभग्राही, दीर्घकालीन प्रभावलगायत विषयमा गहन छलफल जरुरी छ । बलियो सरकारले पनि विगतमा झैँ कार्यान्वयन नहुने सपना बाँड्नुभन्दा सर्वसाधारणको जीविकामा प्रत्यक्ष प्रभाव पार्ने कामलाई प्राथमिकता दिनु महत्त्वपूर्ण हुनेछ ।"
किशोरीजीको आँगनमा मोदी,"फेरि उही जिज्ञासा काठमाडौं र दिल्लीबीच जनकपुर चेपिने कि जोडिने ? निश्चित रूपमा दिल्लीसंँगको सम्बन्ध निर्धारण संवैधानिक रूपमा काठमाडांैको कार्यभार हो । मोदीको जनकपुर यात्राको साक्षी बन्न प्रधानमन्त्री ओली पनि आउँदैछन् । विगतमा आफ्नै कारणले मधेसमा अप्ठ्यारो सामना गर्नुपरेका ओली यतिखेर जयजय हो, किशोरीजी भन्दै जानकी दरबारमा आशिर्वाद थाप्न आइपुग्दैछन् । आफ्नो समकक्षीको स्वागत गर्न जनकपुर आइपुग्ने ओलीको यो पहलको अनुगुञ्ज नेपाली राजनीतिमा दीर्घकालसम्म सुनिनेछ । प्रादेशिक अभ्यासमा नेपाल विस्तारै पाइला चाल्दैछ, जहाँ उसले आफ्नो संघीय व्यक्तित्वको विकास र सुरक्षित भविष्यको निर्माणका निम्ति आफ्नै मिहिनेत र प्रयत्नलाई बलियो आधार बनाए पनि छिमेकीहरूको पनि सदाशयतालाई कम आँकलन गरेको छैन भन्ने सन्देश बोकेको छ ।"
विद्यालय हो कि व्यापार केन्द्र ?,"क्षेत्रपाटी, ठमेलस्थित १९९५ सालमा खुलेको जुद्धोदय पब्लिक स्कुल नेपालको दोस्रो पुरानो स्कुल हो । यहाँ प्रशस्तै खेल्ने चौर अनि उज्याला कक्षाकोठाहरू थिए । विद्यालयका लागि यी आवश्यक पूर्वाधार नै हुन् । अहिलेका चर्चित व्यक्तिहरू धेरैले यहीं पढेका थिए । तर अहिले यहाँ विद्यार्थीहरू खेल्ने चौरमा ठूलठूला व्यापारिक भवनहरू ठड्याइएका छन् । कक्षाकोठाहरू भेनिस्ताले अलगअलग गरिएका छन् । एउटा कक्षामा पढाएको आवाज अर्को कक्षामा सुनिन्छ । पढ्ने, बस्ने, खेल्ने, राष्ट्रिय गानको लागि उभिने चौर सबै व्यापारिक भवनमा परिणत भएका छन् । यो विद्यालयको जग्गा र भवन पढ्नका लागि हो कि व्यापार गर्नका लागि हो ? बुझ्न सकिएन । सरकारले शिक्षाको लागि हरेक वर्ष अर्बौं बजेट छुट्याएको हुन्छ । सरकारी विद्यालयले आफ्नो जग्गा नै बहालमा दिएर कमाउनुपर्ने आवश्यकता कहाँबाट आयो ? महँंगा निजी विद्यालयहरूमा पढ्ने विद्यार्थीलाई कमिलाले मात्र टोके पनि अभिभावकले गुनासो गर्न आउला भनेर स्कुल सञ्चालकहरू डराउँछन् । तर यस सरकारी विद्यालयमा कुनै शैक्षिक वातावरण नभए पनि कोही कराउन पनि सक्दैन । किनभने यहाँ निशुल्क छ । के निशुल्क भन्दैमा विद्यार्थीहरूलाई बिना सुविधा, बिना वातावरण पढाउन पाइन्छ ? नि:शुल्क पढ्नेलाई हेप्न पाइन्छ ? जिल्ला शिक्षाको नियमावली अनुसार सारा विद्यार्थी एकैपल्ट विद्यालयमा उभिन सक्ने चौर चाहिन्छ भनेर लेखेको छ । तर यहाँ भएका घाँसेचौर सबै कंक्रिट भवनमा परिणत भएका छन् । अब विद्यालय परिसरमा उभिने ठाउँ पाउन पनि मुस्किलै छ । यसरी केही सटरहरू बहालमा लगाएर रकम असुल्ने अरू पनि विद्यालयहरू छन् । यसले विद्यार्थीहरूलाई केही सुविधा नै दिने होला, तर पुरै चौरलाई नै मासेर व्यापारिक भवन बनाउन अवश्य मिल्दैन । ऐतिहासिक विद्यालय जुद्धोदयको पहिचान नै मेटिएको छ । सम्बन्धित निकायले जवाफ देओस् । दीपक तुलाधरदरबारमार्ग, काठमाडौं"
न्यायालयमा पनि सिन्डिकेट !,"हत्या अभियोगमा मेयरलाई पक्राउ गर्न निर्देशन पढ्दा मुलुकको न्यायालयमा पनि सिन्डिकेट रहेको महसुस हुन्छ । हिन्दु युवासंघ पर्साका संस्थापक अध्यक्ष काशीनाथ तिवारीको हत्या अभियोगमा कटहरिया नगरपालिकाका मेयर सियाराम कुसवाह फिरोजको संलग्नता रहेको भन्दै उच्च अदालतले २० वर्ष जेल सजायको फैसला गरेको छ । पक्राउ गर्न प्रहरीलाई निर्देशन पनि गरेको छ । यस अघि नै २०७० पुस १ गते कुसवाहलाई पक्राउ गरी छोडेको देखिन्छ । त्यसमा जिल्ला अदालतले हत्यामा कुसवाहको संलग्नता नरहेको भन्दै सफाइ दिएको देखिन्छ ।जिल्ला अदालतको सफाइ फैसलालाई उल्टाउँदै उच्च अदालतले कुसवाहलाई जन्मकैदको फैसला गरेको छ । न्यायालयमै यस्तो विभेद छ । एउटै घटनामा सयपटक निर्णय हुने, निर्णय गर्ने र निर्णय उल्ट्याउने खालको न्यायालय हाम्रो देशमा छ । यता चित्त बुझेन उता जाऊ, त्यता चित्त बुझेन त्योभन्दा नि माथि जाऊ खालको खिचडी लोकतान्त्रिक संविधान छ । यहाँ न्यायालयको पहरेदारी गर्ने जिम्मा लगाएकाहरूको नियत ठिक देखिँदैन । जातीय र दलीय कमाउ धन्दाबाट ग्रसित देखिन्छन् । कित संविधान सीमित वर्ग हितका लागि धारा, उपधारा गर्दै आफ्नै वर्गको सेवा गर्ने खालको बनाएको हुनुपर्छ । यसरी गतिविधि हेर्दा हाम्रो न्यायालयमा सही सत्यको न्याय दिनुभन्दा राजनीतिक नियुक्ति लिएर राजनीतिक दुश्मनी साँध्ने साधनको रूपमा प्रयोग गरिरहेको देखिन्छ । न्याय र न्यायालय त न्याय र न्यायालयजस्तो हुनुपर्यो । त्यो छैन । आफ्नो न्याय र न्यायालयप्रति समर्पित हुनुपर्यो । त्यो पनि देखिँदैन । असल र सर्वसाधारण नागरिकले कहिल्यै सही न्याय र न्यायालयको अनुभूति गर्न सक्दैन । त्यसैले राज्य यस मामिलामा गम्भीर हुनैपर्छ । कसैको जीवनसँग खेलवाड गर्नुभन्दा सही, सत्य र निष्पक्ष फैसला दिनुपर्छ । कानुनी कठघरामा उभ्याएर घुमाइराख्ने र छिटो निर्णय नदिने संस्कारबाट नागरिकलाई छिटो छुटकारा दिने खालको न्यायालयको विकास गर्नुपर्छ । राजेश विद्रोही लहान, सिरहा"
भारतीय दृष्टिकोण बदलियोस्,"भारतीय प्रधानमन्त्री नरेन्द्र मोदी नेपाल भ्रमणमा आउँदै गर्दा विभिन्न खालका क्रियाप्रतिक्रिया सुन्न पाइएको छ । विश्वमै शक्तिशाली राष्ट्रका रूपमा परिचित भारतका प्रधानमन्त्रीलाई नेपालमा स्वागत गर्न पाउनुमा खुसी हुनुपर्छ । विगतको इतिहास हेर्दा करिब १८ वर्षसम्म पनि भारतका प्रधानमन्त्रीले नेपाल भ्रमण गरेका थिएनन् । तर मोदी प्रधानमन्त्री भएपछि नेपाल भ्रमणलाई उच्च प्राथमिकतामै राखेका छन्, यो कुरा कतै छिपेको छैन । विगतमा जेजस्तो भए तापनि छिमेकी मुलुकका प्रधानमन्त्रीको भ्रमणलाई उच्च महत्त्व दिनैपर्छ । मैत्रिक भ्रमण र आउजाउबाटै विदेशी कूटनीति बलियो हुने र पानी बाराबारले कहिल्यै कसैको पनि भलाइ नहुने कुरा जगजाहेर छ । जुन कुरा उत्तर र दक्षिण कोरियाका राष्ट्र प्रमुखहरूको भेटघाटले पनि पुष्टि गरिसकेको छ । कुनै पनि मुलुक कुनै न कुनै अर्को मुलुकको आड र भरोसामा मात्र बाँचेको हुन्छ । अझ नेपालजस्तो भूपरिवेष्टित देशमा त यो कुरा निकै लागू हुन्छ । छिमेकी मुलुकमा हामीले राम्रो सम्बन्ध कायम गर्न सक्यौं भने आफैंलाई फाइदा हुन्छ र त्यसबाट कत्ति पनि घाटा हुँदैन । यो कुरा हामीले बुझ्न जरुरी छ । मोदीको भ्रमणलाई प्रदेश नं २ ले त महोत्सवको रूपमा मनाउने निर्णय गरेको छ, जुन अस्वाभाविक होइन । यसबाट हामीले केही गुमाउँदैनौं, बरु पाउँछौं । यसैगरी नेपाल सरकारले पनि मोदी भ्रमणलाई निकै उच्चस्तरको सम्मान प्रकट गर्ने कार्यक्रम बनाएको छ, यसमा कुनै गुनासो छैन । तर मोदीको भ्रमणबाट हामीले भविष्यमा समेत लाभ लिन सक्ने खालको सोचाइ राख्नु जरुरी छ । नरनाथ पाण्डेकावासोती८, नवलपुर"
स्वेच्छाचारी सांसद,"गम्भीर फौजदारी मुद्दामा पनि सांसदहरूलाई उन्मुक्ति दिने समाचारले पहिलो संघीय संसद् नै शंकाको घेरामा परेको छ । विकासको लागि नीतिनियम बनाउनुपर्ने, देशमा सुशासन कायम गर्नका लागि नियमकानुन बनाउनुपर्ने, प्रदेशसभाका कामकारबाहीमा निगरानी राख्नुपर्ने जस्ता महत्त्वपूर्ण काम छोडेर आफूहरूले नै हत्या, हिंसा, बलात्कार, मानव बेचबिखन जे गरे पनि उन्मुक्ति पाउने या सांसद पद नहट्ने जस्तो नियम बनाएर संघीय सांसदहरूले जनताको मतको खिल्ली त उडाए नै, यतिमात्र नभई गणतन्त्रमा सांसदहरू जनताभन्दा माथि हुन्छन् भनी प्रमाणित पनि गरिदिए । कित उनीहरूले जनतन्त्र र गणतन्त्रको परिभाषा नै फेरिदिए, यात नेपालमा गणतन्त्र आएको नभई सांसदतन्त्र आएको भनी देखाइदिए । यदि साँच्चै गणतन्त्र आएको हो भने जनता र जनप्रतिनिधिबीच यति ठूलो अन्तर हुनै सक्दैन । जनतालाई कानुन लाग्ने, सांसदलाई कानुन नलाग्ने हुनै सक्दैन । यदि देशमा गणतन्त्र आएको हो भने कांग्रेस, एमालेले देश र जनताको लागि भनी २००७ सालदेखि गरेको आन्दोलनको मर्म यही होइन भने, दसवर्षे सशस्त्र माओवादी आन्दोलनको मुख्य उद्देश्य पनि यही होइन भने सांसदलाई जघन्य अपराधमा पनि उन्मुक्ति दिने नियम खारेज होस् । होइन भने सर्वोच्च अदालतले व्यावहारिक न्याय दिँदै खारेजीको आदेश दिनुपर्छ । जनकप्रसाद भण्डारीदोहा, कतार"
बजेटमा असहयोगको संकेत,"किन गएनन्, सत्तापक्षकै पूर्वअर्थमन्त्री ? बुधबार प्रकाशित समाचार पढेपछि जोकोहीलाई लाग्न सक्छ कि किन गएनन् त प्रिबजेट छलफलमा अर्थमन्त्रीहरू भनेर । आउँदो आर्थिक वर्षका लागि ल्याउने पूर्ण आकारको बजेटबारे बृहत्तर छलफल चलाएर योजना छनोट गर्न र प्राथमिकता केलाउन अर्थमन्त्री डा युवराज खतिवडाले अर्थ मन्त्रालयमा बैठक राखेका थिए । सबै पूर्व अर्थमन्त्रीहरू, आर्थिक मामलामा दक्षता राख्ने विज्ञहरू, योजना आयोगका पूर्वउपाध्यक्षहरूलाई आमन्त्रण गरिएकोमा सत्तापक्षकै अर्थमन्त्रीहरू माओवादी र कांग्रेसका अर्थमन्त्रीहरू कोही एउटै उपस्थित हुन नचाहे पनि पूर्व अर्थमन्त्रीका नाताले डा बाबुराम भट्टराई भने उपस्थित भएका रहेछन् । अरू उपस्थित नहुनुमा राजनीतिक विषय भएको भन्ने हो भने एमालेमाओवादी केन्द्रका मात्रै भए पनि उपस्थित हुनैपथ्र्यो । कार्य व्यस्तताका कारण जनाएर अनुपस्थिति जनाएको देखिएपछि त्यहाँ कसैको गोप्य सिन्डिकेटले काम गरेको देखिन्छ । तर अहिले छलफल र बहसमा उपस्थित नभएपछि बजेट घोषणा भएपछि नानाभाँतीका टिप्पणी र आलोचना गर्ने अधिकार पनि उनीहरूलाई नहुन सक्छ । आफ्नै दलका अर्थमन्त्रीहरू अनुपस्थित हुनुमा केही कारण पक्कै हुनुपर्छ । अनुपस्थितिका कारणहरू केलाउँदा र अनुमानसमेत गर्दा पहिलो कारण हुनसक्छ, आर्थिक मामलामा अहिलेसम्मकै उच्च दक्षता राख्ने डा खतिवडाले ल्याउन सक्ने प्रस्तावित बजेट र त्यसको खाका प्रधानमन्त्री ओलीको सल्लाह मुताविक तयार बनाएर औपचारिकताका लागिमात्र छलफल चलाइन लागिएको र पूर्व अर्थमन्त्रीलाई अनभिज्ञजस्तै बनाइएकाले उपस्थित नभएको अड्कल छ । दोस्रो, कतिपय आफ्नै दलका हैसियतले विगतका सरकारमा अर्थमन्त्री बनेकाहरूले आफूलाई यसपटक अर्थमन्त्रीमा मुकरर नगरिएको कुण्ठा प्रकट गर्ने ठाउँ नपाएकोमा अहिले उचित मौका मिलेका कारण कुण्ठास्वरूप उपस्थित हुन नचाहेका हुन सक्छन् । हैन भने प्रिबजेट छलफलमा आफ्ना भोगाइका तितामिठा अनुभव सेयर गरेकै भए नत आकाश खस्थ्यो, न धर्ती भासिन्थ्यो । श्यामसुन्दर कुइँकेलहाँडीगाउँ, काठमाडौं"
यातायात सेवामा राहत,"वैशाख २५ गते प्रकाशित सिन्डिकेट हटाउन व्यवसायी पनि सहमत समाचारले यातायातको खुलेआम सिन्डिकेट हटेको महसुस भएकोले खुसीका शब्दहरू लेख्दैछु । किनभने यातायात मन्त्रालयमा भएको मन्त्री र व्यवसाय बीचको ५ बुँदे सम्झौता अनुसार मुलुकका विभिन्न गन्तव्यका यातायात व्यवसायीले धेरै पहिलेदेखि सार्वजनिक सवारी साधन बस तथा माइक्रोबसमा लगाउँदै आएको सिन्डिकेट हटाउन सरकार सफल भएको छ । यसका लागि सरकार बधाईको पात्र भएको छ । यातायात व्यवसायी संघको यात्रीप्रतिको चरम शोषण, गुन्डागर्दी, मनपरी ठगी, अन्याय, अत्याचारपूर्वक लागू गर्दै आएको सिन्डिकेटबाट सोझासिधा यात्रीलाई अन्धाधुन्द किसिमले मनपरी भाडा, कोचाकोच, दुव्र्यवहार, बेइज्जतीबाट हामीले धेरै शारीरिक तथा मानसिक यातना पाएका थियौं । अझ दसैं र तिहारजस्तो राष्ट्रिय पर्वको मौकामा समयमै अग्रिम टिकट बुकिङमा गरिएको अत्याचारको सीमा नै थिएन । मनपरी भाडा र यातनाबाट हदैसम्म पिल्सिएका यात्रीलाई खुला प्रतिस्पर्धात्मक बजारमा नयाँ र सुविधाजनक यातायात सेवाको बाटो खोल्नु खुसीको कुरा हो । आखिर सरकारको प्रयास र प्रतिबद्धताका अगाडि झुक्न बाध्य भई व्यवसायी पनि आइन्दा सिन्डिकेट हटाउन सहमत भएको समाचार आइसकेको छ । हो, कानुनी राज्य, सुशासन, समृद्धिको घोषणा गरी जनमत प्राप्त सरकारको इच्छाशक्ति भएपछि र सही कदम चालेपछि सफलता नपाइने कुरै हुँदैन भनेझैं यस कदमले मुलुकमा विधिको शासनको सुरुवात भएको महसुस भएको छ । गंगाराज अर्यालपाणिनी८, पाली अर्घाखाँची"
राष्ट्रवादको लेफ्टराइट मार्च,"अवसरवादी राष्ट्रवाद चाहे गाढा होस्, चाहे फिका, यसले शासकको शक्तिमा उक्लने र टिक्ने अभिलाषालाई मात्र फाइदा पुर्याउँछ । विदेशी सहायताको परियोजनाले सदैव कुलीन शासक वर्गलाई मात्र फाइदा पुर्याएको छ र उनैको शासन टिकाएको छ । त्यसैले फाइदा आफ्नो पोल्टामा परे विदेशी शक्तिको अभिनन्दन र नपरे आँेठे विरोधको पासा फ्याँकेर शासकहरू अवसरवादी राष्ट्रवादको उपयोग गर्छन् । जनताको सीप, ज्ञान र श्रममा भर पर्ने र आफ्नै धरातलमा टिक्ने अर्थतन्त्रको निर्माण गर्नु आजको आवश्यकता हो । उडन्ते विकासको रेल सपनाबाट ब्युँझेर माटोबाट उमार्ने समृद्धिको लिकमा नउत्रुन्जेल राष्ट्रवादको नक्कली फसल काट्ने शासकको कमी हुने छैन । ट्विटर :"
सुनकाण्ड सल्ट्याउने सूत्र,"छानबिन समितिले आपराधिक समूहबाट बरामद गरिएको लेजर बुकमा उल्लेख भएको विवरणले लामो समयदेखि हामीकहाँ ठूलो परिमाणमा सुन तस्करी हुने गरेको तथ्याङ्क फेला पार्यो । तथ्याङ्क आफैंमा फेहरिस्त र विवरणमात्र हो, यसले घटना भएको समय र परिमाणलाई पुष्टि गरेको छ । तर उक्त तथ्याङ्कलाई तथ्यमा परिणत गर्न सीपयुक्त वैज्ञानिक ढंगको अनुसन्धान हुन आवश्यक छ । तस्करी कसुर भएको हो भन्ने तथ्य स्थापित गर्न सजिलो भए तापनि उक्त कसुरजन्य कार्यमा कसले के कसरी सहयोगात्मक भूमिका निर्वाह गरे, तस्करीको लाभ र लगानी पक्षमा उसको भूमिकालाई तथ्ययुक्त ढंगले पुष्टि गर्नु नै महत्त्वपूर्ण तर जटिल प्रश्न हो । पोल, उजुरी, अदालत बाहेक अन्यत्रको साविती बयान, परस्परको सम्बन्धसम्पर्कका आधारमा मात्र गरिएको मागदाबीले तथ्यको पुष्टि नगर्ने भएकोले कसुरदार ठहर्याइ सजाय गर्न मिल्दैन । कसुर ठहर्याउन र कसुरदार कायम गर्न तथ्यलाई सोझो रूपमा समर्थन वा खण्डन गर्ने दसी वा अन्य स्पष्ट सबुदप्रमाण पेस गरिएको हुनुपर्छ भन्ने मनसायका नजिरहरू पटकपटक अदालतले जारी गरेबाट पनि अदालतले दसीप्रमाणको अभावमा शङ्काको सुविधा अभियुक्तलाई दिने गरेको देखिन्छ । हामीले अवलम्बन गरेको एडभर्सरी न्यायप्रणालीको सिद्धान्तमा पनि प्रमाणको भार पुर्याउने दायित्व बादी पक्षमा रहने र कसुरदारको कसुरलाई प्रत्यक्ष सम्बद्ध प्रमाणबाट पुष्टि नहुन्जेल सबै अभियुक्त निर्दोष हुन् भन्ने अदालतले अनुमान गर्ने भएकोले पनि हाम्रो फौजदारी न्यायप्रणालीमा अनुसन्धनात्मक दायित्व पेचिलो हुनगएको छ ।"
संविधानको स्थायित्व र न्यायालय,"स्वार्थका छिद्र : सर्वोच्च अदालतको न्यायाधीश नियुक्तिमा न्यायपरिषद्, संवैधानिक परिषद्जस्ता संवैधानिक निकाय र संसदीय सुनुवाइ समिति संलग्न हुन्छन् । तर ती निकाय कार्यकारिणीको चरित्रको सहयोगी बन्दा त्यही स्वार्थको प्वालबाट अयोग्य मान्छे अदालत प्रवेश गर्ने अवस्था सिर्जना भएको छ । संविधानको स्थायित्वका लागि न्यायपरिषद्, संवैधानिक परिषद् र संसदीय सुनुवाइजस्ता निकायले राजनीतिक दलको घुम्टो हटाउनैपर्छ । दुई तिहाइको सरकार दम्भको लागि होइन, देशलाई एकढिक्का बनाएर अगाडि बढाउनका लागि हो भन्ने प्रधानमन्त्री केपी शर्मा ओलीको भनाइ न्यायालयमा पनि लागू होस् । न्यायालय पनि दम्भ देखाउने होइन, कार्यकारिणीको गलत क्रियाकलापलाई रातो कार्ड देखाउने निकाय हो । जति बढी पारदर्शी र सक्षम न्यायालय हामीले बनाउँछौं, त्यति नै बढी संविधानको स्थायित्व कायम हुनेछ । संवैधानिक निकायका छिद्रहरूबाट न्यायालय सिध्याउने स्वार्थ अदालत प्रवेश गर्न नसकुन् । अदालतको कारणले अदालतप्रति देखिएको अविश्वासलाई विश्वासमा बदल्ने काम पनि अदालतकै हो । संविधानको स्थायित्वका लागि न्यायालयको क्षमता बढाउने कार्यमा नवनियुक्त कानुन मन्त्रीको विशेष ध्यान पुग्नुपर्छ ।"
छोरीको रहर,"चीन सरकारले १९७९ मा ल्याएको एक बच्चा नीतिले त्यहाँको महिलापुरुष संख्याको अनुपात एकदमै असन्तुलित भयो । एउटा मात्रै बच्चा जन्माउनुपर्ने भएपछि धेरैले गर्भ पहिचान गरेर छोरी भए पतन गराउने प्रवृत्तिले महिलाको संख्या यसरी घट्यो कि चिनियाँ पुरुषले विवाह गर्ने महिलासमेत पाउन छोडे । चीनमा २ देखि ३ करोड पुरुषले विवाह गर्नका लागि महिला नपाएको लेख बेलायतबाट प्रकाशित हुने द गार्जियनले युनिभर्सिटी अफ नटिङघममा समकालीन चीनका बारेमा अध्यापन गर्ने प्रोफेसर स्टिभ साङ्गलाई उद्धृत गर्दै सन् २०१५ मा लेखेको छ, त्यही वर्ष चीनले ३५ वर्षपछि एक बच्चा नीति हटाएको थियो । लेखमा महिला, पुरुषको जन्ममा देखिएको यो अन्तरले निम्त्याएको समस्याका कारण नै चीन सरकार यो नीति हटाउन बाध्य भएको कुरा उल्लेख छ । महिला, पुरुषको जनसंख्यामा देखिएको यो असन्तुलनले भविष्यमा चीनको जस्तो समस्या नेपाल, भारतमा आउन नसक्ला भन्न सकिन्न । छोरा जन्माउने चाहना र बाध्यता धेरैलाई होला, तर छोरी जन्माउने चाहना पनि हुँदै नभएको भने होइन । समाजमा थुप्रै यस्ता व्यक्ति छन्, जसले छोरी नै जन्मिने निश्चित भए अर्को सन्तान जन्माउन तयार छन्, तर यस्ता कथा बाहिर आएको छैन । मैले त्यस्ता थुप्रै आमा भेटेकी छु, जसले छोरी हुने आशामा दोस्रो, तेस्रो सन्तान जन्माएका छन्, तर छोरै भएका छन् ।"
बजेटको सिद्धान्त र प्राथमिकता,"निजी क्षेत्रलाई सामाजिक जिम्मेवारीसहितको आर्थिक वृद्धिको साझेदारका रूपमा विकास गरिनेछ, सिद्धान्त तथा प्राथमिकतामा भनिएको छ, वैदेशिक लगानीलाई राष्ट्रिय पुँजी निर्माणको परिपोषक हुने गरी उपयोग गरिनेछ । नाराले हैन इमान्दारिताले मात्रै समृद्धिको लक्ष्य पूरा हुने जनाउँदै अर्थमन्त्री खतिवडाले त्यसका लागि सबैलाई सहयोग गर्न आह्वानसमेत गरेका छन् ।"
अझै अन्योलमा ग्यास बुलेट,"उद्योग वाणिज्य तथा आपूर्तिमन्त्री मातृका यादवले मोदी भ्रमणमा मन्त्रालयबाट उठाइने खासै कुनै ठोस योजना नभएको बताए । दुई सरकार प्रमुखको छलफलमा ग्यास बुलेटको कुरा उठ्ने उनले दाबी गरे । मन्त्रालयबाट कार्यक्रम नै नभए पनि प्रधानमन्त्रीबीच ग्यास बुलेटबारे छलफल हुन्छ, उनले भने । हाल खाना पकाउने ग्यास भारतीय आयल निगम (आईओसी) बाट ढुवानी गर्दा उतैको बुलेट प्रयोग हुन्छ । ग्यास ढुवानी गर्दा बर्सेनि करिब ४ अर्ब रुपैयाँ भारतीय ट्रान्सपोर्ट कम्पनीलाई बुझाउनुपर्छ । हाल करिब साढे ६ सय भारतीय बुलेटमार्फत ग्यास ढुवानी हुँदै आएको छ । यस्तो क्रम करिब ४४ वर्षदेखि जारी छ ।"
पुल पूर्ण मर्मत नहुँदा आयात निर्यातमा अझै समस्या,"सीमा नाकाभन्दा करिब ६ किलोमिटर पर भारतको बथनाहासम्म उक्त रेल आइपुगेको थियो । त्यहाँबाट साना ढुवानी साधनमार्फत सामान ल्याइएको थियो । मोरङको बुधनगरमा निर्माणाधीन एकीकृत भन्सार चौकी पूरै बनिसकेपछि भने रेल नेपाल भूमिसम्मै आइपुग्नेछ । सीधै मालबाहक रेल सेवा नियमित भएपछि सामान ढुवानीमा व्यहोर्दै आउनुपरेको झन्झटबाट मुक्ति मिल्ने भन्दै मोरङ व्यापार संघका वरिष्ठ उपाध्यक्ष प्रकाश मुन्दडाले बताए । यसबाट ढुवानी भाडा सस्तो पर्ने भएकाले उत्पादन लागत पनि प्रभावित हुनेछ, उनले भने ।"
नेप्सेमा करिब ५ अंकको गिरावट,"बुधबार अन्य समूहको परिसूचक ००१ प्रतिशतले सकारात्मक रहयो । बाँकी सबै कम्पनीको परिसूचक घटे । जसमध्ये बंैकिङ समूहको परिसूचक ०४४, होटलको ०६, विकास बैंकको ०५१, जलविद्युत् ०३७, वित्त कम्पनी ०४, बिमा ०२६ र लघुवित्त संस्थाका परिसूचक ०३८ प्रतिशतले ऋणात्मक रहे ।"
"हवाई रुट, रेलमार्ग र आईसीपीमा जोड दिन माग",विमानस्थलको भौतिक संरचना तयार भएपछि सञ्चालनका लागि भारतसँग हवाई रुटवारे स्पष्ट नहुँदा सर्वसाधारणसमेत अन्योलमा छन् । हवाई रुटबारे स्पष्ट हुनासाथ पर्यटनमा लगानी वृद्धि हुने दाबी न्यौपानेले गरे ।
आग्रह गर्दा नटेरे बाध्य पार्छाैं,हाल सेयर बजारमा उत्पादनमूलक क्षेत्रका १७ वटा कम्पनी सूचीकृत छन् । तीमध्ये ७ वटा कम्पनी मात्र सक्रिय रूपमा कारोबार हुँदै आएको छ । बाँकी १० वटा कम्पनी निष्क्रिय छन् । हाल कारोबारमा रहेका कम्पनीहरूको पनि निकै थोरै सेयर मात्र पब्लिक (सर्वसाधारण) को हातमा छ । ती सेयर पनि आकलझुकल मात्र कारोबारमा आउने गरेको छ । मुलुकको आर्थिक विकासका लागि पुँजी निर्माण अपरिहार्य रहेको र यो काम पुँजी बजारबाट मात्र सम्भव भएको राष्ट्र बैंकका गभर्नर चिरञ्जीवी नेपालले बताए ।
माडी पुलको ठेक्का तोडियो,"पुल निर्माणस्थल नजिकैका बासिन्दा माओवादी केन्द्रका जिल्ला अध्यक्ष सुरेन्द्र घर्तीमगर भन्छन्, नेताले जोड गरेपछि पुल बन्नुपर्ने हो । जोड गरे कि गरेनन्, थाहा भएन । अब भने चाँडै पुल बनोस् ।"
अन्तर्राष्ट्रिय सार्वजनिक क्षेत्रसम्बन्धी सम्मेलन नेपालमा,"काप्पा र सार्वजनिक खर्च तथा वित्तीय उत्तरदायित्व (पेफा) कार्यालयको सहकार्यमा कार्यक्रम हुन लागेको हो । सम्मेलनले सार्वजनिक वित्त अवधारणा कार्यन्वयनमा रहेका चुनौती र सार्वजनिक वित्त व्यवस्थापनलाई सुदृढ गर्नमा सम्बद्ध पक्षको तयारीलाई सहयोग पुग्नेछ, पत्रकार सम्मेलनमा अध्यक्ष थापाले भने । वित्तीय व्यवस्थापनको पुन: संरचना तथा सुधारमा लेखा व्यवसायीको महत्त्वलाई पनि सम्मेलनले सहयोग पुर्याउने उनले बताए । सम्मेलनमा भाग लिन अहिलेसम्म १८ देशका प्रतिनिधले नाम टिपाइसकेका छन् ।"
भन्सार नहुँदा चुहावट,"सीमामा नेपाली प्रशासनको उपस्थिति छैन । जिल्लाबाट यार्चागुम्बु, वनलसुन, कटुकी, सतुवा, पाँचऔंलेलगायत जडीबुटी ठूलो परिमाणमा निकासी हुने गरेको छ । ताक्लाकोटबाट नुन, कपडा, जुत्ता र ठूलो परिमाणमा तिब्बती मदिरा आयात हुने गरेको छ । यहाँबाट व्यापारीले बहुमूल्य जडीबुटी र वन्यजन्तुको चोरी निकासी गर्दै आएका छन् । जिल्लाको कुल भूभागको झन्डै आधा क्षेत्रफल ओगटेको साइपाल गाउँपालिकासँग जोडिएको यस नाकाबाट बर्सेनि तीन करोडभन्दा बढी रुपैयाँको यार्चागुम्बुलगायत बहुमूल्य जडीबुटीको कारोबार हुने गरेको छ ।"
अन्नपूर्णमा फिटनेस स्टुडियो,काठमाडौं (कास) दरबारमार्गस्थित होटल अन्नपूर्णले फिटनेस स्टुडियो सञ्चालनमा ल्याएको छ । होटलकी मार्केटिङ म्यानेजर सुअर्पण शाहीका अनुसार आधुनिक उपकरणसहित सञ्चालनमा ल्याइएको फिटनेस सेन्टर बिहान ६ देखि बेलुकी ९ बजेसम्म सञ्चालन हुन्छ । योसँगै साउना र स्विइमिङ पुल पनि रहेका छन् । होटलमा बस्ने गेस्टलाई शुल्क लाग्ने छैन भने अन्यले सदस्यता लिनुपर्ने हुन्छ ।
इरानसँगको परमाणु सम्झौता: अमेरिका अलग,"के थियो सम्झौता ? सन् २०१५ को जुलाईमा गरिएको यो सम्झौतअनुसार इरानलाई हतियार खरिदमा ५ वर्षसम्मको प्रतिबन्ध लगाइएको थियो । यस्तै, मिसाइल प्रतिबन्धको समयसीमा ८ वर्षको बनाइएको थियो । इरानले भने आफ्नो परमाणु कार्यक्रमको ठूलो हिस्सा बन्द गरेको थियो भने बाँकी भाग निरीक्षणका लागि अन्तर्राष्ट्रिय निरीक्षणकर्तालाई स्वीकृति दिएको थियो ।"
तीन अमेरिकी रिहा,"रिहा हुनेमा किम हक सङ, टोनी किम र किम डोङ चुल छन् । राष्ट्रपति ट्रम्पले बुधबार ट्वीटमार्फत तीन अमेरिकी रिहा भएका र उनीहरूको स्वास्थ्य राम्रो रहेको जनाएका हुन् । उनीहरू वार्ताको वातावरण बनाउन उत्तर कोरिया पुगेका अमेरिकी विदेशमन्त्री माइक पोम्पियोसँगै फर्केका छन् । तीमध्ये ६० वर्षीय किम डोङ चुललाई गुप्तचर गरेको आरोप लगाउँदै २०१५ देखि १० वर्षको श्रमशिविरमा राखिएको थियो ।"
सुन तस्करी र हत्या प्रकरण: प्रतिवादी प्रहरीका पुरानै बयान,स्रोतका अनुसार यसरी सघाउन काठमाडौंस्थित महान्यायाधिवक्ताको कार्यालयबाट एकजना सहन्यायाधिवक्ता पनि आउने तयारी छ । यसैगरी महान्यायाधिवक्ताको कार्यालयले यो मुद्दामा सहयोगका लागि राजविराज र धनकुटालगायतका सरकारी वकिल कार्यालयबाट पनि जनशक्ति परिचालन गर्ने भएको छ ।
वन अध्ययन केन्द्रलाई ३० लाख,"वन सचिव डा विश्वनाथ ओलीले केन्द्रको प्रारम्भिक कामका लागि हाल सरकारले ३० लाख रकम विनियोजन गरेको जानकारी दिए । विशिष्ट प्रकारको अनुसन्धान केन्द्र बनाएर सबै खालका सम्भावनाको अध्ययन गर्न सकिने उनले बताए । व्यवस्थापन राम्रो बनाउन उपभोक्ताको सक्रियता बढी हुनुपर्छ, उनले भने, प्रविधिको प्रयोगलाई त्यत्तिकै ख्याल गर्न जरुरी छ । वन विभागका महानिर्देशक कृष्णप्रसाद आचार्यले उद्गमस्थलको सामुदायिक वनको व्यवस्थापन नमुना हुनुपर्ने बताए । सुनकोसी गाउँपालिकाका अध्यक्ष श्रवण जीसी र वडा अध्यक्ष नेत्र कार्कीले वनलाई कृषि र पर्यटन क्षेत्रसँग जोड्ेर स्थानीयले आफ्नो जीवनस्तरमा परिवर्तन ल्याउन सक्ने बताए ।"
पश्चिमी सीमामा सधैं तनाव,"२०४६ अघिसम्म उक्त तालमा माछा मार्न तत्कालीन जिल्ला पञ्चायतले ठेक्का दिने गरेको तिमिल्सिनाले बताए । उनका अनुसार ०४६ देखि भारतीय पक्षले विवाद गरेपछि दुवैतर्फबाट आधाआधा तालको ठेक्का लाग्न थालेको थियो । गत वर्षदेखि भारतले ठेक्का लगाउन छाड्यो, एसएसबीले नेपालीलाई पनि माछा मार्न रोक लगायो, उनले भने, यसरी प्याराताललाई विस्तारै आफ्नो नियन्त्रणमा लिने प्रयास भइरहेको छ ।"
सिन्डिकेटकै पक्षमा निर्माण व्यवसायी,"निर्माण व्यवसायीले सम्बन्धित जिल्लाका व्यवसायीको हकहितका लागि ५ देखि १० करोडसम्मका निर्माणकार्यमा सम्बन्धित प्रदेशभित्रका कम्पनीबीच प्रतिस्पर्धा हुनुपर्ने, १० देखि ३० करोडसम्मका निर्माणकार्यको हकमा सम्बन्धित प्रदेशभित्रकै व्यवसायीको जेभी अनिवार्य लिनुपर्ने माग अघि सारेका छन् । राज्यले जनसहभागितामूलक निर्माणकार्यहरू उपभोक्ता समितिलाई प्रदान गरिरहेका बेला पुन: सम्बन्धित जिल्ला, प्रदेश भनेर खुला प्रतिस्पर्धामा आउन रोक लगाउनु उचित होइन, एक व्यवसायीले भने, यसले निर्णण क्षेत्रमा नयाँ समस्या सिर्जना गर्छ । ५ करोडको काम गर्न जिल्लाभित्रका व्यवसायीसँग आवश्यक उपकरणसमेत नहुन सक्ने भन्दै उनले निर्माण व्यवसायीका माग सिन्डिकेटमैत्री भएकाले सरकारले हचुवाका भरमा कानुन बनाउन नहुनेमा जोड दिए । महासंघले बुधबार आयोजना गरेको पत्रकार सम्मेलनमा व्यवसायीहरूले विद्यमान सार्वजनिक खरिद ऐनमा पर्याप्त त्रुटि रहेको भन्दै अब कानुन बनाउँदा ध्यान दिनुपर्ने बताए । कर्णालीका ५ जिल्लामा आर्थिक वर्ष कात्तिक मसान्तसम्म कायम गर्नुपर्ने, सबैखाले बोलपत्रको लागत अंक गोप्य राख्न नहुने, बोलपत्र र सम्झौता नेपाली भाषामा प्रकाशन गर्नुपर्ने, वित्तीय संस्थाहरूले प्रदान गर्दै आइरहेको बैंक ग्यारेन्टी परफर्मेन्स बन्डजस्ता कर्जा समानुपातिक ढंगले सबै जिल्लामा कायम गर्नुपर्ने उनीहरूको भनाइ थियो ।"
अनुहारले जीवन बदल्न सक्दैन,"आफूले मेट गालामा लगाएको पहिरनबारे पनि उनले बताइन् । मैले यो पहिरन बनिसकेपछि देखेकी हुँ । गालाबाट आएको ड्रेसको थिमअनुसार डिजाइन अर्डर दिएकी थिएँ, उनले भनिन्, यो हेर्न म पनि एकदमै उत्सुक थिएँ । यो एकदमै राम्रो छ । यसमा आर्टको काम आकर्षक छ ।"
दिवस र राईलाई युगकवि सिद्धिचरण,त्यसै गरी प्रतिष्ठानले युगकवि सिद्धिचरण युवा पत्रकारिता पुरस्कार कान्तिपुरकर्मी गणेश राईलाई प्रदान गर्ने भएको छ । युगकवि सिद्धिचरण पुरस्कारमा १ लाख रुपैयाँ र ताम्रपत्र रहेको छ भने पत्रकारिता पुरस्कारमा २५ हजार रुपैयाँ रहेको प्रतिष्ठानकी सदस्य प्राडा गार्गी शर्माले जनाइन् । उक्त पुरस्कार आउँदो जेठ ९ मा युगकवि सिद्धिचरण श्रेष्ठको १०७ औं जन्मजयन्ती अवसरमा प्रदान गरिने प्रतिष्ठानका संरक्षक एवं युगकविपुत्र रविचरण श्रेष्ठले जनाएका छन् ।
टेलर र सर्प,"आफूले भनेका कुराको अनर्थ लागे धेरै वास्ता नगर्न उनले कन्सर्टमा उपस्थित दर्शकलाई सुझाव दिइन् । आफूलाई माया गर्ने, आफ्ना लागि जम्मा भइदिने मान्छेले कुरा बुझिदिए त्यो नै प्रशस्त हुने उनको भनाइ थियो । दुई घण्टा लामो कन्सर्टमा टेलरले लभ स्टोरी, यु बिलङ विद मी, सुड हयाभ सेड नो जस्ता गीत सुनाएकी थिइन् । उनले रेपुटेसन एल्बमबाट फ्रेन्डस् डन्ट ट्राई टु ट्रिक यु, गेट यु अन द फोन एन्ड माइन्डट्वीस्ट यु भन्दा ठूलो ताली बजेको थियो । यसमा उनले कान्यलाई संकेत गरेकी हुन् ।"
हिन्दी फिल्मको प्रभाव घट्दै छ,"नेपाली फिल्मको समस्याचाहिँ के हो जस्तो लाग्छ ? क्वालिटीभन्दा क्वान्टिटी बढी आयो । नयाँ आउनेहरूलाई रोक्न पनि मिलेन । आउनेहरूले फिल्म बुझेका हुन सक्छन्, तर फिल्म उद्योग चाहिँ बुझेका हुँदैनन् । रिसर्च गरेर, योजनासहित यति कमाउँछु भनेर सिरियस लगानी गर्नेहरू पनि कम छन् । पैसा छ, के गर्ने त भन्दा फिल्म बनाउने भन्दै आउनेहरू बढी भए । उनीहरूलाई प्रोसेस पनि थाहा हुँदैन । फेरि, आउनेलाई कन्ट्रोल गर्न पनि बोर्डले मिल्दैन । बरु हामीले नयाँ आउनेलाई परामर्श दिन हेल्प डेस्कचाहिँ छिट्टै बनाउँदै छौं । यससम्बन्धी भिजुअल म्याटर बनि सक्यो । अब परामर्शका लागि विज्ञहरू तय गर्छौं । ल प्रस्तुति : फूलमान वल"
"चेपाङ समुदायमा बालविवाह: १३ वर्षमै बिहे, ४२ मा वृद्धा","चेपाङ समुदायका महिलाको सरदर आयु ४५ वर्ष मात्र छ । चेपाङ गाउँमा ५० वर्ष पुगेका महिलाहरूको संख्या अत्यन्त न्यून छ । विभिन्न रोगका कारण ४०, ४२ वर्षकै उमेरमा वृद्धा भएर मर्ने गरेका छन् । विशेष गरी चेपाङ समुदायमा रहेको बालविवाह सामाजिक समस्या हो, समाजशास्त्रका प्राध्यापक वीरेन्द्र साहले भने, बालविवाहलाई निरुत्साहित गर्न समाजका सबै पक्ष सक्रिय र सजग हुन जरुरी छ ।"
छोरा नपाएको भन्दै कुटपिट,मकवानपुरमा घरेलु हिंसा घटनाहरू बढदो रहेको उनले बताइन् । महिला सेलको तथ्यांकअनुसार चालू आवको साउनदेखि चैतसम्मको ९ महिनामा २ सय ७५ वटा घरेलु हिंसाका उजुरी परेका थिए । तीमध्ये १ सय ९१ वटा उजुरीको महिला सेलले नै मिलापत्र लगायतका कार्य गरेर किनारा लगाइसकेको छ । ८४ उजुरी किनारा लगाउन बाँकी छन् । वादी(प्रतिवादीमध्ये एक बाहिर भएकाले पनि उजुरी टुंगोमा पुर्याउन नसकिएको र केही मुद्दा अदालत पुगेका प्रहरीले जनाएको छ ।
सरकारी विद्यालयमा ड्रपआउट धेरै,"शिक्षा कार्यालयको तथ्यांकअनुसार जिल्लामा ७२ प्रतिशत ड्रपआउट रहेको छ । नगर क्षेत्रका सरकारी विद्यालयमा ड्रपआउटको प्रतिशत अलि कम छ । गरिबी, अशिक्षा, खाद्य असुरक्षा, विद्यालय टाढा र बालमैत्री पढाइको अभावले गर्दा विद्यालय छाड्ने विद्यार्थीको संख्या अर्थात् ड्रपआउट बढी हुने गरेको हो, हेटौंडा ६ स्थित वंशगोपाल माविका प्रधानाध्यापक रमेश लामिछानेले भने, ड्रपआउट न्यूनीकरण गर्न सबै पक्षको संयुक्त प्रयास जरुरी छ । मकवानपुरको दुर्गम राक्सिराङ र कैलाश गाउँपालिकाको सरकारी विद्यालयको ड्रपआउट दर कहालीलाग्दो छ । एक कक्षामा सय जना विद्यार्थी भर्ना भए भने मुस्किलले १२ जनाले मात्र एसईई परीक्षा दिने गर्छन् । राक्सिराङस्थित काँकडाको सिलिङे माविका प्रअ तारानाथ दुवाडीका अनुसार यो क्षेत्रका विद्यालयमा ड्रपआउटको दर धेरै छ । यस क्षेत्रका बासिन्दा गरिबी, अशिक्षा, खाद्य असुरक्षालगायत भारले पुस्तौंदेखि थिचिएका छन् ।"
अधिकार क्षेत्रबारे अझै अन्योल : पौडेल,"प्रदेश समितिको वैशाख २२ गते भएको प्रथम अधिवेशनबाट प्रताप विष्ट अध्यक्षमा निर्वाचित भएका हुन् । उपाध्यक्षमा यदुनाथ गौतम, महिला उपाध्यक्षमा नानीमैया कार्की (सम्झना), महासचिवमा कृष्ण सारुमगर, सचिवमा सुरेश हुमागाईं, समावेशी सचिवमा राजन विश्वकर्मा र कोषाध्यक्षमा सीताराम अधिकारी निर्विरोध भएका हुन् । सदस्यमा युवराज पुरी, प्रवीण बराल, रवीन्द्र गौतम, रमाकान्त पौडेल, रामचन्द्र नेपाल, रामहरि गजुरेल, जानुका न्यौपाने, नानीमाया विष्ट, शर्मिला उप्रेती, मदन विश्वकर्मा, ईश्वर जोशी, जीवन श्रेष्ठ, कोमल चन्द्र भगत र बद्री नयाँघरे छन् ।"
गाउँमा नमुना बस्ती,"सबैतिरबाट सहयोग जुटेपछि ठूलोसिरुवारीलाई सुविधाजनक बनाउन एम्बुलेन्स खरिद गरेको स्थानीय रामशरण विकको कथन छ । एकीकृत बस्तीसँगै विस्तारै हाम्रो गाउ विकासतर्फ उन्मुख भएको अनुभूति भइरहेको छ, उनले भने ।"
विद्यालयलाई सहयोग,"लोक गायन क्षेत्रमा राष्ट्रिय स्तरमा परिचित खातीले सांगीतिक कार्यक्रमबाट बचेको रकममध्ये क्षमावती माविमा विद्यार्थीका लागि अक्षयकोषको व्यवस्था गर्न एक लाख उपलब्ध गराए । वार्षिकोत्सव कार्यक्रममा विभिन्न रोगले थलिएका व्यक्ति तथा परिवारहरू मदन केसीलाई २० हजार, सुशीला सुवेदीलाई १० हजार र राजकुमार सुवेदीलाई १० हजार नगद उपलब्ध गराए । अन्य पीडितहरूलाई उनले थप १० हजार पनि सहयोग गरेका छन् ।"
आठ वर्ष कैद फैसला,न्यायाधीश मातृकाप्रसाद मरासैनीको एकल इजलासले कैद फैसलाका साथै पीडकसंग क्षतिपूर्ति भराउने कुनै कुरा नभएकाले महिला बालबालिका कार्यालयमार्फत रु एक लाखको क्षतिपूर्ति भराउने फैसला भएको अदालतका स्रेस्तेदार कृतबहादुर बोहराले बताए ।
राजनीतिक दबाबमा अनुगमन ठप्प,"कर छलीका कारण महानगरलाई बर्सेनि करोडौं रुपैयाँ राजस्व घाटा भइरहेको छ । महानगरमा २०६८ को जनगणना अनुसार ६२ हजार घरधुरी छन् । अधिकांश घर बहालमा लगाइएको छ । महानगरका अनुसार व्यावसायिक प्रयोजनका लागि घर भाडामा दिने व्यक्तिले पनि वास्तविक बहालभन्दा निकै कममा सम्झौता भएको देखाएर कर छल्ने गरेका छन् ।सरकारी तथा निजी स्वामित्वमा रहेका कुनै पनि संस्थाले आफ्नो भवन व्यावसायिक प्रयोजनका रूपमा प्रयोग गरेमा कर तिर्नुपर्ने कानुनी प्रावधान छ । महानगरले कुपण्डोलदेखि सातदोबाटोसम्म, मंगलबजारदेखि लगनखेलसम्मको मूल सडकमा रहेका घरजग्गा व्यावसायिक प्रयोजनका लागि जग्गा भाडामा दिएमा प्रतिआना १० हजार, चक्रपथ ट्रयाकमा ८ हजार, पुल्चोकदेखि मंगलबजार हुँदै ग्वार्कोसम्म, जावलाखेल बाल संगठनदेखि भनिमण्डल हुँदै रिङरोडसम्म, पुल्चोकस्थित विद्युत् प्राधिकरणदेखि सानेपा चोकसम्मका सहायक सडकमा ७ हजार, कच्ची सडकमा २ हजार र गोरेटो बाटोमा १ हजारसम्म करको दररेट कायम गरेको छ । बहालमा दिएका घर, पसल, ग्यारेज, टहरा, सेड (छप्पर), कारखाना, जग्गा आदिबाट २ प्रतिशत कर असुलउपर गर्ने कानुनी व्यवस्था छ । तर मुस्किलले ५६ हजार घरले मात्र बहाल कर तिर्ने गरेका स्रोतको दाबी छ । राष्ट्रिय सहकारी विकास बोर्डले लगनखेलस्थित १२ वटाभन्दा बढी पसल, कबल, कर्मचारी सञ्चयकोषले हरिहरभवनमा इन्भेस्टमेन्ट बैंक र पाटन अस्पतालले लक्ष्मी बैंकलाई व्यावसायिक प्रयोजनका लागि भाडामा दिएका छन् ।"
कुमारी र गणेश परम्परा संकटमा,"टोखामा प्राचीन कालदेखि कुमारी प्रथा चल्दै आए पनि हालसम्म कति जना गणेश र कुमारी भइसकेको भन्ने यकिन तथ्यांक छैन । गुठीका अनुसार गणेश हुने चण्डेश्वरी२ का हेरालाल लवटकी श्रीमती, मनमैजुका नारायण डंगोलकी ठूली छोरी, कुमारी हुने हाँडीगाउँका बाबुलाल डंगोलकी ठूली छोरी लगायत जीवित छन् ।"
उपचारका लागि थातथलो छोड्न बाध्य,"पाँच प्रतिशत मात्रै औषधि किनेर खाने अवस्थाका हुन्छन् । डारायमाझी भन्छन्, रगत फेरिएका बिरामीले समयमा औषधि खानुपर्छ, नत्र मुटुमा आइरन जमेर तत्कालै मुत्यु हुन सक्छ । नेपालमा सरकारी तवरबाट हालसम्म यो रोगको कुनै अध्ययन अनुसन्धान भएको छैन ।"
प्रहरी वृत्तमा धर्ना,नगरप्रमुख श्रेष्ठ वैशाख ८ गते साँझ आक्रमणमा परेका हुन् । आक्रमणकारीले उनलाई स्टिलको रड प्रहार गरेका थिए । रड प्रहारबाट घाइते श्रेष्ठ नेपाल कोरिया मैत्री अस्पताल थिमिमा दुईसाताको उपचारपछि शनिबार डिस्चार्ज भएका छन् । मध्यपुर थिमिका बासिन्दाले नगरप्रमुख श्रेष्ठमाथि भएको सांघातिक आक्रमणविरुद्ध १५१ सदस्यीय विरोध समिति गठन गरी विरोध गर्दै आएको समिति सदस्य नवीनप्रकाश श्रेष्ठले बताए ।
आज रथ जावलाखेल पुर्याइने,"भूतले त्यही भोटो लगाएर मानिसको भेषमा जावलाखेलमा मत्स्येन्द्रनाथको जात्रा हेर्न आएका थिए । त्यहीबेला भोटोका मालिक ज्यापू वैद्य र मानिस भेषधारी भूतका बीचमा भोटोका विषयमा लिएर तेरो र मेरो भनी विवाद परेको थियो । ज्यापू वैद्य र भूत दुवैले उक्त भोटो आफ्नै हो भनी यकिनका साथ सबुत दिन सकेनन् । त्यसैले जसले प्रमाणसहित मेरो भनी दाबी गर्दछ, उसलाई दिने र त्यसरी प्रमाणसहित दाबी गर्न नसकेसम्म मत्स्येन्द्रनाथकै जिम्मा राखिएको कथन छ ।"
तारा र अरुणा प्रिक्वाटरफाइनलमा,"नेपाल खेलकुद महासंघ आबद्ध राष्ट्रिय ब्याडमिन्टन संघको आयोजनामा भएको प्रतियोगितामा सात इभेन्टमा प्रतिस्पर्धा हुनेछ । त्यसमा पुरुष एकलमा २८, महिला एकलमा १८ खेलाडीले भाग लिँदा पुरुष युगलतर्फ २७, महिला युगलतर्फ ११, पुरुष यू१९ मा १७ र महिला यू१९ मा १३ तथा भेट्रान्सतर्फ २७ जोडीले प्रतिस्पर्धा गर्नेछन् ।"
चर्चामाझ प्रतिमा,यसअघि जनताको भोटिङमार्फत मात्र विजेता छिनोफानो हुँदै आएको पिपुल्स च्वाइस अवार्डका लागि भने यसपालि केही परिवर्तन गरिएको छ । यसपालि आयोजक नेपाल खेलकुद पत्रकार मञ्चका सदस्यको मतभार २५ प्रतिशत र विभिन्न खेलकुदका प्रशिक्षकको मत २५ प्रतिशत हुनेछ । दर्शकको एसएमएस र फेसबुक लाइकको मतभार ५० प्रतिशत हुनेछ । एसएमएसका लागि टीएचटी लाइभ ३७७२२ मा भोट गर्नुपर्नेछ । यस विधा विजेताले पल्सर मोटरसाइकल जित्नेछन् ।
संगमलाई उपाधि,"विजेतालाई अखिल नेपाल फुटबल संघका नवनिर्वाचित अध्यक्ष कर्माछिरिङ शेर्पा, उपाध्यक्ष कृष्ण थापा र एन्फा कास्की अध्यक्ष मिलन गुरुङ लगायतले पुरस्कृत गरे ।"
मनाङ उपाधि नजिक,मनाङले शुक्रबार पुलिससँग फाइनल खेल्नेछ । पुलिसले सेमिफाइनलमा विभागीय प्रतिद्वन्द्वी एपीएफ क्लबलाई पराजित गरेको थियो । विजेताले १३ लाख ११ हजार तथा उपविजेताले ६ लाख ११ हजार रुपैयाँ पुरस्कार प्राप्त गर्नेछन् ।
साउथह्याम्पटनको महत्त्वपूर्ण जित,मैदानभित्र खराब प्रदर्शन गरिरहेको वेस्ट बु्रमलाई सिजनको मध्यतिर मैदान बाहिरको समस्याले पनि सतायो । क्लब बार्सिलोना भ्रमणका बेलामा चार सिनियर खेलाडीले ट्याक्सी चोरी गरेर भागेको आरोप लग्यो । उक्त घटनामा आरोपित कप्तान जोनी एभान्स र मिडफिल्डर जेक लिभरमोरले माफी पनि मागे । अप्रिल पहिलो साता पार्ड्यु बर्खास्तगीमा परे र उनको स्थानमा ड्यारेन मुरले सिजनको अन्त्यसम्म जिम्मेवारी पाए । मुरको नियुक्तियता वेस्ट बु्रमले ५ खेलबाट ११ अंक जोडेको छ । उनी प्रिमियर लिगको अप्रिल महिनाको उत्कृष्ट प्रशिक्षक पनि घोषित भए ।
हाफ म्याराथनको तयारी तीव्र,कान्तिपुर हाफ म्याराथनका सफल खेलाडीमा कान्छीमाया कोजु र हरिकुमार रिमाल हुन् । कान्छीमायाले चारपल्ट र हरिकुमारले तीनपल्ट उपाधि जितेका छन् । दुवै सातौं संस्करणका विजेता पनि हुन् ।
कुस्तीका तीन खेलाडी छनोट,"काठमाडौं (कास) इन्डोनेसियामा हुने १८ औं एसियाली खेलकुदका लागि कुस्तीका तीन खेलाडी छनोट भएका छन् । सातदोबाटोस्थित अन्तर्राष्ट्रिय खेलकुद परिसरमा सम्पन्न छनोट प्रतिस्पर्धाबाट ५७ केजीमा नेपाल पुलिसका भागवत शाह, ६५ केजीमा पर्साका सरोज यादव र ७४ केजीमा कञ्चनपुरका सुरेश चुनारा छनोट भए । छनोट समितिकी संयोजक शान्ति सिंहले तीन पुरुष खेलाडीमात्र एसियाडलाई छनोट गरिएको जनाइन् ।"
पदकधारी सम्मानित,काठमाडौं (कास) बिल्ड अप फिटनेस क्लबले विश्व पावर लिफ्टिङ च्याम्पियनसिपका पदक विजेता ज्ञानेन्द्र नकर्मी र रोजिन नकर्मीलाई बुधबार नगदसहित सम्मान गरेको छ । भारतको नयाँ दिल्लीमा अक्टोबर २३ देखि २७ सम्म सम्पन्न प्रतियोगिताको मास्टर्सतर्फ ज्ञानेन्द्रले रजत तथा सवजुनियरतर्फ रोजिनले कांस्य जितेका थिए । दुवैलाई जनही ५ हजार रुपैयाँ प्रदान गरियो ।
गोल्डेनपिक सेमिफाइनलमा,काठमाडौं (कास) भ्याली पब्लिक र गोल्डेन पिक छैटौं एनईए कप अन्तरस्कुल बास्केटबलको सिनियर ब्वाइजमा सेमिफाइनल पुगेका छन् । विवेक बानियाँको २५ स्कोरमा भ्यालीले नाम्सलाई ५०४० ले हरायो । गोल्डेनपिकले टीआईएमाथि ४३३४ को जित पाउँदा गोपाल भण्डारीले २२ स्कोरको योगदान गरे । भद्रकालीले बूढानीलकण्ठ आश्रमलाई ४२१६ र ग्रिनल्यान्डले एन्जल्स हर्टलाई २९२१ ले हराएर सेमिफाइनल पक्का गरे । भद्रकालीका सुजन महर्जनले २३ र ग्रिनल्यान्डका राजीव श्रेष्ठले १६ स्कोर बटुले । जुनियर ब्वाइजमा लालीगुराँसले गोल्डेपिकलाई २५१० र लक्ष्मीपुरले एन्जल्स हर्टलाई २१२० ले हराएर अन्तिम चार पक्का गरे ।
बीबीए कप आइतबारदेखि,काठमाडौं (कास) त्रिवि बीबीए टी२० कप क्रिकेट प्रतियोगिता आइतबार मुलपानी क्रिकेट मैदानमा सुरु हुनेछ । गत वर्षको विजेता युनिभर्सल कलेजको आयोजनामा हुने प्रतियोगितामा काठमाडौंभित्रका १५ र बाहिरका ३ गरी कुल १८ टोलीले भाग लिनेछन् । विजेताले ५० हजार र उपविजेताले २५ हजार रुपैयाँ प्राप्त गर्नेछन् । उत्कृष्ट खेलाडीले १० हजार रुपैयाँ पाउने प्रतियोगिताको फाइनल जेठ ८ मा हुनेछ ।

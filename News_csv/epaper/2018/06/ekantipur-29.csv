शीर्षक,विवरण
आइपुग्यो वाइडबडी,"अन्नपूर्ण नाम दिइएको वाइडबडी विमानको रजिस्ट्रेसन नम्बर नाइनएनएएलवाई रहेको छ । यो विमानमा २ सय ७४ सिट छन्, जसमध्ये १८ बिजनेस र २ सय ५६ सिट इकोनमी श्रेणीका छन् । यसले एक महिनापछि व्यावसायिक उडान थाल्ने निगमले जनाएको छ । निगमका सहायक प्रवक्ता शैलेश कंसाकारका अनुसार पहिलो चरणमा दुबई र दोहा उडान गरिनेछ । त्यसपछि जापान, दक्षिण कोरिया, साउदी अरेबियासम्म उडाइनेछ । एयरबस कम्पनीका अनुसार यस प्रकारका ६ सय वटा विमान विश्वका ८३ वटा एयरलाइन्सले उडाइरहेका छन् । प्रतिघण्टा ८ सय ७१ किलोमिटर गतिमा उड्ने यो विमानले एक पटकमा साढे १३ हजार किलोमिटर दूरीसम्मको उडान भर्छ ।"
"भीषण वर्षासँगै पहिरो: ५ को मृत्यु, ११ घाइते, ९ घर बगायो",घटनास्थल सदरमुकामबाट एक दिन पैदल दूरीमा पर्छ । वर्षाका कारण सदरमुकामबाट उत्तरी भेगतर्फ जाने सबै सडक अवरुद्ध भएका छन् । जिल्ला प्रशासनकै शाखा अधिकृत राममणि मिश्रको नेतृत्वमा राहत सामग्री र चिकित्सक टोली घटनास्थलतर्फ पठाइएको प्रमुख जिल्ला अधिकारी भागीरथ पाण्डेयले जानकारी दिए । टोलीमा जिल्ला अस्पतालका चिकित्सकसहित नेपाल प्रहरी र सशस्त्र प्रहरीका २१ जना छन् । सदरमुकामबाट गएको टोलीले मृतकका परिवारलाई एक लाख तथा घर भत्केकालाई १० हजार रुपैयाँका साथै अन्य राहत सामग्री प्रदान गर्ने पाण्डेयले बताए ।
सरकारले तोक्यो प्रदर्शन स्थल,गृहले साउनदेखि लागू हुने गरी विरोध प्रदर्शनस्थल तोक्न ७७ वटै जिल्ला प्रशासन कार्यालयलाई निर्देशन दिइसकेको छ । मन्त्रालयले चैत तेस्रो साता जारी गरेको गृह प्रशासन सुधार मार्गचित्रमा साउन मसान्तभित्र देशैभरि विरोध प्रदर्शनका निश्चित स्थान तोकिने उल्लेख गरिएको थियो ।
ईपीजी बैठक आज,नयाँदिल्लीमा भएको आठौं बैठकमा पनि १९५० को सन्धि प्रतिस्थापनको विषय नटुंगिएपछि काठमाडौंमा नवौं बैठक तय भएको हो । प्रधानमन्त्री केपी ओलीको भारत भ्रमणलगत्तै अन्तिम भन्दै दिल्लीमा ईपीजी बैठक बसेको थियो । यसअघि जेठ १८ देखि २० सम्म काठमाडौंमा बैठक बस्ने तय भएको थियो । तर नेपालले भारतकै आग्रहमा मिति सारेर ईपीजीलाई दिइएको समय सीमाको अन्त्यतिर बैठक राखेको हो । असार २० मा ईपीजीको समय सीमा सकिँदै छ । त्यसअघि हुने बैठक पहिल्यै नमिलेका विषय आदानप्रदानबाट मिलिसक्नुपर्ने भए पनि भारतीय पक्ष उदास देखिएको अवस्थामा यो बैठक हुन लागेको हो ।
फर्कियो राष्ट्रसंघीय टोली,सबै भेटमा उनले नेपाली सेनाले विश्व शान्तिमा पुर्याएको योगदानको प्रशंसा गरेका थिए ।
गंगामायाको स्वास्थ्य गम्भीर : अस्पताल,"यसैबीच नेपालका लागि राष्ट्रसंघीय आवासीय प्रतिनिधि भ्यालेरी जुलियन्डले गंगामायाको जीवनरक्षाका लागि तत्काल कदम चाल्न आग्रह गरेका छन् । पुल्चोकस्थित राष्ट्रसंघीय आवासीय कार्यालयद्वारा बिहीबार जारी विज्ञप्तिमा उनले नेपाल सरकार, मानव अधिकारसम्बन्धी संघसंस्था र अन्य सरोकारवालालाई भेटी गंगामायाको जीवनरक्षाका लागि आग्रह गरेका हुन् ।"
योजना पूरा गराएरै छाड्छु,"कार्यक्रममा कांग्रेस नेत्री सुजाता कोइरालाले धेरै समयपछि बलियो सरकार निर्माण भएकाले यसलाई सहयोग गर्नुपर्ने बताइन् । चुनावपछि बलियो सरकार निर्माण भएको छ, यो सरकारलाई साथ दिन्छौं तर सरकारले पनि सबैको साथ लिन सक्नुपर्छ, सबैको विचार मिलाएर अघि बढ्नुपर्छ, उनले भनिन् । उनले संविधान कार्यान्वयनका लागि दलहरूबीच एक तहको एकता आवश्यक रहेको बताइन् ।"
प्रधानमन्त्रीको भ्रमण सफल,"त्यसैगरी युरोपेली युनियनले ५ अर्ब ६ करोड अनुदान सहायता दिने भएको छ । मन्त्रिपरिषद्ले ईयूको अनुदान सहयोग स्वीकार गर्ने निर्णय गरेको छ । यो सहयोग कृषि विकास रणनीति कार्यान्वयनमा खर्च गरिने जानकारी बाँस्कोटाले दिए । मन्त्रिपरिषद्ले सत्य निरुपण तथा मेलमिलाप आयोगसम्बन्धी ऐनको पहिलो संशोधन विधेयक, २०७५ संसद्मा पेस गर्ने निर्णय गरेको छ ।"
प्रदेशसभा बैठक: विनियोजन विधेयकमा छलफल हुँदै,सरकारले असार ६ गते विनियोजन विधेयक र आर्थिक वर्ष २०७५७६ को शीर्षक तथा स्रोतगत व्यय अनुमानको विवरण प्रदेशसभामा पेस गरेको थियो । सरकारले असार १ गते प्रस्तुत गरेको राजस्व तथा व्ययको अनुमान (बजेट) माथिको छलफलसमेत सकिसकेको छ । असार १६ सम्ममा बजेट पास गर्ने कार्यतालिका तय गरेको प्रदेशसभाले पुन: असार २१ गतेसम्मको कार्यतालिका तय गरेको छ । विपक्षी दलहरूले भने बजेट वक्तव्य आएको २ साता बित्न लाग्दासमेत योजनाको सूची नलाएको भन्दै आलोचना गर्दै आएका छन् ।
बिचौलिया रोक्न माग,"८० प्रतिशत नेपाली कृषि पेसामा जोडिएका छन्, खनालले भने, राज्यले कृषि क्षेत्रमा ३ प्रतिशत भन्दा कम बजेट छुट्टाएको छ । निरन्तर घटदो अवस्थालाई राज्य सञ्चालकले यसको दोष लिनुपर्ने खनालले बताए । किसानका लागि आउने अनुदान ठूलाहरूका लागि नभई कुटो, कोदालो बोक्ने किसानका लागि विनियोजन गर्नुपर्ने अवस्था आइसकेको बताए । कृषि क्षेत्र र किसानका नाममा आएका ठूूला अन्तर्राष्ट्रिय गैससहरूले दिएको अनुदान सानाले भन्दा ठूलाले कब्जा गरेर बजेटको व्यापक र चरम दुरुपयोग भएको पाएका छौं । अब यसो हुन दिन्नौं, ठूला बजेट साना किसान हाम्रो लक्ष्य यही हुनेछ, उनले भने ।"
घट्ट बनाउने एक्ला चेपाङ,"चेपाङ समुदायको बसोबास भएका क्षेत्रमा ज्यालादर सस्तो छ । ५ वर्ष अघिसम्म कालिकाटारमा एक जना तामाङले घट्ट बनाउने गथ्र्ये । उनको मृत्युपछि कालिकाटारमा घट्ट बनाउने साइँला मात्रै छन् । कालिकाटारका घटेराहरू उनमा नै निर्भर छन् । साविकको नामटार र कालिकाटार दुई गाविसका उनी घट्ट बनाउन सीप भएका एक मात्र कालिगढ हुन् । बिहान उठेदेखि बेलुका अबेरसम्म उनी खोलाको छेउमा हातमा फलामको छिनो र घन लिएर ढुंगा खोपिरहने उनको ज्याला भने अत्यन्त न्यून छ । जवानीमा मोटो र बलियो थिएँ, चेपाङले भने, मनहरी खोलाका ठूलाठूला ढुंगालाई सजिलैसँग ओल्टाईपल्टाई गथ्र्येें, अहिले हल्लाउन पनि मुस्किल पर्न थालिसक्यो । मकवानपुरको उत्तरी पश्चिमी क्षेत्रमा पर्ने कैलाश र राक्सिराङ गाउँपालिकामा पर्ने साविकका ९ गाविसमा पानी घट्टबाट मकै, कोदो, फापर पिस्ने गरिन्छ । नयाँ पुस्ताले ढुंगालाई ताछेर घट्ट बनाउन छोडिसके, नामटारका ६० वर्षीय रामु रिजालले भने, गाउँमा घट्ट बनाउने साइँला चेपाङ मात्र एक हुन्, अहिलेका केटाहरूले यो काम गर्दैनन् । विद्युतीय मिलले जसरी पानी घट्टलाई विस्थापित गर्दै छ ।"
छोरी हत्यामा आमा पक्राउ,"चितवन (कास) आफ्नै छोरीलाई हत्या गरेको आरोपमा चितवन प्रहरीले एक महिलालाई नियन्त्रणमा लिएको छ । चितवन रत्ननगरको इलाका प्रहरी कार्यालयले कालिका नगरपालिका६ की शोभा परियारलाई पक्राउ गरेको हो । असार ८ गते कालिका नगरपालिका६ सूर्यपुर सुन्दरबस्तीकी १४ वर्षीया ममता परियारको मृत्युबारे सोधपुछ गर्न शोभालाई नियन्त्रणमा लिएको प्रहरीले जनाएको छ । ममताले आत्महत्या गरेको भन्ने थियो, पछि उनको हत्या भएको हो भन्ने कुरा आयो । सोधपुछ गर्न आमा शोभालाई प्रहरीमा ल्याएका हौं, रत्ननगर इलाका प्रहरी कार्यालयका प्रमुख प्रहरी नायब उपरीक्षक (डीएसपी) वासुदेव खतिवडाले भने ।"
वातावरण जोगाउन वृक्षरोपण,"नुवाकोट (कास) स्वच्छ वातावरण महाअभियानअन्तर्गत बिहीबार वृक्षरोपण गरिएको छ । जिल्ला वन कार्यालयले घरेलु तथा साना उद्योग विकास समितिको जग्गामा वृक्षरोपण गरेको हो । जिल्ला समन्वय समिति उपप्रमुख अप्सरा थापा, प्रमुख जिल्ला अधिकारी उद्धवबहादुर थापाले धुपीको बिरुवा रोपेर कार्यक्रम सुरुवात गरेका थिए । खुल्ला जग्गामा सल्लो, तेजपात, धुपी, कपुर लगायतका बिरुवा सारिएको छ । वन कार्यालय प्रमुख पद्मराज नेपालले स्थानीय तहका १२ वटै नगर र गाउँपालिकाका स्थानीयवासीले घर नक्सा पास गर्दा एक बिरुवा अनिवार्य लगाउन भनिएको बताए ।"
जातीय संस्थाहरू झोलामा,प्रतिष्ठानको सञ्चालक परिषद् बैठकले परिषद् सदस्य गोविन्द छन्त्यालको संयोजकत्वमा जातीय संस्थाहरूको अवस्था अध्ययन कार्यदल गठन गर्ने निर्णय गरेको छ । त्यसका साथै प्रतिष्ठानको औचित्य पुष्टि गर्न परिषद सदस्य नवीन रोका मगरको संयोजकत्वमा नेपाल सरकार राजनीतिक दल समन्वय कार्यदल गठनको निर्णय गरेको उपाध्यक्ष चन्द्रबहादुर गुरुङले जनाएका छन् ।
७१ प्रतिशत पानीमा कोलिफर्म,खानेपानी तथा ढल निकास विभागले हालै सार्वजनिक गरेको प्रतिवेदनअनुसार नेपालमा ८० प्रतिशत जनसंख्यालाई पानी उपलब्ध छ । जसमध्ये ५० प्रतिशतले जनताले पाइपबाट वितरित पानी उपभोग गर्छन् । औद्योगिक क्षेत्र उद्योग कलकारखाना र स्वास्थ्य संस्थाबाट निष्कासित हानिकारक फोहर सिधै पानीमा मिसिँदा पनि उपत्यकाको पानी असुरक्षित बन्दै गइरहेको छ ।
दरबन्दी समयानुकूल परिमार्जन माग,"लिच्छविकालिन मू: छेँ आँगन घर गुठीको माजु द्य: पूजा पर्व, मल्लकालीन तलेजु पूजा पर्व र शाहकालीन फूलपाती भित्र्याउने पर्व छन् । मूल पर्वसँग सम्बन्धित अन्य थुप्रै पर्वहरू छन् । पाटनको ग: प्याँख (अष्टमात्रिका नाच), कात्तिक नाच, ठेचोको नवदुर्गा नाच, पायो (खड्ग जात्रा), हरिसिद्धिको हरिसिद्धि भवानी देवी नाच, खोकनाको रूद्रायणी नाच, दशमी पर्व, कालरात्री पर्वलगायत छन् । हाल नकबहिलको अष्टमात्रिका नाचबाहेक अन्य नाच मध्ये कुनै लोप त कुनै जेनतेन सञ्चालन भइरहेका छन् । माजु द्य:गुठी सञ्चालन गर्ने गुठी नास भइसकेको छ ।"
न्याय मर्न नदेऊ,"तत्कालीन माओवादी र एमाले मिलेर नेकपा बनेको र सोही दल सत्तामा रहेकाले गंगामायाको मागमा सुनुवाइ नभइरहेको बुझ्न गाह्रो छैन । तर पीडकलाई संरक्षण दिइरहेका नेताहरूले बुझ्नुपर्ने तथ्य के हो भने एक त, मारिएका किशोर कृष्णप्रसाद अधिकारी कुनै द्वन्द्वरत पक्ष थिएनन्, निहत्था सर्वसाधारण नागरिक थिए, अर्को त यो नियमित अदालतमा प्रवेश पाएर आदेशमा गइसकेको विषय हो । फेरि, सत्य निरुपणकै मर्म पनि पीडकलाई उन्मुक्ति भन्ने त हुँदै होइन । पीडितलाई सहमतिमा नलिई न्याय प्रक्रियालाई आफूखुसी बराल्न पाइँदैपाइँदैन । पीडितको सहमतिबेगर कुनै पनि न्यायको मूल्य रहँदैन । यो गंगामाया एक जनाको मात्र होइन, समग्र पीडितहरूको सामूहिक आवाज हो । तसर्थ सरकारले बेलैमा पीडितहरूको यो ढुकढुकीलाई छाम्न सकोस् । नत्र सम्बन्धित सबैलाई थाहै छ मानव अधिकार उल्लंघनका घटना छानबिन र दोषीलाई कारबाही गर्ने दायित्वबाट नेपाल च्युत भयो भने द्वन्द्वकालीन मुद्दामा अन्तर्राष्ट्रिय क्षेत्राधिकार आकर्षित हुन्छ । नेपाली सेनाका कर्णेलकुमार लामा बेलायतमा पक्राउ परेको यही अधिकार क्षेत्रका कारण हो । हामी आस गरौं, मुलुककै छवि धमिलो हुने गरी फेरिफेरि यस्ता घटना नदोहोरिऊन् । राज्य पक्ष होस् या विद्रोही, दुवैबाट पीडित भएका सबैले अविलम्ब न्याय पाऊन् । गंगामाया अनि उनीजस्ता हजारौं पीडितलाई न्याय दिलाउन सरकारले सार्थक पहल गरोस् । र, न्यायको दियो ननिभोस् ।"
पपुलिजमको अन्तर्राष्ट्रिय प्रवाह,"समग्रमा हेर्दा, संसारभर अहिले राष्ट्रराज्यले आफ्नो चरित्र फेर्दैछन् । विश्वव्यापी भाइचारा, मानवतावाद आदिका मूल्यलाई आफ्नो राष्ट्रका पनि मूल्य बनाउनेभन्दा पनि मेरो राष्ट्र, मेरो इतिहास अर्थात् मेरो जात, मेरो धर्म भन्ने खालका भावना अहिले सम्बन्धित राष्ट्रलाई बलियो बनाउने लोकप्रियतावादी धार भएका छन् । साँघुरो अवधारणाको राज्यले कमब्याक गर्न खोजेको छ, जबर्जस्त रूपमा । र त्यसका पक्षमा सम्बन्धित देशमा जनमत बढ्दो छ । सार्वजनिक मञ्चमा लेख्नेबोल्नेहरूलाई पनि लोकप्रियतावादी धार समाउन धेरै सजिलो छ, किनकि त्यस्तै कुरामा धेरैको वाहवाही पाइने निश्चित नै छ । यस्तै सन्दर्भमा भारतकी प्रख्यात लेखिका अरून्धती रोयले हालै पनि भनेकी हुन् लेखक हुँ भन्नेले अलोकप्रिय हुने नैतिक साहस राख्नुपर्छ । उनको भनाइको आशय लोकप्रियतावादबाट लेखकहरू कसरी जोगिनुपर्छ वा आफ्नो समाजलाई त्यता जानबाट रोक्ने प्रयास गरिनुपर्छ भन्नेतर्फ इंगित छ । नामकै मात्र भए पनि नेपालको अहिलेको सरकार कम्युनिष्ट हो । त्यही नामकै कारण र त्यसमाथि माओवादी मिसिएर बनेकाले पनि आफू लोकतान्त्रिक नै भएको चारित्रिक प्रमाणपत्र बेलाबेलामा देखाउनुपर्ने बाध्यता उसलाई छ । त्यसमाथि पपुलिजमवाला कित्ताका धार जति नै प्यारा लागे पनि तिनलाई बोक्ने सहुलियत उसलाई र देश दुबैलाई धेरै नै महँगो पर्न सक्छ । आशा गरौं, ओली नेतृत्वको स्थिर सरकार लोकप्रिय नै रहिरहने नैतिक साहसमाथि टिक्नेछ, नकि लोकप्रियतावादमाथि ।"
धान दिवसको महत्त्व,"धान दिवस र उत्पादन बीचको असमानता नै हाम्रो समस्या हो । आजसम्म कतिपल्ट धान दिवस मनाइयो भन्नुभन्दा पनि धान दिवसबाट के उपलब्धि हासिल गरियो भन्ने कुरा बढी महत्त्वपूर्ण हुन्छ । त्यसकारण बढ्दो आयातलाई घटाउने र निर्यात बढाउने तथा काम र दामको खोजीमा विदेशिएका युवालाई स्वदेशकै कृषिमा आकर्षित गर्ने नीति अवलम्बन गर्न सक्दामात्र धान दिवसको महत्त्व र आवश्यककतामा वृद्धि हुन्छ । तसर्थ धान दिवसकै दिनबाट यस्ता कार्यक्रमहरूको घोषणा गरी धान, गहुँ, मकै, कोदो लगायत कृषि उत्पादनबाट उब्जिएका खाद्य चिजबिजले स्वदेशलाई आत्मनिर्भरताको परिणाममुखी कार्यान्वयन गर्नेतर्फ सम्बन्धित सबै निकायको ध्यान जानु जरुरी छ । तिलप्रसाद न्यौपानेमाछापोखरी चोक, काठमाडौं"
गरिब देशका सुविधाभोगी नेता,"देश गरिब तर नेताहरू धनी भएको देश हो, नेपाल । यहाँका औंलामा गन्न सकिने इमानदार बाहेक अधिक नेता, मन्त्री, सांसद तथा पूर्व विशिष्टहरू जमिनदार र सम्पत्तिवाल रहेको सबैमा जगजाहेर नै छ । यति हुँदाहुँदै पनि पूर्व विशिष्ट तथा वर्तमान सांसदहरूको सेवासुविधा अझै थप गर्ने कसरतमा रहेका हाम्रा प्रतिनिधिहरूको नियत स्रोतको अभाव देखाउँदै कर्मचारीको तलब र सामाजिक सुरक्षा भत्ता नबढाएबाट प्रस्ट भइसकेको छ । त्यति मात्र होइन, सरकारी गाडी प्रयोगमा मात्र १४ वर्षमा ५४ अर्ब खर्च भएको तथ्यांक सार्वजनिक भएको छ । तीमध्ये गाडी खरिदमा २३ अर्ब १४ करोड, इन्धनमा १७ अर्ब ६६ करोड, मर्मतमा १२ अर्ब ९१ करोड रुपैयाँ खर्च भएको तथ्यांक सार्वजनिक भएको छ । हाम्रो जस्तो गरिब मुलुकमा यति ठूलो रकम खर्च हुनुलाई सामान्य रूपमा लिन सकिँदैन । त्यसै मध्ये मर्मतको नाममा मात्र १२ अर्ब ९१ करोड रुपैयाँ खर्च हुनु अनौठोमात्र होइन, अस्वाभाविक पनि हो । बद्री सिवाकोटी सुनखानी, दोलखा"
वैदेशिक सहयोग विवाद,"अहिले न्यायपालिकामा वैदेशिक सहयोग लिने वा नलिने भन्ने विवाद चलिरहेको छ । यस सन्दर्भमा न्यायपालिकाभित्र वैदेशिक सहयोग ग्रहण गर्नुुहुन्न । विगतमा वैदेशिक सहयोग ग्रहण गरेकोमा न्यायपालिकाभित्र के परिवर्तन आयो ? त्यो देखिएको छैन । न्यायपालिका विशुद्ध रूपमा तटस्थ संस्था भएकोमा सरकारको बजेट बाहेक अन्य सहयोग लिनुु उपयुक्त हुँदैन । वैदेशिक सहयोगको नाममा विदेश भ्रमण पनि उपयुक्त होइन । विदेशी न्यायपालिका निरीक्षण भ्रमणले तात्त्विक रूपमा नेपालको न्यायप्रणाली परिवर्तन हुन सक्दैन । नेपालको माटो अनुकूल न्यायसम्पादन उपयुक्त हुन्छ । अदालत सरकारको बजेटबाट मात्र सञ्चालित हुने संस्था हो । बरु अदालतबाट उठेका राजस्व सरकारले सोझै न्यायपालिकाको खातामा जम्मा हुनेगरी न्यायपालिकालाई खर्च गर्न दिए हुन्छ । आज सहयोग ग्रहण गरेका वैदेशिक संस्थाको कुनै विवाद अदालत समक्ष आयो भने त्यसबेला न्यायसम्पादनमा अदालत अप्ठ्यारोमा पर्न सक्छ । तसर्थ अदालत वैदेशिक सहयोगमा नभई सरकारको बजेटले सञ्चालित हुनुुपर्छ । यसका लागि पर्याप्त बजेट उपलव्ध गराइदिनु आजको आवश्यकता हो । जगदीशचन्द्र पाण्डेअधिवक्ता, सर्वाेच्च अदालत बार, काठमाडौं"
आवाजविहीन विरुद्धको आवाज,"बुधबार प्रकाशित भ्वाइस अफ दि भ्वाइसलेस अन्तर्गत किन रोकियो मलेसिया ? बोल्न नसक्ने वैदेशिक रोजगार व्यवसायी, मर्कामा परेका मेडिकल सञ्चालक र सबैतिरबाट पेलिएका कामदारको पक्षमा आवाज उठाइदिएर एउटा निष्पक्ष पत्रकारिताको भूमिका निर्वाह गर्दै आवाज भएर पनि बोल्न नसक्नेहरूको कुरा बोलिदिएको छ । मलेसियाको रोजगारीमा जानुपूर्व कामदारहरूसँग झन्डै १३,५०० रुपैयाँ रकम असुल गर्ने माइग्राम, भीएलएन, एओसी, जीएसजी जस्ता संस्थालाई कारबाही गर्नु स्वागतयोग्य कदम हो । तिनै संस्थाको चलखेलबाट प्रभावित हुँदै लाखौं रुपैयाँ घुस खुवाएर स्थापित बायोमेट्रिक प्रणाली अन्तर्गतका मेडिकल सेन्टरका सञ्चालकहरूलाई रातारात कब्जामा लिएर कारबाही गर्नु तर समान हैसियतको र उही प्रकृतिको काम गर्ने गाम्का नेपाललाई कारबाही नहुनु दुर्भाग्य नै मान्नुपर्छ ।सरकारी अकर्मण्यताका कारण मलेसियाको रोजगारी करिबकरिब गुम्ने अवस्थामा पुगेको छ । कलिङ भिसा प्राप्त भएर मलेसियाको रोजगारीमा जान घरबाट बिदा भएर राजधानी आएका झन्डै २५००० कामदार काठमाडांैका होटलमा अलपत्र अवस्थामा छन् । पछिल्लो समय मलेसिया दूतावासबाट कामदारको भिसा स्ट्याम्पिङ नभएको र वैदेशिक रोजगार विभागबाट अन्तिम श्रम स्वीकृति रोकिएका कारण ती कामदार मलेसिया जान रोकिएका हुन् । सरकारले ठगी गर्ने संस्थालाई कारबाही गर्नु उपयुक्त कदम नै हो । तर यस्ता कदम चाल्दा आम निमुखा जनताको समस्यालाई पनि केन्द्रबिन्दुमा राखेर बढ्दा बढी प्रभावकारी हुनेछ । यज्ञराज न्यौपाने पेप्सिकोला, काठमाडौं"
लागूऔषध र विद्यार्थी,"समयको कालखण्डमा हाम्रो देशमा धेरै ठूला परिवर्तन भए । परिवर्तन संँगसँंगै मौलाइरहेको लागूऔषध तथा मदिरा दुब्र्यसनीको रोकथाममा खासै सरकारी ध्यान जानसकेको छैन । एउटा कलिलो बालक दुब्र्यसनीमा फँस्दा उसको आमाले ब्यहोर्नुपरेको पीडालाई छातीमा हात राखेर सोचौं त । नत आफ्नो छोराले गरेको कर्तुतलाई सामाजिक बहसका रूपमा अघि बढाउन सक्छन्, न लागूऔषधपदार्थले जीर्ण बनाउँदै लगेको उसको शरीरलाई टुलुटुल हेरेर बस्न नै सक्छिन् । मदिरा पसललाई नियमन गर्ने र स्कुल तथा कलेजहरूमा लागूऔषध तथा मदिराविरुद्ध अभियान सञ्चालन गर्नेतर्फ स्थानीय सरकारको ध्यान किन गइरहेको छैन ? उत्तम पुडासैनी जोरपाटी, काठमाडौं"
लेटर ग्रेडिङ प्रणालीका कुरा,"पद्धतिको वास्तविकता नबुझी अन्धाधुन्द गलत जानकारी प्रकाशित गर्नुगराउनु शिक्षाजस्तो संवेदनशील र मर्यादित क्षेत्रसंँग सम्बद्धहरूका लागि सुहाउँदो कार्य होइन । यसबारे सम्बन्धित निकायले अझ प्रस्ट रूपमा जानकारी दिए फैलिंँदो भ्रमको अन्त्य हुने थियो । श्याकृष्ण बोहरागोदावरी नपा१२, ठेँचो, ललितपुर"
अधिनायकवाद आउने आशंका,"अर्थात् गणित जब गुणवत्ताले सिञ्चित हुन छाड्छ, स्वेच्छाचारले त्यहींबाट प्रश्रय पाउँछ । साइनबोर्ड लोकतन्त्रकै राखिए पनि स्वेच्छाचारिता हावी हुन्छ । यहाँ वर्णित प्रवृत्तिले आश्रय पाइरहे, भन्नैपर्छ, अधिनायकवाद आउने आशंका निराधार होइन । किनभने अधिनायकवादको प्रमुख आधारस्तम्भ नै शासकीय स्वेच्छाचार हो ।"
अधिनायकवादको विनिर्माण,"नवउदारवादी सामाजिकसांस्कृतिक सत्ताले अधिनायकवादको संकथन निर्माण गर्न सफल भयो भने यो सरकार घेराबन्दीमा पर्छ । अनि रूपान्तरणको युगिन जिम्मेवारी पुरा गर्न सक्दैन । अनि अनुपालन र सहमतिको सहारामा नवउदारवादी हैकम फेरि बौराउनेछ । त्यो अवस्थामा केवल यो सरकारमात्र असफल बन्दैन, सिंगो नेपाली समाजवादी आन्दोलन नै खतरामा पर्छ । त्यसैले आलोचना र बहसलाई नियन्त्रण गर्ने होइन, सामना गर्न सक्नुपर्छ, त्यो चाहे पार्टीभित्र होस् वा बाहिर । यो बर्चस्वप्रतिबर्चस्वको शक्ति संघर्षमा जनतालाई सुसूचित गर्न र समाजवादी र प्रगतिशीलहरूको मोर्चा बलियो बनाउन पनि खुल्ला बहस जरुरी छ ।"
"बेरुजु, भ्रष्टाचार र वित्तीय अनुशासन",पौड्याल महालेखा परीक्षकको कार्यालयका निर्देशक हुन् ।
निर्वस्त्र पारेर कुट्नेलाई ६ महिना कैद,"सस्तो मूल्यमा जग्गा बिक्री गर्न नमानेपछि लखेट्दै कुटपिट गरेको पीडितले बताएकी छन् । म जग्गा हेर्न आएकी थिएँ । मलाई ५० हजारमा जग्गा दिनुपर्यो भने । ५ लाखमा नदिएको जग्गा ५० हजारमा कसरी दिनु भनेर मैले अस्वीकार गरेँ, पुनले भनिन्, हामीले भनेको नमान्ने ? हाम्रो छेउमा पर्ने जग्गा बेच्नैपर्छ भनेर कुट्न थाले । म भागेर बच्न खोजेँ । तैपनि, भेटाएर कुटे, कपडा च्यातिदिए । मेरो सार्वजनिक बेइज्जत गरे । दोषीलाई कारबाहीको आदेश भएपछि न्यायको महसुस भएको पीडितले बताइन् ।"
समिति गठन कार्यसूचीबाटै हटाइयो,"चीन भ्रमणबारे जानकारी राष्ट्रिय सभाको बिहीबारको बैठकमा परराष्ट्रमन्त्री प्रदीपकुमार ज्ञवालीले प्रधानमन्त्री केपी ओलीको हालैको चीन भ्रमणबारे जानकारी गराएका थिए । उनले चीन भ्रमणका क्रममा महत्त्वपूर्ण सहमति र सम्झौताहरू भएको बताए । रेल्वे सम्झौता, ऊर्जा पूर्वाधार, रसुवा मितेरी पुल निर्माणजस्ता दीर्घकालीन महत्त्वका सम्झौता भएको उनले उल्लेख गरे । त्यस्तै, कानुनमन्त्री शेरबहादुर तामाङले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोगसम्बन्धी ऐन २०७१ लाई संशोधन गर्न तयार पारिएको विधेयकमाथि विचार गरियोस् भन्ने प्रस्ताव पेस गरेका छन् ।"
कोलम्बियासँगै जापानको नकआउट यात्रा,"अन्तिम १६ का प्रतिस्पर्धी फ्रान्सविरुद्ध अर्जेन्टिना, जुन ३०उरुग्वेविरुद्ध पोर्चुगल, जुन ३० स्पेनविरुद्ध रुस, जुलाई १ क्रोएसियाविरुद्ध डेनमार्क,जुलाई १ ब्राजिलविरुद्ध मेक्सिको, जुलाई २ जापानविरुद्ध इंग्ल्यान्ड वा बेल्जियम, जुलाई २स्वीडेनविरुद्ध स्वीट्जरल्यान्ड,जुलाई ३ कोलम्बियाविरुद्ध इंग्ल्यान्ड वा बेल्जियम, जुलाई ३"
पहिलो चरणमै घर फर्केका च्याम्पियन,"कन्फेडेरेसन्स कप र चार वर्षअघि विश्वकप जित्दाका खेलाडीलाई समिश्रण गरिएको जोचिम लोको टिम रुसमा भने खासै चल्न सकेन । पहिलो खेलमै मेक्सिकोले उसलाई १० ले स्तब्ध बनाइदियो । टोनी क्रुसको अन्तिम क्षणको गोलमा स्वीडेनलाई २१ ले हराएर जर्मनीले नकआउट चरणमा पुग्ने सम्भावना कायमै राख्यो । अन्तिम खेलमा दक्षिण कोरियाले २० को सिकार बनाएर जर्मनीलाई घर फर्काइदियो । यससँगै मेसुट ओजिल, थोमस मुलर, म्यानुयल नोयरको युग समाप्त भएको छ ।"
अर्जेन्टिना र बार्सिलोनाका मेसी फरक हुन्,"उम्टिटीलाई कुनै दबाब छैन, उनी शान्त छन्, फ्रान्सका मिडफिल्डर थोमस लेमारले भने ।"
ब्राजिलले मेक्सिकोसँग खेल्ने,कोउटिन्होले आफ्नो मध्यभागबाटै दिएको सानदार लफ्टेड पासले खेलको नक्सा परिवर्तन गर्यो । बलका लागि अगाडि बढेका पाउलिन्होले गोलरक्षक भ्लादिमिर स्टोजकोभिकमाथिबाट बललाई गोलको दिशा दिए । ब्राजिलले पछिल्ला १३ खेलमा ३ गोलमात्र खर्चेको छ र सर्बियाविरुद्ध कमैमात्र टोलीले कमै चुनौती सामना गर्नुपर्यो ।
मेक्सिकोकोरिया दाजुभाइ,"म धेरै फुटबललाई वास्ता गर्दिनँ तर जब आफ्नो देश विश्वकपमा जर्मनीलाई पराजित गर्ने पहिलो एसियाली टिम बन्यो । खुसी मनाउनैपर्यो, एक समर्थकले भने, दक्षिण कोरियाली भएकोमा निकै गर्व गर्छु । दक्षिण एसियाली सामाजिक सञ्जाल प्रयोगकर्ताले गोलकिपर जो ह्योनवुतर्फ पनि ध्यान दिएका छन् । उनलाई हिरो एउटा देशको मात्र होइन, दुई देशको हो भनिएको छ ।"
कमजोर जर्मनी,"जित्ने दबाबमा रहेको ब्राजिलले त्यसैअनुसार खेलेर नतिजा निकाल्न सफल रह्यो । ब्राजिल ७ अंकसहित समूहको शीर्षस्थानमा रह्यो । सर्बियाविरुद्ध ब्राजिलले गरेका दुई गोल स्तरीय थिए । त्यसमा ब्राजिलका लागि पाउलिन्होले गरेको पहिलो गोल निकै राम्रो थियो । यो पनि गुड मुभ, गुड पास, गुड फिनिसिङ को अर्को उदाहरण बनेको छ । स्वीट्जरल्यान्ड यो समूहको दोस्रो स्थानमा रहेर अगाडि बढ्न सफल रहयो । उसले कोस्टारिकालाई २२ को बराबरीमा रोक्यो । स्वीस टोलीले अग्रता लिएर पनि दुवै अवसर गुमाएर दबाबमा आयो ।"
बाढीले कोदारी राजमार्ग ठप्प,पहिरोले यात्रु बाटैमा अलपत्र पर्ने गरेको इलाका प्रहरी बाह्रबिसेका प्रहरी निरीक्षक यादव थापा क्षेत्रीले बताए । उनका अनुसार बाह्रबिसे तातोपानी सडकखण्डमा दैनिक जस्तो पहिरो झर्न थालेको छ । पहिरोको जोखिमले स्थानीय त्रासमा छन् ।
विषाक्त मदिराले थप २ को मृत्यु,"जनकनन्दनी गाउँपालिको कार्यालयबाट ५० मिटरको दूरीमा स्थानीय काले भुजेलले पनि घरेलु मदिरा उत्पादन गर्छन्, स्रोतले भन्यो । सवैला नगरपालिकामा रामचन्द्र जयसवाल पनि अवैध रक्सी उत्पादनमा संलग्न छन् । त्यहाँको मदिरा धनुषाको हंसपुर र सहिदनगर नगरपालिकासँगै सिरहा जिल्लासम्म बिक्रीवितरण हुन्छ ।"
मदिरामुक्त प्रदेश बनाऊँ,"प्रदेशसभा सदस्य विन्देश्वरप्रसाद साहले खुलेआम बिक्री हुने घरेलु रक्सीको लतले धेरै परिवारको बिजोग भएको उल्लेख गर्दै प्रदेश २ मा मदिरा नियन्त्रण गर्नुपर्ने बताए । सर्वसाधारणलाई मदिराको सहज पहुँचबाट टाढा राख्नुपर्छ, उनले भने, लाइसेन्स प्राप्त पसलबाट मात्रै बिक्रीवितरण खुला गर्नुपर्छ ।"
द्रुतमार्गमा समस्या रहनुहुन्न,सेनाले दस स्थानमा शिविर खडा गरेर काम अघि बढाएको भए पनि खोकना क्षेत्रको विवाद सम्बोधन नहुँदा त्यस क्षेत्रमा भने काम अघि बढ्न सकेको छैन । अब त्यहाँ पनि अन्यत्रझंै काम अघि बढाउन रक्षामन्त्रीले निर्देशन दिएका छन् ।
सुन अनुसन्धानबारे बोल्न मिल्दैन,"प्रहरी इकाइ नभएका चार नगरपालिका र २६ गाउँपालिकामा आगामी आर्थिक वर्षभित्र इलाका प्रहरीस्तरका कार्यालय स्थापना गरिने र तिनमा १ हजार ६५ प्रहरी जनशक्ति रहने आईजीपी खनालले बताए । रिक्त ती स्थानमध्ये १४ वटामा प्रहरी निरीक्षकको कमान्डमा कार्यालय रहनेछ भने १६ स्थानमा प्रहरी नायब निरीक्षकको कमान्डमा कार्यालय रहनेछ । आईजीपी खनालले भने, संघीय संरचनाअनुसार प्रहरी संरचनालाई अगाडि बढाउन कानुन निर्माणदेखि अन्य काम भइरहेको छ ।"
मन्त्रिपरिषद् निर्णय हेर्न अलग्गै शाखा,प्रधानमन्त्री कार्यालयका प्रवक्ता विनोदबहादुर कुँवरले मन्त्रिपरिषद्ले गरेका निर्णय कार्यान्वयन अवस्थाबारे सबै मन्त्रालयसँग जानकारी माग गरिएको बताए ।
सत्तापक्ष सांसद भन्छन् स्थानीय तहबाट आयोजना ल्याऊ,"यसले विनियोजनमाथिको छलफललाई अवरोध होइन बरु थप सहयोग पुर्याउने विश्वास छ, उनले भने । सरकारका सामु असंख्य योजना र सीमित स्रोत साधन रहेकाले आयोजनामा बजेट कम हुने गरेको उल्लेख गर्दै खतिवडाले निर्माणाधीन ठूलो आयोजना केन्द्रले र मझौला तथा साना योजना सम्बन्धित प्रदेश तथा स्थानीय तहले निर्माण गर्नुपर्नेमा सरकार स्पष्ट रहेको बताए ।"
कमोडिटी एक्सचेन्जलाई ५ आवेदन,औपचारिक रूपमा करिब ११ वर्षअघिदेखि नेपालमा कमोडिटी बजारको सुरुवात भएको हो । ०६३ मंसिर २८ गते (सन् २००६ डिसेम्बर १४ तारिक) कमोडिटी एन्ड मेटल एक्सचेन्ज नेपाल (कोमेन) ले पहिलोपटक कमोडिटी कारोबार सुरु गरेको थियो । त्यसपछि थप ८ वटा कम्पनी सञ्चालनमा आए ।
कुलेखानीको जेनेरेटर नेपालीले बनाउने,"कुलेखानीको पहिलो र दोस्रोबाट ९२ मेगावाट विद्युत् उत्पादन हुन्छ । अहिले दुवै विद्युत्गृहका एउटाएउटा मात्र टर्बाइन सञ्चालनमा छन् । वर्षा सुरु भएकाले खोला तथा नदीमा पानीको बहाव बढेकाले नदी प्रवाहमा आधारित जलविद्युत् आयोजनाबाट विद्युत् उत्पादन बढेको छ । यसले गर्दा कुलेखानीबाट ४६ मेगावाट उत्पादन बन्द हुँदा पनि विद्युत् प्राधिकरणलाई खासै समस्या भएको छैन, प्राधिकरणका एक वरिष्ठ प्राविधिकले भने, चैतवैशाखमा भएको भए समस्या हुन्थ्यो । कुलेखानी २ को जेनेरेटर बिग्रेका कारणले पिक समयको विद्युत् माग र आपूर्ति व्यवस्थापन गर्न खासै समस्या नपरेको प्राधिकरणले जनाएको छ ।"
ओपोको एफसेभेन युथ भित्रियो,"काठमाडौं (कास) ओपोले एफ सेभेनको नयाँ भ्यारियन्ट एफ सेवेन युथ सार्वजनिक गरेको छ । यसमा एआई ब्युटी २० प्रविधिका साथै सुपर फुल स्क्रिन पनि उपलब्ध रहेको जारी विज्ञप्तिमा छ । कम्पनीका अनुसार नयाँ फोन सनराइज रेड, मुनलाइट सिल्भर र डायमन्ड ब्ल्याक गरी तीन रङमा उपलब्ध हुनेछ । युवा लक्षित नयाँ फोन ओपोद्वारा प्रमुख प्रायोजन गरिएको चर्चित डान्स रियालिटी सो बुगिवुगीको मञ्चमार्फत सार्वजनिक गरिएको हो ।"
सामसङ मोडलको टीभीमा अफर,"काठमाडौं (कास) सामसङले तीन नयाँ मोडलका टेलिभिजन सुपथ मूल्यमा बिक्री गर्ने अफर सार्वजनिक गरेको छ । यो योजनाको मुख्य उद्देश्य फुटबलप्रेमीलाई एउटा राम्रो र रमाइलो उत्सवको अनुभव दिनु रहेको जारी विज्ञप्तिमा छ । फिफा विश्वकप २०१८ लाई लक्षित गरेर कम्पनीले सामसङका टेलिभिजनहरूको खरिदमा विशेष अफर दिएको जनाएको छ । यो योजनामा ग्राहकले ८२ इन्चको प्रिमियम एमयू ८००० फोरके यूएसडी टीभी, ७५ इन्चको एमयू ६१७२ स्मार्ट फोर के यूएचडी टीभी र ६५ इन्च एमयू ७००० स्मार्ट फोर के यूएचडी टीभी मोडलहरूमा अफरहरू प्राप्त गर्ने जनाएको छ ।"
विद्युत् ऐन संशोधनको तयारी,ऊर्जामन्त्री पुनले वास्तविक प्रवद्र्धकले मात्रै विद्युत् आयोजना निर्माणको जिम्मा पाउने गरी ऐन संशोधन गर्न लागिएको बताए । मन्त्री पुनले बुधबार संसदमा मन्त्रालयको विनियोजित विधेयकमाथि उठेको प्रश्नको जवाफ दिने क्रममा सांसदहरूलाई ऐन संशोधन गर्न लागेको जानकारी गराएका थिए ।
चीन शान्तिका लागि प्रतिबद्ध,उत्तर कोरिया तथा चीनले कोरियाली प्रायद्वीपमा नियमित रूपमा हुने गरेको सैन्य अभ्यासको अन्त्यका लागि लामो समयदेखि आवाज उठाउँदै आएका थिए । तर अमेरिकाका एसियाली सहयोगी दक्षिण कोरिया र जापानले भने सैन्य अभ्यास निकै महत्त्वपूर्ण हुने गरेको बताउने गरेका थिए । दक्षिण कोरियामा तैनाथ २९ हजार अमेरिकी सेनाले हरेक वर्ष ठूलो सैन्य अभ्यास गर्दै आएका थिए । १७ हजार ५ सय अमेरिकीसहित दुई देशका सेनाले आगामी महिना सैन्य अभ्यास गर्ने जनाएका थिए ।
आगलागीमा १५ को मृत्यु,आगलागी नियन्त्रणमा लिन स्थानीय प्रहरी तथा उद्धारकर्मीलाई करिब ९० मिनेट लागेको बीबीसीले उल्लेख गरेको छ । समाचार संस्था रोयटर्सले आगलागीपछि उद्धारकर्मीहरूले खरानीका थुप्रो तथा भग्नावशेषहरूमा मृतकहरूको खोजी गरिरहेको उल्लेख गरेको छ । उसका अनुसार घाइतेको स्थानीय अस्पतालमा उपचार भइरहेको छ ।
भारतमा जहाज दुर्घटना,दुर्घटनालगत्तै घटनास्थलमा पुगेका प्रहरी तथा अग्निनियन्त्रकले आगो नियन्त्रण गरेका थिए ।
बाढीले २२ को मृत्यु,एक सातायता भियतनाममा भारी अधिकारीहरूले बाढी पहिरोका कारण २१ करोड अमेरिकी डलर बराबरको नोक्सानी भएको जनाएका छन् ।
एसियाली खेलमा २कोरियाको संयुक्त टिम,"जकार्ता (एएफपी) उत्तर र दक्षिण कोरियाले यसै वर्ष हुने एसियाली खेलकुद प्रतियोगितमा संयुक्त टोली बनाउने भएका छन् । इन्डोनेसियाको राजधानी जकार्तामा बिहीबार आयोजित पत्रकार सम्मेलनमा आयोजक इन्डोनेसियाले उक्त जानकारी दिएको हो । एसियाली खेल आगामी अगस्ट १८ देखि २ सेप्टेम्बरसम्म इन्डोनेसियाको राजधानी जकार्तामा हुँदै छ । खेलकुदका क्यानोइनिङ, रोइङ र बास्केटबलमा दुवै कोरियाले संयुक्त टिम बनाई भाग लिन लागेको जनाइएको छ । त्यसैगरी दुई देशले उद्घाटन र समापन समारोहमा पनि संयुक्त मार्चपास गर्ने जनाइएको छ । विगतका साढे ६ दशकदेखि शत्रुतापूर्ण सम्बन्ध रही आएका २ कोरियाबीच गत वर्ष भएको हिउँदे ओलम्पिकपछि सम्बन्ध सुधार भएको हो ।"
ट्रम्पपुटिन वार्ता जुलाईमा,ह्वाइटहाउसका अनुसार बुधबार रूस पुगेका अमेरिकी राष्ट्रिय सुरक्षा सल्लाहकार जोन बोल्टनको पुटिनसँगको भेटका क्रममा वार्ताको मिति र स्थानबारे सहमति भएको हो ।
सालिकमा भेडीखर्के साइँला,"सुन्दरबजार नगरपालिकाका प्रमुख जनकराज मिश्रले भेडीखर्के सिंगो राष्ट्रकै गौरव भएको बताए । नेपाली लोक कलामा एउटा छुट्टै सांगीतिक विधाको पहिचान भेडीखर्केले गराएकाले सम्झना र सम्मानका लागि सबै जुट्न आवश्यक रहेको उनको भनाइ छ । रचनात्मक कार्यमा नगरपालिकाको सहयोग हुने उनले बताए । ठाडोभाका हाम्रो मौलिक पहिचान बनेको छ । देशले गौरव गर्न लायक व्यक्तिका लागि सबैले आआफ्नो ठाउँबाट सहयोग गरौं, उनले भने । सालिक निर्माण समितिका उपाध्यक्ष वीरसिंह घलेका अनुसार सालिक निर्माणपछि उक्त ठाउँलाई पर्यटकीय गन्तव्यका रूपमा विकास गरिनेछ ।"
नि:सन्तानलाई उत्प्रेरणा,काठमाडौं (कास) डा उमा श्रीवास्तव सन्तान सुख सहित आएकी छन् । नि:सन्तानहरूले सन्तान पाउँदाको सुख र दु:ख समेटिएको पुस्तकको राजधानीमा वरिष्ठ चिकित्सक एलबी थापाले लोकार्पण गरे । गीतकार डा भोला रिजालले नि:सन्तानबारे लेखनमा आफू पनि लामो समय लागिरहेको जनाउँदै श्रीवास्तवले बाजी मारेको बताए । डा सानुमैया दलीले पनि पुस्तकको प्रशंसा गरिन् ।
नदियाका कविता,"काठमाडौं (कास) अमेरिकामा बसोबास गर्दै आएकी कवि नदिया लिबाङ पहिलो कविता कृतिसहित आएकी छन् । अन्तर्राष्ट्रिय नेपाली साहित्य समाज (अनेसास) न्युयोर्क च्याप्टरले उनको नदिया लहर कविता संग्रह हालै लोकार्पण गर्यो । न्युयोर्कस्थित ज्याक्सन हाइटमा नेपाली महावाणिज्य दूत तथा कवि कृषु क्षत्री, अनेसासकी पूर्वअध्यक्ष गीता खत्री, राजेन्द्र श्रेष्ठ, विश्व थापालगायतले कृति सार्वजनिक गरेको विज्ञप्तिमा जनाइएको छ । ज्योति पौडेल, पुनम काफ्ले, धन लामा, संगीता उप्रेती, अर्जुन दाहाल, शारदा क्षत्री, विकास विष्ट, ज्योतिकुमार श्रेष्ठले कृतिमाथि टिप्पणी गरेका थिए । गोर्खा बुक्सद्वारा प्रकाशित नदिया लहर भित्र ५६ कविता छन् ।"
वल्र्डकप ट्रोल,"मैदानमा पटक पटक लडिरहने भएकाले नेयमारमाथि पनि बग्रेल्ती ट्रोल बनेका छन् । टीटरतिर त भिडियो नै बनाएर मजाक गरिएको छ । इजिप्टका मोहम्मद सलाह, बेल्जियमका इडन हाजार्ड, ब्राजिलका कौटिन्हो, जर्मनीका थोमस मुलरजस्ता सेलेब्रिटी फुटबलरहरू ट्रोलरको निसानामा परिरहेका छन् । जर्मनी र मेक्सिकोको खेलमा टलक जंग भर्सेस टुल्के फिल्मबाट अभिनेता खगेन्द्र लामिछानेको तस्बिर लिएर ट्रोलरले मेक्सिकोका पक्षमा लेखेका छन्, बाबुसाबलाई नमस्ते नगरेपछि के हुँदो रहेछ थाहा पाइस् ? मुन्छे चिन्ने अरेस् ।"
आशावादी धीरजसाम्राज्ञी,"असोज ५ देखि देशव्यापी प्रदर्शनमा आउन लागेको इन्टु मिन्टु लन्डनमा मा सारुक ताम्राकार, विजय लामा सुनिसा बजगार्इं, अर्जुन श्रेष्ठ, दिलभूषण पाठक, रुबी राणा शाह, विवेक लिम्बूलगायतको अभिनय रहेको छ । शैलेन्द्रध्वज कार्कीको सिनेमाटोग्राफी रहेको फिल्ममा सुजिल कर्माचार्य, हर्कुलश बस्नेत, वसन्त सापकोटा र स्वप्नसुमनको संगीत रहेको छ ।"
तीनवटै प्रज्ञा प्रतिष्ठान प्रभावशाली बनाउँछु,मन्त्री अधिकारीले सीमित साधन र स्रोतबाट नेपाल संगीत तथा नाट्य प्रज्ञाप्रतिष्ठानमार्फत धेरै काम भएको भन्दै प्रतिष्ठानको लागि भवन निर्माणमा पहल गर्ने प्रतिबद्धता जनाए । कार्यक्रममा राष्ट्रिय सभाका सदस्य तथा प्राज्ञ खेम नेपालीले प्रतिष्ठानहरूको महत्त्वबारे बोल्दै गाभ्न नहुने तर्क अघि सारेका थिए ।
एडेलको कमब्याक,"उनको यसअघिका एल्बम हुन्, नाइन्टिन र ट्वान्टी वान । एल्बमको नाम नै अंकमा राख्ने उनको बानी छ । अनि यो अंक पनि उनको उमेरसँग सम्बन्धित हुन्छ । अर्थात् उनले जुन उमेरमा एल्बमलाई लिएर काम गरेको थियो, त्यही नाम । एडेलले नै दिएको अन्तर्वार्तालाई आधार मान्ने हो भने यसको नाम हुन सक्छ, उनकै नाममा एडेल । नाम जेसुकै होस्, त्यो उनको इच्छा । तर यो प्रतीक्षायोग्य भने निकै हुनेछ किनभने उनी विशेष छिन् । हिमेश"
विश्वकप २०१८: रुसमा जे देखियो,"भाग्यमानी केन कि बेइरान ?एउटा तथ्य निश्चित भएको छ, पेनाल्टीमा गोल गर्ने अवसरबाट लियोनल मेसी मात्र चुक्ने होइन, क्रिस्टियानो रोनाल्डो पनि हुन् । रोनाल्डो इरानविरुद्धको खेलमा पेनाल्टीलाई गोलमा परिणत गर्न असफल रहे । उनको प्रहारलाई इरानी गोलरक्षक अलि बेइरानभान्दाले मीठो ढंगले जोगाए । त्यसैले कम्तीमा बार्सिलोना र अर्जेन्टिना समर्थकले भन्न थालेका छन्, यी गोलरक्षक भाग्यमानी छन् है ।तर यसपल्टको विश्वकपमा सर्वाधिक भाग्यमानी त इंग्लिस कप्तान ह्यारी केन हुन् । उनले कोस्टारिकाविरुद्ध ह्याट्रिक नै गरे । तर यो ह्याट्रिकको तेस्रो गोल उनको खुट्टामा डिफ्लेक्ट भएर मात्र सम्भव भएको थियो । यसमा उनको कुनै योगदान नै थिएन, गोलको श्रेय उनलाई गयो । भाग्यले खेलाडीलाई पछ्यायो भने यस्तै हुन्छ ।"
अब फेसबुक पनि बूढो !,तर अहिले पनि २ अर्ब २० करोड प्रयोगकर्तासहित फेसबुक विश्वकै नम्बर एक सोसल मिडिया कम्पनी हो । मार्चसम्मको तथ्यांक हेर्ने हो भने स्न्यापच्याटका प्रयोगकर्ता करिब ११ करोड हाराहारीमा मात्रै छन् । ट्वीटर प्रयोगकर्ता ३३ करोड बढी छन् । यस्ता सोसल मिडिया कम्पनीले फेसबुकलाई चुनौती दिन प्रयोगकर्ताको संख्याको आधारमा भने धेरै गर्न बाँकी छ ।
गुगल अर्थमा दूरी मापक,"यसमा प्रयोगकर्ताले डिस्ट्यान्स मेजर अप्सनमा छानेर कुन ठाउँदेखि कुन ठाउँसम्मको दूरी जान्नुपर्ने हो छान्न सक्छन् । यसमा एक ठाउँदेखि अर्को एक ठाउँसम्मको दूरी मात्रै होइनन् कि प्रयोगकर्ताले विभिन्न ठाउँको दूरी एकै पटक नाप्न पनि सक्छन् । एउटा पार्क वा चोकको गोलाइ, लम्बाइ, एउटा बस्तीको क्षेत्रफलसमेत यसमा नाप्न सकिन्छ ।"
गुगल क्रोममा अफलाइन फिचर,"ब्राउजरमा प्रयोगकर्ताको क्रियाकलाप र लोकेसनका आधारमा यस्ता आर्टिकल निर्धारण गरिन्छन् । तर, क्रोममा सेभ भएर बसेको सबै आर्टिकल प्रयोगकर्तालाई मनपर्ने खालका हुन्छन् भन्ने छैन । यो फिचर महँगो डाटा चलाउने प्रयोगकर्ताका लागि उपयोगी हुनेछ । मोबाइलमा रहेको क्रोम ब्राउजरको डाउनलोड अप्सनमा गएर त्यहाँ सेभ भएका आर्टिकलहरू हेर्न सकिन्छ ।"
इन्स्टाग्राममा आईजीटीभी,"मोबाइलमा लामो भिडियो हेर्न सजिलो होस् भन्नका लागि यसो गरिएको इन्स्टाग्रामले जनाएको छ । प्रयोगकर्ताले च्यानल बनाउन मिल्ने, अरूले च्यानल बनाएर राखेको भिडियो हेर्न मिल्ने भएकाले भविष्यमा यसले लोकप्रिय भिडियो सेयरिङ साइट इन्स्टाग्रामसँग प्रतिस्पर्धा गर्ने विश्लेषकहरूको अनुमान छ ।"

शीर्षक,विवरण
सीमापारि तस्करी,"जडिबुटी र आखेटोपहार तस्करी भइरहेको जानकारी पाए पनि रक्तचन्दन तस्करीको विषय थाहा नभएको प्रहरी नायब निरीक्षक ऋषिराम कँडेलले बताए । अहिलेको सीमा सुरक्षा चौकी रहेको धुलीबाट सीमासम्म पुग्नै ३ दिन लाग्ने र तस्करीको सूचना पाए पनि प्रहरी पुग्दासम्म तस्कर भागिसक्ने भएकाले गैरकानुनी गतिविधि रोक्न सीमानजिकै प्रहरीको उपस्थिति हुने खालको व्यवस्था गर्नुपर्ने उनले जनाए । हिमाली भूभाग भएका कारण अहिलेकै सुविधामा त्यहाँ कोही पनि बस्न सक्ने अवस्था हँदैन । विशेष सुविधासहित बाह्रै महिना सीमामा प्रहरी रहने खालको व्यवस्था गर्नुपर्छ, कँडेलले भने ।"
मन्त्रीले बाँडे पैसा,"गुपचुप रूपमा पहिलो चरणमा वितरित आर्थिक सहायताको कुनै विरोध नभएपछि मन्त्री अधिकारीले दोस्रो चरणमा ४४ वटा संस्थालाई ५ देखि १५ लाख रुपैयाँका दरले रकम बाँडे । सहिद प्रतिष्ठानका नाममा धेरै संघसंस्था छनोटमा परेका छन् । रामानन्दाचार्य सेवा पीठ, दाहाल प्रतिष्ठान, नई प्रकाशन, बगर फाउन्डेसन, किताबचरो नेपाल, जोन जोन शिक्षा प्रतिष्ठान, साहित्य शृंखलालगायतले समेत अनुदान पाएका छन् । संगीत रोयल्टी संकलक समाज, प्रस्तोता समाजलगायतले दुई पटक अनुदान पाएका छन् । दोस्रो पटकको अनुदान वितरण गर्ने निर्णयमा भने उल्लिखित प्रतिष्ठानहरूलाई सम्बन्धित नगरपालिका, गाउँपालिकामार्फत कार्यान्वयन हुने गरी पुँजीगत अनुदान उपलब्ध गराउने भनी निर्णय भएको छ । दुवै निर्णयमा पर्यटनमन्त्री अधिकारीले हस्ताक्षर गरेका छन् ।"
रोकिएन तस्करी,"भारतीय बजारबाट घरायसी प्रयोजनका नाममा यस्ता सामान ल्याउने गरिएको छ, बोहराले भने, एकजनाले दिनमा १० पटकसम्म यसरी सामान ल्याउने पाइएको छ, यसलाई नियन्त्रण गर्न संक्षिप्त कर बिजक प्रभावकारी रूपमा लागू गरिनुपर्छ । एक हजार रुपैयाँसम्मको मूल्य घोषणा गरेर सामान ल्याउन दिइएको उल्लेख गर्दै उनले यही कारण घरायसी प्रयोजनका नाममा तस्करी बढेको बताए । एकपटकका लागि बनाइएको बिजकलाई पटकपटक प्रयोग गरी सामान भित्र्याउने गरेका धेरै उदाहरण भेटिएको बोहराले बताए ।"
सफ्टवेयर फेरिएको ग्रेडिङ,कमजोरलाई शिक्षा विषय शिक्षा समूह अध्ययन गर्न १६ जीपीए ल्याउनुपर्ने हुन्छ । नेपाली र अंग्रेजीमा डी प्लस र सामाजिकमा डी ल्याउनेले पनि शिक्षा समूह अध्ययन गर्न पाउँछन् । एसईईमा कमजोर उपलब्धि हासिल गर्नेहरू शिक्षा विषय पढदैछन् । भविष्यमा अहिले यी कमजोर विद्यार्थीहरू नै सामुदायिक विद्यालयका शिक्षक र शिक्षा मन्त्रालय चलाउने सहसचिवहरू तयार हुनेछन् । शिक्षा सेवामा शिक्षा विषय अध्ययन गरेका मात्रै प्रतिस्पर्धा गर्न पाउँछन् । शिक्षा मन्त्रालयकै अधिकृत देवीराम आचार्यले गत वर्ष गरेको अध्ययनअनुसार १६ देखि २ जीपीए ल्याउने विद्यार्थी ४८ प्रतिशत छन् । जीपीए १६ ले विद्यार्थीको सिकाइलाई आंशिक स्वीकार योग्य भनेर व्याख्या गरेको छ । यही समूह अहिले शिक्षा विषय अध्ययन गरिरहेको छ ।
४ जीपीए: एउटै स्कुलका ७ जना,"मदरल्यान्डबाहेक कुमुदुनी होम्सबाट २, नेसनल इन्भेन्टिभबाट २ र सिर्जना आवासीय तथा फिस्टेल एकेडेमीबाट एकएक जनाले ४ जीपीए ल्याए । त्यसैगरी सामुदायिकतर्फ शीतलादेवी माविबाट एकजनाले ४ जीपीए ल्याएको शिक्षा विकास तथा समन्वय इकाइ कास्कीका उपसचिव गोविन्दराज पोखेरेलले बताए । पोखरेलका अनुसार यस वर्षबाट नेपाली र सामाजिक शिक्षा विषयमा २५ नम्बरको प्रयोगात्मक परीक्षाका कारण विद्यार्थीलाई ४ जीपीए ल्याउन सहज भएको हो ।"
जिप्सीमाथि पश्चिमी दृष्टि,"अहिले युरोप जिप्सीहरूको प्रभावबाट मुक्त हुन सक्तैन । रूसका पुस्किनदेखि, अंग्रेजी लेखक डीएच लरेन्स र कविहरू, संगीतकारहरू सबैका लय र भाष्यमा जिप्सीहरू छन् र रहनेछन् । तर युरोपेली र अमेरिकाली पश्चिमी संस्कृतिले यो रोमामाथि विभ्रममा परेको तिनको राजनीति र दृष्टिलाई बदल्न नसकुन्जेल यो एउटा विडम्बनाको विषय भइरहनेछ ।"
डा देवकोटाको हेलमेट नियम,"प्रत्येक दिन म सडकमा हिँड्दा श्रीमानले हेलमेट लगाएर मोटरसाइकल चलाएको, तर पछिल्लो सिटमा बस्ने उसको सुन्दर श्रीमती हावामा कपाल उडाउँदै र सानो बच्चालाई २ जनाको बीचमा पातलो क्यापमात्र लगाएर राखेको दृश्य दु:ख र त्रासले हेर्छु । के त्यो व्यक्तिमा आफ्नो प्रिय पत्नी र बच्चाको जीवनलाई कति खतरापूर्ण बनाएको छु भन्ने अनुभूति छैन ?डा देवकोटा अहिले हामीमाझ हुनुहुन्न । तपाईंहरूको यो सुन्दर देशमा म त एकजना पाहुनामात्र हुँ । तर म यहाँ एउटा प्रश्न नेपाल सरकारलाई उठाउन चाहन्छु : डा देवकोटाले लागु गर्नुभएको हेलमेट सम्बन्धी नियमलाई पुन: लागु गर्नु नै उहाँप्रति सच्चा श्रद्धाञ्जली दिएको ठहरिनेछ ।"
चिनियाँ ऋणको गलपासो,"सामरिक महत्त्वचीनले श्रीलंकाको मुख्य बन्दरगाहमा पनि कब्जा जमाउन खुट्टा राखिसकेको छ । चाइना हर्बरले नै कोलम्बो बन्दरगाहमा नयाँ टर्मिनल भवन बनाइरहेको छ । जसका लागि उसले ५० एकड जमिन आफ्नो स्वामित्वमा लिएको छ, जहाँ श्रीलंकाको केही चल्दैन । राजपाक्षको कार्यकालमा जापानका प्रधानमन्त्री सिन्जो आबे कोलम्बो भ्रमणमा आउँदा चीनले आफू नियन्त्रित बन्दरगाह क्षेत्रमा पनडुब्बीलाई राखेर आफ्नै क्षेत्रमा श्रीलंकाको कुनै नियन्त्रण नरहेको देखाएको थियो । नयाँ सरकारले सत्ता सम्हालेपछि अब उप्रान्त आफ्नो सहमति बेगर कुनै पनि सैन्य गतिविधि गर्न नपाउने बताएको थियो । तैपनि यस विषयमा श्रीलंकाको नियन्त्रण साह्रै कमजोर छ । चीन अहिले पनि श्रीलंकामा आफूले रुचाएको व्यक्तिलाई पुन: सत्तामा ल्याउनका लागि उद्यत देखिन्छ । पूर्व राष्ट्रपति राजपाक्षको दलले गत फेब्रुअरीमा भएको स्थानीय चुनावमा भारी बहुमत प्राप्त गरेको छ । यस्तै अर्को वर्ष नै श्रीलंकामा राष्ट्रपति पदका लागि निर्वाचन हुँदैछ भने २०२० मा आमनिर्वाचन हुनेछ । राजपाक्षले कानुनत: पुन: राष्ट्रपति पदका लागि चुनाव लड्न नपाउने भए पनि उनका भाइ गोताबाया राजपाक्ष उक्त पदका लागि प्रतिस्पर्धा गर्नका लागि तत्पर देखिन्छन् ।द न्युयोर्क टाइम्सबाट अनुदित"
अल्छी बनाउने अक्षराङ्कन,"शिक्षा मन्त्रालयले कक्षा ११ मा भर्ना हुन २०७३ असार १ गते तयार पारेको सर्त सहितको ग्रिड हेरौं, एक हदसम्म त्यो वैज्ञानिक थियो । त्यसले विद्यार्थीमा नपढी आफूले रोजेको कक्षा ११ को विषय पढ्न नपाइने रहेछ भन्ने भावना जागृत गथ्र्यो । एसईईको परीक्षाफल स्तरीय हुनपुग्थ्यो । तर विडम्बना, विद्यालय शिक्षा सुधार योजनामा सहयोग गर्ने दाताको दबाब थेग्न नसकेर २०७३ असार १५ गते नै त्यो सर्त सहितको ग्रिड परिवर्तन गरी १६ नै शिक्षाको स्तर कायम गरियो र विद्यालय शिक्षा सुधार परियोजनाको नाममा विद्यालय स्तर खस्काउने काम गरियो । अझै पनि असार १ कै निर्णयमात्रै लागु गर्ने घोषणा गर्ने हो भने पनि विद्यालय शिक्षामा सुधार गर्न र आगामी वर्षको एसईईको परीक्षाफल स्तरीय बनाउन मद्दत पुग्नेछ । हैन, कक्षा ११ मा विज्ञान पढ्नेले मात्रै अंग्रेजी, गणित र विज्ञान जाने पुग्ने र अरु विद्यार्थी २१ सौं शताब्दीमा पनि अबुझ नै भइरहुन् भन्ने हो भने यो देशमा शिक्षा मन्त्रालय बन्द गरिदिए हुन्छ । अहिले माध्यमिक शिक्षाको पाठ्यक्रम प्रारूपले यस्तै सिद्धान्त बोकेकोले विरोध भएको हो । अझ शिक्षा, विज्ञान तथा प्रविधि मन्त्रीको सदनमा भर्खरै शिक्षा सम्बन्धी जिज्ञासाको उत्तरले पनि गणित र विज्ञान सबै विद्यार्थीले पढ्ने नै होइन भन्ने जुन तर्क आएको छ, त्यो खेदजनक छ ।"
कान्तिपुरकर्मी थपलियाको निधन,"उपचारमा संलग्न चिकित्सकका अनुसार थपलियालाई नराम्रो प्रकृतिको भाइरल इन्फ्लुएन्जा भएको थियो । शुक्रबार बिहान चिकित्सकले नेपालमा भएका कुनै पनि औषधि ले काम नगरेको परिवारलाई बताएका थिए । उपचारमा संलग्न चिकित्सकको भनाइ उद्धृत गर्दै परिवारले भन्यो, नेपालमा भएका जति दबाई र उपचार गर्ने प्रयास गर्यौं । तर उहाँलाई बचाउन सकिएन भनेर हामीलाई भन्नुभयो । काभ्रे स्थायी घर भएका थपलियाका आमा, श्रीमती, २ छोरी र भाइबहिनी छन् । उनको शुक्रबार बेलुकी पशुपति आर्यघाटमा अन्त्येष्टि गरियो ।"
अधिनायकवादको भ्रम नफैलाइयोस्,"उनले भूकम्पबाट क्षतिग्रस्त सम्पदा, निजी आवास, स्कुल तथा सरकारी भवनको पुनर्निर्माणले पछिल्लो समय गति लिन थालेको दाबी गरे । विगतमा पुनर्निर्माण प्राधिकरणको नेतृत्वले जिम्मेवारीअनुसार काम नगर्दा ढिलाइ भएको उल्लेख गर्दै उनले अब त्यसो हुन नदिइने बताए ।"
जर्मनीको बाटो कता ?,"अब सबैको ध्यान प्रशिक्षक जोचिम लोको भविष्यमै केन्द्रित छ । उनले एकै महिना अगाडि मात्र जर्मन एफएसँग सन् २०२२ सम्म अनुबन्ध गरेको थियो । लो आफैंले पनि आफ्नो भविष्यलाई लिएर बोल्नु ठीक समय नभएको बताए । एफए अध्यक्ष रेनार्ड ग्रिन्डेलले पनि प्रशिक्षकसँग कुराकानी गर्न बाँकी रहेको बताएका छन् । जेहोस् २०२० मा युरो हुँदा जर्मनीलाई लिएर भनिने छैन, टुर्नियामासफ्ट । बीबीसी"
उरुग्वेपोर्चुगलको समानता,दुवै टोली आफ्नो हतियार सतर्कपूर्वक अपनाउन चाहन्छन् । यसअघि बोका जुनियर्स र एसी मिलानका प्रशिक्षक पनि रहिसकेका टाबारेज रक्षापंक्तिबाट खेल बनाउँदै अग्रपंक्तिमा तिखार्न जोड दिन्छन् । यो विषयमा उनको धेरै बहस र आलोचना पनि भएको छ । टाबारेजले भने उरुग्वे जस्तो सानो राष्ट्रसँग आक्रामक फुटबल खेल्नका लागि पर्याप्त स्रोत नभएको जनाउँदै आएका छन् ।
इंग्ल्यान्डको भेट कोलम्बियासँग,इंग्ल्यान्ड र कोलम्बियाको विजेताले स्वीडेन र स्विट्जरल्यान्डबीचको विजेतासँग क्वाटरफाइनलमा खेल्ने छन् । त्यस्तै बेल्जियम र जापानबीचको विजेताले ब्राजिल र मेक्सिकोबीचको विजेतासँग क्वाटरफाइनलमा प्रतिस्पर्धा गर्नेछन् ।
मेसीलाई रोक्न फ्रान्स सुधारिनुपर्ने,ओपनप्ले मा सन् १९९८ यता फ्रान्सेली डिफेन्सले खाली एक गोलमात्र बेहोरेको छ । तर यसपल्ट यसले सामना गर्ने चुनौती कडा छ मेसीको रूपमा । यी ३१ वर्षीय मेसी कुखुराको खोरमा फ्याँउरो पसेजस्तै हुनसक्ने छन् । तर मेसीलाई समस्या के छ भने उनी बार्सिलोनाका लागि जस्तो खेल पस्कन सक्षम छन् । त्यस्तै खेल अर्जेन्टिनाका लागि बिरलै प्रदर्शन गर्ने गर्छन् ।
अर्जेन्टिनाले सफलता दोहोर्याउने विश्वास,"हामीले अझै पनि बलियो सुरुआती ११ तय गर्न सकेका छैनौं । कुनै समय राम्रो प्रदर्शन भए पनि पूर्ण रूपमा खेलमा पकड बनाउन सकेको अवस्था छैन । नाइजेरियाविरुद्ध पहिलो हाफमा टोलीले राम्रो फुटबल खेलेको थियो, उनले थपे, हामी मेसीमाथि धेरै निर्भर छौं । नाइजेरियाविरुद्ध तीन मिनेट बाँकी हुँदा हाम्रो भविष्य अन्योलमा थियो । हामीले बलियो भएर अगाडि बढ्नुको विकल्प छैन ।"
जापानी टोली भाग्यमानी साबित,"बेल्जियम १० ले विजयी रह्यो । उसले आफ्ना प्रमुख खेलाडीलाई आराम दिएको थियो । टयुनिसिया र पानामाबीचको खेल प्रतिष्ठाको लडाइँ थियो, यसमा टयुनिसिया विजयी रह्यो । पानामाले सुरुमै अग्रता लिएर पनि त्यसलाई बचाउन सकेन । दुवै यसअघि नै प्रतियोगिताबाट बाहिरिसकेको हुँदा यसै मानसिकताले उनीहरूको खेललाई प्रभावित पारेको देखियो ।"
नकआउटअघिको वरीयता,१६ अर्जेन्टिनाप्रतियोगिताबाटै बाहिरिनका लागि चार मिनेटमात्र बाँकी थियो । प्रशिक्षक पनि अधिकार नभएजस्तो देखिएको थियो । त्यसैले अर्जेन्टिनाको नकआउट यात्रा उपहार पनि हो । आइसल्यान्डविरुद्ध लयमा थिएन । अर्जेन्टिनामाथि क्रोएसिया हाबी नै भयो । नाइजेरियाविरुद्ध अन्तिम समयमा जित हात पारेर अर्जेन्टिना जोगिएको थियो । अझै पनि अर्जेन्टिनासँग लियोनल मेसी रहेको छ ।
"नेतृत्व होइन, नीति परिवर्तन","उनले पार्टीमा आन्तरिक एकता कायम गरी सरकारको सर्वसत्तावाद रोक्ने दिशामा अघि बढ्नुपर्ने बताए । कांग्रेसको औचित्य छैन भन्ने केपी ओली नेतृत्वको सरकार तानाशाही शासन शैलीमा अघि बढेको छ, निधिले भने ।"
उपकुलपतिको गाडी तोडफोड,"१२ दिनदेखि आन्दोलनरत विद्यार्थीले केन्द्रीय कार्यालयमा लगाएको ताला विश्वविद्यालय प्रशासनले तोडेको थियो । विश्वविद्यालय पदाधिकारी र आन्दोलनरत विद्यार्थीबीच वार्ताको टुंगो नलाग्दा विद्यार्थी तोडफोडमा उत्रेको बताइएको छ । विश्वविद्यालय प्रशासन आफ्ना मागप्रति जवाफदेही नभएको भन्दै विद्यार्थीले एमयूको विस्तारित कार्यालयमा समेत ढुंगामुढा गरे । गाडी तोडफोड र कार्यालयमा ढुंगामुढा गर्ने ६ विद्यार्थीलाई प्रहरीले नियन्त्रणमा लिएको छ । विद्यार्थीले हाइड्रो इन्जिनियरिङको पूर्ण पाठ्यक्रम उपलब्ध गराइनुपर्ने, गोल्डेन चान्स परीक्षाको व्यवस्था गरिनुपर्ने, १० प्रतिशत विद्यार्थीलाई पूर्ण छात्रवृत्ति उपलब्ध गराइनुपर्नेलगायत माग राखेका छन् ।"
डुबेर दुईको मृत्यु,रौतहट (कास) नुहाउन गएका दुई बालिकाको खोलामा डुबेर मृत्यु भएको छ । राजपुर नगरपालिका७ स्थित कुडियामा रहेको भकुवा खोलामा डुबेर १० वर्षीया सविना खातुन र ९ वर्षीया मजदा खातुनको ज्यान गएको जिल्ला प्रहरीले जनाएको छ । दुवै जना नुहाउन गएका बेला घटना भएको हो ।
३ बालबालिकाको हत्या प्रकरण: अनुसन्धानमै बित्यो वर्ष दिन,अनुसन्धान भन्दै घटना सामान्य बन्दै गएपछि पीडितलाई आशंका थपिँदै गएको छ । पोस्टमार्टम रिपोर्ट पीडित पक्षलाई देखाइएको छैन । पोस्टमार्टम सदरमुकाममा नगरी शव धरान लैजानुले सत्यतथ्य लुकाउन खोजिएको पीडित बताउँछन् । पोस्टमार्टम गरिएको बीपी कोइराला स्वास्थ्य विज्ञान प्रतिष्ठानमा डाइटम कम्पेयर टेस्ट प्रविधि नहुँदा घटना अनुसन्धान जटिल बनेको प्रतिष्ठानले बताउँदै आएको छ ।
"धानको उत्पादन बढेन, योगदान घट्दो",यसैबीच यस वर्ष समयमै मुलुकभित्र मनसुन प्रवेश गरे पनि पश्चिमी वायुको चापका कारण मुलुकका सबै स्थानमा मनसुन सक्रिय भएको छैन । विभागको तथ्यांकअनुसार असार १४ गतेसम्म करिब १३ प्रतिशत रोपाइँ सकिएको छ । देशभर १५ लाख ५२ हजार हेक्टरमा धान खेती गरिन्छ ।
तनहुँ जलविद्युत्ले ५ वर्षमा उत्पादन थाल्ने,प्राधिकरणले ६० मेगावाटको कुलेखानी र ३२ मेगावाटको कुलेखानी दोस्रोबाट सुक्खायाम र विद्युत् माग उच्च भएको बखत मात्रै प्रयोग गर्दै आएको छ ।
कर्णालीमा फैलिँदै हवाई सञ्जाल,"यसैबीच सीता एयरले सुर्खेतबाट कर्णालीका हिमाली जिल्ला जाने यात्रुको कमी रहेको जनायो । परीक्षण उडानमा समेत डोल्पा र हुम्ला जाने एउटै यात्रु पाएनौं, प्रबन्ध निर्देशक राजेन्द्रबहादुर सिंहले भने, यात्रुबिना नियमित उडानमा समस्या छ । कर्णालीका हिमाली जिल्ला र सुर्खेतबीच सामाजिक, सांस्कृतिक, व्यावसायिक सम्बन्ध नहुँदा यात्रुको समस्या रहेको विमान कम्पनीको दाबी छ । कर्णालीको मुख्य समस्या हवाई बजार पनि हो, सिंहले भने । कर्णालीका जिल्लाबाट नेपालगन्ज विमानस्थल हुँदै तीन घण्टा गाडी चढेर सुर्खेत आउनुपर्ने बाध्यता छ ।"
महँगा फुटबलर्स,उनले म्यान्चेस्टर युनाइटेडका लागि २८ एपियर्यान्समा ६ गोल र १० वटामा सहयोग गरेका थिए । यसले ५३ अन्तर्राष्ट्रिय क्याप्स जितिसकेका छन् ।स्रोत : एजेन्सी
विनियोजन विधेयक पारित,"संसद् सचिवालयका अधिकारीहरूका अनुसार राष्ट्रियसभाले हुबहु पारित गर्ने वा थप संशोधन गर्न सक्नेछ । हुबहु वा संशोधनसहित पास गरेर राष्ट्रियसभाले प्रतिनिधिसभामा पठाउने र राष्ट्रपतिबाट प्रमाणित गराएपछि कार्यान्वयनमा जानेछ । आगामी आर्थिक वर्षको पहिलो दिन साउन १ गते अगावै दुवै संसदबाट पास भए सरकारलाई खर्च गर्ने बाटो खुला हुनेछ । पास हुन नसके पेस्की विधेयक ल्याई त्यसमार्फत खर्च गर्नुपर्ने हुन्छ । यसबाहेक अन्य थप तीन विधेयक पास भएपछि बजेट पूर्ण रूपमा पास भएको मानिनेछ । आर्थिक विधेयक २०७५, राष्ट्र ऋण उठाउने विधेयक २०७५ र ऋण तथा जमानत विधेयक २०७५ पास भएपछि मात्रै बजेट पूर्ण रूपमा पास भएको मानिनेछ । यी तीनवटै विधेयक संसदमा पेस भइसकेका छन् । सरकारले आगामी आर्थिक वर्षका लागि १३ खर्ब १५ अर्ब रुपैयाँँ खर्च गर्ने गरी बजेट ल्याएको छ । यसमध्ये ८ खर्ब ४५ अर्ब चालु र ३ खर्ब १३ अर्ब पुँजीगत खर्च छ । वित्तीय व्यवस्थातर्फ १ खर्ब ५५ अर्ब रुपैयाँ विनियोजन गरिएको छ । ८ खर्ब ३१ अर्ब राजस्व संकलन हुने अनुमान छ । बाँकी नपुग रकममध्ये २ खर्ब ५३ अर्ब वैदेशिक ऋणबाट र ५८ अर्ब वैदेशिक अनुदानबाट स्रोत जुटाइने सरकारको तयारी छ ।"
अमेरिकी पत्रिका कार्यालयमा आक्रमण,आक्रमणमा ठूलो घातक हतियारको प्रयोग गरिएको जनाइएको छ । उनको झोलाबाट नक्कली ग्रिनेड फेला परेको प्रहरी अधिकारीको भनाइ छ । आक्रमणपछि अन्य विभिन्न कार्यालय रहेको व्यापारिक भवनबाट करिब २ सय जनाको सकुशल उद्धार गरिएको थियो ।
ईपीजीको नवौं बैठक: साझा प्रतिवेदनमा केन्द्रित,प्रधानमन्त्री केपी ओलीको अघिल्लो कार्यकालमा इपीजी गठन भएको थियो । ईपीजीको पहिलो बैठक २ वर्षअघि असार २० मा आरम्भ भएकाले त्यही दिनलाई आधार मानेर यही असार २० गते यसको कार्यकाल समाप्त हुँदै छ ।
नासिद राष्ट्रपति चुनाव नलड्ने,"निर्वाचन आयोगले यामिनलाई निर्वाचनमा भाग लिन अयोग्य भएको घोषित गरेपछि नासिदले निर्वाचनमा भाग नलिने घोषणा गरेको उनका सहयोगीले जनााएका छन् । मैले आगामी राष्ट्रपतीय निर्वाचनमा भाग नलिने निर्णय गरेको छु, उनले सामाजिक सञ्जाल ट्वीटरमा उल्लेख गरेका छन् ।"
डुंगा दुर्घटनामा ३ को मृत्यु,लिबिया (एएफपी) लिबियाको सामुद्रिक क्षेत्रमा शुक्रबार भएको डुंगा दुर्घटनामा निधन भएका ३ जनाको शव भेटिएको अधिकारीले जनाएका छन् । आप्रवासी सवार डुंगा शुक्रबार दुर्घटनामा पर्दा उनीहरूको ज्यान गएको हो । दुर्घटनामा सय जना बेपत्ता भएको जनाइएको छ । अधिकारीले बेपत्ताको खोजी कार्य जारी रहेको जनाए छन् । डुंगामा करिब १ सय २० यात्रु रहेको र १६ जनाको मात्रै जीवितै उद्धार गरिएको बताइएको छ । बेपत्ता भएकामध्ये ५ बालबालिका १२ वर्षमुनिका रहेका जनाइएको छ ।
युरोपेली आयोग अध्यक्षले ट्रम्प भेट्दै,"उनी ट्रम्पलाई भेट्न आगामी जुलाईको अन्त्यतिर अमेरिका जान लागेको शुक्रबार जनाएका छन् । ट्रम्प प्रशासनसग व्यापारसम्बन्धी विवाद मिलाउन उनी अमेरिका जान लागेको अन्तर्राष्ट्रिय सञ्चारमाध्यमले जनाएका छन् । उनले भने, म युरोपेली देशको प्रतिनिधित्व गर्दै वासिङटन जाँदै छु । आशा छ, अमेरिका र ईयुको व्यापार विवाद समाधान हुनेछ ।"
घुँडाको पीडा: सामान्य शल्यक्रियापछि हराउन सक्छ,"यो रोगलाई जीवनशैलीमा सकारात्मक परिवर्तन, जोर्नीको क्षतिबाट बाँचेर सक्रियता र आराममा सन्तुलन कायम गरेर, तनाव र निराशालाई कम गरेर नियन्त्रित गर्न सकिन्छ ।"
रजोनिवृत्तिपछि क्यान्सरको जोखिम घटाउन भिटामिन डी,"अनुसन्धातामध्येका प्रा सेड्रिक एफ गार्लेडका अनुसार, जसको रगतमा भिटामिन डीको मात्रा ६० न्यानोग्राम प्रतिमिलिलिटरभन्दा बढी थियो, उनीहरूलाइ अन्यको दाजोमा स्तन क्यान्सरको जोखिम २० प्रतिशत मात्र थियो । तर, रगतमा भिटामिन डी को स्तरको प्रभाव रजोनिवृत्ति नभइसकेका महिलामा पर्छ वा पर्दैन भन्नेबारे अध्ययन हुन बाँकी छ ।"
फ्लाइटको क्रु मेम्बरलाई क्यान्सर हुने आशंका बढी,"क्रु मेम्बर नियमित रूपमा क्यान्सर उत्पन्न गर्ने तत्वको सम्पर्कमा रहने हुनाले उनीहरूमा यो रोगको जोखिम पनि बढी हुन्छ । अन्तरिक्षको कस्मिक रेडिएसनमा परिरहनु, शरीरको आन्तरिक घडीमा हरेक समय अवरोध आउनु, निद्रा पुरा नहुनु र कार्यस्थलसँगै घरमा समेत अनियमित दिनचर्या हुनु यसको कारक हो ।"
धार्मिक प्रवृत्तिका व्यक्ति नास्तिकभन्दा चार वर्ष बढी बाँच्छन्,"अध्ययनअनुसार, धेरैजसो धर्मका थुप्रै नियमकानुन छन्, जसमा स्वास्थ्यलाई नोक्सान पुर्याउने अभ्यास वर्जित हुन्छन् । मद्यपान, एकभन्दा बढी साथीसँग यौनसम्बन्धजस्ता कुलत नरहेपछि रोगले पनि हत्तपत्त च्याप्न सक्दैन । साथै, धेरैजसो भजनकीर्तन, प्रार्थना लगायतका तनाव कम गर्ने उपाय हुन्छन् ।"
"जसको साथी बढी, उसकै मस्तिष्क बढी फिट",यो अध्ययनका लागि १५१८ महिनाका मुसाका दुइटा समूह बनाएर तीन महिनासम्म अनुसन्धान गरिएको थियो ।
जामुन,"मुटु रोग हुने सम्भावना पनि कम हुँदै जान्छ, जामुन खाने गर्दा ।"
यो क्यारेक्टरको जमाना हो,"क्यान्सरसँगको लडाइँ, केही गल्तीहरू र सम्बन्धविच्छेदले मनीषालाई रिस्क लिन र क्यारेक्टर रोज्न सहज बनाएको क्रिटिक्सहरूले बताएका छन् । सञ्जयकी आमा नरगिस र मनीषा दुवैलाई क्यान्सर रोगले सताएको थियो । नरगिसले क्यान्सरसँगको लडाइँ हारिन् भने मनीषाले जित हासिल गरिन् । म मेरो स्वास्थ्यको कारण थोरै आशंकित थिए, उनले भनिन्, मैले त्यो भूमिकालाई न्याय दिन सक्छु कि सक्दिनँ भन्ने पनि डर थियो । त्यसपछि मैले निर्देशक राजकुमार हिरानीसँग भेटेँ र उहाँले पूरै कथा सुनाएपछि म काम गर्न राजी भएँ । नरगिसको भूमिका निभाउन पाएको खुसी लागेको उनले बताइन् । एजेन्सी"
दहीचिउरासँग कविता,मेरो पछाडि अर्को एउटा भोको गिद्ध मलाई पर्खेर बसेको छमलाई निल्न खोज्दै छमलाई लुछ्न खोज्दै छतिमी फकिञ्जेलसम्म म बाँच्दिनँ होला आमाउनका गजलशृंखला १४ वटा पुगिसकेका छन् । कविताको भने यो दोस्रो हो । कार्यक्रमको सुरुवातमा कवि तीर्थ श्रेष्ठले पंगेनीलाई अराजक कविको संज्ञा दिए ।
अमेरिका पुग्यो कन्दरा,"एफ वान ग्रुपको आयोजनामा कन्दरा यूएसए टुर गर्न लागेको ब्यान्डले आफ्ना चर्चित गीतहरू सुनाउनेछ । लेककी हे माया, हङकङ पोखरा, तगारोमा रुमाल राखी, तिमी पारी त्यो गाउामा, भेडी गोठैमा लगायत गीत कन्दराका ट्रेडमार्क हुन् । सात सदस्यीय ब्यान्ड कन्सर्टका लागि अहिले अमेरिका पुगिसकेको छ ।"
एन्जेलिजाको उड्ने रहर,"छोरीको एक प्रयास सबैमाझ लिएर आएको छु, हाल अमेरिका रहेका सुगमले फेसबुकमा स्टाटस लेखेका छन्, मन खुसी छ र आँखा भरिएको । अरू बोल्न शब्द आएन । अनिल के मानन्धरले निर्देशन गरेको भिडियोमा गायिका र अन्य बाल कलाकार देख्न सकिन्छ । गीतले बालमनोभाव उतार्न खोजेको आभास हुन्छ ।"
सोमबजार : एउटा परदेशी हटिया,"नेपालीजनको हरेक दु:ख, सास्ती, हैरानी र पीडाको साक्षी बनेर बसेको छ यो सोमबजार परदेशको एउटा हटिया ।"
विभूति र सपूतबारेको विमति,"मैले यहाँ मातृभूमि नेपाल बनाउने जोगाउने केही वीर सपुतहरूको नाम उल्लेख गरेको हुँ, विदेशीले नेपालअंग्रेज युद्धमा हार्नेहरूको नाम धेरैधेरै उचाले । जित्नेको जिताउनेको रणनीति राजनीति चातुर्य भएका वकिल दीनानाथ उपाध्याय पाल्पामा आएको सेनापतिसहितको अंग्रेजी पल्टनलाई लखेटेर जितेर धपाउने उजीरसिंह थापा गौडपर्साबाट राजधानी आउन लागेको अंग्रेजी पल्टनलाई रणजंग पाण्डेको तकिलले जितेर धपाउने रणवीरसिंह थापाहरूको नामोनिसानै छैन । हार्नेको नाम बढाइचढाइ गरेको जताततै सुनिन्छ । यही हो अंग्रेज कूटनीति, रणनीति । यही नीतिअनुसार राखिएको खलंगाको जिलेसीको स्मारक हो । त्यसको प्रत्यक्ष पाठकलाई जानकारी होस् भनी अन्त्यमा प्रकाशित गरिदिएको छु । यस अभिलेखको फोटो मैले पूर्वमन्त्री एवं वर्तमान सांसद मुकुन्द न्यौपानेको सौजन्यबाट पाएको हुँ । ज्ञानमणि नेपालकलंकी"
मरेका छैनन् उनी,"फुल्दो गुलाब बीच त मन अनेक फुल्छन् उद्यानमा बस गई सब तत्त्व खुल्छन् यी दुई पंक्ति त्यहाँ स्थापित गर्न कसले चयन गर्यो होला ? अवश्य पनि यो डा देवकोटाकै सुझबुझ होला । गत वर्ष साहित्यकार राजेश्वर देवकोटाको मरणोपरान्त प्रकाशित आत्मकथा विमोचन समारोहमा डा देवकोटाले आधा घण्टाजति बोलेका थिए । उनको भाषण साहित्यप्रतिको लगाव र धाराप्रवाह बोल्ने शैलीले डाक्टर चिरफार मात्र गर्ने होइनन्, मानवीय संवेदना र साहित्यमा पनि उत्तिकै भिजेका रहेछन्जस्तो लाग्यो । डाक्टरी जीवनमा व्यस्त कार्यतालिकामा व्यस्त रहेका डा उपेन्द्रले योजनाबद्ध रूपमै मृत्युवरण गरेका हुन् । उनको राष्ट्र प्रेम, स्वदेशमा नै आएर प्राण त्याग गर्ने इच्छा पनि आफूले चाहेजस्तै भयो । अस्पतालमा नै रहेर आफूले परिश्रमले बनाएको न्युरो साम्राज्य आफैंले प्रशिक्षित गरेका डाक्टरहरूलाई हस्तान्तरण गरेर उनी बिदा भए । उपेन्द्रले आफ्नो प्रबल इच्छा शक्तिकै भरमा आफ्नो आत्मकथा टिपोट गराएर गएका छन् । अस्पताल प्रांगणमा भेटिएका पत्रकार युवराज घिमिरेले त्यसबारे जानकारी गराउँदै थिए । आशा छ उनको त्यो आत्मकथा प्रकाशित हुनेछ र हामीले उनलाई असाधारण व्यक्तित्वका रूपमा धेरै कुरा पढ्न पाउनेछौं । महाकवि देवकोटाको मुनामदन को शब्दमा भन्ने हो भने, मरेका छैनन् उनी, ज्योतिको स्वरूप लिएर गए देवकोटा ।"
सम्झनामा भूषण,"बिशेषत: प्रयोगवादी धार र नबुझिने लेखनको मुस्किलको चरणबाट नेपाली कविता बिधा गुज्रिरहेका बेला एक सशक्त गद्य कविको उदय मोफसलतिरबाट भएको थियो । सँगै उदाएका कविलेखकहरू कोही कतै हराए, कोही राजधानी काठमाडौंमै आएर मिसिए । तर, कवि भूषणजी भने घुमिफिरी मोफसलमै पुगे, बिराटनगरमै उनको अन्तिम चोला उठ्यो । कवि गोपालप्रसाद, बैरागी काइँलाझैं थोरै लेखेर धेरै नाम कमाउने अब्बल स्रष्टा भूषणजीलाई सतत स्मरण गर्न चाहन्छु । योगेन्द्र तिमिल्सिना"
"बागदरबार के छ, के छैन ?","बागदरबार भएको थलो राष्ट्रिय विभूति अमरसिंह थापाको हो । इतिहासकार राणाका अनुसार अमरसिंहका छोरा भीमसेन थापा शक्तिमा आएपछि जग्गा थपेर १ सय २० रोपनी पुर्याइयो । बागदरबार, सुन्धरा र धरहरा उनैले बनाउन लगाए । विसं १८९४ मा भीमसेनको पतन भएपछि उनको सम्पत्ति सरकारले हडप्यो । १९०१ मा भीमसेनका भतिज माथवरसिंह प्रधानमन्त्री भए । उनी प्रधानमन्त्री भएपछि थापामाथि लगाइएका अभियोग फिर्ता भए । थापाका हरण गरिएका सम्पत्ति पनि फिर्ता आयो । त्यही क्रममा बागदरबार पनि फिर्ता आयो । बागदरबारको नामचाहिं माथवरसिंहको पालामा बाघ पालिएपछि नामकरण गरिएको हो । प्रधानमन्त्री भएको एक वर्षपछि भान्जा जंगबहादुरले माथवरिसिंहको हत्या गरे । माथवरको हत्यापछि बागदरबार फेरि सरकारीकरण गरियो । राजेन्द्रविक्रम शाह, सुरेन्द्रविक्रम शाह हुँदै दरबार जुद्धशमशेरका छोरा हरिशमशेरको स्वामित्वमा आयो । १९९० सालको भुइँचालोले बागदरबार भत्काइदियो । अनि पुनर्निर्माण गरिएको थियो ।"
लन्डन रेजेन्ट पार्कतिर,पार्कको सुन्दरतामा यति हराइएछ कि हामीले झन्डै चार घन्टा त्यहाँ बिताएछौँ । अघि एक छिन पिलिक्क देखिएको घाम छोपिइसकेको छ । तर आकाश धुम्मिएपनि फूलहरूको सौन्दर्यले पार्कचाहिँ उस्तै खुलेको छ । मलाई यो सुन्दर ठाउँबाट उठेर हिँडिहाल्न पटक्कै मन थिएन । तर अपराह्नको ४ बजिसकेको थियो । विभास पनि हिँड्दाहिँड्दा थाकिसकेको थियो । उसमाथि आज अलिकति चाँडै आउनू भन्ने बैनीहरूको आग्रह पनि थियो । त्यसैले हामी ट्रेन स्टेसन पुग्न हतारियौँ ।
सुबोल् सुबोल्,"पंखले सुस्केरा हालेर बतासबतासबेफिक्री उडान भरेको आकाशआकाशआज विछट्टै अन्जान पो भएछ भन्छे मलाई एउटी काली चरीआज थाहा भयो एक मुट्ठी माटोको मोलसुबोल्सुबोल् ! म वर्तमान, भविष्य र भूत हेर्न सक्ने कथकम मृत्युको दूतको एउटा मिथकआज टुटेको शरीरकै मात्र छ भर्थेगभन्छे मलाई एउटी काली चरीआज एक हुनेछौा म र यो सम्पूर्ण भूगोलसुबोल्सुबोल् ! कहिले यमको बाहन, कहिले परिवर्तनको निसानआज खोज्दै छे मेरो बगौचामा आफ्नै चिहानअन्त्यको आगमन आफ से आफ हुन्छभन्छे मलाई एउटी काली चरीआज सुरूआतको ढोका खोल सुबोल्सुबोल् !"
तिम्रो ग्याल्मो खोइ ?,"ग्याल्मो बनेकी शान्ति वाइवा र सोनाम बनेका सोनाम मोक्तानको अभिनय जति दमदार लाग्छ, उत्तिकै चाँदनी मोक्तान, सुसन लामा र फूलकुमार बमजनको । चाँदनी दर्जनौं तामाङ फिल्मकी नायिका हुन् । फूलकुमार र सुसन संगीतकार र गायकको छवि बोकेर रंगमञ्च पसेका छन्, ताम्बाको रूपमा यी दुईले नाटकलाई प्रदान गर्ने गति प्रशंसनीय छ । बाँकी कलाकारको पनि अभिनय तारिफ गर्नयोग्य छ । जीवन बराल र आरके रोशन मेहताको सेट डिजाइनले पत्थरघट्टाको जंगलमै पुर्याउँछ । यति भन्दाभन्दै पनि यो नाटक कन्टेनकै लागि शक्तिशाली छ । इतिहासको गर्तमा बिलाएका पात्रहरूसितको रंगमञ्चीय भेट त्यसै त्यसै भावुक लाग्छ । त्यो प्रेम, त्यो विछोड, त्यो पीडा अनि त्यो कालो समय । अहिलेका भ्यालेन्टाइन डे मनाउनेहरूले सोनामग्याल्मो लाई सम्झुन् । नाटक हेरेर घर फर्किन्जेलसम्म पनि दिमागमा एउटै प्रश्नले चिमोटिरह्यो, ओई सोनाम, तिम्रो ग्याल्मो (खुसी) खोइ ?"
सिद्धार्थ गौतमका सारथि,"त्यसपछि आनन्द छन्न रहेको स्थानमा गए र भने, छन्न, संघले तपाईंलाई ब्रह्मदण्डको सजाय आज्ञा गरेको छ । छन्नले प्रश्न गरे, ब्रह्मदण्ड के हो आनन्द ? छन्न तिमीले भिक्ष्ुाहरूलाई जे चाहन्छौ, बोल्न सक्छौ । तर, भिक्षुहरूले तिमीलाई बोल्ने छैनन् । अनुशासनमा बस्नू भनेर भन्ने पनि छैनन्, आनन्दले प्रस्ट पारे । छन्नले गम्भीर भएर प्रतिक्रिया दिए, आनन्द, अरू भिक्षुहरूले मसँग नबोल्ने हो भने म मरे बराबर हुनेछु । यति भनेर उनी मूच्र्छा परे । यसरी छन्न ब्रह्मदण्डबाट पीडित भए । उनलाई अरहत प्राप्त भयो ।"
कथामा नाटकीय प्रस्तुति,कथाकारले प्राय: सबै कथामा नाटकीय रूप दिन खोजेका छन् । केहीमा कथाभन्दा नाटक बढी छ । सुरुमा स्वादले पढ्दै गएका कथा अन्तमा गएर खल्लोमा परिणत हुन्छन् । लेखन प्रयोगको नाममा पाठकलाई जबरजस्ती पढाउन खोज्नु दुस्साहसबाहेक केही होइन । यसो गर्नु भनेको भुइँखाट मा सुतेर दुनिया हल्लाउँछु भनेजस्तै हो । कथाकारले भनेझै भुइँखाट ले मानव र मानव समाजका यिनै भित्री र बाह्य पाटाहरूलाई उधिन्ने जमर्को गरेको छ । फ्रेन्च लेखक कामुले भनेजस्तै लेखकले झूटको माध्यमबाट सत्य बोल्ने प्रयास गरेका छन् ।
जवाफ नआएको प्रश्न,"इराकमा १२ जना नेपाली मारिएको एक दशकपछि २ वर्षअघि मात्र अफगानिस्तानको राजधानी काबुलमा क्यानडाली दूतावासको सुरक्षार्थ खटिएका १३ नेपाली सुरक्षाकर्मी आतंककारीको आक्रमणमा परी मारिए । १२ वर्षपछिको अर्को नरसंहारले त्यति चर्चा पाएन । तर, मृतकका आफन्तले क्षतिपूर्तिका लागि अझै संघर्षरत छन् । फेरि पनि प्रश्न उठ्छ, यो दुश्चक्र कहिलेसम्म ? कहिलेसम्म रोजगारीका लागि नेपाली युवाले युद्धग्रस्त मुलुकमा ज्यान हत्केलामा राखेर जानुपर्ने ? द गर्ल फ्रम काठमान्डु का लेखक यस्तै प्रश्नको जवाफ खोज्न १२ वर्षअघि नेपाल आएका थिए । अहिले हामीले यी प्रश्नको जवाफ आफ्नै देशभित्र खोज्नुपर्ने भएको छ ।"
द्वन्द्वको उत्सर्ग र अवसान,"कथाहरूमा पश्चिमा समाजको स्थानीय लवज र शिल्पी मिसाइएको छ, आञ्चलिकताको सही प्रतिनिधित्व कथामा भेटिन्छ । द्वन्द्वको उत्सर्ग र अवसानलाई रोल्पाली धरातलबाट नियालिएका कथाहरू एउटा समयको दस्तावेजझैं बनेका छन्, कल्पना र स्वैरकल्पनाभन्दा बढी यथार्थ यी कथामा छन् । सांग्रिला बुक्सले निकालेको रोल्पा सुइना को मूल्य ३३५ रुपैयाँ छ ।"
भिन्न बाह्रखरीको बोट,"त्यही मैलाधैलाबाट सुकिलामुकिलामा रूपान्तरित भएका नेताको सिर्जनशील चेत आफैंमा सराहनीय छ तर पाठकले भने विरोधाभास सम्झेर निबन्ध पढ्न सक्छन् । शर्माका यसअघि जीवनयात्रा र जीवन, अक्षरको खेती, यात्रा र अनुभूति, हिउँ फुलेको रात, कुलङ्गारकी आमा लगायतका निबन्ध तथा संस्मरण प्रकाशित छन् । १३१ पृष्ठको बाह्रखरीको बोटमुनि निबन्धसंग्रहको मूल्य २२५ रुपैयाँ राखिएको छ ।"
अपिनाम्पा ओझेलमा,"कर्मचारीको अभाव, संरक्षणप्रति असचेत उपभोक्ता र दूरदृष्टि नभएको नेतृत्वका कारण संरक्षण क्षेत्रले सोचेजस्तो परिणाम दिन नसकेको स्वयम् संरक्षण क्षेत्रका कर्मचारीहरू बताउँछन् । प्रस्ट नीति निर्देशन, जागरणमूलक र आयमूलक कार्यक्रमको अभावमा संरक्षण क्षेत्र उद्देश्यको मार्गमा लम्किन नसकेको दुँहु गाउँपालिकाका अध्यक्ष पुलेन्द्रबहादुर कार्कीले बताए । परिषद्बाट अहिलेसम्म ठूला र दूरदृष्टि बोकेको निर्णयहरू हुन पाएका छैनन् । पर्यटकीय सम्भावना र जैविक विविधताको निकै सम्भावना भए पनि आयमूलक र संरक्षणमा आस लाग्दो काम नदेखिएको हिकिला उपभोक्ता समितिका अध्यक्षसमेत रहिसकेका कार्कीको राय छ । तर, त्रिदेशीय नाकामा उभिएको प्राकृतिक स्रोतसाधन सम्पन्न संरक्षण क्षेत्र भईकन पनि अपिनाम्पा ओझेलमा परेकोमा दार्चुलावासीको दुखेसो यथावत् छ ।"
चर्को स्पर्धा,"विश्वकपमा सहभागी ३२ टिममध्ये धेरै देश यस्ता देखिएका छन् कि प्रतिस्पर्धामा जसले जसलाई पनि पारजित गर्न सक्छन् । त्यसैले ठूलो लगानी, तीव्र विकास, प्रविधिको उपयोगसँगै फुटबलमा आएको परिवर्तनले विश्वकपलाई थप रोमाञ्चक बनाएको छ । पहिलोजस्तो ठूलो टिमले सजिलै खेल जित्ने अनुमान अब गलत सावित हुन थालेको छ । चारपल्टको विश्वविजेता इटाली, अर्को बलियो टिम नेदरल्यान्ड्स, कन्काकाफ गोल्डकप विजेता अमेरिका, दक्षिण अमेरिकी च्याम्पियन चिली, अफ्रिका कप अफ नेसन्सको विजेता क्यामरुन विश्वकपको छनोटमै रोकिनुले पनि फुटबलमा प्रतिस्पर्धा बढेको देखाउँछ ।"
दुई युवतीबीचको प्रेम,"फिल्ममा नीलो रङ्गको निकै धेरै प्रयोग गरिएको देखिन्छ । समलिंगी क्लबको लाइटिङदेखि एम्माको कपाल र आँखा हुँदै अन्तिममा एडेलले लगाउने कपडा सबै नीलो रङ्गमा सजिएका छन् । एडेलका लागि नीलो रङ्गले भावनात्मक गहिराइ, उत्सुकता, प्रेम र नैराश्यताको अर्थ राख्छ । धेरै दृश्यमा उसले पाब्लो पिकासोको प्रसंगसमेत झिकेकी हुन्छे जो स्वयम् कुनै बेला अवसादपूर्ण ब्लू पिरियडबाट गुज्रिएका थिए । अब्देलातिफ केसिसेको फिल्म ब्लू इज द वार्मेस्ट कलर हाम्रो समयका केही थोरै मास्टरपिसमध्ये पर्छ, जो अद्भुत त छ नै, उत्तिकै सशक्त एवम् कलात्मक पनि ।राजन केसी प्रमोद"
त्यो १५ असार,"तर, यी कुरा आज कथा बन्दै गए । सहर पसेपछि पनि केही वर्षसम्म म असार १५ ताकमै धान रोप्न गुल्मी पुग्ने गर्थें तर अचेल भने काठमाडौंमै खुम्चिएको छु । अझ हिजोआज त असार १५ का अवसरमा धानखेतमा कृषिमन्त्रीको चर्तिकला हेरेर अथवा सिंहदरबारभित्र गमलामा धान रोपेरै यो उत्सव मनाउन थालिएको छ ।"

शीर्षक,विवरण
एसईई नतिजा झन् खस्कियो,"काठमाडौं अनिवार्य गणितबाहेकका सबै विषयमा प्रयोगात्मक नम्बरको व्यवस्था गरिँदा पनि एसईईको नतिजा गतवर्षको भन्दा ६४६ प्रतिशतले खस्किएको छ । गतवर्ष १६५ देखि ४ जीपीए ल्याउने विद्यार्थी ८२३८ प्रतिशत रहेकोमा यसवर्ष ७५९२ प्रतिशतमा झरेको हो । तीन वर्षअघि यही समूहको जीपीए ल्याउने विद्यार्थी ८४३३ प्रतिशत थिए । यसवर्षदेखि कक्षा १० मा गणितबाहेक अनिवार्य सबै विषयमा २५ प्रयोगात्मक नम्बरको व्यवस्था छ । परीक्षा नियन्त्रण कार्यालयका अनुसार ४ लाख ५१ हजार ५ सय ३२ नियमित विद्यार्थीले परीक्षा दिएकोमा २ देखि ४ जीपीए ल्याउने ३ लाख ४२ हजार ८ सय २६ जना (७५९२ प्रतिशत) मात्रै छन् । तैपनि नतिजाबाट निरुत्साहित हुनुपर्ने अवस्था नरहेको राष्ट्रिय परीक्षा बोर्डका अध्यक्ष चन्द्रमणि पौडेलले बताए । लोकसेवा आयोगले २ जीपीए ल्याएका मात्रै निजामती सेवामा प्रवेश गर्न पाउने आधार तय गरेको छ । कक्षा ११ भर्ना हुन १६ जीपीए अनिवार्य हुनुपर्ने व्यवस्था छ । १६५ भन्दा बढी ल्याउने विद्यार्थीको नतिजा हेर्दा हरेक वर्ष खस्किएको देखिन्छ । त्यस्तै ०८५ देखि १२० जीपीए ल्याउने विद्यार्थीको संख्या ५८ हजार ६ सय ८८ छ । उनीहरू मानविकी, व्यवस्थापन, कानुन, विज्ञानलगायत अन्य कुनै पनि समूह अध्ययन गर्न अयोग्य हुन्छन् । तर उनीहरूले आउँदो साउन २३ देखि हुने ग्रेड वृद्धि परीक्षामा सहभागी भएर ग्रेड बढाउन भने सक्नेछन् । जुनसुकै विषयमा सी, डी प्लस, डी र ई ल्याउने विद्यार्थीले पुन: ग्रेड वृद्धि परीक्षा दिन पाउँछन् ।११ कक्षा अध्ययन गर्न कम्तीमा १६ जीपीए अनिवार्य ल्याएकै हुनुपर्ने प्रावधान छ । दुई वर्षअघि १६५ देखि २ जीपीए ल्याउने विद्यार्थी २३८४ प्रतिशत थिए । गतवर्ष बढेर २४३४ पुग्यो । यसवर्ष यो प्रतिशत घटेर २२३७ प्रतिशतमा झरेको छ । परीक्षा नियन्त्रक अम्बिकाप्रसाद रेग्मीका अनुसार ३६५ देखि ४ जीपीए ल्याउने कुल विद्यार्थी ३१५ प्रतिशत मात्रै छन् । यो समूहको जीपीए ल्याउनेमा गतवर्षभन्दा केही सुधार भएको छ । गतवर्ष २७५ प्रतिशत मात्रै थियो । दुई वर्षअघिको नतिजाको तुलना गर्ने हो भने यो समूहको जीपीए प्राप्त गर्ने शून्य दशमलव ११ प्रतिशतले घटेको छ । त्यस्तै ३२५ देखि ३६० जीपीए ल्याउने विद्यार्थी गतवर्ष ९५२ प्रतिशत थिए भने यसवर्ष १०२१ प्रतिशत पुगेको छ । २८५ देखि ३२० जीपीए प्राप्त गर्ने विद्यार्थी भने तीन वर्षकै कम देखिएको छ । तीन वर्षअघि यो समूहको जीपीए प्राप्त गर्ने ११११ प्रतिशत रहेकोमा गतवर्ष ११३६ प्रतिशत थिए भने यसवर्ष १०८६ प्रतिशत मात्रै छन् । परीक्षा नियन्त्रण कार्यालयले सार्वजनिक गरेको नतिजाअनुसार ४ जीपीएमा ४ नै ल्याउने २४ जना छन् । ३९६ जीपीए ल्याउने १० जना र ३९५ जीपीए ल्याउने १ सय १३ जना छन् । २ जीपीए ल्याउनेले विज्ञान, १६ ल्याउनेले मानविकी, कानुन, शिक्षा र व्यवस्थापन समूह अध्ययन गर्न पाउँछन् । तर निश्चित विषयमा पनि ग्रेड पूरा गरेको हुनुपर्छ । विज्ञान समूह अध्ययन गर्न २ जीपीए ल्याएका विद्यार्थी योग्य भए पनि अनिवार्य विज्ञान र गणितमा सी प्लस ल्याएकै हुनुपर्छ । नेपाली, अंग्रेजी र सामाजिकमा डी प्लस आएको हुनुपर्छ । व्यवस्थापन समूहका विषय अध्ययन गर्न १६ जीपीए र विषय ग्रेडमा अंग्रेजी, गणित, विज्ञान, नेपाली, सामाजिकमा डी प्लस ल्याउनुपर्ने हुन्छ ।मानविकी समूह अध्ययन गर्न पनि १६ जीपीए अनिवार्य छ । तीन सय पूर्णाङ्कको विषय छनोट गर्दा एसईईमा अनिवार्य विषय अंग्रेजी, नेपाली, सामाजिकमा डी प्लस आएको हुनुपर्छ । अंग्रेजी, नेपाली, समाजशास्त्र, आमसञ्चार, ग्रामीण विकास रोज्दा जीपीए १६ ल्याउनुपर्ने हुन्छ । अंग्रेजी, नेपाली र सामाजिकमा डी प्लस ल्याउनुपर्छ । विज्ञान र गणितमा ई ल्याए पनि अध्ययन गर्न पाइन्छ । शिक्षा समूह अध्ययन गर्न पनि अंग्रेजी, नेपाली र सामाजिकमा डी प्लस आएको हुनुपर्छ । शिक्षा समूहको विज्ञान अध्ययन गर्न चाहनेले एसईईमा विज्ञान र गणितमा डी प्लस ल्याउनुपर्ने हुन्छ । प्राविधिक धारबाट १० कक्षाको परीक्षा दिएका विद्यार्थीले साधारणतर्फ पनि कक्षा ११ मा भर्ना हुन पाउँछन् ।"
ग्रेडिङ प्रणाली उल्टो गतिमा,"काठमाडौं शिक्षाविद्ले कक्षा १० मा लागू गरिएको लेटर ग्रेडिङ प्रणाली उल्टो गतिमा रहेको बताएका छन् । यसकै कारण तीन वर्षयता शैक्षिक गुणस्तरसमेत खस्किएको उनीहरूको दाबी छ । माध्यमिक शिक्षा परीक्षा (एसईई) को नतिजा शनिबार सार्वजनिक भएसँगै उनीहरूले यस्तो प्रतिक्रिया दिएका हुन् ।शिक्षाविद् विद्यानाथ कोइराला एसईई नतिजाको गुणस्तरप्रति सरकार, राजनीतिक दल, कर्मचारी, शिक्षक कोही जिम्मेवार नरहेको बताउँछन् । एसईईको नतिजाले शैक्षिक गुणस्तर बढाउनेमा पत्यार छैन किनकि यसमा नतिजाको जिम्मेवारी कसले लिने भन्ने नै छैन । यो गम्भीर पक्ष हो, उनले भने, ग्रेडिङअनुसार विद्यार्थीले पढेको र सीप सिकेको क्रेडिट आवर गन्ती हुनुपर्छ । तर व्यवहारमा त्यस्तो छैन । सबै पास भयौ, अब जता जान्छौ जाऊ भनेजस्तो स्थिति छ । कोइरालाका अनुसार अमेरिकामा एसईई नतिजाप्रति स्थानीय शिक्षा निकाय जिम्मेवार रहन्छ भने चीनमा राजनीतिक दलको पनि सरोकारको विषय हुन्छ ।लेटर ग्रेडिङ प्रणाली विद्यार्थीको खुबी, क्षमता, दक्षताको निरन्तर मूल्यांकन पद्धति हो । यसमा सम्बन्धित विषयमा प्राप्त नतिजा तथा लगावका आधारमा ग्रेड प्वाइन्ट एभरेज (जीपीए) मूल्यांकन गरिन्छ । शिक्षाविद् मनप्रसाद वाग्ले दुई वर्षअघि ११ कक्षामा भर्ना हुन तय गरिएको गुणस्तरीय आधारलाई शिक्षा मन्त्रालयले १३ दिनभित्रै फेरेर फितलो निर्णय गरिदिएको बताउँछन् । उक्त निर्णयले १ दशमलव ६ जीपीएसम्मकालाई कक्षा ११ को ढोका खोलिदियो, उनले भने, यस्तो व्यवस्थाका कारण शैक्षिक गुणस्तरप्रतिको विश्वसनीयता गुम्न पुग्यो । यसअघिको पूर्णाङ्क प्रणालीमा नतिजा विश्लेषण गर्ने आधार रहे पनि अहिले जसलाई पनि उत्तीर्ण मान्नुपर्ने अवस्था आएको वाग्लेले बताए । लेटर ग्रेडिङ प्रणालीअनुसार पाठ्यक्रम र पाठ्यपुस्तकसमेत छैन । न त शिक्षण विधि र मूल्यांकन पद्धति छ । यी चारै पक्ष नसुधारी विद्यार्थीको शैक्षिकस्तर माथि उकास्न सकिँदैन, उनले भने । शिक्षाविद् वासुदेव काफ्ले मुलुक संघीय व्यवस्थामा गइसके पनि एसईई नतिजामा पुरानै ढर्रा र गैरजिम्मेवार परीक्षा प्रणाली हाबी हुँदा गुणस्तरमा आशंका बढेको बताउँछन् । ग्रेडिङ सिस्टम सही मानेमा लागू भएकै छैन । तल्लो तहबाटै समन्वयात्मक रूपमा लागू हुनुपर्छ, उनले भने, तर अहिलेको अभ्यासले यसमा बल दिँदैन । अर्का शिक्षाविद् विनयकुमार कुसियत एसईईलाई शैक्षिक गुणस्तर बढाउने माध्यमका रूपमा अघि नबढाइँदा ग्रेडिङ प्रणाली उल्टो सावित भइरहेको उल्लेख गरे । एसईई नतिजालाई प्रतिशतकै रूपमा व्याख्या गरिएको देखिन्छ, जुन गलत हो, उनी भन्छन्, यसलाई अन्तर्राष्ट्रिय अभ्याससँग जोडेर अघि बढाउन जरुरी छ । परीक्षा नियन्त्रण कार्यालयले एसईईको उत्तरपुस्तिका पूर्णाङ्कका आधारमा जाँच्ने गरेको छ । विषयगत अंकलाई पूर्णाङ्कमा जोड्ने र त्यसलाई ग्रेड प्वाइन्ट एभरेज (जीपीए) मा बदल्ने गरिएको छ ।"
५ राजमार्ग पहिरोको उच्च जोखिममा,"साथै ७ सय ५३ वटै स्थानीय तहमा प्रमुखको संयोजकत्वमा विपद् व्यवस्थापन समिति बनाएर पूर्वतयारी, खोज तथा उद्धार, राहत वितरण एवं व्यवस्थापन कार्यलाई प्रभावकारी बनाउने निर्णय भएको मन्त्रिपरिषद् कार्यालयले जनाएको छ । मनसुन अवधिमा सरकारी निकाय, राजनीतिक दल एवं संघ र संगठनहरू, गैरसरकारी संघसंस्था एवं निजी क्षेत्र र नागरिकको समेत सहभागिता एवं सहकार्यमा विपद् व्यवस्थापनलाई थप प्रभावकारी बनाउने निर्णयसमेत बैठकले गरेको छ । साथै, उच्च जोखिम क्षेत्रका बस्ती सुरक्षित स्थानमा स्थानान्तरण गर्ने कार्यलाई प्राथमिकता दिइने भएको छ । सरकारले भूकम्प अतिप्रभावित १४ सहित अन्य जिल्लामा पहिरोको जोखिममा रहेका बस्तीको पहिचान गरिसकेको छ ।मनसुनका समयमा हुन सक्ने सम्भावित जोखिम न्यूनीकरण गर्न सरकारका सरोकारवाला मन्त्रालय, प्रदेशस्तरका मन्त्रालय र स्थानीय सरकार समन्वयात्मक रूपमा अघि बढ्ने छन् । सबै जिल्ला विपद् व्यवस्थापन समितिले आफ्नो जिल्लामा रहेका स्थानीय समितिसँग समन्वय गरी विपद्पूर्व, विपदको अवस्था र विपद्पश्चात् स्वत: परिचालन हुन अनुरोध गर्ने र त्यसका लागि नेपाल रेडक्रसलगायत मानवीय सहायतामा काम गर्ने गैरसरकारी संस्थासँग आवश्यक सहयोग लिनेछन् । १३ वर्षे योजना सरकारले विपद् जोखिम न्यूनीकरणसम्बन्धी १३ वर्षे योजना ल्याएको छ । नेपाल पनि विपद् जोखिम न्यूनीकरणका लागि सेन्डाई कार्य ढाँचाको पक्ष मुलुक भएकाले विपद् जोखिम न्यूनीकरण राष्ट्रिय रणनीतिक कार्ययोजना २०१७२०३० तयार गरेको हो । त्यसमा विपद्बाट हुने मृत्युदर करिब ९ सयबाट एक सयमा झार्ने लक्ष्य लिइएको छ । घाइते हुनेको संख्या वार्षिक करिब १८ सयबाट ३ सय, घरको औसत क्षति ३० हजारबाट ५ हजार र विपद्बाट प्रभावित हुनेको वार्षिक औसत संख्या १ लाख ३२ हजारबाट २० हजारमा झार्ने लक्ष्य लिइएको छ । यस्तै, कुल गार्हस्थ उत्पादनको तुलनामा विपदका कारण हुने औसत आर्थिक क्षति सन् २०३० मा दुई प्रतिशतबाट ०१ प्रतिशतमा झार्ने र प्रदेशसहित सबै स्थानीय तहमा पूर्वसूचना प्रणाली शतप्रतिशत पुर्याउने लक्ष्य राखिएको छ ।"
प्रदेश ३ मा नेपाली बोल्ने ३१ हजार,हेटौंडा (कास) प्रदेश ३ का जिल्लामा १ सय १३ मातृभाषा बोल्ने जाति तथा जनजाति रहेका छन् । तीमध्ये प्रदेशमा सबैभन्दा बढी ३१ लाख ७५ हजार २ सय जनाले नेपाली बोल्छन् भने ५ हजार ७ सय ५४ जनाले बोल्ने भाषा भने नखुलेको पाइएको छ । त्यसैगरी दोस्रोमा तामाङ भाषा र तेस्रोमा नेवारी भाषा बोल्नको जनसंख्या रहेको छ । तामाङ भाषा बोल्ने १० लाख १२ हजार ८ सय ६२ र नेवारी भाषा बोल्ने ६ लाख ८ हजार २७ जना रहेका छन् । यसैगरी मगर भाषा बोल्ने १ लाख ७ सय ९६ जना रहेका छन् । थारू भाषा बोल्ने ७४ हजार २ सय ७९ जना रहेका छन् भने मैथिली बोल्ने ६७ हजार १ सय ४२ छन् । ५२ हजार ५ सय ५३ जना गुरुङ छन् भने सिमान्तकृत जाति चेपाङ भाषा बोल्ने ४६ हजार ३ सय २५ रहेका छन् ।
भवन निर्माण अनिश्चित,भूकम्पपछि युनिसेफको सहयोगमा विभिन्न १४ वटा स्वास्थ्य संस्थामा प्रिफ्याब भवन बनेका र एक दर्जन स्वास्थ्य संस्थाको मर्मत सुधार भएका छन् । अझै २५ भन्दा बढी स्वास्थ्य संस्थाको भवन निर्माण सुधार हुन सकेका छैनन् ।
नीति तथा कार्यक्रम सार्वजनिक,"भक्तपुर जिल्लाको तीन नगरपालिकाले आर्थिक वर्ष ०७५७६ का लागि नीति तथा कार्यक्रम सार्वजनिक गरेको छ । भक्तपुर नगरपालिकाले आर्थिक वर्ष ०७५७६ का लागि शिक्षा क्षेत्रलाई मुख्य प्राथमिकता दिएको छ भने मध्यपुर थिमि र सूर्यविनायक नगरपालिकाले विकास निर्माणलाई पहिलो प्राथमिकतामा पारेको छ । नगर प्रमुख सुनील प्रजापतिले प्रस्तुत गरेको आर्थिक वर्ष ०७५७६ को नीति तथा कार्यक्रममा शिक्षालाई पहिलो प्राथमिकता दिइएको हो । भक्तपुर नगरपालिकाले शिक्षा शीर्षकमा १० वटा नीति तथा कार्यक्रम अघि सारेको छ । भक्तपुर नगरपालिकाले आफू मातहत सञ्चालन हुँदै आएको ख्वप कलेज, ख्वप इन्जिनियरिङ कलेजमा चित्रकला, ज्योतिषशास्त्र तथा नक्षत्र विज्ञानको कक्षा सञ्चालनको तयारी अघि बढाउने नीति तथा कार्यक्रममा उल्लेख छ । नगर क्षेत्रभित्रका विद्यालयमा अध्ययन गर्ने विद्यार्थीलाई २१ औं शताब्दीका लागि योग्य बनाउन शिक्षकलाई नेपाली, अंग्रेजी, विज्ञान र गणित विषयको विशेष तालिमको व्यवस्था गर्ने नीति तथा कार्यक्रममा उल्लेख छ ।उक्त नीति तथा कार्यक्रममा निजी तथा संस्थागत विद्यालयलाई शैक्षिक गुठी तथा सहकारीमार्फत सञ्चालन गर्दै लैजान भनिएको छ । अध्ययन अनुसन्धान गर्नेलाई आर्थिक अनुदान भक्तपुरको खानेपानी, शिक्षा, सरसफाइ, सम्पदा, परम्परागत शैलीका घर वा भक्तपुर नगरपालिकासँग सम्बन्धित विषयमा अध्ययन अनुसन्धान गर्ने विद्यार्थीहरूलाई आर्थिक अनुदानको व्यवस्था मिलाउने उल्लेख छ । इतिहास, भूगोल, राजनीतिशास्त्र, नेपालभाषा र संस्कृत विषय लिई स्नातक वा स्नातकोत्तर अध्ययन गर्ने विद्यार्थीलाई निश्चित रकम तोकी छात्रवृत्तिको व्यवस्था गर्ने नीति तथा कार्यक्रममा उल्लेख छ ।नगरपालिकाले सहुलियतमा पाँच लाखसम्म शैक्षिक ऋण उपलब्ध गराउने जानकारी दिएको छ । भक्तपुर नगरपालिकाले उच्च शिक्षा हासिल गर्न चाहने योग्य र आर्थिक स्थिति कमजोर भएका विद्यार्थीलाई प्रमाणपत्र धितोमा राखी पाँच लाख रुपैयाँसम्म सहुलियत ब्याजदरमा ऋण दिने भएको छ ।आर्थिक वर्ष ०७५७६ को नपाको नीति तथा कार्यक्रममा चिकित्साशास्त्र अन्तर्गत विभिन्न विषयमा एमडी वा सो सरह स्नातकोत्तर तह अध्ययन गर्ने विद्यार्थीमध्ये दुई जनालाई छात्रवृत्ति दिने व्यवस्था मिलाइएको छ । छात्रवृत्ति पाउने चिकित्सकले भने भक्तपुर नगरपालिकाद्वारा सञ्चालन गर्ने ख्वप अस्पतालमा कम्तीमा पाँच वर्ष पूर्णकालीन सेवा गर्नुपर्ने सर्त राखिएको छ । नगरपालिकाले क्यान्सर, मृगौला प्रत्यारोपण, मुटुको शल्यक्रिया तथा मस्तिष्कघात जस्ता कडा रोग लागेका नगरवासीहरूलाई नगरपालिकाका तर्फबाट प्रतिव्यक्ति १० हजारका दरले उपचार सहयोग रकम प्रदान गर्ने नीति तथा कार्यक्रममा उल्लेख गरेको छ । नगरपालिकाले शिक्षा, संस्कृतिलाई, स्वास्थ्य, विकास निर्माण, खेलकुद, बजार अनुगमन, कृषि, पर्यटन, युवा तथा महिला लक्षित कार्यक्रमलाई प्राथमिकतामा राखेको छ । त्यस्तै, मध्यपुर थिमि नगरपालिका वडा नम्बर १ का वडाध्यक्ष सुरज खड्काले प्रस्तुत गरेको नीति तथा कार्यक्रममा भौतिक पूर्वाधार विकासलाई मुख्य प्राथमिकतामा राखेको छ । नगर क्षेत्रको विकास अनुसन्धान र मूल्यांकनको गहन अध्ययन र प्रमाणमा आधारित गरी बृहत् एकीकृत गुरुयोजना, खानेपानी सञ्जाल, नगर सडक सञ्जाल, ढल निकास सञ्जाल र सांस्कृतिक तथा ऐतिहासिक सम्पदाहरूको पुनर्निर्माण नगरपालिकाको डिजिटल बेसम्यापमा आधारित बनाइने नीति तथा कार्यक्रममा उल्लेख छ । मनोहरा र हनुमन्ते खोलाको अतिक्रमणलाई रोकी बहुउपयोगी करिडोर निर्माण, घना बस्तीयुक्त बोडे, नगदेश, चपाचो, बालकुमारी, दिव्यश्वरीजस्ता क्षेत्रमा छुट्टाछुट्टै चक्रपथ निर्माण गरी घना बस्तीमा प्रवेशका लागि सहायक सडक निर्माण गर्ने नीतिलाई कार्यरूप दिने जनाएको छ । आर्थिक वर्ष ०७५७६ को नीति तथा कार्यक्रममा मध्यपुर थिमिले बस्ती विकास तथा घर नक्सा प्रक्रियालाई सहज, सरल, वैज्ञानिक र पारदर्शी बनाउन विद्युतीय प्रणाली अपनाउने उल्लेख गरेको छ । वातावरणपर्यटन, खानेपानी तथा सरसफाइ, ढल निकास, आर्थिक विकास, स्वास्थ्य, शिक्षा, खेलकुदलाई मुख्य प्राथमिकतामा राखेको छ । त्यसैगरी, सूर्यविनायक नगरपालिकाका प्रमुख वासुदेव थापाले आर्थिक वर्ष ०७५७६ को नीति तथा कार्यक्रममा पूर्वाधार विकास, सडक तथा यातायात, भवन निर्माण, सिँचाइ, ऊर्जा, कृषि, पर्यटन, शिक्षा, स्वास्थ्य, युवा तथा खेलकुद, खानेपानी सरसफाइ, संस्कृति प्रवद्र्धन, फोहोरमैला व्यवस्थापन, जल उत्पन्न प्रकोप तथा विपद् व्यवस्थापनलगायतलाई प्राथमिकतामा राखेको छ । नगरपालिकाले वडा कार्यालयबाट राजमार्ग जोडिएको सडक, वडा कार्यालयबाट नगरपालिका जोड्ने सडक, प्रस्तावित भक्तपुर चक्रपथ सडक र पर्यटन पूर्वाधार सडकलाई मुख्य योजनामा राखेको छ । नगर क्षेत्रभित्र राष्ट्रिय भूउपयोग नीति तथा भवन निर्माण आचारसंहिताअनुसार आवास निर्माण गरी व्यवस्थित सहर निर्माणका लागि आवासीय भवन, व्यावसायिक भवन, सामुदायिक भवन र सरकारी भवनमा वर्गीकरण गरी निर्माण गर्ने नीति तथा कार्यक्रममा उल्लेख छ ।"
मिर्गौला प्रत्यारोपण गराउने जेल चलान,"भक्तपुर (कास) गैरकानुनी रूपमा नक्कली कागजात तयार गरी मिर्गौला प्रत्यारोपण गराउने व्यक्तिलाई जिल्ला अदालत भक्तपुरले पुर्पक्षका लागि जेल चलान गरेको छ । नक्कली नागरिकताको प्रमाणपत्र, शैक्षिक प्रमाणपत्र, नाता प्रमाणपत्रलगायत कागजपत्र किर्ते गरी गत वैशाख १० गते सहिद धर्मभक्त राष्ट्रिय प्रत्यारोपण केन्द्र भक्तपुरमा मिर्गाैला प्रत्यारोपण गराउने ५२ वर्षीय थर्कबहादुर बस्नेतलाई न्यायाधीश श्रीकृष्ण भट्टराईको इजलासले पुर्पक्षका लागि थुनामा पठाएको छ । बस्नेत मोरङ कानेपोखरी गाउँपालिका१ होकलाबारी घर भई सूर्यविनायक६ सुवर्णचोक बस्ने हुन् । अदालतले मुलुकी ऐन अदालती बन्दोबस्त ११८ को देहाय (२) अनुसार कानुनबमोजिम सिदा खान पाउने गरी थुनामा राख्न पठाइदिनू भनी मुलुकी ऐन १२४ नम्बरबमोजिम कारागार चलानको आदेश दिएको हो ।"
स्वास्थ्य मन्त्रालयमा घेराउ,"काठमाडौं आफूमाथि श्रम शोषणको आरोप लगाउँदै डाक्टर र नर्सको समूहले दैनिक स्वास्थ्य मन्त्रालय जाने घेर्ने गरेका छन् । नर्सहरूले गत माघमा ११ बुंदे माग अघि सार्दै एक साता आन्दोलनमा गरेका थिए । उक्त माग अझै पूरा नभएको भन्दै शुक्रबार उनीहरूले स्वास्थ्य मन्त्रालयमा धर्ना दिएका छन् । त्यस्तै चिकित्साशास्त्र अध्ययन संस्थामा स्नातकोत्तर पढिरहेका डाक्टर पनि विभिन्न मागसहित मन्त्रालय पुगेका छन् । मन्त्रालयले नर्सलाई माग पूरा गरिदिन्छु भन्दै झुलाएको नर्स समूहको आरोप छ । झक्तपुरस्थित मानव प्रत्यारोपण केन्द्रकी नर्स ट्रजिना जोशीले भनिन्, हामी बिनाकारण निकालिएका नर्सलाई पुनर्बहाली त गरिएको छ, आजसम्म अस्पतालले कुनै क्षतिपूर्ति दिन मानेको छैन । विरोधका क्रममा नर्स ट्रजिना जोशी समूहले शुक्रबार नर्सिङ संघको कार्यालयमा समेत तालाबन्दी गरेका छन् । अधिकारसहितको नर्सिङ सेवा महाशाखा बनाउनुपर्ने, अस्पतालमा नर्स बिरामीको अनुपात मिलाउनुपर्ने, निजी स्वास्थ्य संस्थामा कार्यरत नर्सलाई तहगत हिसाबले तलब दिनुपर्ने, भोलिन्टियर नर्सको नाममा नर्सहरूमाथि भइरहेको श्रम शोषण बन्द गर्नुपर्ने, दुर्गममा काम गर्ने नर्सलाई उचित पारिश्रमिक र सुरक्षा दिनुपर्ने, श्रम ऐन, २०७४ सबै स्वास्थ्य संस्थामा लागू गर्नुपर्ने नर्सहरूका मुख्य माग छन् ।"
बेइजिङसँग बढेको विश्वास,"ओलीले दुई वर्षअघि पहिलोपटक प्रधानमन्त्री भएका बेला भारतसँग चिसिएको सम्बन्ध र एकतर्फी निर्भरता घटाउने उद्देश्यले चीनसँग यातायात तथा पारवहन सम्झौता गरेका थिए । त्यसैकारण उनको सत्तामा पुनरागमन र प्रधानमन्त्रीका रूपमा दोस्रो चीन भ्रमण आम चासोको विषय बनेको थियो । यो भ्रमणका क्रममा दुई देशले खासगरी कनेक्टिभिटी र सीमासम्बन्ध विस्तार गर्ने उद्देश्यले गरेका सम्झौता एवम् समझदारीहरूले द्विपक्षीय सम्बन्धमा कस्तो प्रभाव पार्छ, प्रतीक्षाको विषय छ । खासगरी भारतसँग सम्बन्ध सुधार गरेलगत्तै ओलीले बेइजिङसँग बढाएको विश्वासको सदुपयोग गर्न सक्नुपर्छ । प्रधानमन्त्री ओलीले बेइजिङमा चिनियाँ राष्ट्रपति सी चिनफिङ र समकक्षी ली खछ्याङसँग एक दिन बिराएर गरेका भेटघाट र भलाकुसारीले उच्च राजनीतिक तहमा विश्वास बढाउने काम गरेको छ । दुई देशबीच बिहीबार हस्ताक्षर भएका १० वटा समझदारीपत्र र चारवटा लेटर अफ एक्सचेन्ज मा सबै उत्तिकै महत्त्वपूर्ण छैनन् तर केही भने दूरगामी प्रभाव पार्ने किसिमका छन् । मुख्यत: ट्रान्सहिमालयन रेलवे निर्माणका लागि ठोस तयारी अगाडि बढाउने उद्देश्यसहित गरिएको प्रारम्भिकसमझदारी अर्थपूर्ण छ । चीन र नेपाललाई रेलमार्गले जोड्ने विषयमा लामो समयदेखि चल्दै आएको छलफल दस्ताबेजमा रूपान्तरित हुनु सकारात्मक छ । यसबाट विद्युतीय रेल केरुङबाट नेपालको सीमावर्ती रसुवा हुँदै काठमाडौं भित्रिने सम्भावनाको ढोका खुलेको छ । चिनियाँ विश्वासमा निरन्तरता, नेपाली तदारुकता र उपयुक्त प्राविधिकआर्थिक प्रबन्धले मात्र यसको तीव्र कार्यान्वयन हुन सक्छ । दक्षिणबाट नेपालमा रेलमार्ग विस्तारमा सहयोग गर्ने भारतले पनि आश्वासन दिँदै आएको छ । रेलमार्ग निर्माण नेपालको पूर्वाधार विकासमा कोसेढुंगा बन्ने अपेक्षा गरिएको छ । त्यसैले नेपालले आफ्नो हितमा हुने गरी जतिसक्दो चाँडो रेलमार्ग निर्माणको वित्तीय प्रबन्ध गरेर अघि बढ्न जरुरी छ । दुवै मुलुकले नेपालको हितमा हुने गरी खासातातोपानी, केरुङरसुवागढीलगायत व्यापारिक नाका सञ्चालन, सुधार तथा विस्तार गर्ने, अरनिको तथा स्याफ्रुबेंसीरसुवागढी मार्ग सुधार गर्ने प्रक्रिया चाँडै अघि बढाउन सहमति गरेका छन् । यी सहमति जतिसक्दो छिटो कार्यान्वयन भयो, उति छिटो नेपालको व्यापारव्यवसायलाई राहत मिल्नेछ । नेपालमा चिनियाँ पर्यटक बढिरहेको सन्दर्भमा भएको नेपालचीन सीधा हवाई उडान प्रोत्साहन गर्ने द्विदेशीय सहमति कार्यान्वयनबाट पर्यटन प्रवद्र्धनमा टेवा पुग्नेछ । चीनले इन्धन भण्डारणको सम्भाव्यता अध्ययन तथा इन्धन र ग्यास अन्वेषण केन्द्र खडा गर्न पनि सघाउने भएको छ । यस्तै, अन्तरदेशीय प्रसारण लाइन निर्माण प्रक्रिया पनि थालिने भएको छ । कोसी, गण्डकी, कर्णाली आर्थिक करिडोर निर्माणमा पनि सघाउने चिनियाँ आश्वासन छ । नेपालमा उपलब्ध निर्माण सामग्री, जलसम्पदा, ऊर्जा र प्रांगारिक कृषि र जडीबुटीबाट लाभ लिन आर्थिक र व्यापारिक सहकार्यको क्षेत्र अभिवृद्धि गर्ने दुवै पक्षबीच सहमति भएको छ । आफ्नो देशमा चिनियाँ लगानीका बैंकका शाखा खोल्न उपयुक्त नीतिगत व्यवस्था गर्ने नेपालको आश्वासनअनुरूप काम हुन सके दुई मुलुकबीच व्यापार, पर्यटन र लगानी प्रवद्र्धनमा मद्दत पुग्नेछ । धेरै चासोको विषय बनेको यातायात तथा पारवहन सम्झौताको प्रोटोकल मा भने नेपालको कूटनीतिक कमजोरीका कारण हस्ताक्षर हुन सकेन । चीनबाट पारवहन मार्ग खुलेपछि नेपाल भूपरिवेष्टित बाट भूजडित मुलुकमा रूपान्तरण हुने अपेक्षा गरिएकामा नेपालले प्रोटोकल तयारीमै ढिलासुस्ती गर्दा सम्झौता यतिकै तुहिने त होइन भन्ने संशय पनि बढेको छ । त्यसो त सरकारले तयारी पूरा गरेर अर्को महिना प्रोटोकलमा हस्ताक्षर हुने दाबी गर्दै आएको छ । पारवहनमा भारतीय एकाधिकारका कारण विगतमा पटकपटक समस्या झेल्नुपरेकाले समेत चीनतर्फको पारवहन मार्गप्रति जनचाहना व्यापक छ । त्यसैले सरकारले पारवहनको नयाँ मार्ग खोल्न चालिएको कदमबाट पछि हट्नुहुन्न । चीनसँग प्राय: द्विपक्षीय विषयमा छलफल हुने गरेकामा यसपालि संयुक्त राष्ट्रसंघ, सांघाई कोअपरेसन अर्गनाइजेसन, नेपालभारतचीन त्रिदेशीय अवधारणालगायत बहुपक्षीय मञ्चहरूमा सहकार्य अभिवृद्धि गर्ने विषयमा छलफल भएको छ । नेपालको चीन र भारतसँगको सम्बन्धलाई सधैं शंकाउपशंकाका दृष्टिले हेरिने हुनाले समेत आपसी विश्वास मजबुत बनाउन त्रिदेशीय अवधारणाअनुरूप अघि बढ्न जरुरी छ । ओलीको भ्रमणबाट चीनसँग बढेको विश्वासलाई सम्झौतासमझदारीको सहज कार्यान्वयनले नै टिकाइराख्ने हो । दुई तिहाइ बहुमतको सरकारको नेतृत्व गरेका ओलीलाई अहिले काम गर्न आन्तरिक र बाह्य राजनीति पनि अनुकूल छ । यो अवसर सदुपयोग गर्दै उनले राष्ट्रिय स्वाधीनता र सार्वभौमसत्तासमेत रक्षा हुने सम्झौतासमझदारीलाई आफ्नो मुलुकको हितअनुकूल जतिसक्दो छिटो कार्यान्वयन चरणमा लैजानुपर्छ । विश्वशक्ति चीन पनि मित्रराष्ट्र नेपालसँगका परियोजनामा आर्थिक लाभहानिका दृष्टिले हेरेर मात्र निर्णयमा पुग्नुहुन्न । द्विदेशीय ऐतिहासिक तथा राजनीतिक सम्बन्धको विरासतअनुरूप फराकिलो सोच राखेर उसले कदम चाल्नुपर्छ ।"
जमिनदारजस्तो अमेरिका,"नेपाल सन्दर्भ हेर्दा सन् २००५ मा नेपालका तत्कालीन राजा ज्ञानेन्द्रको कदमलाई अमेरिकाले स्वीकार गरेन तर पनि दल र राजा मिल्नुपर्छ भन्ने रट लगाइरह्यो । त्यही वर्ष राष्ट्रसंघ महासभामा भाग लिन अमेरिका जान खुट्टो उचालेका ज्ञानेन्द्रले अपमानित हुने सुइँको पाएपछि पछि हट्नुपरेको दृष्टान्त पनि छ । पृष्ठभूमिमा ६० को दशकमा नेपालका तत्कालीन राजा महेन्द्रको अमेरिका भ्रमणको अन्तिम चरणमा रातारात अमेरिकाबाट भाग्नुपरेको घटना अमेरिकाका लागि नेपालका पहिला राजदूत तथा राष्ट्रसंघका लागि स्थायी प्रतिनिधि एवं विख्यात कूटनीतिज्ञ हृषिकेश शाह बारम्बार चर्चा गर्थे । महेन्द्रले सन् १९६० र १९६७ मा गरी दुई पटक अमेरिका भ्रमण गरेका थिए । सिकारी महेन्द्रलाई अमेरिका भ्रमणका दौरान सिकारको तलतलले सताएछ । अमेरिकामा सिकार खेल्न र निश्चित जनावर मार्नका लागि पूर्वअनुमति अत्यावश्यक छ जुन प्रक्रिया पूरा गरिएको थिएन । महेन्द्रले एक दुई जनावर के ढालेका थिए, विरोध सुरु भयो र जंगली जनावर मारेको अपराधमा गिरफ्तार हुन सक्ने आशंका व्याप्त भएपछि हतार हतार महेन्द्रले अमेरिका छाडे जबकि सिकारको व्यवस्था मिलाउने एजेन्ट पक्राउ पर्यो । नेपालको राजा भएको हुँदा सिकार खेल्न पूर्वअनुमति आवश्यक पर्दैन भनेर मैले नै व्यवस्था गरेको हुँ तसर्थ दोष मेरो हो भन्ने आशयको स्वीकारोक्ति सिकार एजेन्टले गरेपछि महेन्द्र जोगिए तर उक्त एजेन्टको लाइसेन्स खारेज भयो । भनिन्छ, एजेन्टको सो स्वीकारोक्तिबापत महेन्द्रले ठूलै धनराशि खर्च गर्नुपरेको थियो ।अमेरिकाको नेपालमा तीव्र चासो र स्वार्थ छ, त्यसैले नेपालमा अमेरिकाको दूतावास पनि ठूलो र क्रियाशील छ जसले चीन र भारतका घटनालाई पनि सूक्ष्म रूपमा नियाल्छ । नेपालमा अमेरिकाको पहिलो चासो चीन, त्यसमा पनि नेपाल सीमान्त तिब्बत र तिब्बती शरणार्थीबारे छ । स्मरणीय छ, सन् १९५८ देखि तिब्बती खम्पाहरूलाई संगठित गरेर नेपालको मुस्ताङ केन्द्रविन्दु बनाई खम्पा अभियान विस्तारित गर्न अमेरिकाको अहम् भूमिका थियो र खम्पाहरूलाई अमेरिकाले तन, मन, धनले सहयोग गरेको थियो । तिब्बत सिमानाभन्दा १० किलोमिटरभित्र नेपाली भूमिमा अमेरिकाले अत्याधुनिक हतियारहरू हेलिकप्टरविमानबाट खसाल्थ्यो र खम्पाहरूलाई उपलब्ध गराउँथ्यो । त्यसैले पनि हुनुपर्छ तिब्बत र तिब्बती शरणार्थी प्रकरणमा जहिले पनि अमेरिका र पश्चिमले खेलेको बुझाइ चीनको हुन्छ । अमेरिकाको दोस्रो चासो हिमालय शृंखलामा अत्यधिक छ । सन् १९६३ मा अमेरिकी टोलीले पहिलो पटक सफलतापूर्वक सगरमाथा आरोहण गरेपश्चात् अमेरिकाले हिमालय शृंखलामा दूर संवेदन उपकरण जडानको गुप्त योजना तीव्र बनाउन थालेको तथ्य कतिपय पुस्तकमा उल्लेख छ । १९६४ मा चीनले आणविक अस्त्र परीक्षण गरेपछि चीनको आणविक र मिसाइल कार्यक्रममा दृष्टि गढाउन अमेरिकाले हिमालय क्षेत्र रोजेको थियो । सन् १९६२ मा चीनले भारतमा आक्रमण गरेपछि अत्तालिएको भारत र अमेरिकाले यसका लागि सहकार्य गरेका थिए । सगरमाथालगायत नेपालको उच्च पर्वतीय क्षेत्रमा प्रतिकूल मौसम र आरोहण जोखिमका कारण पहिलो आणविक जासुसी उपकरण जडान कार्य सन् १९६५ मा भारतको उत्तराञ्चलस्थित २५ हजार फिट अग्लो नन्दादेवी पर्वतमा गर्न खोजिएको थियो तर आणविक इन्धन प्लुटोनियमबाट चल्ने जेनेरेटरसहित दूर संवेदन उपकरण प्रतिकूल मौसमका कारण त्यहीं छाडेर हिंड्नुपरेको थियो र अर्को वर्ष सो उपकरण खोज्दा नभेटिएपछि सन् १९६७ मा अर्को शिखर नन्दकोटमा त्यस्तै उपकरण राख्न अमेरिकी भारत टोली सफल रह्यो । नन्दादेवीबाट नि:सृत हुने हिमनदी ऋषि गंगा हुँदै गंगामा मिसिने र १९६५ मा अलपत्र परेको उपकरणबाट रेडियो विकिरण चुहिए समस्त गंगा प्रदूषित भई गंगा किनारमा बसोबास गर्ने करोडौं मानिसको स्वास्थ्यमा प्रतिकूल प्रभाव पर्ने खतरा र सयौँ वर्षसम्म त्यो संभावना रहिरहने आशंका अहिले पनि विद्यमान छ । नेपालको हिमालय क्षेत्र विशेषत: सगरमाथा सेरोफेरोमा अक्सिजनको मात्रा मापनदेखि खनिज सम्भाव्यता अध्ययनसम्ममा अमेरिकी संलग्नताका अनेक उदाहरण छन् । नेपालमा युरेनियम फेला पर्छ कि भन्ने सम्भावनाले पनि अमेरिकी चासो बढेको हुन सक्छ । २०७३ जेठ ३० गते विहान अमेरिकी राजदूत ११ दिनसम्म मुस्ताङ बस्ने गरी जोमसोम ओर्लिएकी थिइन् । स्मरणीय छ, त्यसबेला मुस्ताङ क्षेत्रमा युरेनियम भेटिएको चर्चा चलेको थियो । अमेरिकाको तेस्रो चासो नेपालको सेनामा अत्यधिक छ । २०६३ सालको परिवर्तनपछि अमेरिकाले नागरिकसेना सम्बन्ध शीर्षकमा विशेष योजना सुरु गरेको थियो । यस क्रममा अमेरिकी पहलमा केही गोष्ठी पनि सम्पन्न भएका थिए । चौथो चासो तराईका सीमान्त क्षेत्रमा हुने नै भयो । प्रमुख राजनीतिक दलहरूसग सहकार्यका लागि अमेरिकाले सक्दो प्रयास गरेको छ । कुनै बेला वामपन्थीहरूको टाढाको नातेदारसम्मलाई अमेरिकी नियोगहरूमा जागिरसमेत खान नपाउने फरमान गर्ने अमेरिका पछिल्ला दशकहरूमा खोजीखोजी वामपन्थी समर्थक संस्थाहरूलाई विभिन्न परियोजनामार्फत आर्थिक सहयोग गर्न र वामपन्थी दलहरूलाई रिझाउन अग्रसर भएको अवस्था छ ।सन् २०१२ मा गोप्य अमेरिकी दस्ताबेजहरू विकिलिक्सले सार्वजनिक गरेपछि अमेरिकी कूटनीतिको विकृत पक्ष छताछुल्ल पोखियो ।नेपालस्थित अमेरिकी दूतावासले समेत वासिङ्टन र विभिन्न अमेरिकी नियोगमा प्रेषित गरेका दस्ताबेजहरू सार्वजनिक भएको थियो । कैयौं घटनाको सूक्ष्म जानकारी राख्ने अमेरिकी संयन्त्र विश्लेषणमा भने हावा खाएको उदाहरण जनआन्दोलनका दौरान अमेरिकी दृष्टिकोणबाटै बुझ्न सकिन्छ । नेपाल गणतन्त्रमा पूर्ण रूपमा होमिइसक्दा पनि तत्कालीन अमेरिकी राजदूत जेम्स एफ मोरियार्टी संवैधानिक राजतन्त्रको राग अलाप्दै दौडधुप गरिरहेका थिए । संवेदनशील होस् वा सामान्य अवस्था, अमेरिकी संयन्त्र नेपालमा जहिले पनि चलायमान हुन्छ । २०६३ पुस महिनाको अन्त्यतिर अछाम सदरमुकाम मंगलसेनमा शान्ति समाजले आयोजना गरेको बृहत् आमसभा सकेर फर्कंदै गर्दा बजारमा अमेरिकी दूतावासका एक जना चिरपरिचित वरिष्ठ अधिकारी भेटिए । पछि थाहा भयो ती नेपाली पनि राम्रोसँग बोल्दारहेछन् । नेपालको राजनीतिक वस्तुस्थिति बुझ्दै र जानकारी बटुल्दै हिंडेका ती कूटनीतिज्ञका अनुसार त्यो उनको पन्ध्रौं जिल्ला भ्रमण रहेछ । लोकतान्त्रिक गणतन्त्रको पक्षमा त्यत्रो लहर देख्दा पनि २०६४ सालसम्म अमेरिका संवैधानिक राजतन्त्रको जडौरी टोपी लगाएर बसिरह्यो तर गणतन्त्र घोषणा भइसकेपछि कार्यान्वयनमा बाधक बनेन । एकातिर चीन र अर्कातिर भारतीय संयन्त्र नेपालमा छ्यापछ्याप्ती भएकाले होला, अमेरिकी प्रभाव निस्तेज हुँदै गएको देखिन्छ । कुनै बेला नेपालको कूटनीतिमा रेलको इन्जिनजस्तो थियो अमेरिका, अहिले भारतीय इन्जिनले तानेका कोच (डिब्बा) जस्तो भएको छ । कुनै दिन नेपालमा अमेरिकाको कूटनीतिक भूमिका चिनियाँ मालगाडीको डिब्बाजस्तो पनि हुन सक्छ । कुनै बेला अमेरिकाले मिसन खम्पा, मिसन हिमालय सञ्चालन गरेको थियो र चीनले सीमान्त हिमालयलाई बन्द क्षेत्रका रूपमा राखेको थियो तर अहिले चीनले हिमालयन आर्थिक करिडोर, हिमालयन हाईवेको अवधारणालाई तीव्र बनाउन खोजेको देखाएको छ तर त्यसको अन्तर्यमा हिमालयको गर्भमा अवस्थित खनिजग्यास र स्रोतमाथि चिनियाँ वर्चस्व र एकाधिकारको नियत लुकेको छ । यसै पनि भारतलाई चुरेपारि खुम्च्याउन र पश्चिमलाई नेपालमा प्यारालाइज गर्ने रणनीतिअन्तर्गत चिनियाँ मिसन तीव्र वेगमा बढिरहेको छ ।"
हामी आमाबाबु पनि जिम्मेवार छौं कि ?,"गर्भमा भ्रूणले बास लिइसकेपछि त्यसको लिंग पहिचान हुने अवधिसम्मको पीडा सहेर लिंग पहिचान गरी पुरुष लिंग भए संसारमा आउने लाइसेन्स अर्थात् अनुमतिपत्र प्रदान गर्ने तर स्त्री लिंग भए भ्रूण हत्या गरी संसारमा आउने उसको नैसर्गिक अधिकारलाई गर्भ भित्रैबाट निमोठिदिन उद्यत हुने हामी आमाहरूको पनि दोष छ । मातृत्वप्रतिको निष्पक्षता स्वयम् आमाहरूले नै अँगाल्न नसक्दा पनि हाम्रो समाजमा भ्रूणहत्या बढ्दो छ । छोरा र छोरीलाई दिइने असल चरित्र र नैतिकवान् जीवनसम्बन्धी शिक्षा अनि उनीहरू दुवैलाई सत्मार्गतर्फ डोर्याउन दिइने मार्गनिर्देशनप्रतिको विभेदीकरणले ममताको सिंगो संसारमा धाँजा फाँटेको आभास हुन थालेको छ । छोरी मान्छे साँझबिहान एक्लै हिँड्नुहुन्न भनी सधैँ छोरीको सुरक्षित जीवनको चाहना राखी छोरीलाई अनुशासन र नैतिकताको पाठ पढाएर नथाक्ने हामी आमाहरूले साँझबिहान एक्लै हिँड्दै गरेका र अप्ठ्यारामा परेका दिदीबहिनीहरूलाई ससम्मान सुरक्षित तवरले गन्तव्यसम्म पुर्याइदिनुपर्छ भनी हाम्रा छोराहरूलाई कति पटक सिकाएका छौँ त अहिलेसम्म ? कोचाकोच भरिएका सार्वजनिक गाडी, भीडभाडयुक्त साँघुरा गल्ली वा कतै सार्वजनिक ठाउँमा काम विशेषले जाँदा आफैँ जोगिनुपर्छ भनी आफ्ना छोरीहरूलाई आत्मसुरक्षाको पाठ पढाउँदा कहिल्यै नथाक्ने बाबुहरूले भीडभाडमा कोचिन बाध्य दिदीबहिनीहरूको बाध्यताको गलत फाइदा उठाउँदै उनीहरूका निजी अंगहरूमा गिद्धे नजर लगाउनु हँुदैन भनी आफ्ना छोराहरूलाई कति पटक भन्नुभएको छ अहिलेसम्म ? बलात्कारको घटना भइसकेपछि अपराधीलाई हदैसम्मको सजायको व्यवस्था नेपालको कानुनले निर्धारण गर्न नसकेको अनि केवल झारा टार्न तोकिएको सजायबाट पनि शक्ति र पैसाको आडमा अपराधी क्षणभरमै मुक्त हुन सक्ने अत्यन्तै पीडादायी यथार्थ एकातिर हँुदाहुँदै पनि अर्कोतिर घटना नै हुन नदिनका लागि वा घटना न्यूनीकरणका लागि तपाईंहामी सचेत बुबाआमाहरूले गम्भीर हुन ढिलो भइसकेको छ । यी र यस्तै कुरालाई जिम्मेवार आमाबुबाहरूले थोरै मात्र भए पनि संवेदनशील भएर सोच्न सकेको भए आज ५७ वर्षका बालिकादेखि ६०७० वर्षका वृद्ध महिलाले बलात्कारजस्तो जघन्य अपराधको सिकार बनेर जिउँदो लास भई बाँच्न विवश हुनुपर्ने थिएन कि ? एकपटक सबैले गम्भीर भएर सोच्ने बेला आएको छ । यशोदा ढुंगेलजोरपाटी, काठमाडौं"
रानीपोखरीको बिजोग,"काठमाडौं उपत्यकाको सौन्दर्यतासँगै प्राचीन इतिहास बोकेको रानीपोखरी लामो समयदेखि बिजोग अवस्थामा रहेको छ । यसै क्रममा देशैभरि तीनै तहका निर्वाचन भए जसअनुसार राज्यका हरेक अंगमा यसबखत जनप्रतिनिधिहरू चुनिएर आएका छन् । काठमाडौं महानगरपालिकाले पनि आफ्नो प्रमुख अर्थात् मेयर पाइसकेको छ । प्रतिपक्षीलाई थोरै मत अन्तरले पराजित गरेर आएका काठमाडांै महानगरपालिकाका मेयर विद्यासुन्दर शाक्यले चुनावी मैदानमा अनगिन्ती पटक रानीपोखरीको कुरा उठाएका थिए । नगरवासीले उनबाट राम्रै अपेक्षा पनि राखेका थिए तर यहाँसम्म आइपुग्दा नगरवासी जनप्रतिनिधिभन्दा कर्मचारी नै ठीक भन्ने अवस्थामा पुगिसकेका छन् । आजको काठमाडौं महानगरपालिकाको स्वरूप भनेकै रानीपोखरी बन्न पुगेको छ भने हाम्रा मेयरलाई रानीपोखरीजस्तो ऐतिहासिक स्थल पुन:निर्माणका लागि केले रोकेको छ ? बजेट, स्थानीयको साथ र सहयोगको वा आफ्नै स्वार्थ अब जनताले जान्न पाउनुपर्छ । अन्यथा भोलि जनता त्यही रानीपोखरी भएर गुड्ने सवारीसाधन र त्यहीँका जनताका घरदैलोबाट उठेको रकमले पनि आफ्नो इतिहास र भोलिको पुस्ताको धरोहर रानीपोखरीलाई पुनर्जीवन दिन सक्छन् । समयमै हेक्का राख्न सकोस् महानगरपालिकाले । रामकृष्ण बरालजोरपाटी२, काठमाडौं"
समृद्धिका लागि जुर्मुराउने बेला,"जनमानसले नपत्याउने गरी ठट्यौलीका रूपमा लिने गरिएको ओलीको चाइनिज रेल अघिल्लो पटक ओली प्रधानमन्त्री भएपछि चर्चा कमाउन सुरु भई गत निर्वाचनदेखि विशेष उचाइ लिई लोकप्रिय बनेको रेलगाथा अन्तत: ल्याइने नै गरी दुई पक्षबीच समझदारीपत्रमा दस्तखत भएपछि नेपाल आउने लगभग पक्का भएको छ । २५ वर्ष पहिला मेलम्चीको पानी ल्याएर सडक छताछुल्ल पखालिदिने भनेर पूर्वप्रधानमकन्त्री कृष्णप्रसाद भट्टराईले भाषण दिँदा त्यतिखेर निकै ठट्टा ठानिएको मेलम्चीको स्वप्न विपनामै परिणत हुने लगभग पक्का भएर अबका केही महिनामा मेलम्चीको पानी उपत्यकाका धारामा धरर्र आउँनै लाग्दा सायद उनी बाँचिरहेका भए यो सुखानुभूति गर्नेमध्ये पहिलो हुन्थे होला । किनकि उनको सरकारले विश्व बैंकको लगानीमा मेलम्ची पक्कै आउँछ भनी आकाशको फलरूपी आयोजना सुरु गरेको थियो । मेलम्चीको विषय अहिले ढिलै भए पनि तयारीको अन्तिम चरणमा पुगेको निर्विवाद हो । उद्देश्य के लिनु ? उडी छुनु चन्द्र एक भन्ने महाकवि स्व लक्ष्मीप्रसाद देवकोटाका आधाररूपी मार्गदर्शक गन्तव्य मान्दै ठूलो लक्ष्यसाथ अघि बढे पक्कै पनि ढिलोचाँडो त्यसले पूर्णताको मार्ग पहिल्याउने रहेछ भन्ने पुष्टि हुन्छ प्रधानमन्त्री ओलीको चिनियाँ रेल र स्व प्रधानमन्त्री भट्टराईको मेलम्चीको पानी । स्वप्ना देखे ढिला चाँडो त्यो यथार्थ बन्दोरहेछ । श्यामसुन्दर कुइँकेलहाँडीगाउँ, काठमाडौं"
चरम अल्पतन्त्रको मार,"श्याम श्रेष्ठको चरम अल्पतन्त्रको मार पढ्दा केही शब्द लेख्न मन लाग्यो । तर यो शीर्षक पढेर नेतृत्वमा बस्नेहरूको प्रवृत्ति बदिएला जस्तो लाग्दैन । यस्ता यथार्थपरक लेखको महत्त्व बुझ्न सक्ने सामथ्र्य यिनीहरूमा होला जस्तो पनि लाग्दैन । काग कराउँदै जान्छ, पिना । सरकार गठन भएको पनि झन्डै ४ महिना हुन लागिसक्यो । प्रधानमन्त्री म पनि भ्रष्टाचार गर्दिनँ र हुन पनि दिन्नँ भन्नुहुन्छ तर यसको पारो अझै बढिरहेको छ । देश विधि र प्रणलीमा कहीँकतै चलेको आभास जनताले गर्न पाएका छैनन् । गृहमन्त्री काम नगर्ने ठेकेदारलाई जेल हाल्छु भन्नुहुन्छ । अर्का मन्त्री त्यसरी जेल हाले म निकाल्छु भन्दै दोहोरी गाउँदै हिंड्नुहुन्छ । विश्वकपको यत्रो माहोलमा खेलकुदमन्त्री खेलको विकास गरेर कसरी नेपाललाई अन्तराष्ट्रमा चिनाउने भन्न छाडेर कृषि मन्त्रीले गर्ने काममा भैंसी फर्म उद्घाटन गर्न पुग्नुहुन्छ । यो देशको मन्त्रीको के ताल हो ? देश रेमिट्यान्सले चलेको छ । लाखौं नेपाली युवा विदेशमा आफ्नो श्रम बेच्न विवश छन् । यो विषयमा सरकारको योजना खोइ ? देशभित्रै रोजगारी सिर्जना गर्ने योजना खोइ ? विषयविज्ञ भनेर अर्थमन्त्री बनाइएका युवराज खतिवडाको बजेटले गरिब जनता, वृद्धवृद्धा, कर्मचारीहरूका पक्षमा बोलेको र एउटा पनि राम्रो योजना दिन सकेको छ ? ३३ किलो सुनकाण्ड अहिले सेलाएको छ । किनकि त्यसमा ठूला माछाको संलग्नता छ । अहिले दुइटा पीको बोलवाला छ । त्यो के हो भने १ पैसा २ पावर । यो दुई कुरा भयो भने न्यायालयको न्याय, चुनाव र अरू सबै कुरा किन्न पाइन्छ । उद्धव सापकोटापनौती नपा १, रयाले, काभ्रे"
सशक्त प्रतिपक्ष बन्न सकोस्,"नेपाली कांग्रेसले २१ बँुदे घोषणापत्र जारी गर्दै जिल्ला सभापतिहरूको भेला समापन गरेको छ । आन्तरिक कलहले थला परेको कांग्रेस आफ्नो कतव्र्यप्रति सजग बन्न सकोस् भन्ने आम नागरिकको चाहना छ । दुई तिहाइको सरकारले गरेका गल्तीकमजोरीको विरोध गर्दै सशक्त प्रतिपक्षको भूमिका निर्वाह गर्न एकढिक्का र सशक्त कांग्रेसको आवश्यकता पर्छ । अनेक आरोपप्रत्यारोप लागेको कांग्रेसले आफ्नो छवि पखाल्ने यो सुनौलो अवसर हो । आफूलाई फाइदा भयो भन्दैमा अलोकप्रिय काम गर्नु हुँदैन । जनभावना बुझेर बढ्न सकोस् यही नै कामना छ । घोषणापत्र जारी गर्दैमा हुँदैन, त्यसलाई सही ढंगले प्रयोगमा ल्याउन सक्नुपर्छ । पुरुषोत्तम घिमिरेजोरपाटी, काठमाडौं"
वैधानिक दलको अवैधानिक छवि,"संसारलाई वैधानिकताको पाठ सिकाउने सतारूढ दल नै अवैधानिक बाटो हिंडिरहँदा दुनियाँले लाज पचाउनुपरेको छ । सम्पन तीनै तहको निर्वाचन र त्यसको परिणाम उत्पीडित वर्गका लागि त्यसै उदासलाग्दो छ । पछिल्लो समय उत्पीडित वर्ग, जाति, क्षेत्र, लिंग र समुदायका लागि प्राप्त समानुपातिक समावेशीका कुरा पनि आकाशको फल आँखा तरी मर जस्तै बनेको छ । उत्पीडित समुदायभित्र ठूला राजनीतिक दलहरूले सक्षम राजनीतिक पात्रहरू भेटेनन् कि के हो ? कमजोर वर्गलाई कतिसम्म हेप्दा रहेछन्, यसैबाट प्रमाणित हुन्छ । अहिलेसम्म कमजोर वर्गका पक्षमा कुनै पनि सरकार र सत्ता देखिएन । हुनेखाने, सुकिलामुकिलाहरूकै दिन रहिरहे । अहिले झन् पुराना प्रवृत्ति चौगुनाले बढेको छ । राजतन्त्रभन्दा सयौं गुणा पीडादायी अवस्था नागरिकको जीवनमा थपिदिएका छन् । पहिला थोरैको दलाली र गुलामीले पुग्थ्यो जीवन । अहिले हजारौंको गुलामीले पनि चल्दैन नागरिकको जीवन । यति असहज परिस्थिति बनेको छ यतिबेला । जसले जति ठूलो अधिकारको कुरा गर्छन्, त्यति नै अधिकारविरोधी देखिएका छन् । उत्पीडित वर्ग, जाति र क्षेत्रले लोकतन्त्रमा प्राप्त गरेको समानुपातिक समावेशीका कुरा पनि नारामा मात्र सीमित छन् । समाजमा देखिएको जातीय विभेदजस्तै राजनीतिमा पनि समानुपातिक समावेशीका कुरा विभेदमै परेको छ । उत्पीडित वर्ग, जाति, क्षेत्र, लिंग र समुदायलाई भजाउन शासकवर्ग सफल भएका छन् । यसले कहिले पनि समावेशीको प्रत्याभूति गराउन सक्दैन । राजेश विद्रोही लहान, सिरहा"
हामी विश्वले नियाल्ने मुलुक हौं,"हामी बढी छिमेकमा केन्द्रित भएर पश्चिमा र विश्व शक्तिलाई छाडेका त होइनौं ?हाम्रो चासो छिमेक, दातृ मुलुक, शक्ति मुलुक, रोजगार उपलब्ध गराउने मुलुक र अन्यमा केन्द्रित गरेर अघि बढ्ने हो । नेपालले सार्क, बिमस्टेक र राष्ट्रसंघका साथै छिमेकीलाई कसरी ह्यान्डल गर्ने भन्ने विषयमा ध्यान दिएर अघि बढ्न आवश्यक छ । हामीले कूटनीतिमा लगानीसमेत गरेका छैनौं । त्यसमा बढी नै सक्रियता देखाउन सक्नुपर्छ । सक्रिय कूटनीतिमा हाम्रो ध्यान जानु आवश्यक छ । मिसन प्रभावकारी बनाउनुपर्छ । हामी चीन र भारतप्रति बढी केन्द्रित भएका छौं । प्रधानमन्त्री आएदेखि भ्रमण नै मात्र भइरहेको छ । भ्रमण मात्र होइन, कूटनीति प्रभावकारी बनाउन आवश्यक छ । छिमेकीसँगको सहकार्यले मात्र पुग्दैन । बाहिरी विश्वसँग पनि उत्तिकै सहकार्य बढाउनुपर्छ ।"
कहिलेसम्म ट्राफिक जाम ?,"सधैं हतारमा हुने मोटरसाइकलराजधानीमा मोटरसाइकल चलाउने जति सबैले आफूलाई कुनै न कुनै रूपको रेसर र स्टन्टम्यान सम्झिन्छन् । यसरी सडकमा रेसर वा स्टन्टम्यान भएर बत्तिनेहरूले आफ्नो बाइक हुँक्याउने क्षमता कहीँकतै साबित गर्ने मौका पाउँछन् कि पाउँदैनन् त्यो त थाहा भएन तर आफूलाई विवेकहीन भने हरपल साबित गरिरहेका हुन्छन् ।जाममा सकेसम्म पर्न नपरे हुन्थ्यो भन्ने सबैलाई लाग्छ । मोटरसाइकल चालकहरूलाई झन् बढी लाग्छ । त्यसैले त कहिलेकाहीं त पैदलयात्रु हिँड्ने फुटपाथलाई उनीहरू राजमार्ग देख्छन् र जाममा रोकिएका गाडीहरूबीचको ग्यापलाई बाटो देख्छन् । त्यस्ता बाटा कहिलेकाहीं अचानक साँघुरो भइदिँदा उनीहरू इरिटेट बन्छन् । उनीहरूलाई न लेनको मतलब हुन्छ न पालो कुरेर बसिरहेका अन्य गाडीहरूकै । उनीहरूले एक्सिलेटर बटार्दा मोटरसाइकल हुइँकियो भने ठीक छ, होइन भने चोकमा बसेका राष्ट्रसेवक ट्राफिक प्रहरीहरू निकम्मा हुन्छन्, पैदलयात्रु मूर्ख र गाडी चालकहरू मिचाहा ।"
माफियाको स्वार्थमा विधेयक फेरिए आन्दोलन,"काठमाडौं (कास) प्राडा गोविन्द केसीले चिकित्सा शिक्षा अध्यादेशको प्रतिस्थापन विधेयक माफिया र नेताको स्वार्थअनुरूप फेर्न चलखेल भइरहेको आरोप लगाएका छन् । मेडिकल माफियाका पक्षमा हुने गरी विधेयक पारित गरिए सत्ताका प्रमुख हस्तीहरूविरुद्घ नै आन्दोलनमा उत्रने उनले चेतावनी दिए । प्रतिस्थापन विधेयक दलका नेता, माफिया आदिको स्वार्थमा परिवर्तन गर्न सत्ताका शीर्ष व्यक्तिहरूले चलखेल गरिरहेका छन्, राजधानीको माइतीघरमा शनिबार आयोजित धर्नामा केसीले भने, मेडिकल माफियाका पक्षमा विधेयक परिमार्जन गरिए प्रधानमन्त्री केपी ओली, पुष्पकमल दाहाल, शिक्षामन्त्री गिरिराजमणि पोखरेल र स्वास्थ्यमन्त्री उपेन्द्र यादवविरुद्घ आन्दोलन थाल्छु । स्वास्थ्यमन्त्री यादवले पदभार ग्रहणलगत्तै अध्यादेशबारे व्यापारीहरूको स्वार्थमा बल पुग्ने गरी अभिव्यक्ति दिएको केसीले आरोप लगाए । चिकित्सा शिक्षा जाँचबुझ आयोगले दोषी देखाएका त्रिविसहितका ४३ पदाधिकारीलाई कारबाही गर्न सरकारले आलटाल गरिरहेको उनको दाबी छ । आफ्ना नेताकार्यकर्ता पर्ने भएकाले ओली सरकारले दोषीमाथि कारबाही नगरेको हो, केसीले भने । उनले दुई तिहाइको उन्मादमा जनताको हक खोस्ने काम गरिरहेको आरोपसमेत लगाए । सरकारले माइतीघर मण्डलालगायत क्षेत्रमा सभाजुलुस निषेध गरेर वाक् र अभिव्यक्ति स्वतन्त्रताजस्ता अधिकार खोसेको पनि उनले बताए ।"
६० वर्षपछि तथ्यांक ऐन संशोधन हुँदै,"काठमाडौं साठी वर्षअघि बनेको तथ्यांक ऐन संशोधन हुने भएको छ । केन्द्रीय तथ्यांक विभागले तथ्यांकको परिभाषा नै परिवर्तन गर्दै नयाँ संविधानको व्यवस्थाअनुकूल तथ्यांक ऐन २०१५ को संशोधन मस्यौदा तयार पारेको छ । मस्यौदामा तथ्यांक विभागको सट्टा राष्ट्रिय तथ्यांक कार्यालयको परिकल्पना गरिएको छ । विभागका निर्देशक राजन सिलवालले नयाँ प्रविधि र परिवेशलाई ६० वर्षअघिको ऐनले सम्बोधन गर्न नसकेकाले संशोधन गर्न लागिएको बताए । साठी वर्षअघि अंक मात्र तथ्यांक भन्ने हुन्थ्यो, फोटो, विद्युतीय माध्यमबाट प्राप्त सूचनालगायत अत्याधुनिक तथ्यांकहरू उक्त ऐनको परिभाषाले समेटेको छैन, सिलवालले भने । नयाँ ऐनको मस्यौदामा राष्ट्रिय तथ्यांकको दायरा फराकिलो बनाउँदै दोहोरोपना हटाउने, रिक्तता पूर्ति गर्ने, सूचना प्रविधिमा आएको नवीनतम प्रविधिलाई आत्मसात् गर्ने उल्लेख छ । निर्धारित तथ्यांक प्रणाली र सर्वेक्षण अनुमति प्रणालीको प्रस्ताव गरिएको निर्देशक सिलवालले जनाएका छन् । विद्यमान व्यवस्थाअनुसार तथ्यांक विभागको महानिर्देशक सहसचिव रहने व्यवस्था छ । यसलाई परिवर्तन गरी सचिव रहनुपर्ने प्रस्ताव अघि बढाइएको छ ।विभागले २०६६ सालमै तथ्यांक ऐन संशोधन प्रस्ताव गरेको भए पनि मन्त्रिपरिषद्बाट अगाडि बढेको थिएन । ऐन संशोधन नहुँदा राष्ट्रिय तथ्यांक परिषद्ले प्रभावकारी रूपमा काम गर्न सकेको थिएन । विभागको कार्यविधि २०६४ र नियमावलीका आधारमा जनगणनाको काम भएको थियो । हरेक दस वर्षमा जनगणना लिने एक मात्र निकाय केन्द्रीय तथ्यांक विभाग हो । विभाग अहिले एघारौं राष्ट्रिय जनगणना २०७८ को तयारीमा जुटेको छ । १९६८ सालमा पहिलो जनगणना भएको थियो भने २०६८ सालमा ११ औं राष्ट्रिय जनगणना सम्पन्न भइसकेको छ । विभागले जनगणनाका अतिरिक्त सामाजिक जनजीवनसित जोडिएका भौतिक सेवासुविधा, जीवजनावर लगायतको तथ्यांक लिने गर्छ । उसले पहिलो पटक जेठ मसान्तमा राष्ट्रिय आर्थिक गणना२०७५ सम्पन्न गरिसकेको छ । संविधानको अनुसूची ५ मा संघको अधिकारअन्तर्गत केन्द्रीय तथ्यांक (राष्ट्रिय र अन्तर्राष्ट्रिय मानक र गुणस्तर), अनुसूची ६ मा प्रदेश अधिकारअन्तर्गत प्रदेश तथ्यांक र अनुसूची ८ मा स्थानीय तहको अधिकार सूचीअन्तर्गत स्थानीय तथ्यांक र अभिलेख संकलन गर्ने उल्लेख छ । विभागका महानिर्देशक सुमनराज अर्यालले तथ्यांक ऐनलाई सरकारले गम्भीरतापूर्वक लिनुपर्ने बताए । जसरी अरू ऐन महत्त्वपूर्ण हुन्छ, त्यसैगरी तथ्यांक ऐन आउनैपर्ने बाध्यता छ, विगतमा प्राथमिकतामा नपारिएको उल्लेख गर्दै अर्यालले भने, नयाँ ऐनमा समयानुकूल हुनुपर्ने विषय तथा पक्षलाई मस्यौदामा समेटिएको छ ।"
८५५ घरधुरीले जग्गा किने,"काठमाडौं भूकम्पपछि जोखिममा परेका १८ जिल्लाका बस्ती सुरक्षित ठाउँमा स्थानान्तरण गर्ने प्रक्रियाअन्तर्गत सरकारले दिएको रकमबाट अहिलेसम्म ८ सय ५५ घरधुरीले जग्गा किनेका छन् । सरकारले जग्गा किन्न प्रतिघरधुरी २ लाख रुपैयाँ उपलब्ध गराउँदै आएको छ । बढी जोखिममा पर्नेमा गोरखा, सिन्धुपाल्चोक र रसुवाका बस्ती छन् ।पुनर्निर्माण प्राधिकरणअन्तर्गत जग्गा व्यवस्थापन तथा भौगर्भिक अध्ययन शाखाका अनुसार अहिलेसम्म जग्गा किन्न १७ करोड १० लाख रुपैयाँ वितरण गरिएको छ । गोरखाको लाप्राकका ५ सय ७२ घरधुरीका लागि भने सरकारले उपलब्ध गराएको जग्गामा गैरआवासीय नेपाली संघले घर बनाइदिँदै छ । उनीहरूका लागि लाप्राकभन्दा करिब एक घण्टा टाढाको गुप्सीपाखामा घर निर्माण गरिँदै छ । त्यस्तै दोलखाको बोसिम्पाका ७६ घरधुरीलाई भीमेश्वर नगरपालिकाको पानीपोखरीमा सार्न लागिएको छ । त्यसका लागि सरकारले दिएको जग्गा सम्याउने काम भइरहेको छ । सबभन्दा ठूलो बस्ती एकैपटक स्थानान्तरण गर्नुपरेको गोरखाको लाप्राक हो, शाखा प्रमुख कमल घिमिरेले भने, जग्गा व्यवस्था भई घर निर्माणको क्रममा छ, अहिले जहाँ जोखिम छ, त्यहाँ गाउँले बसेका छैनन्, सुरक्षित ठाउँमै छन् । उनका अनुसार अहिलेसम्म रसुवामा ३ सय ११ र सिन्धुपाल्चोकमा १ सय २८ घरधुरीले जग्गा किनिसकेका छन् । गोरखामा लाप्राकसहित जोखिममा रहेका घरधुरीको संख्या ९ सय छ । जसमा ४१ घरधुरीले सरकारबाट रकम बुझेर सुरक्षित ठाउँमा जग्गा किनेका छन् । घिमिरेका अनुसार रामेछापका ५६, धादिङका ९५, नुवाकोटका १ सय ४५, चितवनका ३१, ओखलढुंगाका ४८ घरधुरीले राज्यबाट अनुदान रकम लिएर जग्ग्गा किनिसकेका छन् । लालपुर्जा लिएको तीन महिनाभित्र घर बनाउन सुरु गर्नुपर्नेछ । जोखिममा परेका बस्ती सुरक्षित ठाउँमा सरिसकेपछि मात्र घर बनाउन थाल्नुपर्नेछ । पहिलाको जोखिमयुक्त क्षेत्र छाडेर जहाँ गएर बसोबास गरिरहेका छन्, त्यहीँ घर बनाउने काम भएको छ, घिमिरेले भने, जग्गा किनेको ठाउँमा निर्माणको काम पनि सुरु भएको छ । अब १ हजार ५ सयजति परिवारलाई जग्गा उपलब्ध बाँकी रहेको जनाउँदै उनले साउनभित्र यकिन विवरण आइसक्ने बताए । भूगर्भविद्बाट जग्गा निरीक्षणपछि बस्नका लागि उपयुक्त भएनभएको प्रतिवेदन लिएर मात्र जग्गा किन्ने गरिएको छ । यस्तो रकम व्यक्तिका नाममा दिइँदैन । पारित लिखतका आधारमा जग्गा विक्रेतालाई नै दिने गरिएको छ । पीडितले सिधै जग्गाको लालुर्जा मात्र पाउनेछन् । भूगर्भविद् किशोर आचार्यका अनुसार ढुंगा झर्ने, पहिरोको जोखिम, भिरालो जमिन चिरा परेको छछैन हेरेर जग्गा निर्धारण गरिएको छ । पहिला जोखिमयुक्त क्षेत्रमा पुगेर त्यसको अवलोकन गर्छौं, उनले भने, बस्ती कत्तिको जोखिममा छ, जमिन चिरा परेको छछैन, सबै कुरा विस्तृत हेर्छौं । जोखिमयुक्त जमिनमा बस्दै आएकाहरूलाई बर्खाको समयमा सुरक्षित स्थानमा सर्न उनले सुझाए । कुन बस्ती सुरक्षित, कुन असुरक्षित, कहाँ सुरक्षा गर्न सकिने भनी वर्गीकरण गरेर ०७३ चैतमा पहिलो प्रतिवेदन सार्वजनिक गरिएको थियो । त्यो प्रतिवेदन सबै जिल्लामा पठाइयो । त्यति बेला जोखिमयुक्त क्षेत्रमा अनुदान सम्झौता नगर्न र सम्झौता भएको खण्डमा निर्माणमा रोक लगाउन सुझाव दिएको थियो ।"
सम्पत्ति नबुझाउनेलाई जरिवाना,१५ दिनभित्र सम्पत्ति विवरण नबुझाए विभागीयकार्यालय एवं निकायका प्रमुखहरूलाई कारबाही गर्ने र वैदेशिक भ्रमण मनोनयन र अध्ययन बिदासमेत स्वीकृत नगर्ने सचिवस्तरीय निर्णय रहेको मन्त्रालयले जनाएको छ । अख्तियार दुरुपयोग अनुसन्धान आयोगको निर्देशनमा मन्त्रालयले सम्पत्ति विवरण नबुझाउनेमाथि कारबाही प्रक्रिया सुरु गरेको हो । स्वास्थ्य मन्त्रालयका १ हजार ८ सय ३ र मातहतका १ सय ८७ कर्मचारीले सम्पत्ति विवरण बुझाएका छैनन् । मन्त्रालयले आफ्नो वेबसाइटमार्फत सम्पत्ति विवरण नबुझाएका कर्मचारीहरूको नामसमेत सार्वजनिक गरेको छ ।
फर्किए पाकिस्तान आर्म फोर्सेस प्रमुख,"काठमाडौं (कास) पाकिस्तान आर्म फोर्सेसका प्रमुख जुबिर महमुद हायात पाँचदिने औपचारिक भ्रमण सकेर शनिबार स्वदेश फर्किएका छन् । प्रधानसेनापति राजेन्द्र क्षत्रीको औपचारिक निमन्त्रणामा उनी असार ४ गते नेपाल आएका थिए । नेपाल भ्रमणमा रहँदा उनले राष्ट्रपति विद्यादेवी भण्डारी, कार्यवाहक प्रधानमन्त्री तथा रक्षामन्त्री ईश्वर पोखरेल, प्रधानसेनापति क्षत्रीसँग छुट्टाछुट्टै भेटवार्ता गरेका थिए । उनले पाँचखालस्थित वीरेन्द्र शान्ति कार्य तालिम केन्द्रको निरीक्षण गर्नुका साथै सिन्धुलीगढी र पोखरा भ्रमण गरे । यस किसिमको भ्रमणले नेपाली र पाकिस्तानी सेनाबीच रहँदै आएको आपसी सौहार्दपूर्ण सम्बन्ध वृद्धि हुने सैनिक जनसम्पर्क तथा सूचना निर्देशनालायले जनाएको छ ।"
कुवेत जान लागेका महिला फिर्ता,"काठमाडौं (कास) रोजगारीका लागि कुवेत जान लागेका ५ नेपाली महिलालाई शनिबार त्रिभुवन अन्तर्राष्ट्रिय विमानस्थलबाट फिर्ता पठाइएको छ । वैदेशिक रोजगार विभागको विमानस्थलस्थित श्रम डेस्कले कागजात जाँच्दा कामदारको प्रवेशाज्ञा र श्रम स्वीकृति फरक परेपछि उनीहरूलाई फर्काएको हो । विभागका एक अधिकारीका अनुसार वैभव म्यानपावर कम्पनीले उनीहरूलाई रिसेप्सनिस्ट पदमा काम गर्ने भनेर पठाएको तर भिसामा क्लिनर्स का लागि श्रम स्वीकृति दिइएको पाइएको थियो । कुवेत पुगिसकेपछि उद्धार गरिहाल्नुपर्ने स्थिति देखिएकाले उनीहरूलाई फिर्ता गरिएको हो, उनले भने ।"
गोदाममै सड्यो अनुदानको चामल,"मुगु सरकारी अनुदानको चामल बिक्री नहुँदा गोदाममै सडेको छ । खरिद गरेकाहरूले पनि चामलमा कीरा भेटेपछि धमाधम फिर्ता गर्न थालेका छन् । गोदामबाट ल्याएको चामलको बोरा खन्याएर हेर्दा कीरा देखियो, फेरि अर्को बोरा ल्याएँ, त्यसमा पनि कीरा थियो, जिल्ला समन्वय समितिमा कार्यरत खरिदार हंसबहादुर ऐडीले भने, चामल सडेर खानै नमिल्ने भएको रहेछ, त्यसैले फिर्ता गरेँ । उनले एक बोरा चामल १६ सय ५० रुपैयाँमा किनेको बताए ।तराईबाट पुरानो चामल ढुवानी भई जिल्ला आउने र यहाँ पनि लामो समयसम्म गोदाममै थन्किने गरेकाले सडेको हो । पछिल्लो समय कर्मचारी र स्थानीयले खरिद गर्न छोडेपछि गोदाम सडेको चामलले भरिभराउ छ । उपभोक्ता बजारको चामल खरिद गरिरहेका छन् । कुनै समय पाँच केजी चामलका लागि गोदाममा भीड लाग्ने स्थानीय अचेल देखिँदैनन् । नेतादेखि प्रमुख जिल्ला अधिकारीसम्मकहाँ पाइने चामलका कुपन पनि हराइसकेका छन् । संस्थानका जिल्ला प्रमुख भरतराज खनियाका अनुसार विशेषगरी स्थलमार्गबाट ढुवानी भई आएको सोना मनसुली, मकवानपुरलगायत चामल गोदाममा थन्किएको छ । अरू चामल राम्रै छ, बिक्री पनि भइरहेको छ, उनले भने, तर सडेको चामलले समस्या भइरहेको छ ।सरकारले अनुदानमा पठाएको ४ सय ५० क्विन्टल जापानी चामल एक दाना पनि बिक्री हुन सकेको छैन । त्यो पनि गोदाममा सडद गएको छ । उक्त चामलको मूल्य प्रतिकेजी ६५ रुपैयाँ राखिएको छ । सदरमुकामस्थित गोदाममा १० हजार क्विन्टल, श्रीकोट डिपोमा १ हजार ५ सय, सोरुकोट डिपोमा ४ हजार २ सय र पुलु डिपोमा २ हजार ५ सय क्विन्टल गरी १३ हजार क्विन्टल चामल ढुवानी हुँदै आएको छ । संस्थान प्रमुख खनिया गाउँमा रहेका डिपोको चामल बिक्री भए पनि सदरमुकामस्थित गोदामको चामल बिक्रीमा समस्या भएको बताउँछन् । उनका अनुसार गमगढीस्थित गोदाममा दुई वर्षयताकै २ हजार ५ सय क्विन्टल चामल बिक्री हुन बाँकी छ ।"
सम्झौता कार्यान्वयनमा तिब्बतको भूमिका महत्त्वपूर्ण,"बेइजिङ चीन भ्रमणक्रममा बेइजिङबाट शुक्रबार अपराह्न ल्हासा पुगेका प्रधानमन्त्री केपी ओलीले तिब्बत स्वायत्त प्रदेशका अध्यक्ष छी चालासँग भेटवार्ता गरेका छन् । प्रधानमन्त्री ओली र तिब्बती नेता छीबीच शनिबार मध्याह्न भेटवार्ता भएको परराष्ट्रमन्त्री प्रदीप ज्ञवालीले जानकारी दिए । त्यस अवसरमा प्रधानमन्त्री ओलीले चीनविरोधी गतिविधि तथा पृथकतावादी गतिविधि नियन्त्रण गर्न नेपालले गरिरहेको कार्य तथा प्रतिबद्धताको व्याख्या गर्दै विकासका अनुभव आदानप्रदान गर्न विभिन्न क्षेत्रबीच अन्तक्र्रिया आवश्यक रहेको बताएका थिए । उनले नेपाल र चीनबीच भएका सहमतिसम्झौता कार्यान्वयनमा तिब्बत जनसरकारको विशेष भूमिका रहने र सीमा क्षेत्रमा आपसी आदानप्रदानलाई घनिष्ठ बनाउन मिलेर काम गर्नुपर्ने धारणा राखेका थिए । कृषि, पर्यटन, स्वास्थ्यलगायत क्षेत्रमा सम्पर्क बढाउन तिब्बत स्वायत्त प्रदेशले विशेष भूमिका निर्वाह गर्ने भएकाले यस्ता विषयमा सहयोग आदानप्रदान गर्न प्रधानमन्त्रीले आग्रह गरेको जानकारी मन्त्री ज्ञवालीले दिए ।तिब्बती नेता छीले नेपालको एक चीन नीति र अन्तर्राष्ट्रिय क्षेत्रमा चीनलाई दिँदै आएको सहयोगप्रति खुलेर प्रशंसा गरेका थिए । नेपालमा राजनीतिक स्थायित्व सुरु भएकाले आर्थिक विकासका लागि तिब्बत जनसरकारले सघाउने उनले बताए । उनले हाल तिब्बतले नेपाललाई प्रदान गरिरहेको सहयोगबारेमा पनि जानकारी गराएका थिए । चीनको केन्द्र सरकारसँग नेपालले गरेका सहमति र सम्झौता कार्यान्वयनमा सक्रिय भूमिका निर्वाह गर्ने उनले बताए । हामी सहयोगका नयाँ क्षेत्र पनि पहिल्याउँछौं, उनले भने । नेपालचीन साझेदारीका थुप्रै क्षेत्र रहेको र नयाँ क्षेत्रको अध्ययन गर्न आफूले सम्बन्धित पदाधिकारीलाई निर्देशन दिइसकेको नेता छीले उल्लेख गरे । तातोपानी नाका खोल्नेबारे केन्द्र सरकारसँगै समझदारी बनिसकेकाले अब तिब्बत जनसरकारले त्यसको कार्यान्वयन गर्ने उनले बताएको मन्त्री ज्ञवालीले जनाए । पछिल्लो समय केरुङ नाकामा देखिएको समस्याबारे ओलीले नेता छीलाई जानकारी गराएका छन् । सहज आवतजावतका लागि त्यति सजिलो नभइरहेको भन्दै सीमित व्यक्तिले मात्र प्रवेश पास पाउने भएकाले ड्राइभर र अन्य व्यापारीले समस्या भोगिरहेको ओलीले जानकारी गराएपछि छीले यो समस्या समाधानका लागि सम्बन्धित अधिकारीलाई निर्देशन दिने बताएका थिए ।प्रधानमन्त्री ओलीको स्वागतमा शुक्रबार साँझ छीले ल्हासामा रात्रिभोज दिए । शनिबार भएको भेटवार्तामा छीसँगै तिब्बत जनसरकारका मन्त्री पनि सहभागी थिए । शनिबार बिहान प्रधानमन्त्री ओलीले पोताला दरबार र नेपाली राजकुमारी भृकुटीले बनाउन लगाएको जोखाङ गुम्बाको अवलोकन गरे । शनिबार अपराह्न ओलीले नेपाली प्रतिनिधिसहित ल्हासा नजिकैको कृषि फार्म अवलोकन गरे भने साँझ महावाणिज्य दूतावासले आयोजना गरेको रात्रिभोजमा सरिक भए । प्रधानमन्त्री ओली चीन भ्रमण पूरा गरेर आइतबार बिहान काठमाडौं फर्कंदै छन् ।"
मलेसिया गन्तव्य अझै अनिश्चित,"बिदामा आएका कामदारले मात्रै मलेसिया जान पुन: श्रम स्वीकृति पाउने गरेका छन् । श्रम, रोजगार तथा सामाजिक मन्त्री गोकर्ण विष्टले मलेसियासँग कूटनीतिक तहबाट संवाद भइरहेको बताए । मलेसियाको नयाँ सरकारले नेपाली कामदारको हितमा नयाँ नीति अख्तियार गर्छ भन्ने विश्वास लिएको छु, उनले भने, हामीले हाम्रा विषय नेपाली दूतावासमार्फत मलेसिया सरकारलाई अवगत गराइसकेका छौं । मलेसियाली सरकारले नेपालले उठाएका विषय तत्काल सम्बोधन गरिसकेको छैन । हाम्रो विषयमा उच्च तहमा छलफल गर्न केही समय लाग्ने देखिएको छ, मलेसियाका लागि नेपाली कार्यवाहक राजदूत कुमार खरेलले भने, यहाँ पर्वका कारण सरकारी काम प्रभावित भएका छन् । कामदारको राहदानी संकलन गर्ने, संकलित राहदानी दूतावाससम्म पुर्याउने, फिंगरिङ गर्ने र कामदारको स्वास्थ्य परीक्षणका लागि आफैंले संस्था छान्ने कार्यमा नेपालले असहमति जनाएको छ । भिसा लगाउने प्रक्रियाका लागि मात्रै यी सेवा लिएबापत कामदारले करिब १८ हजार रुपैयाँ खर्च गर्नुपथ्र्यो ।वैदेशिक रोजगार व्यवसायी संघले यथास्थितिमा मलेसियामा कामदार नपठाउन सरकारलाई अनुरोध गर्दै आएको छ । कामदारको हित प्रवद्र्धनका लागि एउटा पूर्वाधार खडा गरेर मात्रै कामदार पठाउनुपर्ने संघको भनाइ छ ।"
कुवेतमा मदिरा बनाउँछन् नेपाली,"काठमाडौं (कास) कुवेतमा अपराध गर्ने विदेशीको सूचीमा नेपाली समुदाय अन्य मा पर्छ । कुवेतको आन्तरिक मन्त्रालयको प्रतिवेदनअनुसार सन् २०१७ मा १० हजार ९ सय २९ वटा अपराधजन्य घटना भएका थिए, जसमा सबभन्दा बढी इजिप्सियन (२ हजार ६ सय २१), दोस्रोमा बेडोइन क्षेत्रका (१८ सय ३), तेस्रोमा भारतीय (११ सय ३१), चौथोमा सिरियन (एक हजार ६) र पाँचौंमा साउदी (८ सय ६) नागरिक अपराध घटनामा संलग्न छन् । त्यसपछि क्रमश: बंगलादेशी (५०२), श्रीलंकाली (१९३), फिलिपिनो (३४३), जोर्डनी (२३२), पाकिस्तानी (२९६), इरानी (२३४), लेबनानी (२३३) र इराकी (१६५) नागरिक अपराधमा लागेको देखिन्छ ।यसरी इमानदार को छवि बोकेका नेपाली कामदारलाई पछिल्लो समय एउटा दाग लागेको छ, यिनीहरू रक्सी बनाउने र बेच्ने गर्छन् । अपार्टमेन्ट भाडामा लिएर बसेका एक नेपालीले दिएको जानकारीअनुसार कोठाकोठामा जाँडरक्सी उत्पादन हुन्छ । थौरै परिमाणमा कोठामै बन्छ, ठूलो परिमाणमा भने सिंगो भिल्ला लिएर उत्पादन हुन्छ, उनले भने । कुवेतको हसाबिया, फर्बानिया, महाबुल्ला, माङगाफ, हवाली, जिलिवलगायत क्षेत्रमा नेपालीसहित आप्रवासीको उल्लेख बसोबास छ । हसाबियालाई सबैभन्दा बढी गैरकानुनी काम हुने क्षेत्र मानिन्छ । गत साता मात्रै कुवेत प्रहरीले साद अलअब्दुल्लाह क्षेत्रमा नेपालीको मदिरा भट्टी फेला पारेको थियो । त्यसमा तीन महिलासहित ६ नेपाली पक्राउ परे भने २ सय ५० ब्यारेल मदिरा बरामद भयो । झन्डै डेढ लिटरसम्म रक्सीको प्रतिबोतल १० केडी अर्थात् तीन हजार ५ सय रुपैयाँमा बिक्री हुन्छ । विदेशी रक्सी ४५ केडीसम्ममा बिक्री हुन्छ । न्यून आम्दानी भएका कामदार यस्तो कार्यमा बढी संलग्न छन् । घरेलु कामदारका रूपमा आएका महिलालाई यसमा बढी प्रयोग गर्ने गरिएको छ । काम गर्ने घरमा दु:ख पाएका महिलालाई भगाएर कोठामा राख्ने गिरोह नै छ ।"
१६२० ल्याउने धेरै,"काठमाडौं परीक्षा नियन्त्रण कार्यालयले २०७४ सालको माध्यमिक शिक्षा परीक्षा (एसईई) को नतिजा शनिबार साँझ प्रकाशित गरेको छ ।कार्यालयका अनुसार नियमिततर्फ परीक्षामा सहभागी भएका ४ लाख ५१ हजार ५ सय ३२ मध्ये ३६ देखि ४ ग्रेड प्वाइन्ट (जीपीए) १४ हजार २ सय ३४ जनाले प्राप्त गरेका छन् । गत चैत ८ देखि २० गतेसम्म सञ्चालित परीक्षाको नतिजा यस वर्ष पनि ग्रेडिङ प्रणालीअनुसार सार्वजनिक गरिएको हो । ४६ हजार १ सय ३० जनाले ३२ देखि ३६ जीपीए ल्याएका छन् । त्यस्तै २८ देखि ३२ जीपीएसम्म ल्याउने परीक्षार्थीको संख्या ४९ हजार ३७ जना छ । ७० हजार ५ सय १२ जनाले २४ देखि २८ जीपीए ल्याएका छन् ।सबैभन्दा बढी १ लाख १० हजार ४३ जना विद्यार्थीले १६ देखि २० जीपीए प्राप्त गरेका छन् । ३५ हजार ५ सय ८४ जनाले १२ देखि १६ जीपीए र ५८ हजार ६ सय ८८ जनाले ०८५ देखि १२० जीपीए ल्याएका छन् ।गत वर्षको एसईईमा सहभागी ४ लाख ४५ हजार ५ सय ६४ मध्ये नियमिततर्फ १२ हजार २ सय ८४ जनाले सबैभन्दा उच्चतम जीपीए ल्याएका थिए । नियमित प्राविधिकतर्फको एसईईमा सहभागी ८ हजार ९ सय ६ जनामध्ये ५ सय ३८ जनाले ०६ देखि ४० एभरेज जीपीए प्राप्त गरेका छन् । प्राविधिकतर्फ नै २८ देखि ३२ जीपीए प्राप्त गर्ने विद्यार्थीको संख्या सबैभन्दा बढी २ हजार ६ सय ५३ जना छ । साधारणतर्फ २५ हजार १ सय ३८ र प्राविधिक धारमा १० जनाले एक्जाम्टेड समूहबाट परीक्षा दिएका थिए ।साधारण धारतर्फ नियमित, एक्जाम्टेड र प्राविधिकतर्फ पनि नियमित, एक्जाम्टेड गरी कुल ४ लाख ८५ हजार ५ सय ८६ परीक्षार्थीले आवेदन फाराम भरेका थिए । तीमध्ये २१ हजार ८ सय ९७ जना परीक्षामा अनुपस्थित भए । ४६ हजार ३ सय ८९ परीक्षार्थी परीक्षामा सहभागी भएको कार्यालयका प्रमुख अम्बिकाप्रसाद रेग्मीले जानकारी दिए । तीमध्ये ९ जनाको सबै विषय र ११ जनाको एक विषयको परीक्षा रद्द गरिएको छ । प्राविधिक समस्या देखाउँदै कार्यालयले शनिबार तोकिएको समयभन्दा ५ घण्टा ढिलो नतिजा सार्वजनिक गरेको थियो । नतिजामा चित्त नबुझे परीक्षार्थीले पुनर्योग र ग्रेड वृद्धिको परीक्षामा सहभागी हुन पाउने कार्यालयले जनाएको छ । पुनर्योगका लागि परीक्षा नियन्त्रण कार्यालय, क्षेत्रीय शिक्षा निर्देशनालय र शिक्षा विकास तथा समन्वय इकाईमा १५ दिनभित्र निवेदन दिन सकिनेछ । सी र सोभन्दा तल्लो ग्रेड प्राप्त गरेको परीक्षार्थीले पूरक (ग्रेड वृद्धि परीक्षा) मा सहभागी हुन पाउनेछन् । उक्त परीक्षा आगामी साउन २४ गते हुने उनले जनाए । ६१ वटा परीक्षण केन्द्रमा उत्तरपुस्तिका परीक्षण र सम्परीक्षण गरिएको रेग्मीले बताए । कार्यालयले आगामी वर्षको एसईई परीक्षाको नतिजा भने सातवटै प्रदेशबाट प्रकाशन गर्ने जनाएको छ । त्यसको सम्पूर्ण व्यवस्थापन भने बोर्डले नै गर्नेछ ।"
अमेरिकी उपहार जहाज आउन ढिलाइ,"काठमाडौं अमेरिकाले नेपाली सेनालाई उपहारस्वरूप दिन लागेको चार अमेरिकी जहाज स्काई ट्रक आउन थप ढिलाइ हुने भएको छ । गत वर्ष भदौमै सहमति भए पनि जहाज कहिले आउने टुंगो लागेको छैन ।अमेरिकाको प्रक्रियाअनुसार नै लामो समय लागेकाले ढिलाइ भएको जानकारी रक्षा स्रोतले दिएको छ ।सेनाले नै उक्त जहाज आउन ढिलो हुने बताए पनि कहिले आउँछ भन्नेमा सैनिक अधिकारी स्पष्ट छैनन् । अमेरिकास्थित नेपाली दूतावासका अधिकारीहरूका अनुसार यो जहाज नेपाल आइपुग्न अझै डेढ वर्ष लाग्नेछ । दुई जहाज सन् २०१८ को अन्त्यसम्म नेपाल आइपुग्ने सम्भावना छ तर अरू दुई जहाज आउन अझै समय लाग्ने भएको छ । उक्त स्काई ट्रक नेपाल आएलगत्तै अमेरिकाले नेपालमा ग्राउन्डेड सोही कम्पनीको एक स्काई ट्रक को मर्मतसमेत गरिदिने आश्वासन दिएको छ ।प्रधानसेनापति राजेन्द्र क्षत्रीले सुरुमा सन् २०१७ को अन्त्यसम्म दुई र २०१८ को अन्त्यसम्म अन्य जहाज आउने बताएका थिए । स्काई ट्रकसँगै अन्य सैन्य सहयोग पनि अमेरिकी सरकारले उपलब्ध गराउने भएको छ । ढिलाइका बारेमा सेनाका केही अधिकारीले आश्चर्य व्यक्त गरेका छन् । लामो दूरी उडान गर्न नसक्ने भएकाले छोटोछोटो दूरी उडाउँदै ल्याउने तयारी भएको परराष्ट्र मन्त्रालय उच्च स्रोतले जनाएको छ । स्काई ट्रक चीनको सांघाई हुँदै नेपाल भित्र्याउने तयारीसमेत सरकारले त्यतिबेला गरेको थियो । अमेरिकी सरकारले नेपाली सेनालाई शान्ति स्थापनाका लागि आवश्यक लजिस्टिक र विपत् व्यवस्थापनका लागि आवश्यक सामग्री सहयोग गर्ने यसअघि नै जानकारी दिएको थियो । त्यसमा समेत ढिलाइ भइरहेको छ । अमेरिकाका लागि नेपाली राजदूत डा अर्जुन कार्कीले गत असोजमा काठमडौंमै आएर चार स्काई ट्रक अनुदानमा आउन लागेको जानकारी तत्कालीन संसदको अन्तर्राष्ट्रिय समितिमा दिएका थिए ।अमेरिकाले नेपालको विकासका लागि गत वर्ष ५० अर्ब रुपैयाँ सहयोग गर्ने सम्झौता पनि गरेको थियो । अमेरिकी फ्ल्यागसिप मिलेनियम च्यालेन्ज कर्पोरेसन (एमसीसी) बाट उक्त सहयोग दिन लागेको हो । यसको औपचारिक सम्झौता वासिङटन डीसीस्थित विदेश मन्त्रालयमा २०७४ भदौ अन्तिम साता भएको थियो । यसको काममा पनि चुस्त ढंगले अघि बढेको छैन । नेपाली सेनाले अमेरिकी सहयोगको स्काई ट्रकबाहेक ६ हेलिकप्टर र एउटा जहाज खरिद प्रक्रिया अघि बढाएको छ । ती जहाज र हेलिकप्टर सन् २०१८ को अन्त्यसम्म अधिकांश काठमाडौं आइपुग्ने सेनाको उच्च स्रोतले जानकारी दियो । प्राकृतिक प्रकोप र अन्य उद्धार कार्यका साथै दुर्गम क्षेत्रमा खाद्यान्न तथा पूूर्वाधारका सामग्री ढुवानी, बिरामीको उद्धार, विशिष्ट पदाधिकारीको उडानका लागि सेनाले सातवटा हवाईजहाज र हेलिकप्टर किन्न लागेको हो । रुसमा निर्माण भएका दुई एमआई१७ हेलिकप्टर, एक विशिष्टखाले भीआईपी हेलिकप्टर र एउटा जहाज (फिक्स्ड विङ) खरिद प्रक्रियामा छ । अन्य तीन प्रकारका मध्यम १ र हल्का २ हेलिकप्टर खरिदका लागि पनि प्रक्रियागत काम भइरहेको सेनाले जनाएको छ । हाल सेनासँग १० वटा हवाई साधन चालु अवस्थामा छन् भने १५ वटा चल्न सक्ने हालतमा छैनन् । नचल्ने १२ हवाई साधन सेनाले बिक्रीमा राखेको र त्यसमध्ये तीनवटा बेचिसकेको छ । एक जहाज विदेशमा मर्मत गरेर आइसकेको छ । काठमाडौंमा रहेको स्काई ट्रक भने अमेरिकी जहाज आएसँगै मर्मत हुनेछ ।"
चम्किए हाजार्ड र लुकाकु,हामी अझै राम्रो प्रदर्शन गर्न सक्छौं । हामीले पछिल्लो खेलको तुलनामा राम्रो प्रदर्शन गर्न जरुरी थियो र त्यसै भयो । इंग्ल्यान्डविरुद्ध अझै राम्रो खेल्नुपर्छ । आज आक्रमणमा खेल्ने सबै खेलाडीले राम्रो खेले र डिफेन्सले पनि साथ दियो । हामीले एकतावद्ध भएर प्रदर्शन गर्न सकिरहेका छौं । खेलको अन्तिम समय चोट लागे पनि खेल्न सक्थें तर मैले जोखिम लिन चाहिनँ । रोमेलु लुकाकु
मेक्सिकोको लय कायमै,रोस्टोभ (रोयटर्स) कार्लोस भेलाको पेनाल्टी र हाभिएर हर्नान्डेजको गोलसँगै मेक्सिकोले विश्वकपअन्तर्गत समूह एफ को दोस्रो खेलमा शनिबार दक्षिण कोरियालाई २१ ले पराजित गरेको छ । यो जितसँगै मेक्सिकोले दोस्रो चरणमा स्थान बनाउने सम्भावना बलियो बनाएको छ ।पहिलो खेलमा जर्मनीलाई १० ले पराजित गरेको मेक्सिकोले कोरियाविरुद्ध २६ औं मिनेटमा अग्रता लिएको थियो । भेलाले पेनाल्टीमार्फत गोल गर्दै टोलीलाई अगाडि बढाएका थिए । आन्द्रेस गुआर्डाडोको क्रस जाङ ह्युनसुको हातमा लागेपछि रेफ्रीले मेक्सिकोलाई पेनाल्टी हान्ने दिएका थिए । हाभिएर हर्नान्डेजले दोस्रो हाफको ६६ औं मिनेटमा मेक्सिकोको अग्रता दोब्बर पारे । काउन्टर एट्याकमा उत्रिएको मेक्सिकोका लागि पेनाल्टी क्षेत्रभित्रबाट हर्भिङ लोजानोको पासलाई सदुपयोग गर्दै उनले गोल गरेका थिए ।कोरियाका सन ह्युङ मिनले दोस्रो हाफको इन्ज्युरी समयमा एक गोल फर्काए । पेनाल्टी क्षेत्रबाहिरबाट उनले बायाँ खुट्टाले गरेको शक्तिशाली प्रहार गोलरक्षक गिल्लेर्मो ओचोआले बचाउने कुनै मौका पाएनन् । यस पराजयसँगै कोरियाको दुई खेलमा कुनै अंक छैन । टोली पहिलो चरणबाटै बाहिरिने सम्भावना प्रबल छ ।
मानेविरुद्ध जापानी रणनीति,"एकेटेरिनबर्ग (रोयटर्स) विश्वकपमा आइतबार सेनेगलका साडियो मानेलाई जापानका तीन खेलाडीसम्मले निगरानीमा राख्नेछ । तर समूह एच को प्रतिस्पर्धामा उनको प्रेरणा अझैपनि रहने जापानका मुख्य प्रशिक्षक अकिरा निसिनोको विश्वास छ ।एकेटेरिनबर्गको खेल साउथहयाम्पटनमा सँगै खेलेका लिभरपुलका माने र जापानी डिफेन्डर माया योसिडाबीचको प्रतिस्पर्धाले पनि रोचक हुनेछ । तर नोसिनोले आफ्नो डिफेन्स र मिडफिल्ड विपक्षी स्ट्राइकरका लागि तयारी राम्रो भएको बताए । मानेलाई मार्किङ एक वा तीन खेलाडीले भएपनि टिमको लयमा उनको योगदान खतरनाक हुनसक्छ । त्यसले सेनेगललाई बलको पहुँचमा राख्न सक्छ ।उनलाई रोक्न सम्भव छ तर उनले अरु खेलाडीलाई प्रेरित गर्नेछन् । त्यसमा हामी सचेत छौं, निसिनोले भने । पहिलो खेल जितेपछि आत्मविश्वास बढाएका दुवै टिम अगाडि बढ्न चाहन्छन् । जापानले कोलम्बियालाई २१ ले हराएको थियो । सेनेगलले पोल्यान्डलाई पनि उही अन्तरले पराजित गरेको हो ।निसिनोले सेनेगलको गति, शारीरिक बलियोपन र संगठित टिमलाई बारम्बार दोहोर्याउँदै सानो कदका जापानीलाई आफ्नो योजना लागू गर्न आवश्यक भएको बताए । केही दिनयता मैले खेलाडीलाई पाँच सेन्टिमिटर र पाँच किलोग्राम बढाउन भनेको थिएँ तर असफल भएँ । त्यसैले हामीलाई अरु मापन चाहिएको छ, उनले ठट्टा गरे, पक्कै पनि त्यहाँ बल हुनेछ । त्यसै बललाई प्रयोग गरेर हामी सेनेगलविरुद्ध भिड्ने छौं । त्यहाँ धेरै शारीरिक होड भयो भने हामीलाई बेफाइदा हुनेछ । त्यसैले हामी विविधता अपनाउँदै छिटोछिटो खेल्ने शैली प्रयोग गर्नेछौं । हामीले बललाई राम्रोसँग अगाडि बढाउन आवश्यक छ ।सेनेगलको कमजोरी ? त्यस क्षणलाई लिएर म आएको होइन । त्यसैले शारीरिक क्षमताभन्दा हामी दिमाग प्रयोग गर्दै केही ट्याक्टिस र रणनीतिसाथ आउने छौं, उनले भने । जापानले चार वर्षअघि ब्राजिलमा भएको विश्वकपमा १ अंकमात्र जोडेको थियो । उसले विश्वकप इतिहासमा तेस्रोपल्ट नकआउट चरणमा पुग्ने प्रयास गरिरहेको छ । अप्रिलमा मात्र जापानी टिम सम्हालेका उनले कोलम्बियाविरुद्ध उतारेको पहिलो रोजाइको टिमलाई नै निरन्तरता दिने बताए । हामी सेनेगलसँग डराएको छैन, अकिराले भने, हामी उसलाई कसरी हराउने भनेर खेलमा अगाडि बढ्ने हेरिहेका छौं ।"
पोल्यान्डकोलम्बिया,कजान मिडफिल्डर कार्लोस सान्चेजमाथि ज्यानमार्ने धम्कीको अनुसन्धानले तयारी छायाँमा परेको कोलम्बियाले जित्नैपर्ने दबाबसहित विश्वककपको समूह एच मा आइतबार पोल्यान्डको सामना गर्दै छ ।विश्वकप १९९४ मा आत्मघाती गोल गरेका आन्द्रेस एस्कोबारको गोली हानेर हत्या गरिएको थियो । जापानसँग २१ ले हारेको खेलमा तेस्रो मिनेटमै रातो कार्ड पाएका सान्चेजलाई पनि त्यस्तै गर्ने धम्की सामाजिक सञ्जालमार्फत् दिइएको छ । पेनाल्टी क्षेत्रमा हातले बल रोक्दा रातो कार्ड दिइएका सान्चेजले आइतबार कजानमा पोल्यान्डविरुद्ध हुने खेल गुमाउने छन् ।जोसे पेकरम्यानको टिमले कजानमा क्याम्पबाहिरै निजी तबरले शुक्रबार प्रशिक्षण गरेको थियो । उनको टिम प्रतिक्रियालाई साबित गर्ने कोलम्बियाली प्रहरीलाई छाडेर पोल्यान्डविरुद्ध खेल्नका लागि तयारीमा छ । पोल्यान्ड पहिलो खेलमा सेनेगलसँग २१ ले हारेको थियो ।स्टार खेलाडी हामेस रोड्रिग्वेजको फिटनेसलाई लिएर प्रश्न उठिरहेको छ । खुट्टाको चोटमुक्त भएका उनलाई जापानविरुद्ध सब्स्टिच्युटको रूपमा प्रयोग गरिएको थियो । अर्जेन्टिनी पेकरम्यानले विश्वकप २०१४ का गोल्डेन बुट विजेता रोड्रिग्वेजलाई आठौं वरीयताको टिमविरुद्ध सुरुबाटै खेलाउने सम्भावना छ । उनीसँगै मिडफिल्डमा सहकर्मी जुआन क्विन्ट्राओ हुनसक्छन् । सान्चेजको अनुपस्थितिमा मार्टियस युरेबीदेखि मिडफिल्डमा जेफरसन लेरमाका लागि ढोका खुला भएको छ ।
नाइजेरिया र युरोपेली प्रतिद्वन्द्वी,"विश्वकप २०१८ मा नाइजेरियाको पहिलो जित रहयो, आइसल्यान्डमाथि । विश्वकप इतिहासमा नाइजेरियाले ६ खेल जितेको छ । यी सबै जित संयोगले युरोपेली प्रतिद्वन्द्वी नै रहेका छन् । अहिले त्यसमा आइसल्यान्ड पनि थपिएको हो । सन् १९९४ को विश्वकपमा नाइजेरियाले पहिलोपल्ट ग्रिसलाई हराएको थियो । स्कोर थियो २० । त्यसयता युरोपेली टिम नै यसको सिकार हुने गरेको छ । यसअघिका पाँच जितमा नाइजेरियाले क्लिनसिट कायम राखेको थियो, जुन आफैमा ठूलो उपलब्धि हो ।"
स्वीट्जरल्यान्डको स्मरणीय जित,"कालिनिन्ग्राड (एएफपी) ग्रानिट झाकाको सनसनीपूर्ण गोल र जेडार्न साकिरीले अन्तिम मिनेटमा गरेको गोलमा स्वीट्जरल्यान्डले शुक्रबार विश्वकपको समूह ई मा बाल्कन प्रतिद्वन्द्वी सर्बियामाथि २१ को स्मरणीय जित हात पारेको छ । कालिनिन्ग्राड रंगशालामा एलेक्जेन्डर मिट्रोभिजले पाँचौं मिनेटमा हेडबाट अग्रता दिलाउँदा सर्बिया मजबुत देखिएको थियो । झाकाले ५२ औं मिनेटमा शक्तिशाली प्रहारमा २५ मिटर टाढाबाट गोल गरी स्वीस टोलीलाई बराबरीमा ल्याए । साकिरीले अन्तिम मिनेटमा काउन्टर अटयाकमा बल अगाडि बढाएर गोल गरेका थिए ।झाका र साकिरी दुवै कासोभो मूलका हुन् । यसले खेललाई थप चर्चित बनाएको थियो । सर्बियाले १० वर्षअगाडि स्वतन्त्र भएको आफ्नो पूर्वप्रान्त कोसोभोलाई अझ स्वीकारेको छैन । भावनात्मक विषयहरू प्रस्ट देखिए । हामी सबै राजनीतिबाहिर रहेर यस उत्कृष्ट खेलप्रति केन्द्रित भई सबैलाई एकजुट बनाउनुपर्छ, स्वीट्जरल्यान्डका प्रशिक्षक भ्लादिमिर पेट्कोभिजले भने । खेलको ६५ औं मिनेटमा केही विवाद निम्तिएको थियो, जब क्रस भेटाउने क्रममा रहेका मिट्रोभिजलाई लडाइएको थियो । तर रेफ्रीले भिडियो रिभ्यू नलिइकन खेल सुचारु राख्ने निर्णय गरेका थिए । यस नतिजापछि शुक्रबारकै खेलमा कोस्टारिकामाथि २० को विजय हात पारेको ब्राजिल ४ अंकसाथ शीर्ष समूहमा शीर्षस्थानमा छ । गोलभिन्नतामा पछाडि रहेको स्वीट्जरल्यान्ड दोस्रो स्थानमा छ । सर्बिया तेस्रो स्थानमा छ । सर्बिया छनोट हुनका लागि अर्को खेलमा टोलीले ब्राजिलमाथि जित हात पार्नै पर्छ । टोलीसामु अव स्वीट्जरल्यान्ड र कोस्टारिकाबीचको खेल भर पर्नुपर्ने स्थिति पनि छैन । फुटबल भनेकै यही हो, हामीले पाएका केही अवसर सदुपयोग गर्न सकेनौं, सर्बियाका प्रशिक्षक मलाडेन क्रस्टाजिजले भने, त्यो पेनाल्टी थियो वा थिएन । म त्यसमा मत जाहेर गर्न चाहन्न । हामी यस्तो अवस्थामा आइपुगेका छौं, जहाँ अब हामीले ब्राजिललाई पराजित गर्नै पर्छ । हामी त्यसैमा केन्द्रित हुनेछौं । हामी जित्नका लागि प्रयास गर्नेछौं । जीवनमा असम्भव भनेको केही छैन ।"
इंग्ल्यान्डले गर्यो गृहकार्य,"रेनिनो (रोयटर्स) इंग्ल्यान्डले समूह जी को आफ्नो दोस्रो खेलमा आइतबार पानामाको सामना गर्दा उसको आक्रामक निर्णायक खाले हुनुपर्नेछ । यसमा सफल रहे इंग्ल्यान्डसामु अन्तिम १६ को ढोका खोलिनेछ । इंग्ल्यान्डले पानामालाई हराएयता समूहको अर्को नतिजा आफूअनुकूल रहे टिम दोस्रो चरण पुग्नेछ । गारेथ साउथगेटको टिमले पहिलो खेलमा टयुनिसियालाई २१ ले हराएको थियो । त्यस खेलमा इंग्ल्यान्डले पर्याप्त अवसर सिर्जना गरे पनि ती निर्णायक रहेनन् र जित हात पार्न अन्तिम क्षणमा ह्यारी केनको गोल चाहिएको थियो । डिफेन्डर जोन स्टोन्स के मान्छन् भने इंग्ल्यान्डले पानामालाई लिएर आवश्यक गृहकार्य गरिसकेको छ । टिमलाई थाहा छ कहाँनिर सुधार आवश्यक छ । उनले भनेका छन्, हाम्रो आक्रमण बढी निर्णायक हुनुपर्यो ।पहिलोपल्ट विश्वकप खेलिरहेको केन्द्रीय अमेरिकी देशको खेल बुझ्दा के देखिन्छ भने उसले तीव्र गतिमा शारीरिक खेल खेल्न रूचाउँछ । यता साउथगेटले भने त्यस्तो इंग्लिस टिम बनाएको छ, जसलाई पास खेल्नमा मज्जा आउँछ । यसक्रमले खेललाई गति दिन्छ । स्टोन्स त्यसै कारण जुनसुकै प्रतिद्वन्द्वी भए पनि टिम आफ्नो शैली परिवर्तन गर्ने पक्षमा भने नरहेको बताउँछन् । हामी आफ्नै खेल योजनामा कायम रहने छौं, स्टोन्स मान्छन्, हामी यसै अनुसार सकेसम्म बढी आक्रामक बन्न चाहन्छौं । यसको श्रेय व्यवस्थापक र खेलाडीलाई जान्छ । क्लबका लागि खेल्दा पनि हामीले जस्तै परिस्थितिमा पनि आफ्नो योजनामा परिवर्तन गर्दैनौं । अन्त्यमा यसले फाइदा पनि गरेको छ । साउथगेटका लागि डेल अलीको चोट चिन्ता हुनसक्छ । उनको अनुपस्थितिमा रुबेन लोफ्टस चेकले स्थान पाउने छन् । टयुनिसियाविरुद्ध सब्टिच्युटका रूपमा मैदान छिरेका रुबेनले सबैलाई प्रभावित पार्ने खेल प्रदर्शन गरे । साउथगेटलाई अर्को एउटा निर्णय पनि गर्नुपर्नेछ, लयमा नदेखिएका रहिम स्टर्लिङलाई नै खेलाउने वा उनको स्थानमा मार्कस रसफोर्डलाई ल्याउने । साउथगेटको रणनीति जस्तै भए पनि पानामाले भने शारीरिक खेल खेल्ने निश्चित छ । यसै धारणा पाखेका छन् सेन्ट्रल डिफेन्डर रोमन टोरेसले । बेल्जियमको तुलनामा इंग्ल्यान्डले बढी सिधा र प्रस्ट खेल्ने गर्छ, सियाटल साउन्डर्सका खेलाडीले भनेका छन्, फुटबलमा यस्तै हुन्छ । टिम र खेलाडीले प्रत्येक परिस्थितिमा आफूलाई खरो उतार्न सक्नुपर्छ ।"
ओलम्पिक डे मनाइयो,काठमाडौं (कास) नेपाल ओलम्पिक कमिटी (एनओसी) ले शनिबार विविध कार्यक्रमसहित आधुनिक ओलम्पिक सुरुआत भएको दिन (जुन २३) को स्मरण गर्दै ओलम्पिक डे मनाएको छ । एनओसीअन्तर्गत स्पोर्ट्स फर अल कमिसनको सक्रियतामा ७ प्रदेशमा विभिन्न खेल संस्था तथा स्कुलले ६५ विधामा कार्यक्रम सम्पन्न गरेको छ । साताव्यापी कार्यक्रमको शनिबार लगनखेलस्थित नेपाली सेनाको शारीरिक तथा प्रशिक्षण केन्द्रमा समापन भएको थियो । नेपाल ओलम्पिक कमिटीका अध्यक्ष तथा सांसद जीवनरामश्रेष्ठले ओलम्पियनहरूलाई ओलम्पिक टर्च हस्तान्तरण गरेर कार्यक्रम सुरु गरेका थिए ।
जीएचसीए च्याम्पियन,"काठमाडौं (कास) वाइवाइ ग्रेट हिमालय क्रिकेट एकेडेमी (जीएचसीए) ले नेक्सस एकेडेमीमाथि ५ विकेटको जित हात पार्दै टी२० सान यू१६ क्रिकेट कपको उपाधि जितेको छ । उपाधिसँगै जीएचसीएले ३० हजार तथा दोस्रो भएको नेक्ससले २० हजार रुपैयाँ प्राप्त गरे । कीर्तिपुरस्थित त्रिवि क्रिकेट मैदानमा भएको फाइनल वर्षाका कारण १० ओभरमा छोटयाइएको थियो ।टस जितेर ब्याटिङ रोजको नेक्ससले ९४ ओभरमा पूरै विकेट क्षतिमा ४४ रन जोड्यो । जीएचसीएका विवेक यादव र अभिषेक थापा २२ विकेट तथा रामसुरत यादव, पीयूष केसी र विज्ञान गौतमले ११ विकेट लिए । जवाफमा जीएचसीएले ९१ ओभरमा ५ विकेट गुमाउँदै लक्ष्य पूरा गर्यो । विजेताका विवेकले १६ र अभिषेकले १५ रन जोडे । अलराउन्ड प्रदर्शन गरेका विवेक म्यान अफ द म्याच घोषित भए ।चार खेलमा १ सय १५ रनसाथ ओएसिसका आइस भट्टराई उत्कृष्ट ब्याट्सम्यान, ३ खेलमा ९ विकेट लिएका एन्जल्स स्पोर्टसका किशोर बोगटी उत्कृष्ट बलर, इमर्जिङ खेलाडी बालुवाटार क्रिकेट क्लबका प्रतीक पण्डित र चार म्याचमा ६ विकेट ६४ रनका साथ ओएसिसका सचिन शर्मा म्यान अफ द सिरिज घोषित भए ।"
खेलाडीको बिमा,"लेखनाथ (कास) राष्ट्रिय खेलाडीहरूको स्वास्थ्य तथा दुर्घटना बिमा पोखराबाट सुरु भएको छ । पश्चिमाञ्चल क्षेत्रीय खेलकुद विकास समितिले राष्ट्रिय तथा अन्तर्राष्ट्रियस्तरमा पदक प्राप्त गर्न सफल खेलाडीको बिमा गर्न शनिबार सुरु गरेको हो ।पहिलो चरणमा पश्चिमाञ्चलबाट ९ खेलमा राष्ट्रिय टोलीमा प्रतिनिधित्व गरिरहेका ४२ खेलाडीको बिमा गरिएको छ । समितिका अध्यक्ष खगराज पौडेलले भलिबलकी मञ्जु गुरुङ र क्रिकेटका करण केसीलाई पोलिसी हस्तान्तरण गर्दै बिमाको सुरुआत गरे । खेलाडीलाई स्वास्थ्य बिमा वापतको २५ हजार रुपैयाँ र दुर्घटना बिमावापतको २ लाख रुपैयाँ प्रिमियम रकम समितिले प्रदान गर्नेछ । प्रुडेन्सियल इन्स्योरेन्स कम्पनीको सहयोगमा सबै खेलाडीको बिमा गरिने समितिले जनाएको छ ।अध्यक्ष पौडेलले राष्ट्रिय टोलीमा रहँदासम्म खेलाडी बिमा गर्ने बताए । उनले सानो रुपमा सुरु गरे पनि यसलाई जिल्ला तहसम्म योजनागत ढंगले अगाडि बढाउने जनाए । राष्ट्रका लागि पदक ल्याउने खेलाडी पटकपटक घाइते हुँदा परिवार गुहार्नुपर्ने अवस्था आउनु दु:खद हो, उनले भने, अब खेल मैदानका लागि चौर सम्याउने काम मात्रै होइन खेलाडीका समस्यालाई प्राथमिकताका साथ हल गरिनुपर्छ । पूर्वाधार विकाससँगै खेलाडीको जीवनवृत्तिका सवाललाई पनि उत्तिकै ध्यान दिनुपर्नेमा उनले जोड दिए । युवा तथा खेलकुद मन्त्रालयका उपसचिव जनार्दन रिजालले आर्थिक वर्षबाट मन्त्रालयले खेलाडी बिमा र जीवनवृत्तिका कुरा लागू गर्ने बताए । खेलाडीको बिमाबारे लामो समयदेखि आवाज उठिरहे पनि लागू हुन सकिरहेको थिएन । समिति आफैंले पश्चिमाञ्चलबाट विभिन्न खेलको राष्ट्रिय टोलीमा समावेश खलाडीको बिमा गर्न सुरु गरेको हो ।"
अमृत र भावना विजेता,"काठमाडौं (कास) अमृत थापामगर र भावना सुनुवारले राष्ट्रिय खुला स्क्वास प्रतियोगितामा शनिबार स्वर्ण पदक जितेका छन् । ओलम्पिक डेका अवसरमा भएको प्रतियोगिताको पुरुष सिंगल्स फाइनलमा अमृतले प्रवीणवीर कंसाकारलाई ११५, ११६, ११९ को सोझो सेटमा हराए । अमिर ब्लोन र ज्ञानु चौधरी तेस्रो भए । शीर्ष तीन स्थानका विजेता खेलाडीले क्रमश: ६ हजार, ३ हजार ५ सय तथा २२ हजार रुपैयाा पुरस्कार पाए । नेपाल स्क्वास र्याकेट्स संघद्वारा आयोजित स्पर्धाको महिला सिंगल्स फाइनलमा भावनाले विपना ब्लोनलाई ११५, ११७, ११९ ले हराइन् । सपना ब्लोन र स्वास्थानी श्रेष्ठ तेस्रो भए । विजेताले ४ हजार, उपविजेताले २ हजार ५ सय र तेस्रोले ११ हजार पुरस्कार पाए । मास्टर्स ५० वर्षमाथि सिंगल्स फाइनलमा सुदीपबहादुर सिंहले इन्द्रबहादुर कार्कीलाई ११८, १४१२, ११३ को सोझो सेटमा हराए । अमरकेशर सिंह र महेन्द्र महर्जन तेस्रो बने ।"
ब्राजिलको संघर्ष,नवीन न्यौपाने
विक्रमलाई स्वर्ण,"काठमाडौं (कास) लन्डन र ब्राजिल पारा ओलम्पिकमा सहभागिता जनाएका विक्रमबहादुर रानाले प्रथम बृहत् राष्ट्रिय पारा खेलकुदअन्तर्गत राष्ट्रिय पारा एथलेटिक्सको पूर्ण दृष्टिविहीन पुरुषतर्फ दोहोरो स्वर्ण जितेका छन् । विक्रम २ सय मिटर दौडको शीर्षस्थानमा रहे । महिलामा सनिता भट्टराईले स्वर्ण जितिन् । बौद्धिक अपांगतर्फ छात्र १२१५ वर्ष ५० मिटर दौडमा डेविड परियार, १६ वर्षमाथि छात्रा सफ्टबल थ्रोमा नीता श्रेष्ठ, १६२१ वर्षको छात्र १ सय मिटर दौडमा अदित वज्राचार्य, आंशिक दृष्टिविहीन छात्रा सटपुटमा गंगा भुजेल र शारीरिक अपांगको छात्र ज्याभ्लिन थ्रोमा सविन थापाले स्वर्ण पाए । प्रतियोगितामा शारीरिक अपांग, बहिरा, दृष्टिविहीन र सुस्त मनस्थितितर्फ ४२ स्पर्धामा ७ प्रदेशका २ सय खेलाडीले प्रतिस्पर्धा गरेका थिए ।"
तेक्वान्दोसँग सम्झौता,"काठमाडौं (कास) नेपाली तेक्वान्दोको विकास लागि नेपाल तेक्वान्दो संघ र यूके स्पोर्ट्सबीच सम्झौता भएको छ । संघका अध्यक्ष प्रकाश शम्सेर राणा र यूके स्पोर्ट्सका क्याथरिन स्वीटबीच शनिबार तीनवर्षे सम्झौता पत्रमा हस्ताक्षर भएको छ । सम्झौताअनुसार प्रशिक्षकको स्तरवृद्धि, पारा तेक्वान्दो खेलाडीलाई प्रशिक्षण, विभिन्न स्थानमा पारा तेक्वान्दो सञ्चालन गर्ने, खेलको वर्गीकरण, स्तरीकरण र प्रतियोगिता गरिनेछ । युके स्पोर्ट्सले पारा खेलाडीलाई सन् २०२० को टोकियो ओलम्पिकमा स्थान बनाउन विभिन्न कार्यक्रम ल्याउने जनाएको छ ।"
होम र कुन्दन च्याम्पियन,काठमाडौं (कास) चौथो सेब टुएसाइड खुला भलिबल प्रतियोगिताको उपाधि होम पुन र कुन्दन शाहीको जोडीले जितेको छ । शनिबार फाइनलमा उनीहरूले मनवीर छन्त्याल र सोभित रानाको जोडीलाई २१ को सेटमा हराए । विजेताले ३५ हजार र उपविजेताले २० हजार रुपैयाा पुरस्कार पाए । प्रकाश शेरचन र ओमप्रकाश जिसी तेस्रो भए । उनीहरूले १० हजार पाए । प्रतियोगितामा होम पुन उत्कृष्ट खेलाडी घोषित भए ।
प्रधानमन्त्रीको र्यालीमा विस्फोट,"अदिस अबाबा (बीबीसी) इथियोपियाका प्रधानमन्त्रीले सम्बोधन गरिरहेको एक र्यालीमा शनिबार गरिएको विस्फोटमा कैयौं मानिस घाइते भएका छन् । अधिकारीहरूले घाइतेमध्ये केहीको अवस्था गम्भीर रहेको जनाएका छन् । यसअघि स्थानीय सञ्चारमाध्यमहरूले प्रधानमन्त्रीलाई उल्लेख गर्दै आक्रमणमा केही मानिसको ज्यान गएको उल्लेख गरेका थिए । प्रधानमन्त्री अबी अहमदले एकीकृत इथियोपिया देख्न नचाहने तत्त्वले आक्रमण गरेको प्रतिक्रिया दिएका छन् । आक्रमणमा अहमद भने सुरक्षित छन् । राजधानी अदिस अबाबाको मेस्केल स्क्वायरमा हजारौं मानिस सहभागी र्यालीमा ग्रिनेड आक्रमण भएलगत्तै उनलाई सुरक्षित स्थानमा लगिएको थियो । प्रधानमन्त्रीका चिफ अफ स्टाफ फिट्सुम अरेगाले ग्रिनेड आक्रमणमा कम्तीमा ८३ जना घाइते भएको जनाए । अहमद गत फेब्रुअरीमा हैलेमरियाम डेसालेग्नले अप्रत्याशित रूपमा राजीनामा दिएपछि प्रधानमन्त्री भएका थिए । उनी ओरोमो जातीय समूहबाट प्रधानमन्त्री बन्ने पहिलो व्यक्ति हुन् । उक्त समूहको नेतृत्वमा करिब ३ वर्षसम्म गरिएको सरकारविरोधी प्रदर्शनमा सयौं मानिसको ज्यान गएको थियो । उनीमाथि ओरोमो तथा अन्य केही जातीय समूहको समेत समर्थन छ । अहमद सत्तारूढ चारमध्ये मुख्य ओरोमो पिपुल्स डेमोक्रयाटिक अर्गनाइजेसन (ओपीडीओ) को नेता हुन् । सैनिक सेवामा समेत काम गरेका अहमद यसअघि विज्ञान तथा प्रविधि मन्त्री बनेका थिए । प्रधानमन्त्रीमा नियुक्त भएयता अहमदले विभिन्न सुधारका कार्यहरू गर्दै आएका छन् । उनले सयौं वेबसाइट तथा टेलिभिजन च्यानलहरूमाथिको बन्देज फुकुवा गरेको बीबीसीले जनाएको छ । प्रधानमन्त्री अहमदले दुई वर्षसम्म चलेको युद्धपछि सन् २००० मा इरिट्रियासँग भएको शान्ति सम्झौताको पूर्ण कार्यान्वयन गर्न आफू तयार रहेको बताएका थिए । इरिट्रियाले अहमदको र्यालीमा भएको आक्रमणको भत्र्सना गरेको छ । त्यसैगरी अदिस अबाबास्थित अमेरिकी दूतावासले इथियोपियाले अर्थपूर्ण राजनीतिक र सामाजिक सुधारको दिशामा उन्मूख रहेकाले हिंसाको कुनै पनि स्थान नरहेको जनाएको छ । गत शुक्रबार इथियोपियाको विद्रोही समूहले सरकारविरोधी हिंसा स्थगित गरेको जनाएको थियो । इरिट्रियामा आधारभूमि रहेको गिनबट ७ ले प्रधानमन्त्री अहमदको सुधार योजनाले वास्तविक लोकतन्त्र सम्भव हुन सक्ने जनाउँदै हिंसा स्थगित गरेको हो । यद्यपि, इथियोपियाली सरकारमाथि यातना तथा गैरन्यायिक हत्या गरेको आरोप लगाइँदै आएको छ ।"
उत्तर कोरियाबाट अझै खतरा,"वासिङ्टन (एएफपी) अमेरिकी राष्ट्रपति डोनाल्ड ट्रम्पले उत्तर कोरियाबाट अझै पनि असामान्य खतरा रहेको उल्लेख गर्दै प्रतिबन्ध नवीकरण गरेका छन् । ट्रम्पले यसअघि उत्तर कोरियाबाट कुनै पनि खतरा नरहेको दाबी गरेका थिए । राष्ट्रपति ट्रम्प र उत्तर कोरियाली नेता किम जोङउनबीच गत जुन १२ मा सिंगापुरमा भएको शिखर बैठकको भोलिपल्ट ट्रम्पले उत्तर कोरिया र अमेरिकाबीचको सम्बन्ध निकै राम्रो भएको दाबीसमेत गरेका थिए । शिखर बैठकपछि ट्रम्पले भनेका थिए, उत्तर कोरियाबाट अब कुनै पनि खतरा छैन । ट्रम्पले उत्तर कोरिया र अमेरिका तथा सहयोगीबीचको युद्धको खेलको अन्त्यका लागि आफू प्रतिबद्ध रहेको जनाएका थिए । अमेरिकाले सन् २००८ मा प्योङयाङविरुद्ध लगाएको नाकाबन्दीलाई निरन्तरता दिँदै आएको छ । राष्ट्रपति ट्रम्पले उत्तर कोरियाका कारण अमेरिकाको राष्ट्रिय सुरक्षा, विदेश नीति र अर्थतन्त्रमाथि खतरा रहेको उल्लेख गर्दै नाकाबन्दीलाई निरन्तरता दिने निर्णय गरेका हुन् । डेमोक्रयाटहरूले ह्वाइहाउसको भाषा राष्ट्रपतिको सिंगापुर बैठकको अभिव्यक्तिसँग बाझिएको बताएका छन् । डेमोक्रयाट सिनेटर चक सुमरले भने, राष्ट्रपतिको दुई साताअघिको अभिव्यक्तिलाई उनकै प्रशासनले खारेज गरेको छ । उत्तर कोरियाली सञ्चारमाध्यमले भने अमेरिकी राष्ट्रपति ट्रम्प नाकाबन्दी हटाउन सहमत भएको जनाएका छन् । यसअघि शुक्रबार ट्रम्पले उत्तर कोरियाले नि:शस्त्रीकरणको प्रक्रिया सुरु गरिसकेको बताएका थिए । ट्रम्प र किमबीच भएको ऐतिहासिक वार्ताका ४ बुँदै सम्झौता कार्यान्वयनमा कुनै प्रगति नभएको भन्दै ट्रम्पको आलोचना भएपछि उनले परमाणु नि:शस्त्रीकरणको काम सुरु भइसकेको दाबी गरेका थिए । शुक्रबार मन्त्रिपरिषद् बैठकमा बोल्दै उनले शिखर बैठकका सम्झौता पूर्णरूपमा कार्यान्वयन हुने दाबी गरेका थिए ।"
सैन्य अभ्यास रद्द,पेन्टागनका एक प्रवक्ताले सिंगापुर शिखर बैठकमा राष्ट्रपति डोनाल्ड ट्रम्प र उत्तर कोरियाली नेता किम जोङउनबीच भएको सहमति कार्यान्वयनमा सघाउनेतर्फ पछिल्लो निर्णय केन्द्रित रहेको बताइएकी छन् । उनले कूटनीतिक वार्ता सुचारु गर्न सैन्य अभ्यास रद्द गरिएको जनाइन् । गत जुन १२ मा ट्रम्प र किमबीच भएको ऐतिहासिक शिखर वार्तामा अमेरिका र दक्षिण कोरियाबीच हुँदै आएको संयुक्त सैन्य अभ्यास रद्द गर्ने सहमति भएइको थियो । उक्त निर्णयप्रति आश्चर्य व्यक्त गरे पनि दक्षिण कोरियाले सैन्य अभ्यास अन्त्य गर्न सहमत भएको हो । यसअघि अमेरिका र दक्षिण कोरियाले आफूहरूमाथि बाह्य आक्रमण गरिएको अवस्थामा त्यसको सामना गर्नका निम्ति संयुक्त सैन्य अभ्यास आवश्यक रहेको बताउने गरेका थिए । उत्तर कोरियाले अमेरिका र आफ्नो छिमेकी दक्षिण कोरियाबीच हुने गरेको संयुक्त सैन्य अभ्यासलाई अतिक्रमणको तयारीको रूपमा वर्णन गर्दै आएको छ ।प्योङयाङले अतिक्रमणको तयारीको रूपमा हेर्ने गरेको पृष्ठभूमिमा अमेरिका र दक्षिण कोरियाबीचको सैन्य अभ्यास कोरियाली प्रायद्वीपमा एउटा मुख्य विवादको विषय रहिआएको छ ।
भारतमा सडक दुर्घटना ७ को मृत्यु,नयाँदिल्ली (सिन्हवा) पश्चिम भारतीय राज्य गुजरातमा शनिबार भएको सडक दुर्घटनामा कम्तीमा ७ जनाको ज्यान गएको छ । उनीहरूको घटनास्थलमै मृत्यु भएको अधिकारीहरूले जनाएका छन् । दुर्घटनामा परी २४ जना घाइते भएका प्रहरीले जनाएको छ । अधिकारीका अनुसार अम्रेली जिल्लाको भावननगरसोमनाथ राजमार्गको पुलमा ३२ जना बोकेको ट्रक दुर्घटना भएको हो । घाइतेको स्थानीय अस्पतालमा उपचार भइरहेको जनाइएको छ । अधिकारीहरूले घाइतेमध्ये ५ को अवस्था चिन्ताजनक भएको बताएका छन् ।
जिम्बाबेका राष्ट्रपति विस्फोटमा जोगिए,हरारे (बीबीसी) जिम्बाबेका राष्ट्रपति एमर्सन मनाङवा शनिबार आफूमाथि भएको आक्रमणमा जोगिएका छन् । बुलाबायो सहरको हाइट सिटी रंगशालामा गरिएको कार्यक्रममा आफ्ना समर्थकलाई सम्बोधन गरेर स्टेजबाट बाहिरिएलगत्तै बम विस्फोट भएको थियो । विस्फोटका कारण उपराष्ट्रपति केम्बो मोहाडीको भने खुट्टामा सामान्य चोट लागेको छ । अधिकारीहरूले आक्रमणमा केही मानिस सामान्य घाइते भएको जनाएका छन् । मनाङवा गत नोभेम्बरमा रोबर्ट मुगावेले राजीनामा दिएपछि जिम्बाबेको राष्ट्रपतिमा निर्वाचित भएका थिए । उनी यही जुलाई ३० मा हुने राष्ट्रपतीय निर्वाचनको प्रचारप्रसारमा जुटिरहेका छन् ।
अफगानिस्तानमा १० मारिए,कुन्दुज (सिन्हवा) अफगानिस्तानको उत्तरी प्रान्तमा शनिबार प्रहरी र विद्रोहीबीच भएको झडपमा परी १० जनाको मृत्यु भएको छ । मृत्यु हुनेमा ४ प्रहरी र ६ विद्रोही रहेका छन् । कुन्दुज प्रान्तको डास्त इ आर्ची जिल्लामा भएका झडपमा उनीहरूको मृत्यु भएको जिल्ला गभर्नर नसुरुदिन नजारी साआदीले जनाए । शनिबार बिहानै सालाहुदिन क्षेत्रका विभिन्न सुरक्षा कार्यालयहरूमा विद्रोहीले आक्रमण गरेपछि भिडन्त भएको सरकारी अधिकारीले बताएका छन् । घटनामा परी अन्य ६ लडाकु र २ प्रहरी घाइते भएका छन् ।
पूर्वप्रधानमन्त्री किम रहेनन्,सोल (एएफपी) दक्षिण कोरियाका पूर्वप्रधानमन्त्री तथा चर्चित गुप्तचर संस्थाका संस्थापक किम जोङपिलको शनिबार निधन भएको छ । उनको शनिबार सोलमा ९२ वर्षको उमेरमा निधन भएको सहयोगीहरूले जनाएका छन् । दक्षिण कोरियाको अनुदारवादी राजनीतिका शीर्ष चर्चित नेताका रूपमा किमलाई लिने गरिन्छ । किमले सन् १९६१ बाट राजनीतिक जीवन सुरु गरेका थिए । उनी सन् १९७१ देखि ७५ सम्म र १९९८ देखि २००० सम्म गरी २ पटक दक्षिण कोरियाका प्रधानमन्त्री बनेका थिए । पूर्वराष्ट्रपतिद्वय किम योङसाम र किम डायजुङसँगै सन् १९८० र १९९० को दशकमा उनले दक्षिण कोरियाको विकास र अर्थतन्त्रका लागि ठूलो योगदान पुर्याएका थिए । दक्षिण कोरियामा उक्त समयलाई तीन किम को समयका रूपमा लिइन्थ्यो । सैन्य तानाशाह चु डु हानले शक्तिमा आएपछि सन् १९८० देखि १९८७ सम्म ३ किमलाई राजनीतिबाट प्रतिबन्ध लगाइएको थियो ।
हुलाकी सडकको निर्माण सुस्त,"कञ्चनपुर जिल्लामा हुलाकी सडक आयोजनाको निर्माण कार्य सुस्त छ । विवाद र ठेकेदार कम्पनीको लापरबाहीले कामले गति लिन सकेको छैन । डोकेबजारदेखि बेलौरी र बेल्डाँडी हुँदै दैजीसम्मको ६४ किलोमिटर सडक निर्माणको म्याद आगामी फागुनमा सकिँदै छ । अहिलेसम्म झन्डै २५३० प्रतिशत हाराहारी मात्रै काम भएको छ ।उक्त सडकको ३ वटा प्याकेजमा ३६ महिनामा काम सक्ने गरी सम्झौता भएको थियो । तर, अहिलेकै गतिमा काम हुने हो भने समयमै सम्पन्न हुने छाँट देखिँदैन । केही ठाउँमा विवाद हुँदा निर्माण कम्पनीले काम गर्न सकेन, हुलाकी आयोजना प्रमुख मनीषकुमार शाहले भने, स्थानीयले जमिन छाड्न नमान्दा र शुक्लाफाँटा राष्ट्रिय निकुञ्ज क्षेत्रमा केही समस्या देखिए । अहिले ती समस्या समाधान भएका छन् । उनले निर्माण कम्पनीलाई पटकपटक पत्र लेखेर कामको गति बढाउन सचेत गराइएको जानकारी दिए । पहिलो प्याकेजअन्तर्गत डोकेबजारदेखि बेलौरीसम्म २० किलोमिटर सडक निर्माणका लागि राजेन्द्र निर्माण सेवासँग ३३ करोड २ लाखमा सम्झौता भएको थियो । सोही कम्पनीसँग बेल्डाडीदेखि दैजीसम्मको २४ किलोमिटर ३४ करोड १६ लाखमा सम्झौता भएको थियो ।यस्तै दोस्रो प्याकेजअन्तर्गत बेलौरीदेखि बेल्डाँडीसम्मको २० किलोमिटर सिद्धि शाही निर्माण कम्पनीसँग ४३ करोड ७६ लाखमा ठेक्का सम्झौता भएको थियो । पहिलो प्याकेजमा ३०, दोस्रोमा ५० र तेस्रोमा १५ प्रतिशत मात्र काम सकिएको छ, आयोजना प्रमुख शाहले भने, अहिलेकै गतिमा काम भए आउँदो फागुनसम्म सकिँदैन, त्यही भएर गति बढाउन पटकपटक मौखिक र लिखित रूपमा ताकेता गरेका छौं । उनले विभिन्न ठाउँमा देखिएका विवाद समाधान भइसकेकाले अब निर्माण कार्यले गति लिने आशा गरे । कतिपय ठाउँमा स्थानीयले आफ्नो जमिन नछाड्दा लामो समयसम्म काम रोकिएको थियो । अहिले माटो भरानको काम चलिरहेकाले सडक धुलाम्मे छ । साना सवारीसाधन र पैदल यात्रुलाई ओहोरदोहोरमा सकस भइरहेको छ । खानेपानी तथा सरसफाइमन्त्री बिना मगरले पदभार ग्रहण गरेलगत्तै आफ्नो निर्वाचन क्षेत्रमा पुगेर सडक निर्माणबारे चासो राखेकी थिइन् ।समयमा काम सक्न निर्देशन दिनुका साथै वर्षात्मा हिलोका कारण आउजाउ गर्न नसकिने भएकाले यसतर्फ निर्माण कम्पनी र आयोजना कार्यालयको ध्यानाकर्षण गराएकी थिइन् । अहिले धूलोले हिँड्डुल गर्ने नसकिने अवस्था छ, आयोजनाबारे जानकारी लिएपछि पत्रकारहरूसँग उनले भनेकी थिइन्, पानी पर्न थालेपछि हिलोले बाटो चिप्लो हुँदा दुर्घटनाको जोखिम छ ।अहिले निकुञ्जले पनि निर्माणका लागि सहमति दिएको राजेन्द्र निर्माण सेवाका प्राविधिक इन्जिनियर दिलानन्द गिरीले बताए । तेस्रो प्याकेजमा पनि धमाधम काम सुरु भइरहेको छ, उनले भने । तेस्रो प्याकेजअन्तर्गत दैजीबेल्डाँडी सडक खण्डको २४ किलोमिटरमध्ये १४ किलोमिटर सडक निकुञ्जभित्र पर्छ । विगतमा निर्माण सामग्री तथा इन्धन अभावका कारण पनि निर्माणले गति लिन नसकेको इन्जिनियर गिरीको दाबी छ । निर्वाचनका कारण पनि केही समय काम रोकियो, उनले भने ।"
मासिँदै बाँदरमुढे स्मारक,"२०६२ सालमा भएको उक्त घटनालाई तत्कालीन माओवादी अध्यक्ष पुष्पकमल दाहालले जनयुद्धकाल मा माओवादीबाट भएको सबैभन्दा ठूलो भूल बताएका थिए । उनले प्रेस विज्ञप्तिमार्फत तत्कालै माफी मागेका थिए । शान्ति प्रक्रियापछि पीडित पक्ष र दाहाल लगायतबीच ६३ कात्तिकमा पहिलोपटक भरतपुरको फूलबारी गाउँमा छलफल भएको थियो । छलफलमा माओवादीले नै बाँदरमुढेमा स्मारक बनाउने सहमति भएको थियो । तर पछि त्यसमा लेखिने भाषाका सम्बन्धमा विवाद भएपछि पीडितहरूले आफ्नै सक्रियतामा बनाएका थिए ।स्मारक बनाउन नेपाली सेनाले चार लाख रुपैयाँभन्दा बढी र शान्ति मन्त्रालयले सात लाख रुपैयाँ दिएको थियो । ६६ सालमा स्मारक तयार भएको हो जसमा तत्कालीन सरकारले आतंककारी घोषणा गरेको नेकपा (माओवादीले) गराएको घृणित विस्फोटमा परेर ज्यान गुमाउनेको स्मृतिमा स्थापित भनी लेखिएको छ । यही भाषाका कारण तत्कालीन माओवादी पक्षले स्मारक भत्काउन खोजेको पीडितहरूको जिकिर छ । किन फेरियो धार ? मेयर ढकाल बाँदरमुढे खोला व्यक्तिको जग्गाबाट बगेकाले पुरानै ठाउँबाट लैजान डोजर लगाउनुपरेको बताउँछन् । जहाँबाट खोलो बग्यो त्यो व्यक्तिको जग्गा थियो । खोला पुरानै ठाउँबाट लैजान डोजर लगाएर धार परिवर्तन गरिएको हो, उनले भने । स्मारक जोगाउन नगरपालिकाले ३ लाख ५४ हजार रुपैयाँ छुट्याएको पनि ढकालले जानकारी दिए । मानवअधिकार आयोगले निर्देशन दिएसँगै नगरपालिकाले एकदुई दिनभित्रै काम थाल्ने जनाए पनि बर्खा लागेकाले भरपर्दाे हुनेमा शंका छ । तीनचार लाख रुपैयाँ खर्चेर भोलिपर्सिभित्रै स्मारक वरपर कंक्रिट ढलान गरी पर्खाल लगाए जोगिन्छ कि भन्ने झिनो आशा छ, संघर्ष समिति अध्यक्ष न्यौपानेले भने ।"
कालाजारले एकको मृत्यु,"संक्रमितको ठाउँमा कालाजार सार्ने परजीवी नभएर मलेरिया सार्ने एक प्रकारको लामखुट्टे भेटिएको अछामीले बताए । संक्रमितहरू जिल्ला बाहिरबाट आएका पनि हुन सक्छन्, उनले भने, यतै परजीवी छ कि छैन त्यसबारे अध्ययनपछि पत्ता लाग्नेछ । प्रारम्भिक चरणमै उपचार नगराए ज्यानै जान सक्ने भएकाले कालाजारको लक्षण देखापरेमा तुरुन्तै स्वास्थ्य संस्थामा गएर चेकजाँच गराउनसमेत स्वास्थ्यकर्मीले सुझाव दिएका छन् । हल्का ज्वरो आउने, तौल घट्ने, थकान महसुस हुने, रक्तअल्पता हुने, कलेजो तथा फियोको आकारमा वृद्धि हुने जस्ता लक्षण देखापरे कालाजारको संक्रमण हुन सक्ने अछामीले बताए ।"
जुवा खालबाट १३ पक्राउ,"सुर्खेत (कास) प्रहरीले दुईवटा जुवा खालबाट १३ जनालाई पक्राउ गरेको छ । जिल्ला प्रहरी कार्यालयका अनुसार वीरेन्द्रनगर१२, एयरपोर्ट र चिङ्गाड गाउँपालिका ५, ढाडखेतबाट उनीहरूलाई पक्राउ गरिएको हो । प्रहरीका अनुसार एयरपोर्ट नजिक रहेको हिमाली एण्ड रेस्टुरेन्ट लजबाट जुवातास खेलिरहेको अवस्थामा चार जनालाई ६४ हजार चार सय रुपैयाँसहित पक्राउ गरिएको हो ।"
वडा भवन बन्दै,कालिकोट (कास) तिलागुफा नगरपालिकाको वडा नंं ६ मा डेढ करोड लागतमा भूकम्प प्रतिरोधी नमुना वडा कार्यालय भवन निर्माण हुन थालेको छ । १ करोड ६८ लाख रुपैयाँ लागतमा बन्न लागेको वडा कार्यालयको भवन कालिकोटमै पहिलो नमुना भूकम्प प्रतिरोधी भवन हुने नगरपालिकाकी उपमेयर दन्ता नेपालीले बताइन् ।
कर्मचारीलाई हाजिर गर्न दिइएन,"सुब्बाले आर्थिक कारोबार हेर्दा विभिन्न समस्या आउने भन्दै सामान्य प्रशासन मन्त्रालयले अधिकृतलाई प्रमुख प्रशासकीय अधिकृत बनाएर पठाएको थियो । आर्थिक वर्षको अन्तिम समयमा नयाँ कर्मचारी आउँदा काम प्रभावित हुने भन्दै नगरप्रमुखले हाजिर गर्न नदिएका हुन् ।हाजिर गर्न नपाएपछि उनीहरू मन्त्रालय फर्किएको जिल्ला समन्वय समिति अधिकारी आत्माराम सत्यालले जानकारी दिए । हाजिर हुन नदिने नगरपालिकाको आर्थिक कारोबार रोक्का गरिएको सुनिन्छ, उनले भने, हाजिर गराउन धेरै प्रयास गरेका हौं । तर नदिएपछि उहाँहरू फर्कनुभयो । उनीहरूलाई असार मसान्तपछि मात्र हाजिर गराइने ती नगरपालिकाले जनाएका छन् । यहाँको वृन्दावन, बौधीमाई, कटहरिया, राजपुर नगरपालिका, दुर्गाभगवती र यमुनामाई गाउँपालिकामा नायब सुब्बाले प्रमुख प्रशासकीय अधिकृतको काम गर्दै आएका छन् । राजपुरमा हाजिर गर्न गएका प्रमुख प्रशासकीय अधिकृत गोपालनाथ श्रेष्ठलाई नगरप्रमुख सकिल अख्तरले हाजिर नै गर्न दिएनन् । उनी असार मसान्तपछि हाजिर गराइने भनेपछि फर्किएका थिए । नगरपालिकामा नायब सुब्बा जगतप्रसाद साहले प्रमुख प्रशासकीय अधिकृतका रूपमा काम गर्दै आएका छन् । त्यस्तै वृन्दावन नगरपालिकामा सरुवा भएका प्रमुख प्रशासकीय अधिकृत ओमनारायण झा पनि हाजिर नगरी फर्किए । नगरप्रमुख रामस्नेही यादवले आर्थिक वर्ष सकिएपछि मात्र हाजिर गराउने जानकारी दिएपछि झा फर्किएका थिए ।उक्त नगरपालिकामा नायब सुब्बा शिवध्यान यादव प्रमुख प्रशासकीय अधिकृतका रूपमा काम गरिरहेका छन् । कटहरिया नगरपालिकामा जिल्ला समन्वय समितिको पहलमा नयाँ प्रमुख प्रशासकीय अधिकृतलाई हाजिर गराइएको समिति अधिकारी कीर्ति सुवेदीले बताए । हामीले पहल गरेर कटहरियामा प्रमुख प्रशासकीय अधिकृत रामएकवाल साहलाई हाजिर गराएका छौं, उनले भने, अन्यमा भने विवाद भएको छ । हाजिर गर्न नदिएपछि सबैजसो कर्मचारी मन्त्रालय फर्किएका छन् । यमुनामाई गाउँपालिकाले पनि प्रमुख प्रशासकीय अधिकृत पुष्पचन्द्र घिमिरेलाई हाजिर गर्न दिएन । उक्त गाउँपालिकामा नायब सुब्बा शिवपुजन यादव प्रमुख प्रशासकीय अधिकृतका रूपमा कार्यरत छन् । यो गाउँपालिकाको आर्थिक कारोबार गर्न नदिनु भनी मन्त्रालयबाट परिपत्र भई आएको कोष तथा लेखा नियन्त्रण कार्यालयका प्रमुख भीमार्जुन ज्ञवालीले बताए । प्रमुख प्रशासकीय अधिकृतलाई हाजिर गर्न नदिइएकाले माथिबाट आर्थिक कारोबार रोक्का भएको हो, उनले भने, अन्यको हकमा त्यस्तो कुनै जानकारी आएको छैन । बौधीमाई नगरपालिकामा सरुवा भएर आएका प्रमुख प्रशासकीय अधिकृत विनीत झालाई नगरप्रमुखले हाजिर गर्न नदिएको उपप्रमुख प्रेमलत्ता कुश्वाहाले जानकारी दिइन् । यो आर्थिक वर्षमा हाजिर गर्न नदिने भनेर फर्काइएको छ, उनले भनिन्, पुरानै अधिकृत वीरेन्द्रप्रसाद चन्द्रवंशीले काम गरिरहेका छन् । नगरपालिका प्रमुख राजीवरञ्जन यादवले झालाई हाजिर गराएको दाबी गरे । उहाँलाई हाजिर गराइएको छ, उनले भने, अहिले केही कामले मन्त्रालय जानुभएको हो । आथिर्क वर्ष सकिन लागेपछि सरुवा गरेको बहानामा नगरप्रमुखहरूले हाजिर गर्न नदिएको कर्मचारीले बताए । जिल्लामा १६ नगरपालिका र २ गाउँपालिकासहित १८ स्थानीय तह छन् । नगरपालिकामा उपसचिवको दरबन्दी छ । तर गौर र चन्द्रपुरबाहेक सबैमा शाखा अधिकृत र नायब सुब्बाले काम चलाउँदै आएका छन । व्यावहारिक रूपमा काम गर्न पाए पनि नियमले नमिल्ने समन्वय समितिका एक पदाधिकारीले बताए । यो नियमविपरीत हो, उनले भने । दुई नगरपालिकामा एउटै अधिकृतप्रमुख प्रशासकीय अधिकृत (उपसचिव) को दरबन्दी भएको देवाही र मौलापुर नगरपालिकामा अधिकृत प्रमोद साह एक्लैले काम गरिरहेका छन् । एउटैको भर पर्दा नगरपालिकाको विकास निर्माण, योजना सम्झौता, रकम भुक्तानीलगायतका काम प्रभावित भएको नगरप्रमुख धर्मेन्द्र पटेलले बताए । प्रमुख प्रशासकीय अधिकृत नहुँदा निकै कठिनाइ छ, उनले भने, काम गर्ने समयमा मुख्य मान्छे नै छैन । एउटै अधिकृत यताउता गरेर कसरी काम हुन्छ । देवाहीका तत्कालीन प्रशासकीय प्रमुख सुमन कार्कीलाई गौर नगरपालिकामा सरुवा गरिएपछि यहाँ खाली भएको हो । त्यसपछि अधिकृत साहलाई दुईवटा नगरपालिकाको जिम्मेवारी दिइएको छ । मौलापुर नगरपालिकालाई पनि यस्तै समस्या परेको छ । त्यहाँ पनि प्रशासनिक काममा बाधा पुगेको नगरपालिकाले जनायो ।"
यार्चा टिप्ने चटारो,"सिन्धुपाल्चोक जिल्लाको लेकाली क्षेत्रमा यार्चा संकलकको भीड लागेको छ । वैशाख दोस्रो सातादेखि यार्चा यात्रा सुरु भए पनि चीनसँग जोडिएका सीमावर्ती गाउँ हुँदै लेक उक्लनेको लर्को अझै छ । संकलक तीन महिनालाई पुग्ने खाद्यान्न, लत्ताकपडाजस्ता दैनिक उपभोग्य सामग्री जोहो गरेर यात्रामा निस्किएका छन् ।कोदारी राजमार्गअन्तर्गत दसकिलोबाट पुल तरेर नाम्थाङ, तार्तोङ, माइखर्कबाट बोक्चेन गाउँ छोडेलगत्तै यार्चा पाइने स्थान पुगिन्छ । यहाँका कुलकुले, सिम्खर्क, माख्लो सिम्खर्क, छारा, तिनचाम्ले भेगमा यार्चा संकलकको भीड छ । धेरैजना दुई दिनको उकालो चढेर यार्चा टिप्न आइपुग्छन्, यार्चा टिपेर फर्कंदै गरेकी भोटेकोसी गाउँपालिका मार्मिङकी सुमिना शेर्पाले भनिन्, सिम्खर्कको माथ्लो बाटो हुँदै गए प्रसिद्ध बौलाहापोखरी पुग्न सकिन्छ, यार्चा संकलनसँगै पोखरी पनि घुम्न पाइन्छ । राजधानी र बाहिरी जिल्लाबाट समेत यार्चा संकलक आउने गरेको उनले सुनाइन् । यार्चा टिप्न बढीजसो युवा ओइरिएका छन्, शेर्पाले भनिन्, लेकमै बस्ती बसेजस्तो भएको छ । जिल्लामा यार्चायात्राका लागि कहलिएका चारवटा पैदल मार्ग छन् । पहिलो हो बाह्रबिसे नगरपालिकाको कर्थली हुँदै बिगुको कच्ची बाटो । अर्को, घुम्थाङको दोलंसा, किर्दोजे, सानोभन्ज्याङ, मार्मिन ज्याङदाङ, देउढुंगा सेर्मेग्याङ, बांगेपानीबाट डेढ घण्टा हिँडेर कुलकुले पुगिन्छ । प्राय: संकलक यही बाटो सामल बोकेर उकालो लागेका भेटिन्छन्, बाह्रबिसे नगरपालिका, घुम्थाङका दोर्जे तामाङले भने । संकलकहरू वैशाखदेखि असारसम्म हिमाली भेगमा बस्छन् । हिमाली गाउँ फुल्पिङकट्टीको नारायणथानबाट ७ घण्टा हिँडेर यरमाला, देउढुंगा हँुदै दोलखा जोड्ने सीमा पुग्ने अर्को बाटो छ । यो क्षेत्रमा पनि यार्चा टिप्नेको ताँती लाग्छ । नजिक भएकाले त्यता जानेको भीड बढेको छ, तामाङले भने । यसबाहेक चिनजानका आधारमा र लुकेर चीनको बाटो यार्चा क्षेत्र जानेहरू पनि छन् । खासाबाट केही दूरीमा रहेको लाम्टाङ हुँदै दुई दिन उकालो चढेपछि यार्चाका लागि चर्चित रेल्देचौर, नामा, फुमा, किमाजुङ, दूधपोखरी पुग्न सकिन्छ । यहाँका धार्मिक क्षेत्र साँगाचोक, छेदुङ पोखरी प्राकृतिक रूपले पनि मनमोहक छन् । यार्चा टिपेपछि संकलकहरू सफलताको कामना गर्न त्यहाँ पुग्छन् । राधजानीलगायत बाहिरी जिल्लाबाट समेत गरी यस वर्ष तीन हजारभन्दा बढी यार्चा संकलक आएको गौरीशंकर संरक्षण क्षेत्र आयोजनाका प्रमुख सत्यनारायण शाहले बताए । स्थानीय तहको समन्वयमा संरक्षण केन्द्रले धमाधम राजस्व संकलन गरिरहेको छ, उनले भने । आगामी वर्ष ०७५०७६ बाट यार्चासम्बन्धी नयाँ मापदण्ड बनाई गाउँपालिकाबाट राजस्व संकलन गरिने भोटेकोसी गाउँपालिकाले जनाएको छ । आउँदो वर्ष यार्चाको राजस्व गाउँपालिकाले संकलन गर्नेछ, उनले भने ।"
बल्झियो सीमा विवाद,"मुगु (कास) मुगु र जुम्लाको सीमा विवाद मिलाउन दुवै जिल्लाका स्थानीय तहका जनप्रतिनिधिको बैठक बसे पनि सहमति जुट्न सकेको छैन । मुगुबाट छायानाथ रारा नगरपालिका प्रमुख हरिजंग शाहीको नेतृत्वमा ६ जना र जुम्लाबाट कनकासुन्दरी गाउँपालिका अध्यक्ष नरवीर रावतसहित तीनजना जनप्रतिनिधिको टोली सीमा क्षेत्र घुच्चीडाब पुगेको हो ।जनप्रतिनिधिबीच सीमाबारेमा सहमति भने जुट्न सकेको छैन । मुगु र जुम्लाको सिमानाको सिप्टीचौर क्षेत्र आफ्नो जिल्लामा पर्ने भन्दै स्थानीय बासिन्दाका बीचमा लामो समयदेखि विवाद हुँदै आएको छ । कनकासुन्दरी गाउँपालिका१, जुम्ला र मुगु पिनागाउँका बासिन्दाबीच आफ्नो भोगाधिकार क्षेत्रबारे विवाद छ ।यसअघि मगुको छायानाथ रारा नगरपालिकाले जुम्ला र मुगुको सिमाना छुट्याउन घुच्चीडावमा स्वागतद्वार निर्माण सुरु गरेको थियो । कनकासुन्दरीका बासिन्दाले जुम्लामा पर्ने भन्दै अवरोध गरेपछि दुवै जिल्लाका बासिन्दाबीच विवाद बढेको छ । बैठकमा दुवै पक्षका जनप्रतिनिधिले आफ्नो दाबी नछोडेपछि विवाद मिल्न सकेन । तर, मुगुका जनप्रतिनिधिले स्वागतद्वारका लागि शिलान्यास गरेर फर्केका छन् । छायानाथ रारा७ का वडाध्यक्ष हरिचन्द्र शाहीले मुगुका स्थानीयले पहिलेदेखि नै चरन क्षेत्रको रूपमा भोगचलन गर्दै आइरहेको बताए । रारा राष्ट्रिय निकुञ्जले उपभोक्ता समिति गठन गरेर काठ र दाउरा उपभोग गर्दै आएको छ, उनले भने, नक्सामा पनि सिप्टीचौर मुगुमै देखिएको छ । सिप्टीचौर जुम्लाको कनकासुन्दरी गाउँपालिकामा पर्ने त्यहाँका अध्यक्ष नरवीर रावतले बताए । उनले विवाद नहुने गरी सिमानाको विवाद मिलाउनुपर्ने तर्क राखे । जुम्ला र मुगुबीच पहिलेदेखि नै मानवीय र व्यापारिक सम्बन्ध गहिरो भएकाले सिमाना विवादलाई ठूलो बनाउन हुँदैन, उनले भने, त्यसैले फेरि अर्को बैठक बसेर सिमाना विवाद टुंग्याइनेछ ।"
राजविराजमा नियमित उडान,"राजविराज (कास) सप्तरीको राजविराज विमानस्थलमा आइतबारदेखि नियमित उडान हुने भएको छ । श्री एयरलाइन्सले सातामा ५ दिन उडान भर्नेछ । पक्की धावनमार्ग बनेपछि नियमित उडानको बाटो खुलेको हो ।यसअघि श्रीले परीक्षण उडान गरेको थियो । अब आइतबार, सोमबार, बुधबार, बिहीबार र शुक्रबार गरी सातामा पाँच दिन काठमाडौंराजविराज उडान भर्ने गरी सेवा सुरु गर्न लागेको जनाएको छ । काठमाडांैराजविराज सवा १ बजे र राजविराजकाठमाडौं २ बजेर १० मिनेटमा उड्ने गरी समय तालिका सार्वजनिक गरिएको छ । २०१६ मा उद्घाटन गरिएको यो विमानस्थलमा केही समय मात्र जहाज चलेको थियो । त्यसपछि कच्ची धावनमार्ग र अन्य प्राविधिक समस्या देखाउँदै सेवा बन्द गरिएको थियो । अहिले एक हजार पाँच सय मिटर लामो र ३० मिटर चौडाइको पक्की धावनमार्ग निर्माण गरिएको छ । ९० मिटर लामो र ६० मिटर चौडा एप्रोन तथा १ सय १० मिटर लामो र २० मिटर चौडाइको ट्याक्सी वे कालोपत्रे गर्ने कार्य सकिएको छ ।सप्तरीवासी उत्साहीनियमित उडान हुने भएपछि सप्तरीवासी उत्साही छन् । जनप्रतिनिधिले अब नियमित उडानको सुनिश्चितता हुनुपर्ने बताए । उनीहरूले नियमित उडान सुरु भएमा यात्रु अभाव नहुने र सप्तरीका अतिरिक्त सुनसरी, सिरहा, उदयपुर र सीमावर्ती भारतीय क्षेत्रका नागरिकलाई पनि सुविधा पुग्ने बताए । नियमित उडानको तयारी गरिनु सप्तरीवासीका लागि खुसीको कुरा हो, राजविराज नगरपालिकाका मेयर शम्भु यादवले भने, अब कहिले बन्द नहुने गरी विमानस्थलमा नियमित उडान हुनुपर्छ, हाम्रो स्तरबाट हुने सहयोग गर्न तयार छौं । प्रदेश २ का कृषि तथा भूमि व्यवस्थापनमन्त्री शैलेन्द्रप्रसाद साहले विमानस्थल सञ्चालनले सप्तरीको विकासको ढोका खुलेको बताए । अब सबै पक्षले नियमित उडानका लागि सहयोग गर्नुपर्छ, उनले भने । सीमावर्ती भारतीय बजार कुनौलीदेखि राजविराजसम्मको सडक निर्माण, भन्सार कार्यालयको स्तरोन्नति र राजविराजसखडा सडक निर्माणलगायतका भौतिक पूर्वाधार निर्माण भए विमानस्थल आउजाउमा निकै सहज हुने स्थानीयले बताए ।"
बिचौलियाको मारमा तरकारी कृषक,"चरौंदी (धादिङ) विषादीरहित तरकारी उत्पादनमा जुटेका जिल्लाका किसान मिहिनेतअनुसार मूल्य नपाएर हैरान छन् । बिचौलियाले उनीहरूलाई विषादीयुक्त तरकारीकै मूल्यमा बेच्न दबाब दिँदै आएका छन् ।राजमार्ग छेउछाउ अहिले दैनिक १५ टनसम्म विषादीरहित तरकारी उत्पादन हुने गरेको छ तर बिक्रीका लागि छुट्टै संकलन केन्द्र छैन । सरकार र स्थानीय निकायले करोडौं खर्चेर बनाएका सामूहिक संकलन केन्द्र र हाटबजार स्थानीय सहकारीका नाममा बिचौलियाले कब्जा जमाएका छन् । उनीहरूले किसानसँग उल्टै भाडा लिने गरेका छन् । धार्केमा २१ रोपनी क्षेत्रफलमा कृषि मन्त्रालयले निर्माण गरेको तरकारी तथा फलफूल संकलन केन्द्रमा होटलपसल चलाइएका छन् । कृषि प्रयोजनका लागि सरकारले राजमार्गछेउका दुई स्थानमा खरिद गरेको करिब ४० रोपनी जग्गा स्थानीय भूमाफियाको कब्जामा छ । उनीहरूले ती जग्गामा सरकारी बजेटबाट टहरा बनाई भाडा उठाइरहेका छन् । सरकारी जग्गाको दुरुपयोग रोक्न सम्बन्धित व्यक्तिहरूलाई पत्राचार गरेका छौं, धुनीबेंसी नगरपालिका प्रमुख बालकृष्ण आचार्यले भने । गजुरी सोती खोलामा तत्कालीन जिविसले १२ लाखमा निर्माण गरेको तरकारी संकलन केन्द्र नजिकैका स्थानीयले २ वटा मदिरा पसललाई भाडामा लगाएका छन् । किसानले ठूलो उत्साहसाथ उत्पादन गरेका विषादीरहित तरकारी पनि बिचौलियाले यति थोरै छुट्टै बेच्न मिल्दैन भन्दै एउटै घानमा हाल्ने गरेका छन् । मूल्य पनि असाध्यै थोरै दिन्छन् । विषादीयुक्त तरकारीकै भाउमा बेच्न नमाने आफैं बजार लिएर जाऊ भन्छन्, गजुरी५ मानेभन्ज्याङकी दुर्गा भुजेलले भनिन् । अत्यधिक विषादी प्रयोगका कारण तरकारीले बजार पाउन छाडेपछि धादिङका किसान विकल्पको खोजीमा जुटेका हुन् । विषादीरहित तरकारी खोजी गर्ने उपभोक्ताको संख्या बढेपछि उनीहरू प्रांगारिक खेतीतर्फ आकर्षित छन् । बेनीघाट रोराङ७ चरौदीका ९८ घरधुरी किसान मिलेर ७ सय ८१ रोपनी क्षेत्रफलमा प्रांगारिक खेती गरिरहेका छन् । उनीहरूले उत्पादन गरेका करेला, घिरौला, रामतोरिया भन्टालगायतले बजार त पाएको छ तर उचित मूल्य पाएको छैन । किसानहरूले स्वास्थ्यलाई हानि नगर्ने किसिमको जैविक विषादी भने हाल्ने गरेका छन् । त्यसका लागि बेनीघाट रोराङ गाउँपालिकाले आधा रकम अनुदान दिएको छ । २८ सय पर्ने जैविक विषादी किसानलाई १४ सयमा उपलब्ध गराएर गाउँपालिकाले तरकारी खेतीमा प्रोत्साहन गरिरहेको छ । गाउँपालिका प्रमुख पित्तबहादुर डल्लाकोटीले भने । उनका अनुसार रासायनिक विषादीरहित तरकारी उत्पादनका लागि स्थानीय निकायबाट ६ लाख ५० हजार र प्रधानमन्त्री कृषि आधुनिकीकरण परियोजनाबाट तरकारी जोन प्रस्तावित गरी १५ लाख रकम किसानहरूलाई उपलब्ध गराइएको छ ।चरौंदीमा दैनिक सातदेखि आठ टन विषादीरहित तरकारी उत्पादन हुने गरेको छ । यस्तो तरकारीको काठमाडौं र पोखरामा बढी माग छ । तर बिचौलियाले विषादीरहित र विषादीयुक्त तरकारीको मूल्य एकै निर्धारण गरेको किसानको गुनासो छ । उनीहरू ताजा करेला प्रतिकेजी १० रुपैयाँ, भिन्डी ३५ देखि ४० रुपैयाँ, भन्टा २० देखि २२ रुपैयाँ र लौका २० देखि २२ रुपैयाँका दरले बेचिरहेका छन् ।जिल्ला कृषि विकास कार्यालयको तथ्यांकअनुसार जिल्लामा ६ हजार २२ हेक्टर (१२ हजार ४ सय ४०) रोपनी) क्षेत्रफलमा तरकारी खेती गरिएको छ । जिल्लाभर ७६ हजार ४ सय ७९ मेट्रिक टन तरकारी उत्पादन हुन्छ । साबिकका छत्रेदेराली, जीवनपुर, नौबिसे, थाक्रे, तर्सपु, केवलपुर, गोगनपानी र भूमेस्थान गाविस व्यावसायिक तरकारी खेतीका लागि पकेटक्षेत्र मानिन्थे । अहिले यिनै ठाउँमा एक सयभन्दा धेरै इँटाभट्टा खुलिसकेका छन् । साबिकका बैरेनी, कल्लेरी खाल्टे, कुम्पुर, किरान्चोक, पिडा, गजुरी, महादेवस्थान, बेनीघाट, सलाङ, धुषा र जोगिमारासमेतलाई पकेट क्षेत्र मानिन्छ । पहिलेको १९ गाविसका १० हजारभन्दा बढी किसान अहिले बाह्रै महिना तरकारी खेतीमा संलग्न छन् । तरकारी खेतीबाट सबै किसानको गरी वर्षमा २ अर्ब ६० करोड १२ लाख २५ हजार रकम आम्दानी हुने गरेको जिल्ला कृषि विकास कार्यालयका प्रमुख केशव देवकोटाले बताए । तरकारी बेच्न कालिमाटी जानुपर्ने बाध्यता हटेसँगै किसानहरू धेरैभन्दा धेरै उत्पादन गर्नतर्फ लागेका छन् । किसानहरूको आर्थिक हैसियत राम्रो बन्दै गएको छ ।"
रुलिङ मान्दैनन् सांसद,"विराटनगर सभामुख प्रदीपकुमार भण्डारीले मंगलबारको प्रदेशसभा बैठकमा सांसदहरूलाई आचरणमा बस्न दुईपटकसम्म रुलिङ गरेका थिए । उनले भने, सदस्यज्यूहरू प्रदेशसभा बैठकले खैरो रंगको कोट ड्रेस कोड का रूपमा तोकिसकेको छ । संसद् मर्यादाको ख्याल गर्दै बैठकमा आउँदा अनिवार्य लगाउनुहोला । तर उक्त निर्देशन पालनामा अधिकांश सांसद उदासीन देखिएका छन् । बुधबारको बैठकमा मनोमानी पोसाकमा आएका उनीहरूले बिहीबार पनि ड्रेसकोड पालना गरेनन् । सत्तापक्षकै आधाभन्दा बढी सांसद तोकिएको पोसाकमा थिएनन् । सांसद मात्र होइन, मन्त्रीहरूसमेत ड्रेसकोड पालना गर्दैनन् । बिहीबारको सदनमा नेकपाका प्रमुख सचेत बुद्धिकुमार राजभण्डारी पनि खैरो कोटबिनै उपस्थित भए । सिलाउन दिएको १५ दिन भयो, तर आज पनि सिलाइसकेको रहेनछ, उनले भने, मर्यादाको ख्याल छ तर सिलाइ नै ढिलो भयो ।बुधबारको बैठकमा सभामुखको रुलिङको पालना नगरेकी सत्तापक्षकै सांसद सौभाग्यवतीदेवी राईले छलफलमा भाग लिँदै भनिन्, मैले अनुशासन उल्लंघन गरेकी छु, माफी चाहन्छु । कोट लगाउनुपर्ने हो । आज लगाएकी छैन । राईले यतिसम्म भने पनि अन्य धेरै सदस्य बिनाकोट रोस्ट्रममा गएर भाषण गरे । बुधबारको बैठकमा अधिकांश महिला सदस्यले तोकिएको कोट लगाएका थिएनन् । कतिपयले कालो र अन्य रंगका कोट लगाएका थिए । पुरुष सांसदमध्ये कति स्टकोट त कति टिसर्टमा देखिन्थे । सभामुखको रुलिङ सबै सांसदले मान्नुपर्ने भए पनि प्रदेशसभा बैठकमा त्यस्तो देखिँदैन । बैठक चलिरहेकै बेला एकआपसमा गफ गर्नु, मोबाइल चलाएर बस्नु सामान्य बन्न पुगेको छ ।सदनमा धेरैजसो सदस्य विषयवस्तुभन्दा बाहिर बहकिएर बोल्ने गरेका छन् । सभामुखले तोकेको समयमा भनाइ पूरा गर्ने निकै कम छन् ।सांसदलाई बोल्न तोकिएको समय सकिन लाग्दा पहेंलो बत्ती बल्छ । त्यसपछि सभामुखले भनाइ छोटयाउन आग्रह गर्छन् । सभामुखले माइकबाटै समय सकियो भन्दा पनि बोलिरहने क्रम नरोकिएपछि उनी पछिल्लो समय माइक नै अफ गरिदिन बाध्य भएका छन् । सभामुखले बैठकमै सदस्यहरूले तोकिएभन्दा बढी समय लिएकाले माइक अफ गर्नुपरेको जानकारी नै गराएका थिए । प्रदेशसभाले प्राथमिक कार्यका रूपमा सांसदलाई अनिवार्य लागू हुने गरी कार्यविधि तथा अनुशासनको फेहरिस्त मानिने प्रदेशसभा सञ्चालन नियमावली पारित गरेको थियो । तर, सांसदहरू त्यसको मर्मलाई भुलेर आफ्नै शैलीमा प्रस्तुत हँुदा माहोल अमर्यादित देखिने गरेको छ । सदनमा प्रस्तुत हुने अधिकांश सांसद पार्टीलाई चिनाउने जयनेपाल, लालसलाम, जय लिम्बुवान र अभिवादन जस्ता शब्द पटकपटक उच्चारण गरिरहेका हुन्छन् । सदनमा प्रस्तुत हुँदा सभामुख महोदय भन्दै सम्बोधन गर्नुपर्ने नियम छ । तर, धेरैले यस्तो शब्दावली यदाकदा मात्र प्रयोग गरेको सुनिन्छ ।"
मितेरी पुलमा सास्ती,"रक्सौलका सञ्चारकर्मी राजेश केशरीवाल पनि मितेरी पुलको बाटो अत्यन्त जीर्ण भइसकेको बताउँछन् । यो केवल वीरगन्ज र रक्सौल होइन, दुई मुलुक जोड्ने सेतु हो, उनले भने, नेपालको त मुख्य नाका नै हो, यसको महत्त्व बुझेर दुवै मुलुकले मर्मत सम्भार र व्यवस्थापनमा चासो देखाउनुपर्ने हो । यही पुलबाट दैनिक करिब ४ हजार मालवाहक तथा यात्रुवाहक सवारी आउजाउ गर्छन् । गत महिना वीरगन्ज आएका भौतिक पूर्वाधार तथा यातायातमन्त्री रघुवीर महासेठले पनि मितेरी पुलको अवस्थाबारे व्यापक गुनासो आएकाले अविलम्ब मर्मतसम्भार गरिने बताएका थिए । तर अहिलेसम्म काम थालिएको छैन । वीरगन्जस्थित भारतीय महावाणिज्यदूत बीसी प्रधानले करिब २५ वर्षअघि बनेको पुल हाल साँघुरो भएको बताए । भारत सरकारको सम्बन्धित निकायलाई थप चौडा पुलको आवश्यकता रहेकोबारे जानकारी गराइसकेको उनको भनाइ छ । भारत सरकारको सम्बन्धित निकायलाई यसबारे जानकारी गराएको छु, उनले भने, एकपटक टोली आएर सर्भे गरिसकेको छ तर त्यसपछि थप काम भएको छैन । पर्साका प्रमुख जिल्ला अधिकारी लोकनाथ पौड्यालले उक्त सडक मर्मतसम्भारको जिम्मा नेपाल सरकारकै रहेको बताए । तर, सडक तत्काल मर्मतसम्भार गर्ने कुनै योजना रहेकोबारे उनले अनभिज्ञता दर्शाए । केही दिनअघि डिभिजनल सडक कार्यालय हेटौंडाका डीई आउनुभएको थियो, उनले भने, त्यतिबेला समग्र सडकको दुरवस्थाबारे सामान्य चर्चा भएको थियो ।"
बागलुङ बजारमा,"बागलुङ बजारमा बाघको सालिक जोडी परेवा दिउँला कालिका, मलाई जुराई देऊ दिलको मालिक वसन्त थापाको यो लोकभाका यहाँ निकै चर्चित छ । गीतले बाघका बारेमा जति बोल्छ, बजारको बीचोबीच बनाइएको बाघको सालिकले उत्तिकै ध्यान तान्छ । बागलुङ र बाघको नाता के छ ? प्रस्ट भन्न सक्ने विरलै होलान् । तैपनि बाघसँगको जिल्लाको नामको नाताबारे बहस गर्न रुचाउनेहरू प्रशस्त छन् । बाघ र बागलुङबारे लेख र कृतिहरूसमेत प्रकाशित भएका छन् ।आलोचकहरू भने बाघ र बागलुङबीच कुनै सम्बन्ध नभएको टिप्पणी गर्छन् । उद्योग वाणिज्य संघको अगुवाइमा सदरमुकामको मुख्य चोकमा राखिएको बाघको सालिक संयोगले निर्माण गरिएको हो । मुलुक गणतन्त्र घोषणा हुनुअघि चोकमा राजा महेन्द्रको सालिक थियो, संघ अध्यक्ष जयराम भारीले भने, आन्दोलनकारीले कतैका पनि राजाका सालिक तोडफोड गर्न बाँकी नराखेको सबैलाई थाहा छ । हामीले त्यहाँ खाली ठूटो छाड्नुभन्दा बाघको सालिक राख्नु उपयुक्त ठहर गर्यौं । जिल्लासँग बाघको नाता जोडिएको इतिहास छ भन्ने सुनेकाले सालिक बनाइएको उनले बताए । संस्कृतिविज्ञ प्रेम छोटाले प्रकाशन गरेको हनुमान नाच र बागलुङ नामक पुस्तकमा १८ वटा तथ्यका आधारमा बागलुङको नाम रहेको उल्लेख छ । तीमध्ये बाघको लस्करबाट बनेका केही तथ्यलाई देखाइएको छ । छोटाले व्यघ्र लु र व्यघ्रलुङ बाट बागलुङ नाम बनेको लेखेका छन् । उक्त पुस्तकका अनुसार मगर भाषामा व्यघ्र भनेको बाघ र लु को अर्थ खेद्नु हो भने लुङ भन्नाले लस्कर बुझिन्छ । यो परापूर्वकालदेखि मगरहरूको बस्ती हो । बाघ खेदेर बस्ती बसालेको भन्ने अर्थ यहाँ लागेको देखिन्छ, छोटा भन्छन्, मगर भाषामा लुङको अर्थ लस्कर भएको र बाघको लस्कर लाग्ने गरेकाले नाम रहन गयो । चितुवालाई बाघसमेत भन्ने गरिएकाले बाघको सम्बन्ध बढी भएको छोटाको तर्क छ । मगर, तिब्बती र खसआर्य भाषाको सम्मिश्रणबाट पनि बाघ, चउर र ढुंगाको पहरो जनाउने गरी बागलुङ नामकरण भएको हुन सक्ने उनले बताए । बागलुङ मात्र लेख्न थालेको धेरै वर्ष भएको छैन । यसअघि बाग्लुङ लेखिन्थ्यो, उनले भने ।शोधकर्ता र वन्यजन्तुसम्बन्धी जानकारहरूका अनुसार बागलुङमा बाघ पाइँदैन । स्थानीयले चितुवालाई नै बाघ भन्दै आएका हुन् । पहाडी क्षेत्रमा चितुवा मात्र पाइन्छ, सहायक वन अधिकृत प्रकाश थापाले भने, यतातिर पहाडमा चितुवालाई पनि बाघ भन्ने चलन छ । संस्कृतिकर्मी छोटा पनि जनजिब्रोको बोलीसँग सहमत छन् । भन्छन्, चितुवालाई पनि बाघकै नाम दिने गरिएकाले बाघलुङ हुँदै बागलुङ भएको हुनुपर्छ । धार्मिक किंवदन्तीबाट पनि बागलुङको अर्थ खुल्ने उनको बुझाइ छ । पार्वतीले तपस्या गर्ने हिमालय पर्वतमा बाघहरूले घेरा हालेर सुरक्षा दिने गरेको किंवदन्ती र धार्मिक ग्रन्थमा उल्लेख भएअनुसार बाघको शब्द आएको उनले बताए । जानकारहरू बागलुङजस्तै बुर्तिबाङ, पाङ र नाङलीबाङजस्ता ठाउँको नाउँमा ङ आएको बताउँछन् । मगरबहुल स्थानमा यस्ता नाम आउने गरेको आदिवासी जनजाति महासंघका पूर्वअध्यक्ष महेशचन्द्र प्रधानले बताए । ७० वर्षीय विदुर खड्का पुराना सञ्चारकर्मी हुन् । उनी भने बाघसँग बागलुङको सम्बन्ध नभएको टिप्पणी गर्छन् । बागलुङमा बाघ पाइँदैन, चितुवा मात्र पाइन्छ, उनले भने, चितुवाको सालिक बनाउनुपर्नेमा सल्लाह नगरी बाघको बनाइयो । पाटे बाघको सालिक बनाउँदा भ्रम परेको उनले बताए । यहाँको प्रसिद्ध तीर्थस्थल बागलुङ कालिका मन्दिर जंगलको बीचमा छ । मन्दिर आसपासमा हरेक दिनजसो चितुवा देखिने गरेको स्थानीयको भनाइ छ । खड्काले प्रकाशन गरेको बागलुङका पवार खड्का पुस्तकमा बाग भनेको बगैंचा र लुङ भनेको लस्कर भन्दै जंगल भएको स्थानका रूपमा चिनाइएको छ । उनले मगर भाषामा बाङ को अर्थ पहरा र लुङ को अर्थ ढुंगा भएकाले ढुंगे पहराका रूपमा बागलुङ रहन गएकोसमेत उल्लेख गरेका छन् । तिब्बती भाषामा लुङ को अर्थ मैदान भएकाले बागलुङलाई पहाड माथिको चउर भन्ने अर्थमा पनि जनजातिले बुझ्ने गरेका छन् । पर्वत र बागलुङको सिमाना मालढुंगामा आइपुग्दा बागलुङ बजार ढुंगाको मैदानजस्तो मात्र देखिन्छ, खड्काले भने, त्यसैले नामको अर्थ खोज्दा वस्तुगत तथ्य केलाएर मात्रै पारिभाषित गर्नुपर्छ । नत्र जनमानसमा भ्रम पर्न जान्छ । अहिले पनि बागलुङमा बाङगेचौर, उपल्लाचौर, बागलुङचौर, कुँडुले चौर र नजिकै म्याग्दीको रत्नेचौर जस्ता ठाउँहरू छन् । जिल्लाभित्रै अधिकारीचौर, ग्वालीचौर, अमलाचौर, सुन्तलाचौर र बाटाकाचौर जस्ता ठाउँसमेत छन् । पर्वत, म्याग्दी, मुस्ताङ, डोल्पा, रोल्पा र रुकुमतर्फको व्यापारिक केन्द्र भएकाले बागलुङ सदरमुकाममा धेरैथरी जातजातिको बसोबास छ । जिल्लामा धेरैजसो मगरबहुल बस्ती भएकाले अधिकांश स्थानको नाम पनि उनीहरूकै भाषामा आधारित हुनुपर्ने सहप्राध्यापक विष्णु मैत्रेयको तर्क छ । एउटै तथ्यले बागलुङ बनेको छैन, उनले भने, धेरै किंवदन्ती र तथ्यको खोजी गरेर पत्ता लगाउनुपर्छ । नेपाली भाषाका आदिकवि भानुभक्तभन्दा अघि संस्कृत भाषाको अनुवाद र नेपाली भाषाको विकासका लागि काम गर्ने विद्वान्हरू समेत बागलुङमा रहेको इतिहास छ । भानुभक्तले यहाँको मूलपानीमा आएर वीरशाली पन्तसँग संस्कृतशास्त्र अध्ययन गरेको शिलालेख भेटिएको छ । वाकला भएकाहरूको लस्करबाट बाकलुङ हुँदै बागलुङ भएको हुन सक्ने साहित्यकर्मी काजी रोशनले बताए । नेपाली भाषाको उत्पत्तिस्थल र बोलीचालीमा अब्बल मानिस बस्ने स्थानका रूपमा बागलुङलाई धेरै कृतिमा उल्लेख गरिएको रोशनको भनाइ छ ।नामको बहस जे भए पनि बाघको सालिकले पर्यटकीय आकर्षण थपेको होटल संघका अध्यक्ष नीलेश राजभण्डारीले बताए । राजाको मूर्ति ढलेपछि बजारलाई चिनाउने केही थिएन । अहिले बाघ भएको छ, उनले भने, धेरै पर्यटकले बाघको सालिकसँग फोटो खिचाएर बागलुङ आएको सूचना दिन्छन् । स्थानीय तह कार्यान्वयनमा आएप्छि अघिल्ला वर्षका तुलनामा सदरमुकामको व्यापार कम भएको छ । व्यवसायीले व्यापार घटेको गुनासो गरे पनि बाघचोक अझै व्यावसायिक चोकका रूपमा चिनिन्छ । यहाँ अधिकांश बैंक, सुन पसल, फेन्सी र होटलसमेत सञ्चालनमा छन् । जिल्लामा हुने राजनीतिक कार्यक्रम, विरोधसभा र राष्ट्रिय विभूतिको स्मरण गर्दा पनि बाघ चोकलाई नै प्रयोगमा ल्याइन्छ । बाघचोक नजिकैबाट जिल्लाका सबै ग्रामीण बस्ती, गाउँपालिका र नगरपालिका पुग्ने जिप पाइन्छन् । टाढाबाट आउने यात्रीले पनि बाघचोकलाई आधार बनाएर भेटघाट गर्ने गरेका छन् । तीमध्ये कतिपयले बाघको सालिक पृठभूमिमा पारेर सेल्फी खिच्दै सोधखोज गरिरहेका हुन्छन् के बागलुङमा बाघ पाइन्छ ?"
गाउँ डुल्दै चित्रबहादुर,"बागलुङ (कास) मुलुकले संघीयता धान्दैन भन्दै फरक मत राख्ने जनमोर्चाका नेता चित्रबहादुर केसी संसद् बाहिरै छन् । फुर्सदिला बनेपछि उनी गृहजिल्ला बागलुङमा संगठन सुदृढीकरण अभियानमा जुटेका छन् । संसद्मा रहँदा जिल्लामा कमै झुल्किने केसी पत्रकार सम्मेलन, आमसभा र कार्यकर्ता भेटघाटमार्फत आफ्ना पुराना अडान दोहोर्याउँदै संगठन विस्तारमा लागेका हुन् ।प्राय: उनी राष्ट्रिय जनमोर्चाको भोट बैंक मानिने बागलुङका बरेङ, जैमिनी र गलकोट पुगिरहन्छन् । स्वास्थ्यका कारण पैदल हिंड्ने ठाउँमा हामीले पठाएका छैनौं । सम्भव हुने स्थानमा आइरहनुहुन्छ, जनमोर्चाकै जिल्ला नेता थानेश्वर सुवेदीले भने, जिल्ला सम्मेलनका बेला भएकाले अहिले जिल्ला दौडाहामा व्यस्त हुनुभएको हो ।राजनीतिक अंक गणितमा सानो आकारको भए पनि देशव्यापी रूपमा अझै केसीको विचार सुन्न खोज्ने धेरै छन् । संघीयताले देशलाई आर्थिक रूपमा संकटमा पुर्याउँछ भन्ने विचार राख्नेहरू केसीको वकालत गर्छन् । संघीयता कार्यान्वयनमा गइसके पनि ठूला दलका नेताहरू नै केसीको विचारमा सहमति राख्छन् । भन्न मिलेन दाइ, हामी तपार्इंकै पक्षमा छौं भन्दै मलाई फोन गर्छन्, केसीले भने, राजनीतिक रूपमा अप्ठ्यारो परेकाहरूले व्यक्तिगत रूपमा संघीयता खारेजीको कुरा गरिरहेका छन् । नेपालमा प्रशासनिक विकेन्द्रीकरण बनाएर छरितो काम गर्न सक्ने सरकार र संसद् चाहिएको उनले बताए । कम्युनिस्ट पार्टीहरू एकता गरेर अगाडि बढ्ने बहस चले पनि केसीले यही अवस्थामा नमिल्ने बताए ।"
अवैध रकम असुल्ने १० कम्पनी अनुसन्धानमा,"क्वालालम्पुर मलेसियाली सरकारले नेपालीसहित विदेशी कामदारसँग अर्बौं रकम असुली र मानव तस्करी गरेको आशंकामा विभिन्न कम्पनी तथा त्यससँग सम्बद्ध अनलाइन प्रणालीमा रोक लगाएको छ ।मलेसियाले बंगलादेशबाट कामदार लिनुअघि उनीहरूका डकुमेन्टेसन, भिसा प्रोसेसिङलगायत कामको व्यवस्थापन गर्दै आएको अनलाइन प्रणाली फरेन वर्कर्स सर्भिसेज सिस्टम (एसपीपीए) माथि रोक लगाइएको जनाएको छ । नेपाल, बंगलादेशलगायत विभिन्न श्रमिकस्रोत मुलुकमा बायोमेट्रिक प्रणाली, माइग्राम्स नामक विभिन्न कम्पनी खडा गरी कामदारसँग रकम असुली गर्दै आइरहेको बेस्टिनेट एसडीएन बीएचडी र यससँग सम्बद्ध कामदार आपूर्ति प्रक्रियामा सघाउने १० कम्पनीमाथि समेत रोक लगाएको मलेसियाका सञ्चारमाध्यमले उल्लेख गरेका छन् । स्थानीय अंग्रेजी दैनिक द स्टार ले मानव संशाधनमन्त्री एम कुलासेगरनलाई उद्धृत गर्दै नेपाल, बंगलादेशलगायत मुलुकका राजनीतिक नेतृत्व र सरकारी अधिकारीसँगको मिलेमतोमा रकम असुल्दै आएको बेस्टिनेट एसडीएन बीएचडी र त्यससँग सम्बद्ध १० कम्पनीमाथि रोक लगाइएको जनाएको छ । सन् २०१६ देखि ती कम्पनी मार्फत मानव तस्करी भएको हुनसक्ने र कोही व्यक्तिविशेषलाई आर्थिक लाभ भएको आशंकामा निलम्बन गरी अनुसन्धान थालिएको मन्त्री कुलासेगरनको भनाइ उद्धृत गर्दै उक्त पत्रिकाले आफ्नो एक्सक्लुसिभ रिपोर्ट मा उल्लेख गरेको छ । मन्त्री कुलासेगरनले ती कम्पनीमाथि अनुसन्धान भइरहेको र छिट्टै समस्या समाधान हुने बताएका छन् । उनले कामदार आपूर्ति प्रक्रिया सहज बनाउन सरकार आफैंले अनलाइन प्रणालीको व्यवस्थापन एवं सञ्चालन गर्ने जानकारी दिए । बेस्टिनेटले उक्त अनलाइन प्रणाली मार्फत फरेन वर्कर्स सिस्टम समेत खडा गरेर मलेसियाली रोजगारदातासँग प्रतिबंगलादेशी कामदार ३ सय ५ रिंगिट असुल्दै आएका थिए ।मलेसियाली सरकारको पछिल्लो निर्णयपछि अब नेपालमा समेत विभिन्न कम्पनी खडा गरी कामदारसँग ठूलो रकम असुली गर्दै आएका सिन्डिकेटधारी कम्पनी बन्द हुने रोजगार व्यवसायी तथा सरोकारवालाको विश्वास छ । नेपाली कामदारमाथि अहिले जबर्जस्ती लगाइँदै आएको महँगो शुल्क हटेपछि नेपाल र मलेसियाबीचको श्रम सम्बन्ध नयाँ उचाइमा जान्छ, यसले हामीलाई मात्र होइन मलेसियालाई पनि कामदार व्यवस्थापन गर्न सहज हुन्छ, एक रोजगार व्यवसायीले भने । बेस्टिनेटकै प्रत्यक्षअप्रत्यक्ष सहभागिता एवं सरकारी मिलेमेतोमा नेपालमा बायोमेट्रिक मेडिकल, वन स्टप सेन्टर र भिसा प्रोसेसिङलगायत विभिन्न सिन्डिकेटधारी कम्पनी खडा गरी मलेसिया आउने कामदारसँग ठूलो रकम असुल्दै आएका थिए । नेपाल सरकारले ती कम्पनीमाथि यसअघि नै रोक लगाइसकेको छ भने यसबारेमा मलेसियाली सरकारलाई पत्राचारसमेत गरेको छ ।मलेसियास्थित बेस्टिनेट कम्पनीका प्रमुख व्यक्ति बंगलादेशी व्यवसायी रहेको र उनले मलेसियाली पूर्वसरकार र नेताहरूसँगको मिलेमतोमा करिब दुई वर्षयता एक लाख बंगलादेशी कामदारसित दुई बिलियन रिंगिट (करिब ५४ अर्ब रुपैयाँ) असुल गरेको द स्टार ले अनलाइन रिपोर्टमा सार्वजनिक गरेको छ । मलेसिया आउने बंगलादेशी कामदारले जनही २० हजार रिंगिट स्थानीय एजेन्टलाई तिर्ने गरेको र त्यसमध्ये आधा भिसा, हवाई टिकटलगायत प्रक्रियाका लागि ती व्यवसायीका कम्पनीले लिने गरेको तथ्यसमेत उसले उजागर गरेको छ ।साथै उसले गत सन् २०१६ मा मलेसिया र बंगलादेशका सरकारी निकायका उच्च अधिकारीसँगको मिलेमतोमा बंगलादेशसँग सरकारस्तरीय कामदार लिनेदिने सम्झौता गरी त्यहाँ रहेका करिब १५ सयभन्दा बढी म्यानपावर एजेन्सीहरूलाई पाखा लगाउँदै एकपक्षीय निर्णय गराउन प्रमुख भूमिका खेलेको थिए । मलेसियाली महिलासँग बिहे गरेर मलेसियामा व्यवसाय थालेका उनकै सक्रियतामा बेस्टिनेटले फेरन वर्कर्स सेन्ट्रालाइज म्यानेजमेन्ट सिस्टम भनिने विदेशी कामदार व्यवस्थापन प्रणाली (विदेशी कामदारको तथ्यांक राख्ने र व्यवस्थापन गर्ने अनलाइन प्रणाली) समेत स्थापना गरी कामदारहरूसँग विभिन्न शीर्षकमा रकम असुल्दै आएको थियो ।"
घटयो विशाखापट्टनमको उत्साह,"हाल नेपाली आयातकर्तालाई वीरगन्जमै कन्टेनर हयान्डलिङ गरिरहेका चारवटा सिपिङ कम्पनीले नेपालमा आफ्नो मालवस्तु अनलोड गरेर कन्टेनर खाली गरी फिर्ता बुझाउने समयसीमा पाँच दिन दिएका छन् ।यो नेपाली आयातकर्ताको हकमा पर्याप्त छ । यी कम्पनीको कन्टेनर सुक्खा बन्दरगाह वीरगन्जमै फिर्ता दिए पनि सिपिङ कम्पनीहरूलाई दिने डिटेन्सन शुल्कबाट नेपाली आयातकर्ताले मुक्ति पाउँछन् । कोलकाताबाट कन्टेनर वीरगन्ज लगेर पुन: कोलकातामै फिर्ता गर्न १० दिन समय पाउने नेपाली आयातकर्ताले त्यति समयमा यो काम सक्न नभ्याउने भएकाले प्रत्येक कन्टेनरमा विलम्ब शुल्क तिर्नैपर्ने बाध्यताको अझै अन्त्य भएको छैन । यस्तो विलम्ब शुल्क सामान्यतया ६० देखि १ सय डलरसम्म हुने गरेको गुनासो नेपाली आयातकर्ताहरूले लामो समयदेखि गर्दै आएका छन् । नेपाली आयातकर्ताले विशाखापट्टनम बन्दरगाह मार्फत मालवस्तु आयात गर्दा प्रतिकन्टेनर भारु १ लाख रुपैयाँ खर्च आउने र समुद्री मार्गको भाडा २ सयदेखि २ सय ५० अमेरिकी डलरसम्म बचत हुन जाने दाबी विशाखापट्टनम बन्दरगाह प्रशासनले गर्दै आएको छ । यसरी ढुवानीमा हुने समयको बचतबाट पनि नेपाली आयातकर्ताले लाभ लिन सक्ने दाबी उक्त बन्दरगाह प्रशासनको रहँदै आएको छ । समुद्रसँग जोडिएर २ लाख वर्गमिटरको क्षेत्रफल ओगटेको विशाखापट्टनम बन्दरगाहमा जुनसुकै मुलुकबाट आएका मदर भेसल्स (ठूला पानीजहाज) सोझै आउन सक्छन् । १६ दशमलव ५ मिटर तटीय जल गहिराइ रहेको यो बन्दरगाहमा १० देखि १२ हजार कन्टेनर बोकेका ठूला पानीजहाज (मदर भेसल्स) आउन सक्छन् । पानीको गहिराइकै कारण यो बन्दरगाहमा चीन र दक्षिण कोरियाबाट अत्यन्त ठूला पानी जहाज सोझै बन्दरगाह तटसम्म आउने गरेका छन् । जसले गर्दा कन्टेनरलाई सोझै जहाजबाट झिकेर यार्डमा भण्डारण गर्न सकिन्छ । कोलकाता बन्दरगाह खोलामा निर्मित बन्दरगाह भएकाले त्यहाँ तटीय पानीको गहिराइ केवल साढे ६ मिटर हाराहारी मात्र छ । यसले गर्दा त्यहाँ ठूला पानी जहाज ल्याउन सकिँदैन । ठूलाबाट साना पानीजहाजमा कन्टेनर सारेर ल्याइन्छ । कोलकाता बन्दरगाहको जटिल भौगोलिक संरचनाका कारण हाल त्यहाँ श्रीलंका र सिंगापुरबाट मात्र जहाज आउन सक्छन् भने यहाँ सबै अन्तर्राष्ट्रिय बन्दरगाहबाट जहाज आउँछन् । सन् २००३ मा सेवा सुरु गर्दा वार्षिक ३ लाख कन्टेनर हयान्डलिङ गरेको विशाखापट्टनम बन्दरगाह टर्मिनलले हाल वार्षिक ७ लाख कन्टेनर हयान्डलिङ गरिरहेको छ । यसलाई बढाएर वार्षिक २० लाख कन्टेनर हयान्डलिङ गर्ने लक्ष्य बन्दरगाह प्रशासनले राखेको छ । तर, नेपाली आयातकर्ताले यी सबै सेवा र सुविधा उपयोग गर्न त्यहाँ नेपाली महावाणिज्य दूतावास हुनु आवश्यक छ । यसका साथै नेपाल राष्ट्र बैंकले पनि प्रतीतपत्र खोल्दा गरेको गरेको कडाइ केही खुकुलो पनि बनाउनु जरुरी छ । वीरगन्ज उद्योग वाणिज्य संघका उपाध्यक्ष सुवोधकुमार गुप्ता नेपालको लागि दोस्रो बन्दरगाहका रूपमा विशाखापट्टनम बन्दरगाह खुल्नु खुसीको कुरो भए पनि अझै पनि नेपाली आयातकर्तालाई आर्थिक रूपमा कोलकाता बन्दरगाह नै सस्तो परिरहेको बताउँछन् । विशाखापट्टनम बन्दरगाह आधुनिक, व्यवस्थित छ, सबै हिसाबले हाम्रा लागि उपयुक्त होला, उनले भने, तर, अझै पनि आर्थिक दृष्टिले हामीलाई कोलकाता बन्दरगाह नै सस्तो परिरहेको छ भने विशाखापट्टनम उपयोग बढाउन के गर्नुपर्छ र उक्त बन्दरगाहबाट अझ बढी फाइदा कसरी लिन सकिन्छ भन्ने विषयमा नेपाली आयातकर्ता, नेपाल सरकार र भारतीय सरोकारवाला पक्षहरू पनि गम्भीर भएर गृहकार्य गर्न जरुरी छ । यसो गर्दा हाल विशाखापट्टनमबाट कन्टेनर आयात गर्दा रहेका प्राविधिक समस्याहरू आफैं समाधान हुँदै जाने पनि उनको तर्क छ । विशाखापट्टनम बन्दरगाहको हकमा हाल ठूलो समस्या त्यहाँ सिपिङ कम्पनी मक्र्स लाइनको वर्चस्व हुनु रहेको नेपाल उद्योग वाणिज्य महासंघका केन्द्रीय सदस्य अशोक टेमानी बताउँछन् । त्यहाँ हाल अन्य सिपिङ कम्पनीभन्दा मक्र्स लाइनको वर्चस्व बढी छ, मक्र्सबाहेक अन्य कम्पनीबाट कन्टेनर ल्याउँदा त्यो कहिले वीरगन्ज आइपुग्छ भन्ने ठेगान हुँदैन, उनले भने, मक्र्स र भारतीय रेल्वेको भगिनी संस्था कोंकरबीच एकखालको व्यावसायिक साझेदारी छ, मक्र्सले मागेको बेला कोंकरले सहजै र्याक उपलब्ध गराउँछ, यसरी मक्र्सले चाहे मात्र वीरगन्ज कन्टेनर आउने अवस्था भयो ।"
केराखेतीमा प्रविधिको प्रयोग बढ्दै,"कञ्चनपुर दुई दशकअघि केराखेती सुरु गर्दा कञ्चनपुरमा भारतबाट बिरुवा ल्याउनुपथ्र्याे । यहाँका कृषकले हरियाणासम्म पुगेर पनि बिरुवा ल्याए । त्यसपछि बिस्तारै गानो प्रविधिको सुरुआत भयो । राम्रो बिरुवाको गानोबाट थप बिरुवा उत्पादन गरी खेती विस्तार थालियो ।अहिले अवस्था फेरिएको छ । टिस्युकल्चर प्रविधिबाट केराको बिरुवा उत्पादन हुन थालेको छ । यसले उत्पादन वृद्धिसँगै रोगकिराको प्रकोप कम गर्ने र कृषकहरूले बिरुवा खोज्दै भौंतारिनुपर्ने अवस्था अन्त्य भएको छ । यो वर्ष मात्रै कञ्चनपुरमा टिस्यु कल्चरबाट डेढ लाखभन्दा बढी बिरुवा उत्पादन गरिएका छन्, केरा उत्पादक कृषक कर्मसिंह रानाले भने, यसले उत्पादन वृद्धिसँगै कृषकहरूको लागतसमेत घटाएको छ । उनले पनि गत वर्षदेखि नर्सरी स्थापना गरी टिस्युकल्चर प्रविधिबाट बिरुवा उत्पादन सुरु गरेका हुन् । यतिबेला कञ्चनपुरमा करिब आधा दर्जन टिस्युकल्चर प्रविधिका नर्सरी स्थापना भएका छन् । ती सबैले १०१५ हजारदेखि १ लाखसम्म बिरुवा उत्पादन गर्छन् । उन्नत जात र आधुनिक प्रविधिबाट उत्पादन गरिएका बिरुवाहरू सहजै पाइन थालेपछि कृषकको आकर्षण बढेको छ । बिरुवा उत्पादनमा मात्रै होइन केराखेतीमा समेत आधुनिक प्रविधि भित्रिएको हो । जिल्लामै पहिलो पटक भीमदत्त नगरपालिका ३ नौलाखेतमा थोपा सिँचाइ प्रविधिबाट खेती सुरु गरिएको छ । दुई दशकदेखि केराखेतीमा लागेका कृषक पूर्णसिंह साउदले ५ बिघा जमिन भाडामा लिएर २० लाखको लगानीमा थोपा सिँचाइ प्रविधिबाट केरा लगाएका हुन् । यसैगरी पुनर्वास नगरपालिका २ का रामप्रसाद सुवेदीले पनि यसै वर्षदेखि थोपा सिँचाइ प्रविधिको सुरुवात गरेका छन् । लामो समयदेखि केराखेती गर्दै आएका उनले यस वर्षदेखि अढाइ बिघामा उक्त प्रविधिको सुरुआत गरेका हुन् । यसले उत्पादन बढाउँछ भने मजदुर र सिँचाइ खर्च घटाउँछ, साउदले भने, सुरुमा लगानी बढी भए पनि औसतमा खर्च हुने लगानी भने कम नै छ । यो प्रविधि सानो परिमाणमा हुने खेतीका लागि भने बढी खर्चिलो हुने देखिन्छ । साउदले भीमदत्त नगरपालिका र इलम हेल्भेटासको सहयोगमा उक्र प्रविधि सुरु गरेका हुन् ।सामान्य तरिकाबाट गरिने खेतीबाट औसतमा प्रतिबोट १२१४ दर्जन केरा उत्पादन हुन्छ । थोपा सिँचाइ प्रविधिबाट गरिने खेतीमा २०२२ दर्जनसम्म उत्पादन गर्न सकिने साउद बताउँछन् । खेतभरिमा एकनासको सिँचाइ, मलखाद र भिटामिन हाल्न सकिन्छ, उनले भने, एकनासले बिरुवाको वृद्धि हुन्छ र उत्पादन पनि एकै समयमा दिन्छ । उनले ५ बिघामा १० हजारभन्दा बढी बिरुवा रोपेका छन् । थप ५ बिघामा यो प्रविधिबाट खेती विस्तार गर्ने तयारी गरिएको उनले जानकारी दिए । कञ्चनपुरमा अहिले करिब साढे ४ सय हेक्टरमा केराखेती भइरहेको छ । करिब ७ सय कृषकले सानोठूलो परिमाणमा केरा लगाएका छन् । स्थानीय तहहरूले पकेट क्षेत्रका रूपमा केरालगायत अन्य खेतीको विस्तारमा जोड दिनुपर्ने कृषकहरू बताउँछन् । स्थानीय तहबाट प्राप्त हुने अनुदान पनि वास्तविक कृषकले पाउनुपर्ने उनीहरूको माग छ । अहिलेसम्म वास्तविक कृषकले अनुदान पाएको छैन, साउदले भने ।"
समस्या समाधान गर्न आग्रह,"मन्त्रीसँगै उनीहरूले स्थानीय तहका जनप्रतिनिधि र सरकारी अधिकारीहरूलाई पनि दूध खुवाएका हुन् । केही दिनयता दूधमा मिसावटका समाचारहरू आइरहेका छन् । किसानको दूध शुद्ध छ भन्ने सन्देश दिन उनीहरूले यसो गरेका हुन् । हाल दूध उत्पादन व्यवसायमा एकपछि अर्को समस्या देखिएका छन् । दूधमा मिसावट छ भन्ने चर्चा चलेको छ । किसानको दूध बिक्री नहुने समस्या छ । यी यावत् समस्याको निराकरण होस् भन्ने अनुरोधका साथ हामीले मन्त्रीलगायतलाई दु:ख खुवाएका हौ,ं व्यावसायिक पशुपालक कृषक समाज रत्ननगरका अध्यक्ष किशोर बगालेले भने । काठमाडौंका केही डेरी उद्योगहरूमा अनुगमन गर्दा युरिया, कास्टिक सोडालगायतका यौगिक पदार्थ मिसावट भएको भन्ने समाचार अघिल्लो साता सार्वजनिक भएको थियो । सोडा, युरिया मिसाएर किसानलाई कुनै फाइदा हुने अवस्था छैन । किसानले यस्ता पदार्थ मिसाउँदै मिसाउन्न । उसले बेच्ने दूध शुद्ध नै हुन्छ, बगालेले भने । किसान र उसले दुध बिक्री गर्ने सहकारी संस्थाको चिस्यानमा यस्ता समस्याहरू हुँदै नभएको उनले बताए ।किसान र सहकारीभन्दा माथि केही गडबड भएको भए हामीलाई थाहा भएन । हामी मिसावट गर्दैनौं । मिसावट कहाँ भएको हो पत्ता लगाउनुपर्यो । हामीले बिक्री गरेको शुद्ध दूध उपभोक्ताले खान पाउनुपर्यो, बगालेले भने । चितवनमा किसानहरूले गाई भैंसीलाई हरियो घाँस खुवाउने गरेको उनले बताए । दाना र परालभन्दा हरियो घाँस खाने पशुको दूध गुणस्तरीय हुन्छ । चितवनमा किसानहरूले प्रशस्त मात्रामा हरियो घाँस खुवाउँछन् । त्यसैले यहाँको दूधको गुणस्तर राम्रो छ, बगालेले भने । दूध संकलन गर्ने सहकारीमा मिल्क एनालाइजर मेसिन भएका कारण मिसावट भएमा तत्कालै थाहा हुने पनि उनले बताए । दुग्ध उत्पादक केन्द्रीय सहकारी संघका अध्यक्ष नारायणप्रसाद देवकोटालले मिसावटका विषयमा हल्ला धेरै भएको बताए । मिसावटको समस्या हुँदै नभएको होइन तर वास्तविकताभन्दा हल्ला धेरै भयो । जसले मिसावट गर्छ उसलाई कारबाही नहुने तर किसानको दूध बिक्री नहुने समस्या सुरु भएको छ, देवकोटाले भने । मिसावटको चर्चापछि दूध बिक्री १० प्रतिशतसम्म कम भएको उनले जनाए । कृषिमन्त्री दावा दोर्जे लामाले मिसावटको परीक्षण गर्न हरेक सहकारीले उपकरण राख्नुपर्ने सुझाव दिए । बरु यसका लागि हामी सहयोग गर्न तयार छौं । कसैले तँ नराम्रो होस् भन्छ भने हामीले त्यसो हैन भनेर देखाउनुपर्ने हुन्छ । तपाईंहरू पहल गर्नुहोस् के कसरी सहयोग गर्न सकिन्छ हामी तपाइँहरूको साथमा छौं, मन्त्री लामाले भने ।"
बाख्राको चिजबाट मनग्य आम्दानी,"हेटांैडा धन कमाउन कोही विदेश जान्छन् । कोही गाउँ छाडेर सहर पस्छन् । तर, मकवानपुरका एक युवाले गाउँमा नै बसेर बाख्राको दूधबाट चीज उत्पादन गरेर मासिक एक लाख रुपैयाँभन्दा बढी आम्दानी गर्ने गरेका छन् । आम्दानीको हिसाबले उनलाई खाडी मुलुकको कुरै छाडौं अमेरिका र बेलायत नै यही छ । बाख्राको दूधबाट चिज उत्पादन गर्नुअघि बिदेसिने सुरमा रहेका थाहा नपा९ का अशोकसिंह ठकुरीले उत्पादन गरेका बाख्राको चिज अहिले काठमाडौंका २० भन्दा बढी होटल र रेस्टुराँहरूमा खपत हुने गरेको छ । मागअनुसार उनले पुर्याउन सकेका छैनन् । विशेषगरी फ्रेन्चहरू वस्ने होटलहरूमा बाख्राको चिज बढी खपत हुने गरेको ठकुरीले बताए । फ्रेन्चहरू बाख्राको दूधबाट उत्पादित चीज खान मन पराउँछन् । १५ वर्षदेखि ठकुरीले चित्लाङ ताकाटारमा चिज उत्पादन केन्द्र स्थापना गरेर चिज उत्पादन गर्दै आएका छन् । चिज उत्पादन गर्न उनले उन्नत जातका ९५ वटा बाख्रा पालेका छन् । आफ्नो बाख्राको दूधले मात्र चिज उत्पादन गर्न नपुग्ने भएकाले गाउँलेहरूसँग पनि उनले बाख्राको दूध खरिद गर्ने गरेका छन । बाख्राको दूध प्रतिलिटर ६० रुपैयाँमा खरिद गर्ने गरेका छन् । चिज उत्पादन गर्न उनले दैनिक ५० देखि ५५ लिटर दूध खरिद गर्दै आएका छन् । ५ लिटर दूधबाट १ केजी चिज उत्पादन हुने गर्छ । बाख्रापालन र चिज उत्पादनका लागि उनले ६ जनालाई रोजगारी दिएका छन् । फ्रान्सको सहयोगमा २०६० सालमा स्थापना गरिएको बाख्राको चिज उत्पादन केन्द्रले विगत एक वर्षदेखि दैनिक १० केजीभन्दा बढी चिज उत्पादन गर्न थालेको छ । उत्पादित चिज काठमाडौंका ठूलाठूला होटलमा बिक्री गर्ने गरेको छ । बाख्राको दूधको चिज काठमाडौंका ठूलाठूला होटलहरूमा माग छ । ठकुरीले काठमाडौंको जमलमा बिक्री केन्द्र राखेका छन् । चित्लाङमा उत्पादन गरिएको बाख्राको दूधबाट उत्पादन गरेको नरम र कडा खालका दुई किसिमका चिज सबै राजधानी पठाउने गरेका छन् । चिजको प्रतिकेजी १ हजार ९ सयदेखि २ हजार २ सय रुपैयाँसम्म बिक्री गर्ने गरेका छन् । राजधानीसँग जोडिएको चित्लाङस्थित चिज उत्पादन केन्द्रको अवलोकन र चिज खरिद गर्न काठमाडांै आएका अधिकांश फ्रान्सेलीहरू यहाँ आउने गरेका छन् । आएका विदेशीहरूलाई राख्नका लागि उनले आधुनिक घर पनि निर्माण गरेका छन् । छोराछोरीलाई काठमाडांै राखेर पढाएका छन् । गाउँमा अहिले उनी पौरखी युवाको रूपमा चिनिन्छन् । जाँगर भयो भने गाउँमै बसेर मासिक लाख रुपैयाँको हाराहारीमा आम्दानी गर्न सकिन्छ ठकुरीले भने, आम्दानी गर्न विदेश जान पर्दैन, जाँगर भए यी हुन्छ । उत्पादित बाख्राको दूधको चिज अहिले गाउँमा पनि खपत हुने गरेको छ । चित्लाङ घुम्न आउने स्वदेशी एवं विदेशी पर्यटकहरूले बाख्राका दूधको चिज खरिद लैजाने गरेका छन् । दैनिक २ केजीसम्म बाख्राको दूधको चीज गाउँमै बिक्री हुन्छ ठकुरीले भने । बाहिरबाट उनी उन्नत जातको बाख्रा ल्याउन तरखरमा छन् । नेपालमा पहिलो पटक स्थापना गरेको बाख्राको चिज उत्पादन केन्दले ठकुरीले मात्र आम्दानी गरेका छैनन् । गाउँलेहरूको आयआर्जनमा वृद्धि भएको छ । बाख्राको दूध बिक्री गरेर उनीहरूको आयआर्जनमा वृद्धि भएको हो । स्थानीयवासी हरिकृष्ण लामिछानेले बाख्राको दूध बिक्री हुने भएकाले गाई बिक्री गरेर दुधालु बाख्रा पाल्न थालेको बताए । २०४६ सालको परिवर्तनपछि जिल्ला विकास समितिका सदस्यसमेत भइसकेका ठकुरी एक गैरसरकारी संस्थाको सहयोगमा फान्समा गएर बाख्राको दूधबाट चिज बनाउने तरिका सिकेर आएका हुन् । फ्रान्समा सिकेको तरिकालाई व्यवहारमा उतार्न सुरुमा १२ वटा दुधालु बाख्रा पालेर चिज उत्पादन केन्द्र स्थापना गरेका हुन् । बाख्राले पाठी पायो भने ठकुरीले घरमा राखेर पाल्ने गर्छन् । बोका पायो भने चार सातापछि अरूलाई नै पाल्न दिने गरेका छन् ।"
कारोबारमा बैंकिङको हिस्सा ४० प्रतिशत,"काठमाडौं यो साता कुल कारोबारमा वाणिज्य बैंक समूहको हिस्सा करिब सवा ४१ प्रतिशत छ । गत साताको तुलनामा यो करिब ३ प्रतिशत विन्दुले बढी हो । कुल कारोबारमा गत साता बैंकिङ समूहले ३८२७ प्रतिशत र अघिल्लो साता ३२८२ प्रतिशत हिस्सा ओगटेको थियो । यसको अर्थ वाणिज्य बैंकहरूको सेयरमा लगानीकर्ताको आकर्षण बढेको भन्ने हो । सामान्यतया कुल कारोबारमा बैंकिङ समूहको हिस्सा ४५ देखि ५० प्रतिशतबीच रहँदै आएको थियो । करिब चार साताअघि उक्त समूहको कारोबार हिस्सा घटेर २९ प्रतिशतसम्म झरेको थियो । त्यतिबेला बिमा समूहको कारोबार हिस्सा बढेकाले बैंकिङ समूहको अंश घटेको थियो । कुल करोबारमा बंैकिङ समूहको हिस्सा २९ प्रतिशत रहँदा बिमा समूहको हिस्सा २४ प्रतिशत पुगेको थियो । त्यतिबेला बिमा कम्पनीहरूको सेयर मूल्य बढदो क्रममा हुनुका साथै कम्पनीहरूले धमाधम लाभांश घोषणा गरेका थिए । अहिले त्यो अवस्था छैन । यसकारण लगानीकर्ता फेरि बिस्तारै वाणिज्य बैंकहरूमै फर्किन थालेका छन् । यही कारण कुल कारोबारमा बैंकिङ समूहको हिस्सा पनि फेरि बढेर पुरानै लयमा फर्किन थालेको छ । हाल केही बैंकहरूको हकप्रद र बोनस सेयर आउनु पनि लगानीकर्ताको आकर्षण बढ्नुको एक कारण भएको जानकारहरू बताउँछन् । यो साता कुल सेयर कारोबारमा बिमा समूहको हिस्सा १४१७ प्रतिशत छ । गत साता यो समूहको कारोबार हिस्सा १८७८ प्रतिशत थियो । बाणिज्य बैंक समूहको हिस्सा बढेकाले कुल कारोबारमा यो समूहको अंश घटेको हो । यसैगरी, यो साता लघुवित्त समूहको हिस्सा साढे १७ प्रतिशत, संस्थापक सेयरको ७४८, विकास बैंकको ९१५ र जलविद्युतको ४७८ प्रतिशत छ ।साप्ताहिक रूपमा सेयर कारोबार मापक नेप्से परिसूचक करिब २९ (२८८४) अंकले घट्यो । तर, साताको पहिलो दिन (आइतबार) को तुलनामा यस्तो परिसूचक १४७७ अंकले मात्र घटेको देखिन्छ । आइतबार १ हजार २ सय ३३२३ विन्दुमा रहेको नेप्से बिहीबार १ हजार २ सय १८४६ विन्दुमा बन्द भएको नेप्सेले जनाएको छ ।यो साता नेप्सेमा १ अर्ब १२ करोड रुपैयाँ बराबरको सेयर कारोबार भएको छ । गत साताको तुलनामा कारोबार रकम ३४७२ प्रतिशतले कम हो । १७ कजार २ सय २८ कारोबारबाट १ सय ९० कम्पनीको ४९ लाख ६१ हजार १ सय १० कित्ता सेयर खरिद बिक्री हुँदा करिब सवा करोड रुपैयाँ परिचालन भएको हो । गत साता २३ हजार ३ सय ६८ कारोबारबाट ४८ लाख ६८ हजार ७० कित्ता सेयर खरिदबिक्रीमा १ अर्ब ७२ करोड ५ रुपैयाँ परिचालन भएको थियो । नेप्सेको वर्गीकरणमा क वर्गमा रहेको कम्पनीहरूको कारोबार मापक सेन्सेटिभ परिसूचक पहिलो दिनको तुलनामा ६०६ अंकले घट्यो । व्यापारमा रहेका सबै कम्पनीहरूको सेयर कारोबार मापक फ्लोट परिसूचक यो साता २३२ अंकले ऋणात्मक रह्यो । यो साता कारोबार रकम (७ करोड ३३ लाख ६० हजार रुपैयाँ) का आधारमा नेपाल बैंक अग्रस्थानमा छ । कारोबार सेयर संख्या (२ लाख ६९ हजार कित्ता) का आधारमा मेगा बैंक सबैभन्दा अघि देखिन्छ । कारोबार संख्या (१ ह्जार ३ सय ९६ वटा) का आधारमा उन्नती लघुवित्त वित्तीय संस्था अग्रस्थानमा रहेको नेप्सेले जनाएको छ ।साप्ताहिक कारोबारमा सबै समूहका लगानीकर्ताको सम्पत्ति घट्यो । तीमध्ये बिमा, होटल, जलविद्युत् समूहका लगानीकर्ताको सम्पत्ति केही धेरैले घट्यो । साताभरको कारोबारमा बिमा समूहको परिसूचक १ सय ७७२८, होटलको ४६४७, जलविद्युतको ४०८४, उत्पादन तथा प्रशोधन ३९४१, विकास बैंक करिब ३७ र बैंकिङको २५ अंकले ओरालो लागे । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
दूधमा प्रदेश १ आत्मनिर्भर,"मोरङ प्रदेश १ दूधमा आत्मनिर्भर बनेको छ । यहाँ आवश्यकताभन्दा १ लाख ५ हजार ५ सय ५ दशमलव ८३५ टन दूध बढी उत्पादन भइरहेको प्रदेश १ का भूमि व्यवस्था, कृषि तथा सहकारी मन्त्रालयले जनाएको छ । मन्त्रालयका पशुपन्छी महाशाखा प्रमुख अशोककुमार सिंहले प्रदेश १ मा वार्षिक ५ लाख ४९ हजार ७ सय ५१ टन दूध उत्पादन भइरहेको बताए । आवश्यकताभन्दा बढी दूध उत्पादन भएपछि मिल्क होली डेको अवस्था सिर्जना भएको छ, उनले भने, दुग्ध विकास संस्थानअन्तर्गतको विराटनगर दूध परियोजनाले दैनिक करिब ५० हजार लिटर दूध खपत गरिरहेको छ भने निजी डेरीहरूको यकिन तथ्यांक आउन बाँकी छ ।उनले अहिलेको सिजन बढीभन्दा बढी दूध उत्पादन हुने भएकाले पनि मिल्क होली डेको अवस्था सिर्जना भएको बताए । प्रमुख सिंहले पशु नश्ल सुधार कार्यक्रम र घाँसखेती विस्तारका साथै उन्नत जातको गाईपालनतर्फ किसान आकर्षित हुँदै गएकाले दूध उत्पादन बढेको बताए ।दूध उत्पादन बढे पनि यसको खपत नबढ्दा समस्या भएको छ, उनले भने, दुग्ध विकास संस्थान एकातिर बर्सेनि ४ अर्ब रुपैयाँ बराबरको ५ सय टन पाउडर दूध विदेशबाट खरिद गरेर ल्याउन बाध्य छ भने अर्कोतिर किसानले उत्पादन गरेको दूध सडकमा बगाउने बाध्यात्मक अवस्था छ । बढी दूध उत्पादन गर्ने सिजनमा पाउडर दूध उत्पादन गर्नुको विकल्प नभएको उनले सुनाए । सरकारले विराटनगर दूध वितरण आयोजनास्थित पाउडर दूध कारखानालाई ३० हजारबाट ७० हजार लिटर दूध दैनिक पाउडर बनाउने क्षमतामा विस्तार गरे पनि सञ्चालनमा आउन नसकेको उनले सुनाए । दुग्ध विकास संस्थानले यसको व्यवस्थापन र सञ्चालनमा तत्काल ध्यान पुर्याए प्रदेश १ मा ५७ वर्षका लागि मिल्क होली डेको समस्या समाधान हुने उनी बताउँछन् ।यसको विकल्पमा प्रदेश सरकारले पब्लिक प्राइभेट पार्टनरसिपमा पाउडर दूध कारखाना स्थापनाका लागि १० करोड आउँदो आर्थिक वर्षका लागि बजेट विनियोजन गरेको बताए । आयोजनाअन्तर्गत २०५२ मा डेनमार्क सरकारको सहयोगमा प्रतिदिन ३० हजार लिटर क्षमताको स्थापना भएको पाउडर दूध प्लान्टको ११ करोड लागतमा प्रतिदिन ७० हजार लिटर दूधको पाउडर बनाउने क्षमता वृद्धि गरे पनि सञ्चालनमा आउन सकेको छैन । क्षमता विस्तारका लागि दुग्ध विकास संस्थानले ३ करोड र सरकारले ८ करोड लगानी गरे पनि प्रतिफल आउन सकेको छैन । सर्वसाधारण किसानको दूध खरिद गर्ने सर्तमा सरकारले क्षमता विस्तारका लागि लगानी गरेको हो ।यस्तै पाउडर दूध प्लान्टपछि स्थापना भएको भूस बोइलरले उडाएको खरानीले स्थानीयवासी हैरान भएका छन् । बोइलरको धूलो र आयोजनाको दुर्गन्धले स्थानीयवासी सास्ती बेहोर्न बाध्य छन् । आयोजनाको पश्चिमपट्टिको बस्तीमा धूलो र दुर्गन्धले एक छिन कोठाबाहिर बस्न नसकिने भएको स्थानीय मञ्जु खड्काले गुनासो पोखिन् ।विराटनगर दूध परियोजना प्रमुख नीलकण्ठ गौतमले यहाँ दैनिक ८० हजार लिटर दूध उत्पादन भइरहेको तर त्यति धेरै दूध खरिद गर्न नसकेको स्विकारे । इलामको कुटीडाँडा, फिक्कल, तीनघरे, लक्ष्मीपुर, बिबल्याँटे, पुवाखोला, शान्तिडाँडामा चिलिङ भ्याट राखेर करिब २९ हजार ५ सय लिटर दूध किसानबाट दैनिक खरिद गर्दै आएका छौं, प्रमुख गौतमले भने, धनकुटाको हिले, तेह्रथुमको चित्रे र पाँचथरको देउरालीमा चिलिङ भ्याट राखेर किसानबाट १७ हजार ५ सय लिटर र झापा, मोरङ, सुनसरी र सप्तरीको सहरकारीबाट ५ हजार लिटर गरी कुल ४७ हजार लिटर दूध खरिद गर्दै आएका छौं । दैनिक खरिद गरेको दूधमध्ये १० हजार लिटरको प्रशोधित दूध तथा दूधजन्य पदार्थ विराटनगर, इटहरी, धरान र इनरुवाको उपभोक्ताका लागि बिक्री वितरण र बाँकी ३७ हजार लिटरको पाउडर बनाउँदै आएको उनले बताए । विराटनगर दूध वितरण आयोजनाले प्रशोधित दूध, दही, घिउ, मख्खन, पनिर, आइस्क्रिम, रसभरी र लालमोहन उत्पादन गर्दै आएको छ । प्रमुख गौतमले संस्थानले किसानको दूध खरिद गर्दा गाई दूधमा फयाट हेरेर सरदर ४०४२ र भैंसीको दूध ५०५५ रुपैयाँ प्रतिलिटरको दरमा खरिद गर्दै आएको बताए । आयोजनाले प्रतिलिटर ८६ र ७० रुपैयाँको दुई किसिमको प्रशोधित दूध, १ सय १० रुपैयाँ प्रतिकिलो दही, ५ सय ८० रुपैयाँ प्रतिकिलो पनिर उपभोक्तालाई बिक्री गर्दै आएको उनले बताए ।"
तटबन्ध अझै बनेन,"कञ्चनपुर प्राय: सडक कालोपत्रेदेखि ग्राभेल बिछ्याउने र अन्य विकास निर्माणका कार्य सम्पन्न गर्न बर्सेनि असारमा चटारो पर्ने गर्छ । महाकाली किनारमा तटबन्ध निर्माणको काम पनि असारमै चलिरहेको छ । वैशाखमै सक्नुपर्ने भए पनि नदीमा पानीको सतह बढ्न थालिसक्यो, बल्ल तटबन्ध निर्माणको आधा कार्य सम्पन्न भएको छ । गत वर्ष बाढीले बगाएका स्पर मर्मतसँगै केही ठाउँमा तटबन्ध निर्माणको काम असारसम्म पनि नसकिँदा नदी किनारका बासिन्दा त्रासमा छन् । उनीहरू तटबन्ध निर्माणका काम नसकिँदै नदीमा बाढी आए बगाउने पो हो कि भन्ने चिन्तामा छन् । नदीमा पानी बढिसक्यो, तर काम अझै सकिएको छैन, भीमदत्त नगरपालिका ११ भुजेलाका दीपक थापाले भने, जहिले पनि असारमा हतारमा काम हुन्छ, बनेको संरचना पनि बाढीले बगाएर लैजान्छ । महाकाली नदी किनारको भीमदत्त नगरपालिका र महाकाली नगरपालिकाका विभिन्न वडामा ३ वटा प्याकेजमा तटबन्ध निर्माण तथा मर्मतको काम चलिरहेको छ । ०७४ वैशाखमा तिनै प्याकेजको काम वर्षभित्रै सक्नेगरी सम्झौता भए पनि हालसम्म ६०७० प्रतिशत मात्रै काम सकिएको छ । प्राय:जसो निर्माण कार्यमा कम्पनीको लापरबाही देखिन्छ । तर, यहांँ निर्माण कम्पनीको लापरबाहीभन्दा पनि आवश्यक वजेटको अभावमा काम सम्पन्न हुन नसकेको हो । तीनवटै प्याकेजको काम वजेट अभावकै कारण पूरा हुन नसकेको हो, जनताको तटबन्ध कार्यालय महेन्द्रनगरका इन्जिनियर महादेव विष्टले भने, बजेटका लागि विभागसँग समन्वय भइरहेको छ । उनले २ प्याकेजमा हालसम्म ५०६० प्रतिशत र १ मा काम सम्पन्न भए पनि रकम भुक्तानी गर्न नसकिएको बताए । पहिलो प्याकेजअन्तर्गत भीमदत्त नगरपालिका ११ को भुजेला र महाकाली टोलमा १ सय ७० मिटर तटबन्धसँगै कंक्रिट ब्लक निर्माणको काम भइरहेको छ । उक्त प्याकेजको ठेक्का सम्झौता केएस कन्स्ट्रक्सनसँग १३ करोडमा सम्झौता भएको हो । दोस्रो प्याकेजमा महाकाली नगरपालिकाको २, ४ र ७ वडामा २ हजार २५० मिटर तटबन्ध निर्माण, ३० स्पर निर्माण र ५ पुराना स्पर मर्मत तथा १२ मिटर तटबन्ध भरान गर्नुपर्ने हो । उक्त निर्माणको ठेक्का कुमार श्रेष्ठ जेभीसंग २६ करोडमा सम्झौता भएको हो । यसैगरी तेस्रो प्याकेजअन्तर्गत भीमदत्त नगरपलिका १३ को झोलुंगेपुलको दक्षिणतर्फ शुक्लाफांँटा राष्ट्रिय निकुञ्जसँग जोडिएको क्षेत्रमा साढे १२ सय मिटर तटबन्ध र २३ स्पर निर्माणका लागि रसुवा नागार्जुन निर्माण कम्पनीसँग १७ करोडमा सम्झौता भएको हो । उक्त प्याकेजको काम पूरा भए पनि भुक्तानी दिन बांँकी रहेको इन्जिनियर विष्ट बताउँछन् । पहिलो र दोस्रो प्याकेजको काम भने ६० प्रतिशतको हाराहारीमा भएको छ । नदीले बढी कटान गर्ने जोखिमयुक्त ठाउँहरूमा नै तटबन्ध मर्मत तथा निर्माणको काम चलिरहेको हो । उक्त कार्य असार मध्यसम्म पनि नसकिँदा स्थानीय त्रसित बनेका छन् । विगतका वर्ष पनि यिनै ठाउँबाट तटबन्ध भत्केर बाढी बस्तीमा पस्ने गरेको हो । यसवर्ष निर्माण कार्य अधुरो रहेकाले अझ बढी जोखिम रहेको स्थानीय बताउँछन् । महाकालीमा तटबन्ध निर्माण तथा मर्मतका लागि बर्सेनि १० करोडजति बजेट आउने गर्छ । यसकै आधारमा तटबन्ध निर्माणका लागि ठेक्का सम्झौता हुने गरेको हो । तर गत वर्ष स्थानीयबाट जोखिम भएको भन्दै दबाब धेरै आएपछि बजेटबिना नै टेन्डर आह्वान गरिएको इन्जिनियर विष्ट बताउँछन् । सिंँचाइ मन्त्रालयका तत्कालीन सचिव गजेन्द्र राई फिल्डमा गएपछि धेरै ठाउँमा तटबन्ध निर्मार मर्मत गर्नुपर्ने दबाब आएका कारण उहाँंकै आदेशमा बजेटबिना नै काम सुरु गरिएको हो, उनले भने, तर अहिलेसम्म बजेट नआउँदा निर्माण कार्य नै अलपत्र परेको छ ।यो वर्ष जनताको तटबन्ध कार्यालयले प्राप्त गरेको १० करोड बजेट कात्तिकमै सकिएपछि अन्य निर्माण कम्पनीलाई भुक्तानी गर्न समस्या भएको देखिन्छ । बजेट निकासाका लागि विभाग र मन्त्रालय हुँदै अर्थ मन्त्रालयमा समेत पत्राचार गरिएको विष्टले बताए । तर, अर्थको स्वीकृतिबिना नै टेन्डर आह्वान भएकाले तत्काल बजेट निकासा हुने सम्भावना नरहेको प्राविधिकहरू बताउँछन् ।"
टीभीएस अपाचे आरटीआर बजारमा,"काठमाडौं (कास) टीभीएस मोटर कम्पनीले नयाँ टीभीएस अपाचे आरटीआर २०० फोर भी नेपाली बजारमा ल्याएको छ । रेस एडिसन २० नाम गरेको नयाँ अपाचेमा एन्टीरिभर्स टर्क (एआरटी) स्लिप्पर क्लच प्रविधि रहेको जारी विज्ञप्तिमा छ । रेसिङइन्स्पायर्ड ग्राफिक्ससमेत रहेको यो मोटरसाइकलमा अत्याधुनिक एरोडाइनामिक्सका फ्लाईस्क्रिन पनि लगाइएको कम्पनीले जनाएको छ । कम्पनीका अनुसार मोटरसाइकलमा जडान गरिएको एआरटी स्लिप्पर क्लच प्रविधिले क्षमतालाई बढाउँछ भने क्लच फोर्सलाई २२ प्रतिशत घटाउँछ, जस्ले छिटो अपसिफ्ट गर्न मद्दत गर्छ । मूल्य ३ लाख २४ हजार ९ सय रहेको यो मोटरसाइकल जगदम्बा मोटर्सबाट उपलब्ध हुने विज्ञप्तिमा छ ।"
पामिमो बेबी डाइपर भित्रियो,"काठमाडौं (कास) मिलेनियम बेबी केयरले पामिमो बेबी प्यान्ट डाइपर नेपाली बजारमा सार्वजनिक गरेको छ । कम्पनीले आफ्नै उत्पादन युनिट भएको डायमन्ड नेपालसँग सहकार्य गर्दै उक्त प्रडक्ट बजारमा ल्याएको जारी विज्ञप्तिमा उल्लेख छ । पामिमो बेबी प्यान्ट डाइपरको मूल्य सानो साइजमा ४४ पिसको ९ सय ६०, मध्यममा ४० पिसको पनि ९ सय ६० र ठूलो साइजमा ३४ पिसको ९ सय रुपैयाँ रहेको कम्पनीले जनाएको छ ।"
नबिलको सीईओमा अनिल,काठमाडौं (कास) नबिल बैंकको प्रमुख कार्यकारी अधिकृत (सीईओ) मा अनिलकेशरी शाह नियुक्त भएका छन् । बैंकको ४८८ औं सञ्चालक समितिको बैठकले उनलाई सीईओमा नियुक्त गरेको जारी विज्ञप्तिमा उल्लेख छ । शाहले आफ्नो बैंकिङ यात्रा सन् १९९१ बाट नेपाल ग्रिन्डलेज बैंक (हाल स्टयान्डर्ड चार्टर्ड बैंक नेपाल) मा सहायक तहबाट सुरु गर्दै १३ वर्षको अवधिमै प्रमुख सञ्चालन अधिकृत तथा प्रमुख उपभोक्ता बैंकिङ बन्न सफल भए । उनी महाप्रबन्धक हुँदै प्रथम नेपाली प्रमुख कार्यकारी अधिकृतको भूमिकामा नबिल बैंकमा ६ वर्ष काम गरिसकेको अनुभव रहेको बैंकले जनाएको छ ।
हुन्डाईको विजेता घोषणा,"काठमाडौं (कास) हुन्डाई कम्पनीले रोड टु रसिया योजनाका विजेता घोषणा गरेको छ । योजनाअन्तर्गत फिफा वल्र्डकप २०१८ को फाइनल म्याचको टिकेट विजेता बनेकाहरूमा हुन्डाई ओनरहरूमध्ये रानीपौवा, पोखराकी अनिसा गुरुङ र पोखराकै लालबहादुर गुरुङ रहेको जारी विज्ञप्तिमा छ । त्यस्तै हुन्डाईको नयाँ ग्राहकहरूमध्ये भरतपुर चितवनका विनोदकुमार भट्ट र झापा दमकका गोपाल अग्रवाल विजयी भएको जनाइएको छ । साथै योजनामा हरेक हुन्डाईको खरिदमा ४३ वा ५५ इन्चसम्मको सामसङ स्मार्ट एलईडी टीभी पनि पक्का पुरस्कारको रूपमा प्रदान गरिएको कम्पनीले जनायो ।"
सिभिलको स्मार्ट वेबसाइट,"काठमाडौं (कास) सिभिल बैंकले स्मार्ट वेबसाइटको सुरुआत गरेको छ । यो स्मार्ट वेबसाईटमा बैंकको सेवा तथा सुविधाबारे जानकारी प्रदान गर्नुका साथै इन्टरनेट बंैकिङ मार्फत खाताको विवरण हेर्न सकिने, सिभिल बैंक वा अन्य बैंकमा रकमान्तर गर्न, मोबाइल टपअपको सुविधा, ल्यान्डलाइन, एडीएसएल, विद्युत् प्राधिकरण तथा डिसहोमको बिल भुक्तानी गर्न सकिने जारी विज्ञप्तिमा छ ।"
सनराइजको मिसकल बैंकिङ सेवा,काठमाडौं (कास) सनराइज बैंकले मिसकल बैंकिङ सेवा सुरु गरेको छ । यस सेवाअन्तर्गत आफूलाई आवश्यक परेको बैंकिङ सुविधाहरू लिनका लागि बैंकले तोकेको नम्बरहरूमा मिसकल गरी प्राप्त गर्न सकिने बैंकले जनाएको छ । ९८५११४७२७३ नं मा मिसकल गरी आफ्नो खातामा रहेको मौज्दातको प्राप्त गर्न सकिने जारी विज्ञप्तिमा छ ।
आईटी उद्योगलाई छुट्टै संयन्त्र,"काठमाडौं (कास) सूचना प्रविधि (आईटी) उद्योगलाई सहज वातावरण बनाउन सञ्चार तथा सूचना प्रविधि मन्त्रालय र उद्योग मन्त्रालयबीच छुट्टै संयन्त्र बनाउने तयारी गरिएको छ । प्रधानमन्त्रीका सूचना प्रविधि सल्लाहकार अली अस्गरले दुवै मन्त्रालयबीच स्थापना हुने यस्तो संयन्त्रले आईटी कम्पनीहरूका लागि सहज वातावरण बनाउने बताए । आईटी कम्पनीहरू उद्योग मन्त्रालयअन्तर्गत दर्ता हुन्छन्, उनी भन्छन्, यो कामको प्रकृतिअनुसार सूचना तथा सञ्चार मन्त्रालयअन्तर्गत छ ।"
एउटा म्यासेन्जरको कथा,"काठमाडौं जमाना प्रविधिको छ । एक अर्काको मनोभाव बाँड्नेदेखि सुख र दु:खको खबर साटासाट गर्ने गतिलो माध्यम बनेको छ स्मार्ट फोन । कुनै बेला हुलाक र हुलाकी जोडिन्थ्यो, प्रेम या पीडा क्षणहरूमा । राजधानीको शिल्पी थिएटरमा जारी ज्योतिरीश्वर रंग महोत्सव को दोस्रो दिन शनिबार भारत दरभंगाबाट आइपुगेका कलर हेल नाट्य समूहका कलाकारहरूले प्रस्तुत गरेको नाटक संवदिया ले दर्शकलाई सञ्चारको पुरानो तौरतरिकामा हुत्याइदियो । दूरअतीतमा बितिसकेका क्षणहरूको सम्झनाजस्तो लाग्ने संवादिया ले दर्शकलाई भावुक बनाइदियो । पुरानो समाजमा समाचार बोकेर एउटा बस्तीदेखि अर्को बस्तीमा पुग्ने संवदिया संस्कृतिमा आधारित यो नाटकले एकैपटक मानवीय समवेदना, प्रविधिको युग र मान्छे मान्छेबीचको दूरीमाथि प्रश्न गर्छ । भारतीय साहित्यकार फणीश्वरनाथ रेणुले यो नाटक लेखेका हुन् । भारतीय स्वतन्त्रता संग्राममा सक्रिय भूमिका गरेका रेणुले २००७ सालको नेपाली क्रान्तिमा समेत भाग लिएका थिए । उनको रचनालाई श्यामकुमार सहनीको निर्देशनमा प्रस्तुत गरिएको हो, जसमा भाष्कर झाले एकल अभिनय गरेका थिए । बूढाबूढी, तन्नेरी, बिरामी, संवाद बाहकलगायतका चरित्र एक्लैले गरेका झाको अभिनयलाई दर्शकले खुलेर तारिफ गरे । प्रत्यक्ष संगीतको मज्जा भिन्नै थियो । बेलाबेला भाष्करलाई कोरसले पनि साथ दिएका थिए । शनिबारै सद्भाव थिएटर काठमाडौंको तर्फबाट नाटक अश्वेत मञ्चन गरिएको थियो । नारी पहिचान र अस्मितालाई केन्द्रमा राखिएको नाटक राम केएसीले निर्देशन गरेका हुन् । केहीअघि राजधानीमा नियमित मञ्चनसमेत गरिएको नाटकमा हिन्दी धार्मिक ग्रन्थका नारीचरित्रलाई नारी अस्मिताको आँखाबाट पुनर्परिभाषित गरिएको छ । पुराण, रामायण, महाभारतजस्ता चर्चित धर्मशास्त्रमा चित्रण गरिएका नारीचरित्रहरू, उनीहरूको भूमिका र पुरुष मनोवृत्तिमाथि प्रश्न उठाइएको छ । नाटकमा शिवप्रसाद अधिकारी, अमृता खनाल, प्रदीप बाँस्तोला, शिक्षा केसी, एलिजा अधिकारी, दिलीप खड्का, विज्ञान गजुरेल, किरण चापागार्इँ र तिर्सना राईले अभिनय गरेका थिए । नाटकका निर्देशकहरूलाई आयोजक नेपाल संगीत नाट्य प्रज्ञा प्रतिष्ठानका कुलपति सरुभक्तले ट्रफी प्रदान गरेका थिए । महोत्सवको अन्तिम दिन आइतबार दिउँसो सेलो थिएटरको प्रस्तुति सोनाम ग्याल्मो र साँझ भिखारी ठाकुर रंगमण्डल, दिल्लीको प्रस्तुति भिखारीनामा प्रस्तुत गरिने महोत्सवका संयोजक एवं प्रतिष्ठानका नाट्य विभाग प्रमुख रमेशरञ्जन झाले बताए ।"
इन्द्रेणी गीत अब्बल,"काठमाडौं यस वर्षको राष्ट्रिय कविता महोत्सव २०७५ मा कवि फूलमान वलको इन्द्रेणीको गीत शीर्षकको कविता अब्बल ठहरिएको छ । महोत्सवका लागि प्राप्त २ सय २९ वटा कविताहरूमध्ये कवि वलको कविताले सबैलाई उछिनेको हो । नेपाल प्रज्ञा प्रतिष्ठानको ६१ औं वार्षिकोत्सवका अवसरमा हुँदै आएको महोत्सवमा यसपटक धादिङकी कवि सुनीता खनालको श्यामश्वेत फोटो द्वितीय भयो । तृतीय हुनेमा रामेछापका कवि जीवन खत्रीको एउटा अर्काे प्रयास, तेह्रथुमकी कवि एलिना दुलालको लाहुरेकी स्वास्नी र मोरङकी कवि मेनुका चापागाईंको बिराएछु बाटो रहेका छन् । प्रथम हुने वलले स्वर्ण पदकसहित ३० हजार रुपैयाँ, द्वितीय हुने खनालले रजत पदकसहित २५ हजार रुपैयाँ र तृतीय हुने खत्री, दुलाल र चापागाईंले कास्य पदकसहित जनही २० हजार रुपैयाँ पाउनेछन् । पुरस्कार र पदक राष्ट्रपतिबाट हस्तान्तरण गरिने प्रचलन रहिआएको छ । डा हेमनाथ पौडेल, साहित्यकार मञ्जु काँचुली, प्रा जगत उपाध्याय, कवि तथा समालोचक कृष्ण प्रधान र प्राडा गोपीन्द्र पौडेल रहेको मूल्यांकन समितिले कविताहरू मूल्यांकन गरेको महोत्सवमा बताइयो । महोत्सवको उद्घाटन गर्दै संस्कृति, पर्यटन तथा नागरिक उड्डयन मन्त्री रवीन्द्र अधिकारीले स्रष्टाहरूका लागि महोत्सव प्रेरणादायी हुने दाबी गरे । काव्य क्षेत्रमा कस्ता सिर्जनाहरू हुँदै छन् भन्ने मानक पनि हो महोत्सव, उनले भने, समाजमा भएका विभिन्न राजनैतिक परिवर्तनमा कविता, गीत र संगीतको पनि उत्तिकै योगदान रहँदै आएको छ । २०२२ देखि महोत्सव हुँदै आएको जानकारी दिँदै कुलपति गंगाप्रसाद उप्रेतीले प्रतिष्ठानको जीवनमा महोत्सवले धेरै महत्त्व राखेको बताए । महोत्सवमा मन्त्री अधिकारी र कुलपति उप्रेतीले बृहत् शब्दकोश को नयाँ संस्करण पनि लोकार्पण गरे । प्रतिष्ठानका पूर्वकुलपति बैरागी काइँला, उपकुलपति विष्णुविभु घिमिरे, काव्य विभाग प्रमुख अमर गिरी, सदस्यसचिव जीवेन्द्रदेव गिरीलगायतले महोत्सवको महिमाबारे प्रकाश पारेका थिए । यसपटक २ सय २९ मध्ये उत्कृष्ट ३६ रचना वाचनका लागि छानिएका थिए । तीमध्ये सुवास संगम राई, कल्पना काफ्ले, गणेश भट्ट अणु, प्रकाश रम्घाली, रञ्जना निरौला, त्रिभुवनचन्द्र वाग्ले, शान्ति अधिकारी, पर्शुराम भट्टराई, डिल्लीप्रसाद मूलतिहुन, हीरा भट्ट, जीवन आरोही, अग्रिम अधिकारी, कविता राई, सुभासचन्द्र भण्डारी, सचित राई, नवीन प्यासी, सुशीला खडका, भुवन शिवाकोटी, ओमप्रसाद कोइराला, रसिक राज, ज्ञानेन्द्रबहादुर सिंह, धर्मानन्द भट्ट, सीता भण्डारी, गिरि श्रीष मगर, शान्ति शर्मा, सौरभ सुनार, सुन्दर शिरीष, नारायण सापकोटा, टहल दाहाल नवीकरणले कविता सुनाए । महोत्सवमा प्रतिष्ठानका कर्मचारी सुमन अधिकारीलाई २५ हजार रुपैयाँसहित दीर्घ सेवा पदकसमेत प्रदान गरियो । वार्षिकोत्सवको अवसरमा प्रतिष्ठानमा सांगीतिक प्रस्तुतिसहित विशेष कलाकविता कार्यशाला एवं कला प्रदर्शनीसमेत गरिएको थियो ।"
अनमोल समाज सेवातिर,"काठमाडौं फिफा वल्र्डकप चलिरहेका बेला फुटबलसम्बन्धीकै क्याप्टेन फिल्मको छायांकनमा व्यस्त अभिनेता अनमोल केसी शनिबार आफू आबद्ध कार्यक्रमको प्रेस मिटमा एक घण्टा ढिलो आइपुगे । त्यसका लागि माफी माग्दै भने, सुटिङमा थिएँ, सरी । उनी यसपालि पहिलो पटक समाज सेवाको काममा जोडिन लागेका छन् । साथै, विभिन्न ठाउँका दर्शकसँग अन्तरक्रिया गर्न लागेको पनि उनले अवगत गराए । मुभीहरू गरिरहेकै थिएँ तर अब सोसियल्ली पनि एक्टिभ हुने बेला आयोजस्तो लाग्यो, उनले भने, अहिलेसम्म (समाज सेवामा) केही गरेको थिइनँ । अब पहिलो पाइला चाल्दै छु ।खासमा उनी अनमोल इभ २०७५ शीर्षकमा पर्यटन यात्रा गर्दै छन् । यसका लागि भदौ १ देखि २७ सम्म बुटवल, पोखरा, चितवन र बिर्तामोड पुग्नेछन् । त्यहाँ उनले आफ्ना प्रस्तुति दिनुका साथै दर्शकसँग बोलचाल गर्ने बताए । कार्यक्रमबापत् उठेको रकम नेत्रहीन महिला संघ नेपाललाई प्रदान गर्ने आयोजक मोनिका इन्टरटेन्मेन्ट ग्रुपले जानकारी दियो । अनमोल इभमा प्रियंका कार्कीलगायत कलाकार पनि सहभागी हुने बताइएको छ । पर्यटन प्रवद्र्धन, कलासंस्कृतिको उत्थान र नयाँ कलाकारको खोजीका लागि यस्तो कार्यक्रम गर्न लागेको मोनिका इन्टरटेन्मेन्टका अध्यक्ष कमल जीसीले जानकारी दिए । हामी सडक नाटक पनि गर्नेछौं, उनले भने, यसका लागि १७ वटा नगरपालिकासँग समन्वय गरिसकेका छौं ।नेत्रहीन महिला संघकी सीता सुवेदीले आफूहरूलाई सहयोग गर्न खोजेकोमा अभिनेता केसी र आयोजकलाई धन्यवाद दिइन् । मेगास्टार बाट सुपर स्टार बन्न समाज सेवा गरी देखाउन लागेको हो कि भन्ने पत्रकारको प्रश्नमा अनमोलले भने, मेरो स्टाटस बढाउन वा कसैले राम्रो भनिदेओस् भनेर यो काम गरेको होइन । मैले आफूले आफैंलाई कुनै पद पनि दिएको छैन, अडियन्सले जुन टयाग लगाइदिनुभएको छ, त्यसमै खुसी छु । सामाजिक हितका लागि भएकाले यो कार्यक्रमबाट आफूले पारिश्रमिक पनि नलिएको अनमोलले बताए । उनी चारवटै सरमा हेलिकप्टरबाट जाँदै न् । पर्यटन प्रवद्र्धनका लागि कार्यक्रम स्थलमा विभिन्न ठाउँका तस्बिर प्रदर्शन गरिने आयोजक जीसीले अवगत गराए । क्प्याटेन फिल्म प्रदर्शन हुने बेला अनमोल समाज सेवातिर लाग्नुलाई कतिले पब्लिसिटी स्टन्ट मानेका छन् ।"
जापानमा नेपाली अवार्ड हुने,"काठमाडौं पहिलो पटक जापानको टोकियोमा नेपाली फिल्म अवार्ड आयोजना हुने भएको छ । शनिबार राजधानीमा आयोजित पत्रकार सम्मेलनमा पहिलो पटक सूर्य इन्टरनेसनल अवार्ड हुने जानकारी दिँदै १२ विधामा लोकप्रिय पाँचको मनोनयन सार्वजनिक गरिएको छ । मनोनयनमा लोकप्रिय फिल्मतर्फ छक्का पञ्जा २ सहित ए मेरो हजुर २, शत्रु गते, म यस्तो गीत गाउँछु र कृ भिडेका छन् । त्यसैगरी नायकतर्फ अनमोल केसी, प्रदीप खड्का, पल शाह, पुष्प खड्का र दयाहाङ राईबीच भोटिङ प्रतिस्पर्धा हुँदा लोकप्रिय नायिकाको विधामा साम्राज्ञी राज्यलक्ष्मी शाह, श्वेता खड्का, पूजा शर्मा, शिल्पा पोखरेल र निता ढुंगाना भिड्ने भएका छन् ।भदौ ३१ मा हुने उक्त अवार्डमा मनोनयनमा परेकामध्ये सर्वाधिक भोट पाउनेलाई लोकप्रिय अवार्ड प्रदान गरिने आयोजकले जनाएको छ । नि:शुल्क अनलाइन भोटिङमार्फत विजेता छानिने अवार्ड अध्यक्ष वासुदेव लामिछानेले जनाएका छन् । अवार्डमा विधागत लोकप्रिय फिल्म, नायक, नायिका, सहकलाकार महिला र पुरुषका साथै संगीततर्फ लोक, पप र आधुनिक गायकगायिका रहेका छन् । अवार्ड अध्यक्ष लामिछानेले नेपाली फिल्मको विश्व बजार प्रवद्र्धनमा टेवा पुगोस् भनेर अवार्ड आयोजनाको सुरुवात गरिएको बताए । बृहत् सांस्कृतिक कार्यक्रमसहित आयोजना हुने बताइएको अवार्डको लागि जापान र नेपालमा तयारी भइहेको पनि लामिछाने भिडियो सन्देशमार्फत बताए । अवार्ड समारोहमा चार दर्जनभन्दा बढी कलाकर्मीसहित सञ्चारकर्मी सहभागी हुनेछन् । अवार्डको नेपाल संयोजन पत्रकारद्वय नरेश भट्टराई र समीर बलामीले गरेका हुन् ।"
जस्तो साथी उस्तै आफू,(साइकोलजी टुडे डटकममा प्रकाशित आर्ट मार्कम्यानको आलेखमा आधारित)
आगन्तुक साथी,"अविशा भट्ट, कक्षा ९रातो बंगला स्कुल, ललितपुर"
महको म,"मलाई नेपाली साहित्यका पुस्तक निकै मनपर्छ । मलाई मनपर्ने व्यक्तिको जीवनी त म झनै नछुटाई पढ्छु । मलाई मनपर्ने पुस्तकहरूमध्येको एक हो महको म । यो मदनकृष्ण श्रेष्ठको आफ्नै जीवन र अनुभूतिहरूबारेको पुस्तक हो । यसमा उनका जीवनका दु:खसुख समेटिएका छन् । पुस्तकमा महजोडीको सुरुवातीदेखि लिएर उनको अन्तरजातीय विवाह, छोराछोरीबाट टाढिँदाका अनुभव, श्रीमतीलाई लागेको क्यान्सर र त्यसको उपचारका साथै आफ्नो ब्याट्रीबाट चलिरहेको जीवनका विभिन्न पक्षहरू समेटिएका छन् । जीवनमा ठूलो दु:ख परे पनि आफू कसरी सफल हुन सकेँ भन्ने प्रसंग पनि पुस्तकमा छ । पुस्तक पढ्दा मलाई सबैभन्दा धेरै मन छोएको प्रसंग हो मदनकृष्णको ब्याट्रीबाट चलेको शरीर र उनकी श्रीमतीको किमोथेरापी । मलाई यो पाठ पढ्दा एकातिर आँखामा बलिन्द्र आँसु बर्सिएको थियो भने अर्कोतर्फ यस्ता साहसी र आत्मबल बलियो भएका व्यक्तिको जीवनीले प्रेरित पनि गरेको थियो । यस पुस्तकबाट मैले सिकेको कुरा हो जीवन भनेकै संघर्षको गति हो त्यसैले जीवनमा कहिल्यै हार मान्नुहुन्न । मदनकृष्णले १० वर्षको उमेरबाट शिक्षक बनेर आफूभन्दा सानालाई सिकाएको र आफूसरहका साथीलाई टयुसन पढाएको प्रसंग पनि मलाई निकै रमाइलो लाग्यो । बच्चैदेखि भजनकीर्तन र गीतसंगीतमा रुचि राख्ने मदनकृष्णको सकारात्मक सोच र मनोरञ्जनात्मक स्वभावबाट म निकै प्रभावित भएँ । नेवार समुदायमा बच्चैदेखि स्वयंसेवक भएर कार्य गर्ने मदनकृष्ण अहिले त्यसै समुदायको अध्यक्ष भएको थाहा पाउँदा उनको नेतृत्व विकासले मलाई पनि प्रेरणा मिलेको छ । मदनकृष्णले हरिवंश आचार्यलाई गीति नाटक गरिरहेका बेला पहिलो पटक भेटेका थिए । सुरुमा त उनी हरिवंशका ठूलाठूला आँखा देखेर डराएका थिए । पछि उनीहरूको क्षेत्र मिलेका हुनाले सहकार्य गरेर अगाडि बढिरहेका छन् । यो प्रसंगलाई पुस्तकमा टुल्के आँखा शीर्षकमा लेखिएको छ ।सरल भाषाशैलीमा लेखिएको यो पुस्तकबाट बालबालिकादेखि प्रौढसम्मले प्रेरणा पाउन सक्छन् ।आश्रयता आचार्य, कक्षा१०अक्षरा स्कुल, काठमाडौं"
जर्साबको खैरे,"यो कथा खैरे नामको एउटा सानो बाँदरको हो । यो सत्य घटनामा आधारित कथा हो । जाजकोटमा हैजा फैलिएको बेला खैरेकी आमाले ज्यान गुमाउन पुगी । आमाको मृत्यु भएपछि एक्लो भएको खैरेलाई सैनिकहरूले उद्धार गर्छन् । यसै क्रममा खैरेको पालनपोषण र रेखदेख सेनाका जर्नेलले गर्न थाल्छन् । खैरे हेलिकप्टर चढेर जर्नेलको काठमाडौंस्थित घर पुग्छ । यो यात्रा उसलाई रमाइलो लाग्छ । एक दिन जर्साबसँगै खैरे जब पशुपति मन्दिर जान्छ, कथाले अर्कै मोड लिन्छ । अब खैरे पुन: जंगल फर्किएको छ । जर्साब कहिलेकाहीँ बिस्कुट लिएर खैरेलाई भेट्न पुग्छन् । खैरे पनि जर्साबलाई भेट्न पाउँदा खुसी हुन्छ । यसरी जंगलमा भेटिएको खैरे अब फेरि जंगलमै फर्किएर त्यहीँ रमाउन थालेको छ । यो कथाबाट जंगली जनावरहरूलाई जबरजस्ती आफ्नो घरमा राख्नु हुँदैन भन्ने शिक्षा मिल्छ । उनीहरूलाई आफ्नै प्राकृतिक बासस्थान र आफ्नै समुदायमा रमाउन दिनुपर्छ । सरिता राणाले लेख्नुभएको यो पुस्तकमा जेनी नकर्मी र अन्य ४ जनाको चित्र छन् । रसा नेपाल, कक्षा४पाठशाला फाउन्डेसन, काठमाडौं"
रम्ने हैन ?,"बालबालिका लागि खेल्दै, खाँदै, रमाउँदै रमणीय दृश्य नियाल्ने अवसर अब फेवाताल किनारामा मिल्ने भएको छ । पर्यटकीय क्षेत्र लेकसाइड खहरेमा डिज्नी ल्यान्ड फनपार्क सञ्चालनमा आएपछि यो सम्भव भएको हो । यो पार्कमा पुगेर रोटे पिङ, डुङ्गा पिङ, ४ तारा पिङ, ब्रेक डान्स पिङ, वाटर बल, कार जुधाइलगायत खेल्दै रमाउन पाइन्छ । बालबालिकासँगै अभिभावकले समेत पार्कमा पुगेर विभिन्न खेल खेल्दै मनोरञ्जन लिन सक्छन् । फेवा तालको किनारामा १५ रोपनी क्षेत्रफलमा फैलिएको पार्क आन्तरिक तथा बाह्य पर्यटकका लागि आकर्षणको रूपमा छ । हरेक दिन मध्याह्न १२ बजेदेखि बेलुका ८ बजेसम्म यहाँ पुगेर रमाउन सकिन्छ । पार्कमा खानाका परिकारका लागि ठेकी क्याफेसमेत सञ्चालनमा ल्याइएको छ । क्याफेमा पाइने विभिन्न परिकारको स्वाद लिँदै परिवार तथा साथीसँग रमाइलो गर्ने अवसर त्यहाँ मिल्नेछ । खेल्ने क्रममा दुर्घटना भए बिमाको व्यवस्था गरिएको छ । गर्मी मौसममा ताल किनारामा बसेर मुड फ्रेस गर्नेहरूको रोजाइमा यो पार्क पर्नेछ । त्यहाँ उपलब्ध खेलहरू खेल्न १० रुपैयाँदेखि १ सय रुपैयाँसम्म शुल्क लाग्नेछ । ग्राहकको मागअनुसार आकर्षण थप्दै जाने तयारी सञ्चालकहरूले गरेका छन् । पार्कबाट फेवाताल र यसवरपरका रमणीय दृश्य नियाल्न सकिन्छ । नियमित सञ्चालन हुने भएकाले पोखरा घुम्न पुगेका बालबालिका र अभिभावक यहाँ पुगेर थकान मेटाउँदै रमाउन सक्नेछन् । गर्मी मौसममा ताल किनारामा पुग्ने तथा फेवाताल किनाराको फुड ट्रयाकमा हिँड्दै दृश्य नियाल्न खोज्नेहरूलाई यो पार्कले थप आकर्षित गर्ने गरेको छ । बालबालिकाको रुचिअनुसार त्यहाँ उपलब्ध खेल खेलाउन अभिभावकले सक्नेछन् । अभिभावकले समेत केही खेल खेल्दै रमाउन पाउनेछन् ।"
सडक,"मानिस, गाडी, चौपाया आदि हिँड्ने बाटो हो सडक । बेसहारा टुहुरा आदिको सहारा हो सडक । रामेको घर हो सडक । उसको सहर हो सडक । राजीको साधन हो सडक । रामेरामेरामे π जसरी सडक शब्दमा फिक्कापन छाएको छ त्यस्तै रामे शब्दमा पनि फिक्कापन छाएको छ । रामे शब्दले सबैमा बिचरा भन्ने शब्द झुन्डयाएको छ । रामेको पनि आफ्नै परिचय छन्; ऊ टाटेपाटे ठाउँठाउँमा प्वाल परेको पेन्ट र कमिज पनि मैलो, फाटेको च्यातिएको लगाउँछ । उसका आमाबुबा ऊ सानैछँदा भगवान्का प्यारा बन्न पुगे । अहिले उसको काम नै दुईचार जना सडक बालबालिकालाई पछाडि लगाउने, गफ गर्ने, फोहोर बटुल्ने र कबाडी बटुल्ने भएको छ । रामेको कोमल ओछयान त्यही सडक, त्यही सडकपेटी । उसको छानो त्यही खुला आकाश । उसको छहारी त्यही रूख बन्न पुगेको छ । रामेलाई भोकको पत्तो छैन । ऊ फोहोरको थुप्रोमा जे भेटयो त्यही खान्छ । ऊ चुरोटको दुई सर्का तानेर फु गरेर धुवाँ उडाउँदा आफूलाई सर्वश्रेष्ठ ठान्छ । यति दु:खकष्ट र पीडा हुँदाहुँदै पनि ऊ खुसी देखिन्छ । उसको धन भनेकै आत्मविश्वास, आँट, लगनशीलता र धैर्य हुन् । ऊ भन्छ, जिन्दगी घाम र छाया न हो । कहिले उकाली, कहिले ओराली । उसको बोलाइमा साँच्चैको यथार्थ लुकेको छ । ऊ हाँसोमा भन्छ, मैले पढ्न नपाएर के भयो र ? उनीहरू पढेर सिक्छन् म परेर । उसको यो बोलाइ र सोच हेर्दा एक दृष्टिले दार्शनिकजस्तो लाग्छ । उसले बुझेको छ, ईख नभएको छोरा विष नभएको सर्पजस्तै हो । तर उसले आफ्नो क्षमता प्रष्फुटन गर्ने ठाउँ भने पाएको छैन ।अहिले उसको जीवनमा आमुल परिवर्तन आएको छ । ऊ सडकमा रिक्सा हुइँकाएर आफ्नो जीवन धानिरहेको छ । उसले बुझेको छ, सित्तैमा पाएको १० डलर परिश्रम गरेर कमाएको १ डलरभन्दा मूल्यवान् हँुदैन । भनिन्छ, समय आएपछि क्रान्ति आफैं जन्मन्छ । ऊ अहिले क्रान्तिको सुरुवातमा छ । उसका सपना असीमित छन् । उसलाई नेताले गरेको भाषण सुन्दा घाउमा नुन छर्केझैँ लाग्छ । तिखो काँडाले घोचेझैँ लाग्छ । आँखामा पट्टी लगाएर सडक बालबालिकाको चिच्याहाट रोक्न कान थुनेर भाषण गरेझैँ लाग्छ । एकाबिहानै एक हूल मानिसको भीड सकडबाट निस्किएको देखियो । त्यो हूलको बीचमा एउटा लुरे लम्फू केटो उभिएको देखिन्थ्यो । त्यो केटो कोही नभएर रामे नै थियो र अरू सडक बालबालिकाहरू थिए । उनीहरू भनिरहेका थिएखै कता गयो बाल दिवस ?खै कता हराए नेता ?खै कता गए परोपकारी संस्था ?खै कता ?खै कहाँ छ हाम्रो हक ?खै कहाँ छ ? अरुण चौलागार्इं, कक्षा९कनिका निशा माध्यमिक विद्यालय, जुम्ला"
छायो हरियाली,"हरियो छ जताततैछैन कतै जग्गा खाली,धर्तीभरि मुस्कान बाँड्दैछायो हरियाली ।हरिमाया वाग्ले, कक्षा९पिपुल्स फ्रेन्डसिप एकेडेमी, काठमाडौं"
फुटबल मेरो साथी,"कोही सोख बनाउँछन् कोही छाप्छन् डलर,बेजोडका खेलाडी ती हुन्छन् चर्चित बलर । मान सान इज्जतको खेल लाग्छ राम्रो । कैले होला विश्व कपमा देशले खेल्ने हाम्रो । लक्ष्मी श्रेष्ठ, कक्षा९ब्रिटिस गोर्खा एकेडेमी, काठमाडौं"
वर्षा ऋतु,"संकल्प भट्टराई, कक्षा ४विद्यासंस्कार विद्यालय, काठमाडौं"
सगरमाथाको मुस्कान,"होइन, त्यसो नभन । म मेरा साथीहरूलाई सम्झाउँछु, अरूलाई पनि सम्झाउँछु । तिमी भएनौ भने नेपालको सुन्दरता मेटिनेछ । धर्तीकै सुन्दरता हराउनेछ, पल्लवीले दु:खी हुँदै भनी ।अब म टाढा जाँदै छु । यहाँ एकछिन पनि बस्दिनँ, सगरमाथाले दु:खी हुँदै हात हल्लाउँदै भन्यो ।सगरमाथा ! सगरमाथा ! तिमी हामीलाई छाडेर नजाऊ, पल्लवी चिच्याई ।अचानक पल्लवी चिच्याउँदै निद्राबाट ब्युँझी । बिहानको घाम उदाइसकेको थियो । उसले झ्यालबाट बाहिर हेरी । जहाँबाट सगरमाथा देखिन्थ्यो । बिहानको घामले सगरमाथा सुनझैं टलक्क टल्किरहेको थियो । तर त्यसभन्दा अगाडिका डाँडाहरू नांगै थिए । बिस्तारै सगरमाथालाई ढाक्ने गरी कालो धुवाँको तुँवालो फैलिँदै थियो ।पल्लवी उठी र टेबुलमा रहेको ल्यापटप खोली । उनले वातावरण सफा राखौँ, हाम्रो सगरमाथा बचाऔँ भनेर टाइप गरी र त्यसलाई आफ्नो फेसबुकमा राखी । त्यसमा एउटा सुन्दर र कुरूप सगरमाथाको तस्बिर पनि अपलोड गरी । त्यसपछि उनले त्यसलाई आफ्ना साथीहरूलाई पनि टयाग गरी ।यति गरिसकेपछि उनी झ्यालबाहिर हेर्न थाली । त्यसै बेला सगरमाथालाई छोपिएको कालो धुवाँको तँुवालो बिस्तारै हट्दै थियो । सगरमाथा मुसुक्क मुस्कुराइरहेको थियो । त्यसपछि पल्लवी पनि मुसुक्क मुस्कुराई ।"

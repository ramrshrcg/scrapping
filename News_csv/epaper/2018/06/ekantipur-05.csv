शीर्षक,विवरण
कृत्रिम महँगी,"नेपाल आयल निगममा भएको भ्रष्टाचार, चुहावट, अनियमितता र बेथिति अन्त्य गरेर जनतालाई सहुलियत दरमा पेट्रोलियम पदार्थ उपलब्ध गराउन अखिल छैटौंसहित चार ठूला विद्यार्थी संगठनले सरकारसँग माग गरेका छन् । अन्तर्राष्ट्रिय मूल्य समायोजनका नाममा शृंखलाबद्ध र एकोहोरो मूल्यवृद्धिप्रति घोर आपत्ति जनाइन्छ, संयुक्त ज्ञापनपत्रमा भनिएको छ । उनीहरूले विद्यार्थीलाई सहुलियत मूल्यमा ग्यास सिलिन्डर उपलब्ध गराउने पूर्वसहमति कार्यान्वयन गर्न पनि माग गरेका छन् । साना विद्यार्थी संगठनले पनि पेट्रोलियम पदार्थमा भएको मूल्यवृद्धिको विरोधमा पुतलीसडकमा उल्टो हिँड्ने जुलुस प्रदर्शन गरेका थिए ।"
पढ्नै नपाउने ?,"संयुक्त विद्यार्थी आन्दोलनले शुल्कवृद्धि फिर्ता गर्नुपर्ने, सरकारी कर्मचारीका छोराछोरी सामुदायिकमा पढाउनुपर्ने, शिक्षामा न्यूनतम २० प्रतिशत बजेट छुट्याइनुपर्ने, छात्रवृत्ति पारदर्शी ढंगले वितरण हुनुपर्ने, सार्वजनिक यातायातमा विद्यार्थीलाई ४५ प्रतिशत छुट दिइनुपर्ने लगायत माग राखेको छ । सोमबार अधिकांश निजी विद्यालय बन्द थिए भने सामुदायिक विद्यालयहरू आंशिक खुलेका थिए ।"
कांग्रेस सत्तापक्षजस्तो,"चुनावी कार्यक्रममा भाग लिन जाँदा उनीहरू चढेको गाडीमा बम विस्फोट भएको थियो । खुट्टा गुमाएकी कटुवालले अब आफू आजीवन राजनीतिमा लाग्ने बताइन् । बमको जवाफ जनताको मत जितेर दिनेछु, सहयोग हस्तान्तरण कार्यक्रममा उनले भनिन् ।"
शिक्षक पदपूर्ति: आन्तरिक र खुला प्रतिस्पर्धा सँगसँगै,"विद्यार्थी संगठनहरूले अस्थायी शिक्षकलाई सामान्य परीक्षाबाट स्थायी गरिन लागिएको भन्दै खुला प्रतिस्पर्धा माग गर्दै आन्दोलन गरेका थिए । शिक्षक र विद्यार्थीको दुईतर्फी आन्दोलनका कारण परीक्षा रोकिएको थियो । आन्तरिक परीक्षा भए पनि योग्य शिक्षक छनोट हुने गरी परीक्षा लिन आयोगलाई भनेको छु, शिक्षामन्त्री पोखरेलले भने, परीक्षाका लागि मात्र परीक्षा हुुनु हँुदैन । यस पटक आन्तरिक परीक्षा लिएपछि अस्थायी शिक्षकको समस्या सधैंका लागि समाधान हुने विश्वास उनको छ । पास हुनेले स्थायी भएर अध्यापन गराउनुहुन्छ, उनले भने, फेल हुनेहरूलाई गोल्डेन हयान्डसेक गरेर बिदाइ गरिन्छ । अध्यापन अनुमतिपत्र लिएर बसेका विद्यार्थीले खुला प्रतिस्पर्धा गर्न पाउनेछन् ।"
बीपी राजमार्गमा ठूला सवारी नचलाऊ,भौतिक पूर्वाधार तथा यातायातमन्त्री रघुवीर महासेठले गत जेठ १३ मा बीपी राजमार्गमा ठूला सवारीसाधनसमेत चल्न पाउने निर्णय गरेका थिए । त्यसविरुद्ध अधिवक्ता कैलाश दाहालले सर्वोच्च अदालतमा रिट निवेदन दर्ता गरेका थिए ।
दलित भएकैले डेरा नपाएको सांसदको गुनासो,"सबभन्दा दु:खलाग्दो कुरा काठमाडौंजस्तो मुलुकको केन्द्रीय राजधानीमै दलितमाथि यति ठूलो छुवाछूत र भेदभाव रहेछ, उनले भनिन्, हामीले डेरा खोजेको एक महिना पूरा भयो, दलित भएकै कारण पाउन सकेका छैनौं । उनले संसद्मा सरकारले छुवाछूत अन्त्य भएको पटक पटक घोषणा गरे पनि काठमाडौंमै आफूसहित दलितहरूले छुवाछूतको समस्या भोग्नु परिरहेको बताइन् । संसद्मा पहिल्यै पटक पटक छुवाछूत अन्त्यको घोषणा भएको सुनिरहेको थिएँ, सांसद विश्वकर्माले भनिन्, राजधानीमै यस्तो, दूरदराजका गाउँघरको हालत कस्तो होला ?गाउँघरमा दलितले सुतेका ठाउँमा पोत्नुपर्ने र खाएका भाँडा आफैं माझ्नुपर्नेजस्ता अन्यायपूर्ण भेदभाव र छुवाछूत रहेको उनले बताइन् । भेदभाव र छुवाछूत निर्मूल पार्न दलित शब्द नै हटाउन सरकार र संसद्समक्ष उनले माग गरिन् । हामी दलित होइनौं, शिल्पी हौं, दलित शब्द नै हटाऔं, विश्वकर्माको भनाइ थियो ।"
थारू समुदायमा सिकल सेल बढ्दो,"सिकल सेलका कारण उत्पन्न हुने समस्यालाई स्थानीय थारूहरूले अर्थराइटिस, कुष्ठरोगजस्ता अन्य रोग ठानेर झन् बढी दु:ख पाइरहेको चिकित्सक बताउँछन् । पहिले थारू समाजमा यो रोगलाई वाइ लागेको भन्दै हातखुट्टा दुख्दा जडीबुटी दल्ने, धामीझाँक्री बोलाउने गरिन्थ्यो । हाम्रो नगरपालिकाको कुल जनसंख्याको ७३ प्रतिशत थारू छन्, ७५ हजारभन्दा बढी जनसंख्या रहेको बारबर्दिया नगरपालिकाका मेयर दुर्गाबहादुर थारू भन्छन्, यहाँका बासिन्दाको मूल समस्या नै सिकल सेल एनिमिया हो तर उहाँहरूलाई यो रोगले गाँजेको छ वा छैन भन्नेसमेत थाहा छैन । बारबर्दिया नपा २ का अध्यक्ष खुसीराम थारूकी छोरी सिकल सेल पीडित छिन् । सिकलले गर्दा हुने पीडाको साक्षी म पनि हुँ, उनले भने, आउने पुस्तामा यो रोग नहोस् भनेर सरकारले थप प्रयास गर्नु आवश्यक छ ।"
कार्यसूचीबाट फेरि हट्यो नियमावली,"दुवै सदनको मस्यौदा समितिमा यसअघि कांग्रेसले समितिको संख्या कम हुनुपर्ने र एमालेले निलम्बन प्रावधान राख्नुपर्ने अडान छाडेपछि मस्यौदामा सर्वसम्मति भएको थियो । तर तत्कालीन एमालेका ३ सांसद भैरवबहादुर सिंह, नरबहादुर धामी र दामोदर भण्डारीले सहमतिविपरीत निलम्बनको प्रावधान राख्न संशोधन दर्ता गराएपछि विवाद बल्झिएको हो ।"
बोक्सी आरोपमा कुटपिट गर्ने पक्राउ,चिमोरियाका अनुसार पक्राउ परेका तीनै जनालाई जिल्ला प्रहरी कार्यालयमा राखेर थप कारबाहीका लागि अनुसन्धान भइरहेको छ ।
एकीकरणले अझै कानुनी मान्यता पाएन,निर्वाचन आयुक्त ईश्वरीप्रसाद पौडेलले सम्बन्धित महाशाखाले पार्टी एकीकरणसम्बन्धी दस्ताबेज अध्ययन सकेर आयोगसमक्ष पेस गरेपछि त्यसबारे निर्णय हुने बताए । आयोग बैठकले समेत कागजात अध्ययन गरी कानुनअनुसार मिलेनमिलेको हेरेर आवश्यक निर्णय लिने जानकारी उनले दिए ।
अनुसन्धानमाथि प्रश्न भ्रामक,"गृह प्रवक्ता रामकृष्ण सुवेदीले विज्ञप्ति जारी गरी केही जिम्मेवार व्यक्तिबाट गैरजिम्मेवार अभिव्यक्ति आएको र त्यस्ता भ्रामक तथ्यहीन विचार अभिव्यक्तिबाट अनुसन्धानलाई गम्भीर असर पर्न सक्ने जनाएका हुन् । विज्ञप्तिमा भनिएको छ, त्यस्ता भ्रामक धारणाले अपराधीको मनोबल बढ्न सक्ने देखिएकामा गृह मन्त्रालय सचेत छ । संगठित अपराध निवारण ऐनअनुसार गठित समितिले केही व्यक्ति, पदाधिकारीप्रति आग्रहपूर्वाग्रह नराखी अनुसन्धान गरेको उल्लेख गर्दै गृहले तथ्य प्रमाण र कानुनको अधीनमा रही अनुसन्धान जारी रहेको जनाएको छ ।"
कतारमा नेपालीलाई मृत्युदण्ड फैसला,"आफ्नै दाइ रामकुमार दनुवारको हत्या अभियोगमा भविलाल दनुवार पनि जेलमा छन् । उनको अभियोगमा फैसला भइसकेको छैन । विनोद रानाभाट, अन्सारुल रैन, राम महरा, विष्णु दोर्जे र उर्गेन शेर्पामाथि हत्याको अभियोग छ ।"
कान्तिपुरइक्यान सम्झौता,"पब्लिकेसन्सले इक्यानका नवनिर्वाचित पदाधिकारीलाई सोमबार स्वागत कार्यक्रम गरेको थियो । त्यही क्रममा कान्तिपुर पब्लिकेसन्सका एजीएम महेश स्वाँर र इक्यानका अध्यक्ष विष्णुहरि पाण्डेले सम्झौतापत्रमा हस्ताक्षर गरेका हुन् । हस्ताक्षरपछि एजीएम स्वाँरले सम्झौताबाट निरन्तर सहकार्यको बाटो खुलेको विश्वास व्यक्त गरे । अध्यक्ष पाण्डेले सहकार्यले सम्बन्ध अझै मजबुत बन्दै जाने बताए । मिडियासँग सहकार्य गरेर शैक्षिक क्षेत्रमा थप योगदान पुर्याउँछौं, उनले भने । पब्लिकेसन्स र संघ एकअर्काका सहयोगी बन्ने उनीहरूको भनाइ थियो ।"
"हातमा जाल, शिरमा ढडिया","माछाका परिकारतरकारी, चटनी, मिझनी (दिउँसोको खाजा), सिद्रा"
इजरायली राजदूतले सम्झे बीपीलाई,काठमाडौं (कास) नेपालका लागि इजरायली राजदूत बेन्नी ओमरले दुवै देशबीचको सम्बन्ध प्रथम जननिर्वाचित प्रधानमन्त्री बीपी कोइरालाले परिकल्पना गरेकै आधारमा अघि बढ्ने बताएका छन् । सुन्दरीजलस्थित बीपी कोइराला संग्रहालयमा आइतबार बृक्षरोपण गर्दै उनले यस्तो धारणा व्यक्त गरेका हुन् । राजदूत ओमरले सन् १९६० अगस्टमा कोइरालाले इजरायल भ्रमण गर्दाको तस्बिर संग्रहालयलाई हस्तान्तरण गरेपछि वृक्षरोपण गरेका थिए । कोइरालाकै पहलमा नेपालले दक्षिण एसियामै पहिलोपटक इजरायललाई राष्ट्रको मान्यता दिएको थियो । नेपालले त्यतिबेला दिएको साथलाई कहिल्यै भुल्न नसक्ने राजदूत ओमरले बताएको दूतावासले जारी गरेको विज्ञप्तिमा उल्लेख छ । उनले नेपाली कामदारलाई इजरायलमा अझै अवसर दिने उल्लेख गर्दै त्यसमा काम भइरहेको बताए ।
बालआश्रमलाई २९ लाख सहयोग,"लन्डन (कास) बेलायतस्थित एक भारतीय समुदायले नेपालका असहाय बालबालिकाका लागि सहयोग गरेको छ । श्री सोराठी प्रजापतिमण्डल साउथहल, यूकेले भक्तपुरस्थित मुस्कान सेवा नेपाल नामक बालआश्रमलाई २० हजार पाउन्ड (करिब २९ लाख रुपैयाँ) सहयोग गरेको हो । उक्त समुदायले शनिबार आफ्नै सामुदायिक भवन साउथहलमा कार्यक्रम गरी २० हजार पाउन्डको चेक हस्तान्तरण गर्यो । संस्थाका अध्यक्ष, उपाध्यक्ष र महासचिव क्रमश: हसमुख जादभ टंक, कान्ति भाइ र भावेस नट्टुभाइ ढोकियाले लन्डनवासी समाजसेवी उमेश मोक्तानलाई चेक हस्तान्तरण गरेका थिए । यति नेपाली एसोसिएसन, यूकेका पूर्वअध्यक्ष मोक्तानकै पहलमा उक्त संस्थाले आश्रमको भवन निर्माणका लागि सहयोग जुटाएको हो । मुस्कान सेवामा १४ असहाय बालबालिकाको लालनपालन, रेखदेख, शिक्षालगायत व्यवस्थापन भइरहेको छ ।"
४९ जनालाई छात्रवृत्ति दिने घोषणा,छात्रवृत्ति पाउन बीएससी आईटी अध्ययन गर्न चाहने कक्षा १२ उत्तीर्ण गरेका र एसईई उत्तीर्ण गरी कम्प्युटर इन्जिनियरिङमा डिप्लोमा गरेका विद्यार्थीले आवेदन दिन सक्नेछन् । छात्रवृत्ति पाउने विद्यार्थीले मलेसियामा सञ्चालित फाउन्डेसनमा स्नातक तह अध्ययन गर्न पाउने अध्यक्ष पंकज जलानले बताए ।
अनुदानको चामल बिक्रीमा अनियमितता,"खाद्य संस्थानबाट प्रतिक्विन्टल ३ हजार ७ सयमा बिक्री हुने चामल स्थानीय व्यापारीले १५ हजारसम्ममा बिक्री गरिरहेको स्थानीयले बताएका छन् । अहिले यस गाउँपालिकाका अधिकांश स्थानीय यार्सा संकलनमा गएका कारण स्थानीय व्यापारीले संस्थानको चामललगायत खाद्यान्न पनि त्यतै लगेर प्रतिक्विन्टल १५ हजारसम्ममा बिक्री गरिरहेको धलौनका वसन्त बोहराले बताए । त्यस्तै २ सय १० रुपैयाँमा खाद्य संस्थानले बिक्री गरेको ५ किलो पिठोको ब्याग पनि यार्सा संकलन क्षेत्रमा ५ सय लिएर बिक्री भइरहेको स्थानीयको गुनासो छ । धुली र न्युनाका धेरै व्यक्तिले खाद्यको चामल देख्नै पाएका छैनन्, न्युनाका उमेश बोहराले भने, पाटनमा यहाँका व्यापारीले १० औं गुणा बढी मूल्यमा त्यही चामल बिक्री गरिरहेका छन् ।"
रोकियो किमाथांका सडक,"प्रतिनिधिसभा सांसद राजेन्द्र गौतम चीनको तिब्बत जोड्ने किमाथांका नाकासम्म दुई वर्षभित्र सडक पुर्याउने बताउँछन् । सडक निर्माणका लागि चाहिए जति बजेट ल्याउने काम जनप्रतिनिधिको हो, उनले भने, समयमै काम सकिए किमाथांका चीनसँग जोडिने अन्य ६ नाकाभन्दा सहज र राम्रो हुनेछ । यो नाका सबै मौसममा सञ्चालन गर्न सकिन्छ ।"
बन्दी गैंडा नसुध्रेपछि बबई सार्ने तयारी,अहिले पनि सातामा एकदुईपटक कडा सुरक्षाबीच खोरबाट बाहिर निकालिन्छ । जंगल पनि जान नसक्ने र मानिससँग पनि हिमचिम गर्न नपाउने विक्रमलाई हेर्न दैनिक दर्जनौँ पर्यटक यहाँ पुग्छन् र उसलाई नियाल्ने गर्छन् । अब भने उनीहरू विक्रमलाई हेर्न पाउने छैनन् । बस्तीभन्दा निकै भित्रको बबई उपत्यकामा सार्ने तयारी भइसकेको छ ।
"ढोरपाटन घुम्नेलाई मस्ती, बस्नेलाई सास्ती","ढोरपाटनको मैदान आफैंमा आकर्षक छ । हेर्दा सानो उपत्यका जस्तो लागे पनि घुम्न निकै समय लाग्छ । घोडा र अन्य पशुचरनले उत्तिकै रमाइलो दृश्य देखिन्छ । चारैतिर हरियाली, बीचमा मैदान र खोलाले यहाँको रौनकता बढी छ । चैतवैशाखमा ढोरक्षेत्र रातो, गुलाबी र सेतो रंगीविरंगी गुराँसले ढकमक्क हुन्छ । आलु र स्याउ यहाँका मुख्य उत्पादन हुन् ।"
बजार अनुगमन प्रभावकारी बनाऊ,"बजार हस्तक्षेप तथा मूल्य नियन्त्रण गर्ने जिम्मेवारी वाणिज्य आपूर्ति तथा उपभोक्ता संरक्षण विभागको हो । विभागले सक्रियता बढाएको केही महिनामै उद्योग, वाणिज्य तथा आपूर्ति मन्त्रालयले हस्तक्षेप गर्नाले गत फागुनदेखि विभागको बजार अनुगमन ठप्पप्राय: छ । केही दिनदेखि विभाग सक्रिय देखिए पनि अनुगमन पेट्रोल पम्प र पिउनेपानीमा मात्र केन्द्रित देखिन्छ । विभागको यस्तै निष्क्रियताले नै बजारमा अराजकता मौलाउने हो । पछिल्लो समय स्थानीय सरकार सञ्चालन ऐनले बजार अनुगमनको अधिकार स्थानीय सरकारलाई प्रत्यायोजन गरेको छ । तर त्यसका लागि कार्यविधि निर्माण र संयन्त्र गठन गर्न स्थानीय सरकारहरूले तत्परता देखाएको पाइँदैन । मनोमानी मूल्यवृद्धि, गुणस्तरहीन वस्तु तथा सेवाबाट उपभोक्ता मर्कामा परिरहेका बेला स्थानीय सरकारहरू जतिसक्दो छिटो कार्यविधि र संयन्त्र निर्माण गरेर बजार अनुगमन, नियमनमा सक्रिय बन्नुपर्छ । केन्द्रले बजार अनुगमनको निर्देशिका तयार गरिदिएको हुनाले स्थानीय सरकारलाई कार्यविधि निर्माणमा खास समस्या पनि देखिँदैन । स्थानीय सरकार सक्षम नभएसम्म केन्द्रले बजार अनुगमनलाई निरन्तरता दिनुपर्छ । त्यस्तो अनुगमनले उपभोक्तालाई राहतको महसुस दिलाउन सक्नुपर्छ । दोषीलाई उन्मुक्ति दिने खालको अनुगमनले पनि बजारको अराजकता नियन्त्रण गर्न सक्दैन ।"
सत्य खोज्ने कि चुपचाप बस्ने ?,"विगतमा जे भयो, त्यसलाई त्यतिकै बिर्सिएर शान्ति निर्माण हुँदैन । विगतलाई यसकारणले पनि सम्झिन आवश्यक छ कि हामी यो त्रासदी फेरि दोहोर्याउन चाहँदैनौं । विगतलाई यसकारणले पनि सम्झिन आवश्यक छ कि हामी इतिहासबाट नयाँ पुस्तालाई सिकाउन चाहन्छौं । हामी विगतका अमानवीय अपराधहरूको नालीवेली यसकारणले समेत खोतल्न चाहन्छौं कि पीडितहरूले न्याय पाउन् । यो सबै गर्नका लागि सत्यको खोजी र प्रमाणीकरण आवश्यक हुन्छ । त्यसैले ढिलो नगरौं, शान्ति निर्माणको राजनीतिक प्रयत्नहरूलाई मानवीय प्रयत्नहरूसंँग जोडौं । नभुलौं, मनमा पीडा र आँखामा आँसुु रहेसम्म शान्ति बन्दैन । अन्यथा जनताका मनमा गडेका दुख्ने घाउहरूले हामीलाई भविष्यमा पनि तर्साइरहनेछ ।"
सधैँ हिमाल देख्न पाइयोस्,"प्रदूषणले हिमालदेखि जल र वायुलाई आक्रान्त पारेको छ । सबैभन्दा दुर्भाग्यको कुरा त यो पदूषण मानव सिर्जित हो । उद्योगधन्दा या उत्पादनमा वृद्धिका कारणले हाम्रो वायु प्रदूषण भएको होइन, जुन केही स्वाभाविक पनि छ । तर राज्य या सरकारको अकर्मण्यता र गैरजिम्मेवारीका कारण सिर्जित वायु प्रदूषण, पानी प्रदूषण र अहिले केही कम भएको ध्वनि प्रदूषण कुनै पनि हालतमा सहनयोग्य छैन । प्लास्टिकजन्य वस्तुहरूदेखि धुवाँ, मलमूत्र, ढल आदि अव्यवस्थित छन् । सार्वजनिक निर्माण र मर्मतमा मात्रै होइन, नागरिकले पनि आफ्नो टोल क्षेत्रमा प्रदूषण नहोस् भन्नेतर्फ ध्यान पुर्याउनैपर्छ । अस्पतालजन्य फोहोरहरूको पनि समुचित र वैज्ञानिक विसर्जन प्रणालीको सर्वथा अभाव छ । फोहोरलाई मोहरमा परिणत गर्ने कुरा त नारामै सीमित छ । काठमाडौं उपत्यकामाथिको आकाश पुरै धुलोले ढाकिएको छ । त्यसैले गायक रामकृष्ण ढकालले भनेझैं बिहान उठ्ने बित्तिकै हिमाल देख्न नपाइने पो हो कि भन्ने चिन्ता भएको छ । डा ढुण्डिराज पौडेलवीर अस्पताल, काठमाडौं"
गणतन्त्रका १० वर्ष,"राजतन्त्रको विधिवत अन्त्य गर्दै गणतन्त्र स्थापना भएको १० वर्ष बितिसकेको छ । गणतन्त्र स्थापनासंँगै जनताले देखेका सपनामा नेपालका राजनीतिक दलले कसरी, कतिसम्म पूरा गर्नसके, त्यो समीक्षाको विषय बनेको छ । गणतन्त्र स्थापनासँगै यो १० वर्षमा केही आसलाग्दा काम पनि नभएका होइनन् । पहिलो काम देशमा संविधान जारी गर्नु र संविधानसँंगै सबै तहमा जननिर्वाचित व्यक्ति सरकार सञ्चालनमा हुनु यो एउटा उपलब्धि बाहेक खासै अन्य काम हुनसकेको छैन । महंँगी बढ्दो छ, आज पनि देशका युवा विदेशी भूमिमा नै आफ्नो सपना सजाउन बाध्य छन् । दण्डहीनता बढ्दो छ, अनगिन्ती समस्या छन् । जहाँ दल र त्यसका नेता उदासीन देखिएका छन् र आज पनि म र मेरो पार्टी मै व्यस्त भएका छ्न् । जनताले जुन आकांक्षाले परिवर्तन चाहेका थिए, त्यो आज १० वर्षमा पनि पूरा हुनसकेको छैन र अझै कति वर्ष व्यतित गर्नुपर्ने हो ? फेरि पनि आस राखी नै रहेका छन्, जनताले आफ्ना जनप्रतिनिधिमाथि । अब हिजोलाई छाडेर आउने दिनतर्फ सचेत बन्न सक्नुपर्छ, हाम्रा जनप्रतिनिधिहरू । रामकृष्ण बरालजोरपाटी२, काठमाडौं"
१ घण्टाको अव्यावहारिक पिरियड,"जेठ २१ गते प्रकाशित कक्षा ११ मा नयाँ पाठ्यक्रम सम्बन्धी समाचारमा एक घण्टाको पिरियड पढेर अचम्म लाग्यो । अहिले कायम रहेको ४०, ४५ मिनेटको पिरियडमा त विद्यार्थीहरू हाई काढ्ने, मोबाइल खेलाउने र अनावश्यक गफ गरेर पिरियड खेर फाल्ने समस्या छ भने एक घण्टाको पिरियड हुने हो भने विद्यार्थी कक्षामा प्रवेश नै नगर्ने, वाक्क लागेर कक्षा छाडेर जाने वा स्कुल नै नआउने समस्या बढेर जानेछ । अर्कोतिर बढी समय सीमासम्म कक्षा लिँदा शिक्षकहरूलाई बढी पारिश्रमिक प्रदान गर्नुपर्ने अवस्था पनि नआउला भन्न सकिन्न । तसर्थ स्कुल तहमा ४०, ४५ मिनेटकै पिरियड उचित र व्यावहारिक हुन्छ । बरु गर्मी र जाडो विदालाई घटाएर १५ दिनको साटो १० दिन पार्न सकिन्छ । त्यस्तै गर्मी र जाडो विदाको बेला विद्यार्थीहरूलाई सरसफाइ सप्ताह, वृक्षरोपण सप्ताह, आन्तरिक पर्यटन सप्ताह, स्वास्थ्य परीक्षण सप्ताह कार्यक्रममा संलग्न गराएर मुलुक र विद्यार्थी दुबैका लागि लाभ लिन सकिन्छ । भोला महतोकीर्तिपुर"
आयल निगमको मनपरी,"अन्तर्राष्ट्रिय मूल्य अनुरूप स्वचालित मूल्य नीति अनुसार पेट्रोलियम पदार्थको मूल्य अन्तर्राष्ट्रिय कच्चा तेलको मूल्य र अन्तर्राष्ट्रिय विनिमय दरमा भर पर्छ । नेपाल आयल निगमको स्थापना नाफा कमाउन होइन, आयात मूल्यमा सामान्य प्रशासनिक खर्च जोडी सर्वसुलभ बिक्रीवितरण गर्ने हो । विगतमा अन्तर्राष्ट्रिय कच्चा तेलको मूल्य घट्दा पुरानो घाटा देखाएर मूल्य समायोजन नगर्ने, कहिले ११ महिनामा १० अर्ब नाफा निकाल्ने त कहिले भारतीय आयल निगमको पैसा तिर्न नसकेर महिनैपिच्छे सरकारसँग पैसा माग्ने, घाटा हुँदाहँुदै अनुचित बोनस बाँड्ने, जग्गा खरिदमा अनियमितता जस्ता विभिन्न अवाञ्छित हर्कत गरिए, यस्ता गलत कार्य सधैंका लागि बन्द गर्नुपर्छ । झन्डै दुई तिहाइको लोकप्रिय कम्युनिस्ट सरकारले आयल निगमको चुस्त र सक्षम व्यवस्थापन गरी तेलको मूल्य निर्धारणलाई पारदर्शी र चित्तबुझ्दो तरिकाले प्रकाशन गर्नुपर्छ र आलोचनाबाट बच्नुपर्छ । साथै व्यापार घाटा हुनुमा पेट्रोलियम पदार्थको आयातको हिस्सा पनि ठूलो छ, व्यापार घाटा कम गर्न तत्कालै कच्चा तेल आयात गरेर स्वदेशमै प्रशोधन गर्ने प्लान्ट स्थापना गर्नुपर्छ । पेट्रोलियम पदार्थको तस्करीलाई रोकिनुपर्छ । त्यसैगरी वैकल्पिक ऊर्जा प्रयोग नीतिलाई प्रभावकारी बनाउनुका साथै वातावरण मैत्री सवारी साधन (साइकल) को प्रयोगलाई प्रबद्र्धन गर्न राजस्व मिनाहा वा अनुदान साथै स्वदेशमै साइकल उत्पादन गर्न उत्प्रेरित गर्नुपर्छ । रोहित लोहनीअर्थशास्त्र केन्द्रीय विभाग, त्रिवि, कीर्तिपुर, काठमाडौं"
नीतिगत भ्रष्टाचारको गन्ध,"राष्ट्रिय महत्त्वका पूर्वाधार विकास आयोजनाहरूमा सहुलियत, राष्ट्रिय महत्त्वका जलविद्युत आयोजना, अन्तर्राष्ट्रिय विमानस्थल, भूमिगत मार्ग तथा सडक मार्ग, रेलमार्ग जस्ता पूर्वाधार विकास आयोजना तथा ३०० जनाभन्दा बढी स्वदेशी कामदारलाई रोजगार दिने र ५० प्रतिशतभन्दा बढी स्वदेशी कच्चापदार्थ प्रयोग गर्ने उत्पादनशील उद्योग (चुरोट, बिँडी, सिगार, खाने सुर्ती, खैनी, गुटका, पान मसला, मदिरा र बियर उद्योग बाहेक) मा २०७५ चैत मसान्तसम्म गरिएको लागनीको आयस्रोत खोजिने छैन । यसको मतलब र मूल उद्देश्य के हो ? भ्रष्टाचारमा सुन्ने सहनशीलताको कुरा गर्ने प्रधानमन्त्री, विज्ञ भनिने अर्थमन्त्रीबाट यस्तो नियम, कानुनको अपेक्षा कसले गरेको थियो होला र ? कसको लागि यो नियम आएको हो ? यसको उत्तर कसले दिने ? कतै राजनीतिक व्यक्तिलाई अर्थमन्त्री बनाउँदा र यस्तो नियम ल्याउँदा धेरै विरोध हुने र पार्टीको छवि पनि धमिलो हुनेहुनाले, प्रत्यक्ष राजनीतिक व्यक्तिभन्दा बाहिरबाट विज्ञको रूपमा अर्थमन्त्री नियुक्ति गरेर, यो किसिमको नियम लेराउनु पूर्व नियोजित योजना अनुसार त होइन ? नवीन घिमिरे काठमाडौं"
अनुसन्धान पूर्वाग्रही !,"सुन तस्करी काण्डमा सम्मिलित अधिकारी, प्रहरी आदिलाई अनुसन्धान नै त्रुटिपूर्ण छ भनी पू्र्व प्रहरी अधिकृतहरूले आरोप लगाएको खबर सायद धेरैले पढ्नुभयो होला । अनुसन्धान पूर्वाग्रही छ भन्नुको खास तर्क के भने अनुसन्धानमा कहिलेकाहीं अपराधको जरोसम्म पुग्न प्रहरीहरू तथा अनुसन्धानमा संलग्न व्यक्ति पनि अपराधमा मिसिएर घुलमिल गरेर अपराधीलाई पक्रने प्रक्रिया अन्तर्राष्ट्रिय प्रचलन भएकोले जुन प्रहरी अधिकृतहरू गिरफ्तार भए, ती बेकसुर छन् । वाह, यो कस्तो विडम्बना, एउटा अपराधीको अपराध पहिचान गर्न प्रहरीले नै अर्को अपराध गर्नुपर्ने यो कस्तो अन्तर्राष्ट्रिय प्रचलन हो, हामी कसैले नपढेको ? अपराध कर्मबाट लिएको रकम के ती अधिकृतहरूले सरकारी ढुकुटीमा जम्मा गरेका छन् त ? यी अवकाश प्राप्त अधिकारीहरूले पनि यस्ता अन्तर्राष्ट्रिय प्रचलनमा रहेर कुस्त कमाएका त छैनन् ? यो सवाल अब खडा भइसकेको छ । केदारनाथ त्रिपाठी बुढानीलकण्ठ, काठमाडौं"
"नयाँ प्रारूप, पुरानै स्वरूप !","जेठ १८ गते शिक्षामन्त्री गिरिराजमणि पोखरेलको अध्यक्षतामा बसेको राष्ट्रिय पाठ्यक्रम विकास तथा मूल्यांकन परिषदले राष्ट्रिय पाठ्यक्रम प्रारूप२०७५ पारित गरेछ । योसँगै अब कक्षा ११ र १२ को पाठ्यक्रम पनि एकलपथीय भयो । विषय पनि अब कक्षा ११ र १२ मा नेपाली, अंग्रेजी, सामाजिक अध्ययन र जीवन उपयोगी शिक्षा गरी ४ विषय अनिवार्य रहने र ३ विषय ऐच्छिक रहने भएछन् । कक्षा ९ र १० मा भने ५ वटा विषय अनिवार्य र २ वटा ऐच्छिक रहने रे । २ वटा ऐच्छिक विषयमध्ये एउटा विषय पेसा व्यावसायिक हुने भएछ । कक्षा ११ र १२ मा तोकिइने ३ वटा ऐच्छिक विषयको छनोट विद्यार्थीको रुचि, आवश्यकता, उपलब्ध शिक्षक तथा स्रोतसाधनको आधारमा स्थानीय तहको समन्वयमा हुने भएछ । यो निकै प्रशंसनीय कुरा हो । अब कक्षा ९ देखि १२ सम्म विषयगत पूर्णाङ्क र पाठ्य घन्टीमा एकरूपता भएपछि विद्यालय सञ्चालनमा पनि सहज हुने भयो । समग्रमा, मुलुक संघीयतामा गइसकेको अवस्थामा शिक्षालाई पनि जीवनोपयोगी र स्थानीयता सुहाउँदो बनाउने यस्तो परिकल्पना गर्नु स्वागतयोग्य हो । तर राम्राराम्रा नीति निर्माणको क्रम बढेर यहाँसम्म आइपुग्दा पनि नेतृत्वमा भने परिवर्तन हुन नसक्नु चिन्ताको विषय हो । पछिल्लो समय धेरै विद्यालयमा योग्य, योग्यता प्राप्त, युवा र जाँगरिला स्थायी शिक्षकहरू हुँदाहुँदै २०४८ सालमा स्वत: स्थायी भएका नै अहिलेसम्म पनि प्रधानाध्यापक भइआएका छन् । साधना संगमभक्तपुर"
"टिकट माग्ने होइन, लिने हो","साझा यातायातले यात्रुहरूलाई भाडा तिरेबापत टिकट दिने व्यवस्थाको निरन्तरता आजसम्म कायम गरेको पाइन्छ । आफूले लिएको टिकट यात्रा नटुंगिएसम्म सुरक्षितसाथ राखेमा भाडा लेनदेनको विवाद हुनैदिन्न । त्यति मात्र हैन, बसका चालक, सहचालक र साझा यातायातको कार्यालयबीच यो व्यवस्थाले आर्थिक पारदर्शिता कायम गर्नेछ । टिकट किनेर यात्रा गर्नु तपाईको दायित्व हो । पैसा तिरेपछि टिकट माग्न नबिर्सनु होला । पैसा तिरेर पनि कसैले केही माग्छ ? माग्नुको अर्थ पैसा नतिरिकन कुनै वस्तु वा सेवा प्राप्त गर्नु हो । लिनुको अर्थ पैसा तिरिकन कुनै वस्तु वा सेवा प्राप्त गर्नु हो । सार्वजनिक रूपमा राखिने यस्ता भनाइ तथा वाक्यबाट जोकोहीले पनि शिक्षा प्राप्त गर्ने हुनाले सोही अनुरूप अनुशरण पनि गर्ने गरेको हुन्छ । त्यसैले साझा यातायातलाई यथाशक्य चाँडो टिकट किनेर यात्रा गर्नु तपाईको दायित्व हो । पैसा तिरेपछि टिकट लिन नबिर्सनु होला भनेर सच्याउनहुन हार्दिक अनुरोध गर्छु । निर्मल बज्राचार्यवसुन्धरा, काठमाडौं"
पालो तोकिएकामा धन्यवाद,"हालै सरकारले संसद्मा कुन मन्त्रीको पालो कहिले भनी हप्तामा सातै बारको तालिकासहित पालो तोकेकोमा सरकारलाई धन्यवाद । किनकि संसद्मा संसद्हरूले माग तथा सम्बोधन गरिरहेको हुन्छ । तर त्यसलाई सम्बन्धित विषय अनुसार सुनिदिने टिपोट गर्ने सम्बन्धित मन्त्री उपस्थित नभई संसद् अनुशासनहीन अवस्थामा पुगेको देखिन्थ्यो । तसर्थ आइतबार प्रतिनिधिसभामा रक्षा, महिला, बालबालिका तथा ज्येष्ठ नागरिक, संस्कृति, पर्यटन तथा नागरिक उडड्यन र स्वास्थ्य मन्त्री, राष्ट्रियसभामा शिक्षा खानेपानी र उद्योग मन्त्री तोकिएको छ । सोमबार प्रतिनिधिसभामा गृह, वन, कृषि मन्त्री र राष्ट्रियसभामा कानुन, समान्य प्रशासन, सञ्चार तथा सूचना प्रविधि र पर्यटन मन्त्री, मङ्गलबार प्रतिनिधिसभामा परराष्ट्र, श्रम र युवा र राष्ट्रियसभामा भौतिक पूर्वाधार, अर्थ, ऊर्जा र कृषि मन्त्री । बुधबार प्रतिनिधिसभामा शिक्षा, खानेपानी, उद्योग मन्त्री र राष्ट्रियसभामा रक्षा, महिला, पर्यटन र स्वास्थ्य मन्त्री तोकिएका छन् । बिहीबार प्रतिनिधिसभामा कानुन सामान्य प्रशासन, सञ्चार, पर्यटन मन्त्री, शुक्रबार प्रतिनिधिसभामा भौतिक पूर्वाधार, अर्थ र राष्ट्रियसभामा गृह, वन र कृषि मन्त्री र शनिबार प्रतिनिधिसभा र राष्ट्रियसभामा कानुन मन्त्री, स्वास्थ्य, पर्यटन, कृषि राज्यमन्त्री उपस्थित हुनु पर्नेछ । इतिहासमै सहायद यो प्रथम होला, संसद्मा सरकारको कुन मन्त्रीको कुन बार पालो पर्ने भन्ने कुरा उल्लेख भएको । हर्कनारायण श्रेष्ठत्रियुगा नगरपालिका१०, उदयपुर"
दस लाखमा डाक्टर !,"भक्तपुर नगरपालिकाले दस लाखमा डाक्टर पढाउने समाचार भाइरल भएको छ । सरकारको अनुदानले चलेको मेडिकल कलेज महाराजगञ्जमा एमबीबीएस कोर्सका लागि बत्तीसपैंतीस लाख पर्छ । अन्य मेडिकल कलेजतिर पचाससाठी लाख नै पर्छ । सुमनसित भन्ने कार्यक्रममा नारायणमान विजुक्छेंले नगरपालिकाले दस लाखमै डाक्टर पढाउने प्रसङ्ग उजागर गर्दा एकछिन त प्रस्तोता आफैं जिल्ल भए । नेपाली राजनीतिमा उनी झूठ नबोल्ने युधिष्ठिरझैँ छन् । उनको भनाइमा शंका गरिहाल्न थकथक हुने नै भयो । उनैले शंका पनि निवारण गरे । भक्तपुर नगरपालिकाले दुईअढाई लाखमा इञ्जिनियरिङ पढाइरहेको छ । त्यसको चार अथवा पाँच डब्बलमा अब डाक्टरको पनि पढाइ हुन्छ । मेडिकल शिक्षामा प्रमुख लगानी भनेको भौतिक पूर्वाधारलाई हो । नगरपालिकासित आफ्नै निजी पूर्वाधारहरू छन् । पढाउने शिक्षकहरू तेस्रो राष्ट्रमध्ये मेडिकल शिक्षामा अग्रणी रहेको क्युवाले सघाउनेवाला छ । आउने डाक्टर, प्रशिक्षकहरूलाई आतेजाते प्लेन भाडा र यहाँ रहँदा पकेट मनी मात्र व्यहोरे पुग्छ । पाँच वर्षको कोर्सका लागि वर्षको २ लाख काफी हुन्छ । अहिले नगरपालिकाले आफ्नो कार्यालयको प्राङ्गणमा पढाइ हुने कलेजको भवनसहित नगरपालिकाले आफ्नै ख्वप अस्पतालको फोटो छापिएको फ्लेक्सबोर्ड झुण्ड्याइको छ । त्यसमा एउटा संक्षिप्त सूचना पनि छ, तत् स्थानका किसानहरूलाई आयोजना क्षेत्रभित्र बाली नलगाइदिनु हुन भनेर अनुरोध पनि गरिएको छ । अर्थात् नगरपालिकाले प्रस्तावित गरेको मेडिकल कलेजको स्थान र शरहद तुमचोदगुरेचोखा जग्गा एकीकरण आयोजनाको रहेछ । उक्त आयोजनाका सहयोगी निकायहरूमध्येको एक रहेछ । उसको आफ्नै निजी सम्पत्ति रहेनछ । सम्बन्धित जग्गाधनी र मोही किसानहरू सम्मिलित उपभोक्ता समितिको रहेछ । आयोजना हस्तान्तरण कार्यविधि २०६७ ले पनि आयोजनाको सम्पत्ति उपभोक्ता समितिमा हस्तान्तरण हुने कानुनी व्यवस्था गरेको छ । हात्तीको देखाउने दाँत र चपाउने दुई थरीको दाँत हुन्छ भन्छन् । १० लाखमा डाक्टरी पढाउने योजना देखाएर उपभोक्ताहरूको सम्पत्ति चपाउने मीठो कहानी बुनिएको रहेछ । यस्तो स्रोत भेटिएपछि १० लाखमा के सित्तैमा पनि पढाइदिन सकिन्छ । जगदीश प्याथभक्तपुर८"
क्रान्तिको स्वाङ र समृद्धिको चटक,"कवि विमल निभाको भाकामा भन्दा शब्दको खेल चलिरहेको बेला हिजोका प्रतिरोधी गीत राष्ट्रगानमा, विगतमा विरोधमा उठेका हात नाराबाजी र तालीमा रूपान्तरण हुने खतरा बढ्दो छ । त्यसैले रामेश दाइले निराशा र मोहभंगको अवस्थाबारे पारिजात दिदीसँगका ती दिनहरूमा उद्धृत विचार सम्झनलायक छ । पारिजातले २०४६ सालपछिको संसदीय प्रजातन्त्रसँग क्रुद्ध र रुष्ट हुँदै भनेकी थिइन्, व्यर्थ भयो रामेश, तिमीहामीले जीवन होमेर ल्याएको प्रजातन्त्र । ताईबाट उम्केको माछो भुंग्रोमा पर्यो । धिक्कार, देशको भाग्य । अब फेरि अर्काे आन्दोलन उठ्नुपर्छ, देशमा । ट्विटर :"
भारतीय अदालतमा दलित सरोकार,नेपालका दलितहरू पनि छुवाछूत लगायत विभिन्न समस्याबाट पीडित छौं । छिमेकीको घरमा आगो लाग्दा हामी चुप लागेर बस्यौं भने हाम्रो घर पनि जल्ने निश्चित छ । हामीकहांँ जातीय विभेद तथा छुवाछूत कसुर सजाय ऐन २०६८ को कार्यान्वयन कमजोर छ । विगत एक वर्षमा बोक्सीको आरोपमा काभ्रेकी लक्ष्मी परियार तथा अन्तरजातीय विवाह गरेको निहुंँमा अजित मिझारको हत्या भएको छ । दुवै घटनाका दोषीहरू अहिले रिहा भइसकेका छन् । कानुन कार्यान्वयन गर्ने निकायहरू हाम्रा समस्याप्रति संवेदनशील देखिँदैनन् । यस्तो अवस्थामा भारतको घटनाबाट पाठ सिकेरसमेत नेपालमा दलितहरूलाई न्यायपूर्ण र सम्मानित जीवन जिउने वातावरण बन्न सकोस् ।
एकतापछिको अवसर,"सरकार सफल हुन कुनै एक दुईवटा मन्त्रालय वा नेतृत्व गर्ने प्रधानमन्त्री मात्रै सक्रिय रहेर वा विकासका मीठा गफ गरेर मात्रै हँुदैन, मुलुकप्रति दृढ भएर अहोरात्र खट्नुपर्छ ।"
बढ्दो प्लास्टिक प्रदूषण,"नेपालले पनि अफ्रिकी मुलुकहरूले झैं प्लास्टिक व्याग उत्पादनमा गरेको प्रतिबन्धलाई अनुशरण गर्ने हो भने हाल विद्यमान प्लास्टिकजन्य फोहोरमैलाबाट सिर्जित समस्याको ५० प्रतिशत समाधान गर्न सकिन्छ । आज सबै स्थानमा सकारात्मक सोच र सकारात्मक योजना बनाउनुपर्छ । गाउँपालिका, नगरपालिका, प्रदेश सरकार र केन्द्रीय सरकारले आआफ्नो क्षेत्राधिकारभित्रको कार्ययोजना बनाई ढिलो नगरिकन कार्यान्वयनतिर लाग्नु नितान्त आवश्यक भएको छ । संयुक्त राष्ट्र संघले यस वर्ष विश्व वातावरण दिवस २०१८ को सन्दर्भमा अघि सारेको नारा बिट प्लास्टिक पोलुसन अर्थात् प्लास्टिक प्रदूषणलाई अन्त्य गरौंलाई सार्थक बनाउन सरकार लगायत सबैले आआफ्नो ठाउँबाट सहयोग गर्नु आवश्यक छ । रंजितकार वातावरणविद् हुन् ।"
फेवा अतिक्रमणको छानबिन,"समितिको सदस्यमा नापी विभागबाट प्रशान्त घिमिरे, कानुन अधिकृत विष्णु घर्ती, शिक्षा, विज्ञान तथा प्रविधि मन्त्रालयका सिनियर डिभिजनल क्यामिस्ट कल्पना श्रेष्ठ, संस्कृति पर्यटन तथा नागरिक उड्डयन मन्त्रालयका हुमनाथ पाण्डे छन् । समितिलाई १५ दिनभित्र प्रतिवेदन पेस गर्नुपर्ने भनिएको छ ।"
"दुई तिहाइ पुग्यो, अब अस्थिरता हुँदैन","पार्टी एकता र बहुमतको सरकार दिगो रूपमा ५ वर्ष टिक्ने भएकाले यसको सकारात्मक सन्देश सबैतिर गएको उनले बताए । संघीय सरकारले ल्याएको बजेटका विषयमा भइरहेको बहसबारे उनले प्रदेश र स्थानीय सरकारका संरचना चलायमान हुँदै जाँदा संघमाथिको निर्भरता घट्दै जाने बताए । तीनै तहको सरकार बनेपछिको पहिलो बजेट हो । त्यसकारण स्थानीय तह, प्रदेश र संघमा बजेटको विनियोजन कसरी गर्ने, चलिराखेका आयोजनालाई कसरी पूरा गर्ने भन्ने कुरा अलि जटिल छ, उनले भने, भोट तान्नेतिर ध्यान दिने विगतका बजेटको सारतत्त्व हो, यो बजेटमा हामीले देशको समग्र आर्थिक स्थितिलाई सन्तुलन गरेर लैजाने सल्लाहअनुसार आएको छ । परियोजनाहरू निर्माण गर्दा प्रदेश र स्थानीय तहलाई जिम्मा दिन अझै पूर्वाधार तयार भइनसकेको, केन्द्रले टेन्डर गरिसकेका कारणले पूरा गर्नुपर्ने आवश्यकताका कारणले पनि बजेटको प्रतिशत अलि नमिलेको हो कि जस्तो देखिएको उनले बताए ।"
उद्योगको उत्पादन क्षमता बढयो,"प्रतिवेदन नेपाल राष्ट्र बैंक, अनुसन्धान विभाग, आर्थिक विकास शाखा र नेपाल राष्ट्र बैंकका काठमाडौं उपत्यका बाहिरका कार्यालय (विराटनगर, जनकपुर, वीरगन्ज, पोखरा, सिद्धार्थनगर, नेपालगन्ज र धनगढी) बाट तोकिएका ५७ जिल्लामा गरिएको स्थलगत सर्वेक्षण र अन्तरक्रियाका आधारमा तयार पारिएको हो ।"
कर्मचारीको इमेल सरकारको सम्पत्ति,सरकारी इमेल खाताका कुनै पनि इमेल अन्य निजी इमेल खातामा पठाउन नपाइने समेत निर्देशिकामा उल्लेख छ ।
इन्धन आउन थाल्यो,"इन्धन अत्यावश्यक वस्तु भए पनि दादागिरी देखाएर उपभोक्तालाई सास्ती दिएको उनले बताए । चालकहरूले इन्धन ढुवनी गर्न चाहिने पीडीओ नउठाउने धम्की दिँदै आएका छन् । त्यसको अन्त गर्न निगम गम्भीर छ । ढुवानीकर्तासँगै चालकलाई पनि कारबाही हुन्छ, उनले भने, त्यसका लागि सम्बन्धित निकायमा सिफारिस गर्छौं । चालक लाइसेन्स खारेज गर्न ढुवानी विनियमावली नै परिमार्जन गरिने निगमले जनाएको छ ।"
काम नगर्नेलाई नै बढी ठेक्का,"प्रशासनले संकलन गरेको विवरणअनुसार राष्ट्रिय ग्रामीण यातायात सुदृढीकरण कार्यक्रमका ५, सामुदायिक सिँचाइ आयोजनाका ९, सडक डिभिजनअन्तर्गतका ३ र जिल्ला विकास समितिका ४ योजना म्याद थप गर्दा पनि सम्पन्न भएका छैनन् । १७ प्रतिशतदेखि ९० प्रतिशतसम्म काम भएका योजनाहरूको विवरण प्राप्त भएको छ, प्रजिअ खडकाले भने, अधिकांशको म्याद थप गरेर पनि समयावधिमा निर्माण कार्य सकिएको छैन । एसएनआरपीपी अन्तर्गत निर्माणाधीन महाकाली नगरपालिकाको झोलुंगेकुतियाकभर ११ किलोमिटर सडकको निर्माणकार्य सम्झौताअनुसार आगामी भदौमा सम्पन्न हुनुपर्ने हो ।"
एयरलाइन्सको नाफा घट्ने,एसोसिएसनको प्रक्षेपणअनुसार उत्तर अमेरिकी एयरलाइन्सहरूले सबैभन्दा धेरै १५ अर्ब डलर कमाउने छन् । यस्तै युरोपियन र एसिया प्रशान्तका एयरलाइन्सहरूले क्रमश: साढे अर्ब डलर र १० अर्ब डलर नाफा कमाउने अनुमान छ ।
रारा वरपर जग्गा किन्ने बढे,राराको मोहले उक्त क्षेत्रमा जग्गा बिक्री बढदै गएको जिल्ला मालपोत अधिकृत जगतबहादुर रोकायाले बताए । रारा आउजाउ सहज भएपछि जग्गाको कारोबार हवात्तै बढेको उनको भनाइ छ । समुद्र सतहदेखि २ हजारदेखि २ हजार ६ सय मिटरको उचाइमा रहेका मध्यवर्ती क्षेत्रमा रसिलो र स्वादिलो स्याउ उत्पादन हुने स्थानीयले बताए ।
फर्जी हेलिकप्टर उद्धार छानबिन हुने,पर्यटन मन्त्रालयका सहसचिव उपाध्यायलाई कारबाहीको सिफारिससहित असार १५ गतेभित्र प्रतिवेदन बुझाउन भनिएको छ । मन्त्रालयले यस्ता गैरकानुनी क्रियाकलापले नेपालको पदयात्रा र पर्वतारोहण क्षेत्रको विकास र विस्तारमै असर गरेको सोमबार विज्ञप्ति जारी गर्दै भनेको छ ।
थामिएन नेप्सेको घट्ने क्रम,"सोमबार अन्य समूहको परिसूचक ३३२ प्रतिशतले बढेपनि लघुवित्त, होटल, व्यापार, जलविद्युत् र बिमा समूहको परिसूचक १ प्रतिशतभन्दा बढीले ओरालो लागे ।"
पतंजलीको म्यासेजिङ एप,"तर, जेहोस् पतंजलीको प्रविधि व्यवसायमा प्रवेशले भारतीय बजारलाई चाखलाग्दो र ध्यानाकर्षक बनाएको छ । अहिलेका लागि अन्य कम्पनीलाई पतंजली प्राविधिक रूपमा बलियो प्रतिस्पर्धी नभए पनि उसले दिने स्वदेशी उत्पादनको नारा अरूका लागि चुनौती बन्न सक्छ ।"
चार जिल्लामा नि:शुल्क इन्टरनेट,प्राधिकरणले प्रारम्भिक चरणमा भूकम्पबाट अति प्रभावित जिल्लामा नि:शुल्क इन्टरनेट सेवा विस्तार गर्न विभिन्न निकायसँग सम्झौता गरेको थियो ।
ऐंसेलुबाट ७० लाख आम्दानी,"वनपाखामा फलेको ऐंसेलु नि:शुल्क टिप्न पाइने भएकाले ऐंसेलु फल्ने क्षेत्रका विद्यालयका विद्यार्थीसमेत पढाइ छोडेर जंगल जाने गरेका छन् । दुई महिना ऐंसेलु खोजेर बिक्री गरेको पैसाले विद्यार्थीहरूले विद्यालय पोशाक, कापी कलम, जुत्तालगायत सामग्री जुटाउने गरेका छन् ।"
जनता बैंकको शाखा थप,काठमाडौं (कास) जनता बैंक नेपालले रोल्पामा थप नयाँ शाखाबाट कारोबार सुरु गरेको छ । रोल्पा कोथबाङ २ थबाङबाट कारोबार सुरु गरिएको विज्ञप्तिमा छ ।
आईएमई इन्स्योरेन्स र ग्रान्डीबीच सम्झौता,काठमाडौं (कास) आईएमई जनरल इन्स्योरेन्स र ग्रान्डी इन्टरनेसनल हस्पिटलबीच सेवा प्रदान गर्ने सम्झौता भएको छ । सम्झौतापश्चात् आईएमई इन्स्योरेन्सबाट औषधोपचार बिमा सेवा खरिद गर्ने ग्राहकहरूको बिमालेखको सीमासम्म ग्रान्डीबाट नगदरहित हस्पिटलाइजेसन सेवा प्राप्त हुनेछ ।
एफ वानद्वारा भाटभटेनी अनलाइन एक्वायर,काठमाडौं (कास) भाटभटेनी अनलाइन डटकमलाई एफ वान सफ्ट इन्टरनेसनलले एक्वायर गरेको छ । अब भाटभटेनी अनलाइन ईसेवा पसल डटकम नामबाट चल्ने जारी विज्ञप्तिमा उल्लेख छ । ईसेवा पसल डटकमले ग्राहकको सुविधालाई ध्यानमा राखी विभिन्न किसिमका छुट र अफर पनि सार्वजनिक गरेको छ । कम्पनीले २४ घण्टाभित्र नि:शुल्क डेलिभरी गर्नेे जनाएको छ ।
पुन:स्थापना पर्खाइमा मुक्त कमैया,"परिचयपत्र पाएका तर पुन:स्थापना नभएका कमैया परिवार टीकापुरको शिवनगर, लम्कीको पूर्वपश्चिम राजमार्गछेउ, लालबोझीलगायत स्थानमा टहरा बनाएर बस्दै आएको उनले बताए । हामीलाई भोट बैंक मात्र बनाउने काम भइरहेको छ, शिवनगरकी फूलबासी थारू भन्छिन्, सरकारले जग्गा र लालपुर्जाको टुंगो चाँडै लगाइदिएको भए व्यवस्थित तरिकाले बस्थ्यौं । जग्गा नपाउँदा कता जाने के गर्ने भन्ने अन्योल छ ।"
६४ नयाँ स्तम्भ थपिए,"८ वर्षअघि नेपाली अधिकारीको टोलीले झापामा सीमा विवाद रहेका स्थान, स्तम्भहरूको निरीक्षण र अनुगमन गरेको थियो । अनुमगनपछि टोलीले ५६ ठूला, ३ मझौला र २ सय ५७ वटा साना गरी ३ सय १६ वटा स्तम्भ दुरुस्त अवस्थामा रहेको, १ सय २ वटा ठूला, १९ मझौला र २ सय ५० वटा साना गरी ३ सय ७१ वटा स्तम्भ तत्काल मर्मत गर्नुपर्ने अवस्थामा रहेको प्रतिवेदन सरकारलाई बुझाएको थियो ।"
अनियमित विद्युत्ले सास्ती,"भैरहवा प्रसारण शाखाका प्रमुख उमेशकुमार झाले यहाँ मागअनुरूप गुणस्तरीय विद्युत् उपलब्ध नहँुदा समस्या आएको बताए । सकेसम्म विद्युत् आपूर्तिमा अवरोध हुन नदिन उपलब्ध सम्पूर्ण साधन र स्रोतको अधिकतम प्रयोग गर्ने गरेका छौं, उनले भने, हामीसँग उपलब्ध हुने विद्युत् नै कम भोल्टेज र कम गुणस्तरको भएपछि विकल्प छैन । जाडोको तुलनामा गर्मीयाममा विद्युत् खपत ७० देखि ८० प्रतिशतले बढ्छ । वैशाखदेखि वर्षायाम सुरु नहुन्जेल खोलानदी सुक्छन् । जलविद्युत् केन्द्रको संकलित जलाशयमा पानी कम हुने भएकाले उत्पादन आधा घट्छ । उत्पादनको कमीले स्वदेशकै विद्युत् प्रसारण दैनिक चारपाँच पटक अवरुद्ध हुने गरेको छ । भैरहवामा ३३ केभी भोल्टेज प्राप्त हुनुपर्नेमा २६ मात्रै छ । भारतको वाल्मीकि नगर हँुदै गण्डक पावरहाउस भएर यहाँ आयात गरिएको विद्युत् लामो दूरीका कारण स्तरीय छैन ।"
कमनवेल्थ बैंकलाई ५६ अर्ब जरिवाना,अस्ट्रेलियाका प्रधानमन्त्री माल्कम टर्नबुलले केन्द्रीय सरकारका निकायले आफ्नो काम गरिरहेको यो उदाहरण भएको बताउँदै कुनै पनि आर्थिक अपारदर्शितासम्बन्धी कार्य स्वीकार नहुने जनाएका छन् । ट्रेजरर स्कट मरिसनले सर्वसाधारणको विश्वासलाई पुन: जित्ने जिम्मा बैंकको भएको बताए ।
ग्वाटेमालामा विनाशकारी ज्वालामुखी,अधिकारीहरूले करिब १७ लाख मानिस ज्वालामुखीका कारण प्रभावित भएको जनाएका छन् । करिब ३ हजार मानिसहरू अस्थाई शिविरमा शरण लिइरहेको स्थानीय सञ्चारमाध्यमले जनाएका छन् ।
विपक्षी गठबन्धनले भाजपा दबाबमा,"गोरखपुरबाट बढेको विपक्षी गठबन्धनको मनोबल कैरानासम्म आइपुग्दा उत्कर्षमा पुगेको छ । र, उत्तरप्रदेश, कर्नाटक, महाराष्ट्र हुँदै अब देशव्यापी बन्नेतर्फ अग्रसर देखिन्छ । यसले सत्ताधारी गठबन्धनमाथि दबाब बढाउँदै लगेको छ र बीजेपीकै कतिपय नेताले पनि यसलाई स्वीकार गरेको स्थिति छ । हुन त बीजेपी नेतृत्वको पंक्तिले भने उपनिर्वाचनको परिणामले आगामी लोकसभा चुनावमा खासै अर्थ नराख्ने र साथै चुनावका लागि अझै एक वर्ष बाँकी रहेको हुँदा आफ्नो गठबन्धनले पुन: एक पटक सत्ताको बागडोर सम्हाल्ने दाबीसमेत गर्ने गरेका छन् । बीजेपी नेतृत्वको भनाइ विपक्षीबीच बनेको गठबन्धन एक वर्षसम्म कायम नरहने सम्भावनातर्फ संकेत गर्छ । तर, विपक्षी दलबीच हालको गठबन्धनको निरन्तरताले नै आगामी लोकसभा निर्वाचनको परिणाम निर्भर गर्नेछ निश्चित छ, साथै वर्तमान सत्ताधारी दल बीजेपीको राजनीतिक भविष्य पनि ।"
खुसी कहाँ छ ? क्यानभासमा,"चित्रकार बन्ने सपना बुनेका यी तन्नेरीहरूलाई चित्रकार रोशन प्रधानले सिकाउँदै आएका छन् । उनी चित्र सिकाउनुभन्दा पहिले विद्यार्थीका गुण, इच्छा र कल्पना क्षमताको जाँच गर्छन् ।चित्रकला अरूभन्दा बेग्लै हुन्छ, उनी भन्छन्, यहाँ कल्पना र भावनाको पढाइ हुन्छ, जसलाई रंगबाट अभिव्यक्त गरिन्छ ।"
रेडियो अन ह्वील्स,एनआईसी एसिया बैंकको मुख्य प्रायोजनमा हुने कार्यक्रममा मेरोजब डटकम करिअर पार्टनरका रूपमा संलग्न छ । कान्तिपुरमार्फत सर्वसाधारणसम्म पुग्न र तीसँग जोडिन चाहेको एनआईसीका अर्जुनराज खानियाँले बताए भने मेरोजबका राजन कोइरालाले पनि त्यही आशय व्यक्त गरेका थिए । गायक खत्रीले रेडियो अन हील्समा सहभागी गराएकोमा कान्तिपुरलाई धन्यवाद दिए । समारोहमा कार्यक्रमको निमोनिक (लोगो) सार्वजनिक गरिएको थियो ।
कान्यको समस्या नै शक्ति,"कान्यको पावर गीतमा बाइपोलर डिस्अर्डरको कुरा उल्लेख छ । तर, यसपालि आफूलाई कुन समस्या भएको भन्नेबारे उनले खुलाएका छैनन् । समस्या जुनसुकै भए पनि त्यसलाई शक्तिमा बदलेको उनको दाबी थियो । हरेक मान्छेमा कुनै न कुनै किसिमको पागलपन हुने उल्लेख गर्दै उनले त्यसलाई सकारात्मक ऊर्जा ठान्न उनले आग्रह गरेका छन् । एजेन्सी"
निशा मिस एसईई चितवन,"निशाले ताजसहित ५० हजार नगद प्राप्त गरिन् । उनले गैंडाकोटको अक्सफोर्ड कलेजमा शतप्रतिशत छात्रवृत्ति पनि पाउने भएकी छन् । सेकेन्ड रनरअपले ३० हजार र थर्ड रनर अपले २० हजार रुपैयाँ पाए । अभिनेता राजेश हमाललगायतको उपस्थिति रहेको प्रतियोगिताका निर्णायकहरूमा इन्जिनियर हरि भण्डारी, पत्रकारहरू सुब्रत आचार्य र अजिता अधिकारी, चिकित्सक डा बीएम खरेल र मोडल चन्दन अग्रवाल थिए ।"
राजधानी सहमतिमा तोक्नुस्,"कार्यक्रम प्रदेशसभा सदस्य कुमारी मोक्तानले हेटौंडालाई नै प्रदेशको राजधानी कायम गर्न आफ्ना सांसदहरूलाई अप्रत्यक्ष रूपमा निर्देशन दिन अनुरोध गरेकी थिइन् । प्रधानमन्त्री ओलीले जनताको बहुदलीय जनवाद नै आफ्नो मार्गनिर्देशक सिद्धान्त हुने दाबी गरेका छन् । उनले आगामी महाधिवेशनले यही लाइन पास गर्ने दाबी गरे । अहिले जनताको जनवाद भनिएको छ, हाम्रो मार्ग निर्देशक सिद्धान्त जनताको बहुदलीय जनवाद मात्रै हो, उनले भने, अहिले प्राविधिक रुपमा राख्न नमिलेको हो, अर्काे महाधिवेशनबाट पास हुने त्यही हो ।"
टिचिङमा हाडजोर्नीको नयाँ प्रविधि,बढ्दो चापलाई व्यवस्थापन गर्न नयाँ वार्डको भूमिका मुख्य हुने डा महराले बताए । सेवा विस्तार भएसँगै त्यसमा खपत गर्न थप जनशक्तिको चाहिने विभागीय प्रमुख डा लामिछाने बताउँछन् । अस्पतालले वार्डका लागि जनशक्ति व्यवस्थापन गर्ने जनाएको छ । यससँगै अस्पतालले चाँडै कलेजो प्रत्यारोपण सेवा पनि सञ्चालनमा ल्याउने निर्देशक डा महराले जानकारी दिए ।
घटेनन् बिचौलिया,"राष्ट्रिय सतर्कता केन्द्रले पनि अनियमितता बढेको, ढिलासुस्ती, सेवा प्रवाह प्रभावकारी नभएको भन्दै कार्यालयमा छड्के जाँच गर्ने गरेको छ । अख्तियार दुरुपयोग अनुसन्धान आयोग प्रवक्ता रामेश्वर दंगालले अनुसन्धान अधिकृत तोकेर अनुसन्धान थालेको बताए । अनुसन्धान अधिकृतले आवश्यक बयान लिनेछ, उनले भने, अन्तमा आयोगले भ्रष्टाचारमा मुद्दा दायर गरिनेछ । नक्सा पासमा व्यापक चलखेल हुन थालेपछि महानगरका विभिन्न १४ वडाध्यक्षले मेयर चिरीबाबु महर्जनलाई ज्ञापनपत्र बुझाएका थिए । नक्सा पासबारे वडा कार्यालयमा उजुरी दिने र गुनासो गर्नेको संख्या घटेको छैन । नक्सा नियमित गर्न मुद्दा शाखा, महानगरपालिकाका इन्जिनियर निकटको कन्सल्टेन्सीबाट काम नगराएको भन्दै अलमल गर्ने, कर्मचारी र इन्जिनियरले घूस नखाई काम गर्न नमान्ने गरेको उजुरीमा उल्लेख छ ।"
यातायात कम्पनी धमाधम दर्ता,"विभागको अधिकार यातायात कार्यालयलाई प्रत्यायोजन गरेपछि प्रालि दर्ता हुने क्रम झनै बढ्ने अर्यालले बताए । सिन्डिकेट खारेज गरेपछि व्यवसायीले गाडी दर्ता गर्ने क्रम बढेको उनले बताए । घरेलु, कम्पनीमा दर्ता गर्नेहरू बढी छन्, उनले भने । नेपाल राष्ट्रिय यातायात व्यवसायी महासंघमा आबद्ध यातायात समिति असारपछि कम्पनीमा दर्ता हुनेछन् । महासंघसँग आबद्ध करिब २ हजार वटा समिति कम्पनीमा दर्ता हुनेछन् । संशोधित निर्देशिकाअनुसार असारपछि समितिअन्तर्गत दर्ता भएका सबै समिति खारेज हुनेछन् । अब समितिले कम्पनी ऐनअनुसार चल्नुको विकल्प छैन, अर्यालले भने, कानुनले समितिले खारेज गरेपछि कम्पनीमा दर्ता हुनैपर्छ । हाल महासंघमा आबद्ध समितिअन्तर्गत करिब २ लाखभन्दा बढी गाडी रहेका छन् ।"
"म्याद थप्याथप्यै, निर्माण अधुरै","हाल साढे ३ मिटरको सडकलाई बढाएर ७७ मिटर कालोपत्रे गर्ने, नाली ढलको व्यवस्थापन गर्ने र मुख्य घुम्तीमा ११ मिटरसम्मको फराकिलो सडक बनाउने योजनासहित आयोजनाले सडक विस्तारको जिम्मा पाएका आरामाली इन्फ्रा पावर लिमिडेट र शैलुङ कन्स्ट्रक्सन कम्पनी प्रालिलाई समयावधिमै कार्य सम्पन्न गर्न पटकपटक निर्देशन दिएको चाँगुनारायण नगरपालिकाले जनाएको छ । पटकपटक म्याद थप्दासमेत समयमा काम नसक्ने निर्माण कम्पनीलाई कारबाहीका लागि जिल्ला प्रशासन कार्यालय भक्तपुरमा विवरणसहित पत्राचार गरेको नगरप्रमुख सोमप्रसाद मिश्रले बताए ।"
गाउँले मिलेर एम्बुलेन्स,भक्तपुर (कास) चाँगुनारायण नगरपालिका नगरकोटका बासिन्दाले पैसा उठाएर नयाँ एम्बुलेन्स किनेका छन् । रेडक्रसमा भएको एम्बुलेन्स पुरानो भएकाले उनीहरूले आफैं फेरेका हुन् । त्यसका लागि सर्वसाधारणले १५ लाख ५४ हजार ६ सय रुपैयाँ जुटाए । त्यसमध्ये १० लाख १२ हजार ४ सयमा एम्बुलेन्स किनिएको र बाँकी त्यसैको सञ्चालनार्थ अक्षयकोष बनाइएको रेडक्रस उपशाखाका सभापति सोम शर्मा बजगाईंले बताए । ८ वर्षदेखि सञ्चालित पुरानो एम्बुलेन्सलाई भने शव बाहनका रूपमा प्रयोग गरिने भएको छ ।
वृत्तचित्र सार्वजनिक,"काठमाडौं (कास) प्लास्टिकजन्य सामग्रीको उपयोगिता, महत्त्व र प्रयोगपश्चात्को व्यवस्थापन सम्बन्धमा वृत्तचित्र सार्वजनिक गरिएको छ । सोमबार प्लास्ट नेपाल फाउन्डेसनले एक कार्यक्रमका बीच वृत्तचित्र सार्वजनिक गरेको हो । प्लास्टिकजन्य फोहोर व्यवस्थापन वर्तमान परिस्थितिमा चुनौती बनिरहेको सन्दर्भमा चेतना अभिवृद्धि गर्न सो वृत्तचित्र बनाइएको फाउन्डेसनका उपाध्यक्ष दीपक श्रेष्ठले बताए ।"
अमेरिका पुर्याउने बहानामा अलपत्र,"काठमाडौं (कास) अमेरिका पुर्याइदिने बहानामा ठगी गर्नेमाथि प्रहरीले ७ दिनको म्याद थप गरी अनुसन्धान थालेको छ । शनिबार बाग्लुङ घर भएका राजु भनिने जेसन श्रीशलाई प्रहरीले पुतलीसडकबाट पक्राउ गरेको थियो । उनीमाथि ६ जनालाई अमेरिका पठाउने प्रलोभन देखाई भारत, मलेसिया, थाइल्यान्ड, नाइजेरियाजस्ता देश हुँदै टोगो पुर्याई अलपत्र बनाएको आरोप छ । ७ महिना ती व्यक्तिलाई अलपत्र पारी दूतावासमार्फत उद्धार भएपछि सबैले उजुरी दिएका थिए । ४१ वर्षीय श्रीशलाई मानव बेचबिखन तथा ओसारपसार मुद्दा चलाई अनुसन्धान भइरहको प्रहरीले जनाएको छ ।"
प्रदीप र सुवासको शतकीय कीर्तिमान,प्रदेश ५ ले २०५ ओभरमा ३ विकेट गुमाई ८९ रन बनाउँदा खेल वर्षाले बिथोलेको थियो । किशोर महतोको बलमा अन्तिम थापा बोल्ड भएलगत्तै खेल रोकियो । सन्दीप सुनार ३८ रन बनाई रिटायर्ड हर्ट भए । शंकर राना १९ र सुवेन्दु पाण्डे १ रनमा आउट भए । शक्ति गौचन १५ रनमा अविजित रहे ।
पुलिस र पद्मोदय विजयी,"विजेताले २ लाख, उपविजेताले १ लाख, तेस्रोले ५० हजार र चौथो हुनेले २५ हजार रुपैयाँ पुुरस्कार प्राप्त गर्नेछन् । सर्वोत्कृष्ट खेलाडीले २५ हजार पाउनेछन् । प्रतियोगिता जेठ २६ सम्म चल्नेछ ।"
गौरिकाले जितिन् सबैमा स्वर्ण,गौरिकाले राष्ट्रिय च्याम्पियनसिपमा आएर खेल्न पाउँदा एकदमै खुसी लागेको बताइन् । उनले एसियाडका लागि आफूले कडा प्रशिक्षण गर्ने बताउँदै आगामी दक्षिण एसियाली खेलकुदमा राष्ट्रका लागि धेरैभन्दा धेरै पदक जित्ने सोच बनाइरहेको बताइन् । गौरिकाले १२ औं सागमा एक रजत र तीन कांस्य जितेकी थिइन् ।
अन्तरक्वान उसु सुरु,काठमाडौं (कास) राष्ट्रिय खेलकुद परिषद् (राखेप) को आयोजनामा अन्तरक्वान खुला राष्ट्रिय उसु प्रतियोगिता सोमबार त्रिपुरेश्वरस्थित राखेप सेमी कभर्डहलमा सुरु भएको छ । नेपाल उसु संघको व्यवस्थापनमा भइरहेको प्रतियोगिताको थाउलोतर्फ ११ र सान्सौंमा १४ स्पर्धामा ३ सय खेलाडीले भाग लिएका छन् ।
आयोजक र ज्ञानोदय विजयी,"काठमाडौं (कास) आयोजक लिटिल एन्जल्स स्कुल रातो र ज्ञानोदय तेस्रो एलए नेट च्याम्पियनसिपअन्तर्गत ब्वाइज फुटबलमा विजयी भएका छन् । एलए रातो ले क्रेसेन्टलाई ६१ र ज्ञानोदयले नेपाल डनबस्कोलाई ३१ ले हराए । सेन्ट जेभियर्स गोदावरीले भीएस निकेतनलाई ५३ ले हरायो । सैनिक आवासीय, एपीएफ र प्रहरी स्कुल विजयी भए ।"
राज र लुजलालाई स्वर्ण,काठमाडौं (कास) सिन्धुलीका राज तामाङ र ललितपुरकी लुजला अमात्यले प्रदेश ३ स्तरीय राष्ट्रपति रनिङ सिल्ड खेलकुदअन्तर्गत एथलेटिक्सको २ सय मिटर दौडमा स्वर्ण जितेका छन् । ३ हजार मिटर दौडमा छात्रतर्फ ललितपुरका अजितकुमार यादव र छात्रातर्फ सिन्धुलीकी सुस्मिता माझीले स्वर्ण जिते । ८ सय मिटर दौडमा सिन्धुलीका सुवास थापा र छात्रामा काठमाडौंकी सुनीता श्रेष्ठ विजेता भए । ट्रिपलजम्पमा चितवनका किसन महतो र काठमाडौंकी सरु खवासले स्वर्ण जितेका छन् ।
एपीएफलाई उपाधि,"सुनसरी (कास) एपीएफ क्लबले इटहरीमा सम्पन्न प्रथम सांसद कप पुरुष राष्ट्रिय भलिबलको उपाधि जितेको छ । फाइनलमा एपीएफले पुलिस क्लबलाई २४२६, २५१३, २५१६, २५१८ ले पराजित गर्दै उपाधि उचालेको हो । एपीएफले २ लाख र उपविजेता पुलिसले १ लाख हात पारे । उत्कृष्ट खेलाडी एपीएफका लक्ष्मण राणा घोषित भए । एपीएफका लोकेन्द्र गिरी सेटर, मिलन मल्ल ब्लकर, सञ्जुविक्रम शाह स्पाइकर, महेन्द्र श्रेष्ठ क्वीकर, पुलिसका भीम मगर लिबरोमा उत्कृष्ट घोषित भए ।"

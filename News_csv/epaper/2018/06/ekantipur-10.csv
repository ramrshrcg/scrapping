शीर्षक,विवरण
हटेन असारे विकास,"दुल्लुमा १०, नारायणमा १५, गुराँसमा १२ र नौमुलेमा १४ डोजर चलिरहेका जिल्ला समन्वय समितिले जनायो । विकासका नाममा डोजर आतंक मच्चिएको छ, बजेट सक्ने बहानामा गुरुयोजनाबिनै सडक खन्ने काम भइरहेको छ, जिल्ला समन्वय समितिका प्रमुख प्रेम थापाले भने, हामीले रोक्न निर्देशन दिइसकेका छौं ।कालिकोटमा पनि स्थानीय तहले सडक निर्माणलाई प्राथमिकतामा राखेका छन् । बर्खा सुरु भइसकेकाले डोजरले विकासभन्दा विनाश भित्र्याउने चिन्ता स्थानीयको छ । प्राय: सबै स्थानीय तहले डोजर लगाएर बजेट सक्दैछन्, नागरिक समाजका अगुवा दमनराज बम भन्छन्, जनप्रतिनिधि आउँदासमेत यस्तो हुनुले जनतालाई निराश बनाएको छ ।वित्तीय प्रगति न्यूनसमयमै काम सुरु नहुँदा त्यसको प्रभाव वित्तीय प्रगतिमा पनि देखिएको छ । स्थानीय तहले समयमै काम सुरु नगर्दा यस्तो अवस्था देखिएको हो । सुर्खेतका ९ स्थानीय तहले वैशाख मसान्तसम्म केन्द्रीय अनुदानतर्फको ४९ दशमलव ५३ प्रतिशत मात्र रकम खर्चिएका छन् । कोष तथा लेखा नियन्त्रण कार्यालयका अनुसार अधिकांश स्थानीय तहले कर्मचारीको तलब र प्रशासनिक खर्चमा मात्र रकम खर्चिएको पाइएको छ ।सुर्खेतमा चैत मसान्तसम्म सबैभन्दा कम चौकुने गाउँपालिकाले ३४ प्रतिशत मात्र रकम खर्च गरेको पाइएको छ । सबैभन्दा बढी गुर्भाकोट नगरपालिकाले ६५ दशमलव ७१ प्रतिशत रकम खर्च गरेको छ । पञ्चपुरीले ३४ दशमलव ९३, भेरीगंगाले ४० दशमलव ८५, लेकबेसीले ६० दशमलव ७, वीरेन्द्रनगरले ५५ दशमलव ४५, चिङ्गाडले ६४ दशमलव ७३, सिम्ताले ४२ र बराहाले ३९ दशमलव १० प्रतिशत रकम खर्च गरेका छन् । १० महिना अवधिमा न्यून रकम खर्च हुँदा धेरै रकम फ्रिज हुने देखिएको छ, प्रमुख कोष नियन्त्रक खिमबहादुर बिष्ट भन्छन्, अधिकांश स्थानीय तहमा दक्ष जनशक्ति नहुँदा पनि काम प्रभावकारी बन्न नसकेको हो ।कालिकोटमा वित्तीय प्रगतिको अवस्था अझ नाजुक छ । नरहरिनाथ गाउँपालिकाले जेठ १५ सम्म १४ करोड पुँजीगत बजेटमध्ये एक तिहाइ मात्र भुक्तानी दिएको छ । गाउँपालिकाका प्रमुख प्रशासकीय अधिकृत धर्मेन्द्र शाह सानातिना योजना सम्पन्न्न भए पनि ठूला योजनाका काम नसकिँदा खर्च कम देखिएको बताउँछन् । उनका अनुसार यस वर्ष गाउँपालिकाले २० हजारदेखि ३ करोड रुपैयाँसम्मका २ सय ३३ योजना छनोट गरेको थियो । अधिकांश साना योजना सम्पन्न भइसकेका छन्, उनी भन्छन्, ठूला योजनाका काम नसकिँदा वित्तीय प्रगति कम देखिएको हो । स्थानीय तहका जनप्रतिनिधि भने कतिपय कानुन र जनशक्ति अभावले समयमै काम सुरु गर्न नसकेको बताउँछन् । आर्थिक वर्षको अन्त्यमा विकासकार्य सुरु हुनेको कारण औंल्याउँदै वीरेन्द्रनगर नगरपालिकाका मेयर देवकुमार सुवेदीले भने, कर्मचारी अभाव र नयाँ संरचनाले काममा अलमल भएकै हो, यसले गर्दा समयमै योजना छनोट गरी काम हुन सकेन ।सल्यानमा सन्तोषजनकसल्यानका १० वटा स्थानीय तहमा एक अर्ब ६० करोड रुपैयाँ आएको छ । त्योमध्ये अधिकांश बजेट सडकमा विनियोजन गरिएको छ । अन्य जिल्लाको तुलनामा सल्यानका स्थानीय तहले बजेट बढी खर्च गरेका छन् । शारदा नगरपालिकाले ४२ करोडमध्ये ३० करोड रुपैयाँ विकासे योजनामा छुट्याएको छ । मेयर सुरेश अधिकारीका अनुसार १५ वडाका ४ सय योजनामा उक्त रकम विनियोजन गरिएको छ । त्योमध्ये ७० प्रतिशत योजनाको रकम भुक्तानी भइसकेको अधिकारीको भनाइ छ । अधिकांश योजना सकिइसकेका छन्, बाँकीको काम तीव्र रूपमा भइरहेको छ,, उनले भने, कानुन र कर्मचारी अभावजस्ता कारण काम प्रभावित भए पनि हामीले विकास निर्माणलाई तीव्रता दिएका छौं ।वनगाडकुपिन्डे नगरपालिकाले २५ मध्ये २० करोड रुपैयाँ फस्र्योट गरिसकेको छ । त्यस्तै, बागचौर नगरपालिकाले कुल २२ करोड लागतका तीन सय ५० योजनामध्ये ६० प्रतिशत रकम भुक्तानी भइसकेको छ ।"
सांसदहरू भन्छन्संसद्मा राज्यकै मात्र खर्च होस्,"अहिले त्यो बेलाको जस्तो अवस्था छैन । तीनै तहमा निर्वाचित सरकार बनेका छन् । अब पनि संसद्मा एनजीओ र आईएनजीओलाई सक्रिय बनाएर त्यो बेलाको झल्को दिनु उचित हुँदैन । हामी संसद्लाई आवश्यक बजेट आफ्नै राजस्वबाट जुटाउन सक्ने भएका छौं, उनले भने । प्रमुख प्रतिपक्षी कांग्रेसका सांसद नारायण खडकाले पनि संसद्मा सरकारको बाहेक अन्य संस्थाको लगानी आवश्यक नभएको बताए । राष्ट्रिय स्वाभिमान उँचो राख्न र मुलुकको गौरव कायम गर्न संसद्मा सरकारको बाहेक अन्य पक्षको सहयोग लिन नहुने धारणा उनको छ । दातृ निकाय र गैरसरकारी संस्था त संसद्मा लगानी गर्न पाए खुसी हुन्छन् । संसद्मा सहयोग गर्ने संस्थाको प्रचार पनि हुने र महत्त्व पनि बढी हुने भएकाले धेरै संस्था प्रवेश गरेका हुन्, उनले भने, नेपालको संसदको माइक, कुर्सी, सांसदलाई तालिम, कानुनको छलफल हामीले गरेको भनेर प्रचार गर्दै गौरव गर्छन् । त्यसैले विगतमा जे भए पनि अब हुनुहँदैन । संसद् भवन निर्माणमा सहयोग गर्न चाहे भने लिन सकिने उनले बताए ।नेकपाकी सांसद पम्फा भुसालले संसद्लाई आवश्यक न्यूनतम पूर्वाधार होस् वा सांसद र कर्मचारीको क्षमता अभिवृद्धिको कार्यक्रम सरकारकै खर्चमा हुनुपर्ने बताइन् । त्यो ऋण भए पनि सरकारले नै संसद्मा खर्च गर्नुपर्छ, उनले भनिन्, संसद्मा एनजीओ र आईएनजीओ हुनुहुँदैन । हामीलाई बैठकमा यसरी प्रस्तुत गर्नुपर्छ भनेर कसैको खर्चमा सिकाउनु पनि पर्दैन । हाम्रा सिनियरहरूसँग पनि सिक्न सक्छौं । १४ खर्बको बजेट ल्याउने सरकारले संसद्मा आवश्यक खर्च आफैं बेहोर्नपर्ने उनले बताइन् । सरकारका कामकारबाहीबारे खबरदारी गर्ने र राष्ट्रिय हितविपरीत हुन नदिन चनाखो रहनुपर्ने संघीय संसद् नै विदेशी सहायताको जालोमा फसेको छ । राष्ट्रिय र अन्तर्राष्ट्रिय गैरसरकारी संस्थालाई संसद्मा प्रवेश निषेध गर्नुपर्नेबारे संसद्मा छलफल हुने सांसदहरूले बताएका छन् । सांसद चढ्ने बस, कम्प्युटर, प्रिन्टर, फोटोकपी मेसिन, डिजिटल क्यामेरा, टेबल, कुर्सी, पर्दा, फ्याक्स, माइक सिस्टम, सूचना केन्द्रका सामग्री, आन्तरिक ब्रोडकास्टिङ सिस्टम र नेटवर्किङमा समेत दाताको सहयोग छ । संसद्लाई एनजीओ र आईएनजीओमुक्त गराएर स्वाभिमान बचाउनुपर्छ । आफ्नै साधन र स्रोत उपयोग गर्नुपर्छ, राजपाका सांसद राजकिशोर यादवले भने, सित्तैमा दिए भन्दैमा त्यसको प्रभाव नहेरी उपभोग गर्छौं । अरूले दिएको सहयोगले के असर गर्छ, विचार नगरी लिने बानी छ । यो गलत हो । राष्ट्रको नीतिनियम बनाउने संवेदनशील ठाउँमा दाताबाट सामान्यभन्दा पनि सामान्य सहयोग लिने र अरूको मुख ताक्ने प्रवृत्ति लज्जास्पद भएको उनले बताए । मुलुकमै एनजीओ, आईएनजीओलाई कति ठाउँ दिने भन्ने छलफलको विषय बन्नुपर्ने उनले सुझाए । सहयोगका नाममा संसदको स्वाभिमानमाथि खेलिरहेको आरोप यादवले लगाए । प्रधानमन्त्री, राष्ट्रपति र सभामुख चुन्ने संसद्लाई आवश्यक खर्च सरकारले नै दिनुपर्ने सांसदहरूको माग छ । व्यवस्थापिका संसद् सचिवालयसम्बन्धी ऐनको दफा १२ मा संसद् र सचिवालयका लागि अर्थमन्त्रीसँग परामर्श गरी वार्षिक बजेट निर्धारण गर्न सक्ने व्यवस्था छ । यो ऐनमा संसद्लाई आवश्यक बजेट सरकारले दिनुपर्ने बाध्यकारी व्यवस्था छ । तर, सभामुख, सांसद र संसदीय समितिका सभापति चढ्ने गाडीदेखि संसद् भवनमा आवश्यक सामान जुटाउनसमेत सचिवालयले दातासँग हात पसारिरहेको छ । सार्वभौम संसदका लागि दातृ निकायको सहयोग लिएर तालिम चलाउने, अरू सामान माग्ने कुराले राष्ट्रको शिर निहुरिएको छ, नेकपाका सांसद सुदन किरातीले भने, सांसदलाई दिइएको दुईदिने तालिममा पनि झोला र प्राविधिक सहयोग अरूबाट लिइएको भनिएको छ । यो सबै सरकारको खर्चबाट नहुनु लाजमर्दो हो । संसद्मा विदेशी सहयोग बन्द गर्नुपर्ने उनको भनाइ छ । प्रतिनिधिसभाका सभामुख कृष्णबहादुर महरा र राष्ट्रिय सभाका अध्यक्ष गणेशप्रसाद तिमल्सिनाले सरकारको बजेटमा गरिएको भन्दै ढाकछोप गरेका थिए । नेकपाकै सांसद रावलले सुरक्षा, न्यायालय र संसदका लागि विदेशी सहयोग लिन नहुने भन्दै यूएनडीपीका गतिविधिको विरोध गरे । हाम्रो आफ्नै स्वाभिमान छ । यस्ता संस्थाको सदस्य बन्दा आन्तरिक मामिलामा सहभागी नहुने भनिएको हुन्छ, उनले भने । संसद्मा अरूको खर्चमा हुने गतिविधि बन्द गर्नुपर्ने भनाइ उनको छ । संघीय समाजवादी फोरमका सांसद उमाशंकर अरगरियाले संसद्लाई दाता आवश्यक नभएको बताए । संसद् चलाउने बजेट त हामीले व्यवस्था गर्न सक्नुपर्छ, उनले भने, यो कुरा सबैले मनन गर्नैपर्छ । दातासँग सांसदलाई दिने झोला र अरू सहयोग मागेर लज्जित हुनुहुँदैन । दाताको सहयोग हाइड्रोपावर, रेलमार्ग, सडकजस्ता ठूला पूर्वाधारका आयोजनामा मात्रै लिनुपर्ने उनले बताए । राजपाका सांसद एकवाल मियाँले पनि मुलुक नै दाताले चलाएको भए पनि सानोतिनो सामान खरिद गर्न पनि दाता गुहार्नु ठीक प्रवृत्ति नभएको बताए । संसदका लागि ल्यापटप, कम्प्युटर, कुर्सी, माइक र कानुनसम्बन्धी छलफल सरकारकै खर्चमा गर्नुपर्छ । संसद् भवन र सांसद आवास बनाउन भने दाताको सहयोग लिन सकिने उनले बताए ।"
पिँढीमा सुस्ताए देवकोटा,"गोरखाकाठमाडौं पित्त नलीसम्बन्धी क्यान्सरबाट पीडित ६४ वर्षीय डा उपेन्द्र देवकोटालाई उनकै इच्छाअनुसार शनिबार जन्मघर गोर्खा ल्याएर फर्काइएको छ । पिँढीमा सुस्ताउने, सिस्ने धारोको पानी खाने र नदीमा खुट्टा डुबाउने इच्छा गरेकाले आवश्यक चिकित्सा उपकरणसहित विशेष निगरानीमा उनलाई पालुङटार नगरपालिका४ बोहोरागाउँस्थित जन्मघर ल्याइएको हो । जन्मगाउँमा झन्डै डेढ घण्टा बिताएका देवकोटा पुख्र्यौली घरमा ५५ मिनेट सुस्ताए । भेट्न आएका शुभचिन्तकसँग भने कुराकानी गर्न सकेनन् । हेलिकप्टरमा गाउँ आएका देवकोटालाई घरसम्म स्ट्रेचरमा राखेर लगिएको थियो । पाँच चिकित्सक पनि उनीसँगै थिए । उनलाई बिहीबारै जन्मथलो गोरखा ल्याउने तयारी थियो । तर अवस्था गम्भीर भएकाले शनिबार मात्र ल्याइएको हो । उहाँ सिकिस्त भएकाले १५ दिनअघि सिस्ने धाराको पानी बोतलमा लिएर म आफैं काठमाडौं पुगेर खुवाएको थिएँ, स्थानीय प्रदीपचन्द्र देवकोटाले भने, उहाँको धोको पुगेन, म आफैं आउँछु भन्नुभएको थियो, आउनुभयो । उपेन्द्रको बोहोरागाउँमा रहेको घर रेखदेखको जिम्मा पाएका प्रदीपचन्द्रले उपेन्द्रलाई खुवाउन शनिबार बिहानै सिस्ने धाराको पानी ल्याएर राखेका थिए । चम्चाले खुवायौं, पानी खाएपछि अनुहार उज्यालो बनाउँदै मुन्टो हल्लाउनुभयो, उनले भने ।पिँढीमा बस्ने, सिस्ने धाराको पानी खाने र नदीमा खुट्टा डुबाउने देवकोटाको इच्छा भए पनि नदीमा पुर्याउन कठिनाइ भएकाले पानी ल्याएर गोडा भिजाइएको चिकित्सक टोलीका डा सञ्जय कार्कीले बताए । त्यसपछि उहाँको अनुहार र हाउभावमा खुशीको झल्को देखियो, कार्कीले भने ।यसअघि गाउँ आउँदा जहिल्यै आफूलाई नभेटी नजाने उपेन्द्रसँग योपल्ट कुराकानी गर्न नसक्दा हितैषी स्थानीय शंकरमान श्रेष्ठ दु:खी भए । मेरो घनिष्ट साथी हो, यसअघि गाउँ आउँदा जहिल्यै धेरै कुरा हुन्थ्यो, अहिले आँखा खोलेर हेर्नुमात्र भयो, उनले भने, साथीको यस्तो अवस्था देखेर नरमाइलो लाग्यो । हजारौं बिरामीलाई उपचारबाट जीवन दिएका चिकित्सकको अवस्था स्थिर देख्दा गाउँलेको अनुहार मलिन देखिन्थ्यो । उपेन्द्रले गत मंसिर १ गते पालुङटार नगरपालिका५ ठाटीपोखरीकी राधिका बस्नेतको ब्रेन ट्युमरको अप्रेसन गरेका थिए । उहाँको त्यही अप्रेसन अन्तिम भयो, राधिकाका बाबु ईश्वरले भने । उपेन्द्रका सहपाठीहरू बाल्यकालको सम्झना गर्दै थिए । टालाको भकुन्डो भनेपछि एक्लै पनि खेलिरहने, एकदम हक्की स्वभावको हुनुहुन्थ्यो, स्थानीय बुद्घिविलास देवकोटाले भने । उपेन्द्रले गाउँप्रति निकै सद्भाव राख्ने गरको डाचूडा ढकालले बताए । यस्तो अवस्थामा पनि जन्मघर सम्झने प्राय: कमै हुन्छन्, उनले भने । २०७२ को भूकम्पले घर भत्काएपछि उपेन्द्रले एक वर्षअघि त्यो घर मर्मत गरेका थिए । उनले पालुङटार नगरपालिकाकै अमर ज्योति जनता माविबाट एसएलसी दिएका हुन् । पूर्वप्रधानमन्त्री डा बाबुराम भट्टराई कक्षामा सधंै पहिलो र देवकोटा दोस्रो हुन्थे । विज्ञ सम्मेलनमा भाग लिन आएका भट्टराईले शुक्रबार सहपाठीको स्वास्थ्यलाभ कामना गरेका थिए ।डा देवकोटाले फर्कने क्रममा हेलिकप्टरभित्रबाटै ऊ त्यही हो मैले अक्षर चिनेको स्कुल भनेर सँगै रहेका चिकित्सकलाई देखाएका थिए । त्यसो भनिरहँदा अनुहारमा एउटा फरक सुखदभाव देखिएको डा कार्कीले बताए । हेलिकप्टरभित्रबाटै औंलाले देखाउँदै यही लुइँटेल हाई स्कुलले मलाई अक्षर चिनाएको भनेर सरले भन्नुभयो, उनले भने ।राजधानी फर्केपछि डा देवकोलाई अब गोर्खाको घरबाट फर्केर बाँसबारीको घरमा आइपुग्यौं भन्दा सँगै गएका चिकित्सक टोलीलाई उनले आई फिल भेरी अमेज्ड, थ्यांक यु (म अत्यन्त खुसी छु, धन्यवाद) भनेका थिए । गोरखाबाट फर्केपछि उनलाई पुन: राजधानीको बासबारीस्थित न्युरो अस्पतालको आईसीयूमा राखिएको छ । गम्भीर अवस्था भए पनि हेमो डायनामिकली सरको अवस्था स्थिर छ, डा कार्कीले भने । बेलायतस्थित किंग्स कलेजमा ५ महिना उपचार गराएर गत वैशाख १५ गते नेपाल फर्किएपछि डा देवकोटाको बाँसबारीस्थित न्युरो अस्पतालमा उपचार जारी छ । देवकोटाको इच्छा पूरा गर्न मेडिसिटीका डा कार्की र परामेडिक्स रमेश न्यौपाने एवं न्युरो अस्पतालका डा मायुस मुनाकर्मी, श्रीमती डा मधु दीक्षित देवकोटा, तीनवटै छोरी र एक नातेदार दुईवटा हेलिकप्टरमा गोर्खा गएर पुन: राजधानीमा फर्केका हुन् ।"
कांग्रेस कलह नटुंगिने छनक,"काठमाडौं कांग्रेसको आसन्न जिल्ला सभापति भेला पनि संस्थापन र संस्थापनइतर पक्षको कलहमै केन्द्रित हुने देखिएको छ । भेला सुरु हुनु एक साताअघिबाटै दुवै पक्षका जिल्ला नेताहरू आआफ्नो रणनीति तय गर्न जुटेका छन् । उनीहरू आफूपक्षीय केन्द्रीय नेताको परामर्शमा यस्तो रणनीति बनाउन सक्रिय भएका हुन् । प्रदेश ३ को राजधानी हेटौंडामा असार ५ देखि ७ सम्म जिल्ला सभापतिको राष्ट्रिय भेला हुँदै छ । भेलामा संस्थापनइतर पक्षीय सभापतिले नेतृत्वको कार्यशैलीदेखि फितलो प्रतिपक्षीय भूमिकालाई बैठकमा जोडदार ढंगले उठाउने तयारी गरेका छन् । त्यसैगरी संस्थापन पक्षीय सभापतिहरू नेतृत्वको बचाउमा लाग्ने तयारीमा छन् । आफैंभित्रको कलहका कारण प्रतिपक्षीय भूमिकासमेत प्रभावकारी निर्वाह गर्न नसकेको कांग्रेसले यो विवाद कहिले सल्टाउला ? कांग्रेस नेता शेखर कोइराला भन्छन्, अहिले जुन खालको विवाद देखिएको छ, त्यसको निराकरण १४ औं महाधिवेशनअघि सम्भव देखिन्न । नेतृत्व परिवर्तन नभएसम्म पार्टी सुधार नहुने कोइराला र संस्थापनइतर पक्षको निष्कर्ष छ । त्यही लक्ष्य प्राप्तिका लागि संस्थापनइतर पक्ष अहिले एक ठाउँमा उभिएको छ । उनीहरू समयमै नियमित महाधिवेशन गराउनुपर्ने पक्षमा छन् । महासमिति बैठकबाट विधान संशोधन हुन्छ, त्यसपछि प्रदेश अधिवेशन सुरु गरे भइहाल्छ, कोइराला भन्छन्, क्रियाशील सदस्यता वितरण, गाउँ, क्षेत्र र जिल्ला अधिवेशन हुँदै केन्द्रीय अधिवेशन गर्न पनि चाँडैमा डेढ वर्ष बित्छ । त्यसैले नियमित अधिवेशनको तयारीमा अघि बढ्नुपर्छ । महाधिवेशनबाट शेरबहादुर देउवाजी नै सभापति चुनिए पनि हामीलाई आपत्ति छैन । त्यसपछि अहिलेको विवाद आउँदैन । सभापति देउवा नेतृत्वमा आएको दुई वर्ष तीन महिना बितिसकेको छ । चार वर्षको कार्यकालमा केन्द्रीय कार्यसमितिले एक वर्ष म्याद बढाउन सक्छ । संस्थापनइतर पक्षीय नेताहरूले देउवाले नियमित महाधिवेशनसमेत समयमा नगरी म्याद थप्ने आशंका गरेका छन् । कांग्रेस केन्द्रीय सदस्य श्याम घिमिरे भने महाधिवेशनमा पुगेर मात्रै विवाद अन्त्य हुनेमा विश्वास गर्दैनन् । उनका अनुसार सामूहिक निर्णय प्रक्रिया, विधानअनुरूपको कार्यशैली, नेतृत्वमा नैतिक आचरण र संस्कृतिको निर्माण, सदस्यता वितरण र बैठक सञ्चालन पद्धतिमै आमूल परिवर्तनको खाँचो छ । एक वर्ष थप्नेतिर नगएर समयमै महाधिवेशन गराउनुपर्छ भन्ने पक्षमा म छु, तर यति गर्दैमा विवाद मेटिन्छ भन्ने ठान्दिनँ, उनी भन्छन्, पार्टी सञ्चालनको कार्यशैली, पद्धति, सामूहिक निर्णय प्रक्रियामा परिवर्तन हुन आवश्यक छ । जिल्ला सभापतिको भेलामा दुवै पक्षले आआफ्नो पक्षमा माहोल बनाउन लबिइङ थालेका छन् । विधान संशोधन र निर्वाचन हारको विषयमै दुवै पक्षको आआफ्नो स्वार्थ जोडिएको छ । संस्थापन पक्ष सभापति भेलाबाटै विधानमा पदाधिकारी थप्ने र सभापतिलाई थप अधिकार दिनेगरी मस्यौदा बनाउन जुटेको छ । केन्द्रीय कार्यसमितिले निर्वाचन हारको जिम्मेवारी लिइसकेका कारण यस विषयलाई उचाल्न नहुने पक्षमा संस्थापन पक्ष छ । तर, संस्थापनइतर पक्ष निर्वाचन हारको विषयलाई सभापति भेला र त्यसपछि हुने महासमिमित बैठकसम्म लैजाने तयारीमा छ । संस्थापन पक्षले चाहेअनुसार विधान संशोधन गर्न नदिने पक्षमा समेत संस्थापनइतर पक्ष छ । तत्काल पदाधिकारी थप्ने र सभापतिलाई अधिकार बढाउने विषयको विरोधमा संस्थापनइतर पक्ष छ । पदाधिकारी थप्नै परे १४ औं महाधिवेशनबाट लागू हुनेगरी मात्रै मान्न सकिने पक्षमा संस्थापनइतर पक्ष छ । निर्वाचन हार्नुमा जिल्ला सभापतिले भने उम्मेदवार चयनमा केन्द्रको हस्तक्षेपलाई मुख्य कारणका रूपमा उठाउने भएका छन् । जिल्लाबाट सिफारिस भएकालाई उम्मेदवार नबनाई आफूनिकटलाई उम्मेदवार बनाउने परम्परा नै रहेकाले त्यसको विरोधमा जिल्ला सभापतिहरू एकजुट हुने भएका छन् । नुवाकोट जिल्लाका सभापति जगदीशनरसिंह केसीले राम्रोलाई भन्दा हाम्रोलाई रोज्ने परम्परा नेतृत्व तहमा देखिएकाले पार्टीले हारेको बताए । पछिल्लो पटक आफ्ना गुट र निकटकालाई मात्रै दिइएन, आर्थिक प्रभावमा परेरसमेत टिकट वितरण गरियो, उनले भने, जबसम्म स्थानीयस्तरबाट सिफारिस भएका व्यक्तिलाई उम्मेदवार बनाउने प्रचलन कायम हुन्न, तबसम्म यस्तो विकृति आइरहन्छ । केसीले निर्वाचन हारमा नेतृत्वको कमीकमजोरी, कार्यशैली, सरकारको नेतृत्वमा छँदा भएका जनमतविपरीत निर्णय, विधान संशोधन, प्रादेशिक अधिवेशन र प्रतिपक्षीय भूमिका विषय भेलामा उठाउने तयारी भइरहेको बताए । विधान संशोधनलगत्तै प्रादेशिक अधिवेशन गर्ने कि तदर्थ समिति बनाउने भन्नेमा पनि दुई पक्षबीच विवाद छ । विधान संशोधनपछि प्रादेशिक अधिवेशन सुरु गर्नुपर्छ भन्नेमा बहुमत सभापति छौं, केसीले भने । सभापति देउवासहितका संस्थापन पक्षीय केन्द्रीय नेता भने विधान संशोधनलगत्तै १४ औं महाधिवेशनसम्मका लागि प्रादेशिक संरचनामा तदर्थ समिति बनाउने तयारीमा छन् । प्रादेशिक अधिवेशन सुरु गर्दा १४ औं महाधिवेशनको प्रक्रिया अघि बढाउन दबाब बढ्ने ठम्याइ उनीहरूको छ ।"
देउवाविरुद्ध गृहजिल्लामै नाराबाजी,"डडेलधुरा पूर्वप्रधानमन्त्री तथा कांग्रेस सभापति शेरबहादुर देउवा गृहजिल्ला आउंँदा पहिले डडेलधुरा सदरमुकाम दुलहीझैं सिंगारिन्थ्यो । दुर्गम गाउँबाट सदरमुकाम ओइरिएका कार्यकर्ता र सर्वसाधारण दिनभरि देउवाको प्रतीक्षामा हुन्थे । परिस्थिति अहिले ठीक उल्टो देखिएको छ । निर्वाचनपछि पहिलो पटक गृहजिल्ला पुगेका पूर्वप्रधानमन्त्री देउवा शनिबार आफ्नै कार्यकर्ताबाट आलोचित भए । पार्टीको जिल्ला सम्मेलन उद्घाटन गर्न आएका देउवा बस्ने स्याउबारी रिसोर्टमा भेट गर्न आउनेको संख्या पनि निकै पातलो थियो । सभापतिज्यू, डडेलधुराका ७ पुस्ताले तपाईंलाई सराप्ने छन्, देउवाले उद्घाटन गरेको कांग्रेसको जिल्ला सम्मेलनमा महिला संघ अध्यक्ष कमला विष्टले भनिन्, डडेलधुराका जनतालाई ठूलो धोका दिइएको छ । बिष्ट मात्र होइन, जिल्ला सभापति कर्ण मल्लले पनि देउवाको आलोचना गरे । आफूले संगठनका लागि काम गर्दागर्दै नेतृत्वबाट पटकपटक लखेट्ने काम भएको आक्रोश पोखे उनले । सम्मेलनमा बोल्ने अधिकांश महाधिवेशन प्रतिनिधि र जिल्लास्तरका नेताले नेतृत्वको कमजोरीका कारण पार्टी कमजोर बनेको भन्दै देउवाको खुलेर आलोचना गरेका थिए । सभापति देउवा बोलिरहँदा कार्यकर्ताले स्वेच्छाचारी बन्न पाइँदैन भन्दै नाराबाजी गरे । केन्द्रीय सदस्य रमेश लेखकले टिकट वितरण र प्रदेश राजधानीबारे स्पष्टीकरण दिन खोज्दा कार्यकर्ताले होहल्ला गर्दै बोल्न रोके । होहल्लाले केही समय कार्यक्रम नै अवरुद्ध भयो ।सम्मेलनलाई सम्बोधन गर्दै सभापति देउवाले कांग्रेसलाई पुरानै स्थितिमा फर्काएर मात्र आफूले विश्राम लिने बताए । कांग्रेसलाई देशको एक नम्बर पार्टी बनाएर मात्र आफूले विश्राम लिने उद्घोष उनले गरे ।"
ब्लडमनी तिरेर स्वदेश फिर्ता,"काठमाडौं (कास) ६ वर्षदेखि साउदी अरबको जेद्दास्थित धावन जेलमा रहेका मध्यविन्दु४, नवलपरासीका ३५ वर्षीय थानेश्वर भुसाल शुक्रबार राति काठमाडौं आइपुगेका छन् । साउदी अदालतले माग गरेको एक लाख ५० हजार रियाल (४० लाख ९८ हजार रुपैयाँ) ब्लडमनी बुझाएपछि उनी जेलमुक्त भएका हुन् । भुसालको उद्धारका लागि प्रवासी नेपाली समन्वय समिति (पीएनसीसी) ले २५ लाख ४८ हजार र गैरआवासीय नेपाली संघले १५ लाख ५० हजार गरी ४० लाख ९८ हजार रुपैयाँ संकलन गरी परराष्ट्र मन्त्रालयलाई बुझाएको थियो । भुसाल ब्लडमनी तिर्न नसक्दा ६ फेब्रुअरी २०१४ देखि जेलमा थिए । २७ सेप्टेम्बर २०११ मा इनोभेटिक म्यानपावरबाट साउदी अरब गएका उनी साउदीमा गाडी चलाउँथे । ५ जुन २०१२ मा उनी गाडीसहित सडकमा थिए । रोकिराखेको गाडीलाई पछाडिबाट एक भारतीय चालकले चलाएको गाडीले ठक्कर दियो, थानेश्वर भन्छन्, मेरो गाडी हुत्तिएर अगाडि रोकिराखेको अर्काे गाडीलाई ठक्कर दिन पुग्यो । त्यो दुर्घटनामा ठक्कर दिने भारतीय चालक इशम साहिब र ठक्कर खाने गाडीका चालक साउदी नागरिक रद जमान अलजदानी दुवैको ज्यान गयो । जेद्दा प्रान्तको अपराध हेर्ने अदालतले भुसाल र साहिब शतप्रतिशत दोषी भन्दै ३ लाख रियाल ब्लडमनी बुझाउन आदेश दिएको थियो । भुसालकी ६५ वर्षीया आमा यमकुमारीले छोरो फर्काउन सहयोग गर्ने सबैलाई धन्यवाद दिइन् ।"
बजेट अधिवेशन लम्बिने,"काठमाडौं मौलिक हक कार्यान्वयन गर्न संविधानले तोकेको तीनवर्षे समय सीमा नजिकिँदै गर्दा सरकार भएभरका कानुनको मस्यौदा तर्जुमामा जुटेको छ । यी मस्यौदा संसद्मा पेस गर्न थप समय नभएकाले बजेट अधिवेशनमै छलफलमा लगिने भएको छ । सामान्यतया असार मसान्तमै सकिने बजेट अधिवेशनलाई यस वर्ष भदौ अन्तिमसम्म लम्ब्याउने तयारी संसद् सचिवालयले गरेको छ ।समय कम भएकाले हामी रफ्तारमा काम गरिरहेका छौं, कानुनमन्त्री शेरबहादुर तामाङ भन्छन्, संविधानको मर्मअनुसार कतिपय नयाँ कानुन बनाउनुपर्ने छ भने कतिपय मौजुदा कानुन संशोधन गर्नुपर्नेछ । सरकार दुवै काममा जुटेको छ ।संविधान जारी भएको तीन वर्षभित्र कानुन बनाएर मौलिक हक कार्यान्वयन गरिसक्नुपर्ने उल्लेख छ । २०७२ असोज ३ गते जारी भएको संविधानको तीनवर्षे समयावधि आउने असोज ३ मा पूरा हुँदै छ । हालसम्म एउटै विधेयक पेस गर्न नसकिए पनि अब धमाधम संसद्मा विधेयक मस्यौदा लैजाने स्थितिमा सरकार पुगेको मन्त्री तामाङको दाबी छ । अहिलेसम्म एउटै विधेयक संसद्मा आएको छैन, प्रतिनिधिसभा सचिव गोपालनाथ योगी भन्छन्, तर मौलिक हकसँग सम्बन्धित विधेयकहरू असोज ३ भित्र पारित नगरी धर छैन । त्यसैले बजेट अधिवेशनलाई नै भदौ अन्तिमसम्म लम्ब्याएर कानुन बनाउने काम संघीय संसद्ले गर्ने भएको छ ।आइतबारदेखि संसद्को कार्यसूचीमा मन्त्रालयमा विनियोजित बजेटबारे दफावार छलफल हुने र त्यसमा सम्बन्धित मन्त्रीहरूले जवाफ दिने काम असार ३ गतेसम्म सक्ने उल्लेख छ । असार १० गते आर्थिक विधेयक पारित गर्ने कार्यसूची छ । त्यसपछिका दिनमा सरकारले पेस गरेअनुसार विधेयकका मस्यौदामाथि नै छलफल हुने योगीले बताए । कानुन मन्त्रालयले संसद्लाई पर्याप्त काम पुग्ने गरी विधेयकको मस्यौदा पूरा भइसकेको जनाएको छ । मन्त्रालयका प्रवक्ता रमेश ढकालका अनुसार केही नेपाल ऐन संशोधन गर्ने विधेयक सबैभन्दा पहिला पेस हुनेछ, जसले यसभन्दा अगाडि संसद्बाट पास भएका कानुनलाई केही संशोधन गर्नेछ । यो ऐनको मस्यौदा तयारी हालतमा छ, अब हामी संसद् सचिवालयमा पठाइहाल्छौं, ढकालले भने, त्यसका अलावा मुलुकी ऐनलाई विस्थापित गर्ने गरी भदौ १ देखि लागू अपराध तथा देवानी र तिनको कार्यविधिसहित गरी ६ वटा संहितामा पनि केही संशोधन गर्ने तयारी भएको छ, त्यो पनि अब छिट्टै पेस हुनेछ ।त्यसपछि मौलिक हकसँग सम्बन्धित विधेयक पेस हुने उनले बताए । मन्त्रालयका अनुसार हाल शिक्षाको हक, खाद्य हक, आवासको हक, सुरक्षित मातृत्व तथा प्रजननसम्बन्धी हक, बालबालिकाको हक, उपभोक्ताको हक र सामाजिक सुरक्षासम्बन्धी हकको मस्यौदा तयार भइसकेको छ, जसलाई केही पछि संसद्मा लगिनेछ । रोजगारीसम्बन्धी हक र आधारभूत स्वास्थ्य सेवामा नागरिकको पहुँच सुनिश्चित गर्ने हकको विधेयक मस्यौदा भने गर्न बाँकी छ । कतिपय हक भने मौजुदा कानुनमा केही संशोधन गरे पुग्ने निष्कर्षमा मन्त्रालय पुगेको छ । जस्तो कि पहिलोपटक संविधानले सुनिश्चित गरेको स्वच्छ वातावरणको हकलाई कार्यान्वयन गराउन वातावरण ऐन २०५३ संशोधन गरे पुग्छ, प्रवक्ता ढकालले भने, यातनाविरुद्धको हक अब लागू हुने संहितामै उल्लेख भएकाले छुट्टै कानुन बनाउनु परेन, सूचनाको हकसम्बन्धी कानुन छँदै छ, जसमा थोरै संशोधन गरेर अनलाइनलाई समेत दायरामा ल्याए पुग्छ ।सूचनाको हकसम्बन्धी कानुन पहिलेदेखि नै प्रचलनमा आएको छ भने मन्त्रालय अब गोपनीयताको हकसम्बन्धी ऐनको मस्यौदा तयार पार्नमा लागिरहेको छ । दलितको हक कार्यान्वयनमा पहिले पनि कानुन भएको र त्यसलाई थप संशोधन गर्न जातीय भेदभाव तथा छुवाछूतविरुद्धको कानुन बनाउने तयारी भएको उनले बताए । सरकारले सम्पत्तिको हकलाई संविधानत: प्रचलित गराउन जग्गा प्राप्ति ऐन २०३४ लाई संशोधन गर्ने भएको छ भने सम्मानपूर्वक बाँच्न पाउने हकअन्तर्गत शिक्षा, रोजगारी, स्वास्थ्य इत्यादि सबै पर्ने हुँदा छुट्टै ऐन बनाउन नपर्ने निष्कर्ष मन्त्रालयको छ । केही बुँदा संहितामा समावेश भए पनि अपराधपीडितको हकबारे छुट्टै कानुन बनाउनुपर्ने भन्दै त्यसबारे पनि मन्त्रालयले काम थालेको ढकालले बताए । त्यस्तै भाषा तथा संस्कृतिको हक, समानताको हक, ज्येष्ठ नागरिकको हक, स्वतन्त्रताको हकलगायत मौलिक हक मौजुदा कानुनको संशोधन वा बन्न लागेका अन्य कानुनकै प्रावधानमा समावेश गर्ने गरी विधेयक बनाउने तयारी भइरहेको छ ।"
राष्ट्रिय सभा नियमावली आज,"काठमाडौं (कास) प्रतिनिधिसभाको नियमावली पारित भएसँगै राष्ट्रिय सभा कार्यसञ्चालन नियमावली पनि पारित हुने बाटो खुलेको छ । आइतबार बस्ने राष्ट्रिय सभा बैठकले नियमावली पारित गर्ने सम्भावना छ । प्रतिनिधिसभा र राष्ट्रिय सभा दुवैको नियमावलीमा नैतिक पतन देखिने, फौजदारी अभियोगमा पक्राउ परेका सांसद निलम्बन हुनुपर्नेनपर्ने विषयमा सत्तारूढ र प्रतिपक्षी दलबीच विवाद थियो । प्रमुख दलबीच सहमतिमा प्रतिनिधिसभाले निलम्बनको प्रावधान नराखी शुक्रबार नियमावली पारित गरिसकेको छ । प्रतिपक्षी दल कांग्रेस र राजपाको मागअनुसार सत्तारूढ दल नेकपा (नेकपा) ले निलम्बनको विषय नराख्ने विषयमा सहमति जनाएको र प्रतिपक्षीले समितिहरूको प्रस्तावित संख्या घटाउनुपर्ने अडानबाट पछि हटेपछि नियमावलीमा सहमति जुटेको हो । प्रतिपक्षी दल कांग्रेस र राजपाको मागमा सत्तारूढ दल नेकपा (नेकपा) सहमत भएपछि नियमावलीको विषय टुंगिएको थियो । राष्ट्रिय सभा नियमावली समितिका सदस्य सांसद परशुराम मेघी गुरुङले राजनीतिक रूपमा नियमावलीका विवादित विषयमा सहमति जुटिसकेकाले अब समस्या नरहेको बताए । उनले आइतबार बस्ने बैठकले राष्ट्रिय सभा नियमावली पारित गर्ने बताए । राष्ट्रिय सभाका सचिव राजेन्द्र फुयालले आइतबार बैठकको कार्यसूचीमा नियमावली पारितकै विषय प्राथमिकतामा रहने बताए । राष्ट्रिय सभामा दिगो विकास तथा सुशासन, विधायन व्यवस्थापन, प्रत्यायोजित व्यवस्थापन तथा सरकारी आश्वासन र राष्ट्रिय सरोकार तथा समन्वय गरी ४ वटा समिति रहनेछन् । नियमावली पारित भएसँगै राष्ट्रिय सभाका ५९ सदस्यको पदावधि तोक्ने बाटो खुल्नेछ । पहिलो सभाका सदस्यमध्ये एक तिहाइको दुई वर्ष, अर्को एक तिहाइको चार वर्ष र बाँकीको ६ वर्ष पदावधि हुने संवैधानिक व्यवस्था छ ।"
सजिलो ठाउँमा झन् ढिला,"चितवन तीन खण्ड बनाएर बिस्तारको काम भइरहेको नारायणगढ मुग्लिन सडकको भरतपुर आँपटारीदेखि दासढुंगासम्मको पहिलो खण्ड निर्माणका लागि तुलनात्मक रूपमा निकै सजिलो स्थान हो । तर उक्त स्थानमा नै काम भने हुन सकेको छैन् । यो खण्डभन्दा अप्ठयारो मानिने दोस्रो खण्ड अर्थात् दासढुंंगादेखि सिमलतालसम्म लगभग काम सकिँदा पहिलो खण्डमा अझै १० प्रतिशतभन्दा बढी काम भने बाँकी छ । सिमलतालदेखि मुग्लिनसम्मको तेस्रो खण्ड सबैभन्दा कठिन क्षेत्र हो । यहाँ पहिरोले पनि बारम्बार दु:ख दिने गर्छ । पहाड काट्ने काम पनि यही खण्डमा धेरै भएको छ । तर पहिरो पनि नआएको र पहाड पनि नकाटेको पहिलो खण्डमा तेस्रोको भन्दा केही मात्रै बढी काम छ । ३ तहको कालोपत्रे हुनुपर्ने नारायणगढ मुग्लिन सडकमा पहिलो खण्डमा तेस्रो तहको कलोपत्रे भर्खर सुरु भएको छ । नारायणगढ मुग्लिन सडक आयोजनाका सूचना अधिकारी इन्जिनियर शिव खनालका अनुसार सडक बिस्तारका लागि पहाड काटदा ३ लाख ८६ हजार घनमिटर बराबरको ढुंगा, गिट्टी, बालुवा माटो लगायतका सामग्री निस्केको थियो । जसमा २ लाख घनमिटरभन्दा धेरै तेस्रो खण्डको र बाँकी दोस्रो खण्डको थियो । पहिलो खण्डमा पहाड काट्ने काम लगभग भएकै थिएन ।पहिलो खण्ड निर्माणको जिम्मा भारतीय कम्पनी बीएलए र नेपाली कम्पनी श्रेष्ठ कन्स्ट्रक्सन कम्पनी (एससीसी) ले संयुक्त रूपमा लिएका छन् । हाम्रो खण्डमा ९० प्रतिशतको हाराहारीमा काम भएको छ । तेस्रो तहको कालोपत्रे लगभग डेढ किलोमिटर भएको छ । मुख्य काम यही हो । १५ दिनमा कालोपत्रे सक्छौं, बीएल एससीसी जेभीका कन्ट्रयाक्ट म्यानेजर प्रभु जोशीले भने ।नारायणगढ मुग्लिन सडक आयोजनाका अनुसार पहिलो खण्डको काम गर्ने समयावधि १० मे अर्थात् वैशाख २७ गते नै सकिएको हो । २० मेमा काम सक्नुपर्ने दोस्रो खण्डमा अब नगण्य काम मात्रै बाँकी छ । ३० मेमा काम सक्नुपर्ने भनिएको तेस्रो खण्डमा समय सकिए पनि ८५ प्रतिशतको हाराहारीमा मात्रै काम पूरा भएको छ । पहिलो खण्डले जुलाई १५ सम्म म्याद थप्न निवेदन दिएको छ । सजिलो ठाउँ भए पनि सामग्रीहरू समयमा नपाउँदा काम सक्न गाह्रो भएको कन्ट्रयाक्ट म्यानेजर जोशी बताउँछन् । आयोजनाको वातावरणीय प्रभाव मूल्यांकन (ईआईए) गर्दा पहिलो खण्डका लागि चाहिने गिट्टी, ढुंगा, बालुवाजस्ता निर्माण सामग्रीहरू जुगेडी खोलाबाट झिक्ने भन्ने थियो । तर त्यो खोलाको सामग्री अपुग भएको जोशीले बताए । त्यहाँको सामग्रीले हामीलाई सात आठ महिना पनि पुगेन । अरू ठाउँ निकाल्न खोज्दा अनेक झन्झट बेहोर्नुपर्यो । मनहरी लोथरबाट समेत गिट्टी, बालुवा बोकेर ल्याउँदा कामले रफ्तार लिएन, जोशीले आफ्नो बचाऊ गरे । गत वर्षको असारमा तत्कालीन संसदको विकास समितिका पदाधिकारी र साउनमा तत्कालीन प्रधानमन्त्री शेरबहादुर देउवाले सडकको निरीक्षण गरेका थिए । त्यति बेला सामग्रीको समस्या देखाएपछि मात्र प्रशासनले सहयोग गरेको म्यानेजर जोशीले बताए । त्यसपछि आवश्यक पर्ने गिट्टी, ढुंगा र बालुवा भरतपुर ठिमुरा नजिकको त्रिशूली नदी किनारबाट झिक्न थालेको उनको भनाइ छ । ७ महिनायता ठिमुराबाट सामग्री ल्याउन थालेपछि बल्ल राम्रोसँग काम भएको उनले बताए ।कारण यो मात्रै हैन हाम्रो खण्डमा धेरै रुख पनि परे । २ सय ५० रुख काट्न प्रक्रिया पुर्याउँदा समय लाग्यो । पहाड काट्ने तथा पहिरोको समस्या नभए पनि हाम्रो खण्डमा फरक खालको समस्या थियो । त्यसैले काम ढिलो भएको हो । जोशीले प्रष्टीकरण दिए । पहिलो खण्ड र तेस्रो खण्डमा हुने कालोपत्रेका लागि चाहिने सामग्री पनि अहिले एक नम्बरका रहेको प्लान्टले उत्पादन गर्छ ।दुइटा खण्डका लागि एउटैले सामग्री उत्पादन गरेका कारण पालैपालो दिन बिराएर कालोपत्रे हुने गरेको छ । त्यसैले कालोपत्रेमा पनि समय लाग्ने गरेको छ । लगातार काम गरे १५ दिन त लाग्छ नै तर पानी पर्ला के होला, कालोपत्रे गर्न पनि तेस्रो खण्ड र हामीले आलोपालो गरेका छौं । त्यसैले केही समय अझै लाग्छ, जोशीले भने । नारायणगढ मुग्लिन सडक राजधानी काठमाडौं र देशका पूर्वी र पश्चिमी भाग जोड्ने मुख्य मार्ग हो । साढे पाँच मिटर मात्रै फराकिलो सडक एसियाली मापदण्डअनुसार ९ देखि ११ मिटर चौडा बनाउन बनाउन लागिएको हो । दुई वर्षभित्र सक्ने भनेर सन् २०१५ को अप्रिलमा सम्झौता र काम सुरु भएको थियो ।"
पानी पर्यो कि सडक ठप्प,"धादिङ (कास) पृथ्वीराजमार्गको गल्छीमहेश दोभान खण्ड पानी पर्न सुरु भयो कि अवरुद्ध हुने गरेको छ । राजमार्गमा पहिरो वा ढुंगा खसेर भने अवरुद्ध भएको होइन । राजमार्गबाट अन्य क्षेत्रमा जाने ग्रामीण सडकबाट आएको हिलो, लेदो र राजमार्गसँगै जोडिएका बालुवाखानीवाट आएको लेदोले गजुरी जहरेदेखि गल्छी बैरेनी हँुदै महादेवबेंसीसम्मका विभिन्न स्थानमा पटकपटक राजमार्ग जाम हुने गरेको छ । गल्छी गाउँपालिका६ मा पर्ने महेश दोभाननजिकै पञ्चकन्या मन्दिरको खोल्साबाट लेदो माटोसहितको हिलोले गत मंगलबार ४ घण्टा राजमार्ग अवरुद्ध भयो । लेदो माटो बगेर सडकमा थुप्रिएपछि महेश दोभानगल्छी खण्डको पृथ्वीराजमार्गमा ५ घण्टा सवारी आवागमन नै ठप्प भयो । रातिदेखि परेको वर्षाका कारण राजमार्गको माथि खनिएका ग्रामीण सडक र बालुवा उत्खनन स्थलबाट लेदो माटो बग्दै राजमार्गमा थुप्रिन थालेपछि पृथ्वीराजमार्गमा आवागमन ठप्प हुने गरेको छ । पृथ्वीराजमार्गको महेश दोभान गल्छी सडक खण्डमा सडकमा जमेको हिलोले गर्दा अझै पनि सवारी सञ्चालनमा समस्या भइरहेको बैरेनी प्रहरीले जनाएको छ ।यस क्षेत्रमा बर्सेनि पटकपटक यस्तै समस्या हुने गरेको भए पनि जथाभावी ग्रामीण सडक निर्माणको अनुमति दिने स्थानीय तह, सडक विभाग र अन्य जिम्मेवार निकायले समस्याको दीर्घकालीन समाधान गर्न भने कुनै चासो नदेखाएको स्थानीयको आरोप छ । यस क्षेत्रमा सडक अवरुद्ध हुँदा सवारीसाधन मात्रै होइन, सर्वसाधारणलाई समेत निकै सास्ती हुने गरेको छ ।"
नगर क्षेत्रकै सडकको बेहाल,"रामेछाप नगरपालिका भएपछि कालोपत्रे सडकमा गुड्न पाइने सपना देखेका नगरबासी अझै पनि जोखिमयुक्त सडकमा ढलपल गर्दै यात्रा गर्न बाध्य छन् । कालोपत्रे सडक निर्माणका नयाँ योजना त परै जावस्, मुख्य सडक मार्ग पनि सुधार नहुँदा यातायात आवागमन असहज बन्दै गएको छ । मन्थली नगरपालिकाको केन्द्र रहेको जिल्ला सदरमुकामबाट भटौली, गेलु, चिसापानी, कठजोर, सालु लगायतका स्थानमा जाने मुख्य सडक जीर्ण छन् । छोटो दूरीको सडक भए पनि खाल्डाखुल्टीका कारण पार गर्न घण्टांै लाग्ने गरेको छ । त्यसैगरी रामेछाप नगरपालिकाको देउराली, गोठगाउँ र साँघुटारका सडकमा दुर्घटनाको जोखिम उत्तिकै छ । ३ वटै सडक निकै जीर्ण छन् । नगर क्षेत्रका अधिकांश सडक सडक जीर्ण बन्दै गए पनि मर्मतसम्भारमा भने सम्बन्धित निकायले कुनै चासो दिएको छैन । रामेछाप नगरपालिकाका इन्जिनियर कुशुम भट्टराईले भने, सडकमा जोखिम बढेको देखेका छौं, तर यो वर्ष मर्मतका लागि कुनै कार्यक्रम बनाइएको छैन । उनले ओख्रेनी च्यास्कु हुँदै रामपुर जाने सडक भने मर्मत भइरहेको जनाए । मन्थली आसपास जेठको अन्तिम साता आएको बाढीले धेरै सडक भत्कियो ।बाढीले अवरुद्ध भएका सडक खोल्नका लागि नगरपालिकाले तत्कालै अग्रसरता देखायो । मन्थली नगरपालिकाका प्रमुख प्रशासकीय अधिकृत भानुभक्त न्यौपाने नगरका धेरै सडकमा यातायातका साधन सञ्चालनमा कठिनाइ आएको बुझे पनि ठोस कदम चाल्न नसकेको बताए । नगरपालिकामा भएको लोडर सडक सुधार गर्ने कार्यमा नै लगाइएको उनले दाबी गरे । सबै सडक सहज बनाउन पाइएको छैन, न्यौपानेले भने, आउँदो वर्ष मुख्य सडक बाह्रै महिना सञ्चालन हुने गरी बनाउन कार्यक्रम ल्याउँछौं । नगरमा गाउँपालिकाभन्दा बढी स्रोतसाधन हुन्छ । नजिकको खाँडादेवी गाउँपालिकाले सडक सुधार गरेको देखेकी भटौलीकी सुकुमाया माझी भन्छिन्, गाउँपालिकामा सलल्ल छ, हाम्रोमा भने खाल्डैखाल्डा । ग्रामीण सडक निर्माण सुधारको जिम्मा स्थानीय सरकारको जिम्मामा आएकाले सडक विभाग र अन्तर्गतका कार्यालयले हेर्दैनन् । नगरपालिकाले वास्ता नगर्ने भएकाले नागरिक सधैं असजिलो सडकमा दुर्घटनाको भयबाट गुज्रिनुपरेको उनले बताइन् । मन्थली नगरपालिकाका प्रमुख रमेशकुमार बस्नेत चालू आर्थिक वर्षको योजना बनाउँदा अधिकांश विकास बजेट वडा तहमा विनियोजन गरेकाले नगरपालिका आफैंले केही गर्न नसकेको बताउँछन् । वडाले नयाँ सडक खोल्ने र वडाभित्रैका पुरानाको मर्मतका लागि ध्यान दिए बस्नेतले भने, वडासम्म पुग्ने सडकको भने ध्यान नदिँदा आज यो परिणाम आयो । बस्नेतले आगामी वर्षको बजेट बनाउँदा अहिले देखा परेका कमीकमजोरीलाई समेत सुधारेर जाने दाबी गरे ।जिल्लामा रहेका केही गाउँपालिकाले भने आफ्नो क्षेत्राधिकारमा भएका सडक यो वर्ष सुधार गरेर यातायात आवागमनलाई सहज बनाएका छन् । खाँडादेवी गाउँपालिकाले भटौली खोलादेखि गाल्वासम्मकै सडक मर्मत गरेको छ । यसैगरी दोरम्बा गाउँपालिकाले गाल्वा दोरम्बादेखि मुख्य सडक सुधार गरेको छ ।"
१० वर्षपछि बल्ल उपकरण फेरिँदै,"चितवन भरतपुरस्थित बीपी कोइराला मेमोरियल क्यान्सर अस्पताल विभिन्न क्यान्सरका उपचार हुने देशकै मुख्य अस्पताल हो । क्यान्सर बिरामीको उपचार गर्दा शल्यक्रियाका साथै विभिन्न औषधिको सहयोगमा गरिने किमोथेरापी र नियन्त्रित रूपमा विकिरण पठाएर क्यान्सरग्रस्त कोषलाई मार्न रेडियोथेरापी गरिन्छ । रेडियोथेरापी सुरु गर्नुअघि अंगमा विशेष उपकरणबाट प्लानिङ हुन्छ ।अस्पतालमा जेठ ७ देखि प्लानिङ हुन सकेको छैन । प्लानिङ गर्ने सिमुलेटर मेसिन बिग्रेकाले नयाँ मेसिन जडान हुन केही दिन लाग्छ । त्यसैले अर्को सूचना नहुँदासम्म प्लानिङ सेवा स्थगित भएको जानकारी गराउँछौं, अस्पतालको रेडियसन अंकोलजी विभागको ढोकामा टाँसेको सूचनामा उल्लेख छ ।सिमुलेटर मेसिन १० वर्षअघि नै फेर्नुपर्ने थियो । ३ वर्ष पहिले मात्रै नयाँ मेसिन किन्ने प्रक्रिया सुरु भयो । तर मुद्दा मामिलाको झमेलामा परेपछि मेसिन फेर्ने समय बल्ल जुरेको हो । अस्पताल अधिकारीका अनुसार नयाँ मेसिन वीरगन्ज भन्सार कार्यालयमा आइसकेको छ । अबको १० दिनपछि नयाँ सिमुलेटर मेसिनबाट प्लानिङ सुरु हुने अस्पतालको भनाइ छ । अस्पताल सुरु भएका बेलामा जडान भएको सिमुलेटर हो । यो मेसिन बिग्रेमा बनाउन नसक्ने जानकारी सम्बन्धित कम्पनीले १० वर्षअघि नै दिएको थियो । त्यो बेलै फेर्नुपर्ने मेसिन बिग्रे पनि काम चलाउँदै आएका थियौं । यसपटक त कामै नगर्ने गरी बिग्रियो, अस्पतालको रेडियसन अंकोलजी विभागका प्रमुख डासुरेश श्रेष्ठले भने ।नयाँ सिमुलेटर मेसिन आउने भएपछि त्यसलाई राख्न ठाउँ खाली गर्नुपर्ने भएकाले पनि यो पटक पुरानो मेसिन हटाउनुपरेको अस्पतालका कार्यकारी निर्देशक डा विजयचन्द्र आचार्यले भने । प्लानिङ नभई रेडियोथेरापी सेवा सुरु गर्न मिल्दैन । विभागका प्रमुख डा श्रेष्ठका अनुसार दिनमा १ सय २० जना जतिले रेडियोथेरापी सेवा लिने गर्छन् ।तर तत्काल प्लानिङ नभए पनि रेडियोथेरापी सेवा प्रभावित नहुने आचार्यको दाबी छ । नयाँ सिमुलेटर मेसिन कम्पनीबाट हिँडेपछि मात्रै यहाँको प्लानिङ सेवा बन्द भएको हो । नयाँ मेसिन सञ्चालनमा नआउँदासम्म रेडियोथेरापी सेवा प्रभावित नहोस् भन्नका लागि धेरै नै बिरामीको प्लानिङ गरेको उनले बताए ।सामान्यत: दिनमा १०१२ जना बिरामीको प्लानिङ हुन्छ । तर अब मेसिन बन्द हुँदै छ भनेपछि हामीले योभन्दा धेरै बिरामीको प्लानिङ गरेर राखेका छौं । त्यसैले नयाँ मेसिन सञ्चालनमा नआए पनि तत्काल रेडियोथेरापी सेवा प्रभावित हुँदैन, कार्यकारी निर्देशक डाआचार्यले भने । प्लानिङ गरेको कम्तीमा एक सातापछि मात्रै रेडियोथेरापी गर्ने पालो आउने गर्छ । नयाँ सिमुलेटर मेसिनको मूल्य झन्डै ९ करोड रुपैयाँ बराबर छ । मेसिन किन्न ३ वर्षअघि नै टेन्डर भएर खरिद सम्झौता भएको थियो । तर अदालतमा मुद्दा परेपछि मेसिन आउन नसकेको हो । अदालतले खरिद प्रक्रिया तत्कालै सुरु गर्नुभनेपछि गत वर्षको असारबाट नयाँ प्रक्रिया सुरु भएको थियो । खरिद गर्ने भनेर पक्कापक्की भएपछि बल्ल उद्योगले मेसिन बनाउन थाल्छ ।मेसिन बन्नै ७ महिनाजति लाग्छ । हामीले अब धेरै ढिला नगरौं भनेर हवाई जहाजबाटै कोलकातासम्म मेसिन ल्याएको हो । अब वीरगन्ज आइपुग्यो । त्यहाँबाट यहाँ ल्याएर जडान गर्दा १० दिनपछि सेवा सुरु हुन सक्ने अवस्था छ, कार्यकारी निर्देशक डा आचार्यले भने । तर मेसिन अस्पतालमा ल्याइएपछि जडान गर्न मात्रै कम्तीमा २ साता लाग्ने अस्पताल स्रोतको भनाइ छ ।"
घरका फोहोर र ढल पनि वाग्मतीमा,"उनले भनेजस्तै वाग्मतीको फोहोर पहिलेभन्दा घटे पनि ५ वर्षसम्म सफाइ गर्दा पनि त्यसअनुसारको सफाइ देख्न सकिन्न । वाग्मतीले फोहोर बोक्ने र गनाउने क्रम थोरै मात्र घटेको छ । सहायक नदीवरपरका बासिन्दासमेत नदी गनाउने गरेको सुनाउँछन् । टीकाथली हनुमन्ते खोलानजिक भेटिएका सुरज चौधरीले भने, सुक्खा याममा यो खोला औधि गनाउँछ । फोहोरको डंगुर हो कि नदी छुट्याउनै गाह्रो हुन्छ । नदीलाई बोरा, बोतल र प्लास्टिकजस्ता फोहोरले छोपेको हुन्छ । यता मनोहरा नदीको हाल पनि उस्तै हुन्छ । भक्तपुर र काठमाडौं छुट्याउने पुलमुनि फोहोरको डंगुरले सडकसम्म गनाउँछ । रुद्रमती र मनोहरा सफाइका क्रममा छन् । २०७० को जेठमा सुरु भएको वाग्मती सरसफाइ अभियानका क्रममा वाग्मतीको मुहान गोकर्ण, पशुपति, तिलगंगा, सिनामंगल, बानेश्वर, थापथली पुल, टेकु लगायतका स्थानमा सरसफाइ कार्यक्रम भइरहन्छन् । हप्तैपिच्छे ग्लोभ्स र बुट लगाएर आफूलाई पायक पर्ने स्थानमा वाग्मती सफा गर्न नदीमा उत्रनेको संख्या उल्लेख्य छ । तर त्यसभन्दा बढी छन् वाग्मतीमा फोहोर फाल्ने । अभियन्ता अधिकारी भन्छन्, मुख्य कारण त मान्छेमा जनचेतना नै छैन । नदीमा फोहोर फाल्छन्, मंगाल र सेफ्टिटयांकीको फोहोरसमेत मिसाइदिन्छन् । डिभिजन सडक कार्यालय २ का प्रमुख देवकुमार तामाङले वर्षातको पानी सडकमा नजमोस् भनी राखिएका ढलमा मानिसले आफ्नो घरका मंगाल पनि फालिदिने गरेको बताए ।अहिले कालिमाटी सडकको ढल सफा गर्ने काम भइरहको छ । त्यहाँ त खाली माटो हुनुपर्नेमा फोहोरले आसपासको क्षेत्र गनाउँछ, तामाङले थपे, पुराना बस्तीका मंगाल मिसाइदिएको भएर सफा गर्दा निस्केको फोहोर फाल्ने ठाउँ पनि छैन । बस्ती वरपर वा नजिकै कतै स्थानीयले दुर्गन्धका कारण फाल्न दिँदैनन् भने फेरि त्यो फोहोर नदीमै फाल्ने कुरा पनि हुन्न । सडक विभागका एक कर्मचारीले नक्सामा मात्र सेफ्टिटयांकी हुने तर वास्तवमा शौचालयका ठोस फोहोर बाहेकका मंगाल ढलमा मिसाउनेहरू धेरै रहेको बताए । तारकेश्वर नगरपालिकाका इन्जिनियर कञ्चन भट्ट भन्छन्, घरका फोहोर व्यवस्थापन आफ्नै जग्गामा गर्नुपर्नेमा नदीमा फाल्ने पनि छन् । तर हामीले जग्गा फेरि खनेर कहाँ फालेका रहेछन् भनी हरेक घर अनुगमन गर्ने कुरा पनि भएन । काठमाडौं महानगरपालिकाका अनुसार पुराना बस्तीमा मंगाल ढलमा नै मिसिने भए पनि दशकयता यस्ता घटनामा निकै कमी आएको र हाल ढलमा मिसाउने प्रवृत्ति नरहेको जनाएको छ । महानगरका वातावरण विभाग प्रमुख हरि कुँवर पहिले वाग्मतीमा नै मिसाउने गरिएकोमा हाल ती स्थानभन्दा बाहेकका घरमा सेफ्टिटयांकी रहेको दाबी गरे । उनले भने, पुराना घरमा सेफ्टिटयांकी नभएकाले ढलमा मिसाउनुबाहेक उपाय नै छैन । कालिमाटी, न्युरोड, असनजस्ता क्षेत्रमा ढल मिसिन्छ । तर ती ढल पनि निकै पुराना भइसके, धान्दैन । यसले कतिपय स्थानमा ढल सडकमै असरल्ल हुन्छन् । पैदलयात्री नाक छोप्दै खुट्टा जोगाउँदै हिँडिरहेका हुन्छन् । सातवटा सहायक नदी भएको वाग्मती र यसका सहायक नदी किनारमा केही तरकारी बजारहरू छन् । जडीबुटी, टुकुचा, बल्खुजस्ता स्थानका तरकारी बजारमा नबिकेका, कुहिएका तरकारी तथा फोहोर पनि त्यहीँ फालिने गरेको स्थानीय बताउँछन् । सवारीसाधनका ग्यारेजजस्ता संरचनाले पनि नदी किनार ओगटेका छन् । ती स्थानका फोहोर पनि नदीमै मिसाइन्छ । यसबारे स्थानीय तह वा राज्यबाट खासै चासो नलिइएको सरसफाइकर्मीको गुनासो छ । अभियन्ता अधिकारी भन्छन्, शंखमूलभन्दा माथिको नदी सफा र किनार व्यवस्थित छ । थापाथलीतिर भने सुकुम्बासी बस्तीका सबै किसिमका फोहोर सिधै वाग्मतीमा जान्छन् ।सरसफाइ अभियानको सुरुवातमा नदी किनारका अस्पताल, सरकारी कार्यालयलगायतलाई पनि नदीमा फोहोर फालेको भनी कारबाही गरियो । अहिले फोहोर फाल्ने क्रम न्यून छ । यद्यपि, स्थानीय तथा व्यवसायीहरूले सडक र नदी किनारमा रातिको समयमा प्रहरीको आँखा छली फाल्ने गरेको काठमाडौं महानगरपालिकाको भनाइ छ । अधिकार सम्पन्न वाग्मती सभ्यता एकीकृत विकास समितिले पछिल्लो ५ वर्षमा वाग्मती सरसफाइ, संरक्षण र ढल निर्माणका लागि सवा चार अर्ब रुपैयाँभन्दा बढी खर्च गरिसकेको छ । समितिका अनुसार गोकर्णदेखि थापाथलीसम्म ढल निर्माण कार्य सकिसकेको छ, अन्य स्थानमा काम भइरहेको छ । समितिका अध्यक्ष नरेन्द्रराज बस्नेतले सहायक नदीबाट आउने फोहोरले वाग्मतीलाई झन् फोहोर बनाउने बताए । वाग्मतीको छेवैछेउ ढल बनाएर त्यसमा आउने फोहोरको पुन: प्रयोग गर्ने योजनाअनुसार काम भइरहेको छ, बस्नेतले भने, घरको मंगाल नदीमा मिसाउने क्रम निकै कम छ अहिले । तर सहायक नदी भने अझै सफा हुन सकेका छैनन् । त्यहाँ अनुगमन पनि कम हुने गरेको छ ।नगरपालिकाहरू आफंैले नगरका लागि फोहोरमैला व्यवस्थापन ऐन बनाएर त्यसलाई कडाइका साथ लागू गरे नदी सरसफाइमा टेवा पुग्नेछ । यसले सहायक नदीहरू पनि सफा हुने जानकार बताउँछन् । नक्सा पासअनुसारको नै घरमा सेफ्टिटयांकी रहेनरहेको र त्यसको प्रयोगका अवस्थाका विषयमा पनि समयसमयमा अनुगमन हुनुपर्ने सरसफाइ अभियन्ताहरूको सुझाव छ । धोबीखोला इच्छुमतीजस्ता खोलामा पनि सरसफाइ र फोहोर फाल्नेमाथि कडा निगरानी राख्नुका साथै कारबाही हुनुपर्छ ।"
गोदावरी र बडिखेल बर्डफ्लु संकटग्रस्त क्षेत्र,"ललितपुर गोदावरी र बडिखेल क्षेत्रका कृषकले पालेको कमर्सियल ब्रोइलर कुखुरामा बर्डफ्लु भेटिएको छ । पशु स्वास्थ्य निर्देशनालय त्रिपुरेश्वर र पशु सेवा कार्यालय ललितपुरबाट खटिएका संयुक्त ३० जनाको टोलीले कुखुरा र हाँस गरेर ४ हजार ४ सय ८५ वटा नष्ट गरेको छ । टोलीले बडिखेलमा ९ सय २० र गोदावरी महादेव डाँडामा ३ हजार ४ सय ४४, स्थानीय कुखुर ७५ र ४१ वटा नष्ट गरेका हुन् । महादेव डाँडामा ५ वटा हाँस र दुवै क्षेत्रमा गरेर १ हजार ९ सय ७२ केजी दाना पनि नष्ट गरेको छ । सर्वसाधारणलाई प्रवेश निषेध बर्डफ्लु क्षेत्रमा शनिबार खुल्ला गरिएको छ ।बर्डफ्लु एच५एन१ नामक भाइरसबाट लाग्ने सरुवा रोग हो । यो भाइरस हाँसमा सुसुप्त अवस्थामा हुन्छ । जिल्ला पशु सेवा कार्यालय प्रमुख डाक्टर मोगलप्रसाद साह भन्छन्, हाँसबाट कुखुरा वा पन्छीमा सरेपछि लक्षण देखा पर्छ । पन्छीसँगको सम्र्पकमा आउनाले व्यक्तिमा समेत सर्न सक्छ । उनले महामारीसमेत फैलन सक्ने खतरा रहेकाले समयमा भाइरस नष्ट गरिएको बताए । कुखुराको खोरको भुससँग सम्पर्कमा आउनाले र ओसारप्रसार गर्नाले पनि सर्छ, उनले भने, सावधानी नअपनाएमा ज्यानै जाने खतरा छ ।यो रोग व्यक्तिमा लागेमा फोक्सोमा संक्रमण हुने, ज्वरो, वाकवाकी लाग्नेजस्ता लक्षण देखा पर्छन् । अन्तमा श्वासप्रश्वासमा कठिनाइ भई मृत्यु हुनेसमेत सम्भावना रहेको डाक्टर साह बताउँछन् । उनले व्यक्तिको रोगप्रतिरोधात्मक क्षमताअनुसार रोग लागेको २३ दिनमा लक्षण देखा पर्ने बताए । पशु कार्यालयका अनुसार रोग लागेको फर्मका कृषकले ७५ प्रतिशत क्षतिपूर्ति पाउँछ । गोदावरीका स्थानीय कृषक विश्वम्भर सिलवालले सरकारले शतप्रतिशत क्षतिपूर्ति दिने व्यवस्था मिलाउनु पर्ने बताए । क्षतिपूर्ति पाउन पनि कष्ट भोग्नुपर्ने होला, उनले भने । अर्का कृषक अनु थापाले रोग लागेको प्रमाणित भइसकेपछि जानकारी नगराएको बताइन् । जानकारी भएमा सावधान अपनाउन पाउँथे, उनले भनिन् ।बर्डफ्लु नियन्त्रण आदेश, २०६४ अनुसार यो रोग लागेमा नियन्त्रण गर्न मन्त्रीस्तरको निर्णय गरेर निर्देशन दिने गर्छ । गोदावरीमा पूर्वमा गोदावरी जाने नयाँ बाटो, पश्चिममा ललित घुम्ती सडक, उत्तरमा चुनदेवी मन्दिर र दक्षिणमा एउटा स्कुल हातासम्मको बर्डफ्लु संकटग्रस्त क्षेत्र तोकेको थियो । बडिखेलमा पूर्वमा डेलेको डिल, पश्चिममा लेले जनो बाटो, उत्तरमा हाबे जाने बाटो र दक्षिणमा ब्लब फयाक्ट्रीसम्मको चार किल्ला तोकेको थियो ।पशु सेवा कार्यालय ललितपुरका अधिकृत डाक्टर अर्जुन पण्डित भन्छन्, नागरिकताको फोटोकपी राखेर निवेदन दिएमा २ साताभित्रमा क्षतिपूर्ति पाइन्छ । उनले धेरै कुखुरा मर्ने फर्ममा नियमित निरीक्षण भइरहेको बताए । शंका लागेको ठाउँको नमुना संकलन गरेर २३ पटक ल्याब परीक्षण गर्छौं । पुष्टि भएमा नष्ट गर्न सिफारिस गर्छौं, उनले भने, खोरमा प्रवेश गर्नुअघि छुट्टै पोसाक, जुत्ता, पन्जा, माक्स लगाउनुपर्छ । खोर वरिपरि चुना छकर्ने, कुखुराको प्रत्यक्ष सम्पर्कमा आएपछि साबुनपानीले हात धुने बानी बसाल्नुपर्छ । सुरक्षा गर्न महानगरीय प्रहरी प्रभाग बाडेगाउँबाट १५ जनाको प्रहरीटोली परिचालित थिए । विश्वभरिमा बर्डफ्लुले २ सय ६३ जनाको मृत्यु भइसकेको छ ।"
खोप व्यवस्थापनमा कठिनाइ,"काठमाडौं खोप सामग्री भण्डारण गर्ने ठाउँ अभाव हुँदा यसको व्यवस्थापनमा समस्या देखिएको छ । सामग्री भण्डारण गर्ने चिस्यान केन्द्र बिग्रिरहने र मर्मतसम्हारका लागि न्यून जनशक्ति हुँदा यस्तो समस्या आएको हो । स्वास्थ्य सेवा विभागभित्र रहेको खोप भण्डारण केन्द्र छ । खोपहरू प्लस दुईदेखि आठ तापक्रममा राखिन्छ । मापदण्डअनुसारको खोप गोदाम नहुँदा समस्या आइरहेको छ । केन्द्रीय स्तरमा त यस्तो समस्या छ नै, ग्रामीण क्षेत्रमा भण्डारण तापक्रम नमिल्दा खोप खेर जाने समस्या पनि आइरहेका छन् । व्यवस्थापनमा कामको चापअनुसार जनशक्ति पनि छैनन् । विभागको मेडिकल स्टोरमा हाल ६ वटा चिस्यान कोठा छन् । विभागले राजधानीबाहिरका जिल्लामा पनि यस्ता क्षेत्रीय खोप भण्डारण बनाएको छ । क्षेत्रीयस्तरका फ्रिज बिग्रँदा पनि केन्द्रबाटै प्राविधिक जनशक्ति जानुपर्ने विभागका मेकानिकल इन्जिनियर स्वतन्त्रराज जोशीले बताए ।केन्द्रीयस्तरमा खोप व्यवस्थापन हुन नसक्दा क्षेत्रीयस्तरमा पनि समस्या आइरहेको विभागका खोप अधिकृत ओपप्रसाद उपाध्याय बताउँछन् । सरकारले करिब ४० वर्षअघि विस्तारित गरेको खोप सेवा खास गरी गर्भवती महिला र नवजात शिशु केन्द्रित छ । राष्ट्रिय खोप कार्यक्रमअन्तर्गत हाल नेपालमा १५ महिनामुनिका बालबालिकालाई ११ प्रकारका खोप नि:शुल्क सेवा प्रदान गर्दै आएको छ । क्षयरोग, भ्यागुते रोग, लहरेखोकी, धनुष्टंकार, हेपाटाइटिस बी, हेमोफिलस इन्फ्ल्युएञ्जा बी, पोलियो, दादुरा, रुबेला, निमोनिया र जापानिज इन्सेफलाइटिसको खोप र गर्भवतीका लागि टिडी खोप सेवा छ । बालस्वास्थ्य महाशाखाले खोप कार्यक्रमलाई जनस्वास्थ्य सेवामा सबैभन्दा सफल मानेको छ । किनकी खोपकै कारण नेपालमा मातृशिशुमृत्युदर घटेको हो । रोकथाम गर्न सकिने रोग निर्मूल पार्न पनि खोप कार्यक्रमलाई प्रभावकारी नै मानिएको छ । जसले विगतमा धेरैवटा दीगो विकासका लक्ष्य पुरा गर्न पनि सघायो । स्वास्थ्य ऐनले पनि खोपलाई हरेक शिशुको आधारभूत अधिकार भनेको छ । अघिल्ला वर्षमा भन्दा खोप सेवा लिनेको संख्या पनि बढो छ । स्वास्थ्य सेवा विभागको तथ्यांकअनुसार नेपालमा बीसीजी खोपको खपत प्रतिशत ९१ र पोलियोको ८६ छ । रुबेलाको कम छ, ५७ प्रतिशत । स्वास्थ्य तथा जनसांख्यिक सर्वे २०१६ का अनुसार २२ प्रतिशत बालबालिका पूर्ण खोपबाट वञ्चित छन् । रिपोर्टअनुसार एक प्रतिशत शिशुले एउटा पनि खोप पाएका छैनन् । नेपालले सन् २०१९सम्ममा दादुरालाई उन्मूलन गर्ने लक्ष्य राखेको छ ।विश्व स्वास्थ्य संगठनको सहयोगमा विभाग खोप कभरेज ९० प्रतिशतसम्म पुर्याउने लक्ष्य लिएको छ । देशमा २३ जिल्ला पूर्ण खोप घोषित भइसकेका छन्, काठमाडौं यही वर्ष पूर्ण खोप घोषित भएको हो । खोप सेवाका लागि ४० वर्षअघि जति जनशक्ति थिए, अहिले पनि त्यती छन् । जनशक्तिको दरबन्दी बढ्न नसक्दा पनि व्यवस्थापनमा समस्या भइरहेको विभागको आपूर्ति व्यवस्था महाशाखाका निर्देशक डा रमेश खरेल बताउँछन् । उनी भन्छन्, देश संघिय संरचनामा गएसँगै कर्मचारी बाँडिएका छन्, खोप व्यवस्थापनमा कर्मचारी घटेपछि काम झनै चुनौतीपूर्ण भएको छ । खोपको गुणस्तरीयता कायम राख्न विमानस्थलमा आवश्यक परिमाणको चिस्यान केन्द्र हुनुपर्ने उनको भनाइ छ ।नेपालमा खपत हुने खोप सबै विदेशबाट आयात हुन्छन् । आयातित खोप विमानस्थलमा बुझ्न जानुपर्ने, खोप आगमन रिर्पोट बनाउनुपर्ने कामका लागि विशेष जनशक्ति नहुँदा व्यवस्थापन झनै कठिन भएको डा खरेल बताउँछन् । विमानस्थलमा खोपको आपूर्ति सहज र छिटोछरितो हुनुपर्ने उनी बताउँछन् ।विभागमा चाँडै नै रोटा भाइसर र सर्पदंसविरुद्ध लगायत विपभन्न खोप प िभित्रँदै छन् । नयाँ खोप भित्रिएपछि भण्डारण व्यवस्थापनमा कठिनाइ हुने डा खरेलको चिन्ता छ । उनी भन्छन्, अहिलेसम्म जसोतसो चलिरेको थियो, नयाँ सामान आएपछि व्यवस्थापन गाह्रो हुन्छ ।"
संसदीय समिति छिटो बनाऊ,"राजनीतिक दलहरूबीच लामो समयको रसाकस्सीपछि प्रतिनिधिसभा सञ्चालनसम्बन्धी नियमावली बनेको छ । फौजदारी अभियोग लाग्दैमा सांसद पद निलम्बन हुनेनहुने र संसदीय समिति संख्याका विषयमा सत्तारूढ र प्रतिपक्षी दलहरूबीच मतभेदका कारण सदन तीन महिनासम्म अन्तरिम कार्यविधिका भरमा सञ्चालन गर्नुपरेको थियो । प्रमुख प्रतिपक्षी दल नेपाली कांग्रेसको अडानअनुसार नैतिक पतन देखिने फौजदारी मुद्दामा पुर्पक्षका लागि थुनामा रहे पनि सांसद पद निलम्बन नहुने र सत्तारूढ दल नेकपाको चाहनाअनुसार संसदीय समितिको संख्या नघटाउने सहमतिपछि नियमावली शुक्रबार बहुमतले पारित भएको हो । नियमावली तयार भएसँगै संसदीय समिति गठनको बाटो पनि खुलेको छ । संसदीय समिति गठनले कानुन निर्माण, सरकारका कामकारबाहीमाथि निगरानी र संवैधानिक निकायका रिक्त पदाधिकारी तथा राजदूत नियुक्तिमा मार्गप्रशस्त गर्नेछ । त्यसैले अब संसद् र राजनीतिक दलहरूले जतिसक्दो छिटो संसदीय समिति गठन गर्न अत्यावश्यक छ । संसद्ले कार्यसञ्चालनसम्बन्धी नियमावली बनाउन तीन महिना लगाउनु नै विडम्बनापूर्ण अवस्था हो । सांसदहरूले व्यक्तिगत र दलगत स्वार्थलाई प्राथमिकता दिँदा यो स्थिति आएको हो । दलहरूको बार्गेनिङ का कारण फौजदारी अभियोग लागेर पुर्पक्षका लागि थुनामा परे पनि सांसद पद निलम्बन नहुने प्रावधान नियमावलीमा परेको छ । अभियोग लागे सार्वजनिक पदाधिकारी स्वत: निलम्बन हुने अख्तियार दुरुपयोग, फौजदारी कसुर, भ्रष्टाचार निवारणलगायतसम्बन्धी कानुनसँग नियमावली बाझिँदा कार्यान्वयन विवादित बन्ने जोखिम छ । कानुनमै स्पष्ट उल्लेख भएको अवस्थामा यसरी बाझिने खालको प्रावधान नियमावलीमा उल्लेख गर्न जरुरी थिएन । नियमावलीमा फौजदारी अभियोगमा पुर्पक्षका लागि थुनामा गए सांसदको हैसियतमा नरहने, अधिकार प्रयोग गर्न नपाउने, कारबाहीबाट उन्मुक्ति नपाउने र सेवासुविधा नपाउने भनिएको छ । अर्को विवादित विषय संसदीय समितिको संख्या थियो । ७ वटा मात्रै विषयगत समिति राख्ने संसद् सचिवालयको प्रस्तावविपरीत अब प्रतिनिधिसभामा १० वटा विषयगत समिति रहने भएको छ । यसअघि ३१ वटा मन्त्रालय रहेका बेला तत्कालीन व्यवस्थापिका संसद्मा ११ वटा विषयगत समिति थिए । अहिले १८ वटा मात्रै मन्त्रालय रहँदा पनि यति धेरै संसदीय समिति बनाइनुका पछाडि राजनीतिक नेता र कर्मचारीको व्यक्तिगत एवं दलगत स्वार्थ नै मुख्य देखिन्छ । नीति निर्माणमा संसद् कसैको व्यक्तिगत र दलगत स्वार्थले प्रभावित बन्नु शोभनीय होइन । यस्तो प्रवृत्तिको निरन्तरताले संसद्कै गरिमा घटाउँछ ।राजनीतिक दलहरूबीचको सहमतिपछि प्रतिनिधिसभा नियमावली पारित भए पनि राष्ट्रिय सभा नियमावली र संयुक्त संसद् सञ्चालन नियमावली पारित हुन बाँकी नै छ । बाँकी रहेका ती दुई नियमावली पनि सम्बन्धित सदनबाट ढिला नगरी पारित गर्नुपर्छ । त्यसपछि नियमावलीबमोजिम विषयतगत र विशेष समितिहरू यथाशक्य छिटो गठन गर्न जरुरी छ । संविधान कार्यान्वयनसँग सम्बन्धित थुप्रै कानुन निर्माण गर्नुपर्नेछ । मौलिक हक कार्यान्वयनसम्बन्धी कानुन बनाइसक्ने म्याद करिब तीन महिना मात्र बाँकी छ । अत्यावश्यक कानुनको मस्यौदा (विधेयक) सरकारले जतिसक्दो छिटो तयार गरेर संसद्लाई बिजनेस दिनुपर्छ । मिनी संसद् भनिने विषयगत समितिहरूले विधेयकलाई प्राय: अन्तिम रूप दिने हुन् । विषयगत समितिको भूमिका सरकारका कामकारबाही निगरानी गर्दै आवश्यक निर्देशन तथा सुझाव दिने पनि हो । तर यस्ता निर्देशन तथा सुझाव औपचारिकतामा सीमित हुनु हुँदैन । संसदीय समिति प्रभावकारी र सरकार संसद्प्रति उत्तरदायी एवं जिम्मेवार बन्न सके निर्देशन तथा सुझाव कार्यान्वयन हुन्छन् । संसदीय समितिलाई प्रभावकारी बनाउन सभापति तथा सदस्यहरू गुटदलगत भागबन्डाभन्दा पनि विषयगत दक्षताविज्ञताका आधारमा छनोट गर्नुपर्छ । संसदीय सुनुवाइ विशेष समिति गठनपछि संवैधानिक नियुक्तिका लागि बहाना बनाउने ठाउँ संवैधानिक परिषद्लाई रहँदैन । संवैधानिक परिषद्ले प्रधानन्यायाधीश वा संवैधानिक निकायका प्रमुख वा पदाधिकारीको पद रिक्त हुनु एक महिनाअगावै र राजीनामा दिए एक महिनाभित्र पदपूर्ति हुने गरी नियुक्तिका लागि सिफारिस गर्नुपर्ने संवैधानिक प्रावधानविपरीत प्रधानन्यायाधीश तथा विभिन्न संवैधानिक आयोगमा पदाधिकारी नियुक्ति थाती छ । छिमेकी भारतकै लागि पनि लामो समयदेखि राजदूत नियुक्ति हुन सकेको छैन । संसदीय सुनुवाइ विशेष समिति नभएकाले संवैधानिक पदाधिकारीराजदूत नियुक्तिमा सिफारिस भए पनि नियुक्ति अघि नबढ्ने अवस्था छ । त्यसैले संसदीय सुनुवाइ विशेष जतिसक्दो छिटो गठन गर्न जरुरी छ । प्रधानमन्त्रीको नेतृत्वमा रहने संवैधानिक परिषद्ले पनि प्रधानन्यायाधीशसँगै लामो समयदेखि नेतृत्वविहीन बनेका अख्तियार दुरुपयोग अनुसन्धान आयोग, राष्ट्रिय महिला आयोग, दलित आयोगमा पदाधिकारी नियुक्ति प्रक्रिया अविलम्ब अघि बढाउनुपर्छ ।"
स्वेच्छाचारी सरकारको सदाचारी नारा,"नेपालको सामरिक अवस्थाका कारण सबै डोनरहरूका आआफ्ना स्वार्थ छन् । कसैलाई तिब्बत स्वतन्त्रताको चासो छ, कसैलाई धर्म निरपेक्षताको । कसैलाई चीनलाई कसरी घेर्न सकिएला भन्ने चासो छ, कसैलाई नेपाल पसेर भारतलाई पनि कसरी तान्न सकिन्छ भन्ने चासो छ । अनि कसैलाई चासो छ क्रिस्चियानिटीको । २०६० सालमा एक राष्ट्रिय साप्ताहिकमा प्रकाशित अन्तर्वार्तामा उल्लिखित मेरो विचारको अंश हो यो, जसको अनुवाद लगत्तै एउटा अंग्रेजी साप्ताहिकले पनि छापेको थियो । सन्दिग्ध दाताहरूका कारण नेपालका संस्थाहरू धरापमा पर्न सक्छन् भन्ने विश्लेषण थियो त्यो । १५ वर्षको अन्तरालमा शासन बदलिएको छ, आसन बदलिएको छ, सिंहासन बदलिएको छ तर केही पुराना पात्रको स्वार्थ बदलिएको छैन बरु नयाँनयाँ पात्रहरूको स्वार्थसमेत गहिरिँदै गएको छ ।गैरसरकारी संस्था अर्थात गैससमाथि केन्द्रित रही सरकारले विशेष नीति अवलम्बन गर्न लागेको प्रकाशमा आएको छ, जसलाई सदाचार नीति भनिएको छ । सरकार समर्थकहरूले यसलाई दुराचारी गैसस (एनजीओ) लाई तह लगाउने अस्त्र बताएका छन् त कतिपयले यसलाई स्वेच्छाचारी सरकारको सदाचारी नाराको संज्ञा दिएका छन् । गैसस होस वा सरकार, नियत ठीक छ भने नियतिको चिन्ता गर्नु पर्दैन । राज्यका अनेक पुर्जाहरूमा विकृति छ, गैससहरू पनि यो विकृतिबाट मुक्त छैनन् । त्यस्तो विकृतिको मूल कारण गैससहरू दातामुखी हुनु र जसो जसो दाता त्यसै त्यसै भ्राता भन्ने चरित्र नै हो । खराब पात्रहरू सर्वत्र छन् तर कुनै खराब पात्रको उदाहरण दिएर समग्र क्षेत्रलाई नै लाञ्छित गर्नु अनर्थ हुनेछ ।गैसस भनेका कतै सरकारकै साझेदार त कतै जनताका पहरेदार हुन् । विकसित लोकतन्त्रमा गैसस भनेको अधिकारका स्तम्भ र अग्रगमनका लागि राज्यको बलियो आधार हुन् । भनिन्छ, नेपालमा च्याउसरी गैसस उम्रिएका छन् । लोकतन्त्रमा कति संस्थाहरू जन्मन्छन्, कति टिक्छन् कति मर्छन् तर समाज रूपान्तरण र हितका लागि सूक्ष्म र मिहिन ढंगले काम गर्न अनेक संस्था खुल्नु स्वाभाविक हो । त्यस्ता संस्था कति स्वाभिमानी, आत्मनिर्भर र सेवामुखी छन्, कति लोकतान्त्रिक, पारदर्शी र खुला छन् भन्ने मूल विषय हो ।नेपालमा गैससको संख्या झन्डै ६० हजार रहेको बताइन्छ । यीमध्ये कति म्याद सकिएको औषधिजस्ता छन् त कति इन्जिन फेल भएको वाहनजस्ता । क्रियाशील गैससको संख्या १० हजार पनि छ छैन । सरकारसँगै तथ्यांक छैन । गैसस दर्ता गर्नेहेर्ने छुट्टै निकाय विभाग हुनुपर्ने हो । त्यसका लागि गैसससँगै शुल्क लिए पनि फरक पर्दैनथ्यो । तर नेपालमा गैसस विधिवत दर्ता हुने भनेको २०३४ को संघसंस्था दर्ता ऐनअन्तर्गत जिल्ला प्रशासन कार्यालयमा हो । यो ऐन आफंै स्वेच्छाचारी छ । मसानघाटदेखि बालुघाटसम्म, अधिकारदेखि सर्वाधिकारसम्म सबैखाले गैसस यसै ऐनअन्तर्गत दर्ता हुन्छन् । (अपवादका रूपमा केही संस्था राष्ट्रिय निर्देशन ऐन २०१८ अन्तर्गत दर्ता हुने गरेका छन् ।) पञ्चायतकालमा गैससलाई सके पञ्चायतीकरण गर्ने, नभए पनि नियन्त्रण गर्ने उद्देश्यले संघसंस्था दर्ता ऐन २०३४ अनुसार जिल्ला प्रशासन कार्यालयमा दर्ता गर्ने प्रावधान सिर्जना गरेको देखिन्छ । दरबारी सत्ताको चरित्र निरकुंश भएको र व्यापारिक साझेदारीका कारण नकारात्मक छाप पर्दै गएका बेला समाजसेवाको आवरण महसुस गरी राजपरिवारका मान्छेहरू विभिन्न सामाजिक संस्थाको संरक्षक, सल्लाहकारसञ्चालकमा बस्न पुगेका हुन् । यही ध्येयले सामाजिक सेवा राष्ट्रिय समन्वय परिषद् गठन गरी त्यसको अध्यक्षता तत्कालीन रानी ऐश्वर्यले गरेको पाइन्छ । २०४६ सालमा बहुदलीय व्यवस्था र २०६५ मा गणतन्त्र स्थापना भएपछि पनि न त निरकुंशतन्त्र टिकाउने नियतले बनाइएको पञ्चायतकालीन ऐन बदलियो न जिल्ला प्रशासन कार्यालयमा दर्ता गर्ने परिपाटी । त्यही समन्वय परिषद्लाई समाज कल्याण परिषद्को खोल हालेर गैसस नियन्त्रण कक्ष बनाइयो र जिल्ला प्रशासन कार्यालयमा कम्तीमा वर्षैपिच्छे परिक्रमा गर्न बाध्य तुल्याइयो जबकि गैससलाई बढी सेवामुखी, पारदर्शी र जनमुखी बनाउन ऐन संशोधन परिस्थितिको माग थियो । गैससको कुरा गर्दा एकथरी गैसस राजनीतिक दलले नै सञ्चालन गरेका हुन्छन्, तसर्थ तिनलाई पोलिटिकल एनजीओ अर्थात पोङ्गो भनिन्छ । एक थरी सरकारलाई समर्थन गराउन सरकारले नै खोलेका एनजीओ हुन्छन्, तिनलाई गभर्मेन्ट अर्गनाइज्ड एनजीओ अर्थात गोङ्गो भनिन्छ । नेपालमा पोङ्गो र गोङ्गो भन्दा पनि मनी एनजीओ अर्थात म्याङ्गोहरूको बोलवाला छ । त्यस्ता म्याङ्गोहरू शतप्रतिशत दाता र सरकारमा आश्रित छन् । कात्रो बाँड्नेदेखि कान्लो फाँड्नेसम्म जहाँ पैसा मर्छ, त्यहीं तिनले काम गर्छन् । देश, समाज र जनताको प्राथमिकताभन्दा दाताको प्राथमिकता तिनको केन्द्रबिन्दुमा रहन्छ । त्यस्तै म्याङ्गोहरूका कारण गैसस र नागरिक समाज पनि बदनाम हुँदै छ, किनकि विदेशी दाताहरूले आफूले लगानी गरेका म्याङ्गोहरूलाई नागरिक समाज संस्थाका रूपमा प्रचार गर्ने गर्छन् । यसै पनि देश र जनता सबैभन्दा माथि हुन्छन् । तर नेपालका केही गैससका लागि देश र जनताभन्दा दातामाथि छन् ।गैससहरू कतिपय खुला र पारदर्शी छन् त कतिपय बन्द र अपारदर्शी । कतिपय फेमेली रन अर्थात एउटै परिवारका सदस्यहरूबाट सञ्चालित छन् त कतिपय लोकतान्त्रिक विधिबाट । खुला सदस्यतामा आधारित गैसस धेरथोर जनताप्रति जबाफदेही र जिम्मेवार छन् भने बन्द घेरामा कार्यरत गैसस षड्यन्त्रकारी र अनुत्तरदायी पनि छन् । परम्परागत गैसस र आन्दोलनमा ठूलो भिन्नता हुन्छ, प्राविधिक रूपमा गैससका रूपमा दर्ता भए पनि कतिपय गैसस आन्दोलनकै रूपमा परिचित छन् किनकि ती प्रोजेक्टरूपी र दातामुखी छैनन् । जगतमुखीदेखि सेवामुखीसम्म र उपकारीदेखि परोपकारीसम्म त्यस्ता संस्थामध्ये दाताहरूबाट वा बाह्य वा आन्तरिक सरकारबाट कुनै सहयोग नलिने संस्थाहरू पनि छन् । त्यस्ता संस्थाहरूलाई टापटिपे गैसससँग दाँज्नु अन्याय हुनेछ । गुजारा चलाउन र अर्थोपार्जनका लागि जहाँ जे पाइन्छ, त्यही टिप्ने उद्देश्यले दर्ता भएका संस्थाहरू टापटिपे हुन् । त्यस्ता संस्था देशमा बाढी आएका छन् तर दाताले छुट्याएको रकम खडेरीमा केन्द्रित छ भने बाढीले डुबाएको बेला खडेरी केन्द्रित कार्यक्रम लिएर जनतामा जान्छन् । देशमा आधी आएको छ तर धन समाधिमा छ भने त्यस्ता संस्था पलेंटी कसिहाल्न पछि पर्दैनन् । सेवामुखी संस्थाहरूको इतिहास नेपालमा लामो छ । इतिहास बोकेका त्यस्ता संस्थाहरू आफैंमा आन्दोलन हुन्, जसलाई परम्परागत गैससको दायरामा राख्नु त्यो इतिहासकै अपमान हो । गैससहरू नेपालको विकास निर्माणमा साझेदार त हुन् नै तिनले विभिन्न कालखण्डमा समाज रूपान्तरणका लागि गहकिलो योगदान पनि गरेका छन् । अनेक आयाममा काम गरिरहेका गैससलाई कुण्ठित र खण्डित गर्न खोज्नु अलोकतान्त्रिक र देशलाई वर्षौं पछाडि धकेल्न खोज्ने प्रपञ्च हो । तथापि नेपालमा अहिले तीन प्रकारका गैससका कारण जनमानसले समस्त गैसस क्षेत्रमाथि औंला ठड्याउन थालेको स्थिति एकातिर छ त अर्कोतिर स्वतन्त्रताप्रति अनुदार सरकारले त्यही आडमा गैससमाथि डोजर चलाएर आफ्नो राजनीतिक अभीष्ट पूरा गर्न कम्मर कसेको छ । एकथरी गैसस, विशेषत: केही मानव अधिकार संस्थाहरू विखण्डनको कृत्यलाई अधिकारको कित्तामा घुसाएर देश विखण्डनको अभियान अधिकारकै आन्दोलन हो भन्दै अभियानरत छन् । हालै सैनिक मुख्यालय जंगी अड्डामा दुई दिन चलेको नेपाली सेनाको पृतनापति समन्वयात्मक बैठक मा तराईमा बढ्दो विखण्डनकारी गतिविधिमा गैससहरूको पनि संलग्नता देखिएको विश्लेषणात्मक प्रतिवेदन पृतनाले प्रस्तुत गरेको भन्ने समाचार प्रमुख छापाहरूमा प्रकाशित भएको छ । सेनाको यो विश्लेषण सत्य हो भने त्यस्ता गैससको नाम सरकारले सार्वजनिक गर्नुपर्छ र कारबाही गर्नुपर्छ । यसै पनि विगतमा नोबेल पुरस्कारसमेत पाएको एउटा अन्तर्राष्ट्रिय मानव अधिकारवादी गैससले घृणात्मक अभिव्यक्ति दिन र विखण्डनको अभियान गर्न पाउनुपर्छ भन्ने दस्ताबेज २०१४ डिसेम्बरमा सार्वजनिक गरेको र २०४५ सालमा स्थापित एउटा राष्ट्रिय मानव अधिकारवादी गैससले विखण्डनकारीका पक्षमा जारी गरेको अत्यन्तै आपत्तिजनक र मानव अधिकार तथा राष्ट्रिय स्वाभिमान विरोधी वक्तव्यका कारण सिङ्गो मानव अधिकार आन्दोलनको प्रतिष्ठामाथि आँच पुग्नुका साथै गैसस विरोधी माहोल ह्वात्तै बढेको छ । त्यसो त मानव अधिकार संरक्षणका लागि स्थापित संवैधानिक निकाय राष्ट्रिय मानव अधिकार आयोगका अध्यक्षले समेत एक नामुद विखण्डनकारीलाई आयोगकै कार्यकक्षमा भेटेपछि आयोगको नियतमा सयौं प्रश्न खडा भएका छन् । अन्य लोकतान्त्रिक राष्ट्रमा भएको भए त्यस्ता पदाधिकारीमाथि महाअभियोग लागिसक्थ्यो । स्वतन्त्रताको घाँटी न्याक्ने नियतले देशमा भाँडभैलो सुरु भएको छ तर राष्ट्रिय मानव अधिकार आयोग भने आफ्ना कार्यक्रममा प्रधानमन्त्री केपी ओली आएनन् भनेर रोइलो गरेर हिंड्दै छ ।दोस्रोमा यस्ता गैसस पर्छन् जो घृणाको कृत्यलाई अमुक लक्ष्य हासिल गर्ने अस्त्रको रूपमा प्रयोग गरिरहेका छन् । तेस्रो केही अन्तर्राष्ट्रिय तथा राष्ट्रिय गैसस धर्म प्रचारधर्मान्तरणमा सक्रिय भएको आरोप छ । सक्रिय त पहिले पनि थिए होलान्, तर धर्म निरपेक्षता घोषणा भएपछि त्यो आरोप झनै चर्किंदो छ । यो सत्य हो, केही अपवादलाई छाडेर नेपालका अधिकांश गैसस बाह्य सहयोगमा आश्रित छन् । त्यस्तो सहयोग या त पश्चिमको सरकारी निकायले गर्छ वा फाउन्डेसनले । हेर्दा स्वतन्त्रजस्ता देखिने त्यस्ता फाउन्डेसनले त्यहाँको सरकार र धार्मिक संस्थाहरू (जस्तो कि चर्चबाट) अनुदानसहयोग बटुल्छन् भने कोही ठूला धार्मिक संस्थाले दाताकै रूपमा तेस्रो विश्वमा विभिन्न प्रोजेक्टका नाममा सहयोग वितरण गरिरहेका हुन्छन् । पश्चिममा सरकार र चर्चको वर्चस्व नभएको दातृ निकाय वा प्रतिष्ठान भेट्टाउन गाह्रो हुन्छ । गैससलाई त्यस्तै निकायबाट खुरुखुरु दान लिन स्वीकृति नेपालको सरकारी निकायले नै दिएको देखिन्छ र सत्तारूढ नेकपाका ठूलो संख्यामा कार्यकर्तासमर्थक त्यस्तै संस्थामा आश्रित छन् । तसर्थ मुखले जति सदाचार नीतिको कुरा गरे पनि केही दुराचारी अन्तर्राष्ट्रियराष्ट्रिय र स्थानीय गैससलाई कारबाही गर्ने ह्याउ ओली नेतृत्वको सरकारमा छैन । जनताको आन्दोलनका रूपमा स्थापित संस्था र परम्परागत गैससमा खास भिन्नता हुन्छ । आन्दोलनहरू सेवामुखी हुन्छन्, किनकि त्यहाँ स्वयंसेवीहरू हुन्छन् । परम्परागत गैससहरू मेवामुखी हुन्छन् किनकि त्यहाँ वेतनभोगीहरूको वर्चस्व हुन्छ । आन्दोलनमा आदर्श हुन्छ, त्यसैले आचरण शुद्ध हुन्छ जबकि कतिपय गैससको आचरण दूषित छ त्यसैले ती भ्रष्ट छन् । स्वावलम्बी स्वयंसेवी र सेवामुखी संस्था पातलिनु, दाता पोषित, दाता निर्देशित र दाता प्रक्षेपित गैसस बाक्लिनु नै अहिले विकृतिको जड र बदनामीको मूल कारण हो ।एकातिर दाताहरू नै विखण्डनकारीसँग भलाकुसारी गर्ने, अर्कोतिर संविधानको विरोध गर्ने अनि कसलाई आरक्षण हुनुपर्छ कसलाई हुनु हँुदैन भनेर नाङ्गो स्वरूपमा प्रकट भएपछि त्यस्ता दाताबाट दान ग्रहण गरेर गैससहरू कसरी टिक्न सक्छन् ? अनि जसको मिसन नै धर्मान्तरण हो, तिनै मिसनरीजहरूको दान दातव्यबाट चल्ने गैसस कसरी शिर ठाडो पारेर हिंड्न सक्छन् ? समाज शुद्धीकरणको कुरा गर्नेहरू पहिले आफू शुद्ध हुनुपर्छ । स्वाभिमानको पर्याय बन्ने हो भने विदेशी सरकार, दाता र धार्मिक एवं राजनीतिक संस्थाहरू आबद्ध भएको कुनै पनि संस्था फाउन्डेसनबाट आर्थिक सहयोग लिनु हँुदैन । घृणा, विखण्डनको अभियानमा लिप्त गैससहरूलाई सरकारले कारबाही गर्नुपर्छ, कानुन पर्याप्त छैन भने बनाउन सकिन्छ । गैससहरू पारदर्शी, स्वावलम्बी र आत्मनिर्भर हुनुपर्छ । गैससहरू दाता होइन, देश र जनतामैत्री हुनुपर्छ । यसै गरी सरकारराज्य गैससमैत्री हुनुपर्छ । एउटाले आत्मघाती र अर्कोले स्वतन्त्रताघाती मार्ग परित्याग गर्नुपर्छ ।"
कर्मकाण्ड र पूजाको सन्दर्भ,"प्रहरीमा माफियातन्त्रको प्रभावयसअघिका धेरै गृहसचिव, प्रहरी प्रमुख देख्यौं । नजिरले के भन्छ भने ती मन्त्री, गृहसचिव र प्रहरी प्रमुखहरूले कथनी र करनीमा फरक गरेका रहेछन् । अहिले हेर्ने हो भने जसो गरी इटलीका माफियाले जनता तर्साउँछन, जसरी तिनले त्यहाँका प्रहरी प्रशासन किनेका छन्, त्योभन्दा बढी त नेपालमा रहेछ । प्रहरी र गृह मन्त्रालय भनेको एउटै हो । यो संस्थाले पैसा कमाउन आफ्नै जनता मार्ने काम गर्छ भन्ने कुरा कल्पनाभन्दा बाहिरको हो । वास्तवमा सुन तस्करी, गाँजा तस्करी, काठ तस्करी, हुन्डी, मानव तस्करी, नागरिकता बेचबिखनलगायत काममा गृह मन्त्रालय र यसअन्तर्गतका सबै निकाय संलग्न हुने परम्परा नयाँ होइन । यो सेटिङ ओपन सेक्रेट हो । तर जब नेपाल प्रहरीको आईजीपी फाल्ने र थमौती गर्ने खेल सुरु भयो अनि यो माफियातन्त्र बढ्यो ।तर, अहिले गृहमन्त्री र दुवै प्रहरीका आईजीपीहरूबाट भने केही आस पलाएको छ । गृहमन्त्रीले सुन काण्ड, लुटेरा ठेकेदार, सवारी सिन्डिकेट, धर्म परिवर्तनलगायतमा जुन काम गरिरहेका छन्, सायद इतिहासमा पहिलो घटना होला । हेरौं यिनलाई प्रधानमन्त्री ओली र पुष्पकमल दाहालले कत्तिको सहयोग गर्छन् । तर जनताले भने सहयोग र सलाम दुवै गरेका छन्, गर्नेछन् । प्रेमसिंह बस्न्यातसाहायकरथी (अप्रा), बाँसबारी, काठमाडौं"
यथार्थ देखाइएकाले बजेट कर्णप्रिय बनेन,"धेरै वर्ष तपाईंले राष्ट्र बैंकको गभर्नरका रूपमा मौद्रिक नीति पढ्नुभयो । बजेट पढ्ने सपना पनि थियो होला । पहिलोपटक बजेट पढ्न पाउँदा कस्तो लाग्यो ? धेरै अर्थमन्त्रीले पढेको बजेटमा मैले पनि काम गरेको थिएँ । पछाडि बसेर गर्दा र आफंै अगाडि प्रस्तुत हुँदाको दृश्य फरक हुन्छ । मौद्रिक नीति बैंकर्स, पत्रकार र केही अर्थविदसामु पढिन्थ्यो । बजेट राजनीतिज्ञहरूसमक्ष संसद्मा पढ्नुपर्ने भएकाले बढी जिम्मेवारीबोध हुँदोरहेछ । बजेट साह्रै छिटो पढ्नुभयो, हडबडाउनुभयो भन्ने टिप्पणी आयो । अलि हतास हुनुभएको हो ? वक्तव्यका लागि पूर्वतयारी गरेको थिएँ । धेरै विषय कण्ठजस्तै भइसकेको थियो । त्यसकारण फरर बोलेको हो । मेरा लागि बजेट अर्काले लेखिदिएको हैन । त्यसमाथि म छिटो बोल्छु । एक घण्टा बोलिसकेपछि सांसदहरूको ध्यान आकृष्ट गराउन कठिन नै हुन्छ । पछिल्लो खण्ड सुशासन, राजस्वसँग सम्बन्धित हुन्छ । कर्णप्रिय कुरा सुन्न पाइँदैन । सांसदको ध्यान आकृष्ट गर्न कठिन हुने भएकाले १ घण्टा १५ मिनेटमा सक्नुपर्छ भन्ने लागेको थियो । कसैले ताली पड्काउँछ भनेर पर्खिने कामचाहिं गरिनँ । पछिल्लो खण्डको मात्रै हैन, तपार्इंको पुरै बजेट कर्णप्रिय आएन भन्ने प्रतिक्रिया पनि छ । आफैंले बजेटलाई कसरी समीक्षा गर्नुहुन्छ ? कर्णप्रिय त हँुदैन भनेकै छु । कतिपय औषधि तीतो हुन्छ । उपचारका लागि तीतो औषधि पनि खानैपर्छ । अहिले अर्थतन्त्रलाई ट्रयाकमा ल्याउन उपचारात्मक काम गरिरहेका छांै । लोकप्रियताका नाममा जे पनि कार्यक्रम ल्याउने मैले गरिनँ । कार्यान्वयन गर्ने कार्यक्रम मात्रै ल्याउनुपर्छ भन्ने मेरो मान्यता हो । प्रणालीमा भइरहेका समस्यालाई सम्बोधन गर्ने गरी यो बजेट ल्याइएको हो । व्यावसायिक पृष्ठभूमिबाट आएको मान्छेले ठूलठूला कुरा गर्ने, कार्यान्वयन नगर्ने र स्रोतले नधान्ने कार्यक्रम ल्याउन सुहाउँदैन । त्यसकारण धेरैलाई कर्णप्रिय नलाग्न सक्छ । तर यथार्थबोध भएको धेरैले महसुस गर्नुभएको छ ।तपाईंको छविअनुसार सांसदलाई बजेट कार्यक्रमले निरन्तरता नपाउने अनुमान गरिएको थियो । तर झन् थप गरेर ४ करोड पुर्याउनुभयो । यसमा आलोचना भइरहेको छ नि ? मेरो आलोचना दुवै तर्फबाट भएको छ । जसको संयोजकत्वमा निर्वाचन क्षेत्रमा कार्यक्रम हुन्छ भनेर ल्याइयो, उहाँहरूले हाम्रो विवेकअनुसार आयोजना छान्न नपाउने ? भन्दै आलोचना गर्नुभएको छ । बाहिर दिनै हँुदैनथ्यो भनेर आलोचना छ । सैद्धान्तिक बहस गर्न सकिन्छ । निर्वाचन क्षेत्र विकासका लागि सांसदलाई संलग्न गराउने अभ्यास अन्त पनि छ । हाम्रो अभ्यासअनुसार भविष्यमा समस्या नआओस् भन्न खोजिएको हो । बाहिरको जनमत र राजनीतिभित्रको जनमतलाई सन्तुलन गर्ने गरी यो कार्यक्रम ल्याइएको हो । तर यो विगतको निरन्तरता हैन । हिजोको जस्तो निर्वाचन क्षेत्र विकास कार्यक्रम हैन यो । संघ, प्रदेश र स्थानीय तहसमेतको संलग्नतामा साझेदारी कार्यक्रम हो । कतिपय निर्वाचन क्षेत्रमा संघले कार्यान्वयन गर्ने आयोजना पर्दैन । ससर्त अनुदानको रकमले पनि सन्तुलन भएको छैन । कुनै पनि प्रदेश, निर्वाचन क्षेत्रमा हिजोको राजनीतिक शक्तिका आधारमा गएका आयोजना अहिले रोक्न सकेनांै । यी कारणले कुनै निर्वाचन क्षेत्रमा एउटा कार्यक्रम पनि नपर्ने डर भयो । त्यसकारण १ सय ६५ वटै निर्वाचन क्षेत्रमा केही पूर्वाधारका आयोजना संघ, प्रदेश र स्थानीय तहको समन्वयमा कार्यान्वयन होस् र बजेटको वितरण पनि समन्यायिक होस् भनेर पुन:परिभाषित गरेर यो कार्यक्रम ल्याएको हो । विगतको जस्तो कार्यालय सञ्चालनमा बजेट नराखी कार्यविधि बनाइनेछ । यसको कार्यन्वयन स्थानीय सरकारबाट गर्ने हो । हामीमाथिको सरकार हो जे गरे पनि हुन्छ भन्ने कतिपयलाई भ्रम छ । तर जहाँ कार्यक्रम गरिँदै छ, त्यहाँ अर्को सरकार छ । त्यसकारण यो कार्यक्रम मेरो हो, म एक्लै गर्छु, यहाँ मात्रै गर्छु, मैले भनेकै हुनुपर्छ भन्न हँुदैन । सहकार्यमै गर्नुपर्छ । संविधानले संघ, प्रदेश र स्थानीय सरकारबीचको सहकार्य भनेको पनि यही हो । सहकार्यमा जाने कुरालाई कतिपयले अस्वाभाविक भन्नुभएको छ । त्यसकारण यसलाई प्रयोग गरेर हेरांै भनेको छु । यो सफल भयो निरन्तरता पाउँछ, सफल नभए पुनरावलोकन गर्नुपर्छ । तीनै तहबीच सहकार्य गर्ने त भन्नुभयो तर प्रदेश सांसदका लागि पनि यस्तै बजेट छुट्याउने गृहकार्य भइरहेको छ । यसले त विकृति झन् बढाउँछ, हैन र ?प्रदेशका साथीहरूले संघीय बजेटबारे खरो टिप्पणी दिनुभयो । म त्यसैगरी उहाँहरूका विषयमा प्रतिक्रिया दिन चाहन्नँ । प्रत्येक प्रदेशमा सन्तुलित ढंगले पूर्वाधार विकास होस् भनेर ससर्त कार्यक्रम गर्नुहुन्छ होला । संघमा पनि भनेका छौं, यो यो पूर्वाधार आयोजना यस्तो प्रकारले कार्यान्वयन हुने गरी भनेर बजेट विनियोजन गरिएको हो । मलाई आशा छ उहाँहरूले पनि त्यसै गरी यो कार्यक्रम गर्नुहुनेछ । मैले सुनेअनुसार तपाईंले भनेजस्तो कार्यक्रम चालु वर्षको बजेटका लागि मात्रै हो । आगामी वर्षको बजेट पेस नै भएको छैन । चालु वर्षको बजेट कतिपय ठाउँमा खर्च नभएर बसेको छ, त्यसकारण विकास निर्माणमा प्रदेश सांसदहरूलाई पनि परिचालन गरांै भन्ने ढंगले गर्नुभएको हो भने ठिकै छ । तर आगामी वर्षका लागि त्यस्तो सोच्नुभएको छ भने संघको भावनाअनुसार काम गर्नुहुनेछ भन्ने मेरो आशा छ ।घोषणापत्रले एउटा आश्वासन दियो, बजेट त्यसको विपरीत आयो भन्दै वाम गठबन्धनको घोषणापत्रसँग तुलना गरेर बजेटको आलोचना गरिएको छ । यसमा तपाईं के भन्नुहुन्छ ?घोषणापत्र विपरीत हैन, घोषणापत्र क्रमश: कार्यान्वयन गर्दै जाने यो पहिलो बजेट हो । आलोचना गर्नेहरूले श्वेतपत्रसँग गाँसेर हेर्नुभएन । बजेट बनाइरहँदा हामी खाल्डामा थियौं । खाल्डाबाट जमिनमा निस्कन समय लाग्छ । खाल्डो के अर्थमा भने, दुई वर्षभित्र भुत्तानी गर्नुपर्ने चालु दायित्व ८ खर्बको छ । आयोजना सुरु भएका छन्, ठेक्का लागेका छन्, निर्माण सुरु भएका छन्, उपभोक्ता समिति लगाएर काम भएकाले सरकारको दायित्व सिर्जना भएको छ । यी दायित्व पूरा गर्न हामीले नयाँ कुरा मात्रै गर्न मिलेन । नयाँ मात्रै कुरा गर्ने हो भने फेरि पनि खाल्डामै पर्ने सम्भावना रहन्छ । अहिले हामीले बलियो जग बसाउन खोजेका छौं ।घोषणापत्रका दुईतीन विषयमा मानिसले टिप्पणी गरेका छन् । एउटा, सामाजिक सुरक्षाको रकम । सामाजिक सुरक्षाको विषयमा मैले धेरै ठाउँमा भनिसकेँ, हामी यस क्षेत्रमा विविधता ल्याउँदै छौँ । ऋण लिएर सामाजिक सुरक्षा वितरण गर्ने प्रक्रिया बन्द गर्नुपर्छ । घोषणापत्रको विषय पनि मान्छेले बुझेका छैनन् । पाँच वर्ष, दस वर्षमा काम गर्ने भनेका छौँ । जस्तो कृषिको उत्पादन पाँच वर्षमा दोब्बर गर्ने भनेका छौं । उत्पादन अहिले नै किन दोब्बर भएन भनेर भन्नु भएन । अहिले संघीयता कार्यान्वयनको चरणमा भएकाले केही थप वित्तीय दायित्व छन् । यसको व्यवस्थापन गर्नु छ । यसको प्रमुख स्रोत भनेको राजस्व हो । विदेशी सहायतालाई जति पनि प्रयोग गरे हुन्थ्यो भन्ने सोच छ । त्यसो गर्न हँुदैन । दातृ निकायसँग सहयोगको पनि चक्र हुन्छ । ऋण जति पनि लिए हुन्थ्यो भन्ने पनि आयो । निजी क्षेत्रलाई थप लगानी गर्ने स्रोत नै नदिएर सरकारले मात्रै लगानी गरेर आर्थिक वृद्धि त हँुदैन । निजी क्षेत्रको सम्भाव्य स्रोत पनि हामीले नै हेरिदिनुपर्यो । त्यसकारण बजेटमा १ सय ७२ अर्ब आन्तरिक ऋण राखिएको छ । आन्तरिक ऋण जति पनि लिए हुन्छ भन्ने बुझाइ छ, त्यो गलत हो । ऋण लिन मुलुकभित्र पैसा हुनुपर्यो नि ।तपाईंले निजी क्षेत्रको चिन्ता गर्नुभयो । तर यो बजेटमा निजी क्षेत्र पनि खासै खुसी देखिँदैन । किन ? उद्योग गर्न चाहने, उत्पादन गर्न चाहनेलाई संरक्षणको व्यवस्था छ । त्यो निजी क्षेत्र खुसी नै छ । हिजोको कमजोर अवस्थामा लाभ लिन खोज्नेहरूलाई अप्ठ्यारो पर्छ नि । हामी सुशासन कायम गर्न विधि पालना गराउन दबाब दिइरहेका छांै । छुट नदिएका कारण एक थरीलाई अहिले सन्त्रास भएको मैले पनि महसुस गरेको छु । विदेशी लगानीलाई पनि कुनै समस्या छैन । हामीले कर्पोरेट टयाक्स बढाएका छैनौं । विदेशी लगानीका लागि चाहिने कानुनी व्यवस्था गर्न लगानी बोर्ड ऐन र सार्वजनिक निजी साझेदारी (पीपीपी) एकीकृत रूपमा ल्याउँदै छौं । प्रोत्साहित गर्ने अन्य काम पनि गर्छौं । आन्तरिक निजी क्षेत्रलाई प्रोत्साहन नै गरेका छांै । अल्पकालीन प्रकृति, सट्टेबाजी प्रकृतिको पुँजी परिचालन गरिरहनेलाई बजेटले प्रोत्साहित गर्दैन ।तपाईंकै पार्टीभित्रबाट बढी आलोचना भइरहेको देखिन्छ । तपाईंलाई के लाग्छ ?स्वाभाविक हो । हामी लोकतान्त्रिक परिपाटीमा छांै । एकदलीय सरकार हैन । पार्टीपार्टी प्रणालीमै छांै हामी । पार्टीभित्र पनि लोकतान्त्रीकरण हुन्छ । आआफ्नो दृष्टिकोणबाट पार्टीमा खुला छलफल गर्न सबैलाई छुट हुन्छ । बहसपछाडि परिणाम के आउँछ, त्यो हामीलाई थाहा छ । यो आलोचना अपेक्षा र वास्तविकताबीचको दूरी हो । हाम्रा आवश्यकता धेरै छन् । तर अर्को वर्षको बजेट बनाइरहँदा यो वर्ष के के गर्यौं भनेर भन्नुपर्छ कि पर्दैन ? यो बजेट संघीयताअन्तर्गतको ७ सय ६१ वटा सरकारमध्ये संघीय सरकारको एउटा बजेट मात्रै हो भन्ने बुझ्न सकेनन् । अहिले पनि मेरो निर्वाचन क्षेत्रमा कर्यक्रम परेन, मेरो जिल्लामा कार्यक्रम परेन, मेरो जिल्ला बजेटको किताबमा हेर्न पाइनँ, सुन्नै पाइनँ, पढन पाइएन भन्ने गलत बुझाइ छ । अर्को, आकार सानो छ भन्ने आलोचना छ । प्रदेश र स्थानीय तहसमेतको बजेट आउँदा घटीमा साढे १५ खर्बको बजेट हुन्छ । यसमध्ये मेरो अनुमानमा साढे ६ खर्ब पुँजीगत खर्च हुन्छ । अर्को वर्षको बजेट कुल गार्हस्थ उत्पादन (जीडीपी) को ४५ प्रतिशत जति हुन्छ । पुँजीगत खर्च मात्रै जीडीपीको १८१९ प्रतिशत हुन्छ । संघीयताले समृद्धि ल्याउँछ, तलैदेखि विकासको जग सुरु हुन्छ, साधनस्रोतको अधिकतम परिचालन हुन्छ भनेर विनियोजन गरेकाले ८ प्रतिशतको आर्थिक वृद्धि पनि हुन्छ । अहिलेसम्म ८ प्रतिशत वृद्धि लेख्ने आँट गरेका थिएनौं । यो वर्ष आँट गर्यौं । एक वर्षमा पाँच लाख रोजगारी दिने भन्ने आँट पनि गर्यांै । यी काम बोलेर मात्रै हुँदैन, गरेर देखाउनु छ ।पहिलो वर्ष हामी संस्थागत संरचना बनाउँदै छौं । प्रदेश र स्थानीय तहमा कानुन निर्माण हँुदै छ । संस्थाहरूको संरचना निर्माण हुँदै छ । कर्मचारी समायोजन हँुदै छ । यी सबै गरिरहँदा एक वर्ष त संक्रमणकाल नै हो । अंक बढाएर मात्रै केही हँुदैन । कार्यन्वयन गर्नुपर्यो नि । बजेटको झन्डै एक तिहाइ रकम जेठअसारमा खर्च हुने परम्परा रोकिएको छैन । समग्रमा बजेट कार्यान्वयनै निराशाजनक छ । कार्यान्वयनमा तपाईंका योजना के छन् ? शुक्रबार मात्रै प्रधानमन्त्रीले नीति तथा कार्यक्रम र बजेट कार्यान्वयनको निर्देशन दिनुभएको छ । बजेट कार्यान्वयनका लागि २३ कुरामा जोड दिनैपर्छ । पहिलो बजेट कार्यान्वयन कार्यतालिका असार १५ गतेसम्म बनाइसक्नुपर्छ भनेका छौं । त्यो असार २५ गतेसम्म स्वीकृत गरिसक्छौं । केही प्रक्रियागत विषय हुन्छन् । पूर्वाधार क्षेत्रमा परामर्शदाताको ढिलाइ हुने गरेको छ । परामर्श दिने कम्पनी जसले उपकरण भाडामा लियोस् भनी निजी क्षेत्रसँग मिलेर एउटा कम्पनी खोल्ने भनेका छौं । निजी क्षेत्रले पनि इच्छा देखाएको छ । सचिवहरूलाई नै बढी जिम्मेवार बनाउन कार्यसम्पादन करार गर्दै लैजानुपर्नेछ । यी सबै काम भएनभएको हेर्न प्रधानमन्त्री कार्यालयमा अनुगमन संयन्त्रको व्यवस्था गर्ने भनिएको छ । कुन संयन्त्रबाट जाने भन्ने विषयमा छलफल गर्दै छांै । सम्झौताअनुसार निर्माणको काम सम्पन्न नगर्नेलाई कारबाही गर्ने र सम्झौता खारेज गर्ने व्यवस्था पनि गर्दै छौं । त्यसका लागि सार्वजनिक खरिद ऐनमै व्यवस्था गरिनेछ । सरकारले रकम छर्नु हुँदैन भनी तपार्इं विगतमा भन्नुहुन्थ्यो । तर प्रधानमन्त्री रोजगारलगायत केही शीर्षकमा कार्यकर्ता केन्द्रित कार्यक्रम ल्याउनुभयो । किन ? हैन । त्यो रोजगारी प्रत्याभूति हुने कार्यक्रम हो । प्रत्याभूति भन्ने शब्द बजेटमा देखिएन । सार्वजनिक निर्माणमा श्रमिकहरूलाई काममा लगाउने र कामबापत न्यूनतम ज्याला तथा न्यूनतम कार्यदिन तोक्ने भन्ने हो । कर्णाली रोजगार कार्यक्रमजस्तै हो । कर्णाली रोजगारी कार्यक्रममा विभिन्न विवाद आए । तर प्रधानमन्त्री रोजगार कार्यक्रम कार्यविधि बनाएर अघि लैजाँदै छौं । संघ, प्रदेश र स्थानीय तहमा सार्वजनिक निर्माणमा हुने श्रमको अवसरमा खुला आह्वान गरिनेछ । कार्य दिन र ज्यालासमेत सुनिश्चित गरिनेछ । मानौं, यस्तो आह्वानमा धेरै माग आयो भने जुन परिवारको एकजना पनि रोजगार छैन, जुन परिवार गरिबीमा छ, उनीहरूलाई प्राथमिकता दिइनेछ । यो परियोजना हैन । काम लगाउने हो, काम गरेको दिनको ज्याला दिने हो । ज्याला दिने निश्चित दिनसमेत तोक्नेछौं । यदि तोकिएअनुसारको काम दिन सकिएन भने उसलाई क्षतिपूर्ति दिइनेछ । भूकम्पपीडितहरूलाई अनुदान वितरण गर्नेेभन्दा बाहेक बैंकबाट ऋण लिने र अन्य सेवासुविधाका लागि बजेटमा केही पनि कार्यक्रम आएन । भूकम्पपीडितका लागि कसरी अघि बढ्नुहुन्छ ? सरकारले पुनर्निर्माणमा १ खर्ब ५१ अर्ब रुपैयाँ बजेट विनियोजन गरेको छ । यसमध्ये १ खर्ब त पुनर्निर्माण अनुदानमै खर्च हुन्छ । बाँकी रकम सार्वजनिक निर्माणमा जाने हो । बैंकबाट ऋण लिने मौद्रिक नीतिबाट सम्बोधन हुनुपर्ने विषय हो । यसबारे राष्ट्र बैंकसँग कुराकानी भइरहेको छ । त्यसका लागि कार्यविधिको मुख्य कुरा छ । सहरी क्षेत्रमा ऋण दिने मापदण्ड अवरोध बनेका छन् भने खुकुलो पार्नुपर्छ भनेर छलफल सुरु गरेका छौं । दोस्रो, ब्याजदरको पनि समस्या होला । शून्य र २ प्रतिशतबीचको ब्याजदरमा बैंकहरूले काम गर्न चाहेको जस्तो देखिएन । ५ प्रतिशतको स्प्रेडमा काम गर्नु भनिएको छ । यहाँ २ प्रतिशतको स्प्रेडमा काम गर्नुपर्ने भयो । यो विषयमा पनि छलफल होस् र बैंकहरूलाई सुनिश्चित रूपमा कर्जा प्रवाह र सुरक्षण गर्ने व्यवस्था मिलाउनेछौं । निक्षेप तथा कर्जा सुरक्षण कोष ऐन आइसक्यो, नियमावली आएको छैन । नियमावली पास गरेर यस्तो कर्जा सुरक्षित हुन्छ भनेपछि बैंकहरूलाई लगानी गर्न गाह्रो हुँदैन । विपन्न वर्ग कर्जाअन्तर्गतको कार्यक्रमअनुसार यसमा पनि त्यही विधि अपनाउन सकिन्छ । ऋण लिएर पनि पुनर्निर्माण गर्छौं भन्ने मौका कार्यविधि संशोधन गरेर भए पनि दिनेछौं ।आम सर्वसाधारणको चासो घरजग्गाको विषय छ । कम्पनीमार्फत घरजग्गा किनबेच हुनेछ भनेर बजेटमा भनिएको छ । यो के भनेको हो ? घरजग्गा किनबेच गर्दा आम नागरिक नठगिऊन् भन्ने उद्देश्य हो । कसैको स्वामित्वको जग्गा अर्कैको नाममा बेचाइदिएको हुन्छ, बैना लिएर भागेको पनि हुन्छ । घरजग्गा व्यवसाय गर्नेहरूले थुप्रै पैसा कमाएका पनि छन् । तर करको दायरामा आएका छैनन् । यस्ता व्यवसायलाई करको दायरामा ल्याउने र ठगी नहोस् भन्न खोजिएको हो । थप व्यवस्थित गर्न कार्यविधि बनाइनेछ । गाउँ, ठाउँमा निजी सम्पत्ति खरिदबिक्री गर्दा बजेटमा भनिएको प्रक्रिया अपनाउनुपर्नेछैन ।जस्तै, ४ आना जग्गा कसैले कसैलाई बिक्री गर्नुपर्यो भने ? त्यो सामान्य ढंगले नै खरिदबिक्री गर्न पाउँछ । तर किनबेच गर्दा बीचमा कुनै जग्गा दलालको प्रयोग हुन्छ भने त्यो दर्तावाला व्यक्ति हुनुपर्यो । जसरी लेखापढी गर्नेहरू सूचीकृत हुन्छन् घरजग्गा व्यवसाय गर्नेहरूको पनि त्यस्तै प्रकृतिले इजाजत प्राप्त हुनुपर्छ भन्न खोजिएको हो । घरजग्गा व्यवसाय नम्बर चाहियो । प्यानमा दर्ता भएको हुनुपर्यो । हाम्रो सरकारी प्रणालीले घरजग्गा व्यवसायीलाई पहिचान गर्नुपर्यो । त्यसका लागि कम्पनी वा फर्म चाहियो भन्न खोजिएको हो ।घरजग्गाकै सन्दर्भमा ३० लाखभन्दा कम मूल्यांकनमा पहिले पुँजीगत लाभकर लाग्थ्यो । यस्तो कर लाग्ने सीमा अहिले १० लाखमा झारिएको छ । यसको उद्देश्यचाहिँ के हो ? घरजग्गाको पँुजीगत लाभकरको सीमा हेरफेर गर्नुमा करको दायरा विस्तार गरिएको हो । संघीयतामा खर्च बढेको छ । त्यसका लागि राजस्व नै बढाउनुपर्यो । त्यसैका लागि सेयर बजार, घरजग्गा कारोबारमा पुँजीगत लाभकर लगाउने र बढाउने गरिएको हो । अहिले घरजग्गा कारोबार हुँदा सरकारी मूल्यांकनअनुसार पास गर्ने, ३० लाखसम्मको सीमा हुँदा रजिस्ट्रेसन दस्तुरमा पनि सरकार ठगिने, पुँजीगत लाभकरमा पनि ठगिने भएकाले यस्तो व्यवस्था गरेका हौं ।व्यक्तिगत आयकरको सीमा पनि हेरफेर भएको छ । अन्य क्षेत्रका कर पनि परिवर्तन भएका छन् । समग्रमा जो करको दायरामा आइरहेको थियो, उसैलाई थप कडाइ गर्न खोजिएको छ । कर छलीमा खासै प्रयास गरेको देखिँदैन नि ? करको दायरामा नआएको भन्ने कुरा कर प्रशासनको हो । कस्ता मानिस करको दायरामा छैनन् भनेर खोजी गर्नुपर्छ । अनौपचारिक रूपमा संगठित रूपले व्यवसाय गरिरहेकाहरूलाई व्यवसाय दर्ता गरेर करको दायरामा ल्याउनु छ । न्यून कर तिरिरहेकाहरूलाई पनि वास्तविक तहमा ल्याउनुपर्छ । पेसागत रूपमा उच्च आम्दानी गर्नेले कर छलिरहेका छन् । यस्तालाई करको दायरामा ल्याउने हाम्रो छुट्टै प्रयास हुनेछ ।तपाईं अर्थमन्त्री भएलगत्तै सुरु गरिएको न्यून विजकीकरणको प्रयास त सफल हुन सकेन नि ? यसलाई सापेक्षमा हेरौं । एकै महिनामा न्यून विजकीकरण हटाउन चुनौतीपूर्ण छ । न्यून विजकीकरणको कुरा गर्दा दुई विषय छन् । एउटा मूल्यको न्यून विजकीकरण, अर्को परिमाणकै न्यून घोषणा छ । सामान नै घोषणा नगरी सामान आयात गर्दा त पुरै नि:शुल्क हुने भयो । यसमा पनि हामी ध्यान दिनेछौं । भारतबाट आउने कतिपय सामान भन्सार बिन्दुभन्दा बाहिरबाट आउँछ । यो समस्या पनि सामधान गर्नु छ । यसमा सशस्त्र प्रहरीलाई बढी परिचालन गरिरहेका छौं । आवश्यक सवारीसाधन र दूरबिनको व्यवस्था गरिदिएका छौं । छोटी भन्सारलाई स्तरोन्नति गर्ने, विस्थापित भएकालाई पुन:स्थापित गर्ने काम गरिरहेका छौं । एकीकृत रूपमा सुधारका काम गरिरहेका छौं ।सुधार गरिरहेको छु भन्नुहुन्छ । तर यस वर्ष ७ खर्ब ३० अर्ब राजस्व उठाउने लक्ष्य पूरा नहुने लक्षण देखिएको छ नि ? उठ्छ । बजेट पेस गर्दा ७ खर्ब २९ अर्ब रुपैयाँ मात्रै उठ्छ भनेको थिएँ । अहिले तरलता पनि सन्तुलन हुँदै गएको छ । यसले आयात वृद्धि भइरहेको छ । कर प्रशासनले पनि सुधारको काम गरिरहेको छ । १२ अर्ब तलमाथि हुने कुरा अर्कै भयो तर राजस्व लक्ष्यअनुसारै संकलन हुनेछ ।भन्सार बढाउने अनुमान व्यापारी आफंैले गरे कि राजस्व बढाउन रणनीतिका रूपमा बजेटपूर्व नै अर्थ मन्त्रालयले सूचना चुहाएको हो ?सूचना चुहिएको हो जस्तो लाग्दैन । बजेटको सिद्धान्त र प्राथमिकता छलफल गरिरहँदा मान्छेले अनुमान गरेका हुन् । जसरी सेयर बजारवालाहरूले मैले नबोले पनि अनुमानको भरमा एक्सनमा गए । त्यसकारण हाम्रो सूचनाभन्दा पनि अनुमानका कारणले भन्सार बढ्न सक्ने सूचीका सामानहरू धेरै ल्याएका हुन् । गभर्नर हुँदा होस् वा अर्थमन्त्री सेयरबजारमा तपाईंको नामले किन आतंक मच्चिन्छ ?आतंक हैन । यो पनि ख्याल राख्नुस्, सेयर बजार व्यवस्थित मेरै पालामा हुने गरेको छ । सेयर बजार र सबै व्यापार व्यवसाय हाम्रै पालामा व्यवस्थित गर्छौं । अव्यवस्था खडा गरेर लाभ लिन खोज्नेलाई अलि समस्या पर्ने मात्रै हो ।आन्दोलनदेखि बजार नै बन्द गर्ने कामसमेत भए नि ? उहाँहरू आन्दोलन र हडतालमा गइहाल्नुपर्ने विषय थिएन । जसले हड्ताल गर्नुभयो, उहाँहरूको सरोकारको विषय थिएन । वास्तविक किनबेच गर्ने मानिसलाई लाग्ने हो पुँजीगत लाभकर । बीचका मान्छेहरूलाई करको दायरा बढाएको हो । तर अन्य करले सेयर ब्रोकरहरूलाई खासै समस्या पर्दैन । उहाँहरूकै पाटोमा समस्या भयो । किनबेच गर्नेहरूको पाटोमा अभिलेख भइसकेको सेयरमा पुँजीगत लाभकर आफैं हिसाबकिताब हुन्छ । तर केही सेयर पहिलोपटक कारोबारमा आउँछन् र बुक भ्यालुमा सुरुमा कारोबार हुन्छ, त्यसबारे स्वत: हिसाबकिताब हुने प्रणाली नहुँदा अन्योल भएको हो । हामीले प्रणालीलाई सुधार गरेर लागू गर्ने हो । किनेको भन्दा बेचेको मूल्य तल हुँदा पनि लाभकर तिर्नुपर्ने भयो भन्ने उहाँहरूको कुरा जायज हो । त्यो हामीले चाहेकै हैन । त्यसलाई व्यवस्थापन गर्न समिति बनाएर काम गरिरहेका छौं । सेयर बजार अब झन् व्यवस्थित हुन्छ । अर्को विषय, बजेटले भन्सार तथा अन्य कर नबढाइएका सामानमा समेत मूल्य वृद्धि भइरहेको छ । बजेटको बहानामा बजारभाउ बढेको लाई कसरी नियन्त्रण गर्नुहुन्छ ?धेरैजसो सामान विगतकै मौज्दातअन्तर्गतका हुन् । विगतमा आयात भएका सामानमा अहिले भाउ बढाउनुको कुनै कारण मैले देखेको छैन । कुनै सामग्रीको मूल्यमा पर्ने असरलाई मध्यनजर गरेर उत्पादनकै तहमा हामी सम्बोधन गर्छौं पनि भनेका छांै । चिनीमा मूल्य अभिवृद्धि कर (भ्याट) छुट नदिने भनेपछि उखु किसानलाई दिने अनुदान सोझै दिने भनेका छौं । मोबाइलबाहेकमा उत्पादकलाई नै अनुदान दिने भएका छौं । कहिलेकाहीं मौसमी र आपूर्ति प्रणालीमा आउने समस्याले मूल्यमा असर गर्छ । तर मूल्य वृद्धि गरियो भनेका सामान तरकारी मात्रै हैन । धेरैजसो विगतमै मौज्दात राखिएको हुन्छ । यसमा पनि मूल्य वृद्धि गरिएकाले सरकारले बजार अनुगमन गर्नेछ ।सरकारले सदाचार नीतिमार्फत सबैलाई सदाचार सिकाउने गृहकार्य गरिरहेको देखिन्छ । सदाचार नीतिमार्फत सरकारले सबैलाई नियन्त्रण गर्न खोजेको हो ? सदाचार नीति कसले बनाएको हो ? यो सरकारले सदाचार नीतिलाई चिनेको छैन । हामीलाई थाहा छैन । सरकारलाई नै थाहा नभएको कि तपाईंलाई मात्रै ?मलाई त थाहा छैन । मलाई लाग्छ यो सरकारलाई पनि थाहा छैन । यो सरकार आइसकेपछि हामीले पनि नीति बनेको छ रे भन्ने सुनेको हो । यो नीति अहिले सरकारी दस्ताबेज हैन । हामी सबै सुशासनमा बस्नुपर्छ । सुशासन, पारदर्शिता कायम गर्नुपर्छ, कानुनी राज्यमा कानुनको पालना सबैले गर्नुपर्छ । तर सरकारले नैतिक शिक्षा नै पढाउने भनेर त्यो ल्याउने कुरा हैन । सुशासनको हाम्रो ऐन नै छ । तर हामी जे गर्छौं, त्यसलाई विधिसम्मत संविधानले दिएको अधिकारअनुरूप अघि बढ्ने हो । कुनै मस्यौदा कहीं भएको थियो होला । त्यो मस्यौदा धेरैले बोकेर हिंडेको मैले पनि देखेको छु । त्यो मस्यौदामा यो सरकारले छलफल चलाउने र अघि बढाउने काम गरेको छैन । यसमा अहिले नै कुनै टिप्पणी गर्नु, प्रतिक्रिया दिनु धेरै छिटो हुनेछ ।सम्पत्ति शुद्धीकरणका क्रियाकलापमा हामी अप्ठेरो स्थानमा छौं भनेर तपाईंले श्वेतपत्रमा उल्लेख गर्नुभएको छ । तर बजेटमा लगानीका केही क्षेत्र तोकी २०७६ चैत मसान्तसम्म लगानी गरे आयस्रोत खोजिनेछैन भन्ने व्यवस्था गर्नुभयो । यसले झन् अप्ठेरो पार्दैन ?मैले ल्याएको बजेटबाट यो कार्यक्रम सुरु भएको हैन । ऊर्जा संकटको समय ०६७ सालमा यो व्यवस्था भएको रहेछ । जलविद्युत्मा गरिने लगानीको आयस्रोत नखोजिने त्यतिबेलाको व्यवस्था हो । अहिले बढ्दै बढ्दै गएर धेरै वटा क्षेत्रमा लगानी गरे आयस्रोत नखोजिने भनियो । यसलाई हामी उपयुक्त समयमा सम्बोधन गर्नेछांै । हामीले यो निरन्तरता दिइरहनुपर्ने विषय हैन ।"
कालीगण्डकी दोहन रोक्न परमादेश,"बागलुङ कालीगण्डकी नदी दोहन रोक्न उच्च अदालत पोखराको बागलुङ इजलासले जिल्ला प्रशासन कार्यालयसहित स्थानीय तहका नाउँमा निषेधाज्ञायुक्त परमादेश जारी गरेको छ ।आगामी आर्थिक वर्षदेखि नदीको दुवै किनाराबाट ढुंगा, गिट्टी र बालुवा झिक्दा डोजर, एस्काभेटरलगायत औजार प्रयोगमा पूर्ण बन्देज लगाएको छ । औजार प्रयोग गर्न रोक्ने गरी नीति बनाउनसमेत अदालतले स्थानीय तहहरूलाई आदेश दिएको छ ।मुख्य न्यायाधीश शेषराज शिवाकोटी र न्यायाधीश शकुन्तला घिमिरेको संयुक्त इजलासले बागलुङ नगरपालिका, पर्वतको कुश्मा नगरपालिका, म्याग्दीको बेनी नगरपालिका र मुस्ताङको घरपझोङ गाउँपालिकालाई प्रारम्भिक वातावरणीय प्रभाव मूल्यांकन र परीक्षण प्रतिवेदन तयार गर्न आदेश दिएको छ । नदीजन्य सामग्री उत्खननका लागि प्रतिवेदनले दिएको अधिकार प्रयोग गर्न भनिएको छ ।नदीजन्य पदार्थको उत्खननका लागि यसअघि जिल्ला समन्वय समितिहरूले ठेक्का लगाउँथे । ठेक्का पाएका ठेकेदारहरूले जथाभावी डोजर र एस्काभेटर प्रयोग गरेर ठूला खाडल पार्ने, नदीको बहाव फेरेर प्राकृतिक विनाशसमेत गरेका थिए । आदेशले पवित्र नदी दोहन गरेको देखेर बेवास्ता गरेको भन्दै यहाँका चारवटा जिल्ला प्रशासन कार्यालयलाई समेत सचेत गराएको छ । जिल्ला प्रशासन कार्यालयहरूले पनि परिणाममुखी निरीक्षण र सक्रिय अनुगमन नगरेको अदालतको ठहर छ । अदालतले बागलुङ, पर्वत, म्याग्दी र मुस्ताङ जिल्ला प्रशासनलाई न्यायप्रशासन ऐन, २०७३ को दफा ८ (१) र उच्च अदालत नियमावली २०७३ को नियम ४२(१) बमोजिम नदी संरक्षणमा ध्यान दिन आदेश दिएको छ । बागलुङ नगरपालिका १ का टेकबहादुर सार्कीले तटीय क्षेत्र र नदीको बीचमा पुगेर औजार प्रयोग गरी ढुंगागिट्टी र बालुवा झिक्ने काम रोकिपाऊँ भनी रिट निवेदन दिएका थिए । शुक्रबार भएको बहसपछि अदालतले निषेधाज्ञा जारी गरेको हो । हाल ठेक्का लगाइएको सम्झौता अवधि जेठ मसान्तमा सकिँदै छ ।स्थानीय तहले नदी र वातावरण संरक्षण हुने गरी कानुन बनाउन आदेश दिइएको हो । यो आदेशले जथाभावी गरिएको दोहन रोक्न मदत पुगेको अधिवक्ता बद्रीप्रसाद शर्माले बताए । आमनागरिकको भावनाको कदर भएको छ, उनले भने, वातावरण संरक्षणमा यो आदेश कोशेढुंगा हुनेछ । नदी दोहनले नदी किनारका सयौंको जीविकोपार्जन र स्वास्थ्यमा समेत नकारात्मक असर परेकाले रिटको पक्षमा वकालत गरेको शर्माले बताए । आदेशमा पौराणिक र धार्मिक दृष्टिले विशिष्ट महत्त्व राख्ने, शालिग्राम पाइने एकमात्र नदीको संरक्षण गर्नु सबैको कर्तव्य भएकोसमेत उल्लेख छ । संविधानको धारा ३० अनुसार सबै नागरिकलाई स्वच्छ र स्वस्थ वातावरणमा बाँच्न पाउने हक प्रयोग गर्दै शालिग्रामको उद्गमस्थल भएकाले पूजनीय, दर्शनीय नदी संरक्षणमा सबै स्थानीय तह लाग्नुपर्ने स्मरणसमेत गराएको छ । रिट निवेदनका पक्षमा अधिवक्ता काजीगाउँले श्रेष्ठ र बद्रीप्रसाद शर्माले बहस गरेका थिए । शुक्रबार भएको सुनुवाइमा बागलुङ नगरपालिकाका तर्फबाट हरिप्रसाद शर्मा, कुश्मा नगरपालिकाका तर्फबाट हरिनारायण रेग्मी, जिल्ला समन्वय समिति पर्वतको तर्फबाट चन्द्रबहादुर क्षेत्री, मुस्ताङको घरपझोङ गाउँपालिकाका तर्फबाट राम शर्माले बहस गरेका थिए । यस्तै जिल्ला प्रशासन कार्यालय बागलुङ, पर्वत, म्याग्दी र मुस्ताङका तर्फबाट उच्च सरकारी वकिलको कार्यालयका शाखा अधिकृत महेन्द्रप्रसाद अधिकारीले बहस गरेका थिए । संघीय संरचनापछि बनेको स्थानीय सरकार सञ्चालन ऐन, २०७४ को परिच्छेद ३ को दफा ११ ले आगामी आर्थिक वर्षदेखि नदीजन्य पदार्थको ठेक्का लगाउने अधिकार स्थानीय तहलाई दिएको छ ।"
ठगीमा अढाई वर्ष जेल,"सहकारी अध्यक्ष प्रेमबहादुर घलेले सञ्चालक समिति र लेखा समितिले स्वतन्त्र अडिटरबाट गराएको लेखापरीक्षण प्रतिवेदनमा करिब ४ करोड रुपैयाँ हिनामिना भएको पाइएपछि उजुरी दिएको बताए । यो मुद्दाको फैसलाले सहकारी क्षेत्र नियम कानुनका अधीनमा रहनुपर्छ भन्ने पाठ सिकाएको छ, घलेले भने । बस्नेतले आफूमाथि अन्याय भएको भन्दै मुद्दा पुनरावेदन गर्ने प्रतिक्रिया दिए । म अन्यायमा परेको छु । जिल्ला अदालतको निर्णय चित्त बुझेन, उनले भने ।"
बिदा लिँदै छु,"निकै भावुक क्षण, उनी अहिले सम्झन्छन् । आन्द्रेस इनिस्टा अन्तिमपल्ट युरोपको सबैभन्दा ठूलो रंगशालाको मध्यभागमा एक्लै बसे । त्यहाँ कोही थिएन, उनी बाहेक । उनी त्यस मैदानको घाँससँगको सामीप्य फेरि एकपल्ट अनुभव गर्न चाहन्छन् । यो रंगशालाको सबथोक राम्रो । यहाँको मैदान र मबीच आत्मीय सम्बन्ध छ, निकै भावुक बनेका इनिस्टा भन्छन् बार्सिलोनाको घरेलु मैदान नोउ क्याम्पबारे । इनिस्टाले २२ वर्ष बार्सिलोनामा बिताए । त्यसमध्ये १६ वर्ष पहिलो रोजाइको टिममा । उनले बार्सिलोनाबाट त बिदा मागिसके, अब पालो स्पेनी टिमबाट पनि बिदा लिने समय आएको छ । पुराना दिन सम्झँदा उनी साँच्चै भावुक हुन्छन् । त्यो दिन पनि थियो, जति बेला उनी बार्सिलोनाका लागि एल्बासेटबाट गएका थिए । अब त्यो दिन पनि आउँदै छ, जति बेला उनले स्पेनी टिमबाट पनि बिदा लिनुपर्नेछ ।मैले स्विकार गरिसकेको छु, मेरो खेलजीवनको अन्त्य आउँदै छ भनेर, इनिस्टा भन्छन् । अब उनीसामु नयाँ चुनौती छ जापान । त्यसका लागि पर्खिबसेको छ । त्यसभन्दा अगाडि उनीसामु छ रुस । अहिले उनी ३४ वर्षका भए । उनकै नाममा छ, स्पेनी फुटबल इतिहासका सर्वाधिक महत्त्वको गोल । सन् २०१० को विश्वकप फाइनलमा गरेको गोल । अब यिनै खेलाडीको माथिल्लो दर्जाको फुटबलमा खेल्नु केही दिनमात्र बाँकी छ । यो मेरो अन्तिम विश्वकप हुनेछ, इनिस्टाले भन्छन् । पछिल्ला केही दिन उनले स्पेनको लास राजोसमा बिताए । केही समयमै उनी रुसी भूमिमा हुनेछन् । स्पेनी टिमको यस अभ्यास मैदानमा उनी लगातार आइरहेको पनि १२ वर्ष भइसकेको छ । त्यहाँ अब फेरि उनी फर्केर आउने छैनन्, कम्तीमा खेलाडीका रूपमा । अबको विश्वकप चौथो हुनेछ मेरो लागि । अन्तिम विश्वकप हुनेछ मेरा लागि । त्यसैले म यो प्रतियोगितामा रम्न चाहन्छु ।उनी यस्तो पनि भन्छन्, सायद यो विश्वकप मेरा लागि अन्तिम नभए पनि हुन्थ्यो । न त म स्पेनका लागि अन्तिमपल्ट खेल्न चाहन्छु । उनी सत्यताबाट पनि टाढा हुन पनि चाहन्नन् । भन्छन्, मेरा लागि फुटबल र बिदाइ सँगसँगै आउँदै छ यहाँ । म किन बिदा लिँदैछु भने अब मेरो शरीरले अझै खेल भन्न छाडेको छ । यति धेरै वर्ष खेलेपछि म थाकिसकेको पनि छु । फुटबल खेल्न सजिलो पनि छैन मानसिक र शारीरिक दुवै अर्थमा ।खासमा उनी आफ्नो खेलजीवन उत्कर्ष रहँदै त्यसलाई टुंग्याउन चाहन्छन् । उनी चाहन्नन्, आफू पनि जिनेदिन जिदानको स्थितिमै पुगोस् भनेर । सन् २००६ मा जिदानले रियल म्याड्रिड छाडे, त्यति नै बेला उनले फ्रान्सलाई नकआउट चरण पनि पुर्याउन सकेनन् । भलै फ्रान्स डिफेन्डिङ च्याम्पियन थियो । त्यसैले इनिस्टाको मनमा अझै योजना छ सक्दो उत्कृष्ट खेल्ने । उनी कमजोर स्थितिमा विश्वकपको मैदान छोड्न चाहन्नन् । मलाई विश्वास छ, यस्तो हुने छैन । म बार्सिलोनामा छैन, तर त्यसको अर्थ म अब नै कमजोर भयो भन्ने पनि होइन । जति बेला विश्वकप खेल्दै छु, त्यति बेला मेरो मनमा यसै प्रतियोगितामा राम्रो गर्ने मात्र उद्देश्य हुनेछ । साँच्चै म फेरि विश्वकप जित्न चाहन्छु । सबैलाई के पनि थाहा छ भने फुटबलमा भन्नु र गर्नुमा धेरै फरक छ । पछिल्लो विश्वकपमा स्पेनको खराब प्रदर्शन उनले कसरी भुल्न सक्छन् र ? उनी भन्छन्, यसपल्ट स्पेन लयमा भने छ । हामी उपाधिका लागि लड्न सक्षम छौं । पोर्चुगलले दुई वर्षअघि युरो जित्दा कसैले पनि यो टिमलाई उपाधि दाबेदार मानेको थिएन । फुटबलमा यस्तो हुन्छ । जे हुन्छ, आउने एक महिनामा हुनेछ । त्यसपछि के नि त ? उनको उत्तर छ, मेरोमा अझै फुटबल बाँकी छ । फुटबल खेल्दा म निकै खुसी हुन्छु । म ४० वर्ष हुँदासम्म पनि खेल्न चाहन्छु तर मलाई थाहा छैन, त्यति बेला के हुने हो ।उनी अन्त्यमा भन्न चाहन्छन्, फुटबल नै मेरा लागि जीवन हो । मैले चार वर्षको उमेरदेखि फुटबल खेल्न थालेको हुँ, मेरो गाउँमा बुवासँग । मैले जति समय फुटबलमा बिताएँ, ती सबै सम्झनालायक रहे । अझ मैले ते स्वप्निल समय पनि बिताउन पाएँ फुटबलमा । जति बेला साँच्चै फुटबल छाड्ने छु, त्यो मेरालागि सर्वथा नयाँ अनुभव हुनेछ । फुटबल मेरो जीवन हो भने म यसलाई निरन्तरता भने दिन चाहन्छु, फरक भूमिकामै सही । द गार्डियन"
विश्वकपका खराब खेलाडी,"जर्गेन क्लिन्सम्यान, पश्चिम जर्मनीक्लिन्सम्यान डाइभिङ का लागि चिनिन्छन् तर उनलाई विशेष गरी १९९० मा पेड्रो मोन्जोनको टयाकललाई लिएर सँधै याद गरिन्छ । अर्जेन्टिनी खेलाडीलाई ६५ औं मिनेटमै सिधै रातो कार्ड दिइएको थियो । रिप्लेमा त्यो स्पष्टै डाइभ देखियो । १० खेलाडीमा सीमित टिमविरुद्ध जर्मनीले रोममा फाइनल नै जित्यो । आन्द्रेस ब्रेहीले खेल सकिन पाँच मिनेटअघि पेनाल्टीमा गोल गरेका थिए ।"
फ्रान्स र डेनमार्क बलिया,मुख्य खेलाडी : क्रिस्टियन इरिक्सन (टोटेनहम)
लान्जिनीको स्थानमा पेरेज,"ब्रोन्निट्सी (एएफपी) रिभर प्लेटका मिडफिल्डर एन्जो पेरेजले अर्जेन्टिनी टोलीमा घाइते भएका मिडफिल्डर म्यानुयल लान्जिनीको स्थान लिने भएका छन् । शनिबार प्रेस विज्ञप्ति जारी गर्दै अर्जेन्टिनी फुटबल संघले पेरेज रुस जाने टोलीमा सम्मिलित हुने जानकारी दिएको हो ।लान्जिनीले शुक्रबार प्रशिक्षणका क्रममा दायाँ घुँडामा चोट बोकेपछि ३२ वर्षीय पेरेजले टोलीमा स्थान पाएका हुन् । वेस्ट ह्याम युनाइटेडबाट व्यावसायिक फुटबल खेल्दै आएका २५ वर्षीय लान्जिनीले अब लामो समय मैदानबाहिर रहनेछन् । उनको ट्रान्सफर विन्डोमा लिभरपुल जाने व्यापक हल्ला चलेको थियो । लान्जिनीको चोटले प्रशिक्षक साम्पाओलीको योजनामा पनि धक्का पुगेको छ । मिडफिल्डर लुकास बिलिया र एभर बनेगा पूर्ण रूपमा फिट नहुँदा उनले लान्जिनीलाई विकल्पमा हेरेका थिए । भ्यालेन्सिया र बेन्फिकाबाट खेलिसकेका पेरेज सन् २०१४ को विश्वकपमा पनि टोलीका सदस्य थिए । उनले जर्मनीविरुद्ध १० ले पराजित भएको फाइनलमा पहिलो रोजाइमा खेलेका थिए ।अर्जेन्टिनाको टोली शनिबार रुसतर्फ प्रस्थान गरिसकेको छ । अर्जेन्टिनाको समूह डी मा आइसल्यान्ड, क्रोएसिया र नाइजेरिया पनि छन् ।"
अर्जेन्टिना र नाइजेरियाको भेट,मुख्य खेलाडी: जोन ओबी मिकेल (तियान्जिन तेडा)
पूर्वसन्ध्यामा जर्मनीको जित,"लेभरकुसन (एएफपी) टिमो वेर्नरले उत्कृष्ट प्रदर्शन गरेपछि विश्वकप पूर्वसन्ध्याको अन्तिम अभ्यास खेलमा जर्मनीले साउदी अरेबियालाई २१ ले हराएको छ । यो जितसँगै जर्मनीले ५ खेलको जितविहीन यात्रा पनि तोडेको छ ।पहिलो हाफमा वेर्नरको गोल र ओमार हवास्वीको आत्मघाती गोलमा जर्मनीको अग्रता बनेको थियो । साउदीले आक्रमणमा बिरलै डरलाग्दो मौका बुन्न सक्यो । साउदीले विश्वकप बिहीबार हुने उद्घाटन खेलमा आयोजक रुसको सामना गर्दै छ ।खेलमा ६२ मिनेट मैदानमा बिताएका वेर्नरले उक्त अवधिभर लगातार मुभ बनाइरहे । हारको बाबजुद साउदीले नतिजाबाट सन्तुष्टि भने लिनेछ । टोलीको एकमात्र गोल अन्त्यतिर प्राप्त पेनाल्टीको दोस्रो प्रयासमा सम्भव भयो । जर्मन गोलरक्षक मार्क आन्द्रे टेर स्टेगनले मोहमद अल सहलावीको प्रहार बचाएपछि तैसिर अल जासिमको रिबाउन्ड प्रहार गोलमा परिणत भयो । खेलको अन्तिम समयमा अल सहलावीले गोल गर्ने सुवर्ण अवसर चुकाउँदा जर्मनी भाग्यमानी भयो । अहिलेको समयमा कुनै पनि टोली कमजोर छैन । हामीले कुनै अक्षम सुधार गर्नुपर्नेछ, विंगर मार्काे रिउसले भने, हामीले काउन्टर अट्याकमा केही दबाब खेप्यौं । हामीसँग अझै एक साता समय छ र त्यति बेलासम्म एक बलियो टोलीका रूपमा प्रस्तुत हुन सक्ने विश्वास छ ।पछिल्ला ५ खेलमा जित दर्ता गर्न नसकेको जर्मनीले पछिल्लो शनिबार अस्ट्रियासँग २१ को हार बेहोरेको थियो । साउदीविरुद्ध उत्रेको पहिलो रोजाइको टोलीले भने खेल अवधिभर दबाब बनायो । सामी खेडिरा र रिउसले पहिलो हाफमा गरेको प्रहार पोस्टमा लागेको थियो ।सन् २००२ को विश्वकपमा जर्मनीले समूह चरणमा साउदीलाई ८० ले हराएको थियो । जर्मनीले शनिबार पनि खेलको सुरुआतमै अग्रता लियो । रिउसले जोसुआ किम्मिचको लामो पास उत्कृष्ट ढंगले प्रयोग गर्दै वेर्नरलाई सहज पास दिएका थिए । वेर्नरले सहजै गोल गरेपछि जर्मनी अगाडि बढेको थियो । रिउसले सन् २०१४ को विश्वकपअघि अन्तिम अभ्यास खेलमा चोट बोकेपछि विश्वकप गुमाएका थिए । जर्मनीको दोस्रो गोल मध्यान्तरअघि सम्भव भएको थियो । वेर्नरले थोमस मुलरले दिएको क्रसलाई हवास्वीले आफ्नो पोस्टको दिशा दिएका थिए । प्रशिक्षक जोचिम लोले दोस्रो हाफमा दुई खेलाडी परिवर्तन गरेका थिए । उनले चोटबाट फर्केका गोलरक्षक म्यानुयल नुयर र जेरोमी बोटेङलाई मध्यान्तरपछि विश्राम दिए ।जर्मनीले विश्वकपको पहिलो खेलमा जुन १७ मा मेक्सिकोको सामना गर्नेछ । जर्मनीसम्मिलित समूह एफ मा स्विडेन र दक्षिण कोरिया पनि छन् । साउदीले भने समूह ए मा उरुग्वे र इजिप्टको पनि सामना गर्नेछ ।"
एपीएफद्वारा उपाधि रक्षा,विधागत उत्कृष्ट (जनही ५ हजार)स्पाइकर : प्रतिभा माली (न्यु डायमन्ड)सेटर : जानकी भण्डारी (आर्मी)ब्लकर : सोफिया पुन (आर्मी)सर्भर : अरुणा शाही (न्यु डायमन्ड)डिफेन्स : सलिना श्रेष्ठ (न्यु डायमन्ड)प्रशिक्षक : कुमार राई (न्यु डायमन्ड)
गल्फर टंक र शुक्रलाई ५५ लाख,"काठमाडौं नेपाल गल्फ संघले च्यारिटी गल्फ आयोजना गरेर शनिबार शीर्ष दुई वरीयताका एमेच्योर गल्फर टंकबहादुर कार्की र शुक्रबहादुर राईलाई ५५ लाख रुपैयाँ प्रदान गरेको छ ।रोयल नेपाल गल्फ क्लबमा आयोजित च्यारिटी खेलमा ५१ सोसल गल्फर सहभागी थिए । ३७ अंकसहित हेम तामाङले ट्रफी कब्जा गरेको च्यारिटी गल्फमा सहभागी सबैबाट ५५ हजार रुपैयाँ संकलन गरिएको थियो । त्यसबाहेक नेपाल गल्फ संघका अध्यक्ष टासी घले, विजयबहादुर श्रेष्ठ, दीपक राजभण्डारीले ११ लाख सहयोग गरे । श्रीहर राणाले ७३ हजार, भाइराजा पाण्डे, भेषबहादुररीता थापा, प्रचण्डबहादुर श्रेष्ठ, किसन अग्रवालले ५०५० हजार दिएका थिए । त्यस्तै, टाइगर ग्रुुपले ४० हजार, कृष्ण पुनले २५ हजार, दीपक आचार्यले २२ हजार २ सय ५०, कालु घले र सञ्जय पौडेलले २०२० हजार प्रदान गरे ।दुवैको आर्थिक अवस्था नाजुक छ । घरमा धेरै समस्या छन् । त्यसले उनीहरू मानसिक दबाबमा परेका छन्, संघका युवा विकास निर्देशक दीपक आचार्यले भने, त्यसैले हामी गल्फरले आर्थिक हिसाबले केही सबल बनाएर खेल राम्रो गर्न उत्साहित पार्ने प्रयास गरिएको हो । बाहिर (विदेश) गएर राम्रो गर्न सकुन् भन्ने हाम्रो चाहना छ ।टंक र शुक्र झन्डै चार वर्षयता संघको सहयोगमा निरन्तर प्रशिक्षण गरिरहेका छन् । उनीहरूलाई संघले नियमित खेल्ने व्यवस्था, मासिक ८८ हजार रुपैयाँलगायत अन्य सहयोग गरिहेको छ । हाल उनीहरू पृथ्वी मल्ल र अजित विकसँगै १८ औं एसियाली खेलकुदको बन्द प्रशिक्षणमा छन् । एसियाली खेलकुदकै तयारीमा उनीहरूले थाइल्यान्ड तीन साता ट्रेनिङ गर्ने र त्यतैबाट अगस्ट अन्त्यमा इन्डोनेसिया जाने निर्देशक आचार्यले बताए ।स्टेबलफोर्ड ३४ ह्यान्डीक्यापका आधारमा आयोजित च्यारिटी गल्फमा साम डोबल्यान्ड ३६ अंकसहित उपविजेता भए । फुन्सोक लामाले सर्वाधिक ३४ ग्रस प्वाइन्ट जोडे । उनले सर्वाधिक बर्डीको पुरस्कार पनि जिते । महिलातर्फ रीता थापा (३२), ६० वर्षमाथि हरिबहादुर श्रेष्ठ (३५), ७५ वर्षमाथि प्रज्वल राणा (३१) र जुनियरमा सद्भव आचार्य (२९) पहिलो स्थानमा रहे ।"
झापालाई सफलता,सर्लाही लालबन्दी गोल्डकप फुटबल प्रतियोगिताको शनिबार सम्पन्न खेलमा रमपम झापा ११ ले जावलाखेल युथ क्लबलाई २१ ले पराजित गरेको छ ।सुरुआती अग्रता भने जावलाखेलले लिएको थियो । खेलको दोस्रो मिनेटमै जावलाखेलका तीर्थ बस्नेतले गोल गरेर टोलीलाई अग्रता दिलाए । जावलाखेलले पेलेर खेल्दै विपक्षीलाई दबाबमा राख्ने प्रयास गरेको थियो । तर ३४ औं मिनेटमा मध्यभागबाट लगेको बलमा झापाका पुष्प मादेनले गोल गरेर खेल बराबरीमा ल्याए । मध्यान्तरसम्म दुवै टोलीको थप गोल गर्ने प्रयास सफल भएन ।मध्यान्तरपछि जावलाखेलका खेलाडी आक्रामक खेल्ने रणनीतिमा रहे । रक्षापंक्तिलाई कमजोर बनाएर भए पनि जावलाखेल जितका लागि आक्रामक खेल्न पुगेको थियो । झापाका खेलाडीले पनि जितका लागि निरन्तर दबाब कायम राखे । दोस्रो हाफको ३६ औं मिनेटमा पेनाल्टी बक्सनजिकै जावलाखेलका खेलाडीले गरेको फाउलमा प्राप्त फ्रिकिक झापाका लागि सुनौलो अवसर बन्यो । झापाका हेमन्त थापा मगरले फ्रिकिक प्रहारमा पूजन उपरकोटीले गोल गर्दै टिमको जित सुनिश्चित बनाए । थोरै समय बाँकी भएकाले जावलाखेलको गोल प्रयास सफल हुन सकेन । जावलाखेलले आयोजक सर्लाहीलाई हराएको थियो । जावलाखेलले आयोजकलाई हराएका कारण घरेलु दर्शक झापाको पक्षमा थिए । झापाका कप्तान देवेन्द्र तामाङ म्यान अफ द म्याच घोषित भए । गर्मीका कारण खेलाडीलाई कुलिङ ब्रेक दिइएको थियो । शनिबारको तापक्रम ३४ डिग्रीभन्दा माथि थियो । आइतबार हेटौंडा र एपीएफबीच प्रतिस्पर्धा हुनेछ ।
अंकित र स्नेहा च्याम्पियन,"विन्ध्यबासिनीका निजोन डंगोल, तिलिङटार माविका रुपक बजगाइँ, पायनियरका नीराजन कटवाल, लोकआदर्शका सुहान प्रधान, दिपज्योतिका वीरबल घर्तीमगर र अन्नपूर्णका शिशिर खड्का शीर्ष १० मा रहे । छात्रा स्पर्धामा ५ अंक बटुलेकी विन्ध्यबासिनीकी निरिसा मगर दोस्रो तथा तिलिङटारकी सलिना तामाङ तेस्रो भए । खुलातर्फ अन्नपूर्ण दीपेन्द्र गमाल, प्रसन्न विक्रम कुँवर र प्रवेश लामाले ५ अंकसहित अग्रता कायम गरेका छन् । तीनै खेलाडीको ५ चरण समाप्तिमा ५ अंक छ । छात्र यू१२ मा त्रिज्योतिका सम्पूर्णराज न्यौपाने र लोकआदर्शका बुद्धकरण पण्डितको समान ५ अंक छ । छात्रातर्फ जुगल स्कुलका प्रत्युशमान श्रेष्ठ र अन्नपूर्णका रोशरी डंगोलको समान ५ अंकसहित शीर्षस्थानमा छन् ।"
रूपन्देही लगातार च्याम्पियन,"नेपालगन्ज (कास) लाली रूपन्देही ११ ले तेस्रो नेपालगन्ज गोल्डकप फुटबलको उपाधि दोस्रोपल्ट जितेको छ । डिफेन्डिङ च्याम्पियन रूपन्देहीले शनिबार फाइनलमा संकटा क्लब काठमाडौंलाई १० ले पराजित गर्दै उपाधि रक्षा गरेको हो । बाँकेको खजुरा गाउँपालिका डी गाउँमा भएको फाइनलमा रूपन्देहीका जोन ग्लोरीले ५३ औं मिनेटमा गरेको गोल निर्णायक बन्यो । गत वर्ष पनि रूपन्देही र संकटा फाइनल भिडेका थिए । रूपन्देहीले ५ लाख रुपैयाँ पुरस्कार जितेको छ । संकटाले २ लाख ५० हजार पायो । सर्वोत्कृष्ट खेलाडी रूपन्देहीका कप्तान दीपक गुरुङ भए । उनले सुजुकी मोटरसाइकल प्राप्त गरे । उत्कृष्ट गोलकिपर रूपन्देहीका राजुबाबु मगर, डिफन्ेसमा रूपन्देहीकै योद्धा शाही, मिडफिल्डरमा संकटाका सौजन राई र फरवार्डमा संकटाका शान्त गुरुङ उत्कृष्ट भएका छन् । उनीहरूले जनही १० हजार रुपैयाँ पाए । विजेता खेलाडीलाई नेपालगन्ज उपमहानगरपालिकाका मेयर धवल शम्सेर राणा, प्रमुख जिल्ला अधिकारी रमेशकुमार केसीलगायतले पुरस्कार वितरण गरे । नेपालगन्ज रंगशाला आठौं राष्ट्रिय खेलकुदका लागि मर्मतसम्भार भइरहेकाले गोल्डकप खजुराको डीगाउँमा गरिएको थियो । खजुरा गाउँपालिकाका अध्यक्ष किस्मतकुमार कक्षपतिले खजुरामा रंगशाला बनाउन सक्दो गर्ने प्रतिवद्धता जनाए ।"
वर्षामा फेरिएको पुलिसको रुप,"काठमाडौं (कास) नेपाल पुलिस क्लब एउटा लयमा थियो, जुन लयले टोलीलाई लगातार दोस्रोपल्ट प्रधानमन्त्री कप अन्तरप्रदेश वानडे क्रिकेट प्रतियोगिताको फाइनलमा पुर्याउँथ्यो । खेलका क्रममा आएको वर्षापछि टोलीले त्यो लय गुमाउन पुग्यो । नेपाल एपीएफ क्लबले ९ रनको जित हात पार्दै त्रिभुवन आर्मी क्लबविरुद्धको फाइनल भेट पक्का गर्यो ।२ सय ९ रनको लक्ष्य पाएको पुलिसले १४२ ओभरमा २ विकेट गुमाई ५९ रन बनाएको अवस्थामा वर्षाले खेल बिथोल्यो । त्यसपछि डकवर्थ लुइस पद्दतिअनुसार पुलिसलाई २८ ओभरमा १ सय ४१ रनको लक्ष्य दिइएको थियो । पुलिसले ९ विकेट गुमाई १ सय ३१ रनमात्र बनाउन सक्यो । मध्यम गतिका बलर अमरसिंह राउटेलाले ५ ओभरमा ३० रन खर्चेर ३ विकेट लिँदै म्यान अफ द म्याच प्रदर्शन गरे । वर्षा रोकिएलगतै ओपनर सुनील धमला २४ रनमा रनआउट भए । ५० बल खेलेका उनले ३ चौका प्रहार गरे । १६ औं ओभरमा अमरले आरिफ शेखलाई २ रनमा आउट गरी एपीएफलाई ठूलो सफलता दिलाए । त्यही ओभरमा उनले दीपेन्द्रसिंह ऐरीलाई १४ रनमा विकेटकिपर अनिल शाहबाट क्याच गराएपछि पुलिसमा दबाब थपिएको थियो । एक छक्का प्रहार गरेका कप्तान मन्जित श्रेष्ठ ८ बलमा ११ रन बनाई वसन्त रेग्मीको बलमा आउट भए । हार्ड हिटरद्वय कुशल भुर्तेल र सिद्धान्त लोहनीले पुलिसलाई केही आस देखाए । १३ बलमा १० रन बनाएका सिद्धान्तलाई वसन्तले बोल्ड गरिदिए । २८ औं ओभरको पहिलो बलमा कुशल ३० रनमा रनआउट भए । प्रतिबलका हिसाबले रन बनाउने क्रममा उनले २ चौका र वसन्तलाई एक छक्का प्रहार गरे । वर्षाले खेल रोकिनुअगाडि दिलीप नाथ आक्रामक देखिएका थिए । चौथो ओभरमा उनले कमलसिंह ऐरीलाई १ चौका र १ छक्का प्रहार गरे । त्यही ओभरमा कमलले दिलीपलाई बोल्ड गरे । दिलीपले १० बलमा १६ रन बनाए । करणले शट पिच बलमा अमित श्रेष्ठलाई विकेटपछाडि क्याच गराई एपीएफलाई दोस्रो सफलता दिलाए । यसअघि टस जितेको एपीएफ ४८५ ओभरमा २ सय ८ रनमा अलआउट भएको थियो । ओपनर अनिल शाहले सर्वाधिक ४५ रन बनाए । दीपेन्द्रको चुस्त फिल्डिङमा रनआउट हुनुपूर्व उनले ७९ बल खेली ६ चौका प्रहार गरे । अर्का ओपनर सुवास खकुरेल २१ रनमा आउट भए । प्रतियोगिताका उच्च स्कोरर प्रदीप ऐरीले २७ बलमा ३ चौकासहित २४ रन बनाए । पृथु बाँस्कोटाको ४० रनमो एपीएफको इनिङ्स अगाडि बढेको थियो । उनले रोहित पौडेलसँग चौथो विकेटमा ६३ रन जोडे । ४८ बल खेलेका पृथु ५ चौका प्रहार गरी ललितनारायण राजवंशीको बलमा बोल्ड भए । रोहितले ५६ बलमा २ चौका प्रहार गरी ३२ रन बनाए । अमरले खाता खोल्न सकेनन् । भुवन कार्की ९, करण ६ रनमा आउट भए । वसन्तले महत्त्वपूर्ण १४ रन जोडे । दीपेन्द्रले लगातार बलमा करण र पवन सर्राफ (०) लाई आउट गरे । दीपेन्द्रले १० ओभरमा १ मेडन राख्दै ४१ रन खर्चेर ३ विकेट लिए । आरिफ र ललितले २२ तथा ललितसिंह भण्डारी र सुशील कँडेलले ११ विकेट लिए । एपीफएले सोमबार हुने फाइनलमा आर्मीको सामना गर्नेछ । निर्धारित तालिकाअनुसार फाइनल आइतबार हुने थियो ।"
पुलिसलाई नुवाकोट गोल्डकप,"नुवाकोट (कास) जिल्लाको सर्वाधिक पुरस्कारको नुवाकोट गोल्डकप फुटबलको उपाधि नेपाल पुलिस क्लबले जितेको छ । शनिबार नुवाकोट आदर्श बहुमुखी क्याम्पसको मैदानमा सम्पन्न फाइनलमा थ्रीस्टार क्लबलाई १० ले हराएको थियो । पुलिसको जितमा रवि पासवानले खेलको ५३ औं मिनेटमा गोल गरेको गोल निर्णायक बन्यो । पुलिसले ५ लाख रुपैयाँसहित ट्रफी उचाल्यो । थ्रीस्टारले ३ लाख रुपैयाँ पायो ।विजेतालाई खेलकुदमन्त्री जगतबहादुर विश्वकर्मा, विदुर नपाका मेयर सन्जु पण्डित, बेलकोटगढी नगरपालिकाका मेयर राजेन्द्ररमण खनालले संयुक्त पुरस्कार प्रदान गरे । उत्कृष्ट खेलाडी पुलिसका रवि पासवान भए । उनले ५० हजार रुपैयाँ हात पारे । सर्वाधिक गोलकर्ता थ्रीस्टारका अजायी मार्टिन भए । पुलिसका अनन्त थापा उत्कृष्ट प्रशिक्षक भए । उदीयमान खेलाडी आयोजक नुवाकोट ११ का उचित लामा घोषित भए । सबैले जनही २५ हजार पुरस्कार पाए ।"
ल्याबलाई सेतीओपी कप,"काठमाडौं (कास) ल्याबोरेटोरी स्कुल कीर्तिपुरले फाइनलमा कान्जिरोवा स्कुल काठमाडौंलाई ३० ले पराजित गर्दै सेतीओती अन्तरस्कुल फुटबलको उपाधि जितेको छ । शनिबार मोडर्न इन्डियन स्कुलको मैदानमा ल्याबका लागि विवेक राईले २ तथा विजय चौलागाईंले १ गोल गरे । उत्कृष्ट खेलाडीको उपाधि पुष्पसदनका लगन राईले प्राप्त गरे । उनले ग्रामरको तर्फबाट २० हजार रुपैयाँबराबरको छात्रवृत्ति पाए । ल्याबका विवेक सर्वाधिक गोलकर्ता, यज्ञ प्रधान उत्कृष्ट डिफेन्डर र मनीषजंग खड्का उत्कृष्ट गोलरक्षक भए । उत्कृष्ट प्रशिक्षक विजेताका रुकेश श्रेष्ठ हुँदा फेयर प्ले डीएभी स्कुलले पाएको छ ।"
बालबाटिका च्याम्पियन,"काठमाडौं (कास) प्रथम गोकर्णेश्वर खुला कराँतेको उपाधि बालबाटिका स्कुल डोजोले जितेको छ । गोकर्णेश्वर नगरपालिका वडा ४ र उत्तरबाहिनी डोजोको आयोजनामा भएको प्रतियोगितामा बालबाटिकाले ५ स्वर्ण, ३ रजत र १ कांस्य पदक हात पार्यो । दोस्रो भक्तपुर र तेस्रो सिन्धुपाल्चोक भएका थिए । २२ डोजोको सहभागिता रहेको प्रतियोगिता दुई दिन चलेको थियो ।"
आयोजकको पराजय,"काठमाडौं (कास) साइपाल एकेडेमीले चौथो लालीगुराँस अन्तरस्कुल बास्केटबलको गल्र्समा आयोजक लालीगुराँस नेसनल एकेडेमीलाई १६१० स्कोरले पराजित गरेको छ । गल्र्समै महामञ्जुश्रीले बूढानीलकण्ठलाई १४६, ग्रिनल्यान्डले इडेन ब्रिज एकेडेमीलाई १७१० र एचएचसीएले फ्लोरोसेन्टलाई ३२१० ले हराए ।"
बाबा र विल्सन विजयी,"काठमाडौं (कास) नवौं हिम्स अन्तरस्कुल बास्केटबलको ब्वाइजतर्फ बाबा र विल्सन एकेडेमी विजयी भएका छन् । बाबाले हिम्सलाई ५३३४ ले र विल्सनले पिपुल्स एकेडेमीलाई ४५२६ स्कोरले हराए । अन्य खेलमा डाफोडिलले नेरिकलाई ४४३२, भ्याली पब्लिकले एचएचसीएलाई ३९२६, बुद्ध एकेडेमीले केब्सलाई ३७२७ र ओसिसले इस्टपोललाई ३२११ ले हराए । गल्र्सतर्फ विल्सन विजयी भयो ।"
पारा जुडो प्रतिस्पर्धा,"काठमाडौं (कास) प्रथम बृहत राष्ट्रिय पारा खेलकुदअन्तर्गत राष्ट्रिय पारा जुडोको पुरुष ४५ केजीमा प्रसाई रुम्बाले स्वर्ण पदक जितेका छन् । प्रतियोगिताको पुरुष ५० केजीमा किरण दाहाल, ६० केजीमा आनन्द पाण्डे, ६६ केजीमा आदित्य शेर्पा र ७३ केजीमा मनोज भट्टले स्वर्ण जिते । महिला ३६ केजीमा सीमा तामाङ, ४० केजीमा स्मारिका पोखरेल, ४४ केजीमा सिर्जना चौधरी र ४८ केजीमा बर्मा बुढामगर विजेता भए ।"
लोकमार्गले पहुँच बढ्दै,"बागलुङ प्रशासनिक काममा सदरमुकाम जाँदा बुर्तिबाङका थमप्रकाश छन्त्याललाई दुई दिन लाग्थ्यो । ९३ किमि पश्चिमको बुर्तिबाङ पुगेका कर्मचारी नफर्केसम्म घरमा खबरसमेत हुँदैनथ्यो । धेरै सास्ती खेपेका यहाँका बासिन्दाले कामका लागि खाद्यान्न कार्यक्रममार्फत २०५४ देखि सडकको ट्रयाक खोल्ने काम थाले । झन्डै १० वर्षमा बुर्तिबाङसम्म ट्रयाक खुल्यो । कच्ची सडकको जोखिम यात्रा गर्नेले स्तरोन्नति होला भन्ने सोचेका थिएनन् । छन्त्यालले गत वर्षदेखि बस चढेर सदरमुकामसम्म ६ घण्टामा पुग्न सकेको अनुभव सुनाए ।यो सडकखण्ड राष्ट्रिय गौरवको आयोजनाका रूपमा मध्यपहाडी लोकमार्गमा सूचीकृत भयो । सडकलाई चौडा र कालोपत्रे सुरु भएपछि पैदल हिंड्नेको सास्ती हटेको छ । लोकमार्गले ८ देखि १० मिटर चौडाको सडक निर्माण गरिरहेको छ । बागलुङको १ सय ४२ किमि खण्डमै स्तरोन्नतिको काम सुरु भइरहेको आयोजना प्रमुख सूर्यबहादुर भाटले बताए । हाल सदरमुकामदेखि २५ किमि पश्चिमको घोडाबाँढेदेखि बुर्तिबाङसम्म कालोपत्रे भइसकेको छ । बागलुङ बिहुँ खण्डमा असारभित्र ग्राभेल र अर्को वर्ष कालोपत्रे गर्ने योजनासहित काम भइरहेको इन्जिनियर सुरज महर्जनले बताए । लोकमार्ग आयोजनाले बागलुङ खण्डमा आवश्यक पर्ने १४ मध्ये १० वटा पक्की पुल बनाइसकेको छ । ४ वटा निर्माणाधीन छन् ।बुर्तिबाङसम्मको अधिकांश भागमा कालोपत्रे भएको छ भने केही स्थानमा वर्षातअघि नै सक्नेगरी काम भइरहेको हो । बुर्तिबाङदेखि निसीको सडकतर्फ बडिगाढ खोलामा पक्की पुल बनाउने काम भइरहेको छ । यो पुल बनेपछि आगामी वर्षसम्म १ सय ४२ किमि खण्ड बढीमा ७ घण्टामा पार गर्न सकिने महर्जनले बताए । यो सडक खण्डको बाटो भएर हाल पूर्वी रुकुमका सयौंले यात्रा गर्न थालेका छन् । हाल हिउँदमा बुर्तिबाङदेखि रुकुमकोटसम्म बस पनि चलेको छ । पुल सञ्चालनमा आएमा उक्त खण्डमा नियमित बस चलाउन सकिने व्यवसायी दीपक भुसालले बताए । अब सडकले गति लिएको छ, छिट्टै सहज हुनेछ, उनले भने, मध्यपहाडी जिल्लाको विकासमा सहयोगी भएको छ । एक सातासम्म लगाएर पिठ्युँमा सामान खेप्नेहरूले गाडी चढ्न र सजिलै एकै दिनमा सामान घरघरमा पुर्याउन पाएका छन् । दुईतीन दिनसम्म लगाएर बोकेर ल्याएको चामल खान्थ्यौं । अहिले गाडीले घरैमा ल्याइदिन्छ, निसी भलकोटकी हरिमाया घर्तीले भनिन्, यो राजमार्गले पूर्णता पाएपछि हाम्रा दु:खका दिन सकिन्छन् । मध्यपहाडी लोकमार्गले पश्चिम बागलुङलाई रुकुम हुँदै सुर्खेतसम्म जोड्छ । सडक सहज भएकाले बुर्तिबाङदेखि धेरै सहरमा पर्यटक बोक्ने आरामदायी बस चल्छन् । काठमाडांै, पोखरा र बुटवलका लागि दैनिक बस छुट्दा हजारौंले एकैपटक सेवा पाएका छन् । गुल्मी, प्युठान, रोल्पा, रुकुम र डोल्पाका केही भागका बासिन्दाले बुर्तिबाङ बजारबाट खाद्यान्न, लत्ताकपडा र दैनिक उपभोग्य वस्तु खरिद गरेर लैजान्छन् । सडकको पहुँच बढेकाले यहाँ व्यवसाय पनि बढेको छ । दर्जनौं होटल खुलेका छन्, उद्योग वाणिज्य संघ बुर्तिबाङका अध्यक्ष चिन्तामणि शर्माले भने, खुलेका धेरै व्यवसायमा सयौं युवा यहीं रोजगार बन्ने अवसर पनि जुटेको छ । शिक्षा, स्वास्थ्य र यातायात लगायतका सेवामा पनि सुधारका संकेत देखिएको उनले बताए ।बुर्तिबाङलाई मध्यपहाडी लोकमार्गको १० वटा नमुना सहर बनाउने अभियानमा पनि सूचीकृत गरिएको छ । यो अभियानले पश्चिम बागलुङमा अझै रौनकता थपेको छ । स्थानीय तहलाई स्वायत्त सरकारको रूप दिएकाले साना सहरी आयोजनाले नगरपालिकासँगै मिलेर काम गर्न थालेको ढोरपाटन नगरप्रमुख देवकुमार नेपालीले बताए । केही क्षेत्राधिकारका बारेमा विवाद पनि आएका थिए तर राज्यकै आयोजना भएकाले नगरपालिकाको मातहतमा बसेर काम गर्ने कुरा भएको छ, उनले भने,अब हामी समृद्धिका लागि मिलेर काम गर्छौं । बागलुङमा बुर्तिबाङ जिल्ला सदरमुकामपछिको दोस्रो ठूलो बजार हो । यो नगरलाई आगामी ८ वर्षमा कम्तीमा १ लाख जनसंख्या बस्दा खानेपानी, सरसफाइ, ढल निकास र रोजगारीको अवसर पुगेको बनाउने योजना अगाडि सारिएको आयोजना प्रमुख प्रवीण अधिकारीले बताए । शिक्षा र स्वास्थ्यका कार्यक्रमशिक्षा र स्वास्थ्यका संस्था पनि लोकमार्गकेन्द्रित भएका छन् । स्थानीय र केन्द्रीय लगानीमा बन्ने अस्पताल, स्वास्थ्यचौकी र प्राविधिक शिक्षालय सडक किनारमा जग्गा खोज्न थालेका छन् । खरवाङस्थित त्रिभुवन माविको प्राविधिक शिक्षा, ग्वालीचौरको स्वास्थ्यचौकी र बहुमुखी क्याम्पसका लागि लोकमार्ग नजिकै जग्गा व्यवस्थापन गरिएको छ । स्थानीयले १२ रोपनी जमिन उपलब्ध गराएपछि बडिगाढ गाउँपालिका भवन बनाउने तयारी छ । सडककै छेउमा स्थानीयले क्याम्पस र स्वास्थ्यचौकी बनाउन पनि नि:शुल्क जमिन दिएको गाउँपालिका प्रमुख मेयरसिंह पाइजाले बताए ।लोकमार्ग बागलुङदेखि रुकुम जान्छ । यहाँका शिक्षा र स्वास्थ्यको पहुँचमा गुल्मी र रोल्पाका मानिसले पनि पाउन थालेका हुन् । हाम्रोमा प्राविधिक शिक्षा पढ्नेहरू अधिकांश गुल्मीका छन्, त्रिभुवन माविका प्रधानाध्यापक ढालमणि भण्डारीले भने, घरबाटै आउजाउ गर्न भ्याउनेले टाढा जानुनपर्ने भयो । लोकमार्गको पहुँचले राजधानी र बुटवल नजिक भएको उनले बताए ।"
खुल्दै होटल,"बागलुङदेखि बुर्तिबाङ कच्ची सडक मात्र हुँदा यहाँ चल्ने जिप कतिबेला छुट्ने, कतिबेला निर्धारित गन्तव्यमा पुग्ने भन्ने टुंगो थिएन । सयौं यात्रीले खाना खाने होटल पाउन मुस्किल पथ्र्यो । सडक कालोपत्रे भएपछि दैनिक दुई सय हाराहारी सवारीसाधन चल्न थालेका छन् । नियमित सवारी चलेकाले बिहुँ, मल्म, रिघा, खरवाङ, ग्वालीचौर र भीमगिठेलगायत स्थानमा दर्जनौं होटल खुलिसकेका छन् । कतिपय नयाँ थपिने क्रममा छन् । रेस्टुरेन्ट खोलेर स्तरीय खाना खुवाउने र पाहुनालाई हिमाल पनि देखाउन होटल खोल्ने तयारी छ, काठेखोला ६ बिहुँका महेन्द्र पुनले भने, घोडाबाँधेको रगेनीबाट देखिने हिमशृंखलाले विदेशी पर्यटक पनि लोभ्याउनेछ । २ हजार ३ सय मिटर उचाइको रगेनीबाट अन्नपूर्ण, धौलागिरी, नीलगिरी र माछापुच्छ्रेदेखि गणेश हिमालसम्म देखिन्छ । धेरै मानिसको आउजाउ बढेकाले गुणस्तर विकासमा पनि चासो बढेको होटल संघ बागलुङका अध्यक्ष निलेश राजभण्डारीले बताए । इन्टरनेटबाट खोजेर राम्रो रोज्ने जमाना आइसक्यो । अब क्वालिटी सर्भिस दिन नसके होटल व्यवसायीले पेसाबाट पलायन हुनुपर्छ, उनले भने, ढोरपाटन जाने धेरै पर्यटक हिंड्ने लोकमार्गमा अझै धेरै होटल खोलेर युवा रोजगार पनि बढाउन सकिन्छ । युवाहरूको व्यावसायिक प्रतिस्पर्धा बढेमा गुणस्तर पनि बढ्ने उनले बताए । जिप र बसमा यात्रा गर्नेहरूले एउटा मात्र क्षेत्र नभनी खाना र खाजा खाने गर्छन् । बुर्तिबाङदेखि ढोरपाटन जाने ३६ किमि सडक भने लोकमार्गमा पर्दैन । यो खण्डमा पनि लोकमार्ग आयोजनाले एउटा पक्की पुल निर्माण थालेको छ । अन्य खण्डमा अन्य स्रोतबाट स्तरोन्नतिको काम भएको ढोरपाटनका नगरप्रमुख नेपालीले बताए । यो सडकको सुधार भएमा ढोरपाटन जाने पर्यटक पनि बढ्नेछन् ।"
पहिरो पन्छाउँदै यात्रा,"ताप्लेजुङ जेठ पहिलो साता जिल्ला सभामा सहभागी हुन सदरमुकाम फुङलिङ हिंडेका सिदिङवा गाउँपालिका अध्यक्ष नरबहादुर कडरिया पहिरोले सडक अवरुद्ध भएपछि साब्लाखु भन्ज्याङमा डेढ घण्टा रोकिए । सिदिङवाबाट ताप्लेजुङ र झापाको बिर्तामोड हिंडेका दुइटा ट्याक्सीका यात्रुले पहिरो पन्छाएर सडक खुलाए । एउटै वडाका चार ठाउँमा झरेको पहिरो पन्छाउन यात्रुले झम्पल, मार्तोल र कोदालो प्रयोग गर्नुपरेको थियो । साना ढुंगा झरेकाले सहज भयो, नत्र गाह्रै हुनेरहेछ, कडरिया भन्दै थिए, नियमित सञ्चालनका लागि मेसिन नै चाहिने भयो ।पहिरो पन्छाउन उपाध्यक्ष जीवन ताम्लिङ पनि पुगेका थिए । मोटरसाइकलमा गएका उनले पनि झम्पल, मार्तल हाने र सडक खुलेपछि आफैंले गाडी चलाएर पहिरो पार गराए । पहिरो पन्छाइरहेका स्थानीय सरकार सञ्चालकसँगै काम गरेका यात्रुले उनीहरूको आलोचना गरेका थिए । त्यसको साक्षी स्वयं अध्यक्ष र उपाध्यक्ष थिए । सिदिङवा मात्र होइन जिल्लाका अधिकांश गाउँपालिकालाई बर्खामा नियमित यातायात सञ्चालन चुनौती बनेको छ । एक नगरपालिका र आठ गाउँपालिका रहेको ताप्लेजुङमा कालोपत्रे सडक ३१ किलोमिटर मात्रै छ । ताप्लेजुङ र पाँचथरको सिमाना कावेलीदेखि सुकेटारसम्मको मेची राजमार्गबाहेकको सडक कालोपत्रे छैन ।कालोपत्रे भएकोमा पनि पहिरो झर्ने, सडक पुर्ने, बगाउने जस्ता समस्या हुने गरेको छ । धुसेनीमा झरेको पहिरोले गतवर्ष एकसाता मेचीराजमार्ग अवरुद्ध भएको थियो । कच्ची सडकमा पनि खाल्टाखुल्टी पार्ने, खोलेसो पार्ने, खहरेखोलाले सडक बगाउने जस्ता समस्या हुन्छ । सिरिजंघा गाउँपालिका अध्यक्ष टीका गुरुङ नियमित सडक सञ्चालन आफ्ना लागि पनि चुनौती रहेको बताउँछन् ।केन्द्र भएको तेल्लोकसम्म त बाहै्र महिना चल्दैन नै, खाम्दिङगे बजारसम्म पनि चलाउने चुनौती छ, उनले भने, गाउँपालिका स्वयंले मेसिन खरिद गरेर तैनाथ अवस्थामा राख्ने कि भनेर छलफल गरिरहेका छौं । मेसिन भए अवरुद्ध सडक खुलाउने र यातायात नियमित गराउन सकिने गाउँपालिकाको बुझाइ छ ।निर्वाचन क्षेत्र क मा रहेका सिदिङवा, सिरिजंघा, याङवरक, फक्तालुङ कुनै पनि गाउँपालिका बर्खाभरि यातायात चलाउन सक्ने अवस्थामा छैनन् । यसले सदरमुकाममा बैंकिङ कारोबार गर्न आउनेलाई सबैभन्दा बढी समस्या हुने गरेको छ ।अरू काम गाउँमा भए पनि गाउँपालिकाका उपभोक्ताले बैंकिङ कारोबारका लागि भने सदरमुकाम नै धाउनुपर्छ । तुलनात्मक रूपमा पाथीभरा याङवरक गाउँपालिका अरूको तुलनामा सुरक्षित रहेको छ । गाउँपालिकादेखि खोक्सेखोलासम्मको सात किलोमिटर मात्रै कच्ची सडक छ । त्यो पनि कालोपत्रेका लागि ग्राभेलिङ गर्ने, नाली काट्ने जस्ता तयारी सकिएको छ । पुल नभएको र ठूला खहरेखोला भएकाले फक्तालुङ गाउँपालिका जाने सडक पनि जोखिमपूर्ण छ । तर उत्तर र दक्षिण लोकमार्ग आयोजनाअन्तर्गतको सडक निर्माणको काम भइरहेकाले यो वर्ष यसलाई नियमित गराउन सकिने बुझाइ स्थानीयको छ । दोभानमा तमोर नदीमाथिको पुल नबनेकाले निर्वाचन क्षेत्र ख का गाउँपालिकालाई भने ढुक्क छ । जनप्रतिनिधिले जनताको आलोचना खेप्नुपर्दैन । सडक नभएका कारण बैंकले भने जान मानिरहेका छैनन । मिक्वाखोला गाउँपालिकामा सडक पुगेकै छैन । दोभानबाट मेरिङदेन, मैवाखोला र आठराई त्रिवेणी गाउँपालिका जोडिए पनि पुलकै कारण यातायात सदरमुकामसम्म जोडिंदैन । जिल्लाका अधिकांश सडक साँघुरा छन् । माथिबाट सामान्य पहिरो खसे पुरिहाल्छ भने तलबाट बगाए गाडी चल्नै नसक्ने हुन्छ । जिल्लामा अधिक खहरेखोला भएकाले सडक बगाउने गरेका छन् । सिरिजंघा र सिदिङवा गाउँपालिका केन्द्र जान पाँचथरको सडक प्रयोग गर्नुपर्ने भएकाले पाँचथरसँग पनि समन्वय गर्नु अनिवार्य रहेको छ । पाँचथरको मध्यपहाडी राजमार्ग गणेश चोक, थर्पु भएर इवा र कावेली खोला तर्दै यी केन्द्रमा जानुपर्छ ।"
म्याद गुज्रेका खाद्यवस्तु छ्यापछ्याप्ती,"मौवाखोला (धादिङ) स्थानीय प्रशासनले पृथ्वी राजमार्ग वरपरको बजारमा म्याद नाघेका खाद्य पदार्थ बरामद गरेको छ । जिल्लास्तरीय अनुगमन समितिले नौबीसे र धार्केमा एक सातापछिको उत्पादन मिति राखेर पठाइएका केकलगायत बेकरी बरामद गरेको हो ।सहायक प्रमुख जिल्ला अधिकारी धोलकराज ढकालले काठमाडौंको चन्द्रागिरी५ थानकोटमा सञ्चालित विजय बेकरीले जुन १२ तारिखको उत्पादन मिति राखेर विभिन्न होटल तथा घुम्ती पसलमा केक नियमित निर्यात गर्ने गरेको पाइएको बताए । हामीले आवश्यक कानुनी कारबाहीका लागि पत्र लेखेका छौं, होटल तथा बजार अनुगमनको नेतृत्व गरेका ढकालले भने ।यहाँका व्यापारीले सार्वजनिक सवारीसाधनका सयौं यात्रुसँग कोक, रेडबुल, कुरकुरे, आलु चिप्स र विभिन्न चकलेटलगायत जंकफुड खरिद गर्दा मूल्यभन्दा दोब्बर रकम लिएर ठगी गर्ने गरेको गुनासो छ । अनुगमन समितिले राजमार्गका विभिन्न थोक विक्रेताले जिल्लाकै दक्षिण भेगमा रहेका ग्रामीण बजार तथा चेपाङ बस्तीमा पनि म्याद नाघेका सामान पठाउने गरेको फेला पारेको छ । स्थानीय प्रशासनले म्याद नाघेका त्यस्ता खाद्य वस्तु नियन्त्रणमा लिएको जनाएको छ । धादिङ र चितवनको सिमाना मौवाखोलाको अशोक किराना पसलबाट ढकाल नेतृत्वको अनुगमन समितिले विभिन्न उद्योगबाट उत्पादित एक क्विन्टल म्याद नाघेका बिस्कुट लगायत अन्य जंकफुड बरामद गरेको छ । उक्त किरानाका पसलधनीले ती सामग्री मलेखुस्थित सीताराम कँडेलको भाग्यलक्ष्मी सप्लायर्सबाट नियमित रूपमा खरिद गर्ने गरेको बताएका थिए । उनले त्यस्ता सामग्री छोड्दा डिलरले बिल नदिने गरेको र दिएको नक्कली बिल अरूलाई नदेखाउन चेतावनी दिएर जाने गरेको गुनासो सुनाए । मौवाखोलाबाट चितवनका विभिन्न चेपाङ बस्ती र धादिङको जवाङलगायत गाउँमा सामान पठाइन्छ । दक्षिण भेगका चेपाङ समुदायमा खाद्यवस्तुको म्यादका बारेमा ज्ञान नहँुदा बजारमा आएको जस्तोसुकै वस्तु पनि खरिद गर्ने गरेको जोगीमारास्थित शंखादेवी माध्यमिक विद्यालयका शिक्षक तिलक चेपाङले बताए । चेपाङ समुदाय कृषिजन्य उत्पादन लगेर राजमार्गका बजार पुगेपछि दैनिक आधारभूत आवश्यकताका वस्तु खरिद गर्नुभन्दा मदिरा र जंकफुडलगायत वस्तु बढी किनमेल गर्छन् । बेनीघाट, गजुरी, थाक्रे, गल्छी, धुनीबेंसी तथा त्रिशूली किनारका गोरखातर्फका विभिन्न बस्तीमा चेपाङ समुदायको बाक्लो बसोबास छ । विकट ती बस्तीहरूमै पनि अन्य समुदायले साना घुम्ती पसल सञ्चालन गरेका छन् । तिनमा सस्तो मदिरा र चाउचाउलगायतका जंकफुड नै अत्यधिक बिक्री हुने गरेको छ । जिल्ला अनुगमन समितिले धादिङस्थित पृथ्वी राजमार्गमा सञ्चालित होटलहरूको अनुगमन तथा निरीक्षण कार्यलाई निरन्तरता दिने जनाएको छ ।"
रासनको सट्टा नगद,"दमक भुटानी शरणार्थीले पाउँदै आएको रासन बन्द हुने भएको छ । संयुक्त राष्ट्रसंघीय विश्व खाद्य कार्यक्रम (डब्लूएफपी) ले वितरण गर्दै आएको रासन केही दिनभित्रै बन्द हुन लागेको हो । भुटानी शरणार्थी शिविर बेलडाँगीका सचिव टीकाराम रसाइलीले अहिले शरणार्थीलाई अन्तिम चरणको रासन वितरण भइरहेको बताए । अब केही दिनभित्रै शरणार्थीलाई रासन वितरण कार्य बन्द हुनेछ, उनले भने । शरणार्थी शिविर पथरीशनिश्चरेका सचिव चम्पासिंह राईले बिहीबार पथरीशनिश्चरे शिविरका शरणार्थीले अन्तिम पटक रासन बुझेको बताए । उनले भने, शनिश्चरे क्याम्पमा अन्तिम पटक रासन वितरण गरिएको छ । हामीले जानकारी पाएसम्म क्याम्पमा अब फेरि रासन आउने छैन ।बेलडाँगी २ सेक्टर एफका सेक्टर हेड गर्जमान राईले शिविरमा अन्तिम पटक रासन वितरण गरिरहेको बताए । यो अन्तिम पटक रासन वितरण गरिरहेका छौं । हामीलाई दिइएको सूचनाअनुसार अबदेखि रासन वितरण हुने छैन, उनले भने । शरणार्थीसम्बन्धी राष्ट्रसंघीय उच्चायोग (यूएनएचसीआर) को तथ्यांकअनुसार झापाको बेलडाँगी र मोरङको पथरीशनिश्चरे शिविरमा गरी ७ हजार ४७ जना शरणार्थी छन् । बेलडाँगीमा २ हजार ५ सय २५ पुरुष र ३ हजार ४ जना महिला गरी ५ हजार ५ सय २९ र पथरीशनिश्चरेमा ७ सय २० पुरुष र ७ सय ७५ महिला गरी एक हजार ४ सय ९५ जना शरणार्थी छन् । २३ जना शरणार्थी भने शिविरबाहिर बसोबास गर्छन् । डब्लूएफपीका सूचना अधिकृत सितास्मा थापाले भुटानी शरणार्थीलाई दिइँदै आएको रासन बन्द हुन लागेको बताइन् । उनले जुन महिनाभित्रै रासन वितरण बन्द हुने र सट्टामा नगद दिने व्यवस्था गर्न लागिएको बताइन् । नयाँ व्यवस्था आगामी जुलाई महिनादेखि लागू गर्ने तयारी गरिएको छ, उनले भनिन् ।थापाका अनुसार नयाँ व्यवस्थामा ६ वर्षमुनिका बालबालिका, ६० वर्षमाथिका वृद्धवृद्धा, अशक्त र अपांगता भएकालाई २८ दिनको रासनबापत १३ डलर अर्थात नेपाली एक हजार ३ सय रुपैयाँ उपलब्ध गराइनेछ । अन्य शरणार्थीलाई २८ दिनका लागि ६५ डलर अर्थात नेपाली ६ सय ५० रुपैयाँ उपलब्ध गराइनेछ । सन् २०१६ जुन महिनाअघि शरणार्थीले प्रतिदिन प्रतिव्यक्ति ४ सय ४० ग्राम चामल, ९० ग्राम दाल, २५ ग्राम खाने तेल, २० ग्राम चिनी, १० ग्राम नुन र ३५ ग्राम पोषण पिठो पाउँदै आएका थिए । डब्लूएफपीको उक्त सेवासँगै यूएनएचसीआरले तरकारी, साबुन, मट्टीतेल र कपडाजन्य सामग्री पनि वितरण गर्ने गरेको थियो । तर, जुन महिनापछि डब्लूएफपीले रासन घटाएर प्रतिशरणार्थी प्रतिदिन ३ सय ३५ ग्राम चामल, ६० ग्राम दाल र २० ग्राम खाने तेल वितरण गर्न थालेको थियो ।उक्त परिमाणको रासन पनि डब्लूएफपीले २३ जनवरी २०१७ देखि घटाएको थियो । त्यसपछि ६ वर्षमुनिका बालबालिका, ६० वर्षमाथिका वृद्धवृद्धा, अशक्त र अपांगता भएका शरणार्थीले २८ दिनका लागि १२ केजी ३२० ग्राम चामल, २ केजी ५ सय ग्राम दाल र ७० ग्राम खाने तेल पाउँदै आएका थिए । अन्यले २८ दिनका लागि ९ केजी चामल पाउने गरेका थिए । रासन वितरण बन्द गरेर विकल्पमा नगद दिने तयारीप्रति शरणार्थीले आपत्ति जनाएका छन् । उनीहरूले नगद दिँदा आफूहरू भोकै पर्ने बताए । बेलडाँगी २ सेक्टर एफफोर हट नं ११ की दुर्गामाया विष्टले रासनको सट्टा नगद दिन लागेकोप्रति आफू सन्तुष्ट नरहेको बताइन् । उनले भनिन्, साढे ६ सयले कसरी परिवार धान्ने ? शिविरभित्र रासन पाउँदा जोगाएर महिना दिनसम्म खाइन्थ्यो । पैसा एकै दिनमा पनि खर्च हुन सक्छ । अनि कसरी चलाउनु महिना ? उनको तीनजनाको परिवार छ । बेलडाँगी २ सेक्टर एफथ्री हट नं ५ का बिर्खबहादुर तामाङले नयाँ व्यवस्थाले बालबालिका, वृद्धवृद्धा, अशक्त र अपांगता भएका शरणार्थीहरू प्रत्यक्ष प्रभावित हुने बताए । उनले अशक्त, वृद्धवृद्धा र बालबालिकाको रकम परिवारका अन्य सदस्यले खर्च गरिदिने अवस्था आउन सक्ने बताए । अहिले त सबैले चामल पाउँछन् । घरमा लगेर खान्छन् । तर, पैसा पायो भने घरको मूल मान्छेले अन्यको पैसा पनि खर्च गरेर मासिदिने अवस्था हुन सक्छ । त्यस्तो भयो भने परिवारले के खाएर महिना कटाउँछन् ? उनले भने ।"
४६ जना कञ्चनजंघा चुचुरोमा,"ताप्लेजुङ विश्वको तेस्रो अग्लो हिमशिखर कञ्चनजंघा (८,५८६ मिटर) मा यसवर्ष ४६ जनाले सफल आरोहण गरेका छन् । २० जना विदेशी र २६ नेपालीले आरोहण गरेका हुन् ।अनुमति लिएर गएकामध्ये २४ विदेशीले शिखर चुम्न सकेनन् । उनीहरू अधिकांश चौथो क्याम्पभन्दा माथि पुगेर फर्किए । यो वर्ष पाँचवटा कम्पनी आरोही लिएर गएका थिए । पर्यटन मन्त्रालयका अनुसार एक्सपिडिसन बेस प्रालि, सेभेन समिट, एसियन ट्रेकिङ, एसियन ट्रेकिङ २ र एड्भेञ्चर जियो ट्रेकले आरोहण गराएका थिए ।सबैभन्दा बढी भारतीय नागरिकले आरोहण गरेको कम्पनीहरूले जनाए । यस वर्षको पहिलो आरोहण जेठ २ गते पाँचजनाले गरेका थिए । एक्सपिडिसन बेसका निर्देशक लाक्पा शेर्पा, सोलुखुम्बुका पेम्बा ग्याल्जेन शेर्पा, अस्ट्ेरलियाका क्रिश्चियन प्याट्रिसियन बुक, सेभेन समिट ग्रुपबाट रसियाका सेर्गे र जर्मनका थर्वोले सिजनको पहिलो आरोहण गरेका थिए ।सबैभन्दा बढी आरोहण एसियन ट्रेक प्रालिले गराएको छ । यो कम्पनीबाट नेपालीसहित ३६ जनाले आरोहण गरेका हुन् । कम्पनीका निर्देशक आङछिरिङ शेर्पा स्वयंले पनि आरोहण गरेको प्रबन्धक सञ्जय बरालले बताए । उनका अनुसार एसियनबाट भारतका निर्मल कुमार, पंकज जोशी, मोन्टिराज खोवा, पल्डेस कलाम र गौरभ काडिनले जेठ ६ गते आरोहण गरेका थिए ।भारतकै सेरल, आकाश वाभरिया, योगेन्द्र गार्बियल, राहुल जर्नगल, सुरेन्द्र प्रसाद, अर्जुन भाजपाइ, हसेदकमला क्यारियो, ग्रीसका एण्डोनिस साइक्रिम, फोटिम थियोरिम र इटालीका अलेसएन्ड्रोइड इमिलियाले जेठ २१ गते आरोहण गरेका थिए । उनीहरूलाई लिएर गएका दावा स्टेभेन शेर्पा, पेम्बातेसरिङ शेर्पा, सोनाम तेसरिङ, पासाङ, एङतेन्दी, पेम्बानुरु, लाक्पा, पासाङ, पेम्बातेसरिङ र पेम्बाछिरिङ शेर्पाले पनि आरोहण गरे । दाजाङवु, लाक्पा, पासाङतेसरिङ, लाक्पातेन्जी, नुपु, पासाङ, लाक्पा, आङदाजु, दावा लामा, निमादावा र गलुक शेर्पाले पनि आरोहण गरेको बरालले जानकारी दिए । अधिकांश आरोहीले जेठ ६ गते आइतबार बिहान ८:१५ देखि ९:३० सम्म र ७ गते सोमबार बिहान ३:४५ बजेभित्र शिखर चुमेका थिए । हावा नचल्ने र हिमपहिरो नझर्ने समय पारेर आरोहण गर्नुपर्ने भएकाले यो समय रोजिएको हो । यस वर्षको आरोहण बिनाक्षति ठूलो उपलब्धि भएको एसियन ट्रेकिङका आरोही दावा शेर्पाले बताएका छन् । सन् २०१४ यता कञ्चनजंघाको आरोहण हुनसकेको थिएन । २०१२ र ०१३ मा आरोहण गरेर फर्कने क्रममा आठजनाको मृत्यु भएपछि त्यसपछिका दुई वर्ष कसैले हिम्मत गर्न सकेनन् । सन् २०१६ मा गएका १४ जनाको टोली आरोहण गर्न नसकी फर्किएको थियो । उनीहरू चुचुराको तीन सय मिटर तलबाट फर्किएका थिए । यस वर्षको आरोहण पूर्वी मोहडाबाट भएको थियो ।"
कलावतीलाई कान्तिपुरको १० तोला सुन,"पोखरा (कास) कान्तिपुरको स्वर्णपुर ग्राहक योजनाअन्तर्गत पोखरा ७ अन्नपूर्ण मार्गकी गृहणी कलावती गुरुङलाई १० तोला सुन उपहार परेको छ । मासिक लक्की ड्र दोस्रो महिनामा उनले यस्तो उपहार पाएकी हुन् । गुरुङ गत वैशाखमा कान्तिपुर दैनिकको वार्षिक ग्राहक बनेकी थिइन् । १६ वर्षदेखि कान्तिपुर नियमितरूपमा पढ्दै आएको उनले बताइन् । उपहार पाएको खबरले निकै खुसी लाग्यो, उनले भनिन्, सुन नै उपहार पर्छ भनेर त ग्राहक बनेकी थिइनँ तर पाउँदा निकै खुसी छु ।"
संघीय सरकारसँग सहकार्यको नीति,"सुर्खेत (कास) कर्णाली प्रदेश सरकारले समृद्ध कर्णालीको सपना सार्थक तुल्याउन संघीय सरकारको सहयोग अपेक्षा गरेको छ । शनिबार प्रदेशसभामा आर्थिक वर्ष २०७५७६ को नीति तथा कार्यक्रम प्रस्तुत गर्दै प्रदेश प्रमुख दुर्गाकेशर खनालले शिक्षा, स्वास्थ्य र पूर्वाधारका ठूला योजना कार्यान्वयन गर्न केन्द्र सरकारसँग समन्वय गरिने बताए ।नेपाल सरकारबाट प्राप्त न्यून बजेटको सदुपयोग गर्नुका साथै विगतका शासन व्यवस्थाले पछि पारेको कर्णाली प्रदेशको विकासमा क्षतिपूर्ति माग्नुपर्ने अवस्थालाई नेपाल सरकारको ध्यान आकर्षित गराइनेछ, नीति तथा कार्यक्रममा भनिएको छ, कर्णालीको विकासका लागि नेपाल सरकारको स्वीकृतिमा वैदेशिक अनुदान तथा आवश्यक ऋण लिई विभिन्न क्षेत्रको तीव्र विकास गर्ने नीति लिइनेछ ।सरकारले सेवा प्रवाह गर्ने संरचना अनुसारको जनशक्ति आपूर्ति गर्न नेपाल सरकारलाई अनुरोध पनि गरेको छ । आवश्यक जनशक्ति आपूर्ति नभएको अवस्थामा स्वीकृत दरबन्दीमा सेवा करारको विधिअन्तर्गत जनशक्ति आपूर्ति गरिने नीति तथा कार्यक्रममा उल्लेख छ । यसका साथै त्रिदेशीय द्रूतमार्ग, रेलमार्ग, सुर्खेतमा प्रदेशस्तरीय विमानस्थलजस्ता ठूला पूर्वाधार योजना संघीय सरकारको सहयोगमा सञ्चालन गरिने नीतिमा समेटिएको छ ।प्रदेश सरकारले विकास र समृद्धिको लागि ऊर्जा भन्ने नारालाई आत्मसात् गर्दै उज्यालो कर्णाली प्रदेश अभियानबाट कम्तीमा ५ हजार मेगावाट क्षमताका आयोजनाको निर्माणकार्य अघि बढाउने नीति अघि सारेको छ ।"
माटोको उर्वराशक्ति नासिँदै,"बुटवल (कास) रूपन्देहीमा आधुनिक प्रविधिबाट खेतीपाती गर्ने बढे पनि माटोको उर्वराशक्ति बढाउन कसैले ध्यान दिएका छैनन् । रासायनिक मल र विषादीको अनियन्त्रित प्रयोगले खेतीयोग्य जमिन बाँझिने जोखिम बढेको छ । प्रांगारिक मलको प्रयोग लगभग हराइसक्यो । जिल्ला कृषि कार्यालयले नमुना परीक्षण गर्दा माटोमा नभई नहुने क्षारीय, नाइट्रोजन, प्रांगारिक पदार्थ र फस्फोरसको मात्रा न्यून देखिएको छ । पोटासको मात्रा कम छ । गुणस्तरीय माटोमा प्रांगारिक स्रोत २ देखि ५ प्रतिशतसम्म हुनुपर्छ । ० दशमलव ५ देखि करिब एक प्रतिशत मात्रै प्रांगारिक स्रोत भेटियो, माटोविज्ञ अश्विनीकुमार शर्माले भने, यो निकै कम हो । उनका अनुसार कार्यालयले गत वर्ष जिल्लाकै बढी उत्पादन हुने मर्चवारका विभिन्न क्षेत्रमा माटो परीक्षण गरेको थियो । बाली स्याहारेपछि खेतमा आगो लगाउँदा माटोको उर्वरा सन्तुलन कायम गर्ने सूक्ष्म जीव मर्छन् । एकै किसिमका बाली पटकपटक लगाउनाले क्षति पुगेको कार्यालय प्रमुख भोजराज सापकोटाले बताए । यही गतिमा माटो बिगिँ्रदै गए खाद्य उत्पादनमा प्रभाव पर्छ, उनले भने, उत्पादन दर धराशायी बन्न सक्छ । जिल्लामा ४ वर्षअघि प्रयोगशालासहितको माटो परीक्षण केन्द्र खुलेको थियो । परीक्षणबाट धेरैजसो खेतीयोग्य जमिनमा माटोको अम्लीयपन बढ्दै गएको देखिन्छ । नाइट्रोजन र फस्फोरसको मात्रा घटेको छ । कृषि कार्यालयका कर्मचारी स्थानीय तहमा समायोजन भएपछि प्रयोगशाला बेकामे बनेको छ ।"
व्यापार घाटा सवा ९ खर्ब,"काठमाडौ आयात उच्च र निराशाजनक निर्यातले चालु आर्थिक वर्षको १० महिनामा व्यापार घाटा सवा ९ खर्ब पुगेको छ ।अघिल्लो वर्षको १० महिनाको तुलनामा करिब २२ प्रतिशतले वृद्धि भई व्यापार घाटा ९ खर्ब १५ अर्ब ९० करोड रुपैयाँ पुगेको हो । भन्सार विभागका अनुसार वैशाखसम्म १ सय ५२ मुलुकहरूबाट ९ खर्ब ८२ अर्ब ५४ करोड ५९ लाख ४४ हजार रुपैयाँका सामग्रीहरू आयत भएका छन् । आयात रकमको ६ दशमलव ७८ प्रतिशत अर्थात् ६६ अर्ब ६४ करोड ५६ लाख २७ हजार रुपैयाँ बराबरको मात्रै निर्यात भएको छ । निर्यात वृद्धिदर ९ दशमलव ३४ प्रतिशत मात्रै छ भने आयात २१ दशमलव ७१ प्रतिशत छ । यो तथ्यांकअनुसार सरकारका निर्यात वृद्धिका प्रयासहरूले सार्थकता पाउन सकेका छैनन् भने मुलुक आयातमा झन् बढी निर्भर रहेको देखिन्छ ।स्वदेशी उत्पादन वृद्धि तथा प्रवद्र्धनात्मक कार्यक्रम हुन नसक्नु, उत्पादन भएका सामग्रीहरू निर्यात हुन नसक्नु र आयातित सामग्रीहरूमा परनिर्भरता बढिरहेकाले बर्सेनि व्यापार घाटा चुलिँदै गएको छ । साउनदेखि वैशाखसम्ममा सबैभन्दा बढी १ खर्ब ५४ अर्ब ९ करोड रुपैयाँको इन्धन आयात भएको छ । दोस्रो बढी आयात हुने सामग्री मेसिनरी उपकरणका पार्टपुर्जाहरू हुन् । जसमा १ खर्ब ५ अर्ब १८ करोड रुपैयाँ बराबर खर्च भएको छ । करिब एक खर्ब बराबरका फलाम तथा स्टिल सामग्रीहरू आयात भएका छन् । ६८ अर्ब ९० करोड रुपैयाँ बराबरका सवारी साधन आयत भएका छन् । त्यस्तै विद्युतीय सामग्री ६३ अर्ब ८ करोड रुपैयाँको आयात भएको छ ।सबैभन्दा बढी व्यापार घाटा भारतसँग छ । भारतबाट १० महिनामा ६ खर्ब ४९ अर्ब ३४ करोड ६२ लाख ८२ हजार रुपैयाँका समाग्रीहरू आयात भएका छन् । निर्यात भने ३८ अर्ब १४ करोड ९१ लाख ७ हजार रुपैयाँ मात्र भएको भारतसँगको व्यापार घाटा ६ खर्ब ११ अर्ब १९ करोड ७१ लाख ७५ हजार रुपैयाँ पुगेको छ । दोस्रो बढी व्यापार घाटा हुने मुलुक चीन हो । चीनबाट १ खर्ब २७ अर्ब ५८ करोड ६५ लाख ६३ हजार रुपैयाँको आयात भएको छ भने चीनतर्फको निर्यात २ अर्ब ६६ करोड ९४ लाख ७४ हजार रुपैयाँ मात्रै भएको छ । उक्त कारणले चीनतर्फको व्यापार घाटा १ खर्ब २४ अर्ब ९१ करोड ७० लाख ८९ हजार रुपैयाँ भएको भन्सार विभागको तथ्यांकमा उल्लेख छ । चीनपछि व्यापार घाटा बढी हुने मुलुकहरूमा इन्डोनेसिया, भियतनाम, थाइल्यान्ड, अर्जेटिनालगायत मुलुकहरू छन् । व्यापार घाटा हुने मुलुकहरूमा प्राय: भारत र चीन पहिलो देस्रो देखिए पनि तेस्रो र चौथो मुलुकहरू भने फरक फरक हुने गरेको छ ।दस महिनामा १ सय ५२ मुलुकहरूसँग नेपालले विभिन्न सामग्री आयातनिर्यातको कारोबार गरेको छ । यसमध्ये १ सय २८ मुलुकमा निर्यात भन्दा आयात बढी भई व्यापार घाटा भएको छ । बाँकी २४ मुलुकहरूमा भने आयातभन्दा निर्यात बढी गर्न सफल भएको छ । तर, त्यस्तो निर्यात रकम भने निकै कम अंकमा छ । निर्यात बढी भएको रकम निकै न्यून भएकाले व्यापार घाटाको अंकलाई यसले खासै असर पार्दैन ।१० महिनासम्म भएको व्यापार घाटा र निर्यातको यो तथ्यांकले निर्यात प्रर्वद्धन तथा आयात प्रतिस्थापनका लागि सरकारले गरेका कार्यक्रम विफल हुँदै गएको देखिन्छ । सरकारले व्यापार घाटा कम गर्न समयसमयमा थुप्रै नीतिगत प्रयासहरू गरे पनि उपलब्धि भने हासिल हुन सकेको छैन । सरकारले हरेक वर्ष आयात प्रतिस्थापनका कार्यक्रमहरू सार्वजनिक गर्ने गरेको छ । अगामी वर्षको बजेटमा पनि निर्यात प्रवद्र्धन र आयात प्रतिस्थापनका लागि थुप्रै सुधारका योजनाहरू अघि सारिएको छ । यसबाहेक वार्षिक विकास कार्यक्रम, बजेट, नीति तथा कार्यक्रम तथा अन्य सरोकारवाला मन्त्रालयहरूले घाटा कम गर्ने उपाय भन्दै वर्षैपिच्छे नयाँनयाँ कार्यक्रम सार्वजनिक गर्छन् । तर, ती कार्यक्रमको सम्भाव्यता, प्रभावकारिता र अनुगमन भने सधैं फितलो हुने गरेको छ । व्यापार घाटा कम र निर्यात प्रवद्र्धनका लागि सरकारले व्यापार तथा निकासी प्रवद्र्धन केन्द्र स्थापना पनि गरेको छ । मुलुकको निर्यात सम्भावना भएका उत्कृष्ट वस्तुहरूको सूची तयार पारी निर्यात र प्रवद्र्धनात्मक कार्यक्रमसमेत भइरहेका छन् । हालसम्म तुलनात्मक लाभका १२ सहित निर्यात सम्भावनाका नेपाली सामग्री २४ वटा हुन् । तर, तथ्यांकअनुसार तुलनात्मक लाभका वस्तुको निर्यातको अवस्थासमेत निराशाजनक छ ।"
विषादीले दोहोरो जोखिममा कृषक,"हेटौंडा तरकारी र खाद्यबालीमा विषादीको प्रयोगले कृषकहरू दोहोरो जोखिममा पर्ने गरेका छन् । तरकारी र खाद्यबालीमा प्रयोग गरेको विषादीको असर आफ्नो स्वास्थ्यमा पनि पर्न थालेको महसुस कृषकहरूले गर्न थालेका छन् । रासायनिक विषादी हालेको तरकारी उपभोग गर्दा आफूहरूलाई पनि विभिन्न किसिमको रोग लागेको र असुरक्षित ढंगले तरकारी तथा खाद्यबालीमा विषादी हाल्दा त्यसको पनि असर आफ्नो स्वास्थ्यमा परेको उनीहरूले महसुस गर्न थालेका छन्, भूमिसुधार, कृषि तथा सहकारी मन्त्रालयका कृषि विकास महाशाखा प्रमुख निर्मल गदालले भने, तरकारी र खाद्यबालीमा प्रयोग गर्ने विषादीले आम उपभोक्ताभन्दा बढी सम्बन्धित कृषकहरू दोहोरो जोखिममा छन् । विषादी हालेको तरकारीको उपभोग र असुरक्षित ढंगले विषादी हाल्ने गरेका कृषकहरू दोहोरो जोखिममा पर्ने गरेको कृषि प्राविधिकहरूको दाबी छ । विषादीबाट मकवानपुरका कृषकहरू दोहोरो जोखिममा परेकाले तरकारीमा विषादीको प्रयोग क्रमश: न्यूनीकरण गर्न थालेका छन् ।तरकारी उत्पादनमा ख्याति कमाएको मकवानपुरको दामन पालुङ, बज्रवाराही हाँडीखोलालगायतका तरकारी उत्पादक कृषकहरूले जैविक विषादी प्रयोग गर्न थालेकाले रासायनिक मल र विषादी प्रयोगमा कमी आएको हो । मकवानपुरको उत्तरी क्षेत्रमा पर्ने थाहा नगरपालिकाअन्तर्गत पर्ने दामन, पालुङ, बज्रवाराही, टिस्टुङ र इन्द्रसरोवर गाउँपालिकामा पर्ने कुलेखानी, मार्खु, फाखेल तथा सिस्नेरीमा उत्पादन गरिएका तरकारीमा विषादीको अत्यधिक प्रयोग भएको र ती तरकारी मानव स्वास्थ्यको निम्ति हानिकारक भएको ठहर गरेपछि उक्त क्षेत्रका कृषकहरू सचेत भई जैविक विषादी प्रयोग गर्न थालेका हुन् । काठमाडांैस्थित तरकारी बजार कालिमाटीमा राखिएको विषादी मापनयन्त्रले मकवानपुरका कृषकहरूले उत्पादन गरेका तरकारी उपभोग गर्न उपयु्क्त नभएको देखाएपछि यस क्षेत्रमा उत्पादित तरकारीले केही समय बजार पाउन पनि सकेन । उक्त घटनाबाट सचेत र जागरुक भएर मकवानपुरका तरकारी उत्पादक कृषकहरूले तरकारीमा रासायनिक विषादी प्रयोग गर्न कटौती गरेका हुन् । यहाँका कृषकहरूले रासायनिक विषादी प्रयोगमा कटौती गर्दै गएका छन, भुमिसुधार, कृषि तथा सहकारी मन्त्रालय हेटौंडाका कृषि विकास महाशाखा प्रमुख गदालले भने, रासायनिक विषादीले मानव स्वास्थ्यमा पार्ने असर र जैविक विषादीको प्रयोगबारेमा जानकारी दिने गरेकाले पनि कृषकहरूले रासायनिक विषादीको प्रयोगमा कटौती गरेका हुन् । मकवानपुरको तल्लो भूभागमा पर्ने हाँडीखोला, आमभञ्ज्याङ र माथिल्लो भागमा पर्ने दामन, पालुङ, आग्रा गाविसलगायत क्षेत्रका कृषकहरूले जैविक विषादी प्रयोग गर्न थालेका छन् । कृषि विकास कार्यालय मकवानपुरले अघिल्लो वर्ष जैविक विषादी प्रयोग गर्न कृषकहरूलाई सैद्धान्तिक ज्ञान दिनुको साथै जैविक विषादी बनाउन करिब एक हजारभन्दा बढी ड्रम पनि उपलब्ध गराएको थियो । विभिन्न गाउँका अगुवा कृषकहरूले आफैंले जैविक विषादी उत्पादन गरेर प्रयोग गर्ने गरेका छन् । तरकारी वा खाद्यबालीमा रासायनिक विषादी नै प्रयोग गर्नुपरेछ भने पनि कृषि प्राविधिकसँग सल्लाह गरेर मात्र प्रयोग गर्ने गरेका छन् । विगतमा विशेषगरी तरकारी उत्पादक कृषकहरूले देखासिकी र आफूखुसीमा विषादी प्रयोग गर्ने गरेका थिए ।छिमेकीले तरकारीमा विषादी हालेपछि आफूहरूले पनि हाल्ने गरेका थियौं थाहा नगरपालिका १० का धनबहादुर गमालले भने, अहिले प्राविधिकसँग सल्लाह लिएर मात्र रासायनिक विषादी प्रयोग गर्ने गरेका छौं । गत वर्ष अत्यधिक विषादीको प्रयोगको कारणले कालिमाटी बजारका थोक व्यापारीले यहाँ उत्पादित तरकारी खरिद नगरेपछि यस क्षेत्रका कृषकहरूले तरकारी खोलामा फालिदिने र बारीमा नै कुहाउने गरेका थिए । तरकारी उत्पादन नै आम्दानीको मुख्य स्रोत रहेको मकवानपुर उत्तरी क्षेत्रका बासिन्दाहरूले अहिले २० देखि ३० प्रतिशत रासायनिक विषादीको प्रयोगमा कटौती गरेका छन् । थाहा नगरपालिकाका कृषि संयोजक सञ्जय तिवारीले भने, विगतमा सेवा केन्द्रले गरेको रासायनिक विषादीले मानव स्वास्थ्यमा पार्ने असर र जैविक विषादी बनाउने तरिका तथा फाइदाका बारेमा व्यापक रूपमा तालिम सञ्चालन गर्यौं जसको परिणाम रासायनिक विषादी प्रयोगमा क्रमश: कटौती भइरहेको छ । जिल्लाका तरकारी उत्पादक कृषकले विगतका वर्षको तुलनामा विषादी प्रयोगमा क्रमश: कमी गरेको विषादी विक्रेताहरूले बताएका छन । कृषकहरूले पहिलाको जस्तो कडा खालको र आफूखुसीमा विषादी प्रयोग गर्न छाडेको विषादी विक्रेताहरूले बताए । तरकारीमा विषादी हाल्नेबित्तिकै उक्त तरकारी बिक्री गर्न बजार लैजाँदैनन्् । ग्रामीण भेगका केही कृषकहरूले रासायनिक मल र विषादी प्रयोग नगरीकन तरकारी उत्पादन गर्न थालेका छन् । तरकारीमा गँड्यौले र प्रांगारिक मल प्रयोग गर्न थालेका छन् । जिल्लाको मकवानपुरगढी गाउँपालिकाअन्तर्गत पर्ने आमभञ्ज्याङका कृषकहरू गँड्यौले मल उत्पादन गरेर बिक्रीसमेत गर्न थालेका छन् भने उक्त गाउँका बासिन्दाहरूले अग्र्यानिक तरकारी उत्पादन गर्न थालेका छन् । आमभञ्ज्याङलाई अग्र्यानिक तरकारी उत्पादन गर्ने थलोको रूपमा विकास गर्ने प्रयत्न गरिरहेका छन् ।"
बिक्री भएन चैतेधान,"बजारको समस्याले कचनकवल२ का वडाध्यक्ष मेखबहादुर भट्टराईले पनि धान बिक्री गर्न नसकेको बताए । उनले भने, मिहिनेत गरेअनुसार यो वर्ष धान उत्पादन राम्रो भएको छ । तर, अहिले बिक्री गर्नुपर्ने बेलामा समस्या भइरहेको छ । बजारमा मूल्य पनि राम्रो छैन । त्यसमाथि व्यापारीले किन्न पनि मानिरहेका छैनन् । उनले एक सय ८० मन धान बिक्री गर्नलाई तयारी अवस्थामा राखेको बताए । स्थानीय धान व्यापारी वीरसिंह माझीले मिलले धान खरिद गर्न नमानेकाले आफूले किसानसँग खरिद गर्न नसकेको बताए । उनले आसपासमा ठूलो मिल नहुँदा यो समस्या बेहोर्नुपरेको बताए । मैले मात्र धान खरिद गरेर के गर्नु ? मसँग मिल छैन । नजिकै पनि कसैको मिल छैन, उनले भने, भद्रपुर, बुधबारे, इँटाभट्टाका मिलमा धान पुर्याउनुपर्छ । अहिले ती मिलहरूले पनि धान खरिद गरिरहेका छैनन् । उनले ठूला मिलहरूले भारतबाट आउने धान खरिद गर्ने गरेकाले यहाँको धान बिक्री गर्न समस्या भएको बताए । उत्पादन वृद्धि हुँदा उत्साही बनेका किसान धान बिक्री नहुँदा निराश बनेको धान सुपर जोन कार्यान्वयन एकाइका वरिष्ठ कृषि अधिकृत मेघनाथ तिम्सिनाले बताए । उनका अनुसार सुपर जोन कार्यक्रम आएपछि पहिलो पटक साविकका ७ गाविसमा यति ठूलो क्षेत्रफलमा चैतेधानको रोपाइँ गरिएको थियो । सिँचाइको असुविधाका कारण उक्त क्षेत्रका किसानले एक बाली बर्खामा मात्र धान खेती गर्ने गरेका थिए । तर, यस वर्ष सुपर जोन कार्यक्रम र डिभिजन सिँचाइ कार्यालयको संयुक्त प्रयासमा १० वटा सौर्य ऊर्जा सिँचाइ र २ सयभन्दा बढी बोरिङबाट खेतमा पानीको व्यवस्था गरिएको थियो ।"
परम्परागत भट्टी प्रयोग गर्दै किसान,"संखुवासभा मकालु गाउँपालिका ५ नुमका कृषक हर्कजित राईले दुई वर्षअघि आधुनिक भट्टीबाट सुकाएको अलैंचीको मूल्य पाएनन् । परम्परागत शैलीबाट सुकाएको अलैंचीको मूल्य उस्तै भएपछि राई पुरानै भट्टीमा फर्किए ।आधुनिक भट्टीमा सुकाउँदा धूवाँ कम लाग्ने र राम्रो रङको अलैंची निस्किए पनि सुक्न लामो समय लाग्ने उनको भनाइ छ । परम्परागत भट्टीमा सुकाउँदा करिब ३६ घण्टामा सुक्ने अलैंची आधुनिक भट्टीमा एक साता लाग्छ, उनले भने, लामो समय लगाएर सुकाएको राम्रो अलैंचीको मूल्य पनि उस्तै छ । गाउँका अरू कृषकले पनि परम्परागत भट्टीको प्रयोग गरेर अलैंची सुकाउने गरेको उनले बताए । मकालु गाउँपालिकामा मात्र नभएर अन्य स्थानका कृषकहरूले पनि पुरानै शैलीको भट्टीमा अलैंची सुकाउने गरेका छन् । मूल्य उस्तै भएकाले उनीहरूले पुरानै शैली छाड्न सकेका छैनन्, उनले भने, मिहिनेत लगाएर अलैंची सुकाए पनि मूल्य नबढ्ने हो भने कृषक थप मारमा पर्नेछन् ।मैले लामो समय आधुनिक भट्टीमा सुकाएर लगेको अलैंची पनि परम्परागत भट्टीमा सुकाएको सँगै मिसाएर उही मूल्यमा बेचे, सिलिचोङ गाउँपालिका ३ ताम्कुका कृषक तुलाबहादुर कुलुङले भने । पछिल्लो समय यहाँ गुणस्तरसम्बन्धी कुनै ज्ञान नभएका बिचौलियाहरूले अलैंची संकलन गरिरहेका छन् । कृषकहरूको अलैंची वास्तविक व्यापारीसम्म पुर्याउन नसक्दा गुणस्तरयुक्त अलैंचीले उचित मूल्य पाउन सकिरहेको छैन, उनले भने, कृषकले संस्थागत वा सामूहिक रूपमा अघि बढाउन नसक्दा विचौलियाले भनेकै मूल्यमा बिक्री गर्नुपर्छ । अलैंची व्यवसायी महासंघका केन्द्रीय उपाध्यक्ष सुमन श्रेष्ठले गुणस्तरको अलैंचीलाई राम्रो मूल्य दिने गरेको बताए । धूवाँरहित रातो रङको अलैंचीलाई प्रतिमन ३ देखि ४ हजारसम्म बढी मूल्य दिन्छौं, उनले भने, स्थानीय व्यापारीले गुणस्तरयुक्त र गुणस्तरहीन अलैंची मिसाएर ल्याउँछन् अनि एउटै मूल्य पाउँछन्, आधुनिक भट्टी प्रयोग गर्न अग्रसर हुँदैनन् ।कतिपय कृषकले तौल बढाउन सुकेको अलैंचीमा पानी छर्कने र ओसिलो ठाउँमा राख्छन्, उनले भने, यसो गर्दा गुणस्तर घट्छ र मूल्यमा पनि कमी हुन्छ । गुणस्तर नभएको अलैंचीले मूल्य पाउँदैन्, उनले भने, कृषकका आफ्नै कमजोरीले समस्या छ । कृषकको व्यक्तिगत स्वार्थ खाजेर छिट्टै नाफा कमाउने उद्देश्य राखेपछि मूल्यमा कमी आएको उनको भनाइ छ । गुणस्तर कायम नभएपछि मूल्य घट्नु स्वाभाविक हो, उनले भने, जसका कारण कृषकसमेत मारमा परेका छन् । उत्पादन हरेक वर्ष बढे पनि गुणस्तर नहुँदा गोदाममै अलैंची थन्किएको उनले बताए । नेपाली अलैंचीको प्रशोधन प्रविधि र गुणस्तर पछिल्लो समय चर्चाको विषय बनेको छ, व्यापारी छत्रमणी काफ्लेले भने, कृषकले उत्पादन र प्रसोधन गरेको अलैची गुणस्तर नभएकाले समस्या आएको छ । अलैंचीको व्यवसाय धराशायी हुने देखिएको छ, उनले भने, गुणस्तर सुधारका लागि आधुनिक भट्टी प्रयोग नभए मूल्यमा सधै गिरावट हुने शंका उत्पन्न भएको छ । सरोकारवालाहरूले जति धेरै सल्लाह दिए पनि कृषकले भने परम्परागत भट्टी छाड्न सकेका छैनन् । अलैची यहाँको प्रमुख नगदेबाली हो ।"
थोपा सिँचाइबाट तरकारी,"घुम्थाङ (सिन्धुपाल्चोक) बाह्रबिसे नगरपालिका मानेश्वारा खिपिङकी गीता भण्डारीले थोपा सिँचाइबाट तरकारी खेती थालेको ३ महिना भइसकेको छ । परम्परागत शैलीमा खेती गरिरहेकी उनले पहिलो पटक थोपा सिँचाइ अपनाउँदा अनौठो मानेकी थिइन् । २५ फिट लामो टनेल, पोलिथिन पाइपबाट आएको थोपाबाट थालेको खेती फस्टाउँदै गएपछि उनको खुसीको सीमा छैन । बल्ल बदलिँदो प्रविधिलाई बुझें, थोपा सिँचाइबाट हुने तरकारी खेतीलाई अँगालें, सजिलो भइरहेको छ, भण्डारीले भनिन्, पहिलेभन्दा दोब्बर उत्पादन हुन थालेपछि सिँचाइ प्रविधिलाई बढाउँदै लगेको छु । हाल तरकारीबाट ८० हजारसम्म आम्दानी गरेको उनले पुरानो तरिकाभन्दा हालको थोपा सिँचाइ वरदान बनेको सुनाइन् । बाह्रबिसे नगलपालिका ९ राम्चे गैरीगाउँकी निर्मला ठकुरीले पहिलो पटक थोपा सिँचाइबाट खेती थाल्दा आत्तिएकी थिइन् । बिस्तारै खेतीले राम्रो उत्पादन दिन थालेपछि आफ्नो व्यवसाय पुन: तंग्रिएको उनको अनुभव छ । कतै सबै खेर जाने त होइन, थोपाबाट कतै खेती होला र भन्ने सोचेको थिएँ, ठकुरीले भनिन्, महिनापछि थोपा सिँचाइबाट भएको तरकारी उब्जनी देखेर दंग परें । टनेलमा गरिएको थोपा सिँचाइबाट अन्य खेतीलाई समेत सहज भइरहेको बाह्रबिसे नपा घुम्थाङकी मीना श्रेष्ठको कथन छ । भूकम्पपछि तरकारी खेतीलाई चटक्कै बिर्सन लागेकी श्रेष्ठले टुकी संघको सहयोगमा टनेल, ट्यांकी र पाइपजस्ता थोपा सिँचाइ सेट पाएपछि फेरि निरन्तरता दिएको बताइन् । अब नयाँ थोपा सिँचाइ प्रविधिबाट तरकारी खेतीलाई अगाडि लगिरहेको छु, जसले राम्रो आम्दानी जुटिरहेको छ, उनले भनिन् । तरकारी बेचेर परिवार चलाइरहेकी उनले सिँचाइले आयस्रोत बढाएको प्रस्ट्याइन् ।सडक सञ्जालसँगै नयाँ प्रविधि भित्रिएपछि गीता र निर्मलाजस्ता कृषक गाउँगाउँमा भेटिन थालेका छन् । भूकम्पपछिको कृषि पुनर्निर्माणमा कृषि विकास कार्यालय र टुकी संघको सहयोगमा दुई सय २७ परिवारलाई थोपा सिँचाइ प्रविधिका सामग्रीसहित तालिम दिइएको टुकी संघ सुनकोसीका कार्यक्रम संयोजक महेन्द्र कार्की सुनाउँछन् । थोपा सिँचाइबाट भएको उपलब्धिले गर्दा जिल्लाभरका कृषक व्यावसायिक तरकारी खेतीमा उत्साहित भएर लागेका देखिन्छन्, कार्की भन्छन्, यो प्रविधिले कृषकलाई सहज भएको छ । जिल्ला कृषि विकास कार्यालयका प्रमुख हिक्मतकुमार श्रेष्ठका अनुसार पुरानो तरिका छोडेर नयाँ थोपा सिँचाइतर्फ लाग्ने कृषक बढ्न थालेका छन् । संस्थाबाट सामग्री सहयोग पाएपछि जिल्लाभर नै यसको प्रयोग बढिरहेको छ, उनले भने, कृषि पेसामा यसले पारेको सकारात्मक प्रभावले गर्दा प्रयोग बढिरहेको हो ।"
यार्साबाट २० लाख राजस्व,"बझाङ दुर्गम साइपाल गाउँपालिकाले यार्चा संकलन क्षेत्रमा प्रवेश गर्नेहरूबाट करिब २० लाख रुपैयाँ राजस्व संकलन गरेको छ । करिब ४ हजार ५ सय संकलकबाट प्रवेश शुल्कबापत गाउँपालिकाले उक्त रकम उठाएको हो ।पाँचवटा वडा रहेको यस गाउँपालिकाले प्रत्येक वडाबाट ५५ जना स्वयंसेवक परिचालन गरी संकलन क्षेत्रमै गएर रकम संकलन गरेको थियो । गत भदौमा सम्पन्न गाउँसभाले स्थानीय संकलकबाट प्रतिव्यक्ति ३ सय, छिमेकी गाउँपालिकाका व्यक्तिबाट ५ सय, जिल्लाभित्रका संकलकहरूबाट १ हजार र बाहिरी जिल्लाबाट यार्चा टिप्न आउनेहरूलाई प्रतिव्यक्ति २ हजारका दरले प्रवेश शुल्क लगाउने निर्णय गरेको थियो ।यस वर्ष साइपाल गाउँपालिकाको राइढुंगी, चाल्नावन, स्याङवन, माझा, फरालखेत, अमलागाड, साइपाललगायत संकलन क्षेत्रमा ४ हजार ५ सय बढी संकलकहरू गएको र उनीहरू सबैले प्रवेश शुल्क तिरेको प्रवेश शुल्क संकलनमा खटेका एक जना स्वयंसेवक नरेन्द्र धामीले बताए । उनले १ हजार ५ सयको हाराहारीमा स्थानीय संकलक, करिब १ हजार जति छिमेकी गाउँपालिकाबाट, १ हजार ५ सय बझाङकै अन्य गाउँपालिकाबाट र ५ सय जति संकलकहरू बाहिरी जिल्लाबाट संकलन क्षेत्रमा प्रवेश गरेको बताए । अघिल्ला वर्षहरूमा गाउँपालिकाले प्रवेश शुल्क उठाउने प्रयास गरे पनि सफल हुन सकेको थिएन । कर्मचारीहरूले यार्सा व्यवस्थित तरिकाले शुल्क उठाउन नसकेका कारण यसै विषयलाई लिएर विवाद हुँदा अघिल्ला वर्षहरूमा पटकपटक झडपसमेत भएको बताउँदै गाउँपालिका अध्यक्ष राजेन्द्र धामीले भने, शुल्क उठाउने विषयमा विवाद हुदाँ गत वर्ष बन्दुक हानाहान पनि भएको थियो । संकलकहरूसँग छलफल नै नगरी रकम उठाएका कारण त्यो समस्या भएको थियो । यस वर्ष स्वयंसेवकहरूलाई तालिम नै दिएर खटाइएको र जनप्रतिनिधिहरू पनि आफैं पुगेर सबै समूहमा छलफल गरी रकम संकलन गरेका कारण कुनै विवाद नआएको उनले बताए । अघिल्ला वर्षहरूमा उठाएको प्रवेश शुल्कमा पनि हिनामिना हुने गरेका कारण विवाद आउने गरेको बताउँदै उनले संकलित प्रवेश शुल्कबाट यार्सा क्षेत्रकै व्यवस्थापन र पूर्वाधार विकासको काम गरिने बताए । संकलन क्षेत्रमा आउने विभिन्न खालका विवाद मिलाउन पनि प्रवेश शुल्क संकलनमा खटिएका स्वयंसेवकहरूले काम गरेका कारण यस वर्ष कुनै अप्रिय घटना नभएको अध्यक्ष धामीले बताए । पहिला दिनदिनै झगडा हुन्थे, एक जना संकलक कुलभान बोहराले भने, यो वर्ष सानातिना विवादहरू आउने बित्तिकै स्वयंसेवकहरूले दुवै पक्षलाई राखेर छलफल गर्ने काम गरे । अहिलेसम्म त्यस्तो कुनै अप्रिय घटना भएको छैन, अघिल्ला वर्षहरूमा संकलन क्षेत्रमा विभिन्न कारणले विवाद हुँदा भएका झडपमा परी कतिपयले ज्यानसमेत गुमाउने गरेका थिए ।"
ट्यांकरलाई अलग्गै लाइन,"म यो समस्या समाधानका लागि मेरो काउन्टर पार्ट भारत बिहार पूर्वी चम्पारणका डीएमसँग पनि छिट्टै कुरा गर्दै छु, नेपालतर्फ जे जस्तो समस्या छ त्यो हामी समाधान गर्छौं, भारततर्फका समस्याको समाधान भारतीय पक्षले गर्नुपर्छ ।बैठकमा भारतीय महावाणिज्य दूत प्रधानले नेपालतर्फ इन्धनको आयात सकेसम्म सहज र छरितो बनाउन भारतीय पक्ष सक्दो सहयोग गर्न तयार रहेको बताए । उनले यसका लागि लक्ष्मीपुरमा नेपाली ट्यांकरलाई अन्य सवारीलाई ओभरटेक गरेर आउनेसम्मको सुविधा दिइने बताए । उनले भने, आईसीपी निर्बाध रूपले चल्नुपर्छ भन्ने हाम्रो मान्यता हो, समस्याहरूको दीर्घकालीन समाधान गरिनुपर्छ ।वीरगन्जआईसीपी भन्सार प्रमुख पोखरेलले बरौनीबाट रक्सौलसम्म ट्यांकर आउन ६ देखि ७ घण्टा समय लाग्ने त्यसबीचमा ती ट्यांकरको सूचना रक्सौल आईसीपीमा आउने व्यवस्था भए भारतीय भन्सारमा सहज रूपमा ट्यांकरको जाँचपास हुने बताए । यसबाहेक भारतीय आईसीपीमा २ वटा मात्र ट्यांकरको तौल गर्ने मेसिन भएकाले समय लाग्ने भएकाले यसको समाधान पनि जरुरी भएको उनले बताए । नेपाल आयल निगमका निमित्त महाप्रबन्धक भट्टराईले आफूहरूले जे जस्तो सहमति गरे पनि त्यसको पालना भारतीय प्रहरीले गर्नेमा आशंका व्यक्त गरे । हामी सहमति गर्छाैं, भारतीय प्रहरीले त्यसको पालना गर्छ भन्नेमा आशंका छ, उनले भने, नेपाली ट्यांकर चालकउपर उनीहरूको दुव्र्यवहारको शृङ्खला सहजै रोकिएलाजस्तो छैन, हामीलाई दिनहुँजसो ट्यांकर चालकबाट भारतीय प्रहरीको दुव्र्यवहारको सूचना र गुनासा आइरहेका छन्, ट्यांकर चालकमाथि दुव्र्यवहार भए त्यसको असर नेपालको इन्धन ढुवानी र आपूर्ति व्यवस्थामा पर्न जान्छ । उनले नेपालको इन्धन ढुवानीको भन्सार जाँचपास प्रक्रिया छरितो रूपमा गर्न एनओसी रक्सौल भन्सारमा आफ्नो कस्टम एजेन्ट नियुक्त गर्न तयार रहेको बताए । रक्सौल आईसीपीमा इन्धन तौल गर्ने उपकरण कम भएकाले त्यो थप्नुपर्ने माग पनि उनले गरे । भारतीय आईसीपी कस्टम प्रमुख कुमारले नेपालतर्फको इन्धन मात्र नभई सबै मालवस्तुको निर्यात प्रक्रियामा सहजीकरण गर्न आफू तयार रहेको बताए । ट्यांकरका लागि छुट्टै डेडिकेटेड लाइन को व्यवस्था भएपछि हाल देखिएका सबैखाले समस्या समाधान हुने उनले दाबी गरे । इन्टर मोडल यातायात विकास समितिका सीईओ बस्नेतले हालको समस्याको समाधान भारतीय प्रहरीको व्यवहारमा निर्भर हुने बताए । उनले आफू तथा पर्साका प्रमुख जिल्ला अधिकारीसहितको टोलीले शुक्रबार भारतको लक्ष्मीपुरसम्म पुगेर बढी विवाद हुने स्थलको स्थलगत निरीक्षण तथा नेपाली ट्यांकर चालकहरूसँग भेटघाट पनि गरेको बताए । त्यहाँ भारतीय प्रहरीको दुव्र्यवहारको थुप्रै गुनासा आफूहरूले पाएको पनि उनले बताए ।"
५० अंकले घट्यो नेप्से,"काठमाडौं साप्ताहिक रूपमा सेयर कारोबार मापक नेप्से परिसूचक करिब साढे ५० अंकले घट्यो । तर, साताको पहिलो दिन (आइतबार) को तुलनामा यस्तो परिसूचक १६८८ अंकले मात्र घटेको देखिन्छ । आइतबार १ हजार २ सय ७३९५ विन्दुमा रहेको नेप्से बिहीबार १ हजार २ सय ७७०७ विन्दुमा बन्द भएको नेप्सेले जनाएको छ ।गत मंगलबार बजारमा सेयर कारोबार हुन सकेन । सरकारले बोनस र हकप्रद सेयरमा कर गणना विधि परिवर्तन गरेको विरोधमा लगानीकर्ताले बजार ठप्प पारेका हुन् । यही कारण यो साता सेयर बजार अलि बढी तरंगित बन्यो । लगानीकर्ताले सेयर कारोबार बन्द गराएको यो पहिलो घटना थियो । बुधबार पनि दुई घण्टा मात्र सेयर कारोबार भयो । बुधबार लगानीकर्ता र अर्थ मन्त्रालयबीचका वार्ता मिलेपछि दिउँसो १ बजेपछि मात्र बजार खुलेको थियो । उक्त दिन अन्य दिनभन्दा आधा (दुई घण्टा) समय मात्र कारोबार भए पनि नेप्से करिब १४ अंकले बढेको थियो । बाँकी सबै दिन (आइतबार, सोमबार, बुधबार र बिहीबार) नेप्से बढन सकेन । यही कारण अघिल्लो बिहीबारको तुलनामा गत बिहीबारसम्म सेयर कारोबार मापक नेप्से परिसूचक ५०५९ अंकले घटेको हो । गत साताजस्तै यो साता पनि बिमा कम्पनीको सेयरमा लगानीकर्ताको राम्रो आकर्षण देखियो छ । कुल सेयर कारोबारमा बिमा समूहको हिस्सा २४५५ प्रतिशत छ । यस्तो हिस्सा गत साताको बराबर हो । दुई साताअघि कुल कारोबारमा बिमा समूहको हिस्सा साढे १४ प्रतिशत थियो । यसअघि घट्दो प्रवृतिमा रहेको बिमा कम्पनीहरूको सेयर पछिल्ला दिनहरूमा बढ्दो क्रममा छ । हाल बिमा कम्पनीहरूको तेस्रो त्रैमासको वित्तीय प्रतिवेदनहरू सार्वजनिक भइरहेका छन् । अधिकांश वित्तीय विवरणहरू सकारात्मक छन् । यसकारण पनि ती कम्पनीहरूको सेयरमा लगानीकर्ताको आकर्षण बढेको विज्ञहरू बताउँछन् । यसैगरी गत साताको तुलनामा यो साता कुल कारोबारमा वाणिज्य बैंकहरू आबद्ध बैंकिङ समूहको हिस्सा केही बढेको छ । उक्त अवधिमा कुल कारोबारमा बैंकिङ समूहको हिस्सा ३२८२ प्रतिशत छ । गत साता यस्तो हिस्सा २९८६ प्रतिशत थियो । गत साताको तुलनामा यो साता कुल कारोबारमा लघुवित्त समूहको हिस्सा पनि घटेको छ । कुल कारोबारमा यो समूहको हिस्सा १७०४ प्रतिशत छ । गत साता यस्तो हिस्सा १८१६ प्रतिशत थियो । यसैगरी साप्ताहिक कारोबारमा जलविद्युत् समूहको हिस्सा ४११, विकास बैंकको ७१८ र संस्थापक सेयरको हिस्सा साढे १० प्रतिशत रहेको नेप्सेले जनाएको छ । यो साता सेयर बजारमा १ अर्ब ६८ करोड ४५ लाख रुपैयाँ बराबरको सेयर कारोबार भएको छ । गत साताको तुलनामा कारोबार रकम १९३० प्रतिशतले कम हो । करिब साढे २० हजार कारोबारबाट १ सय ७९ कम्पनीका ४० लाख २६ हजार रुपैयाँ बराबरको सेयर किनबेच भए । गत साता साढे २३ हजार कारोबारमा ४७ लाख ४४ हजार ८ सय १० कित्ता सेयरहरू खरिदबिक्री हुँदा २ अर्ब ८ करोड ७३ लाख ५१ हजार रुपैयाँ परिचालन भएको थियो । यो साता कारोबार रकम (७ करोड २७ लाख ८० हजार रुपैयाँ) का आधारमा मेगा बैंक सबैभन्दा अघि छ । कारोबार सेयर संख्या (४ लाख ७ हजार कित्ता) र कारोबार संख्या (१ हजार ३ सय ९२ वटा) का आधारमा पनि मेगा बैंक नै अग्रस्थानमा देखिन्छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन । उक्त अवधिमा नेपाल सेवा लघुवित्त वित्तीय संस्थाको ६० लाख कित्ता साधारण सेयर सूचीकृत भएको नेप्सेले जनाएको छ ।"
वित्तीय अनुशासन पालना गर,"काठमाडौं (कास) मुलुकको वित्तीय प्रणाली व्यवस्थित र पारदर्शी बनाउन अर्थमन्त्री युवराज खतिवडाले निर्देशन दिएका छन् । स्थिर सरकार गठन भएसँगै राष्ट्र आर्थिक विकास तथा विस्तारको बाटोमा लागेकाले यो प्रक्रियामा वित्तीय क्षेत्रको भूमिका निकै महत्त्वपूर्ण हुने भन्दै सबै नियामक निकायहरूलाई यस्तो निर्देशन दिएका हुन् । धितोपत्र बोर्डको २६ औं वार्षिकोत्सव कार्यक्रममा शुक्रबार अर्थमन्त्री खतिवडाले यस्तो निर्देशन दिएका हुन् । राष्ट्रलाई समृद्धिको बाटोमा अघि बढाउन राष्ट्रिय पुँजी निर्माण गर्दै सबल मुलुक बनाउने दूरदृष्टि सरकारले बजेट मार्फत प्रस्तुत गरेको छ । यसको सफल कार्यान्वयनका लागि विभिन्न स्रोतहरूको माध्यमबाट पुँजी परिचालन गर्नुपर्ने हुन्छ । यो काममा पुँजी बजारको भूमिका महत्त्वपूर्ण हुने अर्थमन्त्री खतिवडाले बताए । हामी राष्ट्रिय पुँजी निर्माणमा लागेका छौं, त्यो पुँजी राष्ट्रिय हितमा उपयोग गर्ने हो, यो अभियानमा पुँजी बजारको महत्त्वपूर्ण भूमिका रहन्छ, उनले भने ।मुलुकमा पुँजी परिचालन तथा निर्माणमा पुँजी बजारको महत्त्व धेरै हुने जनाउँदै उनले भने, यसका लागि सेयर बजार पारदर्शी, कुशल र व्यावसायिक रूपमा स्थिर बन्न सकोस् । सेयर बजारमा सूचना प्रणालीको सही व्यवस्थापन हुन नसक्दा सबै लगानीकर्ताले बजार र कम्पनीका बारेमा राम्रोसँग विश्लेषण गर्न नसकिरहेको उनले बताए । कहिलेकाहीं बजार कुनै अपत्यारिलो शक्तिले चलाएको छ कि भन्ने भन्ने देखिन्छ, उनले भने, यस्ता गतिविधि नियन्त्रण गरी सूचना प्रणाली व्यवस्थित बनाउने काम नियामक निकायको हो । सरकारले पुँजी बजारकै माध्यमबाट पुँजी संकलन गरी राष्ट्रको हितमा परिचालन गर्ने योजना बनाएकाले सेयर बजारमा वित्तीय अनुशासन कायम राख्न खतिवडाले निर्देशन दिएका हुन् । कार्यक्रममा अर्थमन्त्री खतिवडाले नियामक निकाय (राष्ट्र बैंक, धितोपत्र बोर्ड, नैपाल स्टक एक्सचेन्ज, बिमा समिति आदि) लाई पनि क्षमता अभिवृद्धि गरी प्रभावकारी रूपमा नियमन तथा सुपरिवेक्षण गर्न उनले निर्देशन दिए । नियम पालना नगर्ने कसैलाई पनि सरकारले छुट नदिने भन्दै उनले भने, बजारमा सरोकारवालाहरूले नियम पालना गरेनगरेको हेर्ने निकाय नियामक निकायको हो । ती निकायले पनि गल्ती गरेमा त्योभन्दा माथि अर्थ मन्त्रालय र अर्थ मन्त्रालयभन्दा माथि सरकार छ । मुलुकमा सेयर बजारको इतिहास पुरानो भए पनि अपेक्षित रूपमा विकास तथा विस्तार हुन नसकेको गभर्नर चिरञ्जीवी नेपालले बताए ।"
विद्यार्थीको प्रविधि मेला,"काठमाडौं नेपाल विद्यार्थी संघले शनिबार राजधानीमा टेक फेस्ट आयोजनामा गरेको छ । मेलामा उपत्यकाका विभिन्न इन्जिनियरिङ कलेजका विद्यार्थी र कम्पनीहरूले आफ्नो सोच र सामानको प्रदर्शनी गरेका छन् । कार्यक्रम संयोजक मेल्ली शाह आन्दोलन र तोडफोडबाहेक पनि विद्यार्थीले फरक खालको कार्यक्रम गर्न सक्छन् भन्ने सन्देश दिन मेला आयोजना गरिएको बताइन मेलामा काठमाडौंका विभिन्न इन्जिनियरिङ कलेजका विद्यार्थीले बनाएको प्रोटोटाइप र प्रडक्डहरू प्रदर्शनीमा राखिएको थियो । यस्तै, काठमाडौंमा सञ्चालित केही प्रविधि कम्पनीले आफ्ना प्रडक्ट तथा सर्भिसबारे जानकारी दिने स्टलहरू राखेका थिए ।पुल्चोक इन्जिनिरिङ क्याम्पसका विद्यार्थी समूहले निर्माण गरेको घरायसी सामानलाई इन्टरनेटको माध्यमबाट नियन्त्रण गर्न सकिने एप्लिकेसन चर्चामा थियो । उक्त समूहले बनाएको एप्लिकेसनले घरका सामान इन्टरनेटमा जोडी चाहिएको बेला बन्द गर्ने र खोल्न मिल्ने सुविधा दिन्छ । प्रदर्शनीमा रोड डिजाइन गर्ने सफ्टवेयर, विद्युत् उत्पादनका प्रविधि, फोहोर सफा मेसिन, ढल सफा गर्ने स्वचालित रोबोटजस्ता सामानको प्रोटोटाइपसमेत प्रदर्शनी गरिएको थियो ।यो वर्ष छोटो समयको जानकारीमा काठमाडौंका विभिन्न इन्जिनियरिङ कलेजका विद्यार्थी समूह र प्रविधि कम्पनीहरू सहभागी भएको आयोजकले जनाएको छ । आगामी वर्ष पनि यस्तै खालको मेला आयोजना गर्ने संयोजक शाहले बताइन् । यस्ता कार्यक्रमले नेताहरूलाई पनि नेपालमा विकास भइरहेका प्रविधिबारे जानकारी हुने र विद्यार्थी समूहलाई पनि आफ्नो प्रडक्टबारे जानकारी दिने मौका मिल्ने उनी बताउँछिन् ।विद्यार्थी वा कुनै कम्पनीले बनाएको कुनै सेवा वा प्रडक्टमा कसैले लगानी गर्न चाहन्छ भने उनीहरूबीच सम्पर्क होस् भन्ने पनि हाम्रो उद्देश्य हो, उनी भन्छिन् । आयोजक समितिका सशांकश्री न्यौपानेले विद्यार्थी संगठनले आफ्नो सञ्जालको सदुपयोग गर्न यस्ता सिर्जनशील कार्यक्रम आयोजना गर्नुपर्ने धारणा राख्छन् । हामीले छोटो समयको सूचनामा यो कार्यक्रम आयोजना गरेका हौं, उनी भन्छन्, आगामी वर्ष अझ धेरै विद्यार्थी समूह र कम्पनीलाई सहभागी गराउने सोच छ । अन्य संस्थालाई यस्तै खालको कार्यक्रम गर्न धेरै समय र मेहनत लाग्ने भए पनि विद्यार्थी संगठनको हरेक कलेज र विद्यार्थीमाझ सञ्जाल हुने भएकाले यस्तो कार्यक्रम गर्न सजिलो हुने उनको अनुभव छ ।"
ओपोको समर सेल्फी कन्टेस्ट,काठमाडौं (कास) ओपो मोबाइलले समर सेल्फी कन्टेस्ट को घोषणा गरेको छ । कम्पनीले कन्टेस्टमा ओपोको कुनै पनि स्मार्टफोन मोडल खरिद गर्नेहरू सहभागी हुन सक्ने जारी विज्ञप्तिमा उल्लेख छ । उपभोक्ताले आफूले खरिद गरेको ओपो फोनबाट पहिलो सेल्फी खिचेर आफ्नो फेसबुक पेजमा ह्यासट्याग ओपासफरएनपीसहित अपलोड गर्नु पर्ने कम्पनीले गनाएको छ । कम्पनीका अनुसार पोस्ट गरिएका तस्बिरमध्ये सर्वाधिक लाइक्स पाउन सफल २० जनालाई भाग्यशाली विजेता घोषित गरिनेछ ।
ग्लोबल र ग्रान्डीबीच सम्झौता,काठमाडौं (कास) ग्लोबल आईएमई बैंक र ग्रान्डी इन्टरनेसनल हस्पिटलबीच अस्पतालले प्रदान गर्ने विभिन्न सेवा तथा सुविधाहरूमा दिइने छुटसम्बन्धी सम्झौतापत्रमा हस्ताक्षर भएको छ । उक्त सम्झौतापश्चात् ग्रान्डीमा उपचार गराउँदा ग्लोबलबाट डेबिटक्रेडिट कार्ड लिएका बैंकका ग्राहकले अस्पतालले प्रदान गर्ने विभिन्न सेवामा ७ दशमलव ५ प्रतिशत छुट पाउने जारी विज्ञप्तिमा उल्लेख छ ।
आफ्नै नीतिले एक्लिए ट्रम्प,"क्वेबेक (बीबीसी) क्यानडामा जारी ठूला औद्योगिक राष्ट्रहरूको समूह जी७ को शिखर बैठकका क्रममा अमेरिकी राष्ट्रपति डोनाल्ड ट्रम्प र अन्य देशका नेताहरूबीच तीव्र मतभेद उत्पन्न भएको छ । जी७ मा क्यानडा, अमेरिका, बेलायत, फ्रान्स, इटली, जापान र जर्मनी सदस्य छन् । अमेरिकाका मित्रशक्ति देशहरूसमेत ट्रम्पले हालै गरेको स्टिल र एल्मुनियममा अतिरिक्त कर लगाउने निर्णयको विरोधमा उत्रेका छन् । ट्रम्पले यही जुन १ देखि युरोपेली संघ, क्यानडा र मेक्सिकोले आयात गर्ने स्टिलमा २५ प्रतिशत र एल्मुनियममा १० प्रतिशत अतिरिक्त कर लगाउने निर्णय गरेका थिए । त्यसको जवाफमा युरोपेली संघले हार्ली डेभिड्सन लगायतका अमेरिकी उत्पादनमा पनि अतिरिक्त कर लगाउने निर्णय गरेका थिए । जी७ को बैठकमा सहभागी नेताहरूबीच जलवायु परिवर्तन, इरानसँगको सम्बन्ध तथा इजरायलप्यालेस्टाइन द्वन्द्वका कारण विवाद उत्पन्न भएको हो । जर्मन चान्सलर एन्जेला मर्केलले एकताबारेको गलत सन्देश प्रवाह गर्नुको साटो आफ्ना समस्या समाधान गर्नुपर्ने बताइन् । उनले सबै कुरा ठीक भएको जस्तो गर्नुभन्दा इमानदार बन्नुपर्ने तर्क गरिन् । बेलायती प्रधानमन्त्री टेरेजा मेले यस विषयमा युरोपेली संघमार्फत संयुक्त रूपमा समास्या समाधान गर्नुपर्नेमा जोड दिइन् । अन्य नेताहरूले सहमतिमा पुग्न सकिने विश्वास व्यक्त गरे पनि ट्रम्प भने एक्लिएका छन् । क्यानडाका प्रधानमन्त्री जस्टिन ट्रुडोले ट्रम्प प्रशासनले व्यापारमा लगाएको कर गैरकानुनी भएको दाबी गरे । ट्रम्पसँगको भेटघाटपछि फ्रान्सका राष्ट्रपति इम्यानुएल म्याक्रोंले कुराहरू अगाडि बढिरहेको र व्यापारको विषयमा प्रगति गर्ने सम्भावना रहेको बताए पनि विस्तृत विवरण भने सार्वजनिक गरेनन् । तर एकजना फ्रान्सेली अधिकारीले अमेरिकी र युरोपेली संघबीच जारी तनाव अन्त्य गर्न दुई साताभित्र वार्ता गर्न ट्रम्पलगायत सबै नेताहरू सहमत भएको दाबी गरे । युरोपेली परिषद्का अध्यक्ष डोनाल्ड टस्कले व्यापार, जलवायु परिवर्तन र इरानबारेको ट्रम्पको अडानले वास्तविक खतरा उत्पन्न भएको बताए । संवादको सिद्धान्तअनुसार समस्या समाधान गर्नेबारे शनिबार दिउँसो सहमति भयो, फ्रान्सेली अधिकारीले भने, यसमा अमेरिकी राष्ट्रपति डोनाल्ड ट्रम्पसहित सबैजना सहमत भए । तर ती अधिकारीले अमेरिकाको व्यापार नीतिका कारण उत्पन्न समस्या समाधानका लागि कहाँ र कहिले वार्ता हुने भन्नेबारे केही बताएनन् । विवादका कारण बैठकको समाप्तिसँगै सम्झौता जारी गर्नेनगर्नेबारे समेत अन्योल बढेको बीबीसीले जनाएको छ । बैठकको अन्त्यमा वक्तव्य जारी नहुने हल्लापछि ट्रम्पले त्यसो नहुनेमा आफू विश्वस्त रहेको बताए । जी७ बैठकको मूल विषय आर्थिक भए पनि पछिल्ला वर्षहरूमा महत्त्वपूर्ण विश्वव्यापी मुद्दाबारे समेत चर्चा चल्न थालेको छ । यसअघि आश्चर्यजनक रूपमा अमेरिकी राष्ट्रपति ट्रम्पले रूसलाई पुन: जी७ मा समावेश गर्नुपर्ने बताएका थिए । क्रिमियालाई आफूमा गाभेपछि रूसलाई सन् २०१४ मा जी७ समूहबाट निकालिएको थियो । तर जर्मन चान्सलर एन्जेला मर्केलले शिखर बैठकमा सहभागी युरोपेली संघका अन्य राष्ट्र त्यसबारे असहमत रहेको बताएकी थिइन् । रूसी राष्ट्रपति कार्यालय क्रेम्लिनका प्रवक्ताले भने आफूहरू जी७ को सट्टा अन्य संरचना बनाउनेबारे इच्छुक रहेको प्रतिक्रिया दिएका छन् । दुईदिने बैठक क्वेबेक प्रान्तको ला मल्बेई सहरमा आयोजना गरिएको हो । अमेरिकी राष्ट्रपति डोनाल्ड ट्रम्प बैठक सकिएलगत्तै उत्तर कोरियाली सर्वोच्च नेतासँग हुने ऐतिहासिक शिखर वार्ताका लागि सिंगापुर प्रस्थान गर्दै छन् । ट्रम्प र किमबीच आगामी मंगलबार सिंगापुरको सेन्तोसा टापुस्थित क्यापिला होटलमा शिखर वार्ता हुँदै छ । वार्ताको तयारीका लागि उत्तर कोरियाली अधिकारी सिंगापुर पुगेको अन्र्तराष्ट्रिय सञ्चारमाध्यमले जनाएका छन् ।"
भारतीय बजारमा दुई योगीको भिडन्त,"नयाँदिल्ली आध्यात्मिक दर्शन, योग र आयुर्वेदको प्रचारप्रसारमा श्रीश्री रविशंकर र स्वामी रामदेवको विशिष्ट योगदान र पहिचान छ । उनीहरूको भारतमा मात्र नभई अन्य मुलुकमा लाखौं भक्त र अनुयायी छन् । यिनै दुई योगी भारतको फास्ट मुभिङ कन्ज्युमर गुड्स (एफएमसीजी) को बजारमा आमनेसामने हुने भएका छन् । यसअघि सीमित सपिङ मल र अनलाइनमा मात्र आफ्ना उत्पादनको प्रवद्र्धन गर्दै आएको रविशंकरको श्रीश्री आयुर्वेदाले समेत बजार बिस्तारमा आक्रामक रणनीति लिने घोषणा गरेसँगै रामदेवको पतञ्जली र रविशंकरको श्रीश्री तत्त्वबीच प्रतिस्पर्धा हुने भएको हो । यी दुई ब्रान्डका उत्पादनको प्रकृति पनि समान प्रकारका छन् । दुवैले प्राकृतिक, आयुर्वेदिक र हर्बल सामग्री उत्पादन गर्छन् । श्रीश्री आयुर्वेदाले यस वर्ष बजार प्रवद्र्धन गर्न २ सय करोडभन्दा बढी खर्च गर्ने जनाएको छ । भारतीय सञ्चारमाध्यमका अनुसार कम्पनीले आयुर्वेदिक र हर्बल उत्पादनको बजार प्रवद्र्धनका लागि सञ्चारमाध्यम, आउटडोर विज्ञापन लगायतमा खर्च गर्नेछ । जसबाट कम्पनीको १ हजार स्टोर खोल्ने योजनालाई पनि सघाउ पुग्ने विश्वास कम्पनीले लिएको छ । पतञ्जलीको जस्तै श्रीश्री आयुर्वेदाका उत्पादनमा दन्तमञ्जन, साबुन, घ्यू, जुस र बिस्कुट प्रमुख छन् । श्रीश्री आयुर्वेदाको पछिल्लो घोषणासँगै भारतको एफएमसीजी बजारमा ठूलो तरंग ल्याउने अनुमान विश्लेषकहरूले गरेका छन् । ठूला बहुराष्ट्रिय कम्पनीहरूलाई स्वामी रामदेवको कम्पनी पतञ्जलीले कडा चुनौती दिइरहेका बेला श्रीश्री रविशंकरको श्रीश्री आयुर्वेदा पनि आक्रामक बजार बिस्तारमा अघि बढेको हो । यो वर्ष हाम्रो जोड व्यापार बिस्तारमा हुनेछ र त्यसका लागि निश्चित रूपमा हाम्रा विज्ञापनहरू बढी आक्रामक, स्वस्थ्य र विगतका भन्दा पृथक् हुनेछन्, श्रीश्री आयुर्वेदा (एसएसए) प्रमुख कार्यकारी तेज कटपिटियालाई उद्धृत गर्दै भारतीय अंग्रेजी दैनिक द इकोनोमिक्स टाइम्स ले जनाएको छ । बजार प्रवद्र्धनमा खर्च गर्ने भनिएको २ सय करोड भारतीय रुपैयाँ टेलिभिजन र अन्य उपलब्ध मनोरञ्जनका माध्यममा समेत खर्च हुने बताइएको छ । यसैगरी कम्पनीले यसै वर्ष पतञ्जलीले जस्तै क्लिनिक र उपचार केन्द्र पनि खोल्ने जनाएको छ । कम्पनीले भारतमा रहेका विभिन्न ३ उद्योगबाट करिब ३ सयभन्दा बढी घरायसी उपभोग्य सामग्री उत्पादन गर्ने जनाएको छ ।श्रीश्री तत्त्वले हालै भएको इन्डियन प्रिमियर लिगको समयमा टेलिभिजन विज्ञापनमा १० करोडभन्दा बढी खर्चेको थियो । त्यसमध्ये ४ करोड व्यक्तिगत प्रशाधन सामग्रीको, ३ करोड दन्तमञ्जन र ३ करोड खाद्यवस्तुको विज्ञापनका लागि खर्च गरिएको थियो । व्यक्तिगत प्रशाधन र खाद्य सामग्रीमध्ये कम्पनीले विशेष गरी फेस वास, क्रिम, लोसन, स्याम्पू, घ्यू, चामल र अन्य अगार्निक उत्पादनको बजार बिस्तारमा केन्द्रित गर्ने योजना बनाएको द इकोनोमिक्स टाइम्सले उल्लेख गरेको छ । त्यसो त कम्पनीले सन् २००३ देखि नै हेल्थ ड्रिंक्स, मसला, साबुनलगायतका उत्पादन ठूला सपिङ मल र अनलाइनमार्फत बेच्दै आएको थियो । योगगुरु रामदेवको कम्पनी पतञ्जली आयुर्वेदले त पछिल्लो एक दशकमा भारतको एफएमसीजीको बजारमा ठूलै हलचल ल्याएको छ । एक दशकअघि एउटा सानो आयुर्वेदिक कम्पनीका रूपमा रहेको पतञ्जली हाल भारतकै सबैभन्दा ठूलो एफएमसीजी उत्पादक कम्पनीका रूपमा उभिएको छ । गतवर्ष मात्र कम्पनीले १० हजार करोड भारतीय रुपैयाँको कारोबार गरेर उपभोक्ता बजारमा आफूलाई पहिलो नम्बरमा उभ्याएको थियो । कम्पनीले सन् २०२० भित्र विश्वकै सबैभन्दा ठूलो एफएमसीजी ब्रान्ड बन्ने लक्ष्यसमेत राखेको छ । पतञ्जलीको बढ्दो व्यापारबाट ठूला र पुराना बहुराष्ट्रिय कम्पनीसमेत दबाबमा पर्न थालेका छन् । पतञ्जलीको बजारकै कारण हिन्दुस्थान युनिलिबर, डाबरजस्ता बहुराष्ट्रिय कम्पनीले समेत आयुर्वेदिक उत्पादनमा ध्यान केन्द्रित गर्दै लगेका छन् । भारतमा हर्बल र आयुर्वेद व्यक्तिगत प्रशाधन सामग्रीको मात्र वार्षिक १८ हजार ५ सय करोडको व्यापार हुने गरेको छ । जुन भारतको कुल व्यक्तिगत प्रशाधन सामग्रीको बजारको करिब ४१ प्रतिशत हो । नेपालमा पनि पतञ्जलीले छोटो समयमै एफएमसीजी बजार राम्रो उपस्थिति देखाउन सफल भएको छ । पतञ्जलीले २ वर्षअघिदेखि नै नेपालबाट पनि उत्पादन सुरु गरिसकेको छ । रामदेवको पतञ्जली योगपीठ र गैरआवासीय नेपाली उद्यमी उपेन्द्र महतोको साझेदारीमा बाराको सिमरामा करिब १ अर्ब ६० करोड भारतीय रुपैयाँको लगानीमा उद्योग सञ्चालनमा ल्याइएको हो । उद्योगबाट करिब ४ दर्जनभन्दा बढी वस्तुहरू उत्पादन हुँदै आएका छन् । उद्योग उद्घाटनका क्रममा रामदेवले दस वर्षभित्र एक सय अर्ब लगानी गर्ने घोषणा गरेका थिए ।"
परिस्थितिले लेखिका बनायो,"काठमाडौं भूमिगत राजनैतिक नेता, कार्यकर्ताको घर कस्तो हुन्थ्यो ? अहिले उनीहरूको जीवनस्तर कस्तो छ ? बदलाब कसरी आउँदै छ ? टाढै बसेकालाई त्यति गहन रूपमा थाहा हुँदैन । तर यसलाई प्रत्यक्ष भोगेकी सरस्वती ज्ञवालीले आत्मसंस्मरणात्मक कृति लालटिनको उज्यालोमा यसबारे खुलस्त उतारेको कवि सुलोचना मानन्धरले बताइन् । राजधानीमा शनिबार आह्वान समूहले ज्ञवालीको कृतिमाथि संवाद कार्यक्रम राखेको थियो । इमानदार राजनैतिक कार्यकर्ताको घर सुनले छापेको हुन्छ कि या छाप्रोजस्तो हुन्छ ? कवि मानन्धरले भनिन्, लेखिका ज्ञवालीले झयालढोका खोलेर देखाइदिनुभएको छ । कृतिमा जीवनप्रतिको प्रेम, क्रान्तिकारी रोमान्टिक प्रेम, मातृवात्सल्य, देशप्रेमलगायत भिन्नाभिन्नै किसिमका प्रेम र त्यागका यथार्थ कथासमेत पढ्न पाइने मानन्धरले सुनाइन् । भावनाको पातलो कभरले छोपिएको एउटा रमाइलो, मार्मिक र एड्भेन्चरका सत्यकथाको खुल्ला किताब हो लालटिनको उज्यालो, उनले भनिन्, कृति पढ्दा ज्ञवालीले सबै दु:खपीडालाई प्रेमले जितेको महसुस हुन्छ । लेखिका ज्ञवालीले आदर्शको राजनीतिमा होमिएर आन्दोलनमा लाग्दा ताकाका थुप्रै मार्मस्पर्शी कथा सुनाइन् । तर, राजधानी आएपछि सँगै क्रान्तिमा लागेकाहरूको पहिलेको जस्तो हार्दिकता, मायाममता नभेटेको उनले दाबी गरिन् । उनले २०४६ को आन्दोलनमा गर्भवती अवस्थामै सडकमा निस्केर ढुंगामुढा गरिरहेको बेला आफ्ना पति (प्रदीप ज्ञवाली) आन्दोलनका क्रममा मारिएको गलत सूचना पाउँदाको पीडा पनि सुनाइन् । महिलाहरूलाई त्यति बेला पुलिसले गोली हान्दैन भन्दै अगाडि लगाउने गरिन्थ्यो, उनले भनिन्, गर्भवती भए पनि मोर्चामा पठाइन्थ्यो, तर पछि पदीय दायित्व र अवसर लिने बेला भने पुरुषहरू नै सधंै अगाडि बढेको देखें । पहिलेको आदर्श व्यवहारमा पनि बदलाव आएको देखें । यस्तो पीडा र परिस्थितिले किताब लेख्न अभिप्रेरित गर्यो । ज्ञवालीको कृतिमाथि बोल्दै कान्तिपुर दैनिकका प्रधान सम्पादक सुधीर शर्माले आत्मपरक कृतिहरू धेरै निस्कने भए पनि ज्ञवालीको कृति अरूभन्दा इमानदार र यथार्थपरक लागेको बताए । कृतिका यथार्थ कथाहरू पढ्दै जाँदा सरस्वतीको जीवन विद्रोहहरूकै निरन्तरता हो भन्ने लाग्छ, शर्माले भने, उहाँले पढाइ, विवाह र जागिरमा मात्रै हैन, समाज र व्यवस्थाका थुप्रै पक्षसँग विद्रोह गर्नुभएको देखिन्छ । कृति अक्षर क्रिएसनले छापेको हो ।"
मैनालीले देखेको देश,"काठमाडौं पत्रकार मोहन मैनाली नयाँ कृतिसहित आएका छन् । उनको नयाँ आत्मसंस्मरणात्मक पुस्तक देखेको देश शनिबर राजधानीमा वनस्पतिविद् डा तीर्थबहादुर श्रेष्ठ र सम्पादक शरच्चन्द्र वस्तीले लोकार्पण गरे । पुस्तकबारे चर्चा गर्दै डा श्रेष्ठले मैनालीले मुलुकको वास्तविक पुस्तकमार्फत बाहिर ल्याएको दाबी गरे । पुस्तकमा नेपालको भूगोल, इतिहास, जनजीवन र पर्यावरणको यथार्थपरक चित्र पाइन्छ, श्रेष्ठले भने । वस्तीले पुस्तकमा आँखाले देखेको देशमात्र नभई परिस्थिति, प्रकृति, मनोभाव र भूतकालको सम्भावना पनि छर्लङ्गै पारिएको बताए । यसअघि दुइटा आत्मसंस्मरणात्मक कृति ल्याइसकेका लेखक मैनालीले आफूले देखेभोगेका सन्दर्भहरूलाई पुस्तकको रूपमा ल्याएको बताए । प्रकाशक भूपेन्द्र खडकाले देखेको देश मुलुक चिहाउने यथार्थपरक ऐना भएको दाबी गरे । कृति बुकहिल पब्लिकेसनले छापेको हो ।"
शर्माको चौथो कृति,"काठमाडौं प्रा पीताम्बर शर्मा दाहाल चौथो कृतिसहित आएका छन् । शनिबार उनको जीवनीपरक कृति मेरो रिमरिमे सम्झना कांग्रेसका वरिष्ठ नेता रामचन्द्र पौडेलले लोकार्पण गरे । नेता पौडेलले शर्माको पुस्तक पढ्दै गर्दा विद्यार्थी जीवनको राजनीतिक क्षण याद आएको बताए । उनले कांग्रेस र मुलुकसित जोडिएका सन्दर्भसमेत पुस्तकमा समेटिएको दाबी गरे । प्राडा मोहनप्रसाद तिमल्सिनाले मुलुक र नेपाली कांग्रेसको इतिहास बुझ्न पनि कृतिले सामग्री प्रदान गर्ने दाबी गरे । भानुभक्त अयोध्यादेवी स्मृति प्रतिष्ठानले गरेको कार्यक्रममा गायिका एवं स्रष्टा उमा गुरुङलाई २०७३ र डिल्लीप्रसाद दाहाल मुल्तीउन लाई २०७४ को भानुभक्त अयोध्यादेवी स्मृति पुरस्कार पनि प्रदान गरियो । प्रा धनप्रसाद पण्डित, स्रष्टा ज्ञाननिष्ठ ज्ञवाली, इतिहासकार हिरण्यलाल श्रेष्ठ, कांग्रेस नेता अर्जुन नरसिंह केसी, देवेन्द्र नेपालीले पनि पुस्तकबारे बोलेका थिए ।"
नारायणगोपालले गर्दा गीतकार भएँ,"काठमाडौं गीतकार कालीप्रसाद रिजाललाई छैटौं अमर भावना राष्ट्रिय स्रष्टा सम्मान २०७४ प्रदान गरिएको छ । गीतकार संघ नेपालका तर्फबाट पूर्वराष्ट्रपति डा रामवरण यादवले रिजाललाई एक लाख एक रुपैयाँसहित ताम्रपत्र हस्तारण गरे । शनिबार प्रज्ञा प्रतिष्ठानमा आयोजित कार्यक्रममा सम्मान ग्रहण गरेपछि गीतकार रिजालले आफ्नी आमा र गायक नारायणगोपाल सम्झिएका थिए । आमाले गर्दा पढ्न पाएँ, काठमाडौं आउन सकेँ, उनले भने, यहाँ आएपछि नारायणगोपालजीले मलाई गीतकार बनाइदिनुभयो । उहाँले नघचघच्याएको भए म आजा यस्तो पुरस्कार लिइरहेको हुने थिइनँ । आँखा छोपी नरोऊ भनी, झरेको पात झैं जस्ता गीत लेखेका रिजालले नेपालमा गीतकारहरू सबैभन्दा दयनीय अवस्थामा रहेको बताए । गायकले त स्टेजमा गाउन सक्छ, उनले भने, हामी रोयल्टीमा पनि पछाडि छौं । उता सञ्चारमाध्यममा हाम्रा गीतलाई गायकको भनी प्रसारण गरिन्छ । हामी निरीहजस्ता बनेका छौं । उनले गीतकार संघलाई स्रष्टाको हकहित संरक्षणमा अगाडि बढ्न अनुरोध गरे ।समारोहमा वर्ष गीत पुरस्कार विधामा पवित्रा राई र सुमन बैरागीलाई ५१ हजार रुपैयाँ दिइयो । पवित्राले अभिनय गर्दै र सुमनले प्रवासको पीडा गीतका लागि पुरस्कार जितेका थिए । यो विधामा वर्षभरिका १० वटा गीत मनोनीत थिए । वर्ष गीत पुस्तक विधामा भने आमा बाट जानुका राई र भावनाको खेती बाट सुमन श्रापितलाई सर्वोत्कृष्ट मानियो । उनीहरूले पनि ५१ हजार रुपैयाँ पाए ।अमेरिका बसेर नेपाली गीत सिर्जनामा योगदान पुर्याएको भन्दै राखी गौचनलाई डायस्पोरा गीतकार सम्मान अन्तर्गत ११ हजार रुपैयाँ दिने घोषणा गरियो । गीतकार संघको आठौं वार्षिकोत्सव अवसरमा स्रष्टा सम्मान र अवार्ड समारोह आयोजना गरिएको थियो । प्रमुख अतिथिका रूपमा उपस्थित डा यादवले राष्ट्रको पहिचान बचाउन स्रष्टाको भूमिका रहेको बताएका थिए । कार्यक्रममा पूर्वमन्त्री एवं गीतकार शंकरप्रसाद कोइराला, गीतकार रत्नशमशेर थापा, किरण खरेल, यादव खरेल, राजेन्द्र थापा, डा भोजराज घिमिरेलगायतको उपस्थिति थियो ।"
सरुभक्तलाई राष्ट्रिय मुक्तक,"लेखनाथ साहित्यकार सरुभक्त श्रेष्ठ राष्ट्रिय मुक्तक पुरस्कारबाट सम्मानित भएका छन् । मुक्तक मञ्च पोखराले यस वर्षको पुरस्कार शनिबार उनलाई प्रदान गरेको हो । प्रदेश ४ का प्रमुख बाबुराम कुँवरले पुरस्कार प्रदान गरे । उनले सरुभक्त मुलुकले गौरव गर्ने व्यक्तित्व भएको दाबी गरे । सरुभक्तले पोखराबाट मुक्तक मञ्च स्थापना भएबाटै आफू निरन्तर जोडिएको स्मरण गरे । आºनै ठाउँमा मुक्तकको पुरस्कारबाट सम्मानित हुन पाउँदा गौरव लागेको छ, उनले भने । कवि तीर्थ श्रेष्ठले सरुभक्तलाई बुझ्नै नसकिने जटिल सँगसँगै एकदमै सरल मान्छेको रूपमा परिचय दिए । मुक्तक विधामा नेपालमै पहिलोपल्ट साहित्यकार विष्णु अल्पविरामले पुरस्कार अक्षयकोष स्थापना गरेका हुन् । मुक्तक मञ्चद्वारा सञ्चालित पुरस्कारमा २२ हजार २ सय २२ रुपैयाँ छ । यसअघि ११ हजार १ सय ११ रुपैयाँ रहेकोमा यस वर्ष बढाइएको हो । यसअघि कृष्णप्रसाद पराजुली र रत्नशम्शेर थापा यो पुरस्कारबाट सम्मानित भइसकेका छन् । पुरस्कार छनोट समितिका संयोजक दीपक समीपले नेपाली मुक्तकको विकास र लेखनका लागि सरुभक्तको महत्त्वपूर्ण योगदानको कदर गर्दै पुरस्कार प्रदान गरिएको बताए । कार्यक्रमा ३० मुक्तककारले सिर्जना वाचन गरे । कविता, नाटक, गीत, गजल, उपन्यास र कथाका ३ दर्जनभन्दा बढी कृतिका लेखक सरुभक्तको पहिलो कृति बन्द खामभित्र (२०३५) पोखराकै पहिलो मुक्तक संग्रह हो । उनकोको पागल बस्ती उपन्यासले ०४८ को मदन पुरस्कार प्राप्त गरेको थियो ।"
एलेनका अफेयर,"अमेरिकी हास्य कलाकार एवं टेलिभिजन प्रस्तोता एलेज डिजेनर्स आफ्नी श्रीमती पोर्सिया डे रोजीसँगको सम्बन्धलाई लिएर निकै खुसी छन् । यी दुईको सम्बन्ध स्थापित भएको १३ वर्ष भइसकेछ । पोर्सियालाई भेट्नुअघि एलेन जुन युवतीसँग अफेयरमा थिइन्, उनको कार दुर्घटनामा मृत्यु भएको थियो । त्यो बेला म वेटरका रूपमा काम गर्थेँ, हालैको एक कार्यक्रममा उनले भनेकी छन्, भर्खर बीस वर्षकी थिएँ । त्यो मेरो पहिलो समलिंगी सम्बन्ध थियो । स्कुलमा त पुरुषसँगै डेट गरियो । एलेनले ४० वर्षकी भएपछि मात्र आफू लेस्बियन भएको खुलस्त पारेकी थिइन् । सन् १९९० तिर उनी द टुनाइट सो विद जोनी कार्सन मा अभिनेत्रीका रूपमा पर्दामा देखिएकी थिइन् । एलेनले आफ्नो पहिलो समलिंगी सम्बन्ध सौहार्दपूर्ण रहेको स्मरण गरिन् । हामी सँगै बस्थ्यौं तर जब उनी बितिन् मैले कोठाभाडा तिर्न सकिनँ, उनले भनिन्, त्यसपछि म एउटा साँघुरो फ्ल्याटमा सरेँ । ढुसी र उडुस परेको ओच्छ्यानमा सुत्दा भगवानलाई सोध्न मन लाग्थ्यो कलकलाउँदो उमेरकी सुन्दर युवतीलाई आफूसँग लगेर यी उडुसलाई किन मसँग छोडिदिएको ?एलेनले ओप्राज मास्टर क्लासमा पनि एकपटक आफ्नो अतीत सेयर गरेकी थिइन् । त्यो बेला उनले गर्लफ्रेन्डसँग झगडा परेकै बेला उनको मृत्यु भएको बताइएकी थिइन् । त्यसले आफूलाई धेरै तनाव दिएको उनको भनाइ थियो । मेरो भाइको ब्यान्डले प्रस्तुति दिइरहेका बेला उनले मलाई फकाउन खोजेकी थिइन्, एलेन सम्झन्छिन्, तर, मैले चर्को म्युजिकका कारण केही नसुनेको अभिनय गरेँ ।केही समय घुर्की देखाएर पुन: उनीसँग मिल्ने आफ्नो योजना रहे पनि त्यो अधुरो रहेको भन्दै एलेन भावुक बनिन् । म उनलाई पाठ सिकाउन मात्र चाहन्थेँ, ६० वर्षे एलेनले भनिन्, तर, उनको मृत्युले मलाई नै पाठ सिकायो । मैले किन उनको कुरा सुनेर पनि नसुकेझैं गरेँ, किन उनीसँगै कारमा बसिनँ भन्ने कुरामा मलाई पश्चाताप भयो ।सो होस्ट, अभिनेत्री र कमेडियनका रूपमा एलेनको ख्याति बढदै गयो । उनले आफूलाई लेस्बियन स्विकारेपछि झनै आकर्षण र उदाहरणको पात्र बनिन् । उनका सम्बन्धका समाचार धेरै आए । आना हेच, एलेक्सान्ड्रा हेडिसन लगायतससँग नाम जोडियो । तर, सन् २००४ मा उनी डे रोजीसँगको नजिकिइन् । त्यसको चार वर्षपछि दुईको विवाह हुँदा मनोरञ्ज दुनियाँमा ठूलो तरंग पैदा भयो, दुई युवतीको विवाह जो हुँदै थियो ।"
अंग्रेजी फिक्सन बढी बिके,"काठमाडौं आख्यानपरक पुस्तक बढी बिक्री गर्दै नौदिने अन्तर्राष्ट्रिय पुस्तक प्रदर्शनी शनिबार सकियो । बिक्रेताका अनुसार यसपटक प्रदर्शनीबाट धेरैजसो अंग्रेजी फिक्सनका पुस्तक बिक्री भए । २१ वर्षदेखि प्रदर्शनीमा स्टल राख्दै आएको मण्डला बुक प्वाइन्टका प्रबन्धक माधवलाल महर्जनले यस वर्ष एसएलसी दिएर बसेका र बीबीएस पढिरहेका पाठकलाई लक्षित गरेर अंग्रेजी र नेपाली आख्यानपरक पुस्तक राखेका थिए । ननफिक्सन एकाध मात्र अत्यधिक बिक्री हुन्छ, उनले भने, यस पटक पनि फिक्सन नै बढी बिक्यो । पाउलो कोहेलो, हयारी पोर्टरका पुस्तक अहिले पनि निकै रुचाइरहेका छन् । ननफिक्सनमा चाहिँ प्रशासन र प्रजातन्त्रसम्बन्धी डयानियल जिवलाट र स्टेभन लेभिट्स्काईले लेखेको हाउ डेमोक्रेसी डाइज सँगै सेल्फ हेल्पका विषयप्रधान पुस्तक बिक्री भएको उनले सुनाए । २१ वर्षे अनुभवमा उनलाई अहिले पठन संस्कृतिमा वृद्धि भएकोझैं लाग्छ । पहिले नेपाली आख्यान पढ्ने पाठक कम रहेकामा अहिले त्यो ह्वात्तै बढेको उनले दाबी गरे । तीन वर्षदेखि प्रदर्शनीमा स्टल राख्दै आएका अनुज बुक इन्टरप्राइजेजका सूर्य तामाङका अनुसार गत वर्षभन्दा यो वर्ष पाठकको भीड लाग्यो । उनको स्टलबाट पनि यस वर्ष अंग्रेजी उपन्यास नै बिके । उनको स्टलमा बालबालिका लक्षित नेपाली र अंग्रेजी कथाका किताब थिए । तीमध्ये पनि अंग्रेजी लेखककै किताब बिक्री भएको उनले जनाए । नेपालको किताबको पब्लिसिटी कम भएर हो कि, उनले भने । प्रदर्शनीमा नेपाल प्रज्ञा प्रतिष्ठानका कविता, कथा, उपन्यास, दर्शन, जातीय संस्कार, शब्दकोश पनि राखिएका थिए । तीमध्ये पाठकले कथा, उपन्यासकै किताब रुचाएको संयोजक सुधीर ढुंगेलले बताए । यहाँ हल्लाका भरमा किनिने किताब छैनन् । विद्यावारिधि र थेसिसका लागि उपयोगी पुस्तक छन्, उनले भने, तर कथा, उपन्यासका किताब नै धेरै रुचाइए । त्यस अलावा प्रतिष्ठानले निकालेको दर्शन, जातीय संस्कारका किताब, लैनसिंह वाङ्देलको स्टोलन इमेज अफ नेपाल, जुम्ली शब्दकोष पनि उल्लेख्य मात्रामा बिक्री भएको उनले दाबी गरे । प्रदर्शनीमा पाँचौं पटक सहभागी भएको साझा प्रकाशनका बुक स्टलका प्रबन्धक राजेन्द्र सुनुवारका अनुसार यस वर्ष साझाको साहित्यअन्तर्गत कथा, उपन्यासका किताब नै बढी बिके । यसका अलावा दर्शनका किताब पनि पछिल्ला वर्षको तुलनामा धेरै बिक्री भए । अनु बुक्सका प्रकाश बस्नेतको पनि यस्तै अनुभव छ । उनको स्टलमा नेपाली, अंग्रेजी तथा बालबालिका लक्षित पुस्तक धेरै बिक्री भए । नेपाली पाठकले अंग्रेजी अथवा विदेशी उपन्यास नै बढी खोजिरहेका छन्, उनले भने, अंग्रेजीमा पनि बेलायत, भारतका उपन्यास रहेका छन् । सय प्रतिशतमा दुई प्रतिशत पाठकले अन्य देशका पुस्तकबारे सोध्ने गरेका छन् । उनको स्टलबाट दैनिक एक प्रतिशत मात्रै नेपाली पुस्तक बिक्ने गरेका पनि बताए । १५ वर्षदेखि प्रदर्शनीमा स्टल राख्दै आएका एजुकेसन बुक हाउसका अञ्जन श्रेष्ठले पनि साहित्यसम्बन्धी पुस्तक धेरै बिकेका बताए । अन्तिम दिन पुस्तक किन्न पुगेका अनील चौधरीले फिक्सनका किताब नै रोजे । उनले एउटै स्टलबाट चारवटा अंग्रेजी पुस्तक किने । तर किनिसकेपछि अन्य स्टल घुम्दै जाँदा उनले सोही किताब सस्तोमा बिक्री भइरहेको देखे । एकै ठाउँमा राखिसकेपछि यस्तो पुस्तकको प्राइसमा भिन्नता हुनुहुन्न । ठगिएको फिल भयो, उनले भने । तर यस्ता प्रदर्शनी भइरहनुपर्नेमा समेत उनले जोड दिए ।"
पवनकली को असली कथा,"काठमाडौं शिक्षकले सोधे, तिमीहरू ठूलो भएपछि के बन्ने ? बेन्चमा बसेकाहरू पालैपालो उठेर कसैले डाक्टर त कसैले इन्जिनियर बन्ने सपना सुनाउन थाले । कक्षाको बीचमा बसेकी एक नानीले बुनेको सपना भने ती सबैका भन्दा फरक थियो । आई वान्ट टु वि अ एक्टर, उनले यसो भनिरहँदा शिक्षक चूपचाप थिए । तिनी थिइन्, संगीतकार (राजु तुलाधर) की छोरी लुनिभा तुलाधर । बुबाको नाम जोडिएकै कारण उनलाई धेरैले संगीततिर धकेल्ने कोसिस गरे, उनी भने अभिनय गर्न चाहन्थिन् । कलेज पढ्न थालेपछि मात्रै उनले रंगमञ्चको बाटो भेट्टाइन् । कान्तिपुर टीभीको द पवनकली शो मार्फत पवनकलीकै छविमा छाइन्, थुप्रै फिल्म खेलिन् । यति बेला भने उनी नाटक निर्देशकको अवतारमा आएकी छन् । उनले निर्देशन गरेको नाटक कोरा बत्तिसपुतलीस्थित शिल्पी थिएटरमा मञ्चन भइरहेको छ । हालैको भेटमा उनी आफ्नो अभिनय यात्राबारे गफिइन् । रंगकर्मी शिव रिजालमार्फत उनी रंगमञ्चमा तानिएकी थिइन् । जब दशकअघि पहिलो पटक डा अभि सुवेदीको नाटक आरु फूलका सपना मा अभिनय गरिन्, त्यति बेला गुरुकुल नाट्य स्कुल खोलिबसेका रंगकर्मी सुनील पोखरेलको आँखामा परिन् । तिमी थिएटर सिक्छयौ ?, स्कुलमै सोधिनुपर्ने यो प्रश्न पोखरेलले सोध्दा उनको हर्षको सीमा थिएन् । त्यसपछि उनले झन्डै ७ महिना गुरुकुलमा रंगमञ्च पढिन् । यसपछि लुनिभाको कलाकारिता क्यामेरातिर पनि फस्टाउन थाल्यो । रंगकर्मीको परिचय चल्दै गर्दा लुनिभाले टेलिभिजनमा समेत हात हाल्न थालिन् । सन् २००३ मा पहिलो पल्ट होस्टल सिरियलमा देखिइन् । कान्तिपुर टेलिभिजनमा पोथी बास्यो, कार्यक्रम थालिन् । दीपाञ्जली लामाको सहकार्य रहेको कार्यक्रमले लुनिभाको अभिनय स्थापित गरायो । त्यसपछि, लागिन् द पवनकली शो तिर, यसले लुनिभाको दोस्रो न्वारन गरिदियो । त्यसपछि म लुनिभा हैन, पवनकलीको रूपमा चिनिन थालें, उनले सुनाइन् । पश्चिम नेपालको बाग्लुङतिर बोलिने भाषाशैलीबाट प्रभावित भएर पवनकली मा उनले अभिनय गर्दै कार्यक्रम चलाउँथिन् । पछि माम्पी घोषले पनि यसैलाई पछ्याइन् । काठमाडांैकी स्थानीय नेवार भएर पनि लुनिभाले बाग्लुङको भाषाशैली कसरी टिप्यौ ? धेरैको जिज्ञासा हुन्थ्यो । यसको पनि रोचक कथा छ, लुनिभाले भनिन् । सानैमा बाग्लुङ जाँदा एकजना आफन्तले कवली खान्छेऊ ? भनेर सोधेछन् । लुनिभा अलमल परिन् । धेरै समयपछि बुझ्दै जाँदा कवली भनेको त फर्सी पो रहेछ । यो किस्साले उनलाई अहिले पनि हँसाउछ । पवनकली पात्र बाग्लुङको हो, उनी भन्छिन्, उनकै कारण मैले अभिनयमा नवीन अनुभूति गर्न पाएकी छु । अहिले लुनिभासँग रंगमञ्च, टेलिभिजन सिरियलदेखि सर्ट फिल्म र फिचर फिल्मसम्म काम गरेको अनुभव छ । झन्डै दुई दर्जन बढी सडक नाटक निर्देशन गरेकी छन् । पछिल्लो पटक लाइन नाटक निर्देशन गरेर दर्शकको मिश्रित प्रतिक्रिया पाएकी उनले यो पटक तिब्बती शरणार्थीको विषय बोकेको कोरा निर्देशन गरेकी छन् । रंगमञ्चमा महिला निर्देशकको कमी भएको गुनासो चलिरहँदा लुनिभामा निर्देशनमा आएकी हुन् । उनीसँगै करिअर थालेका साथी चुपचाप रहँदा उनी छक्क पर्छिन् पनि । महिला कलाकार छिट्टै थकित हुन्छन्, उनी भन्छिन्, मचाहिँ जसोतसो निरन्तर लागिरहेकी छु ।"
प्रतिष्ठान गाभ्ने निर्णय भइसकेको छैन,"काठमाडौं संस्कृति, पर्यटन तथा नागरिक उड्ययनमन्त्री रवीन्द्र अधिकारीले सरकारले तीनवटै प्रतिष्ठान गाभ्ने विषय बजेटमार्फत आए पनि अहिले त्यसबारे पूर्ण निर्णय नभईसकेको बताएका छन् । आर्थिक वर्ष २०७५७६ को बजेट भाषणमा सरकारले तीन प्रज्ञा प्रतिष्ठान र अन्य सांस्कृतिक प्रतिष्ठानहरूलाई गाभ्ने घोषणा गरेको थियो । राजधानीमा शुक्रबार तीनवटा प्रतिष्ठान यथावत् राख्न आग्रह गर्दै जनसांस्कृतिक महासंघ र जनसांस्कृतिक महासंघ नेपालले संस्कृति मन्त्रीसमक्ष ज्ञापनपत्र बुझाएका थिए । ज्ञापनपत्र लिँदै मन्त्री अधिकारीले प्रतिष्ठान सञ्चालनका लागि बजेट छुट्टयाइसकेको समेत जनाए । महासंघका अध्यक्ष खगेन्द्र राई र महासंघ नेपालका अध्यक्ष सरल सहयात्रीले तीनवटै प्रतिष्ठानका आआफ्ना अस्तित्व रहेको बताए । यसलाई खुम्च्याउनु भनेको कला, साहित्य र रंगमञ्चलाई साँघुरो बनाउनु रहेको उनीहरूले दाबी गरे । ज्ञापनपत्रमा तीनवटै प्रतिष्ठानको सहअस्तित्व कायम हुनुपर्ने उल्लेख छ । केन्द्रमा तीनवटै प्रतिष्ठानको बजेट छुट्टाएको बताउँदै मन्त्री अधिकारीले प्रदेशको सन्दर्भमा भने अहिले केही भन्न नसकिने बताए । उनका अनुसार प्रदेशमा प्रज्ञा प्रतिष्ठान एउटै बनाइने तर केन्द्रमा गाभ्ने या नगाभ्नेबारे आवश्यक अध्ययन गरेर मात्रै निर्णय लिने उनले सुनाए । यसका लागि अध्ययन समिति बनाउने र सुझावका आधारमा मात्रै प्रतिष्ठानबारे निर्णय गरिनेछ, उनले भने, तीनवटै प्रतिष्ठानको आफ्नै अस्तित्व भएकाले सरकारसमक्ष नगाभ्न आग्रह गरिएको छ ।"
शर्मा र श्रेष्ठको सपना,"काठमाडौं संगीतकार सन्तोष श्रेष्ठले गीतकार डा केशव शर्मासँग सहकार्य गरेका छन् । शर्माद्वारा रचित गजललाई संगीतबद्ध गरी उनले म्युजिक भिडियोसहित एल्बम सपना हजार ल्याएका छन् । एल्बमको राजधानीमा वरिष्ठ कवि एवं संस्कृतिविद् तुलसी दिवसले लोकार्पण गरे । दिवसले सपना हजार मा मनुछने गीतहरू रहेको दाबी गरे । अर्का गीतकार कृष्णहरि बरालले गीतमा नवीनता पाइने उल्लेख गरे । संगीतकार राजु सिंहले श्रेष्ठको संगीतमा विविधता भेटिने दाबी गरे भने कवि मोमिलाले गीतहरू सुन्दा मनभित्रैबाट ऊर्जा र उत्प्रेरणा उत्पत्ति हुने बताइन् । गीतकार शर्माले आफू नेपाली आधुनिक संगीत क्षेत्रमा नयाँ प्रयोगका साथ अघि बढ्ने चाहेको बताए । मनोजराज, सञ्जीवनी, शिव परियार, निशा देशार, मेलिना राई, राज सिग्देल, विश्व नेपाली, इन्दु बानियाँ र सीडी विजय अधिकारीको स्वर रहेको एल्बममा धेरै दिन भो, आँखामा फूली, रुझेका परेली, पर्दैन फरक, सुसेल्दै तिमीले लगायतका गीत छन् । कार्यक्रममा नानी थापाले निर्देशन गरेको एल्बमकै तीनवटा गीतको म्युजिक भिडियो पनि सार्वजनिक गरियो ।"
पुस्तक पढ्ने बानी,"उनी प्राय: कथाका किताब पढ्न रुचाउँछिन् । उनलाई कथाका किताब पढ्न एकदमै मन पर्छ । अहिलेसम्म पढेका कथामध्ये उनलाई सिन्वाद र एलिस इन वन्डरल्यान्ड पुस्तक मन परेका छन् । विगतमा आमाबुवाले किताब किनेर ल्याइदिने गर्नुभएको थियो, यसपल्ट भने उनी पनि प्रदर्शनीमा आएकी हुन् । पहिलो पटक आफैंले प्रदर्शनीमा आफूलाई मन परेको किताब किन्न पाउँदा खुसी लागेको छ, उनले भनिन्, यस्ता किताबले पाठ्यक्रमका किताब पढ्न पनि सहयोग गरेको छ । कथाकार माया ठकुरीले दर्जनभन्दा बढी बालसाहित्य र कथा लेखिसकेकी छन् । प्रदर्शनीमा उनले निर्मल विद्यापीठ विद्यालयका बालबालिकालाई साहित्यकार कार्तिकेय घिमिरेको फुच्ची नानी सूर्य भेट्न गइन् र जापानको सुनकेशरी रानी कथा सुनाइन् । अहिलेका बालबालिकालाई अन्तरिक्ष, मानव र शरीर विज्ञानबारे धेरै कुरा थाहा छ, ठकुरी भन्छिन्, अहिले हजुरआमाले कथामा भनेका कुराहरूको प्रमाण खोज्छन् । यस्तोमा बच्चाहरूलाई कहिल्यै गलत कुरा भन्नुहुन्न । उपयुक्त कारणहरू दिनैपर्छ । म हजुरआमा र आमाले सुनाएका कथालाई नै बढाएर र मिलाएर फेरि लेख्ने गर्थेँ । यसरी नै मलाई पनि कथा लेख्न आएको हो ।बालबालिकामा पढ पढ भन्ने दबाबले भन्दा पनि आफ्नै इच्छाशक्तिले पढ्न मन लाग्नु राम्रो हो, उनको भनाइ छ, आमाबुवाले पनि बच्चाहरूको शारीरिक विकासमा मात्रै नभई मानसिक वा मनोवैज्ञानिक पक्षमा समेत सुधार ल्याउनका लागि उनीहरूलाई गुणस्तरीय बालसाहित्य पढ्न प्रेरित गर्नुपर्छ । साहित्यकार कार्तिकेय घिमिरे २० वर्षदेखि बालसाहित्यका किताब लेखन र सम्पादनमा सक्रिय छन् । दर्जनौं कृतिको लेखनसम्पादन गरिसकेका घिमिरेको अनुभव छ बालबालिकालाई असल बनाउनु छ भने राम्रा किताब पढ्न दिनुको विकल्प छैन । आफ्नो मुख्य उद्देश्य नै बालबालिकाको पठन सीप बढाउनु रहेको उल्लेख गर्दै २०७६ देखि पुस्तक पठन प्रतियोगिता नै सुरु गर्ने योजनासमेत उनले सुनाए । प्रदर्शनीमा तीन वर्षदेखि सहभागिता जनाउँदै आएकी रातो बंगलाकी दीपा थापा भन्छिन्, अब नेपालमा पनि पठन संस्कृति विकास भइसकेको छ । पढ्नुपर्छ भन्ने चेतना विकास भइरहेको छ । त्यसैले त बालबालिका आफैं आएर पुस्तक किन्छन् । नभए अभिभावक आएर किनिदिनुहुन्छ । प्रदर्शनीमा दया फाउन्डेसनले सामुदायिक विद्यालयका विद्यार्थीलाई बोलाएर उनीहरूका प्रतिभा प्रदर्शन गर्ने अवसर दिलाएको थियो । विभिन्न स्कुलका मन्टेश्वरीमा पढाउने शिक्षकशिक्षिकाले मन्टेश्वरी शिक्षण विधि र विज्ञान तथा प्रविधिबारे जानकारी गराएका थिए ।"
वल्र्ड टप विश्रुत,"दमक, झापा मूलघर भएका विश्रुत भट्टराईको नाम धेरैले सुनेका छैनन् । तर, उनी पढाइको तीक्ष्णता र विशेष गरी अंग्रेजी भाषामा विश्वभरकै अब्बल विद्यार्थी बनेर निस्किएका छन् । काठमाडौंमा जन्मेहुर्केका विश्रुतले प्राइमरी स्कुल चोभारको मोर्डन इन्डियन स्कुलमा पढेका थिए । लगत्तै अस्ट्रेलियाको मेलबर्न पुगेका थिए आमाबाबुको पढाइसँगै । विश्रुतकी आमा व्यञ्जना शर्माले मेलबोर्नको मोनास विश्वविद्यालयमा अस्ट्रेलियन छात्रवृत्ति पाइन् । आमाले मास्टर्स र लगत्तै पीएचडी सकुन्जेलमा विश्रुतले पनि उतैबाट स्कुले शिक्षा पूरा गरे । विश्रुतका लागि अंग्रेजी भाषा दैनिक बोलीचालीको भाषाजस्तै भयो । अंग्रेजी मेरो मातृभाषा बराबर बन्न पुग्यो, उनी भन्छन्, अन्य विषय सँगसँगै अंग्रेजी विषयप्रति रुचि बढ्दै गयो ।आमाबाबुसँगै तीन वर्षअघि काठमाडौं फिरेका विश्रुत चेल्सी इन्टरनेसनल एकेडेमीमा ए लेभलमा भर्ना भए । ए लेभलको पाठ्यक्रम नै यस्तो छ कि घोकेको विद्याले राम्रो अंक ल्याउन सकिन्न, उनले भने, घोकेको ज्ञानलाई जीवनमा खासै उपयोगमा ल्याउन पनि सकिँदैन । तर त्यसो भन्दैमा विश्रुत कोर्सबाहिरका आफूलाई नचाहिने र समय खर्चने किताबमा त्यति ध्यान दिँदैनन् । बरु विभिन्न वेबपेज, भिडियोजस्ता माध्यममा उपलब्ध विविध सामग्रीहरू हेर्ने र पढ्ने गर्छु, उनी भन्छन्, फिक्सनभन्दा पनि जानकारीमूलक विषयवस्तु पढ्न रुचाउँछु । विश्रुतको बुझाइमा नेपालको पढाइ ज्यादा सैद्धान्तिक छ । अस्ट्रेलियाको चाहिँ प्रयोगात्मक शैली छ, उनले भने । विश्रुतले आफ्नो पढाइमा प्रेरणाको मुख्य स्रोत आमालाई मानेका छन् । आमा व्यञ्जनाले अंग्रेजी भाषा शिक्षण सिकाइ विषयमै पीएचडी गरेकाले त्यसबाट पनि उनले सिकाइ र बुझाइको अवधारणा जान्ने मौका पाए । म स्कुल भर्ना हुनुभन्दा अगाडिदेखि नै आमाले मलाई अंग्रेजी पढाउन थालिसक्नुभएको थियो, उनले सुनाए, वर्कबुक किनेर मलाई अक्षर चिनाउने कामचाहिँ बुबाले गर्नुभएको हो । आफूलाई अंग्रेजीमा वल्र्ड टप हुन सक्छु भन्ने विश्वास नभए पनि आफ्ना आमाबाबुलाई भने विश्वास रहेको उनले सुनाए । विश्रुतले कम्प्युटर विज्ञान र एनालिटिक्समा उच्च अध्ययन गर्न चाहेका छन् । त्यसका लागि छात्रवृत्ति पाएकाले उनी अर्को महिना अमेरिकाको युनिभर्सिटी अफ टेक्सास एट टाइलरमा पुग्दै छन् । उच्च शिक्षामा जानुअघि विश्रुत अहिले आफ्नै आमाबाबुले दमकमा खोलेको मन्टेश्वरी सिकाइ पद्धतिमा आधारित आधारभूत विद्यालय विद्याशिल्प एकेडेमीमा ससाना नानीहरूलाई कक्षा लिइरहेका छन् । उनी दिनहँु ससाना नानीहरूलाई भनिरहेका हुन्छन् घोकेर होइन, बुझेर पढौं ।"
पाण्डा,"विश्व वन्यजन्तु कोषको प्रतीकचिह्न अर्थात् लोगोमा पाण्डाको चित्र छ । शारीरिक रूपमा आकर्षक देखिने पाण्डा लजालु प्रकृतिको हुन्छ । यसले प्रायजसो अरूलाई आक्रमण गर्दैन ।पाण्डाको आँखा वरिपरि र कान कालो हुन्छ । चारवटा खुट्टा काला हुन्छन् । अगाडि खुट्टादेखि माथिल्लो कुमसम्म पनि कालै रङले ढाकेको हुन्छ । पाण्डाको खानेकुरामा विशेषगरी बाँस हो । बाँस अथवा बाँस प्रजातिका मालिङ्गा, निगालोलगायत वनस्पतिका टुसा र घाँस पाण्डाले सबैभन्दा मन पराउने खानेकुरा हुन् । यसले अन्य सागपात र फलफूल पनि खाने गर्छ । भालुले जस्तै यसले पनि जंगलका मौरी र अन्य कीराफटयांग्रा खान्छ र एउटा वयस्क पाण्डाले दैनिक ९ देखि १४ किलो बाँसको टुसा खान सक्छ । धेरै खाएकै कारणले पाण्डाले एक दिनमा ४० पटकसम्म मल त्याग गर्छ ।नेपालको पूर्वी पहाडी क्षेत्रमा रातो पाण्डा पाइन्छ । रातो पाण्डालाई सानो पाण्डा पनि भनिन्छ । ठूलो पाण्डा कालो र सेतो रङ मिसिएको हुन्छ । झट्ट हेर्दा यो भालुजस्तै देखिन्छ । यसको अनुहारचाहिँ बिरालाको जस्तै हुन्छ । पाण्डा चीनको राष्ट्रिय जनावर हो । प्राकृतिक रूपमा पाण्डा पाइने ठाउँ चीन मात्र हो । चिनियाँ भाषामा पाण्डालाई ता सिओङ मावो भनिन्छ । यसको अर्थ ठूलो भालु बिरालो भन्ने हो । चीनले उपहारमा दिएका पाण्डा विश्वका विभिन्न देशका चिडियाखानामा राखिएका छन् । चीनको मध्य भागमा पर्ने सिचुवान, पल्लो सान्सी र कान्सु प्रान्त पाण्डा पाइने क्षेत्र हुन् । सिचुवान प्रान्तलाई पाण्डाको राजधानी भनिन्छ । एउटा वयस्क पाण्डा शरीरको आकार अनुसार १ दशमलब २ देखि १ दशमलब ९ मिटर लम्बाइ र साठीदेखि ९० सेन्टिमिटर उचाइको हुन्छ । सामान्यत: भाले पाण्डा १६० किलोसम्म र पोथी पाण्डा १२५ किलोसम्मको हुन्छ । पाण्डा जंगलमा २० वर्षसम्म बाँच्न सक्छ । संरक्षण गरेर राखिएको पाण्डा सरदर ३० वर्षसम्म बाँच्छ । पाण्डाको बच्चा जन्मँदा एक सयदेखि दुई सय ग्रामको मात्र हुन्छ । यसको लम्बाइ १५ देखि १७ सेन्टिमिटर हुन्छ । पोथी पाण्डाले गर्भवती भएको लगभग तीनदेखि पाँच महिनामा बच्चा जन्माउँछ । आधाजसो पाण्डाले एक पटकमा जुम्ल्याहा बच्चा जन्माउँछन् । आधाजसो एउटा मात्र बच्चा जन्माउँछ । जंगलमा प्राकृतिक रूपमा जन्मेका जुम्ल्याहा बच्चामध्ये एउटाले मात्र बाँच्ने अवसर पाउँछ । किनभने जुम्ल्याहामध्ये जुन ठूलो र सबल छ उसलाई मात्र माउले दूध खुवाउँछ । दुईवटै बच्चा दूधले नअघाउने हुनाले माउले एउटालाई मात्र दूध खुवाउने गरेको मानिन्छ । संरक्षण केन्द्र वा चिडियाखानामा जन्मिएका जुम्ल्याहा बच्चाचाहिँ दुवै बाँच्न सक्छन् । पाण्डाको बच्चा जन्मँदाको तौलको अनुपात माउको ८ सय भागको एक भाग मात्र हुन्छ । स्तनधारी जनावरमा माउको तौलको तुलनामा सबैभन्दा सानो जन्मिने नै पाण्डाको बच्चा हो । जन्मँदा बच्चा गुलाबी रङको हुन्छ । कुकुर बिरालाको छाउराजस्तै आँखा खुलेको हुँदैन र दाँत पनि पलाएको हुँदैन । पाण्डाको बच्चा ७५ दिनको भएपछि मात्र घस्रेर हिँड्न सक्ने हुन्छ । ६ महिनाको भएपछि यसले बाँसको तामा खान सक्छ । एक वर्षसम्म पाण्डाको बच्चाको मुख्य खानेकुरा माउको दूध नै हो । एक वर्षमा पाण्डा ४५ किलोग्रामको भइसकेको हुन्छ । बच्चाहरू लगभग दुई वर्षसम्म आफ्नो माउसँग बस्छन् । सन् १९५० पछि चीनले कूटनीतिक सम्बन्ध सुधारका लागि विभिन्न मुलुकलाई पाण्डा उपहार दिने गरेकामा हालसम्म रूस, उत्तर कोरिया, अमेरिका, बेलायत, फ्रान्स, जर्मनी, जापान, स्पेन, मेक्सिको लगायत ९ मुलुकलाई २३ पाण्डा दिइसकेको छ । वन्यजन्तुको अवैध सिकार, बासस्थानको अतिक्रमण, प्राकृतिक खाना बाँसको विनाश, अन्य हिंस्रक वन्यजन्तुको आक्रमण, अत्यन्त कम जन्मदर आदि कारणले पाण्डाको संख्या न्यून हुँदै गएपछि चीनले सन् १९८४ पछि कुनै पनि मुलुकलाई पाण्डा उपहार दिन छोड्यो । सन् १९८४ पछि चाहिँ चीनले कुनै पनि मुलुकलाई पाण्डा उपहार नभई १० वर्षका लागि भाडामा दिन थाल्यो । एक जोडी पाण्डाको चीनले वार्षिक दस लाख अमेरिकी डलर शुल्क लिने गर्छ । दस लाख डलर भनेको १० करोड रुपैयाँभन्दा बढी हो । दस वर्षपछि पाण्डा चीनलाई फर्काउनुपर्छ । नभए सम्झौता पुन: नवीकरण गर्न पनि सकिन्छ । त्यसबीचमा पाण्डाले बच्चा जन्मायो भने त्यो बच्चा पनि चीनकै सम्पत्ति हुन्छ ।"
जंकफुड ले हानि !,बाउआमालाई हाई सन्चोचाउचाउ लाँदा खेरी ।कलिलैमा क्यान्सर होलाचाल पाउला फेरि ।। बजारका ती खाद्यवस्तु कुरकुरे र चाउचाउ । क्षणिक स्वाद जिब्रोलाई पेटमा पर्ला घाउ ।।पाचनशक्ति कमजोर पार्छकलेजो र किड्नी ।मन्द विष सेवन गरीकति दिन हो हिँड्नी ? ।। विज्ञापनका चिजबिजमा हुन्छ अजिनामोटो । नाना थरी रोगले च्याप्छ जीवनलीला छोटो ।।कुरकुरे र लेज बाल्दा ।पेलिथिनझैं बल्छ ।अखाद्यले अल्छीकमजोरकलेजोमुटु जल्छ ।। घरमै बन्छ दालरोटी स्वस्थ जीवनको उपहार । मौसमी फलफूलगेडागुडी दीर्घायुको आधार ।।खोई त शिक्षकअभिभावककर्णधारको चासो ।दोष थुपारी अरूलाईहोला गलपासो ।।लालबहादुर भुजेल
हाम्रो नाति,"हेर्दाहेर्दै ठूलो भयो, ऐले हाम्रो नाति,बोल्न त ऊ जान्दैन नि, गर्छ भाँती भाँती । थोते दाँत देखाएर, मुसुमुसु हाँस्छ, हातखुट्टा फालीफाली, मज्जाले ऊ नाच्छ । भोक लाग्दा खनखन गर्छ, सु आउँदा रुन्छ, चर्तिकला देख्दाखेरि, मन खुसी हुन्छ ।सन्तानको सुखभन्दा, अरू ठूलो हुन्न,कर्म गर्दै अघि बढौं, समय त रुन्न ।आज, भोलि भन्दाभन्दै यात्रा छोटिँदै छ,हिँड्दाखेरि चारैतिर, पाइला जोडिंँदै छ । हेर्दाहेर्दै ठूलो भयो, ऐले हाम्रो नाति, बोल्न त ऊ जान्दैन नि, गर्छ भाँती भाँती ।डा मुकुन्द पथिक"
स्वच्छ वातावरण : स्वस्थ जीवन,"गाउँघरमा दाउराको चुल्होघरभित्रै धुवाँको प्रदूषण छ,सहरमा जताततै फोहोरअव्यवस्थित ढल र धूलो छ ।सडकको क्षमताभन्दा बढी गुड्छन्सहरका सडकमा गाडी,सहरका सडक धुलोले छोपिन्छतुवाँलो लागे सरी ।अझै पनि गाउँको ऊर्जाको स्रोतदाउरा नै मुख्य रहेको छ,दाउराका लागि वन फँडानी हुँदाप्रदूषण पनि बढेको छ ।विकासका काम व्यवस्थित छैनन्समयमा हँुदैनन् काम,विकासभन्दा पनि प्रदूषण बढेको छहाम्रो देश नेपालमा ।स्वच्छ वातावरण स्वस्थ जीवननैसर्गिक अधिकार हाम्रो,प्रदूषण घटाउने प्रतिबद्धतासहितकोचाहियो है योजना राम्रो ।इशान भण्डारी, कक्षा१०अक्सिडेन्टल पब्लिक स्कुल, काठमाडौं"
चन्द्रमा छुने चित्र,"विपिना शर्मा, कक्षा१०काञ्जीरोवा नेसनल स्कुल, काठमाडौँ"
लोभी जनावर,"बुलबुल नामको गाउँमा एउटी सोझी आइमाई बस्थिन् । उनले घरमा खरायो, कुखुरा, सुँगा, कुकुर, बिरालो, भेडो, बाख्रो, गाई, गोरु र घोडा पालेकी थिइन् । आइमाई निक्कै सोझी भएकीले कहिलेकाहीं सुँगाले ए बूढीए बूढी, खानेकुरा देऊ, भोकायो भुँडी भनेर ख्यालठट्टा गर्दै बोलाउँथ्यो । तर, ती आइमाई सुँगाप्रति कुनै प्रतिशोधको भावना नराखी आफूले पालेका सबै जनावरलाई उत्तिकै माया गर्थिन् । सबै जनावरलाई ती आइमाईले सुखसँग पालेकी थिइन् । त्यति मात्र होइन, घरमा पालेका जनावरले चाहेको सबै कुरा आइमाईले पूरा गरिदिएकी थिइन् । उनले पालेका जनावरले केही चाहेमा सुँगाले तुरुन्त आइमाईलाई जानकारी गराउँथ्यो । त्यसैले सबै जनावरले सुँगालाई नेता मानेका थिए । एक दिन ती आइमाई खेतमा गएको बेला खरायो, कुकुर, बिरालो, सुँगा, कुखुरा, गाई, गोरु, घोडा, बाख्रा र भेडाले बैठक बसे । त्यहाँमध्ये सबैभन्दा बुद्धिमा सुँगा थियो । सबैभन्दा पहिला बैठकलाई सुँगाले सम्बोधन गर्दै भन्यो, मेरा साथीहरू, सोझी आइमाईले अनुमति दिए हामी वनभोज पो जाने कि ? सुँगाको प्रस्ताव सुनेर सबै जनावर एकअर्काको मुख हेर्न थाले । त्यसपछि सबै पेट मिचेर हाँस्न थाले । सबै जनावर निक्कैबेर हाँसे । कसैको हाँसो रोकिएन । यो देखेर सुँगालाई रिस उड्यो । सुँगाले झर्किएर भन्यो, ए साथीहरू किन हाँस्यौ हिँहिँहिँ? तिम्रो प्रस्ताव मन परेर नि सुँगा भाइ, घोडाले भन्यो । अनि फेरि घोडा ठूलो स्वरमा हाँसिरह्यो । अन्तत: सुँगाको प्रस्ताव सबैलाई मन पर्यो । सबै वनभोज जान तयार भए । आइमाई घर आएपछि यो कुरा उनलाई सुनाइदिन सबैले सुँगालाई जिम्मा दिए । बेलुका भयो । आइमाई खेतबाट डोकोमा घाँस लिएर फर्किइन् । भोलि त मीठो वनभोज खाइन्छ भन्दै गाई, गोरु, घोडा, भेडो र बाख्राले नमीठो मान्दै घाँस खाए । कुखुरा, खरायो, सुँगा, कुकुर र बिरालोले पनि भोलिको मीठो वनभोज सम्झिँदै आइमाईले पकाएको खाना र गेडागुडी खाएर सबै आआफ्नो गोठ, गुँड र तबेलामा सुत्न गए । आइमाई पनि आफ्नो कोठामा सुत्न गइन् । सुँगा सुटुक्क आइमाईको कोठामा छिर्यो अनि आइमाईले पालेका सबै जनावरले भोलि वनभोज जान चाहेको कुरा उनलाई बतायो । सुँगाको कुरा सुनेर आइमाई पनि एउटा सर्त राखेर खुसी भइन् । उनको सर्त थियो जनावरहरूको वनभोजमा उनलाई पनि सँगै लैजानुपर्ने । आइमाईको सर्तमा सुँगाले पनि सहमति जनाएर हुन्छ भन्यो । भोलिपल्ट उज्यालो भयो । आइमाईले पालेका सबै जनावर उनको आँगनमा जम्मा भए । जनावरहरूले आइमाईसँग नुन, तेल, चामल, दाल, साग, आलु, मासुवनभोजमा पाक्ने मीठामीठा खानेकुरा सबै मागे । आइमाईले पनि खुरुखुरु जनावरहरूले मागेजति सबै सामान दिइन् । जनावरहरू खुसी भए । गाई, गोरु र भेडाले भाँडाकुँडा र खानेकुरा बोके । कुकुर, बिरालोले गेडागुडी बोके । आइमाई घोडाको पिठयुँमा चढिन् । अनि ती सबै जना टाढाको जंगलतिर लागे । निक्कै बेर हिँडेपछि उनीहरू घनघोर जंगलमा पुगे । नजिकै पानी र सानो चउर भएको ठाउँमा सबैले सामान बिसाए । सबैलाई निक्कै थकाइ लागेको थियो । आइमाई पनि घोडाबाट झरिन् । सुँगाले सबै जनावरलाई काम अह्रायो । घोडाले पानी ओसार्न थाल्यो । बाख्रो, भेडो, कुकुर, बिरालो, कुखुराले दाउरा बढुल्न थाले । गाई र गोरुले भाँडाकुँडा सफा गर्न थाले । ती आइमाईले मीठामीठा खानेकुरा तयार गर्न थालिन् । सबै जनावरहरू खुसीले उफ्रन थाले । केही समयपछि मीठामीठा खानेकुरा तयार भए । हरियो सागको तरकारी देखेर गाई, गोरु, खरायो, बाख्रो र भेडाको मुख निक्कै रसायो । भाँडोमा पाकेको मीठो मासु देखेर कुकुर, बिरालोको मुखबाट पानी रसायो । सबै जनावरलाई आइमाईले पकाएको मीठो खानेकुरा खान हतार भएको थियो । केही समयपछि खानेकुरा तयार भयो । आइमाईले सबै जनावरलाई खान तयार हुन आदेश दिइन् । तर, बिरालोले मुसा देख्यो । यता मासुभात पाकेको थियो । तर मीठो मासुभात पनि खाने र मुसा पनि खाने बिरालोलाई लोभ पलायो । ऊ मुसो खान झम्टेर ओढारतिर गयो । अरू जनावरले भकाभक पेटभरि मीठो वनभोज खाए । थपीथपी खाए । सबै जनावरले पेटभरि मासु, भात, अचार, दाल, तरकारी र मीठामीठा खानेकुरा खाए । सबै जनावर टन्न खाना खाएर चउरमा पल्टे । बिरालो निन्याउरो मुख लगाएर आयो । उसले खाना माग्यो । खाना सकिएको थियो । बिरालोले मुसा खान नपाएको कुरा सबैले थाहा पाए र गाली गर्दै भने थुइक्क तेरो लोभ, यता मीठो मासुभात पाकेको थियो तर तँ मुसा खान ओढार पसिस् । न त मुसा खाइस् न त मीठो मासुभात। यति भनेर सबै जना फेरि बिरालोलाई हेरेर पेट मिचीमिची हाँस्न थाले । यसरी साथीहरूले आफ्नो लोभ गर्ने बानीको खिल्ली उडाएको देखेर लाज सहनै नसकी बिरालो भोको पेटमा जंगलमा सुइँकुच्चा ठोकेर अलप भयो । टन्न पेटभरि मीठो वनभोज खाए पनि गाई, गोरु, भेडो, बाख्रो र खरायोलाई वनको लहलह परेको हरियो र विभिन्न थरीका घाँस अलिकता भए पनि खाने लोभ पलायो । उनीहरूले सल्लाह गरे अनि आइमाईको आँखा छलेर उनीहरू सुटुक्क घाँस खान केही परको वनमा गए । कुकुर मासु खोज्न र कुखुरो अन्न खोज्न जंगल पसे । सुँगा, घोडा र आइमाईले उनीहरूलाई निक्कै बेर पर्खे । तर, ती जनावर कोही फर्केनन् । अन्तिममा आइमाईले थाहा पाइन्, गोरु र गाई भीरबाट लडेर मरेछन्, भेडा र बाख्रालाई बाघले खाएछ । कुकुरलाई चितुवाले र कुखुरालाई स्यालले खाएछ । उनीहरूको लोभ गर्ने बानीले ज्यानै गएको कुरा सुँगा, आइमाई र घोडाले थाहा पाए । लोभी सधैं एक्लो हुन्छ । एक्लो भए केही गर्न सकिँदैन, मर्नुपर्छ । लोभीहरूको अलिकति पनि माया छैन मलाई । यति भनेर सोझी आइमाईले लामो सुस्केर हालिन् । अनि उनी घोडाको पिठयुँमा बसिन् । सुँगा पनि बस्यो । त्यसपछि आइमाई घरतिर फर्किन् । टाढाको वनमा बेलुकाको चिसो हावा चलिरह्यो ।"

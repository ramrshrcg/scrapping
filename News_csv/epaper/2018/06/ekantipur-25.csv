शीर्षक,विवरण
२ महिनाको खर्च ३ दिनमै,आर्थिक वर्ष २०६८६९ को बजेटले यो विकृति रोक्न पुँजीगत खर्चमध्ये अन्तिम चौमासिक (चैतदेखि असार) सम्म ४० प्रतिशत र असार महिनामा मात्रै २० प्रतिशतभन्दा बढी खर्च नपाउने व्यवस्था गरेको छ ।
२३ डेरीका दूधमा कोलिफर्म,कोलिफर्म जीवाणुहरूको प्रत्यक्ष सम्बन्ध खाद्य पदार्थ प्रशोधन तथा उत्पादन गर्ने वातावरणको स्वच्छता तथा सरसफाइसँग रहने भएकाले यस जीवाणुको उपस्थितिलाई उद्योग सरसफाइको सूचक मानिन्छ । मन्त्रालयले विज्ञप्तिमार्फत दूधलाई उमाल्दा कोलिफर्मजस्ता सूक्ष्म जीवाणु नष्ट हुने भएकाले उपभोक्तालाई राम्ररी उमालेर मात्रै उपभोग गर्न अनुरोध गरेको छ । उसले दूषित दूध बिक्री गर्ने डेरीलाई कानुनी कारबाही थालिएको जनाएको छ ।
२४ घण्टापछि अर्कै नतिजा !,विषयअनुसार ग्रेड प्वाइन्ट फरक पर्दा जीपीए बढेर आएको परीक्षा नियन्त्रण कार्यालयले जनाएको छ ।
विद्यालय शिक्षा सुधारको खाँचो,"सार्वजनिक र निजी विद्यालयको समग्र नतिजा हो यो । अहिलेसम्म विस्तृत तथ्यांक सार्वजनिक नभइसके पनि अनुमान गर्न गाह्रो छैन सार्वजनिक विद्यालयका विद्यार्थीहरूको जीपीए निजीको तुलनामा अझ कमजोर छ । विद्यालय शिक्षाको समग्र सुधार नगरेसम्म एसईई र अबदेखि कक्षा १२ को अन्त्यमा लिइने एसएलसी परीक्षाको नतिजा सुध्रनेछैन । सरकार फेरिएपिच्छेजसो शिक्षा आयोग बनाएर मात्र विद्यालयमा पठनपाठनमा सुधार आउन सक्दैन । शिक्षाको स्तर उकास्न हाम्रा राजनीतिक दलहरूको खासगरी सरकारको तीव्र प्रतिबद्धता चाहिन्छ । विद्यालय र कक्षाकोठामा दलीय राजनीति बन्द गरिनुपर्छ । शिक्षकहरूलाई पुरस्कार र दण्डको कडा व्यवस्था लागू गर्नुका अलावा, शिक्षणलाई आकर्षक पेसा बनाउने सरकारी नीति हुनुपर्छ । सरकारले शैक्षिक स्तर उत्कृष्ट भएकाहरूलाई पनि यो पेसामा आकर्षित गर्न सक्यो भने त्यसले विद्यालय शिक्षा सुधार्न सघाउँछ । विद्यार्थीको मात्र होइन, शिक्षकको पनि नियमित मूल्यांकन गरिने पद्धति बसाल्नुपर्छ । साथै, अभिभावक शिक्षामा पनि जोड दिइनुपर्छ । यी सबै पक्षमा ध्यान दिएर शिक्षामा सुधार ल्याउन सरकारमा बस्नेहरूमा दूरदृष्टि हुन आवश्यक छ शिक्षामा सुधारबिना समृद्धि हासिल हुन सक्दैन ।"
खोइ गणतन्त्र ?,"अन्त्यमा, सचेत नागरिक र जिम्मेवार चिकित्सकका रूपमा देशमा चिकित्सा शिक्षा कस्तो हुनुपर्छ भन्ने लामो अध्ययन र अनुभवपछि मात्रै हामीले यो क्षेत्रमा यस्ता नीति र कानुन बन्नुपर्छ भनेका हौं । हामीले मात्रै नभई नेपाल सरकारले नै विषयगत विज्ञहरू राखेर बनाएको माथेमा कार्यदलले यसरी गुणस्तरीय चिकित्सा शिक्षा दिने र स्वास्थ्यसेवाको न्यायोचित वितरण गर्न सकिन्छ भनेर खाका ल्याएको हो । त्यसैले यो प्रक्रियालाई तार्किक निष्कर्षमा पुर्याउन र त्यस क्रममा तीन करोड नेपाली र हजारौं विद्यार्थीको स्वार्थरक्षा गर्न के गर्नुपर्छ, त्यो हामीलाई राम्रैसँग थाहा छ । विगतमा हामीसित भएका सम्झौता र समझदारीभन्दा बाहिर गएर कसैको स्वार्थमा गरिने ऐनको कुनै पनि तोडमोड वा परिवर्तन हामीलाई स्वीकार्य छैन । सत्तामा हुनेहरूले लोकतान्त्रिक गणतन्त्रको मर्म भुले पनि जिम्मेवार नागरिकका रूपमा हामीले त्यसलाई भुल्न मिल्दैन ।"
सेनामा सुधार्नुपर्ने पक्ष,"राष्ट्रपति सैनिक मुख्यालयमा शीर्षकको समाचार पढेपछि सेनाकी सुप्रिम कमान्डर इन चिफ राष्ट्रपतिलाई निम्न विषयमा ध्यानाकर्षण गराउन चाहेको छु : १) नेपाली सेनाको गहिराइमा पुगेर सुधार गर्ने कुरा बुझियोस् र तल्ला तहका सेनासँग भेटघाट होस् । सेनालाई वीरबहादुर भनेर मात्र तेल नघसियोस् । २) संसारमा नेपाली सेनाले मात्र शान्ति सेनाको व्यक्तिगत पैसा काटेर आफ्नो र परिवारको स्वास्थ्य उपचार गराउँछ । स्कुल, कलेज त्यही पैसाबाट चलाउँछ । अनि सुफत मोलको घडेरी भनेर जहाँ पायो, त्यहाँ पैसा खन्याउँछ । संसारको दृष्टान्त हेरेर नेपाल सरकारमार्फत नि:शुल्क स्वास्थ्य र शिक्षा व्यवस्था होस् । व्यक्तिले पाउने शान्ति सेनाको पैसा काट्नु जायज हो ?३) नेपाली सेनाका प्रमुखहरूले बुझ पचाएर भारतीय सेनामा काम नलाग्ने ठहरिएको इन्सास राइफल किनिदिने काम भयो, अब बाटो खनाएर खन्ती सेना बनाउनु भनेको सेनालाई भुत्ते खुकुरी बनाउनु नै हो । लडाकु सेना र मिलिसिया सेना गरेर दुई भागमा सेना बनाइयोस् । मिलिसियालाई बाटो खनाइयोस् । ४) राजनीतिक नेताका श्रीमान, श्रीमती, बाबु, आमा र आफन्त अनि सहिद, राष्ट्रिय विभूतिका नाममा मात्र सालिक बनाउने र प्रतिष्ठान खोल्ने कामले इतिहास मिचिएको छ । नेपाली सेनाबाट वीरगति प्राप्त गर्ने र बहादुर लडाकुहरूको सालिक बनाइयोस् । तिनका नाममा स्मारक बनाइयोस् । ५) नेपाली सेनाका पितामह पृथ्वीनारायण शाह नै हुन् । उनको वीरत्वको सम्मानमा वर्षमा १ दिन बिदा दिलाइयोस् । ६) राष्ट्रिय स्तरका बाटोघाटोको नामकरण नेपाली सेनाको वीर योद्धाको नामबाट राखियोस् । ७) कुनै एकजना प्रधान सेनापतिको सनकमा नेपाली सेनाको अन्य दर्जा (सिपाहीदेखि हवल्दार मेजर) को पेन्सन जाने अवधिलाई १६ वर्षबाट एकैपल्ट २० वर्ष बनाइएको छ । यस नियमलाई पुनरावलोकन गर्न जरुरी छ । ८) कल्याणकारी कोषबाट किनिएका घडेरीको खोजिनिती होस् । मनपरीसँग घडेरीका नाममा पैसाको खोलो बगाइएको छ । नेपाल सरकारसँग नमाग्ने अनि सिपाहीको तलबभत्ताबाट काटिएको सेनाको कोषलाई मनपरी गर्ने प्रथा जायज हो ? कल्याणकारीको पैसा दिएर बिभिन्न नियुक्ति दिने चलन न्यायिक छ ? ९) राष्ट्रपति र रक्षामन्त्री सेनाको अभिभावक बन्नसकेका छैनन् । संसारमा जहीं पनि सेनाले बलियो अभिभाक खोज्छ । त्यसका लागि कुनै पनि व्यवस्था होस् ।१०) अवकाश प्राप्त पूर्व प्रधान सेनापति र जर्साबहरूले पनि सेनाको भोज खाने मात्र होइन, सेनाको स्तरोन्नति र इतिहास बढाउने काममा खाक्सी दलिदिनुस् । ११) हाल प्रचलनमा रहेको फास्ट ट्रयाक प्रणाली अधिकतम २० प्रतिशतसम्म ठिक होला । तर शतप्रतिशत यो नियम लगाएर सेनाभित्र रुवाबासी चलाइएको छ । यसले सेनामा एकता भाँड्न सक्छ । के अब लडाकुजति घर जाने अनि १०० मा ९० अंक ल्याउने मात्र सेनामा रहने हुन् त ?१२) सेनामा नियमले नदिएको दिनमा पोसाक लगाएर ठूलाबडा पल्टिने हो भने जहानियाँ राणा शासनभन्दा के कम भयो त ? प्रेमसिंह बस्न्यात, सहायक रथी (अप्रा)बाँसबारी, काठमाडौं"
धार्मिक कार्यक्रममा सीमा,"नेपाल अब कुनै धर्म विशेषको रहेन । संविधानले नेपाललाई धर्म निरपेक्ष घोषणा गरिसकेको छ । यस्तो अवस्थामा कुनै धर्म विशेष व्यक्ति वा समूहले घर, मन्दिर वा धर्मथलोबाट आफ्नो प्रचारप्रसारका लागि ढ्वाङ राखेरै दिनभर र राति अबेरसम्म त्यो पनि हप्तौं भजन र संगीत बजाएर पूरा टोल थर्कनेगरी बिभिन्न कार्यक्रम गर्दै आइरहेका छन् । यो एक ठाउँको मात्रै समस्या हैन, पुरै देशभर यो समस्या छ । आफ्नो अधिकार प्रयोग गर्दा अरूको अधिकार पनि ख्याल गर्न यस्ता कार्यक्रम सञ्चालकहरूलाई एउटा सीमामा बाँध्नु नितान्त आवश्यक छ । सबै धर्मको आफ्नै मर्यादा र अनुशासन हुन्छ । अरूलाई पीडा दिएर गरिने धर्मको कुनै फल प्राप्ति पनि हुँदैन । धार्मिक कार्यक्रम गर्न पाउनु नैसर्गिक अधिकार भए पनि यसरी गरिने कार्यक्रमले धेरैलाई बाधा पुग्ने गरेको छ, जस्तो १) दिनको १८ देखि २० घन्टा सुत्नुपर्ने शिशुको हालत के होला ?२) नजिकका विद्यालय, कलेज र अस्पतालका सेवाग्राहीको अवस्था कस्तो होला ?३) घरमै आराम गरेर बसेका बिरामीलाई कस्तो असर पर्ला ?४) घरैमा आराम गरेर बसेका ज्येष्ठ नागरिकलाई यसबाट कति बाधा पुगेको होला ?५) अध्ययन कार्यमा संलग्न विद्यार्थीलाई कति बाधा पुग्ला ?यस्ता कुरामा ध्यान नपुर्याई आफ्नै ढंगले गरिने कुनै पनि ध्वनि सहितका कार्यक्रममा निगरानी आवश्यक छ र स्थानीय, प्रादेशिक र संघीय सरकारले तुरुन्त यसमा पहल गर्नुपर्छ र देशको संस्कृति जोगाउने नाममा विकृति फैलन नदिन समयमै सचेत हुनु पनि त्यत्तिकै जरुरी छ । डा मनप्रसाद वाग्ले मीनभवन, काठमाडांै"
कृषिलाई उपेक्षा,"अबको ३ वर्ष भित्रमा मुलुकका हरेक ग्रामीण बस्तीलाई सडक सञ्जालले जोड्ने सरकारी लक्ष्य छ । प्रत्येक गाउँनगरमा सरकारी अनुदान र किसानको साझेदारीमा अत्याधुनिक शीत भण्डार निर्माण गर्न जरुरी छ । हरेक गाउँ वा नगरमा अत्याधुनिक दुग्ध उद्योग (पाउडर दूधसमेत उत्पादन गर्ने) स्थापना गर्न जरुरी छ । जसबाट किसानले सडकमा दूध पोख्नुपर्ने बाध्यता अन्त्य हुन सकोस् । अन्यथा राजनीतिक रूपमा जतिसुकै चेतनशील र परिवर्तन भए पनि कृषि र किसान सबल नभएसम्म मुलुकले समृद्धि हासिल गर्ने छैन । यज्ञराज न्यौपाने पेप्सिकोला, काठमाडौं"
शिक्षकको विज्ञापन ऐनविपरीत,"क) शिक्षा ऐन आठौं संशोधनले उच्च माध्यमिक शिक्षा परिषद खारेज गरी विद्यालय शिक्षालाई कक्षा १८ आधारभूत र ९१२ माविलाई माध्यमिक भनी तोकेको हो । सो व्यवस्थाअनुसार माथिदेखि तलसम्म सूचनापाटी र लेटरप्याडसम्म फेर्ने काम हँुदै आएर पछिल्लोपटक जिल्ला शिक्षा कार्यालयको समेत नाम फेरिएको छ । तर अहिले विज्ञापन भने शिक्षा ऐनमै उल्लेख नभएको तह (प्रावि, निमावि र मावि) का लागि खोल्नु शिक्षा ऐन विपरीत भएन र ? यो अवस्थामा अदालतमा रिट परे विज्ञापन खारेज हुने सम्भावना हुँदैन ?ख) शिक्षक हुन चाहनेको उमेर ४० वर्ष ननाघेको हुनुपर्ने भनिएको छ । ४० वर्ष नाघ्न आँटेको व्यक्तिले आवेदन दिएर लिखित, मौखिक परीक्षाको प्रक्रिया पूरा गरी स्थायी नियुक्ति लिंँदाको मितिदेखि गणना गर्दा निजको उमेर हद ६० वर्ष पुग्दाको मितिसम्मको हिसाबले पेन्सन खाने अवधि (२० वर्ष) पुग्दैन । अब त पेन्सन नै नदिने कुरा छ । त्यसो हो भने उम्मेदवारको उमेर हद ४० को सट्टा ६० नै राखे पनि त भयो नि !ग) साविक उमावि कक्षा १११२ को अध्यापन सुरुदेखि नै स्नातकोत्तर उत्तीर्ण शिक्षकहरूबाट हुँदै आएको छ । ९१२ मावि भएपछि उक्त तहका लागि विज्ञापन हुँदा शैक्षिक योग्यता स्नातक मात्र तोकिनु कसरी उचित हुन्छ ? इन्द्रकुमार श्रेष्ठसरस्वती मावि खानीभञ्ज्याङ, ओखलढुंगा"
बजार अनुगमनमा उदासीनता,"अहिले बजारमा नपत्याउने किसिमले महँगी वृद्धि भैरहेको छ । कतिपय सामानको मूल्य विनाकारण बढिरहेको देखिन्छ । तर सरकारमा बसेका व्यक्तिहरू यसबारे बेखबरजस्तै बनेका छन् । यदाकदा औंसीपूर्णिमामा गरिने बजार अनुगमन पत्रिकामा फोटो छपाउन र पत्रिकामा समाचार आएपछि अरूलाई काम देखाएर अरूभन्दा धेरै काम मैले गरेको छु भन्नमात्र गरिएका हुन् भन्दा फरक पर्दैन । एउटा उच्च प्रशासक वा मन्त्री सडक बढारेको, अस्पतालका शौचालय सफा गरेको फोटो जनताले हेर्न चाहेकै होइनन् । अनुगमनले तात्त्विक केही फरक पार्ने भए र अनुगमनको डर व्यवसायीलाई भए पक्कै कुनै कारणविनै भाउ बढाउँदैनथे होलान् । समय गतिशील भएझैं बजार भाउ क्रमिक रूपले वृद्धि हुन्छ, यो ध्रुवसत्य हो । गत सालमा पाइने वस्तु वा सेवा यस वर्ष केही न केही बढी मूल्यमै किन्नुपर्ने हुनसक्छ । तर बजेट भाषणले बजारलाई महँगी उपहार दिएको भनी लहैलहैमा हल्ला चलाउने र त्यसको केही दिनपछि बजारमा भाउ बढाएर सामान पठाउने र चरम उपभोक्ताको शोषण गर्ने पुरानै रोग हो । यसबारे नयाँ सरकारले भेउ पाए जस्तो देखिँदैन । सबैतिर अन्धाधुन्द हात हालेर मन्त्रीहरूले क्षणिक चर्चा कमाउन खोज्नुको सट्टा कम्तीमा अहिले सडक, पुल लगायतका निर्माणमा देखिएका नीतिगत कमजोरी केलाउनुपर्छ र विकास निर्माणमा देखिएका अस्तव्यस्ततालाई किनारा लगाउनुपर्छ । इमानदार निर्माण व्यवसायीको मानमर्दन पनि नहोस् । श्यामसुन्दर कुइँकेलहाँडीगाउँ, काठमाडौं"
खोइ त्यो प्रतिस्पर्धा ?,"केही वर्षदेखि सरकारले लेटर ग्रेडिङ प्रणालीबाट परीक्षा फल प्रकाशन गर्दै आएको छ । यो त्यति प्रभावकारी देखिएको छैन । विद्यार्थीलाई राम्रोसँग पढ्नुपर्छ, शिक्षकलाई राम्रोसँग पढाउनुपर्छ भन्ने जिम्मेवारीबोध भएको देखिँदैन । जसरी पनि कलेज पढ्न पाइहालिन्छ भन्ने गलत मानसिकताका कारण विद्यार्थीको पढाइ खस्कँदै गइरहेको छ । पुरुषोत्तम घिमिरे जोरपाटी, काठमाडौं"
गैरजिम्मेवार प्राधिकरण,"सडक विस्तारको जिम्मेवारी बोकेको काठमाडौं उपत्यका विकास प्राधिकरणले पछिल्लो कार्यप्रगतिको बाधक अदालती फैसलालाई औंलाएको छ । उपत्यकामा लामो समयदेखि अलपत्र परेका मुख्य सडक कलङ्कीनागढुङ्गा, चावहिलसाँखु नै हुन्, जसबाट दैनिक लाखौं यात्रीले सास्ती खेप्नु परिरहेको छ भने स्वास्थ्य समस्या पनि बढेको छ । प्राधिकरणले फैसलाको पूर्णपाठ नआउँदा सडक विस्तार रोकियो भनिरहँदा प्रभावित क्षेत्रका नागरिक भने उक्त कुरालाई विश्वास गर्न सकिरहेका छैनन् । चावहिलसाँखु अन्तर्गत जोरपाटी नारायणटार खण्डको उत्तरतर्फ २०३० साल पूर्व नै लगाइएको पर्खालको अस्तित्व अझै पनि भेटिन्छ भने प्राधिकरणबाट आएका व्यक्तिहरूको स्वार्थका कारण कहीं पर्खाल बाहिर सिमाना कायम छ । कहीं पर्खालभित्र सिमाना कायम गरिएको छ । प्राधिकरणको द्वैध चरित्रले उपत्यकाका सम्पूर्ण विस्तारित सडकले पूर्णता पाउन नसकेका हुन् र आम नागरिक अदालत पुगेका छन् । त्यसैले प्राधिकरणले आफ्नो काममा शुद्धता ल्याउन अपरिहार्य छ । रामकृष्ण बरालजोरपाटी २, काठमाडौं"
गोपनीयताका हकमा केही सवाल,"देवानी कानुन त्यस्तो कानुन हो, जुन सामान्य नागरिकदेखि उच्च ओहदामा बसेकासम्मको चुलो र दैनिक समस्यासँंग प्रतिविम्बित हुन्छ । सबै खाले कानुनको आआफ्नै महत्त्व भए पनि नागरिकको दैनिकीसँग देवानी कानुनको विशेष सम्बन्ध रहन्छ । व्यक्ति जन्मदेखि मृत्युसम्म उसको सम्पत्ति, विवाह, सम्वन्धविच्छेद लगायतका विषय देवानी कानुनले सम्बोधन गर्छ । यस कानुनको दफा २०(२) को स्वतन्त्रता र अधिकार हुने प्रावधान अनुसार, कानुनको अधीनमा रही प्रत्येक नागरिकलाई देहायको स्वतन्त्रता र अधिकार हुनेछ : (ट) आफ्नो जीउ, आवास, सम्पत्ति, लिखत, पत्राचार वा सूचनाको रक्षा गर्ने वा गोप्य राख्ने ।यो कानुनी व्यवस्थाले व्यक्तिको गोपनियताको हकलाई थप मजबुत बनाएको छ । तर व्यक्तिसँग सम्बन्धित तथ्यांक र चरित्र सम्बन्धी विषयको गोपनियताका बारेमा केही बोलिएको छैन । नेपालको संविधानको धारा २८ ले गोपनियताको हक सुनिश्चित गरेको छ र सो हकमा माथि उद्धृत भएको अधिकारमा तथ्यांक र चरित्र सम्बन्धी गोपनियताको अधिकारलाई समेत समावेश गर्न आवश्यक देखिन्छ । दफा २१ गोपनियताको अधिकार अतिक्रमण भएको मानिने (१) कानुन बमोजिम बाहेक कसैले सम्बन्धित व्यक्तिको मञ्जुरी नलिई देहायका कुनै कामकुरा गरेमा गोपनियताको अधिकार अतिक्रमण भएको मानिनेछ : (क) कुनै व्यक्तिको वासस्थानमा प्रवेश गरेमा, (ख) कसैको चिठ्ठीपत्र खोलेमा वा त्यसको प्रयोग गरेमा, टेलिफोन वा अन्य प्रविधिको माध्यमबाट भएको कुराकानी, बोली, ध्वनिको टेप वा रेकर्ड गरेमा वा सुनेमा, (ग) कुनै व्यक्तिको निजी जीवनको व्यवहार, आचरणको चियोचर्चा, प्रकाशन वा प्रचार गरेमा, (घ) कसैको आकृति वा तस्बिर खिचेमा, (ङ) अरूको नाम, आकृति, तस्बिर वा आवाजको नक्कल गरी सार्वजनिक गरेमा ।(२) उपदफा (१) को खण्ड (घ) र (ङ) मा जुनसुकै कुरा लेखिएको भए तापनि कसैले साहित्यिक वा कलात्मक प्रयोजन वा सार्वजनिक हितको लागि सो खण्डहरूमा लेखिएको कुनै काम गरेमा गोपनियताको अधिकार अतिक्रमण भएको मानिने छैन ।दफा २१ (१) मा भएको सम्बन्धित व्यक्तिको मञ्जुरी भनी लेखिएकोमा मञ्जुरी लिखित हो वा मौखिक हो, सो सम्बन्धमा स्पष्टता छैन । त्यसैगरी दफा २१ (२) को सम्बन्धमा सार्वजनिक हितका साथ साथै आमसञ्चार र पत्रकारिताको माध्यमबाट सुसूचित गर्ने प्रयोजनले प्रकाशन, प्रसारण तथा प्रबद्र्धन गर्नका लागि उक्त खण्डमा उल्लेखित कुनै पनि काम गरेमा गोपनियताको अधिकार अतिक्रमण भएको मानिने छैन भन्ने प्रावधान थप गर्न आवश्यक छ ।"
अन्धविश्वासको नग्नता,"निष्कर्षसमस्याको समाधान घटना विशेषमा होइन, सारमा खोजिनुपर्छ । संविधान र कानुन औपचारिक लेखाइ र भनाइमा मात्र होइन, व्यावहारिक कार्यान्वयन गर्नुपर्छ । समाजमा व्याप्त अन्धविश्वास, कुसंस्कार, वैज्ञानिक चेतनाको अभाव र राज्यको उदासीनताका कारण ज्युँकात्युँ छन् । त्यसैले विज्ञान र अन्धविश्वास बीचको बहसलाई सामाजिक जागरणका रूपमा अगाडि बढाउनु आवश्यक छ । राज्य पनि जिम्मेवार बन्नुपर्छ । राज्यले वैचारिक र व्यावहारिक चेतना दिने पाठ्यसामग्री, सामाजिक अभियान तथा आर्थिक उत्पादनका कार्यक्रम सञ्चालन र समतामूलक वितरण प्रणाली, घटनाका दोषीहरूलाई दण्डसजायको कानुनी व्यवस्था गर्नुपर्छ । सामाजिक, आर्थिक, राजनीतिक र सांस्कृतिक रूपान्तरणद्वारा मात्रै समाजमा व्याप्त अन्धविश्वास र बेतिथि हटाउन सकिन्छ । नयाँ शक्ति पार्टीकी नेतृ धमला पूर्व विज्ञान तथा प्रविधिमन्त्री हुन् ।"
संघीय नेपालमा भाषिक नीति,"नेपालको भाषिक नीतिलाई व्यावहारिक र सन्तुलित बनाउन सकियो भनेमात्र सही अर्थमा नेपाल बहुभाषिक, बहुसांस्कृतिक र बहुजातीय मुलुकका रूपमा स्थापित हुनेछ । नत्र हामीले आफ्नो पहिचान गुमाउँदै जानेछौं । गौतम त्रिवि भाषाविज्ञान केन्द्रीय विभागका उपप्राध्यापक हुन् ।"
पर्खाइमा लाल आयोगको प्रतिवेदन,"कुनै पनि आयोगले छानबिन प्रतिवेदन सरकारलाई बुझाउने कार्यले मात्र छानबिन प्रक्रिया पूरा भएको हँुदैन । सरकारको काँधमा लाल आयोगका प्रतिवेदन तत्काल सार्वजनिक गरी कार्यान्वयन गर्नुपर्ने दायित्य छ । प्रतिवेदनमा उल्लिखित सिफारिसको आधारमा तत्काल कार्यान्वयन गरी राहत, क्षतिपूर्ति तथा दोषीमाथि कारबाहीको प्रक्रिया यथाशीघ्र बढाउनुपर्छ । दोषीलाई कारबाही तथा पीडितलाई न्यायको प्रत्याभूति गरिए मात्रै यो आयोगको औचित्य सावित हुनेछ । साथै मानव अधिकार संघसंस्था, नागरिक समाज, पत्रकार तथा अन्य सराकोरवाला निकाय तथा व्यक्तिले पनि प्रतिवेदन कार्यान्वयनमा सघाउनुपर्ने देखिन्छ । आन्दोलनका पीडितहरूले न्यायका लागि अदालतको समेत ढोका ढकढ्क्याउँदै आएका छन् । यसमा मानव अधिकारकर्मी संघसंस्था, नागरिक समाज तथा पत्रकारको अहम् भूमिका हुनसक्छ ।"
अख्तियारको अनुसन्धानमै बदनियत,"विशेष अदालतले बोर्डका तत्कालीन कामु कार्यकारी निर्देशक निरौलालाई ७ वर्ष कैद, जरिबाना र बिगो भराउने फैसला सुनाएको थियो । उनीमाथि ८० लाख ५१ हजार ३६२ रुपैयाँ जरिवाना र ५४ लाख ५९ हजार ७ सय २३ रुपैयाँ पर्यटन बोर्डले बिगो भराउन पाउने फैसला गरेको हो । लेखा प्रमुख अनिल दासलाई पनि ६ वर्ष कैदसहित ५० लाख २९ हजार ५४ रुपैयाँ जरिवाना र २४ लाख ३७ हजार ४१५ रुपैयाँ बिगो हुने ठहर गरेको हो । अर्का प्रतिवादी महेन्द्र खनाललाई १ लाख ५४ हजार २ सय २४ रुपैयाँ जरिवानाको फैसला भएको थियो ।"
नेकपामा आयोगको भूमिका खुम्च्याइयो,आयोगको भूमिकालाई पूर्ववत् राख्ने गरी विधान मिलाउन नेताहरूको माग छ । विधानको व्यवस्था स्पष्ट भएपछि मात्र दुवै पार्टीका आयोगहरूको एकीकरण गरी संयुक्त बैठक राख्ने प्रक्रियामा अघि बढ्ने नेता बोहोराले जानकारी दिए ।
पाठ्यक्रम परीक्षण नगर्न ध्यानाकर्षण,"शिक्षाविद्, गणितविज्ञानका विषय विज्ञ, निजी शैक्षिक संस्था र पुस्तक प्रकाशकले नयाँ पाठ्यक्रमको विरोध जनाएका थिए । केन्द्रले यस वर्ष देशभरका करिब १ सय विद्यालयमा पाठ्यक्रम परीक्षण गर्ने र आगामी वर्षको शैक्षिक सत्रदेखि लागू गर्ने जनाएको छ । एक वर्षसम्म आउने रायसुझाव पनि समेट्दै जाने भनाइ पाठ्यक्रम विकास केन्द्रको छ ।"
राष्ट्रसंघ उपमहासचिव आउँदै,"विश्व शान्ति स्थापनार्थ नेपाली सेनाको भूमिकालाई महत्त्व दिएर उनले नेपाल भ्रमण गर्न लागेका हुन् । करिब चार दशकअघि राष्ट्रसंघीय शान्ति सेनाले नोबेल शान्ति पुरस्कार प्राप्त गर्नुमा पनि नेपाली सेनाको मुख्य योगदान थियो । तर अहिले नेपालको फोर्स कमान्डरसमेत छैन । विश्व शान्तिमा नेपालको सहभागिता अत्यन्तै ठूलो भए पनि नेतृत्व तहमा शून्यप्राय: छ । नेपाली फोर्स विश्व शान्तिमा खटिने छैटौं ठूलो हो । तर, उच्च पदमा आधा दर्जन नेपाली पनि पुगेका छैनन् । लाक्रोइसको भ्रमण सूचीमा नेपाल, भारत, पाकिस्तान र बंगलादेश परेका छन् । विश्व शान्तिमा खटिएका सेनाको एक तिहाइ यिनै चार मुलुकका छन् । महासचिवले शान्ति सेनाका क्षेत्रमा पनि केही संरचना परिवर्तन गर्दै अघि बढ्ने योजना ल्याएपछि विशेष छलफलका लागि लाक्रोइस यस क्षेत्रमा आउन लागेका हुन् ।"
धर्मनाथको परिवारलाई सहयोग,"काठमाडौं (कास) गैरआवासीय नेपाली संघ, साउदी अरबले उपचार खर्च तिर्न नसकेर स्वदेश फर्कन नपाएका धनुषाका धर्मनाथ पासवानको परिवारलाई ७२ हजार सात सय ३२ रुपैयाँ सहयोग गरेको छ । धर्मनाथले साउदी अरबको अलहासास्थित किङ फाहदमा अस्पतालमा झन्डै ५१ लाख ८० हजार रुपैयाँ भुक्तानी गर्न सकेका छैनन् । एनआरएन साउदीका अध्यक्ष नारायण पासवानले धर्मनाथको पारिवारिक अवस्था नाजुक भएकाले घरखर्चका लागि सहयोग गरिएको बताए । एनआरएनले सहयोग जुटाउन फुटबल प्रतियोगिता आयोजना गरेको थियो । २६ फेबु्रअरी २०१७ को बिहान ३:१५ बजे सडक पार गर्नेक्रममा सल्मानियामा गाडीले ठक्कर दिँदा उनको टाउकामा गम्भीर चोट लाग्नुका साथै ढाड, हात र खुट्टा भाँच्चिएको थियो । अस्पतालले सबै खर्च भुक्तान नगरेसम्म डिस्चार्ज नदिएको धर्मनाथले बताए ।"
ठूलो परिमाणमा चरेस र अफिम बरामद,"आलमले लामो समयदेखि सुनौली नाकाबाट भारतको गोरखपुर हुँदै नयाँदिल्लीसम्म लागूऔषध लाने गरेको प्रहरीले जनाएको छ । उनले भारतीय नम्बर प्लेट डब्लूबी २३बी ५८८५ नम्बरको ट्रकमा व्यवस्थित रूपमा फल्स बटम बनाई लागूऔषध भारत तस्करी गर्दै आएको प्रहरी अनुसन्धानबाट पत्ता लागेको छ । प्रहरीले ट्रक जाँच गर्ने क्रममा लागूऔषध बरामद गरेको हो । भारतबाट केही सामान हालेर नेपाल आउने र जाँदा खाली गएको देखाउने तर ट्रकभित्र लागूऔषध लाने गरेको पाइयो, प्रहरी स्रोतले भन्यो । ब्युरोका अनुसार आलमले धादिङ र मकवानपुरबाट लागूऔषध लोड गरी काठमाडौं आएर मात्रै भारत लैजाने गरेका थिए । आलम तस्करीको भरिया मात्र भएको र खास तस्कर अरू नै भएको दाबी प्रहरीले गरेको छ । नेपालमा उत्पादन हुने चरेस र अफिमको बजार भारत र युरोपेली देश भएको दाबी प्रहरीको छ ।"
नेतृत्व भागबन्डा गर्न कांग्रेसको माग,"राष्ट्रिय सभा अध्यक्ष तिमिल्सिनाले प्रशस्तै कानुन बनाउनुपर्ने अवस्था रहेको साथै संवैधानिक परिषद्ले सिफारिस गरेका नियुक्तिलाई अनुमोदनसमेत गर्नुपर्ने भएकाले समिति गठनमा ढिलाइ गर्न नहुने बताए । केही कानुन आगामी असोज ३ भित्रै बनाइसक्नुपर्ने छ, त्यसका लागि हतारो छ, उनले भने, सत्तापक्ष र प्रतिपक्ष दुवैलाई आग्रह गरेका छौं, छिटो समिति गठनको प्रयास गर्नुस् ।"
"प्रदेश राजधानी सम्भाव्यता अध्ययन: म्याद सकियो, काम सकिएन","समितिका सभापति दीपक निरौलाले निर्णय गर्ने विधि, प्रक्रियाबारे सभामुखले तय गरेबमोजिम हुने दाबी गरे । संसद्मा माग गरिएको विषयवस्तु र हाम्रो प्रतिवेदनका आधारमा निर्णय हुने हो, उनले भने, प्रतिवेदन आधार मात्रै, कसरी टुंगोमा पुग्ने भन्ने कुरा राजनीतिक सहमतिका आधारमा सभामुखले कार्यव्यवस्था परामर्शबाट तोक्नुहुन्छ । उनले समितिको प्रतिवेदन मान्न सभा बाध्य नहुने तर्क गरे ।"
अर्थले तयार गर्न सकेन योजनाको सूची,"यसैबीच, विपक्षी दलहरूले बजेट वक्तव्य आएको २ साता बित्न लाग्दासमेत योजनाको सूची तय नगरेको भन्दै सरकारको आलोचना गरेका छन् । प्रमुख विपक्षी दल नेपाली कांग्रेस संसदीय दलका नेता इन्द्रबहादुर बानियाँले सत्तापक्षले प्रदेशसभालाई गुमराहमा पारेको दाबी गरे । पारदर्शी तरिकाले ल्याउनुपर्ने बजेटबारे जनता र प्रदेश सभालाई गुमराहमा राखेर अपारदर्शी काम भएको छ, यसको हामी घोर भत्र्सना गर्छांै, उनले भने, तत्काल दिने व्यवस्था मिलाउन हामी जोडदार माग गर्छांै । विवेकशील साझा पार्टी संसदीय दलका नेता रमेश पौड्यालले सरकारको कदमले आशंका जन्माएको बताए । बजेट वक्तव्य लगत्तै आउनुपर्नेमा अझै आएको छैन, उनले भने, बजेट र योजनामा कुनै चलखेल भएको आशंका जन्माएको छ ।"
प्रदेशसभा सदस्यले पाए लोगो,बैठकले प्रदेश ५ को प्रदेशसभा पहिलो संशोधन नियमावली सर्वसम्मतिले पारित गरेको छ ।
ब्राउन सुगरसहित पक्राउ,नेपालगन्ज बाँके राष्ट्रिय निकुञ्ज सुरक्षार्थ खटिएको सेनाको श्री मेयर गणका मेजर धीरेन्द्रजंग शाही ब्राउन सुगरसहित पक्राउ परेका छन् । ब्राउन सुगर खरिद गर्न गएको सूचनाका आधारमा प्रहरीले शनिबार साँझ ढकेरीस्थित एक कटेजमा छापा मार्दा उनी पक्राउ परेका हुन् ।
इंग्ल्यान्ड नकआउटमा,व्यक्तिगत तीन गोल गरेलगत्तै केनको स्थानमा जेमी भार्डीलाई परिवर्तन गरिएको थियो । इंग्ल्यान्डका कप्तान केनले विश्वकपमा पोस्टमा प्रहार गरेको पाँच आक्रामण नै गोल भएको छ । जेफ हस्र्टले १९६६ को विश्वकप फाइनल र ग्यारी लिनेकरले १९८६ मा पोल्यान्डविरुद्ध ह्याट्रिक गरेयता केन विश्वकपमा इंग्ल्यान्डका ह्याट्रिक गर्ने पहिलो खेलाडी हुन् ।
एकै लयमा जापान र सेनेगल,समूह एच को खेलमा १९ वर्षे रक्षक मौसा वागुईले गोल गर्दै ७१ औं मिनेटमा पुन: सेनेगललाई अग्रता दिलाए । सात मिनेट बित्न नपाउँदै बैकल्पिक खेलाडइ केइसुके होन्डाले गोल फर्काउँदै जापानलाई महत्त्वपूर्ण अंक दिलाए । उनी जापानबाट विश्वकपमा सर्वाधिक गोल गर्ने खेलाडी हुन् । तीन फरक विश्वकपमा उनले ४ गोल गरिसकेका छन् । जापानले अन्तिम खेलमा पोल्यान्ड र सेनेगलले कोलम्बियासँग खेल्ने छन् । बराबरी नतिजा निकाले जापान र सेनेगल दोस्रो चरणमा पुग्ने छन् । पहिलो खेलमा जापानले कोलम्बिया र सेनेगलले पोल्यान्डमाथि २१ को समान जित निकालेका थिए ।
पोर्चुगलविरुद्ध इरान आशावादी,सोमबार पोर्चुगलले पूर्व प्रशिक्षक कार्लोस क्वेरेजको इरानको सामना गर्न लागेको हो । सन् २००८ देखि २०१० को विश्वकपसम्म टोली सम्हालेका उनले इरानमा भने सात वर्ष बिताइसकेका छन् । इरानलाई एसियाकै उत्कृष्ट टोलीमा स्थापित गराउँदै उनले विश्वकपपछि बिदा लिने सोच बनाइसकेका छन् । इरानले पहिलो खेलमा आत्मघाती गोल मदतले मोरक्कोलाई १० ले हराएको थियो । निकै प्रतिस्पर्धात्मक दोस्रो खेलमा भने इरान स्पेनसँग १० ले पराजित भयो । इरानको प्रारम्भिक लक्ष्य रोनाल्डोलाई रोक्नुहुनेछ । पहिलोपल्ट समूह चरण पार गर्ने लक्ष्य बोकेको इरानको आक्रमणको सम्पूर्ण जिम्मेवारी युवा फरवार्ड सरदार अजमौनको काँधमा छ ।
": डिएगो कोस्टा, स्पेन",स्पेनका लागि दुवै खेलमा गोल गरेका कोस्टा उत्कृष्ट लयमा छन् । स्पेनको अग्रपंक्तिमा खेल्दै विपक्षीका लागि टाउको दुखाइ बनेका कोस्टा शारीरिक रूपमा निपुण छन् । प्रतियोगितामा तीन गोल गरिसकेका उनले स्पेनलाई समूह विजेता बनाउन मात्र नभएर गोल्डेन बुटको दाबेदारी प्रस्तुत गर्न पनि मोरक्कोविरुद्ध गोल गर्नुपर्ने दबाब छ ।
क्रुसले जोगाए जर्मनी,"रक्षात्मक रणनीति लिएर काउन्टर अट्याकको सहारा लिएको स्वीडेन सुरुआतमा सम्हालिन सकेन । तर जर्मनीको सानो गल्तीको फाइदा उठाउँदै अग्रता लिएको स्वीडेनले त्यसपछि पनि केही अवसर भने सिर्जना गरिरहयो । जर्मनीका प्रशिक्षक जोचिम लोले दबाबमुक्त भएर खेलेको कारण जित सम्भव भएको बताए । मैले खेलाडीलाई दोस्रो हाफमा संयम भएर खेल्न भनेको थिएँ । दबाबमा आएर लामो पास खेल्दा खेल बिग्रने भएकाले छोटो पास र विंग्सबाट खेल्न सुझाव दिएको थिएँ, प्रशिक्षक लोले भने, मैले भनेबमोजिम खेलाडीले कुनै दबाब नलिई खेले । हतोत्साहित नभएर खेल्दा नै खेलमा पकड बनाउन सहज भयो ।"
रुसको सूत्र,प्रतियोगिता अगाडिका सात खेलमा कुनै जित दर्ता नगरेको रुस एक खेल बाँकी छँदै प्रतियोगिताको दोस्रो चरणमा पुगिसकेको छ । घरेलु समर्थकको बेजोड साथ पाएको रुसले सोमबार समूह विजेताको छिनोफानो गर्ने खेलमा उरुग्वेको सामना गर्नेछ । यो खेलमा जित वा बराबरीको नतिजा ल्याए रुसले समूह बी को विजेता पनि सामना गर्नुपर्ने छैन । सुरुआती दुवै खेलमा इजिप्ट र साउदी अरेबियालाई १० ले पराजित गरेको उरुग्वेलाई हराउँदै रुस आफ्नो उच्च लय कायम राख्ने सुरमा हुनेछ ।
प्रतिष्ठाका लागि लड्दै साउदीइजिप्ट,समूह चरणबाटै बाहिरिएका टिमइजिप्टसाउदी अरेबियामोरक्कोपेरुकोस्टारिकाटयुनिसियापानामा
जर्मनीको धड्कन तीव्र,यो खेलको पहिलो हाफमै दुवै टिमको तर्फबाट चार गोल भए । खेल एक समय २१ को स्थितिमा थियो । लागेको थियो कतै टयुनिसिया खेलमा फर्कने त होइन ? तर यस्तो सम्भव भएन । अफ्रिकी टिमले खासमा लगातार आक्रमणको दबाब झेल्न सकेन । यो खेलमा टयुनिसियाका खेलाडी थाकेका जस्ता पनि देखिए । सायद खेलको समय गर्मी भएर पनि यस्तो भएको हुनसक्छ ।
धनुषा च्याम्पियन,"विजेता धनुषाले १५ हजार र उपविजेता महोत्तरीले १० हजार रुपैयाँ पुरस्कार पाए । पर्साले तेस्रो हुँदै ७ हजार जित्न सफल भयो । उत्कृष्ट स्पाइकरमा धनुषाका बेचन साह, उत्कृष्ट लिफ्टरमा महोत्तरीका धर्मेन्द्र यादव र उत्कृष्ट खेलाडीमा धनुषाका रोशन यादव चुनिए । उनीहरूलाई पनि नगदबाट पुरस्कृत गरियो । प्रदेशस्तरीय भलिबलमा सप्तरी जिल्ला सहभागी भएन । प्रदेश २ का मुख्यमन्त्री लालबाबु राउतले खेल र खेलाडीको प्रोत्साहन गर्न प्रदेश सरकार प्रतिबद्ध रहेको बताए । उनले खेलकुद विकासका लागि प्रदेश सरकारले रंगशाला बनाउने जनाए ।"
आर्मीलाई हक्कीको उपाधि,निर्धारित समयमा दुवै तर्फबाट २२ गोल भएपछि निर्णायकले पेनाल्टी सुटआउटको सहारा लिइएको थियो । त्यहाँ पनि ३३ स्ट्रोक प्रहारको अवसर दिइएकामा दुवैबाट ११ गोल भयो । २२ गोलकिपरले रोकेका थिए । अन्त्यमा निर्णायकले सडनडेथको सहारा लिए । यसमा पनि दुवै तर्फबाट पालैपालो गरी दुई पटक ११ गोल मात्र हुनसक्यो । अन्त्यमा तेस्रो स्ट्रोकमा आर्मी गोल गर्न सफल भयो । उत्कृष्ट खेलाडीमा पोखरा रातोकी कमला पुन र उत्कृष्ट गोलरक्षकमा रातोकै समीक्षा पुन चुनिए । सेलाउँदै गएको हक्की खेललाई जीवन्त बनाउन र खेलाडीको हौसला बढाउन प्रतियोगिता गरिएको संघका अध्यक्ष हरविन्दर सिंहले बताए । स्थानीय ग्यानदा स्कुलको इन्डोर हलमा खेलाइएको थियो ।
एसियाडलाई फुटबल टोली छनोट,"एसियाडमा २३ वर्ष माथिका तीन खेलाडीले खेल्न पाउने प्रावधान छ । किरण, रोहित र भरतलाई सिनियर खेलाडीका रूपमा टोलीमा समेटिएको हो ।"
निर्माण सामग्री अभाव,२०७६ सम्ममा निर्माण कार्य सम्पन्न गर्ने गरी कार्ययोजना तयार भएको छ । निर्माण कम्पनीले उदयपुरको कटारी नगरपालिकको रिस्कुमा मुख्य कार्यालय राखी विभिन्न क्लस्टर बनाएर काम गरिरहेको हो । सवारी साधनका लागि ७ मिटर र दायाँबाँया सोल्जर क्षेत्र २२ मिटर गरी ११ मिटर सडक कालोपत्रे गरिने आयोजनाले जनाएको छ ।
भौतिक पूर्वाधार प्राथमिकता,चालु आर्थिक वर्षको संशोधित विनियोजन ऐनअनुसार कुल बजेट ५१ करोड २८ लाख ४२ हजार छ । उक्त बजेटमा चालुतर्फ २७ करोड २८ लाख १६ हजार तथा पुँजीगततर्फ २४ करोड २६ हजार कायम भएको जनाइएको छ ।
माथिल्लो मस्र्याङ्दी२ चिनियाँले बनाउने,"मस्र्याङदी गाउँपालिका अध्यक्ष अर्जुन गुरुङले सम्झौताको खबर सुखद भएको बताए । हाम्रोमा विकासको आधार जलविद्युत् विकास हो, उनले भने, लगानीमैत्री वातावरण बनाउन स्थानीय तहको तर्फबाट पूर्ण सहयोग रहनेछ । उनले आयोजनाबाट हुन सक्ने वातावरणीय प्रभाव र स्थानीय हितका लागि विशेष ध्यान दिइने बताए । जनताका प्रतिनिधि अनि राज्यका प्रतिनिधि दुवै भूमिकालाई प्रभावकारी बनाउन अधिकतम प्रयत्न गरिनेछ, उनले भने । संसदका कृषि तथा जलस्रोत समिति पूर्वसदस्य जमिन्द्रमान घलेले चीनमा भएको निर्णय ठीक भएको प्रतिक्रिया दिए ।"
१८ मलामी नियन्त्रणमा,"घाटबाट नियन्त्रणमा लिएको शवको टाउको, घुँडा र यौनांगमा रगत भेटिएको अनुसन्धानमा खटिएका एक प्रहरीले बताए । उनका अनुसार टाउकोमा दुई इन्च जतिको गहिरो चोट देखिएको छ । शव पोस्टमार्टमका लागि गोरखा जिल्ला अस्पताल ल्याइएको छ । अघिल्लोपटक छोरी दुर्गाको रोहबरमा राजेश छुटेका थिए । छोरालाई छोरीकै रोहबरमा छाडेकाले घटना के भएको अझै विस्तृत विवरण बुझ्न नियन्त्रणमा लिइएका प्रहरीले जनाएको छ ।"
टर्कीमा राष्ट्रपति चुनाव: इर्दोगानलाई कडा चुनौती,"वर्तमान राष्ट्रपति इर्दोगानले मुर्हारेम शासन सत्ता सञ्चालनका लागि अदक्ष भएको जनाए । शिक्षक हुनु एउटा कुरा हो, देश चलाउनु अर्को, पूर्वशिक्षक रहेका प्रतिस्पर्धीतर्फ लक्षित गर्दै इर्दोगानले भने, देशको राष्ट्रपति हुन अनुभवको आवश्यकता पर्छ । उनले आफ्ना समर्थकहरूलाई आफू देशमा मुख्य संरचनाको विकासमार्फत देशको अर्थतन्त्र सुदृढ गर्ने दाबी गरे ।"
साउदी महिलाले गुडाए गाडी,"गत जुन ५ मा १० महिलालाई पहिलोपटक साउदी अरबले सवारी चालक अनुमतिपत्र जारी गरेको थियो । प्रतिबन्ध खुल्ला हुँदासम्म अनुमतिपत्र पाइसकेका महिलाको संख्या करिब २ हजार पुगिसकेको अधिकारीले जनाए । साउदी अरबका महिलाले अझै पनि सम्बन्ध विच्छेद गर्न, राहदानी बनाउन, विदेश यात्रा गर्न लगायतका कार्य गर्नका लागि पुरुष अभिभावकको सहमति आवश्यक पर्छ ।"
गोली हानाहानमा १४ को मृत्यु,शनिबार बिहानै अरू ३ जनालाई छिमेकीको एउटा भोजबाट निकालेर बन्दुकधारीले हत्या गरेका थिए । यस सहरमा यो एक महिनामा मात्रै १ सय २८ जना मारिएका छन् । सरकारले सन् २००६ मा लागूऔषध विरुद्धको विवादास्पद कानुन जारी गरेपछि झन्डै २ लाख मानिस मारिइसकेको अन्तर्राष्ट्रिय सञ्चारमाध्यमले जनाएका छन् । सरकारी अधिकारीका अनुसार मारिएकामध्ये कति लागूऔषध लगायतका आपराधिक क्रियाकलापमा संलग्न थिए भन्नेबारे यकिन नभएको बताएका छन् ।
लालपुर्जाविहीन जग्गामा बजार,"गुटु बजारलाई अहिले विशालबजारका नामले चिनिन्छ । माओवादीका स्थानीय नेता विशाल ओलीको सेनाको आक्रमणमा मृत्यु भएपछि उनैको सम्झनामा विशालबजार नामकरण गरिएको हो । स्थानीयवासीले बजारमा खानेपानीको समेत समस्या भएको गुनासो गरे । बजारभरि एउटामात्रै धारा हुँदा होटल व्यवसाय सञ्चालन गर्न समस्या भएको वयकले बताए । चौकुने गाउँपालिका अध्यक्ष धीरबहादुर शाहीले बजारवासीलाई लालपुर्जा वितरणका लागि पहल गरिरहेको बताए । उनले लालपुर्जा वितरण गाउँपालिकाको पहिलो प्राथमिकता भएको बताए । बजारवासीका नाममा लालपुर्जा नहुँदा उनीहरू पनि वर्षौंदेखि विभिन्न समस्या भोग्न बाध्य छन्, अध्यक्ष शाहीले भने,हामीलाई पनि कर संकलनमा समस्या भइरहेको छ । उनले जतिसक्दो छिटो स्थानीयवासीलाई पुर्जा वितरण गरिने प्रतिबद्धता जनाए । उनले गुटुलाई पूर्वाधारयुक्त बनाउन गाउँपालिकाले योजना बनाइरहेको बताए ।"
एसईई परिणाम: मिहिनेतले बनायो उत्कृष्ट,"बुढेसकालमा भए पनि पढ्ने रहर मेटाइयो, उनले भने, व्यवसाय गरेर दिन काटेकै छु । छोराछोरीले पनि आफ्नो सुर गरेका छन् । पढ्ने र एसएलसी दिने सानैको इच्छा बल्ल पूरा भयो । अब क्याम्पस पढ्ने योजना उनले सुनाए ।"
सबैको सहयोगले सफलता,"यस्तै तिनाउ बोर्डिड स्कुलकी छात्रा सलिना जीसीले पनि ४ जिपिए ल्याएकी छन् । उनको ०८८०३१८ जे सिम्बोल नम्बर हो । गुल्मीको मदानेकी उनले नर्सरीदेखि नै तिनाउमा पढेकी थिइन् । सहायक प्राचार्य सूर्यप्रसाद पाण्डेका अनुसार सलिना निकै चलाख र मिहिनेती छात्रा हुन् । दोहोर्याइ, तेहर्याइ पढ्ने र पढिसकेपछि लेख्ने उनको बानी थियो । परीक्षा नियन्त्रण कार्यालयले पूर्वप्रकाशित नतिजामा आइतबार दिउँसो फेरबदल गरेपछि रूपन्देहीमा ४ जीपीए ल्याउने विद्यार्थी बढ्न सक्ने शिक्षा कार्यालयले जनाएको छ ।"
सामुदायिकमै पढेर ४ जीपीए,विद्यालयका प्राचार्य टीकाराम पुरीका अनुसार कृतिकाको पढाइ कक्षा १ देखि नै अब्बल थियो । स्कुलको पढाइ र घरमा उनले गरेको मिहिनेत नै जीपीए ४ मा ४ नै आएको उनको भनाइ छ ।
सामान्य वर्षामै डुबान,ओलीले आगामी आर्थिक वर्षदेखि नगरलाई डुबानबाट बचाउने गरी बजेट विनियोजन गरिने बताए । डुबान समस्यालाई अल्पकालीन र दीर्घकालीन दुई तरिकाले समाधान गर्ने गरी अघि बढ्ने योजना उनले सुनाए ।
राजमार्गमा जोडिँदै चेपाङ बस्ती,सडक सञ्जालले छोएपछि राजमार्ग छेउछाउका चेपाङ कृषि कर्ममा लागेका छन् । जंगलमा खोरिया खन्दै हरेक २४ वर्षमा अर्को जंगल चहार्ने चेपाङ एउटै बस्तीमा स्थिर भएर बेमौसमी तरकारी खेती गर्न थालेका हुन् । सडक पुगेकै कारण वरवाङका एक सय घरधुरी चेपाङ बर्सेनि लाखौं रकम आम्दानी गर्न थालेको वडा ४ का वडाध्यक्ष भुवन त्रिपाठीले बताए ।
ग्रामीण सडक अवरुद्ध,"उमाकुण्ड ४ प्रीतिका वडाध्यक्ष मानबहादुर सुनुवारले वर्षा लागेपछि सिंगो गाउँपालिकामा यातायात नचल्ने बताए । सडक मात्र खनिए, भरपर्दा कुनै पनि छैनन्, धेरै वर्षा हुने र कमलो माटो भएको क्षेत्र भएकाले हरेक वर्षायाममा यस क्षेत्रका बासिन्दाले सास्ती खेप्नुपर्छ, उनले भने, घाम लाग्यो भने मात्र गाडी देख्न पाइन्छ, थोरै पानी पर्यो कि चिप्लिहाल्छ । बाम्तीमा गाडी पुगेको १५ वर्ष भइसकेको छ । पहिलोपटक गाडी पुग्दा खुसीले ताली बजाउनेहरू आजभोलि नेताहरूलाई नै गाली गरिरहेका भेटिन्छन् । हुँदै नभएको भए बरु आसै हुँदैनथ्यो, बाम्तीबाट चुचुरे झर्दै गरेकी गोमा बस्नेतले भनिन्, भएकाले काम दिएन, बालबच्चा र भारी बोकेर उकालो, ओरालो गर्नु बाध्यता नै भयो ।"
गाउँसभाद्वारा छुट्टै गाउँपालिका माग,"गाउँपालिकाको केन्द्र कुलाहा, तारापानी, जिमा र सोरुकोटमध्ये कहाँ राख्ने भन्नेबारे स्थानीयवासी र जनप्रतिनिधिबीच विवाद थियो । ११ वडा को गाउँपालिकामा केन्द्रको टुंगो नलाग्दा पूर्वाधार निर्माण हुन सकेको छैन ।"
चिनी उद्योगीप्रति सरकार लचिलो,"इस्र्टन सुगरले ५० करोड, हिमाल चिनी उद्योगले ४० करोड, भागेश्वरी चिनी उद्योगले ३५ करोड र महाकाली चिनी उद्योगले ६ करोड भुक्तानी गर्न बाँकी रहेको महासंघले जनाएको छ । चिनी उद्योग संघका उपाध्यक्ष राजकुमार अग्रवालले चिनी बिक्री नभएपछि भुक्तानीमा समस्या भएको बताए । उद्योगीसँग १ लाख ३० हजार टन स्टकमा छ । बिक्री हुन सकेको छैन, उनले भने, भुक्तानी गरिरहेका छौं । ढिलोचाँडो मात्रै हो । किसानलाई भुक्तानी नगरी कतै भाग्दैनौं । सरकारले आयातमा ३० प्रतिशत भन्सार वृद्धि गरेपछि केही राहत भएको उनले बताए ।"
ऊर्जामा चीनसँग सचिवस्तरीय संयन्त्र,ऊर्जासम्बन्धी संयन्त्र निर्माणका लागि ऊर्जामन्त्री वर्षमान पुन र चिनियाँ ऊर्जा प्रशासनका प्रशासक नुर बाइकेलीबीच सम्झौतामा हस्ताक्षर भएको हो ।
४ अर्ब ९० करोडको फेरारी !,सन १९५३ देखि १९६४ का बीच फेरारीको यो मोडल मात्र ३६ वटा उदाहरणमध्येको एक हो । हालैका वर्षहरूमा यति महँगो रेस कार बनेको छैन । सबैभन्दा महँगो कारको लिलामी सन् २०१४ मा भएको थियो । त्यो वर्ष बोन्हयाम्समा १९६३ संस्करणको ३८ दशमलव १ मिलियन डलरमा लिलामी भएको थियो । जुन एउटा रेकर्ड नै हो । सोथवीका अनुसार यसै वर्षको सुरुमा १९६३ भर्सनको अर्को कार ७० मिलियन डलरमा एउटा निजी कारोबारीले खरिद गरेका थिए । फेरारी अझै पनि धेरै कार संग्रहकर्ताका लागि सुनौलो वस्तुकै रूपमा लिने गरिएको देखिन्छ । नाइट फ्रयांक लक्जरी इन्भेस्टमेन्ट इन्डेक्सका अनुसार मार्च अन्त्यसम्मको १२ महिना अवधिमा यो क्याटोगरीको कारको मूल्य १ प्रतिशतले घटेको थियो । विगतको दशकमा भने यो वर्गमा पर्ने कारको मूल्य २ सय ८८ प्रतिशतले बढेको छ । मूल्य बढे पनि यो कारप्रतिको आकर्षक अझै घटेको छैन ।
बैंकले ५ अर्बसम्म ऋण दिन सक्ने,कृषि क्षेत्रमा तोकिएको कर्जा सीमा पूरा गर्ने समयावधि अब करिब २० दिन मात्र बाँकी छ । गएका ११ महिनामा बैंकहरूले कृषि क्षेत्रमा प्रवाह गरेको ऋणको वृद्धिदर हेर्दा बाँकी २० महिनामा तोकिएको सीमा पुर्याउने सम्भावना छैन । दिएको अवधिमा कृषि क्षेत्रमा मात्र यति ठूलो ऋण प्रवाह गर्नु असम्भव भएको बैंकहरूले बताउँदै आएका छन् । यसकारण तोकिएको सीमा पूरा गर्ने समय ०७५ असारबाट बढाउन बैंकहरूले राष्ट्र बैंकलाई आग्रह गरेका छन् । राष्ट्र बैंकले भने यो कर्जालाई मौद्रिक नीतिभन्दा छुट्टै सम्बोधन गर्ने तयारी गरेको छ ।
खेतीमा आकर्षण,"बाघमारामा व्यावसायिक कृषिकै माध्यमबाट धेरै सर्वसाधारणले आफ्नो जीविकोपार्जन गरिरहेको वेदबहादुर महतले बताए । यहाँ उत्पादित घिरौंला, चिचिन्डा, लौका, फर्सी, सिमी, बोडीलगायतका लहरे तरकारी बजारमा जाने उनले बताए ।"
अल्लो बन्यो आम्दानीको स्रोत,सीप सिकेर आफ्नै खुट्टामा उभिन सक्ने भएको बताउने कुमालगाउँ निवासी मयसरा बुढाले अहिले अल्लो लोप हुने क्रममा रहेकाले यसमा ध्यान दिनुपर्ने खाँचो औंल्याइन् । तालिममा सहभागी भएका थुप्रै महिलाले अहिले उद्योग सञ्चालनमा ल्याएका छन् ।
छिमेकी र मित्रराष्ट्रसँग भएका सहमति: सम्झौता कार्यान्वयन तहमा,"प्रभावकारी नभएको दूतावास बन्द गर्ने विषय बजेटमा उल्लेख छ । चीनको तिब्बत, गोन्जाओ र हङकङमा नेपालको महावाणिज्य दूतावास पहिले नै छन् । प्रधानमन्त्री ओली फर्केलगत्तै प्रधानसेनापति राजेन्द्र क्षत्री पनि चीन जाँदै छन् ।"
बढ्न सकेन कारोबार रकम,नेप्सेको वर्गीकरणमा क वर्गमा रहेका कम्पनीहरूको कारोबार मापक सेन्सेटिभ परिसूचक ०११ प्रतिशत र व्यापारमा रहेका सबै कम्पनीहरूरुको कारोबार मापक फ्लोट परिसूचक ०२१ प्रतिशतले सकारात्मक रहयो ।
सीजी मोबाइल्सको नयाँ मोडल,यी दुईको बजार मूल्य क्रमश: ११ सय ९९ र १४ सय ९९ रुपैयाँ रहेको जारी विज्ञप्तिमा उल्लेख छ ।
कुमारी बैंकको सहयोग,काठमाडौं (कास) कुमारी बैंकले आफ्नो संस्थागत सामाजिक उत्तरदायित्वअन्तर्गत साथ नामक संस्थालाई १ लाख रुपैयाँ सहयोग गरेको छ । संस्थाले ६ वर्षदेखि एचआईभी संक्रमित परिवारका बालबालिकाको आधारभूत शिक्षा र हेरचाहमा सहयोग पुर्याइरहेको तथा बहिस्कृत वर्गका महिलालाई जीविकोपार्जनका निमित्त सीपमूलक तालिम दिँदै आएको जारी विज्ञप्तिमा छ ।
जेसीबीको आउटलेट विस्तार,काठमाडौं (कास) एमएडब्लू अर्थ मुभर्स प्रालिले गोरखाको हरनतारीमा अथराइज्ड रिटेल आउटलेट (एआरओ) सुरु गरेको छ । नयाँ एआरओ बाट जेसीबीका ग्राहकले विश्वस्तरीय अफटरसेल्स सर्भिस र स्पेयरको सुविधा पाउने कम्पनीले जनाएको छ ।
ओयो र ईसेवाबीच सहकार्य,काठमाडौं (कास) ओयोले होटल बुकिङ र भुक्तानीको लागि ईसेवासँग सहकार्य गरेको छ । यससँगै ईसेवाका ग्राहकले आफ्नो मोबाइलबाट सहजै स्तरीय होटलको बुकिङ गर्न सक्ने जारी विज्ञप्तिमा उल्लेख छ । ईसेवाका अध्यक्ष असगर अली र ओयाका भाइस प्रेसिडेन्ट प्रसुन चौधरीबीच यसबारेको सहमतिपत्रमा हस्ताक्षर भएको जनाइएको छ ।
सुस्तायो मेलम्ची आयोजना,एसियाली विकास बैंकको ऋण सहयोगमा २०५८ मा उक्त आयोजना सुरु भएको हो । यसरी २०६५ भित्र निर्माण सम्पन्न गरिसक्नुपर्ने भनिए पनि समय सीमाभित्र काम सम्पन्न नहुँदा आयोजनाको लागत ३५ अर्ब रुपैयाँभन्दा बढी पुगेको छ ।
तरकारी र फलफूलमा हाइटेक प्रविधि,"बिरुवालाई चाहिने पर्याप्त न्यूट्रिन (पोषण तत्त्व) पनि उनले कुनै रासायनिक तत्त्व प्रयोग नगरी अर्गानिक बनाउने र त्यसलाई तरल बनाएर हाल्ने गरेको बताए ।उनले भने, बढ्दो सहरीकरण, उर्वर भूमि प्लटिङ, बाढी पहिरो, रासायनिक मल आदिका कारणले उत्पादनमा कमी आइरेको छ । उपभोक्ताको संख्या भने दोब्बर हुँदै बढेको अवस्थामा कम खर्च, कम श्रम र कम समय लगानी गरेर आधुनिक प्रविधि अपनाएर हावा र पानीको भरमा धेरैभन्दा धेरै फलफूल र तरकारी उत्पादन गर्ने मेरो सानो प्रयास हो ।"
ज्योतिरीश्वर रंग महोत्सव समापन,समापन समारोहमा प्रतिष्ठानका कुलपति सरुभक्तले सात सय वर्षअघि आर्यावर्तीय खण्डमै ज्योतिरीश्वरले संस्कृति र मैथिली भाषामा नाटक लेखन थालेको सन्दर्भ उठाउँदै उनकै नाम महोत्सव समर्पित गरिएको बताए । महोत्सवका संयोजक एवं प्रतिष्ठानका नाट्य विभाग प्रमुख रमेशरञ्जन झाले सन् १३०५ मा लेखिएको ज्योतिरीश्वरको नाटक धूर्तसमागम काठमाडौंमा देखाउन पाउनु ठुलो उपलब्धि रहेको उल्लेख गरे ।
बम्बर फेसन,"व्यायाम गर्दा होस् या प्लेनमा उडदा, साथीभाइसँगको जमघटदेखि र सभासमारोहसम्ममा बलिउड स्टारहरू बम्बरमा पुगिरहेका हुन्छन् । झरीमा यो अझ बढी प्रयोगमा आउने गरेको छ । अभिनेत्रीहरू क्रप्ड टिसर्टमाथि बम्बर लगाएर आफ्नो लुक्सलाई आकर्षक बनाइरहेका हुन्छन् । अभिनेतालाई भने प्राय: लामो टिसर्ट वा भेस्टमा बम्बर पहिरिएको देखिन्छ ।"
आदिवासी जनजाति फिल्म फेस्टिभल हुँदै,"फेस्टिभलमा सहभागी हुने फिल्महरूलाई पाँचपाँच हजार रुपैयाँ र दर्शकहरूबाट छनोट भएको उत्कृष्ट फिल्मलाई पब्लिक च्वाइस अवार्ड सहित २५ हजार रुपैयाँ प्रदान गरिने आयोजकले जनाएको छ । साथै फेस्टिभलमा आदिवासी जनजाति समुदायका परम्परागत खाना, मौलिक वेशभूषा आदिका स्टलसमेत रहनेछन् ।"
कायरा केमेस्ट्री,"निर्देशक रिजाल चार वर्षको अन्तरालमा कायरा मार्फत पुन: निर्देशनमा फर्किएका हुन् । उनले यसपटक आफू निर्देशनमा सक्षम भई आएको दाबी गरे । भने, मलाई मनदेखि फिल्म बनाउनु थियो । मैले पहिला कस्ता फिल्म बनाएँ, यतिबेला सम्झन चाहन्नँ । र, यो फिल्म हेरिसकेपछि तपार्इंले पनि किन त्यस्तो भन्यो भन्ने थाहा पाउनु हुनेछ । उनले सुरुवातमा आफू कायरा को निर्माणमा मात्रै आबद्ध रहेकामा स्क्रिप्टपछि निर्देशन नै गर्न तयार रहेको बताए । म्युजिकल लभस्टोरी भनिएको कायरा फिलिपिन्समा खिचिएको हो ।"

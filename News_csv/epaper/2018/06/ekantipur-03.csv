शीर्षक,विवरण
तीनै तहमा गरी १ लाख ११ हजार कर्मचारी,"संघीयता लागू भएपछि र मन्त्रालय, विभागको संख्या कटौती भएपछि बेकामे बनेका करारका कर्मचारी व्यवस्थापनबारे मन्त्रालयले केही धारणा बनाएको छैन । प्रवक्ता अधिकारीका अनुसार संघीय सरकारका २१ मन्त्रालय, ३९ विभाग र ७ संवैधानिक निकाय लगायतका लागि ३० हजार कर्मचारी आवश्यक पर्नेछ । यसरी हेर्दा संघमा अहिलेभन्दा २१ प्रतिशतले कर्मचारी कटौती हुने देखिएको छ । सामान्य प्रशासन मन्त्रालयले २१ वटै मन्त्रालय र ३९ विभागको संगठन तथा व्यवस्थापन सर्वेक्षण (ओएनएम) गरेर कर्मचारी संख्या निक्र्योल गरेको हो । संघीय सरकारमा रहने अन्य १४ विभागको टुंगो भने लागिसकेको छैन । १४ लाई ९ वटा विभागमा झार्ने गरी छलफल चलिरहेको छ । संघीय सरकारको तुलनामा प्रदेश सरकारमा थोरै कर्मचारी रहने ओएनएमले देखाएको छ । एउटा प्रदेशमा ३ हजारको औसत दरले कर्मचारी आवश्यक पर्ने देखिन्छ, अधिकारीले कान्तिपुरसित भने, त्यसो हुँदा ७ वटा प्रदेशमा २१ हजार कर्मचारीले काम गर्नेछन् । प्रदेशमा ७ मन्त्रालयसहित कोष तथा लेखा नियन्त्रण र मुख्य न्यायाधिवक्ताको कार्यालय रहने निश्चित भइसकेको छ । प्रदेशमा रहने विभागको टुंगो लागेको छैन । तर कृषि, सडक, सिँचाइलगायत ७ वटासम्म विभाग रहने प्रस्ताव गरिएको छ । प्रादेशिक लोकसेवा आयोग र संवैधानिक आयोगका निर्देशनालय पनि प्रदेशमा रहनेछन् । सबभन्दा बढी कर्मचारी स्थानीय तहमा आवश्यक पर्ने देखिएको छ । सर्वेक्षणअनुसार ७ सय ५३ स्थानीय तहका लागि करिब ६० हजार कर्मचारी चाहिने छन् । अहिले ५७ हजार ७६६ कर्मचारीबाट स्थानीय तह चलाउने तयारी छ । स्थानीय तहमा पनि सबभन्दा बढी प्रशासन सेवाका कर्मचारी रहनेछन् । प्रशासनपछि इन्जिनियरिङ, शिक्षा, प्रशासन (लेखा), कम्प्युटर, स्वास्थ्य, महिला विकास, कानुन र वन सेवाका कर्मचारी हुनेछन् । ७७ जिल्ला समन्वय समितिमा ५३९, काठमाडौं महानगरमा ३६५, राजधानी बाहिरका महानगरपालिकामा १ हजार ६४९ र ११ उपमहानगरपालिकामा १ हजार ८६० कर्मचारी रहने छन् । ७५ हजारभन्दा बढी जनसंख्या भएका २६ नगरपालिकामा २ हजार १३५ कर्मचारी हुनेछन् । ५० देखि ७५ हजार जनसंख्या भएका ६८ नगरपालिकामा ५ हजार १३९ रहनेछन् । २५ देखि ५० हजार जनसंख्या भएका १ सय ५१ नगरपालिकामा ९ हजार ४५३ कर्मचारी हुने व्यवस्था गरिएको छ । २५ हजारसम्म जनसंख्या भएका ३१ नगरपालिकामा १ हजार ३३९ कर्मचारी चाहिने टुंगो लागेको छ । २५ हजारभन्दा बढी जनसंख्या भएका १२६ नगरपालिकामा ५ हजार ४४ र २५ हजारसम्म जनसंख्या भएका ३ सय ३४ गाउँपालिकामा १० हजार १२६ कर्मचारी आवश्यक पर्नेछन् ।"
फेरि बढ्यो इन्धन मूल्य,"काठमाडौं (कास) आयल निगमले इन्धनको मूल्य पुन: बढाएको छ । अन्तर्राष्ट्रिय बजारमा बढेको जनाउँदै निगमले शनिबार राति १२ बजेदेखि लागू हुने गरी मूल्य बढाएको हो । निगमका प्रवक्ता वीरेन्द्र गोइतका अनुसार नयाँ मूल्य समायोजन गर्दा प्रतिलिटर पेट्रोलमा ३ रुपैयाँ, डिजेलमा ३ रुपैयाँ, मट्टितेलमा ३ रुपैयाँ र हवाई इन्धन आन्तरिकमा प्रतिलिटर ५ रुपैयाँ बढेको छ । भारतीय आयल निगम (आईओसी) ले पठाएको नयाँ मूल्यसूचीअनुसार इन्धनको मूल्य बढेको हो, प्रवक्ता गोइतले भने, नयाँ मूल्य शनिबार राति १२ बजेदेखि लागू हुनेछ । मूल्यसूचीअनुसार प्रतिलिटर पेट्रोलको मूल्य १ सय १३ रुपैयाँ, डिजेल र मट्टितेल प्रतिलिटर ९५९५ रुपैयाँ पुगेको छ । यसअघि प्रतिलिटर पेट्रोल १ सय १० रुपैयाँ, डिजेल ९२ रुपैयाँ र मट्टितेल ९२ रुपैयाँ थियो । हवाई इन्धन आन्तरिकतर्फ प्रतिलिटर १ सय रुपैयाँ पुगेको छ । यसअघि प्रतिलिटर ९५ रुपैयाँ थियो । नयाँ मूल्यसूचीअनुसार प्रतिलिटर पेट्रोलमा १ रुपैयाँ ५९ पैसा नोक्सान रहेको प्रवक्ता गोइतले बताए । डिजेलमा प्रतिलिटर ३ रुपैयाँ ४९ पैसा घाटा रहेको उनको दाबी छ । निगमले खाना पकाउने एलपी ग्यासको मूल्य भने यथावत् राखेको छ । एलपी ग्यासको मूल्य १३ सय ७५ रुपैयाँ छ । नयाँ मूल्य समायोजनपछि निगमको अर्धमासिक घाटा १८ करोड ६२ लाख रुपैयाँ छ । आयल निगम अत्यधिक घाटामा गएपछि सरकारले २०७१ असोजमा स्वचालित मूल्य लागू गरेको थियो । स्वचालित मूल्यअनुसार आईओसीले १ र १५ तारिखमा नयाँ मूल्य पठाउँछ । सोहीअनुसार मूल्य समायोजन गर्दै आएको निगमको दाबी छ ।"
मन्त्रीलाई संसद्मा पालो,"काठमाडौं सांसदहरूले पटकपटक सरकारको ध्यानाकर्षण गराउँदा पनि मन्त्रीहरू संसद् बैठकमा नदेखिएपछि मन्त्रिपरिषद्ले उनीहरूको पालो तोकेको छ । संसद् बैठक चलिरहँदा सातामा कम्तीमा दुई पटक जानैपर्ने गरी मन्त्रिपरिषद् बैठकको निर्णयबाटै मन्त्रीहरूको पालो बाँधिएको हो ।संसद्मा विशेष समय, नीति तथा कार्यक्रम र बजेटमाथिको छलफल चलिरहँदा कुनै दिन एक जना पनि मन्त्री नदेखिएपछि सार्वभौम संसद्प्रति उत्तरदायी नबनेको भन्दै सरकारको आलोचना भएको थियो । कानुन, न्याय तथा संसदीय मामिला मन्त्रालयका अनुसार हरेक मन्त्रीलाई प्रतिनिधिसभा र राष्ट्रिय सभामा सातामा कम्तीमा एकएक पटक जानैपर्ने गरी पालो तोकिएको छ । राज्यमन्त्रीलाई समेत बैठकमा पठाउने गरी जिम्मेवारी तोकिएको मन्त्रालयले जनाएको छ । हरेक बैठकमा कम्तीमा ३ जना मन्त्री सहभागी हुने गरी व्यवस्था मिलाएको मन्त्रालयको दाबी छ । संसद्को बैठक चलेको समयमा सामान्यतया सबै मन्त्री उपस्थित हुनुपर्ने हुन्छ, संसदीय मामिलामन्त्री शेरबहादुर तामाङले मन्त्रिपरिषद् निर्णयबारे जानकारी दिँदै भने, यद्यपि मन्त्रालयलगायत अन्य जिम्मेवारीका कारण सबै बैठकमा उपस्थित हुन कठिन भएकाले आफ्नो पालोमा अनिवार्य उपस्थित हुने गरी दिन तोकिएको हो । संसद् जानुपर्ने पालो परेका मन्त्रीलाई तामाङले म्यासेज गरेर जानकारी दिने गरेका छन् । संसद् बैठकमा मन्त्रीको उपस्थिति व्यवस्थित गर्न मन्त्रिपरिषद्बाटै यस्तो निर्णय गरिएको संसदीय मामिला मन्त्रालयले जनाएको छ । मन्त्री तामाङका अनुसार संसद्मा मन्त्रालयका कामकारबाहीबारे सांसदले उठाएका विषयमा प्रतिवेदन दिन मन्त्रालयका कर्मचारी र जवाफ दिन मन्त्रीको उपस्थिति थप व्यवस्थित गर्न यस्तो व्यवस्था गरिएको हो । प्रतिनिधिसभा र राष्ट्रिय सभाको बैठकको विशेष र शून्य समयमा सांसदहरूले विभिन्न मन्त्रालयको कामकारबाहीबारे प्रश्न उठाउने गरेका छन् । त्यस्ता प्रश्न वा माग सरकारबाट सम्बोधन नभएको भन्दै सांसदहरूले विरोध गरेका थिए ।संसद् नियमावली मस्यौदा समितिले समेत सदनमा सांसदले प्रश्न राख्ने र सम्बन्धित मन्त्रीले जवाफ दिने व्यवस्था प्रभावकारी बनाउने प्रस्ताव मस्यौदामा गरेको छ । यो व्यवस्था कार्यान्वयन भएमा संसद्मा उठेका विषयमा मन्त्रीले १० दिनभित्र लिखित वा मौखिक रूपमा जवाफ दिनुपर्ने हुन्छ । संसद्मा सरकारबारे उठेका विषयको टिपोट गर्न सबै मन्त्रालयले प्रतिनिधिसभा र राष्ट्रिय सभामा अधिकृतस्तरका कर्मचारी खटाउनुपर्ने निर्णयसमेत मन्त्रिपरिषद्ले गरेको जानकारी मन्त्री तामाङले दिए । बैठकमा खटिएका कर्मचारीले सदनमा सांसदले उठाएका विषयमा मन्त्रालय र मन्त्रीलाई प्रतिवेदन दिनुपर्ने व्यवस्था गरेका छौं, उनले भने, विशेष समय, शून्य समयमा उठाइएका विषयमा सम्बन्धित मन्त्रीले ७ दिनभित्र सदनमा जवाफ दिने व्यवस्था मिलाएका छौं । नियमावली मस्यौदाअनुसार प्रधानमन्त्री र उनको कार्यक्षेत्रभित्र रहेका मन्त्रालयसँग सरोकार राख्ने विषयमा महिनामा दुई पटक जवाफ दिनुपर्ने प्रस्ताव गरिएको छ । मन्त्रिपरिषद्ले संसद्मा प्रधानमन्त्रीले विशेष सम्बोधन गर्दा र जवाफ दिँदा सबै मन्त्री, मुख्यसचिव र सचिवहरू उपस्थित हुनुपर्ने निर्णयसमेत गरेको छ ।"
सुन तस्करीको नयाँ रुट नाथुला,"काँकडभिट्टा नेपालमा साढे ३३ किलो सुन तस्करी र सनम शाक्य हत्यामा संलग्नहरू पक्राउ परेपछि संगठित सुन तस्कर गिरोहले वैकल्पिक मार्ग प्रयोग गरेको छ ।नेपालमा उच्च तहका प्रहरी अधिकृत नै समातिएपछि र पछिल्लो समय सीमा क्षेत्रमा समेत कडाइ थालिएपछि अन्तरदेशीय गिरोहले चीनभारत व्यापारका लागि १२ वर्षअघि सञ्चालनमा आएको सिक्किमको नाथुला मार्ग प्रयोग गरेको हो । भारत, सिलिगुडीमा शुक्रबार बरामद ३२ किलो सुन नाथुला हुँदै चीनबाट भित्रिएको भारतको केन्द्रीय राजस्व गुप्तचर विभागले दाबी गरेको छ ।भारतीय प्रहरीलाई उद्धृत गर्दै भारतीय सञ्चारमाध्यमले जनाएअनुसार सुनसहित प्रवीण समराव फदम, धनाजी साहेव राव बाबर र अक्षय हरिदास पक्राउ परेका छन् । तस्करीमा संलग्न तीनै जना महाराष्ट्रका बासिन्दा हुन् । उनीहरूले कम्मरमा बाँधिएको विशेष किसिमको पेटीभित्र सुन लुकाएर महाराष्ट्र लैजान लागेका थिए । भारतीय गुप्तचर विभागको दाबीअनुसार तस्करले विगतमा नेपाल हुँदै सुन भारत पुर्याउँथे तर नेपाल सरकारले कडाइ गरेपछि वैकल्पिक मार्ग रोजेका हुन् ।भारतीय सुरक्षा निकायले नाथुला मार्गबाट पहिलोपटक सुन तस्करी भएको दाबी गरेको छ । भारतीय सुरक्षा अधिकारीलाई उद्धृत गर्दै सिलिगुडीबाट प्रकाशित अखबारले जनाएअनुसार यसअघि चीनबाट भुटानको बाटो हुँदै भित्रिएको सुन गुप्तचरले बरामद गरेको थियो । २०१५ को मे अन्तिम साता बागडुग्रा विमानस्थलका अध्यागमन अधिकारीले तीन किलो सुनसहित चण्डीगढका अंकुर सोनी र अमित बर्मालाई पक्राउ गरेका थिए । अधिकारीहरूले सुन तस्करले बैंककबाट ल्याएको सुन बागडुग्रा हुँदै दिल्ली पुर्याउन खोजेको बताएका थिए । पक्राउ परेकामध्ये बर्माको ट्राभल हिस्ट्री केलाउँदा उनले बारम्बार बैंककबागडुग्रा उडान गरेको भेटिएको थियो ।स्रोतका अनुसार पश्चिम बंगालको दोस्रो ठूलो सहर सिलिगुडी सुन तस्करीको ट्रान्जिट हो । सिलिगुडीमा सुन संकलन गरेर भारतको अन्य सहरमा पठाइन्छ । भारतबाट सिंगापुरलगायत देशमा समेत सुन तस्करी हुने गरेको भारतीय सञ्चारमाध्यमले दाबी गरेका छन् ।गत वर्ष भारत, चीन र भुटानको त्रिदेशीय विन्दु दोक्लममा भारतचीन द्वन्द्वपछि केही समय अवरुद्ध बनेको नाथुला मे १ बाट सञ्चालनमा आएको थियो । जुन ११ देखि कैलाश मानसरोवरको यात्रासमेत खुल्ने अधिकारीहरूले बताएका छन् । सिल्क रुट का रूपमा बहुचर्चित नाथुला नाका करिब ४४ वर्षपछि सन् २००६ जुलाई ६ तारिखदेखि सञ्चालनमा आएको थियो ।भारतचीन युद्धअघि नाथुला हुँदै भारतले डटपेन, घडी, अन्न, सुती कपडा, खाने तेल साबुन, भवन निर्माण सामग्री आदि चीन पठाउँथ्यो । उताबाट रेशम, सुन, चाँदी, बहुमूल्य पत्थर आदि ल्याउँथ्यो । हाल भारतले फलाम, नुन, पशुजन्य पदार्थलगायत ४५ वटा वस्तु चीन निर्यात गर्दै आएको छ । चीनले भारततर्फ ऊन, हर्बल, इलेक्ट्रोनिक उपकरणलगायतका वस्तु पठाउँदै आएको छ ।"
"नक्कली सुन, सक्कली लुट","काठमाडौं संगठित सुन तस्करीमाथि कडा अनुसन्धान चलिरहेका बेला जेठ १० मा महानगरीय प्रहरी परिसर, काठमाडौंमा एउटा सूचना आयो दुइटा मोटरसाइकलमा आएका युवाले गोंगबुबाट पोखरा जान लागेका यात्रु ओमनाथ देवकोटाबाट एक किलो सुन लुटे ।ट्याक्सी चालकको यही सूचनाका आधारमा महानगरीय प्रहरी वृत्त महाराजगन्ज अनुसन्धानमा जुट्यो । त्यसबाट पत्ता लाग्यो गोंगबु बस्ने कुमार केसीले सोनाम भन्ने नेमजुंग तामाङसँग एक किलो सुन किन्ने, त्यसबापत तत्काल १० लाख र बाँकी रकम बेचेपछि दिने सहमति भएको रहेछ । यही सूचनाका भरमा प्रहरीले नयाँ तथ्य उधिन्यो । देव भन्ने कोतबहादुर तामाङले सुन खरिद गर्ने ग्राहक खोजेर सोनामलाई भेट्टाइदिएका रहेछन् ।कामको सिलसिलामा पोखरा रहेका कुमारले सुन किन्न आफ्ना साथी ओमनाथ देवकाटालाई बैंकमार्फत ९ लाख ५० हजार रुपैयाँ पठाइदिए । कुमारले भनेअनुसार ओमनाथले सुन किनेर ट्याक्सीमा पोखरा फर्कंदै गर्दा दहचोकमा लुटियो । प्रहरीको अनुसन्धान त्यसपछि लुट्ने गिरोहतिर सोझियो । सुरुमा ग्राहक खोज्ने देव भन्ने कोतबहादुरले नै सुन बिक्री भएपछि लुट्ने योजना बनाएको तथ्य खुल्यो । प्रहरीका अनुसार देवले त्यसमा साथीहरू नवीन गुरुङ, निमा लामा, राजीवकुमार ब्लोन, अर्जुन तामाङ र बानसन श्रेष्ठलाई साथ दिन राजी गराए । बा७४प २७१९ नम्बरको मोटरसाइकल, बा६६प ३१५६ नम्बरको स्कुटर र एक स्कार्पियो गाडी लिएर उनीहरूले सुन लिएर जाँदै गरेका देवकोटाको ट्याक्सी पछ्याए । एकान्तस्थलमा रोकी ओमनाथलाई कुटपिट गरी सुन लुटे । प्रहरीले अवैध सुन किन्ने, बेच्ने र लुट्ने काममा संलग्न सात जनालाई पक्राउ गर्यो । तिनमा ओसारपसारमा संलग्न ओमनाथ, सुन बेच्ने नेमजुंग, बिचौलिया देव भन्ने कोतबहादुर, लुट्न हिँडेका नवीन, राजकुमार, अर्जुन र बानसन छन् । जब प्रहरीले चपलीस्थित एक घरको पछाडिपट्टि ढुंगामुनि लुकाएको सुन फेला पार्यो, तब थाहा भयो, त्यो त नक्कली रहेछ । महाराजगन्ज वृत्तका डीएसपी योगेन्द्र थापाका अनुसार किन्नेले पनि सक्कली ठानेर लगानी गरेको देखिन्छ । अनि लुट्ने गिरोहले पनि सक्कली ठानेरै लुटेको थियो । प्रहरीका अनुसार सुन किन्ने कुमार केसी गोंगबुमै सामान्य पसल चलाएर बस्ने व्यक्ति हुन् । सस्तोमा सुन किन्ने र बजार मूल्यअनुसार बेचेर नाफा कमाउने उद्देश्यले उनले लगानी गरेको प्रहरीको प्रारम्भिक अनुसन्धानले देखाएको छ । प्रहरीका अनुसार कुमारले नाफा बाँड्ने सर्तमा ओमनाथलाई ओसार्ने जिम्मा दिएको देखिन्छ । यसअघि पनि प्रहरीले सक्कली भनेर नक्कली सुन किनबेच गर्ने गिरोहका सदस्यहरूलाई पक्राउ गरेको थियो । २०७४ असारमा प्रहरी वृत्त स्वयम्भूले सीतापाइला रामबोट क्षेत्रबाट नौ केजी नक्कली सुन बरामद गरेको थियो । प्रहरी परिसर काठमाडौंका प्रमुख एसएसपी विश्वराज पोख्रेलले नक्कली सुनलाई सक्कली भनेर अवैध कारोबार गर्नेको समूह नै सक्रिय भएको बताए ।"
शान्ति मिसनमा महिला सैनिक बढाऊ : राष्ट्रसंघ,"काठमाडौं संयुक्त राष्ट्रसंघले शान्ति मिसनमा सहभागी मुलुकलाई महिला सैनिकको संख्या बढाउन आग्रह गरेको छ । नेपाललाई समेत यस्तो आग्रह गरिएको जानकारी सैन्य अधिकारीले दिएका छन् । ती अधिकारीका अनुसार अब नेपाली महिला सैनिकले अधिकृतस्तरमै सहज पहुँच पाउने अवस्था बन्दैछ । अहिले पनि अधिकृत तहमा सहभागिता रहे पनि पर्यवेक्षक तहमा पोस्टिङको अवसर जुटेको छैन । स्टाफ कलेज गरेका महिला अधिकृत नहुँदा यो अवस्था आएको ती अधिकारीले जनाए । नेपालले कुल सैनिक संख्याको १० प्रतिशतसम्म शान्ति मिसनमा पठाउन सक्ने जानकारी राष्ट्रसंघले औपचारिक रूपमै गराइसकेको छ । यो अनुपातमा खटाइए अहिलेको तुलनामा दोब्बरभन्दा बढी हुन्छ । अहिले ४ हजार ८ सय २९ सैनिक शान्तिसेनामा खटाइएका छन् । राष्ट्रसंघले १० हजारसम्म पुर्याउन सकिने धारणा औपचारिक रूपमै सार्वजनिक गरेको थियो ।शान्तिसेनामा अहिलेसम्म १ हजार ९४ महिला सैनिकले सहभागिता जनाइसकेका छन् । अहिले १ सय २९ जनाको सहभागिता छ । अधिकृत तहका भने एक दर्जन पनि सहभागी छैनन् ।एक दर्जन मुलुकमा विभिन्न २३ मिसनअन्तर्गत नेपाली सैनिक खटिएका छन् । सन् १९५८ देखि हालसम्म ४२ मुलुकका मिसनमा १ लाख २० हजार २ सय ७ नेपाली सैनिकले काम गरिसकेका छन् । यस क्रममा ६३ जनाले ज्यान गुमाएका छन् भने त्यति नै संख्यामा अंगभंग भएको तथ्यांक छ ।प्रधानसेनापति राजेन्द्र क्षत्रीले कुल संख्याको १० प्रतिशत विश्व शान्ति मिसनमा पठाउन सकिने अवस्थामा राष्ट्रसंघमा महिलाले थप अवसर पाउने जानकारी दिएका छन् । उनले त्यसका लागि महिला सैनिकको वृत्ति विकासमा सेनाले ध्यान दिइरहेको पनि स्पष्ट पारे ।सरकारबाट १० प्रतिशतसम्म शान्तिसेनामा पठाउन सकिने स्वीकृति प्राप्त भएपछि प्रक्रिया अघि बढाइएको छ, एक सैन्य अधिकारीले भने, मध्यअफ्रिकामा नेपाली सेनाको माग भइसकेको छ, छिट्टै पठाउने तयारी छ ।राष्ट्रसंघको मागलाई ध्यानमा राखेर नेपाली सेनाले महिलाको उपस्थिति बढाउने भएको छ । सैन्य भर्ना प्रक्रियामा पनि महिलाको संख्या बढाउँदै जाने योजना सेनाको छ । राष्ट्रसंघमा अधिकृतस्तरमा जान प्रतिस्पर्धा हुने कारण महिलाले त्यसका लागि तयार बनाउन उत्तिकै आवश्यक रहेको एक अधिकारीले जनाए ।कमान्ड तथा स्टाफ कलेजको तालिममा पहिलोपटक अधिकृत तहकी एक महिला सहभागी भएकी छन् । सात जनाले प्रतिस्पर्धा गरेकामा एक जना सेनानी सुलोचना पौडेल मात्र छनोट भएकी हुन् । शिवपुरीस्थित सैनिक कमान्ड तथा स्टाफ कलेजमा वैशाखदेखि २५ औं ब्याजमा पौडेल तालिममा छिन् ।नेपालले लगातार अधिकृतस्तरमा पनि आफ्नो उपस्थितिअनुरूपको सहभागिता खोजिरहेको अवस्थामा राष्ट्रसंघले महिलाको सहभागितामा जोड दिएको हो । तर नेपालमा अधिकृत तहका महिला ४ सय पनि छैनन् । ४ हजार ६० महिला सैनिक रहेकामा ३ सय ७० हाराहारी अधिकृत तहका रहेको सैनिक प्रवक्ता सहायक रथी गोकुल भण्डारीले बताए । उनीहरूको वृत्ति विकास भए राष्ट्रसंघमा राम्रो अवसर पाउने सैन्य अधिकारीको भनाइ छ । १० वर्ष सैनिक सेवा पूरा गरी ३६ वर्ष उमेर ननाघेका सैनिक अधिकृतले उक्त कोर्सका लागि तीनपटक प्रतिस्पर्धा गर्न पाउने र छानिएपछि सेनामा माथि जान सक्छन्, शान्ति मिसनमा पनि अवसर पाउँछन् ।सन् १९९२ मा स्थापना भएको उक्त कलेजबाट हालसम्म ६३ विदेशीसहित ९ सय २२ जनाले उक्त अध्ययन पूरा गरिसकेका छन् । अमेरिकी, चिनियाँ र भारतीय सैनिक एकै स्थानमा एउटै कोर्समा रहने आर्मी कमान्ड एन्ड स्टाफ कलेज हो । सैनिक रणनीतिका अतिरिक्त नेतृत्व विकास, शान्तिसेना परिचालन, सैनिक कूटनीति, विपद् व्यवस्थापन र मानव अधिकार पालनाजस्ता विषयमा प्रशिक्षण दिइन्छ ।सेनाले शान्ति मिसनका लागि कमान्डर र अधिकृत तहका पदसमेत माग गरिरहेको छ । कूटनीतिक लबिइङ नपुग्दा उदाउँदा शक्ति र पुराना शक्तिराष्ट्रले नै अधिकृत र कमान्डर पदमा वर्चस्व राख्छन्, नेपालले निकै कम अवसर पाउने गरेको छ । नेतृत्व तहमा नेपाली सेनाले एकदुइटा पदमात्र पाउने गरेको छ । सल्लाहकार पदमा त लामो समयदेखि वञ्चित छ । राजनीतिक नेतृत्व तहबाटै कूटनीतिक लबिइङ हुन सके त्यस्ता पद पाउन सकिने दाबी सैन्य अधिकारीको छ । तत्कालीन प्रधानमन्त्री शेरबहादुर देउवाले गत असोजमा राष्ट्रसंघीय महासभालाई सम्बोधन गर्दा यसबारे सुरक्षा परिषद् सदस्य मुलुकको ध्यानाकर्षण गराएका थिए । दोब्बर सेना पठाउन सकिने भएपछि उच्च पदमा पनि त्यसैअनुसार संख्या बढ्ने विश्वास सैनिक अधिकृतको छ ।"
६० हजार बालबालिका विद्यालयबाहिर,"अभियानअन्तर्गत २ लाख ५३ हजार ५ सय ५६ बालबालिका भर्ना भएका छन् । यो तथ्यांकअनुसार अझै ५९ हजार ७ सय ३३ बालबालिका विद्यालयबाहिरै छन् । उनीहरूलाई भर्ना गराउन विशेष अभियान सञ्चालन गरिने शिक्षामन्त्री गिरिराजमणि पोखरेलले बताए । शुक्रबार मन्त्रालयमा आयोजित पत्रकार सम्मेलनमा मन्त्री पोखरेलले विद्यालयबाहिर रहेका बालबालिकालाई भर्ना गर्न दोस्रो चरणको अभियान सञ्चालन गरिने जानकारी दिए । उनले भने, अभियान सञ्चालन गर्न मन्त्रिपरिषद्मा प्रस्ताव लगिएको छ । एक बच्चाको भर्ना मेरो सामाजिक दायित्व, पहुँचमा सुनिश्चितता र सिकाइमा स्थायित्व भन्ने नारा दिएर शैक्षिकसत्रको सुरुमै अभियान सञ्चालन गरिएको थियो । अभियानक्रममा ७ सयभन्दा बढी बालबालिकाले अभिभावकत्व पाएको विभागका महानिर्देशक बाबुराम पौडेलले बताए । के कारणले बालबालिका विद्यालय भर्ना हुन सकेनन् भन्ने पत्ता लगाएर वर्षभरि भर्ना अभियानलाई निरन्तरता दिने सोचमा छौं, उनले भने । जिल्लाजिल्लाबाट भर्ना अभियानको तथ्यांक संकलन भइरहेकाले यकिन विवरण प्राप्त हुन समय लाग्ने उनले बताए ।नयाँ पाठ्यक्रम पारितत्यस्तै, राष्ट्रिय पाठ्यक्रम प्रारूप २०७५ पारित भएको छ । पाठ्यक्रम विकास केन्द्रले गत वैशाख ३१ गते सार्वजनिक गरेको मस्यौदा राष्ट्रिय पाठ्यक्रम विकास तथा मूल्यांकन परिषद्ले स्वीकृत गरेको हो । परिषदका अध्यक्ष तथा शिक्षामन्त्री पोखरेलले कक्षा १ देखि १२ सम्मको पाठ्यक्रम बैठकबाट पारित गरिएको जानकारी दिए । विज्ञसँगको पटकपटक छलफलपछि नयाँ पाठ्यक्रम स्वीकृत गरिएको हो, उनले भने, समयअनुसार परिमार्जन गर्दै लगिनेछ । परिषद्ले स्वीकृत गरेका नयाँ पाठ्यक्रम कार्यान्वयनमा आउने केन्द्रका कार्यकारी निर्देशक कृष्णप्रसाद काप्रीले जनाए । नयाँ पाठ्यक्रमअनुसार कक्षा ११ र १२ मा नेपाली, अंग्रेजी, सामाजिक अध्ययन र जीवन उपयोगी शिक्षा गरी ४ अनिवार्य विषय रहने व्यवस्था गरिएको छ । अब ११ र १२ कक्षा ७७ सय पूर्णांकको हुनेछ । अहिलेसम्म ११ र १२ कक्षा ५५ सय पूर्णांकको छ । ३ विषय भने ऐच्छिक रहनेछन् । विद्यालय शिक्षा पूरा गर्दा केही सीप सिक्ने र उच्च शिक्षा अध्ययनका लागि विद्यार्थी तयार हुने गरी पाठ्यक्रम बनाएका छौं, काप्रीले भने । पोखरेलले मन्त्रालयले विगत एक महिनामा गरेका ११ कामको सूची जानकारी दिएका थिए । उनले ५ वर्षे मार्गचित्र निर्माण गरी मासिक कार्ययोजनासमेत बनाएर काम अघि बढाएका छन् । प्रत्येक महिना मन्त्रालयका गतिविधि सार्वजनिक गर्दै जाने उनको भनाइ छ ।"
कर्मचारी अभावले अध्यागमन प्रभावित,"१ सय २९ जना अधिकृतको दरबन्दी रहेको विमानस्थलमा अहिले ७५ जना मात्रै कार्यरत छन् । कर्मचारी अभावमा एक तिहाइ कुर्सी खाली रहन्छन् । यसको सोझो असर सेवा प्रवाहमा परिरहेको छ । अध्यागमन स्रोतका अनुसार केही साताअघि मात्रै सामान्य प्रशासन मन्त्रालयले १४ अधिकृतलाई यहाँ सरुवा गरेको थियो । सरुवा भएकामध्ये तीन जना हाजिर नै नगरी अन्तै रमाना भइसकेका छन् भने बाँकी ११ जना पनि कार्यथलोमा पुगेका छैनन् । दुई सिफ्टमा सञ्चालन हुँदै आएको विमानस्थल अध्यागमनले तीन सिफ्टमा सेवा दिन थालेको छ । तर दरबन्दी पूर्ति नहुने र सरुवा भएका कर्मचारी कार्यथलोमा नपुग्ने भएपछि सेवा प्रभावित भइरहेको छ । अध्यागमनका एक कर्मचारीले यात्रुहरू लामो समय लाइनमा उभिनुपर्ने अवस्था सिर्जना भएको बताए । चैत २ मा संघीय मामिला तथा सामान्य प्रशासनमन्त्री लालबाबु पण्डितले पदभार ग्रहण गर्नु अघिल्लो दिन ३२ अध्यागमन अधिकृतको सरुवा गरिएको थियो । तालुकदार निकाय गृह मन्त्रालयसँग सामान्य परामर्शसमेत नगरी कर्मचारी सरुवा गरिएपछि अभाव खट्किएको हो । विमानस्थल अध्यागमन प्रमुख होमनाथ थपलियाले कान्तिपुरसँग भने, कर्मचारी अभावमा दु:खसुख चलिरहेको छ । उनका अनुसार अहिले पनि अध्यागमनमा दरबन्दीअनुसार कर्मचारी छैनन्, सरुवा भएका पनि आइपुगेका छैनन् । कर्मचारी अभावमा सेवाग्राही लामो समय लाइन बस्नुपर्ने र सेवा लिन कष्ट सहनुपर्ने अवस्था निम्तिरहेको छ, उनले भने । कर्मचारी अभाव भएकोबारे गृह र सामान्य प्रशासन मन्त्रालय जानकार नभएका होइनन् । स्रोतका अनुसार संगठित सुन तस्करीका एकपछि अर्को घटना सार्वजनिक भएपछि र कर्मचारीको गतिविधिमाथि निगरानी बढेपछि सरुवा भएकाहरूसमेत विमानस्थल अध्यागमन जान आनाकानी गर्न थालेका छन् ।"
संसद्मा कुन मन्त्रीको पालो कहिले ?,"आइतबारप्रतिनिधिसभा : रक्षा, महिला, बालबालिका तथा ज्येष्ठ नागरिक, संस्कृति, पर्यटन तथा नागरिक उड्डयन र स्वास्थ्यमन्त्री राष्ट्रिय सभा : शिक्षा, खानेपानी र उद्योगमन्त्री सोमबार प्रतिनिधिसभा : गृह, वन, कृषिमन्त्रीराष्ट्रिय सभा : कानुन, सामान्य प्रशासन, सञ्चार तथा सूचना प्रविधि र पर्यटनमन्त्रीमंगलबार प्रतिनिधिसभा : परराष्ट्र, श्रम र युवाराष्ट्रिय सभा : भौतिक पूर्वाधार, अर्थ, ऊर्जा, कृषिमन्त्रीबुधबार प्रतिनिधिसभा : शिक्षा, खानेपानी, उद्योगमन्त्रीराष्ट्रिय सभा : रक्षा, महिला, पर्यटन र स्वास्थ्यमन्त्रीबिहीबार प्रतिनिधिसभा : कानुन, सामान्य प्रशासन, सञ्चार, पर्यटनमन्त्रीराष्टिय सभा : गृह, वन र कृषिमन्त्रीशुक्रबार प्रतिनिधिसभा : भौतिक पूर्वाधार, अर्थ, ऊर्जा, कृषिमन्त्री राष्ट्रिय सभा : परराष्ट्र, श्रम र युवामन्त्री शनिबारप्रतिनिधिसभा र राष्ट्रिय सभा : कानुनमन्त्री, स्वास्थ्य, पर्यटन, कृषि राज्यमन्त्री"
ऐन अभावले दिशाहीन,"काठमाडौं अर्थमन्त्री युवराज खतिवडाले बजेट भाषणमा संक्रमणकालीन न्यायलाई अघि बढाउन पर्याप्त सहयोग गर्ने व्यवस्था मिलाइएको उद्घोष गर्दा त्यसले न सत्य निरूपण तथा मेलमिलाप र बेपत्ता व्यक्ति छानबिन आयोगका आयुक्तहरूलाई उत्साहित तुल्यायो, न द्वन्द्वपीडितलाई नै । बजेटमा सरकारले यस्तो भाषण बर्सेनि गर्छ, बेपत्ता व्यक्ति छानबिन आयोगका अध्यक्ष लोकेन्द्र मल्लिक भन्छन्, तर व्यवहारमा कार्यान्वयन हुँदैन, भएको भए हामीलाई पर्याप्त कर्मचारीसम्म त दिनुपर्ने हो ।अतिरिक्त स्रोतसाधन व्यवस्था गर्नु त परको कुरा, एक वर्षका लागि म्याद थप भएको चार महिना बितिसक्दा पनि सरकारले ऐन संशोधनसम्म नगरिदिँदा संक्रमणकालीन न्याय व्यवस्थापनका लागि गठित दुवै आयोग दिशाहीनझैं भएका छन् । पीडितसँग गएर बुझने र तिनबाट प्राप्त सूचनालाई फाइलमा राख्नेबाहेक दुवै आयोगले गर्न केही काम गर्न सकिरहेका छैनन् । यतिखेर बेपत्ता आयोगले ५ सयजति उजुरीको विस्तृत छानबिन सकेको छ भने सत्य निरूपणले सातै प्रदेशबाट आएका २ हजारजति उजुरीको विस्तृत विवरण केन्द्रमा झिकाएको छ । सरकार पूरै उदासीन भएकाले हामी दिशाहीनझैं भएका छौं, सत्य निरूपण आयोगका एक सदस्यले भने, एमाले र माओवादी एकीकरणपछि त स्थानीय तहबाट सूचना पाउन पनि मुस्किल बन्न थालेको छ ।तीन वर्षअघि गठन भएका दुवै आयोगको म्याद माघ २६ मा सकिएपछि तत्कालीन सरकारले अध्यादेशमार्फत थप एक वर्ष अवधि बढाएको थियो । अध्यादेशलाई संसदको पहिलो बैठक बसेको मितिले ६० दिनभित्र पारित गरी प्रतिस्थापन विधेयक नल्याए स्वत: निष्क्रिय हुने संवैधानिक प्रावधान छ । तर संसदको पहिलो अधिवेशनको साठी दिनभित्र सरकारले प्रतिस्थापन विधेयक ल्याउन नसकेपछि बजेट अधिवेशनको सुरुवाती बैठकमै सरकारले उही व्यहोराको अर्काे अध्यादेश ल्याएको थियो । दुई आयोगका मुख्य काम मूलत: पीडितका उजुरीमाथि गहिरो छानबिन गरी सत्य निरूपण गर्ने, दोषी पहिचान गरी कारबाहीका लागि सिफारिस गर्ने, पीडितको सुरक्षा तथा परिपूरणको व्यवस्था गर्ने, समाजमा मेलमिलापको वातावरण तयार पार्न गर्नुपर्ने कामको अनुसन्धान गरी सरकारलाई सिफारिस गर्नेलगायत छन् । सत्य निरूपण तथा मेलमिलाप आयोगले द्वन्द्वकालमा भएका हत्या, अपहरण, बलात्कार, यातना, घरजग्गा तथा सम्पत्तिको कब्जालगायत मानव अधिकारका गम्भीर उल्लंघनका घटनाको छानबिन गरी सत्य पत्ता लगाउने तथा दोषीलाई कारबाहीका लागि सरकारलाई सिफारिस गर्ने कार्यादेश पाएको छ । त्यस्तै बेपत्ता पारिएका व्यक्तिहरूको छानबिन आयोगले द्वन्द्वकालमा राज्य तथा विद्रोही पक्षधरबाट बेपत्ता पारिएका व्यक्तिको अवस्थाबारे छानबिन गर्ने कार्यादेश पाएको छ । ऐनमा उल्लेख कार्यादेशअनुुसारै सत्य निरूपण आयोगले ६० हजार र बेपत्ता आयोगले ३ हजारभन्दा बढी उजुरी पीडितबाट संकलन गरे पनि बेपत्ता र यातनालाई आपराधीकरण गर्ने तथा द्वन्द्वकालमा भएका बलात्कारको हदम्याद नलाग्ने ऐन नआएकाले दुवै आयोगले पीडकलाई बोलाएर सोधपुछसमेत गर्न सकेका छैनन् । पीडितले भने सत्य पत्ता लगाउन ऐन नै नचाहिने भन्दै दुवै आयोगले अनावश्यक अत्तो थापिरहेको बताएका छन् ।सरकारले गत पुसमा सत्य निरूपण तथा मेलमिलाप आयोग र बेपत्ता छानबिन आयोगलाई पत्र पठाएर म्याद थपका लागि कुनै सर्त भए लेखी पठाउन परिपत्र गरेको थियो । सत्य निरूपण आयोगले आफ्ना सर्त पहिल्यै लेखी पठाइसकेकाले त्यसैअनुसार काम गर्न सरकारलाई जवाफ पठाएको थियो भने बेपत्ता आयोगले ऐन बनाउने, बेपत्ताको अवस्थालाई कानुनी सहजीकरण गर्नेलगायत पाँच सर्तसहित तीन वर्ष म्याद थप गर्नुपर्ने माग गरेको थियो । तर त्यसअनुसार ऐन नआएकाले काम अघि बढ्न नसकेको सत्य निरूपण आयोगका पदाधिकारीको जवाफ छ ।"
आममाफीले दण्डहीनता बढायो,"काठमाडौं मानव अधिकारकर्मीले बालकृष्ण ढुंगेललाई आममाफी दिने निर्णय गरेर सरकारले विधिको शासनको खिल्ली उडाएको बताएका छन् । मानव अधिकार तथा शान्ति समाजले आफ्नो स्थापना दिवसका अवसरमा शनिबार राजधानीमा आयोजित कार्यक्रममा सरकारले स्वेच्छाचारी शासकीय अभ्यास सुरु गरेको आरोप उनीहरूले लगाए । समाजका संस्थापक अध्यक्ष कृष्ण पहाडीले सत्तामा वाम गठबन्धन, सडक र जंगलमा समेत वामपन्थीकै आन्दोलनले जनताले शान्ति पाउने अवस्था नभएको बताए । राज्य नै अहिले विधिको शासनको खिलाफमा छ । हिंसा र अपराधले माओवादी, माक्र्सवाद केही भन्दैन, ढुंगेलको रिहाइप्रति लक्षित गर्दै पहाडीले भने, अपराधलाई स्थापित गर्ने काम राज्यबाटै भएको छ । यो पहिलो किस्ता मात्रै हो । अब यस्ता घटना धेरै हुन्छन् ।उनले प्रदेश २ मा गुँड लगाएर राज्य विखण्डनको बीउ रोप्ने कामसमेत हुन लागेको बताए । अर्का वक्ता नीलाम्बर आचार्यले कर्तव्य ज्यान मुद्दामा अदालतबाट जन्मकैद सजाय पाएका ढुंगेललाई आममाफी दिएर सरकारले विधिको शासनको खिल्ली उडाएको बताए । आफ्ना पार्टीका मान्छेले जस्तोसुकै अपराध गरे पनि विधिको शासन नचाहिने तर अरू पार्टीका मान्छे परे विधिको शासनको कुरा आउँछ, आचार्यले भने, गम्भीर प्रकृतिको अपराध गर्नेलाई आममाफी दिँदै जाने हो भने राज्य दण्डहीनताको सिकार बन्नेछ । शान्ति समाजका पूर्वअध्यक्ष होमकान्त चौलागाईंले ढुंगेलको रिहाइले संक्रमणकालीन न्याय धरापमा परेको बताए । गम्भीर अपराधमा सजाय पाएका ढुंगेललाई सरकारले आममाफी दिने निर्णय लिएर दण्डहीतालाई संस्थागत गर्न थालेको छ, उनले भने । कानुनमन्त्री शेरबहादुर तामाङले भने गम्भीर अपराधमा कसैलाई उन्मुक्ति नदिइने बताए । हिजोको द्वन्द्वरत पक्ष अहिले कुनै दलसँग मिलेर सरकारमा सहभागी छ भन्दैमा मानव अधिकार उल्लंघनको घटनामा आँखा चिम्लन मिल्दैन, उनले भने, गम्भीर अपराधमा कसैले उन्मुक्ति पाउनु हुन्न, पाउँदैन पनि ।"
पुरानै स्वरूपमा पुनर्निर्माण अघि बढ्यो,"काठमाडौं विसं १९४८ मा बनाइएको दरबार स्कुल भवन असारमा भत्काइँदै छ । चीनको सहयोगमा अत्याधुनिक भवन बन्ने भएपछि २०७० सालको भूकम्पले जीर्ण बनेको भवन भत्काउन लागिएको हो ।स्कुल पुनर्निर्माण गर्न नेपाल र चिनियाँ सरकारबीच सहमति भइसकेको छ । त्यसनिम्ति पुरातत्व विभागले मापदण्ड स्वीकृत र काठमाडौं महानगरले प्राविधिक पक्षमा नयाँ भवनको नक्सा पास गरिसकेको छ । पुरातात्त्विक महत्त्वको भवन भएकाले परम्परागत प्रविधि अपनाएर पुनर्निर्माण गर्न पुरातत्त्वले सुझाएको छ । परम्परागत प्रविधिमा चुना, सुर्की आदि प्रयोग गर्नुपर्नेछ । विवाद बढेकाले सन् २०१७ फेब्रुअरीमा भएको सम्झौताअनुसार नक्सा पास हुन समय लम्बिएको हो । महानगर मेयर विद्यासुन्दर शाक्यले नक्सा पास भइसकेकाले निर्माण प्रक्रिया अघि बढेको बताए । उनका अनुसार भवनको बाहिरी स्वरूप पहिलाको जस्तै हुन्छ । भित्रीचाहिँ अलिकति परिवर्तन हुन्छ । आधुनिक ढंगले पूर्वाधार तयार हुन्छ । त्यसमा भानुमावि र संस्कृत मावि रहन्छन्, उनले भने । पुरातत्त्व विभागका महानिर्देशक भेषनारायण दाहालले सरकारसरकारबीच भएको सहमतिअनुसार दरबार स्कुलको पुरातात्त्विक भवन पुनर्निर्माणका निम्ति स्वीकृति दिइएको बताए । पुनर्निर्माण प्राधिकरण, पुरातत्त्व विभाग, शिक्षा मन्त्रालय र काठमाडौं महानगरपालिकाले निर्माण प्रक्रिया अघि बढाएका हुन् । महानगरले भवनको अन्डरग्राउन्डमा पार्किङको प्रस्ताव गरेको तर पुरातात्विक मापदण्डअनुसार सम्भव नहुने विभागले जनाएपछि पारित नभएको दाहालले जनाए । दरबार हाईस्कुलको क्षेत्रफल साढे ९ रोपनी छ । सम्झौतापत्रमा उल्लेख भएअनुसार ४ हजार २ सय स्क्वायर मिटर क्षेत्रफलमा ४ तले भवनको नक्सा पास भएको छ । भवन निर्माण सम्पन्न गर्न चिनियाँ मुद्रा ५ करोड ३० लाख (९० करोड १० लाख रुपैयाँ) लागत इस्टमेट गरिएको सम्झौतामा रहेका राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाई (शिक्षा) आयोजना निर्देशक इमनारायण श्रेष्ठले जनाएका छन् । उक्त भवन २० महिनामा निर्माण सम्पन्न हुनेछ । दरबार स्कुलको इतिहास तत्कालीन प्रधानमन्त्री जंगबहादुर राणाले बेलायत भ्रमण गरेर फर्केपछि नेपालमा औपचारिक शिक्षाको महसुस गरे । त्यसपछि आफ्ना शाखा सन्तानका निम्ति विसं १९१० मा खोलिएको शिक्षालय नै दरबार स्कुलका नामले परिचित छ । शासन सत्तामा रहेकाहरूका निम्ति देश दुनियाँसँग खुँडा, भाला, खुकुरी, तरबार चलाएर मात्र नभई भूगोल, इतिहास, गणित, अंग्रेजी भाषाको ज्ञान, कूटनीतिक ढंगले राजनीतिक चालबाजी सिक्न अनिवार्य ठानेर यो कदम अघि बढाइएको थियो । सुरुमा यो स्कुल थापाथली दरबारको आँगनमा थियो । अंग्रेजी शिक्षक बेलायतबाट झिकाइएका थिए । केही समयपछि थापाथलीबाट कान्तिपथस्थित चारबुर्जा दरबार (बहादुर भवन) मा सारियो । त्यसपछि जमलको सेतो दरबार हुँदै नारायणहिटी दरबारभित्र सारिएको थियो । विसं १९३३ मा रणोद्दीप सिंह श्री ३ भएपछि राणाहरूका सेवामा खटिएका जागीरदारका छोराछोरीले पनि पढ्न पाउने व्यवस्था गरेका थिए । १९४० सालताका स्कुललाई फेरि थापाथली दरबारको दाखचोकमा सारियो । १९४२ मा रणोद्दीप सिंहको हत्यापछि वीरशमशेर श्री ३ बने । उनले स्कुललाई जमलस्थित दरबारको ढोकानजिक टहरामा सारे । त्यसपछि १९४८ सालमा एउटा ठूलो र लामो भवन बनाउन लगाए । त्यही भवन दरबार हाई स्कुलका रूपमा अहिलेसम्म चिनिँदै आएको छ ।१९९० सालको भूकम्पले भवनको छानोका केही भागमा क्षति पुगेपछि टायलको सट्टा कर्कटपाताले छाइएको थियो । त्यो भूकम्पपछि विद्यालय मर्मत अवधिभरि त्यहाँका विद्यार्थीलाई पूर्वतर्फ रहेको त्रिचन्द्र कलेजको हातामा सारिएको थियो । २०७२ सालको भूकम्पले यो स्कुल जीर्ण बनेको छ । १९५७ सालमा देवशमशेर श्री ३ भएपछि दरबार स्कुलमा सर्वसाधारण जनताले पढ्न पाउने बनाए भने जुद्धशमशेरले विद्यालयको खर्च गुठीले बेहोर्ने व्यवस्था खारेज गरी पूरै सरकारले बेहोर्ने व्यवस्था गरेका थिए । एकै भवन, दुई स्कुलदरबार स्कुल भवन एउटै छ । यहाँ भुइँतलामा संस्कृत मावि र माथिल्लो तलामा भानु मावि छन् । विसं १९१० दरबार स्कुल सुरु भयो । त्यसपछि दरबार हाईस्कुल, रानीपोखरी पाठशाला र २०२४ सालदेखि भानुभक्त माध्यमिक विद्यालयको नामले चिनियो । विसं १९३४ मा दरबार स्कुलमै संस्कृत पाठशाला स्थापना भयो । त्यो पाठशालाको नाम संस्कृत प्रधान पाठशाला, संस्कृत प्रधान मावि हुँदै अहिले संस्कृत मावि बनेको छ । एउटै भवनको तल संस्कृत, माथि अंग्रेजी शिक्षा पढाइ हुने गरेकाले हाम्रो पाठशालाको मूलढोका, चउर, कम्पाउन्ड पनि साझाजस्तै थिए, पूर्वप्रशासक नरेन्द्रराज पौडेलले संस्मरणमा लेखेका छन्, हाम्रा पालामा खेल्ने, उफ्रनेदेखि जाडो महिनामा घाम ताप्ने विषयमा समेत सानातिना विवाद भइरहन्थ्यो । माथिका विद्यार्थी बोली, लवज र भेषभूषामा आफूलाई बढी सहरिया ठान्थे र हामीलाई पाखे सम्झिएर अलि चुत्थो व्यवहार देखाउँथे ।वाल्मीकि हातामा अस्थायी टहरादरबार हाईस्कुलको जीर्ण भवन नयाँ बन्ने भएपछि भानु मावि र संस्कृत मावि प्रदर्शनीमार्गस्थित वाल्मीकि विद्यापीठ हातामा सारिँदै छ । त्यहाँ अस्थायी सिकाइ केन्द्र (टीएलसी) निर्माण गरिएका छन् । विद्यापीठका प्राचार्य गणेशप्रसाद घिमिरेका अनुसार भानु मावि र संस्कृत माविको पठनपाठन सुचारु राख्न दुई वर्षका निम्ति ९ रोपनी क्षेत्रफल उपलब्ध गराइएको छ । विद्यालय निर्माण आयोजनाले विद्यापीठ हातामा टीएलसी बनाउने काम अन्तिम चरणमा पुर्याएको छ । विद्यापीठ हातापूर्व धोबीखोला किनारातर्फको कम्पाउन्डमा १८ मिटर चौडाइ र ५० मिटर लम्बाई क्षेत्रफलमा दुई विद्यालयको अस्थायी प्रिफेब टहरा बनाइएको हो । दुवै विद्यालयको पाँचपाँचवटा कक्षाकोठा, शिक्षक कार्यालय तथा छात्रछात्राको छुट्टाछुट्टै शौचालय बनाइएको छ । विद्यापीठ र दुई विद्यालयको प्रवेशद्वारसमेत छुट्टाछुट्टै रहने छन् । विद्यार्थी बस्ने डेस्कबेन्च तथा शिक्षक, कर्मचारीले प्रयोग गर्ने कुर्सी, टेबल पुरानै प्रयोग गरिने छ । संस्कृत माविमा कक्षा ६ देखि १० सम्म पढाइन्छ । प्रधानाध्यापक बद्री दाहालका अनुसार नयाँ शैक्षिक सत्र २०७५ मा १ सय ५३ जना विद्यार्थी भर्ना भएका छन् । १६ शिक्षक तथा ४ कर्मचारी छन् । संस्कृत पढ्ने विद्यार्थी उपत्यकाबाहिरका छन् । उनीहरू तीनधारा पाकशाला छात्रावासमा बसेर पढ्न आउँछन् । त्यसैगरी भानुमाविमा कक्षा १ देखि १० सम्म पठनपाठन हुन्छ । प्रधानाध्यापक हेमचन्द्र महतोका अनुसार यो सत्रमा १ सय ५० जनाजति विद्यार्थी भर्ना भएका छन् । त्यहाँ २३ जना शिक्षक र कर्मचारी कार्यरत छन् । विद्यालय अन्यत्र सारिने भएपछि भर्ना गरिएका बालबालिकालाई समस्या आइपरेको प्रधानाध्यापक महतोले बताए । साना बालबालिका दुई ठाउँ सडक पार गरेर जान सक्दैनन्, उनले भने, त्यसैले नजिकै त्यौड माविको भवनमै हाम्रा नानीलाई पठनपाठन व्यवस्थापन गर्ने पहलमा जुटेका छौं । टोलैपिच्छे विद्यालय रहेको स्थितिमा भानु माविको कक्षा ६ देखि १० सम्मका विद्यार्थी कुन आधारमा निरन्तर रहलान् भन्ने सवाल जटिल छ ।"
गैरकानुनी कामदारलाई अगस्ट ३० भित्रै फर्कन आग्रह,"क्वालालम्पुर (कास) मलेसियाले गैरकानुनी आप्रवासी कामदारलाई अगस्ट ३० भित्रै स्वदेश फर्कन आग्रह गरेको छ । मलेसियाली गृह मन्त्रालयले बिहीबार विज्ञप्ति जारी गर्दै गैरकानुनी आप्रवासी कामदारलाई अन्तिम मितिभित्रै फर्कन सम्झाएको हो । उक्त अवधिभित्रै नफर्किए त्यस्ता कामदार र रोजगारदाता कम्पनीलाई दण्डित गरिने विज्ञप्तिमा उल्लेख छ । मलेसियाले गत वर्ष फेब्रुअरी १६ देखि त्यस्ता कामदारका लागि वैधानिक प्रक्रियामा सामेल भई अस्थायी श्रम अनुमति लिएर काम गर्न या अध्यागमन कार्यालयमा तोकिएको जरिवाना रकम तिरेर स्वदेश फर्कन पाउने (थ्री प्लस वान भोलुन्टारिली प्रोग्रामअन्तर्गत) दोहोरो अवसर दिएको थियो । गैरकानुनी आप्रवासी कामदारलाई अघिल्लो वर्ष अक्टोबर १० देखि डिसेम्बर ३१ सम्मका लागि समयावधि दिएकामा यसै वर्ष जनवरीदेखि जुन ३० सम्मका लागि समयावधि थपिएको थियो । विज्ञप्तिमा गैरकानुनी आप्रवासी कामदारलाई वैधानिक हुन दिइएको रिहाइरिङ कार्यक्रमको समयसीमा अब नथपिने उल्लेख छ । सरकारले दिइएको अवसरको बेवास्ता गर्ने कामदार र कानुनी प्रक्रिया अवलम्बन नगरी रोजगारी दिने रोजगारदाता दुवैलाई दण्डित गरिने जनाएको छ । गत महिना नयाँ सरकार गठन भएसँगै मलेसियाले आप्रवासी कामदारको निर्भरता घटाउने जनाएको थियो । अवैधानिक आप्रवासी कामदार हटाउन यसअघि विभिन्न चरणमा आममाफी, वैधता र फिर्ती कार्यक्रमलगायत थुप्रै अवसर मलेसियाले दिइसकेको छ । नेपाली दूतावासका अनुसार गत वर्ष करिब १६ हजार अवैधानिक नेपाली कामदार स्वदेश फर्किएका थिए । मलेसियाली सरकारले दिएको अवसरको मौका छोप्दै उनीहरू फर्केका हुन् ।माई ईजी सर्भिसेज बर्हाड लगायत विभिन्न ८ कम्पनीले मलेसियाली अध्यागमन विभागसँग सहजीकरण गरी गैरकानुनी कामदारलाई घर फर्काउन अनुमति पाएका थिए । मलेसियाली सरकारले यसअघि विभिन्न कम्पनीसँग भएको सम्झौता पनि समाप्त हुने विज्ञप्तिमा उल्लेख छ ।थ्री प्लस वान भोलुन्टारिली प्रोग्राम अन्तर्गत दैनिक सय जनाको हाराहारीमा नेपाली स्वदेश फिर्तीका लागि यात्रा अनुमतिपत्र लिन दूतावास पुग्ने गरेका छन् । यात्रा अनुमतिपत्र लिएपछि उनीहरू आउटपासका लागि अध्यागमन विभागमा जानुपर्ने हुन्छ । सहजीकरणका लागि सरकारी मान्यता पाएका कम्पनीका प्रतिनिधिको सहारामा उनीहरू आउटपास लिन अध्यागमन विभाग कार्यालयसम्म पुग्छन् । करिब २० लाखभन्दा बढी आप्रवासी कामदार वैधानिक रूपमा कार्यरत रहेको मलेसियामा अझै लाखौं कामदार अवैधानिक अवस्थामा रहेको अनुमान छ । हजारौं नेपाली अवैधानिक अवस्थामा कार्यरत रहेको हुन सक्ने ठानिएको छ । सरकारी आँकडाअनुसार गत महिना मे २८ सम्ममा कुल ८३ हजार ९ सय १९ रोजगारदाता कम्पनीसँग सम्बद्ध कुल ७ लाख ४४ हजार ९ सय ४२ आप्रवासी कामदारले अस्थायी श्रम अनुमतिका लागि दर्ता भएका छन् । तीमध्ये हजारौं नेपाली छन् । उनीहरूले निर्माण, उत्पादन, कृषि, सेवालगायत क्षेत्रमा काम गर्नका लागि श्रम अनुमतिका लागि दर्ता भएका हुन् ।"
सरकारी वकिलको सेवा विशिष्टीकरण गरिने,"काठमाडौं महान्यायाधिवक्ता कार्यालयले सरकारी वकिलको सेवालाई विशिष्टीकरण गर्ने भएको छ । कमजोर अनुसन्धान र प्रतिरक्षाका कारण सरकारवादी मुद्दा कमजोर भएको अवस्थामा कार्यालयले सरकारी वकिललाई क्षेत्रगत रूपमा विशिष्टीकरण गर्न लागेको हो ।सयदिने कार्यप्रगति र आगामी योजनाबारे जानकारी दिन शुक्रबार आयोजित पत्रकार सम्मेलनमा महान्यायाधिवक्ता अग्नि खरेलले एक वर्षभित्र सरकारी वकिलको क्षमता विशिष्टीकरण गरी अझै दक्ष बनाइने बताए । उनका अनुसार संगठित अपराध तथा संवैधानिक कानुनका विषयमा सरकारी वकिललाई विशिष्टीकृत गरिनेछ । तीन वर्षमा राजस्व, भ्रष्टाचार, बैंकिङ कसुर, सेवासम्बन्धी कानुन, सरकारी तथा सार्वजनिक सम्पत्तिको विवाद र विद्युतीय अपराधका विषयमा सरकारी वकिललाई विशिष्टीकरण गरिनेछ । नायब महान्यायाधिवक्ता बद्री गौतमले विशेष प्रकृति एवं जघन्यखालका कसुरका आरोपमा सरकारी वकिलको समूह बनाई अदालतमा प्रतिनिधित्व गर्ने काम सुरु भएको र त्यसलाई निरन्तरता दिने बताए । साक्षीहरूको पर्याप्त सहयोग नहुँदा सरकारवादी मुद्दा कमजोर भएको निष्कर्षसहित महान्यायाधिवक्ता कार्यालयले हेलो साक्षी कार्यक्रमसमेत सञ्चालन गर्ने भएको छ । जसअन्तर्गत साक्षी र पीडितलाई मुद्दा किनारा नलागेसम्म अभिन्न रूपमा संलग्न गराउने, पीडित र साक्षीलाई बकपत्रको पूर्वसूचना उपलब्ध गराउनेलगायत काम हुनेछन् । नयाँ फौजदारी संहिता आएपछि अपराध अनुसन्धान झनै प्रभावकारी हुनुपर्ने देखिएको भन्दै महान्यायाधिवक्ता कार्यालयले यसका लागि प्रहरीमा स्थायी प्रकृतिको अनुसन्धान समूह स्थापना गर्न सहयोग गर्ने जनाएको छ । त्यसैगरी हरेक प्रदेशमा विधि विज्ञान प्रयोगशाला स्थापनामा समेत पहल गर्ने भएको छ । संक्रमणकालीन न्यायसँग सम्बन्धित कानुनको हकमा समेत पुनरवलोकनको तयारी भइरहेको महान्यायाधिवक्ता कार्यालयले जनाएको छ । बेपत्ता छानबिन र सत्य निरूपण तथा मेलमिलाप आयोगको कामलाई प्रभावकारी बनाउन सम्बन्धित कानुन परिमार्जनका लागि सरोकारवाला र विज्ञसँग छलफल भइरहेको महान्यायाधिवक्ता खरेलले बताए । महान्यायाधिवक्ता कार्यालयले विभिन्न आठवटा नियमावली र निर्देशिकाको मस्यौदा तयारीसमेत थालेको छ । नायब महान्यायाधिवक्ता गौतमका अनुसार, अपराध अनुसन्धान, अनुसन्धान र अभियोजन, बहस पैरवी, प्रतिरक्षा र कानुनी राय, मुद्दा फिर्ता तथा माफीसम्बन्धी, विभिन्न प्रतिवेदनका ढाँचा, सरकारी वकिलसम्बन्धी र महान्यायाधिवक्ताको कार्यालय सञ्चालन निर्देशिकाको तयारीसमेत भइरहेको हो ।"
प्रधानमन्त्रीबाटै संविधान उल्लंघन,"काठमाडौं कांग्रेस नेता महेश आचार्यले तीन महिनाभन्दा बढी न्यायपालिकालाई नेतृत्वविहीन बनाएर प्रधानमन्त्री केपी ओलीले संविधानको ठाडो उल्लंघन गरेको बताएका छन् । प्रधानमन्त्री एवं संवैधानिक परिषद् अध्यक्ष ओलीलाई सम्बोधन गरी पत्र लेखेर आचार्यले लामो समय नेतृत्वविहीन हुँदा न्यायपालिकामा गम्भीर क्षति पुगेको उल्लेख गरेका हुन् ।संविधानअनुसार प्रधानन्यायाधीश वा संवैधानिक निकायका प्रमुख वा पदाधिकारीको पद रिक्त हुनुभन्दा एक महिनाअगावै प्रधानमन्त्रीको अध्यक्षतामा रहेको संवैधानिक परिषद्द्वारा नयाँ नियुक्तिको सिफारिस गरिसक्नुपर्ने व्यवस्था छ । यी पद मृत्यु वा राजीनामाका कारण रिक्त हुन आएको अवस्थामा भने रिक्त भएको मितिले एक महिनाभित्र पदपूर्ति हुने गरी संवैधानिक परिषद्ले नियुक्ति सिफारिस गर्नुपर्ने व्यवस्था छ । आचार्यले पत्र सामाजिक सञ्जाल फेसबुकमार्फत सार्वजनिक गरेका छन् । उनले प्रमुख संवैधानिक निकायलाई लामो समयदेखि नेतृत्वविहीन बनाएर देशलाई तदर्थवादमा चलाउन खोजिएको बताए । लोकतन्त्रको एउटा महत्त्वपूर्ण स्तम्भ मानिने देशको न्यायपालिकालाई गम्भीर क्षति पुर्याउने गरी संविधानको धारा २८४ को उपधारा (३) को संवैधानिक व्यवस्थाको प्रधानमन्त्री स्वयंबाट गम्भीर उल्लंघन भइरहेको छ ।उनले संवैधानिक परिषद् सदस्यसमेत रहेका आफ्नै पार्टीका सभापति शेरबहादुर देउवाले यस विषयमा यथेष्ट दबाब सिर्जना गर्न नसक्दा आफू मर्माहत भएको उल्लेख गरेका छन् । प्रधानमन्त्रीको अध्यक्षतामा प्रधानन्यायाधीश, सभामुख, राष्ट्रिय सभा अध्यक्ष, प्रतिपक्षी दलका नेता र उपसभामुख बसेर गर्नुपर्ने निर्णयसमेत महिनौंसम्म नगर्दा संविधानको पालना नभएको सन्देश र नजिर स्थापित भएको छ, आचार्यले भनेका छन् ।"
कान्तिपुरकर्मी श्रेष्ठलगायत पुरस्कृत,"काठमाडौं (कास) कान्तिपुर दैनिकका सहायक वरिष्ठ उपसम्पादक मकर श्रेष्ठ रोटरी जर्नो अवार्ड बाट पुरस्कृत भएका छन् । रोटरी इन्टरनेसनल डिस्ट्रिक्ट ३२९२ (नेपालभुटान) द्वारा काठमाडौंमा शनिबार आयोजित कार्यक्रमबीच श्रेष्ठलाई २५ हजार रुपैयाँ नगद र ताम्रपत्र प्रदान गरिएको हो । पत्रकारितामार्फत शिक्षा विधामा उत्कृष्ट कार्य गरेबापत रोटरीका डिस्ट्रिक्ट गभर्नर सञ्जीव गिरी र पत्रकार महासंघका महासचिव रमेश बिष्टले श्रेष्ठलाई अवार्ड प्रदान गरेका थिए । यस्तै, स्वास्थ्यतर्फ नागरिक दैनिकका दीपक दाहाल, वातावरणतर्फ नेपाल वातावरण पत्रकार समूहको आँखीझ्याल कार्यक्रम, अर्थ पत्रकारितातर्फ गोरखापत्र दैनिककी राधा चालिसे, महिलातर्फ चक्रपथ अनलाइनकी विनु पोखरेल र मूलधारको पत्रकारितातर्फ रेडियो स्वर्गद्वारीकी वसुन्धरा अधिकारीले अवार्ड पाए । पुरस्कारको राशि जनही २५ हजार रुपैयाँ र ताम्रपत्र छ । रोटरी इन्टरनेसनल डिस्ट्रिक ३२९२ (नेपालभुटान) ले सन् २०१२ मा उक्त पुरस्कार स्थापना गरेको हो ।"
अस्ट्रेलियाली संसद्मा नेपाल समिति,अस्ट्रेलिया (कास) अस्ट्रेलिया र नेपालबीच कूटनीतिक र राजनीतिक सम्बन्ध प्रगाढ बनाउन अस्ट्रेलियानेपाल संसदीय समिति गठन गरिएको छ । अस्ट्रेलियाको सत्तारूढ र प्रतिपक्षी दलका प्रभावशाली सांसद संलग्न समितिले नेपाल र अस्ट्रेलियाबीच आपसी सहयोग आदानप्रदानका साथै सम्बन्ध विस्तारमा महत्त्वपूर्ण भूमिका खेल्ने दूतावासद्वारा जारी विज्ञप्तिमा उल्लेख छ । विज्ञप्तिअनुसार सत्तारूढ दल लिबरलका सांसद पिटर खलिल र प्रतिपक्षी लेबरका सांसद एन सदमाालिसको सहअध्यक्षतामा गठन गरिएको समितिमा ३५ सांसद सदस्य छन् । समितिले मुख्य गरेर नेपाल र अस्ट्रेलियाका सांसदबीच सम्बन्ध कायम गर्नुका साथै दुवै देशको विकासमा हातेमालो गर्न भूमिका खेल्नेछ ।
मनकामना पुनर्निर्माण टुंगिँदै,"गोरखा भूकम्पले क्षतिग्रस्त मनकामना मन्दिरको पुनर्निर्माण अन्तिम चरणमा पुगेको छ । आगामी असोजभित्र मन्दिर तयार पारिसक्ने जीर्णोद्धार समितिले जनाएको छ । पहिले नै करिब ६ इन्च ढल्किएको मन्दिर २०७२ को भूकम्पछि थप एक फुट ढल्किएको थियो । त्यसपछि मन्दिर पूरै भत्काएर पुन: बनाउन लागिएको हो । २०६७ मा जीर्णोद्घार समिति गठन गरी जीर्णोद्घारको तयारी थालिएकोमा करिब ५ वर्षपछि पूरै भत्काएर बनाउने योजना अघि सारियो । मन्दिर भत्काइए पनि नियमित पूजा रोकिएको छैन । २०७२ असारबाट पुनर्निर्माण थालिएको थियो । आगामी असोजसम्म भक्तजनले मन्दिरभित्रै पूजा गर्ने व्यवस्था मिलाउने लक्ष्यसाथ काम भइरहेको समिति संयोजक नरेन्द्रबाबु श्रेष्ठ बताउँछन् । काम धमाधम भइरहेको छ, उनले भने, लक्ष्यअनुसारै हामी असोजमा पूरा गरिसक्छौं । पुनर्निर्मित मन्दिरको छानामा सुनको जलप लगाइएको छ । पुनर्निर्माणमा हालसम्म १० करोडभन्दा बढी खर्च भइसकेको छ । भक्तजनबाटै झन्डै ७ करोड रुपैयाँ संकलन भएको संयोजक श्रेष्ठले बताए । मन्दिर पुनर्निर्माण सकिएसँगै गुरुयोजना बनाएर अन्य भौतिक संरचना निर्माणका काम गर्ने सहमति छ । अहिले तल्लो छानामा राख्ने तामाको काम गरिरहेका छौं, श्रेष्ठले भने, जीर्णोद्घारको ९५ प्रतिशत काम सकियो ।फेरिएको स्वरूपकुनै बेला मनकामना पुग्न उकालो चढ्नुको विकल्प थिएन । तर, केबुलकार निर्माणसँगै यात्रा सहज हुन पुग्यो, दर्शनार्थी पनि बढे । १७ औं शताब्दीदेखिको आस्था केन्द्र अहिले थप परिवर्तन हुँदै छ । पुरातात्त्विक मन्दिर धमाधम पुनर्निर्माण भइरहेको छ । २०४६ सालको राजनीतिक परिवर्तनपछि यहाँ आउने भक्तजनको संख्या बढेको स्थानीय दिनेश जोशी बताउँछन् । दर्शनार्थी बढ्न सुरु भएको ०४२४३ तिरबाट जस्तो लाग्छ, जब पृथ्वीराजमार्ग सञ्चालन भयो, उनले भने, आँबुखैरेनीसम्म गाडीमा आउने भक्तजन त्यहाँबाट ३ घण्टा हिँडेर आउँथे । जोशीका अनुसार २०४६ को जनआन्दोलनपछि भने वार्षिक ५६ लाखसम्म आउन थाले । अहिले १० लाखसम्म आउँछन् । २०५५ मा केबुलकार बनेपछि यहाँ अर्कै खाले चहलपहल सुरु भो । आँबुखैरेनीबाट हिँडेर जानेहरू स्वात्तै घटे । त्यहाँको होटल व्यवसाय विस्थापितै भयो । बनौती, डाँडागाउँ, ढाँडवारी र मन्दिर परिसरको पुरानो बजार प्रभावित भए । समग्रमा भन्नुपर्दा एकातिर विस्थापित र अर्कोतिर स्थापित भयो, स्थानीय नरेन्द्रबाबु श्रेष्ठ भन्छन् । मन्दिर पुग्नकै लागि यति बेला ९ वटा बाटा छन् । केबुलकार चल्नुअघि बुढापाकालाई मन्दिर पुग्न सहज थिएन, स्थानीय केशर आले भन्छन्, अहिले कति केबुलकारमा जानु भनेर हिँडेर जाने पनि छन् । यहाँको बजार व्यवस्थापनका लागि स्थानीयले २०५७ मा समिति गठन गरे । तत्कालीन समयमा उक्त समितिले केबुलकारबाट मन्दिरसम्म पुग्ने बाटो ४ मिटर हुनुपर्ने मापदण्ड बनायो । बाटो आसपास तत्कालीन समयमा २८ घर थिए । झन्डै २ दशकपछि ६८ घर बनिसकेका छन् । पुजारी गाउँले परिचित उक्त ठाउँ अहिले बजार बनेको छ । त्यो बेला सबै खाली जमिन थिए । अहिले सबै घरले भरिएका छन्, जोशीले भने, यही ठाउँको मात्र कुरा गर्दा ३२ वटा त होटल नै खुले । प्रत्येक घर फूलमाला अनि पूजा सामान बिक्रीको थलो भएको छ । मनकामना क्षेत्रमा फूलमाला र पूजा सामग्री मात्रै होइन, खाना र खाजाका होटलले पनि राम्रो व्यापार गरिरहेका छन् । आसपासका गाउँलेका लागि कृषि उपज बिक्रीको राम्रो थलो भएको छ । स्थानीय उत्पादनले नपुगेर उपभोग्य सामान बाहिरबाट पनि ल्याइन्छ । धेरैले रोजगारी पाएका छन् । यो वर्ष मात्र २ करोड ५० लाखको सुन्तला मनकामनाबाटै बिक्री भएको कृषकहरूको अनुमान छ । झन्डै १ करोडको सुन्तला मनकामनाकै बजारबाट बिक्री भयो ।सहिद लखन थापा गाउँपालिकाबाट सञ्चालित मुख्य योजनामा मनकामना मन्दिर पहिलो नम्बरमा पर्छ । जनप्रतिनिधिले यस क्षेत्रको विकासका लागि थुप्रै योजना अघि सारेका छन् । मंसिरमा लाग्ने गुठी पञ्चमी मेलामा गाउँपालिकाभरि सार्वजनिक बिदा दिने निर्णय गरिएको छ । गाउँपालिका अध्यक्ष रमेश थापा भन्छन्, हाम्रा धेरै योजना मनकामना क्षेत्रकै लागि निर्धारण गरेका छौं ।"
महाकाली सिँचाइमा न्यून बजेट,"महेन्द्रनगर सरकारले पर्याप्त बजेट नदिँदा महाकाली सिँचाइ आयोजना अन्योलमा धकेलिएको छ । आर्थिक वर्ष २०७५७६ को बजेटमा आयोजनालाई गत वर्षभन्दा पनि कम रकम छुट्टयाइएको छ ।यही तरिकाले बजेट आए महाकाली सिँचाइको तेस्रो चरण पूरा हुन ५० वर्षभन्दा बढी लाग्न सक्छ, आयोजनाका निमित्त प्रमुख सिनियर डीई वीरसिंह धामीले भने । आयोजनाको तेस्रो चरणअन्तर्गत चालु आवमा ३ अर्बको ठेक्का भइसकेकामा आगामी वर्षका लागि ३० करोड मात्र बजेट छुट्टयाइएको छ । गतवर्ष ४६ करोड प्राप्त भएको थियो, यस वर्ष १६ करोड घट्ने भयो, धामीले भने, यो रकमले न निर्माण कार्य अघि बढाउन सकिन्छ न त जग्गाधनीलाई मुआब्जा वितरण । तेस्रो चरणअन्तर्गत आव २०६३६४ देखि कञ्चनपुरको भीमदत्त नगरपालिका९ ब्रह्मदेवनजिकबाट मूल नहर निर्माणको काम अघि बढाइएको थियो । हालसम्म करिब १३ किलोमिटर नहर बनिसकेको छ । बह्मदेवदेखि मुसेपानीसम्म मूल नहर निर्माण पूरा भएको हो, सिनियर डीई धामीले भने, मुसेपानीदेखि झलारीसम्म २८ किमिका लागि यसै वर्ष ठेक्का स्वीकृत भएको छ । उनका अनुसार उक्त क्षेत्रमा पर्ने जग्गा, घर र अन्य भौतिक संरचनाको मूल्य निर्धारण गरी मुआब्जा दिन बाँकी छ । मुआब्जा वितरणका लागि मात्रै ५० करोड आवश्यक पर्छ, उनले भने, ३० करोडले के मात्र गर्ने ? आयोजना पूरा हुन कति वर्ष लाग्ने हो भन्न सकिने अवस्था छैन । तीनै चरणका चुनावमा कञ्चनपुर क्षेत्र नं ३ का उम्मेदवारहरूको प्रमुख चुनावी मुद्दा बनेको महाकाली सिँचाइ, पञ्चेश्वर परियोजना र महाकालीमा पुल तथा दोधारामा सुक्खा बन्दरगाहबारे बजेटमा कहीँकतै उल्लेख नहुँदा स्थानीय बुद्धिजीवी अचम्म मानिरहेका छन् । राष्ट्रिय महत्त्वका योजनालाई प्राथमिकता दिन गठबन्धन सरकारको पहिलो बजेट चुकेको छ, सुदूरपश्चिमाञ्चल विश्वविद्यालयका पूर्वडिन प्रा टेकराज पन्तले भने, चुनावी घोषणापत्रमा उठाइएका प्रमुख मुद्दा आंशिक मात्र बजेटमा समावेश गरेको देखियो । उनका अनुसार महाकाली सिँचाइलाई छुट्टयाइएको बजेट केटाकेटीलाई ललिपप दिएर फकाएजस्तो मात्रै भएको छ । झन्डै अढाई दशकअघि भएको बहुचर्चित महाकाली सन्धिअनुसार नेपालले टनकपुर बाँधबाट सिँचाइका लागि १ हजार क्युसेक पानी पाउने सहमति छ । त्यही पानी ब्रह्मदेवबाट नहरमार्फत कञ्चनपुरको उत्तर चुरेफेदी हुँदै पुनर्वास क्षेत्र र कैलाली, मालाखेतीसम्मको ३३ हजार ५ सय २० हेक्टर जमिनमा पुर्याइ सिँचाइ गर्ने योजना थियो । आयोजनाको मूल नहर मात्रै १ सय ५१ किमि लम्बाइको हुनेछ, सिनियर डीई धामी भन्छन्, तेस्रो चरणमा महाकालीपारिका दोधारा र चाँदनी क्षेत्र पनि पर्छन् । पूरै आयोजनाका लागि २७ अर्ब लागतसहितको विस्तृत प्रतिवेदन तयार गरी २०६४ मा निर्माण सुरु भएको हो । पञ्चेश्वर जलविद्युत् आयोजना टुंगो लागिनसकेको अवस्थामा भारतले एकतर्फी ढंगले महाकालीको पानी उपयोग गरिरहेको छ । महाकाली सन्धिअनुसार भारतीय पक्षले टनकपुर बाँधदेखि नेपाली सीमासम्मको १२ सय मिटर नहर र सडकसमेत बनाएको छैन । नेपालले काम थालेपछि भारतलाई पनि दबाब पर्ने भन्दै सरकारले आफ्नै लगानीमा महेन्द्रनगरको भासीदेखि ब्रह्मदेवसम्म १३ किलोमिटर सडक तथा महाकाली सिँचाइको तेस्रो चरणको काम अघि बढाएको थियो । हालसम्म मूल नहर निर्माणमा २ अर्ब खर्च भइसकेको छ, सिनियर डीई धामीले भने, यो वर्ष कम्तीमा १ अर्ब मागेका थियौं, केही दिनअघि अर्थ मन्त्रालयमा यसबारे छलफल पनि भएको थियो । प्राध्यापक डा टेकराज पन्त यसरी बजेट कटौती गरिनुलाई सेतीमहाकालीप्रति केन्द्रीय सरकारको भेदभावपूर्ण नीतिकै पुनरावृत्ति बताउँछन् । ठूलो राष्ट्रिय महत्त्वको योजना पूरा गर्न बजेट कटौती भएको भए बेग्लै कुरा, उनले भने, तर, महाकाली सिँचाइ आयोजनालाई घोर उपेक्षा गरेर विगतभन्दा कम बजेट विनियोजन गरिनु दु:खद् हो ।"
स्थानीय उत्साही,"अर्घाखाँची (कास) नौमुरे जलविद्युत् आयोजनालाई सरकारले बजेट भाषणमार्फत सम्बोधन गरेपछि प्रदेश ५ का अधिकांश जिल्लावासी उत्साही छन् । बजेट वक्तव्यमा उल्लिखित प्रत्येक प्रदेशमा कम्तीमा एक बहुउद्देश्यीय जलविद्युत् आयोजना सञ्चालन गर्ने कार्यक्रमअन्तर्गत प्रदेश ५ मा नौमुरे जलविद्युत् आयोजनालाई प्राथमिकता दिइएको हो ।प्युठानसँग सिमाना जोडिएको शीतगंगा नगरपालिकाको जलुके, नौमुरेमा ०४४ सालमा सरकारी विशेषज्ञ टोलीले २ सय ४५ मेगावाट विद्युत् उत्पादन गर्न सकिने प्रतिवेदन बुझाएपछि तीन वर्षसम्म दु्रत ढंगले काम अघि बढेको थियो । हरेक बजेट भाषणमा अर्थमन्त्रीबाट सम्बोधन हुन्छ, तत्कालीन विद्युत् उपभोक्ता समिति अध्यक्ष पीताम्बर सारुले भने, सधैं अध्ययन गर्ने भनिन्छ तर अहिलेसम्म पानीको सतह नाप्ने काम मात्रै भएको छ । बजेट भाषणमा बोलेरभन्दा काम गरेर देखाउनुपर्नेमा उनले जोड दिए । ०४८ देखि हालसम्म नौमुरे जलविद्युत् नेता र उम्मेदवारको चुनावी नारा बनिरहेकै छ । ०४४ सालमै अध्ययन सम्पन्न गरी बाँधसमेत बनाइसकिएको थियो । यसका लागि हेलिकप्टरबाट मेसिन ल्याएर खाडल खनियो । तर, बिजुलीको उज्यालोमा बस्ने स्थानीयको सपना अझै पूरा भएको छैन । आयोजना बनेपछि बस्ती उज्यालो होला भन्ने आसमा छन् स्थानीय । नौमुरे सञ्चालन भए प्रदेश ५ कै ठूलो जलविद्युत् परियोजना हुनेछ । अहिले १ सय ८० मिटर उचाइमा बाँध बाँधेर विद्युत् उत्पादन गर्न सकिने लक्ष्य लिइएको छ । तीन वर्षसम्म बाँध निर्माणमा खटिएका तत्कालीन समिति सदस्य जुनबहादुर पुलामीले आसैआसमा अढाई दशकभन्दा बढी समय बितेको बताए । बेलाबेलामा सरकारका प्राविधिक र कर्मचारी हेर्न आउँछन्, उनले भने, सांसद र नेताले पनि हेर्छन् । अब काम हुनुपर्छ । आयोजना निर्माणमा जिल्लावासीकै सेयरबाट करोडौँ रकम संकलन हुने उनको दाबी छ । केही समयअघि शीतगंगा नगरप्रमुख सूर्यप्रसाद अधिकारी नेतृत्वको एक टोलीले प्रधानमन्त्री, ऊर्जामन्त्रीसहित विभिन्न सरोकारवाला निकायलाई भेटी आयोजना तत्काल सञ्चालनमा ल्याउन ज्ञापनपत्र बुझाएको थियो । प्रतिनिधिसभा सदस्य एवं कांग्रेस संसदीय दलकी सचेतक पुष्पा भुसालले नौमुरे राष्ट्रिय गौरवको आयोजना भएकाले चुनावी घोषणापत्रदेखि संसद्, प्रधानमन्त्री, ऊर्जा मन्त्रालयलगायत निकायमा बारम्बार कुरा उठाएको बताइन् । अब प्रदेशका सबै जिल्ला र दलका नेतासँग समन्वय गरेर काम सुरु गर्नुपर्छ, उनले भनिन्, नौमुरे ठूलो योजना हो । यो सञ्चालनमा आएपछि देशलाई धेरै फाइदा हुन्छ । प्रदेश सांसद एवं नेकपाका नेता चेतनारायण आचार्यले सरकारको धेरै लगानी र जनताको थोरै सेयरबाट सञ्चालन गर्ने गरी यसै वर्ष काम थालिने बताए । प्रदेशमा जलविद्युत्को यति ठूलो आयोजना हुनु खुसीको कुरा हो, सञ्चालन गरेरै देखाउँछौं, उनले भने, मुख्यमन्त्री, मन्त्री र सबै सांसदको ध्यान नौमुरेमै छ । डीपीआर तयार भएको छ, अरू काम गर्न सब एकढिक्का भएर लागेका छौं । विद्युत् विकास विभागका सिनियर इन्जिनियर गोपीप्रकाश साहले नौमुरेमा दुई वर्षदेखि सम्भाव्यता अध्ययन भइरहेको बताए । उनले भने, सात महिनासम्म अध्ययन गरी निर्माण योजना बनाइनेछ । प्रदेश सरकारले नै प्राथमिकतामा राखेकाले आयोजना सम्पन्न हुनेमा शंका छैन । पुरानैलाई निरन्तरता नेपालगन्ज सरकारले आगामी वर्ष बाँकेका पुराना योजनालाई निरन्तरता दिने भएको छ । नेपालगन्ज विमानस्थल, सिक्टा सिँचाइ, बबई डाइभर्सनलगायत आयोजना नयाँ आर्थिक वर्षको बजेटमा पनि परेका छन् । ती आयोजनाका लागि १० अर्ब ९९ करोड ३९ लाख विनियोजन गर्ने प्रस्ताव गरिएको छ । नेपालगन्जलाई क्षेत्रीय विमानस्थलमा स्तरोन्नति गर्न पटकपटक बजेटमा समेटिँदै आए पनि काम सुरु हुन सकेको थिएन । अहिले नेपालगन्ज उपमहानगरपालिकाले उक्त विमानस्थललाई अन्तर्राष्ट्रियस्तरमा विकास गर्न पहल थालेको छ । मंगलबार प्रस्तुत बजेट वक्तव्यमा क्षेत्रीय विमानस्थलको स्तरोन्नतिसँगै नेपालगन्जबाट छिमेकी मुलुकमा उडान सुरु गरिने उल्लेख छ । काठमाडौंपछि व्यस्त मानिने नेपालगन्ज विमानस्थल भारतको नयाँदिल्ली उडानका लागि सबैभन्दा छोटो रुट हो । हामीले अन्तर्राष्ट्रिय स्तरमा स्तरोन्नतिको प्रयास गरिरहेका बेला सरकारले बजेटमार्फत सम्बोधन गरेको छ, उपमहानगर उपप्रमुख उमा थापामगरले भनिन्, यसअघि पनि बजेटमा नपरेको होइन तर कार्यान्वयन हुन सकेन । अब जसरी पनि कार्यान्वयन गर्न आवश्यक छ ।"
संसद्प्रति उदासीनता,"वैशाख २३ देखि संघीय संसद्को बजेट अधिवेशन चलिरहेको छ । फागुन २१ मा सुरु भएर चैत २० सम्म चलेको पहिलो अधिवेशन नीतिनिर्माणका ठोस काम नगर्दै सकिएको थियो जबकि मुलुकको परिवर्तित शासकीय स्वरूपअनुसार संविधान कार्यान्वयनका लागि दर्जनौं नियमकानुनको टड्कारो खाँचो छ । संसद्लाई बिजनेस दिन नसक्नु सरकारको कमजोरी हो तर त्यसका लागि सांसदहरूले दबाब सिर्जना गर्न सक्थे । नियमावलीसमेत बनाउन नसकेर संसद्लाई अन्तरिम कार्यविधिका भरमा सञ्चालन गर्नुपरिरहेको लज्जास्पद स्थिति छ । यसले पनि सांसदहरू आफ्नो कामकारबाहीका विषयमा कति गम्भीर छन् भन्ने इंगित गर्छ । कुनै महत्त्वपूर्ण निर्णय गर्नुपरेका बेला पार्टीले ह्वीप जारी गरेको अवस्थामा बाहेक सबै सांसद संसद्मा उपस्थित भएको र पूरा समय बसेको दृश्य देखिँदैन । अधिकांश सांसदमा भत्ताका लागि हाजिर गर्ने र बाहिरिइहाल्ने प्रवृत्ति छ । बैठक चलिरहेका बेला सांसदहरू क्यान्टिनमा गफ गरिरहेका भेटिन्छन् । बैठकमा बस्नेहरू प्राय: बोल्न नाम टिपाएकाहरू मात्र हुन्छन् र बोलिसकेपछि अधिकांश हिँडिहाल्छन् । कतिपय त बोल्न नाम लेखाएर पालो आएका बेला अनुपस्थित हुन्छन् जुन गैरजिम्मेवारीको पराकाष्ठा हो । बजेटमाथि छलफल चलिरहेका बेला संसद्मा बोल्नेमध्ये अधिकांश त निर्वाचन क्षेत्र विकास कार्यक्रममा आफ्नो तजबिजी अधिकार कटौती भएकामा केन्द्रित देखिएका छन् । यस्तै, संसद्प्रति उत्तरदायी हुनुपर्ने मन्त्रीहरूसमेत उपस्थित नहुने प्रवृत्ति छ । मन्त्री एवं सांसदको अनुपस्थिति सभामुखको रुलिङ मा कमजोरी हुनु पनि हो । संसद्मा बहसछलफल गरिएका विषयको सुनुवाइ नहुने बुझाइका कारण कतिपय सांसदले उपस्थितिलाई उति प्राथमिकता नदिएको हुन सक्छ । तर सुनुवाइ हुने वातावरण सांसदहरूकै सक्रियतापहलले तयार पार्ने हो । संसद्ले गर्नुपर्ने कानुनी र नीतिगत काम थुप्रै छन् । संसद्का पदाधिकारी र सांसद जिम्मेवार र जवाफदेही नहुने हो भने ती काम प्रभावित हुनेछन् जसबाट संविधान र संघीयता कार्यान्वयनमै असर पुग्नेछ । केन्द्रबाट कानुन नबनिसक्दा प्रदेश र स्थानीय सरकार अलमलिइरहेका छन् । मौलिक हकसम्बन्धी कानुन बनाइसक्नुपर्ने समयसीमा करिब साढे तीन महिना मात्र बाँकी छ । तर, संघीय संसद्को पहिलो बैठक बसेको करिब तीन महिना हुँदा संसद् सञ्चालन नियमावली कहिले बनिसक्ने, संसदीय समिति कहिले गठन हुने टुंगो छैन । लामो सयम संसदीय समिति बन्न नसक्दा पनि सरकारका निर्णय र क्रियाकलापमाथि निगरानीको अभाव छ । चरम सुस्त कार्यशैलीले निरन्तरता पाउने हो भने समय घर्किन लाग्दा गहन छलफलबहस नभई हतारहतार कानुन पारित गर्नुपर्ने र कार्यान्वयनका बेला जटिलता आएर पटकपटक संशोधन गर्नेपर्ने स्थिति आउन सक्छ जुन प्रवृत्ति विगतमा देखिएकै हो । राज्यका निकायहरूबीच शक्ति पृथकीकरण र सन्तुलनका लागि संसद् र संसदीय समितिहरू प्रभावकारी हुनुपर्छ । संसद् बलियो बन्न सक्यो भने राज्यका निकायहरू पनि जिम्मेवार हुन्छन् । सांसदहरू निष्क्रिय रहँदा संसद्को प्रभावकारिता कमजोर बन्न सक्छ । आफ्नो जिम्मेवारीको गहनता संसद्का पदाधिकारी र सांसदले आफैं बुझ्नुपर्ने हो । उनीहरूको सक्रिय कार्यशैलीले मात्र संसद्को गरिमालाई उँचो र संसदीय व्यवस्थालाई सुदृढ बनाउँछ । यसमा सम्बन्धित राजनीतिक दलहरूले पनि सांसदहरूलाई गाइड गर्न सक्नुपर्छ ।"
सय दिनको सरकार,"प्रधानमन्त्री केपी शर्मा ओली प्रजातन्त्रोत्तर नेपालका त्यस्ता भाग्यमानी कार्यकारी प्रमुख भएका छन्, जसलाई यतिबेला संसद्मा दुई तिहाइ जनप्रतिनिधि सदस्यको समर्थन प्राप्त छ । प्रतिपक्षको शक्ति र आकार दुवै नराम्रोसँग घटेको छ । यसअघि, २०१५ सालमा नेपाली कांग्रेस निर्वाचित भएको थियो । सरकारका नेता बीपी कोइरालालाई दुई तिहाइ बहुमत प्राप्त भएको थियो । उतिबेलाको प्रतिपक्षको अवस्था अहिलेकै जस्तो थियो । त्यसमा पनि प्रतिपक्षको खास हैसियत राख्ने गोर्खा परिषद्ले प्रजातन्त्रका पक्षमा कांग्रेसलाई समर्थन गरेकाले कांग्रेस एकमना निर्णय गर्न सक्ने अवस्थामा रहेको थियो । अहिलेको अवस्था त्योभन्दा फरक छैन । प्रदेश नम्बर २ को राजनीति असन्तुलित तुल्याएर पनि फोरम नेपालका सर्वाधिकार सम्पन्न अध्यक्ष उपेन्द्र यादव ओली नेतृत्वको सरकारमा उपप्रधानमन्त्रीका रूपमा आफ्नो स्वास्थ्य बनाउन समाहित भइसकेपछि गठबन्धन बलियो भएको छ । उपेन्द्र यादव जुन जोससाथ गठबन्धनमा सामेल भएका छन्, त्यसलाई हेर्दा उनी भावी राजनीतिमा नेपाल कम्युनिस्ट पार्टीका एक हिस्सा बन्न पनि सक्छन् । तत्काललाई फोरमको सरकार प्रवेशले खासै फरक पार्दैन । फोरम र राष्ट्रिय जनता पार्टीबीच प्रादेशिक सरकार बनाउन सहमति भए पनि दुई पक्षबीच राजनीतिक सम्बन्ध इमानदार र सन्तुलित छैन । मधेसका इमानदार र गर्विला नेताका रूपमा स्थापित महन्थ ठाकुरको साख मधेसका अन्य नेताको भन्दा बढी छ । मधेस आन्दोलन र मधेस एकताका मियोका रूपमा महन्थको नाम स्थापित भइसकेको छ । यद्यपि, राजपाभित्र महन्थलाई मात दिने हिसाबले हरेक नेता उनको पछि लागेका छन् । राजपाको यो अवस्थाले प्रधानमन्त्री ओली नेतृत्वको सरकारलाई बेफाइदा हुने त कुरै भएन ।नेपालको संविधानको प्रस्तावनाअनुसार बनेको स्थानीय सरकार सञ्चालन ऐन २०७४ ले नेपाललाई एक सुगठित संघीय राज्यका रूपमा विकसित गर्ने उद्देश्य राखेको छ । तर, विभिन्न सरकारहरूले यतातिर ध्यान दिएका छैनन् । ओली नेतृत्वको वर्तमान सरकारले पनि संघीय राज्यव्यवस्थालाई सक्रिय र व्यवस्थित बनाउने कुनै संकेत देखाएको छैन । सरकारले अहिले जसरी बजेट व्यवस्थापन गरेको छ, त्यसले संघीयतालाई विकेन्द्रीकरणको दोस्रो भागका रूपमा लिएको देखिन्छ । राजनीतिक विश्लेषक तथा बुद्धिजीवी राकेश कर्णको आशंका छ : यो सरकार संघीयताको नाममा अहिलेसम्म चलिआएको विकेन्द्रित राज्यव्यवस्थालाई बलियो बनाउनेतिर लागेको अनुभूति हुन्छ । बजेट पनि त्यही हिसाबले ल्याइएको छ । स्थानीय तहका पालिकाहरू र प्रादेशिक सरकारको गठन भइसकेको छ । तर, ती सरकारको व्यवस्थापन हुन सकेको छैन । नगरपालिका र गाउँपालिकाजस्ता स्थानीय तह र प्रादेशिक सरकारबीच कस्तो सम्बन्ध रहने हो ? संघीय र प्रादेशिक सरकारबीच पारस्परिक शासकीय सम्बन्ध कसरी विकसित हुने हो ? यो कसैलाई थाहा छैन । राकेश कर्णले मात्र होइन, नेपाललाई सहयोग पुर्याइरहेका दाताहरूले समेत सरकारको आशय स्पष्ट बुझ्न सकेका छैनन् । अघिल्लो साता एउटा विदेशी आयोगका अधिकारीले पंक्तिकारसँग हाँस्दै टिप्पणी गरे : नेपाल सरकार सय दिन पूरा भएको उल्लास मनाइरहेजस्तो देखिन्छ ।अवस्था साँच्चै उल्लासमय छ । सामाजिक सञ्जालमा प्रधानमन्त्री ओलीको प्रेरणादायी जेलजीवनको अलिकति पनि चर्चा छैन । तर, उहाँले चीन सरकारको सहयोगमा केरुङदेखि काठमाडौंसम्म रेलको लाइन बिछाउने र नेपालले पानीजहाज चलाउने जुन चर्चा गर्नुभएको छ, त्यसको तारिफ सबैले गरेका छन् । अझ टेलिभिजन, रेडियो, समाचारपत्र, विभिन्न अनलाइनले रेलमार्गको सर्वेक्षण गर्न चिनियाँ प्राविधिक टोली आएको समाचार प्रसारित गरेपछि सरकार प्रमुखको विश्वसनीयता ह्वात्तै बढेको छ । प्रधानमन्त्री ओलीको सत्प्रयासमा काठमाडौं आउने रेलको प्रतीक्षामा बसेका छन् नेपाली जनता । कोसीको बाटो समातेर कलकत्ताबाट पानीजहाज त अझ यसै वर्ष आउने सुनिइसकेको छ । जलमार्गमा डोजर चलाउन र पिच गर्न नपर्ने भएकाले बार्ज सुविधाजनक ढंगले नेपाल आइपुग्ने बताइन्छ ।प्रधानमन्त्री ओलीको सरकारी कार्यालयले सरकारी सूचनाहरूको खासै प्रदर्शन नगरे पनि निजी क्षेत्रका इलेक्ट्रोनिकलगायत सबै सञ्चार माध्यम प्रधानमन्त्रीका पक्षमा एकढिक्का देखिएका छन् । नेपालमा पहिलोपल्ट गठन भएको वाम सरकारको सुदृढ भविष्यप्रति सबैको चिन्ता छ । रूसबाट उदाएको वामपन्थी सरकार रूसबाटै सकिएकाले कतै नेपाल कम्युनिस्ट पार्टीको सरकारको गति पनि त्यही हुने त होइन भन्ने आशंका कसैमा छ भने त्यसलाई गम्भीरतापूर्वक लिनैपर्छ । वर्तमान सरकार ओली कामरेड, कामरेड प्रचण्ड, एमाले र माओवादी केन्द्रको मात्रै होइन । यो सरकारका पक्षमा अन्य पार्टीका झन्डा बोक्नेहरू पनि लागेका छन् । शेरबहादुर देउवाले कांग्रेस सिध्यायो, रामचन्द्र पौडेल चुनावमा पार्टी उम्मेदवारविरुद्ध लागे, कृष्णप्रसाद सिटौलाको ध्यान जोड्नेमा भन्दा तोड्नेमा रह्यो भनी विश्लेषण गर्नेहरू कामरेड ओलीका पक्षमा उभिएर भोट दिए । कांग्रेसले केही गरेन भन्नेहरूको लाइन लामै थियो यसपटक ।अहिले प्रचलित सामाजिक सञ्जालहरूमा आँखा लगाउने हो भने प्रधानमन्त्री ओलीको अभिनन्दन र प्रशंसाहरूले सञ्जालका भित्ताहरू टालिएको देखिनेछ । त्यसमा जनयुद्धका सर्वोच्च कमान्डर प्रचण्ड कतै देखिँदैनन् । देखिए पनि, त्यसको कुनै सन्दर्भ हुँदैन । उनका विश्वसनीय मानिएका सल्लाहकारसमेत पार्टी सञ्चालनमा अब उनको आवश्यकता नरहेको बताउन थालिसकेका छन् । यो सरकारको निर्माण सँगसँगै यसमा समाहित भएका पार्टी कार्यकर्ताको महत्त्वाकांक्षा ह्वात्तै बढेको छ । ती महत्त्वाकांक्षा नै अहिले सत्ताको प्रशंसामा लागेका छन् । यस्तो सरकारको अवस्था बाहिरबाट जतिसुकै दृढ देखिए पनि भित्र कतै न कतै मक्किएको हुन्छ । हाम्रा धेरै दलमा कि जनता निसास्सिने गरी बढी शासन गर्ने कि त्यसबाट भाग्ने प्रवृत्ति देखिएको छ । यो दुर्भाग्यपूर्ण अवस्था हो ।एमाले र माओवादी केन्द्र गठबन्धनबाट बनेको नेपाल कम्युनिस्ट पार्टीले विगत चुनावमा आफ्नो बहुमत स्थापित गरेको हो । यसमा कुनै शंका भएन । तर, यसको अर्थ यो बहुमत सदाका लागि नेकपाका नाममा स्थापित भएको होइन । यो बहुमतको ५ वर्षे अवधि समाप्त भएपछि हुने चुनावको परिणाम त्यसपछिको निर्णायक हो । नेपाल कम्युनिस्ट पार्टीले यस्ता ५७ चुनाव जित्दै गयो भने भारतको पश्चिम बंगालमा कम्युनिस्टहरूले २५ वर्ष शासन गरेजस्तै नेपालमा त्योभन्दा बढी अवधि शासन गर्न सक्छन् । तर, पश्चिम बंगालकै अनुभवअनुसार पनि अहिलेको विश्वमा जनताबीच सजिलो हिसाबले पुग्न सकिने वितरण प्रणाली नबनाएसम्म लोकप्रिय सरकार चलाउनु साँच्चै कठिन छ ।अहिलेको अवस्थामा कामरेड ओलीको सरकारले प्रतिपक्षबाट धेरै ठूलो चुनौतीको सामना गर्नुपर्ने देखिँदैन । संघीय सरकारले आफ्नो राष्ट्रिय दायित्व पूरा गरेन भने र त्यसविरुद्ध प्रतिपक्षले संगठित आवाज उठायो भने निश्चय पनि सरकारका लागि अप्ठेरो अवस्था उत्पन्न हुन्छ । तर, संघीय रणनीतिमा कांग्रेस र एमालेको त्यति चर्को मतभेद नभएकाले त्यसमा विवाद नहुन पनि सक्छ । तर, विवादका अन्य कुरा यथावत् रहन्छन् । भौगोलिक र प्राविधिक अप्ठेराले गर्दा नेताहरूले भाषण गर्दा बोलेको जस्तै सहज ढंगले विकासका कुनै पनि काम हुन सक्दैनन् । विकास पक्कै हुन्छ । त्यसका लागि समय लाग्छ । नारा र प्रचारबाजी क्षणिक हुन्छन् । यति कुरा सबैले बुझेका हुन्छन् ।नेपालका राजनीतिक दलहरूले विगतमा पटकपटक आपसी समझदारीमा काम गरेका छन् । अहिलेको समय त्यस्तै समय हो । यति कुरा सबैले बुझ्नुपर्छ, नेपाली कांग्रेस सदाका लागि हारेको होइन, न त नेकपाले सदाकालका लागि जितेको हो । देशमा आधारभूत राजनीतिक परिवर्तन, सामयिक नीतिनिर्माण, सामरिक स्वार्थको संरक्षण र देशभक्तिमा नेपाली कांग्रेसको आफ्नै स्थान छ । आजको समयअनुसार परिवर्तनका लागि राजनीतिको प्रभावको उपयोगमा वामपन्थीहरूको उस्तै भूमिका छ । त्यही भूमिकालाई देशको हितमा लगाउन स्वर्गीय गिरिजाप्रसाद कोइरालाले आफ्नो राजनीति बाजीमा राखेका थिए । यो गणतन्त्र स्थापनामा कांग्रेसको आफ्नै प्रकारको योगदान छ ।अहिलेको युग मेलमिलापको युग हो । भारतका पूर्वराष्ट्रपति तथा त्यसअघि भारतीय कांग्रेसका दिग्गज नेता प्रणव मुखर्जी भारतको हिन्दुवादी संगठन राष्ट्रिय स्वयंसेवक संघको निम्तोमा आगामी साता महाराष्ट्रको नागपुर जाँदै छन् । प्रणव मुखर्जी धर्मनिरपेक्ष व्यक्ति हुन् । अहिलेको स्थितिमा दलहरूबीच मतभेद घटाउँदै देशको विकासमा राष्ट्रिय सहमतिको खोजी गर्न मुखर्जी नागपुर जान लागेको विश्लेषण गरिएको छ । नेपालमा त त्यस्तो समस्या पनि छैन । नेपाली कांग्रेस, नेपाल कम्युनिस्ट पार्टी, राष्ट्रिय जनता पार्टीलगायत राष्ट्रिय दल सहमतिमा पुगेको दिन सबै समस्याको समाधान सुरु हुनेछ ।"
सांसदलाई ४ करोड दिनुहुन्न,"अधिकार नखोसियोस्मुलुकको संघीय संरचनाले नै सिंहदरबारको अधिकार गाउँगाउँमा पुर्याउने परिकल्पना गरेको भए पनि अझैसम्म त्यो आभास हुन पाएको छैन । हालै सरकारले संसद्मा प्रस्तुत गरेको बजेटले त झन् केन्द्रीकृत शासन प्रणालीमै जोड दिएको पाइन्छ । स्थानीय तहलाई मजबुत र क्रियाशील बनाउन पनि उपलब्ध हुने सबै बजेट स्थानीय तहमा पुग्नुपर्नेमा ३३ प्रतिशत पनि विनियोजन नगरेको अवस्था छ । परिकल्पना गरेअनुसार बजेटले प्रदेश र स्थानीय तहलाई खासै ध्यान दिन सकेन । अझै पनि राजाकालीन परिवेशको छनक बजेटले दिएको छ । केन्द्रले दिन्छ कि भनेर हात थाप्नुपर्ने अनि कुरेर बस्नुपर्ने बाध्यताले पुरानै संरचनामा सत्ताधारी दल र ती दलका नेताहरू रमाउने प्रवृत्ति देखिन्छ । सकेसम्म आफैंमा शक्ति केन्द्रित गर्न उनीहरू उद्यत रहेका छन् । सबैभन्दा मजबुत र सर्वाधिकार सम्पन्न स्थानीय तहलाई बनाउने संविधानको मर्मले उल्लेख गरे पनि केन्द्रीकृत शासन प्रणालीमा रमाएकाहरूले अधिकार आफैंमा सीमित गर्दै असीमित अधिकारको उपयोग गर्न खोज्दै छन् । गोविन्द रिमालगैंडाकोट५, नवलपरासी"
बजेट न पुुँजीवादी न त समाजवादी,प्रमुख प्रतिपक्ष कमजोर भएको ठान्नुहुन्छ ?कांग्रेसमा बीपी कोइरालाले लोकतान्त्रिक समाजवाद उत्पादन गर्नुभयो । त्यसपछि कांग्रेस विचारविहीन हुन पुगेको छ । उसले समायनुकूल आफूलाई परिवर्तन गर्न सकेन ।
भरियालाई साढे १० वर्ष जेल,"लमजुङ १७ किलो सुनसहित पक्राउ परेका मनाङको नासों गाउँपालिका९, दानाक्युका ३१ वर्षीय पासाङ लामालाई लमजुङ जिल्ला अदालतले १० वर्ष ६ महिना कैद फैसला गरेको छ । जिल्ला न्यायाधीश कोमलप्रसाद आचार्यको इजलासले बिगोबमोजिम ८ करोड १६ लाख १४ हजार ९ सय ६० रुपैयाँ जरिवानासमेत तोकेको छ । उक्त सुनको बिगोबमोजिमको मूल्य तत्कालीन अवस्थाको हो । संगठित अपराध ऐन, २०७० अन्तर्गतको मुद्दामा लामालाई थप ५० हजार रुपैयाँ जरिवाना तोकिएको अदालतका स्रेस्तेदार भूमिप्रसाद शर्माले बताए । गत कात्तिक १६ मा पक्राउ परेका लामा पुस १७ देखि जिल्ला कारागारमा पुर्पक्ष थुनामा थिए । फैसलाअनुसार लामाले सुन ल्याउन प्रयोग गरेको बा५८प ४२९१ नम्बर मोटरसाइकल, हेल्मेट र मोबाइल पनि जफत गरिएको छ । उक्त मुद्दामा सरकारका तर्फबाट जिल्ला न्यायाधिवक्ता यादवप्रसाद पौडेल र प्रतिवादीका तर्फबाट अधिवक्ता डा गजेन्द्र अर्यालले बहस गरेका थिए । सुन ओसार्ने भरियाका रूपमा प्रयोग गरिएका लामालाई कैद फैसला सुनाइए पनि यसमा संलग्न अन्य व्यक्ति पत्ता लाग्न सकेका छैनन् । अनुसन्धानका लागि जिल्ला प्रहरी कार्यालयसहित प्रहरीको क्षेत्रीय अनुसन्धान ब्युरोबाट सई नेतृत्वको टोली पनि खटिएको थियो । जिल्ला प्रहरीबाट अनुसन्धानमा खटिएका डीएसपी पदमबहादुर विष्ट, प्रहरी निरीक्षक बुद्धिसागर पुरी र गौरव महत साथै खुदी प्रहरी चौकीका तत्कालीन निमित्त प्रमुख असई नवराज भट्टराई सरुवा भइसकेका छन् । प्रहरीले अदालतमा पेस गरेको मिसिलमा झक्टु लामा भन्ने व्यक्तिले २० हजार रुपैयाँ दिएर बेंसीसहरमा पुर्याउन भनेको र झक्टुले गोरखा घर बताउने औतेमा लामाको नाम लिने गरेको उल्लेख छ । अनुसन्धानका क्रममा प्रहरीले मनाङ र गोरखा प्रशासनमा ती व्यक्तिले नागरिकता लिएनलिएकोबारे सोधखोज गरेको थियो । नागरिकता नलिएको जानकारी आएपछि उनीहरूको पहिचान गर्न नसकिएको प्रहरी स्रोतले जनाएको छ । प्रहरी निरीक्षक पुरीका अनुसार लामाले आफूलाई २० हजार रुपैयाँमा सुन पुर्याउन अह्राइएको बयान दिएका थिए । उनले ती दुई जनाको नाम लिँदै अरू केही थाहा नभएको बताएका थिए । यसअघि दुईपटक सामान ओसारे पनि त्यसमा सुन रहेको आफूलाई थाहा नभएको लामाले बयानमा उल्लेख गरेका थिए । संगठित अपराधको विशेषता भनेकै एउटाले अरूलाई चिन्दैन । यहाँ पनि त्यस्तै भयो, पुरीले भने, हामीले धेरै प्रयास गरेका हौं तर अझै पत्ता लाग्न सकेको छैन । बयानमा खुलाइएका व्यक्ति पहिचान भए उनीहरूलाई पनि लामालाई जति नै कैद र जरिवाना गर्नुपर्ने फैसलामा उल्लेख छ ।"
चौधरीलाई ५ वर्ष कैद,"धनगढी बोक्सी भन्दै युवतीलाई यातना दिइएको घटनाका मुख्य अभियुक्त भोलेबाबा भनिने रामबहादुर चौधरीलाई कैलाली जिल्ला अदालतले ५ वर्ष कैद र एक लाख जरिवाना तिराउने फैसला गरेको छ । जिल्ला न्यायाधीश परशुराम भट्टराईको एकल इजलासले रामबहादुरलाई दोषी ठहर्याउँदै यस्तो फैसला गरेको हो ।उनका सहयोगीहरू किस्मती चौधरीलाई एक वर्ष कैद र ५० हजार जरिवाना तथा स्मारिका चौधरीलाई ६ महिना कैद र २५ हजार जरिवाना तिराउने फैसला भएको अदालतले जनाएको छ । रामबहादुरका सहयोगीको आरोपमा पक्राउ परेका अन्य ३ जनाले भने सफाइ पाएका छन् । सफाइ पाउनेमा चनकलाल चौधरी, वेदप्रसाद चौधरी र सीतारानी चौधरी छन् । घटनालगत्तै प्रहरीले भोलेबाबा र उनका सबै सहयोगीलाई पक्राउ गरी बोक्सी आरोपसम्बन्धी कसुर तथा सजाय ऐन र ज्यान मार्ने उद्योगमा मुद्दा दर्ता गरेको थियो ।गत फागुन २४ गते अन्तर्राष्ट्रिय नारी दिवसका दिन कैलालीको घोडाघोडी नगरपालिका५ देवकलियाकी राधा चौधरीलाई बोक्सी आरोपमा यातना दिइएको थियो । किस्मतीले राधालाई घरबाट घिसारेर लगेकी थिइन् । उक्त घटनाअघि पनि रामबहादुर र उनका सहयोगीले एक दर्जनभन्दा बढी युवतीलाई बोक्सी आरोपमा यातना दिएको र यौनशोषण गरेको स्थानीयले आरोप लगाएका थिए । रामबहादुरले राधालाई कालो बिरालो बनेर कतारमा रहेका एक युवकको ज्यान लिएको आरोप लगाउँदै यातना दिएका थिए । राधालाई यातना दिइँदा तीन सयभन्दा बढी स्थानीय रमिते बनेका थिए । अदालतको फैसलाप्रति पीडित राधाले असन्तुष्टि जनाएकी छन् । कुप्रथाको आडमा गरिएको जघन्य अपराधका लागि यो सजाय सामान्य हो, उनले भनिन्, मलाई दिइएको यातना बाहिर आयो तर अरू पनि थुप्रैले यातना पाएका थिए ।"
चीनले माग्यो आकर्षक विद्युत् आयोजना,"काठमाडौं चीनले ठूला जलविद्युत् आयोजना र प्रसारण लाइन बनाइदिने भन्दै सरकारसँग प्रस्ताव माग गरेको छ । प्रधानमन्त्री केपी शर्मा ओलीको चीन भ्रमणको क्रममा सम्झौताका लागि भन्दै चीनले सरकारसँग ठूला र आकर्षक जलविद्युत् र प्रसारण लाइन आयोजनाको सूची मागेको हो । प्रधानमन्त्री ओलीले सम्भवत: असार पहिलो साता चीन भ्रमण गर्दै छन् ।ऊर्जा मन्त्रालयले परराष्ट्र मन्त्रालयसँग छलफलपछि चीनले मागेअनुसार ५ जलविद्युत् आयोजना र ५ प्रसारण लाइन आयोजनाको सूची टुंग्याएको छ । यो सूची परराष्ट्र मन्त्रालयमा पठाइसकिएको ऊर्जा मन्त्रालयले जनाएको छ । ती आयोजनासम्बन्धी विस्तृत जानकारी समेटिएको प्रतिवेदनसमेत चिनियाँ पक्षलाई पठाइने मन्त्रालयले जनाएको छ । मन्त्रालयले तमोर, किमाथांका अरुण, उत्तरगंगा, नलसिंहगाड र पश्चिम सेती आयोजनाको नाम पठाएको छ । यस्तै प्रसारण लाइन आयोजनामध्ये गल्छीकेरुङ ४ सय केभी, बुटवलअत्तरियामहेन्द्रनगर ७६५ केभी, पूर्वपश्चिम पहाडी लोकमार्ग ४ सय केभी प्रसारण लाइन, मस्र्याङ्दीकाठमाडौं ४ सय केभी, कर्णाली र कोसी करिडोर प्रसारण लाइन आयोजनाको नाम पठाएको छ ।चिनियाँ पक्षले आयोजना र प्रसारण लाइनको निर्माणमा चासो देखाएको ऊर्जामन्त्री वर्षमान पुनले बताए । उनले सरकारले तमोर, किमाथांका अरुण र नलसिंहगाड आयोजनालाई प्राथमिकतामा राखेको बताए । नेपालचीन प्रसारण लाइन निर्माणका लागि पनि चिनियाँ पक्षले चासो देखाइरहेको छ । पहिलो नेपालचीन अन्तरदेशीय प्रसारण लाइन निर्माणका निम्ति ग्रिड कर्पोरेसन अफ चाइनाले जेठ पहिलो साता विद्युत् प्राधिकरणलाई पत्र पठाएको थियो । ग्रिड कर्पोरेसन अफ चाइनाले आआफ्नो भूभागको प्रसारण लाइन निर्माणको खर्च बेहोर्ने भन्दै प्राधिकरणलाई प्रस्ताव पेस गरेको हो । यो प्रसारण लाइन धादिङको गल्छीदेखि चीनको केरुङ हुँदै सिगात्सेसम्म पुग्नेछ ।प्रधानमन्त्री केपी शर्मा ओलीको चीन भ्रमणको क्रममा चीनले एक जलविद्युत् आयोजना र प्रसारण लाइन उपहारस्वरूप बनाइदिने र केही आयोजनाका लागि सहुलियतमा ऋण उपलब्ध गराउने सम्भावना छ । हाल विभिन्न चिनियाँ कम्पनीले कुल ८ सय ५० मेगावाट क्षमताका ११ आयोजनामा काम गरिरहेका छन् ।चिनियाँ राजदूत यू होङले केही अघि ऊर्जामन्त्री वर्षमान पुनसँगको भेटमा चिनियाँ सरकारको सन्देश सुनाएकी हुन् । नेपालका लागि चिनियाँ राजदूत लीलामणि पौडेलले पनि ऊर्जामन्त्री पुनलाई भेटेका थिए । पौडेलले पनि जलविद्युत् आयोजना बनाइदिने चिनियाँ चासोबारे मन्त्रीलाई जानकारी गराएका थिए । विभिन्न क्षेत्रका आयोजनालाई चीनले गर्न सक्ने सहयोगको सम्बन्धमा चिनियाँ पक्षले परराष्ट्र मन्त्रालयका पदाधिकारीसँग लगातार छलफल गरिरहेको छ । आइतबार पनि चिनियाँ टोली परराष्ट्र मन्त्रालयमा पुगेर छलफल गरेको थियो ।प्रधानमन्त्री ओली आफ्नो पहिलो कार्यकालमा चीन भ्रमण जाँदा पनि नेपाली पक्षले केही जलविद्युत् आयोजना निर्माणका लागि प्रस्ताव गर्ने गृहकार्य गरेको थियो । २०७२ मा भएको ओलीको चीन भ्रमणको क्रममा पारवहन र व्यपारसम्बन्धी सम्झौता भए पनि जलविद्युत् सम्बन्धी कुनै सम्झौता भएन ।कस्ता छन् नेपालले प्रस्ताव गरेको विद्युत् आयोजनातमोर : ७ सय ६२ मेगावाटको तमोर जलाशययुक्त आयोजना अहिले अध्ययनको चरणमा छ । यसको विस्तृत परियोजना र अध्ययन र डिजाइनका लागि नेपाल विद्युत् प्राधिकरणले चिनियाँ कम्पनीसँग सम्झौता गरिसकेको छ । एसियाली विकास बैंकको सहयोगमा प्राधिकरणले यसको अध्ययन अघि बढाएको हो । आयोजनाले तेह्रथुम, पाँचथर र ताप्लेजुङ जिल्लालाई छुनेछ । किमाथांका अरुण : विद्युत् उत्पादन कम्पनी लिमिटेडले ४५० मेगावाटको किमाथांका अरुणको अध्ययन गरिरहेको छ । यो आयोजनाका लागि विद्युत् विकास विभागले उसलाई २०७४ मा यो आयोजनाको अध्ययन अनुमति दिएको थियो ।उत्तरगंगा : ३ सय मेगाावट क्षमताको उत्तरगंगा जलाशययुक्त आयोजनाको विद्युत् प्राधिकरणले अध्ययन गरिरहेको छ । बागलुङमा बन्ने यो आयोजनाको विस्तृत अध्ययन जारी छ । यसलाई सजिलै र चाँडै निर्माण गर्न सकिने आयोजना मानिएको छ ।नलसिंहगाड : जाजरकोटको खगेनकोट दल्लीमा निर्माण हुने ४१० मेगावाट क्षमताको यो आयोजनाको विस्तृत आयोजना प्रतिवेदन निर्माणको क्रममा छ । साथै आयोजना निर्माणका लागि प्रभावितलाई मुआब्जा वितरण हुने क्रममा छ । आर्थिक वर्ष २०७४७५ मा आयोजनालाई ५२ करोड रुपैयाँ विनियोजन गरिएको छ ।"
४० अर्ब लाभांश बाहिरियो,"प्रशस्त सम्भावना हुँदाहँुदै पनि ठूलो मात्रामा जलस्रोत उपयोग हुन नसकेको, पर्यटन विकासका लागि पर्याप्त अवसर रहेको तथा सिमेन्ट उत्पादनको सम्भावना अत्यधिक देखिएकाले यी क्षेत्र विदेशी लगानीकर्ताको रोजाइमा परेको छ ।हाल मुलुकभर एफडीआईमा सञ्चालित २ सय ५२ वटा कम्पनी छन् । तीमध्ये ३७ वटा उत्पादनमूलक, ११ वटा निर्यातजन्य ८ वटा जनउपयोगी (युटिलिटी), तीनवटा औद्योगिक वस्तु उत्पादन र बाँकी अन्य क्षेत्रमा सञ्चालित छन् ।नेपाल भित्रिएको कुल एफडीआईमध्ये ठूलो रकम वेस्ट इन्डिज (ट्याक्स ह्यावन) र त्यसपछि भारत र तीनबाट आएको देखिन्छ । एफडीआईमा सञ्चालित कम्पनीहरूमा मात्र करिब ८ हजारले प्रत्यक्ष रोजगारी पाएका छन् । जसमध्ये १ हजार ६२ जना विदेशी र करिब ७ हजार नेपाली रहेको राष्ट्र बैंकले जनाएको छ । प्रदेशअनुसार विदेशी लगानीको अवस्था हेर्दा सबैभन्दा बढी प्रदेश तीनमा र सबैभन्दा कम कर्णाली प्रदेशमा छन् । कुल लगानी प्रतिबद्धताका हिसाबले पनि आधाभन्दा बढी हिस्सा प्रदेश ३ मा र प्रदेश ७ मा सबैभन्दा रहेको आर्थिक सर्वेक्षणले देखाएको छ । प्रदेश तीनमा संख्याको हिसाबले कुल विदेशी लगानीका उद्योगको ८० प्रतिशत र लगानीको हिसाबले कुल विदेशी लगानीको ५५ प्रतिशत उद्योग छन्, आर्थिक सर्वेक्षण ०७४७५ मा उल्लेख छ ।"
निकासी हुने धानचामल पैठारी हुन थाल्यो,"अनियन्त्रित प्लटिङका कारण खेतीयोग्य जमिन धमाधम सकिँदै गएपछि अन्नको भण्डार मानिने झापामा अन्नबाली उत्पादनमा असर देखिन थालेको छ । कुल उत्पादनमै यसले प्रत्यक्ष असर पारेको देखिन्छ । नगर तथा गाउँपालिकाहरूले पनि विकासका नाममा जहाँतहीं कालोपत्रे बाटो निर्माण गर्ने परिपाटीले पनि प्लटिङ व्यवसायले थप फस्टाउने मौका पाएको हो । झापा बाहुनडाँगीका किसान मेघराज खनालले भने, गाउँ जति बाटोहरू बनेका छन्, त्यसको मूल उद्देश्यचाहिं प्लटिङ नै हो । बाटो पुर्याएपछि जमिनको भाउसमेत अचाक्ली बढाउने भूमाफियाहरूको रणनीति नै हुन्छ । कृषि विकास कार्यालय झापाले कुल खेतीयोग्य जमिनमध्ये करिब ४ हजार हेक्टर उर्वर जमिनमा प्लटिङ भएको छ । कार्यालयका अनुसार करिब २ हजार हेक्टर जमिनचाहिँ कृषि उत्पादनमा कामै नलाग्ने गरी बाँझिएको छ । कार्यालयका अनुसार झापाको कुल १ लाख ५९ हजार ९ सय २० हेक्टर जमिनमध्ये ९९ हजार ७ सय १६ हेक्टर खेतीयोग्य छ । त्यसमध्ये करिब ३ हजार हेक्टर प्लटिङ भइसकेको छ । एक बिघा जमिन प्लटिङ गर्दा आसपासका करिब १५ देखि २० बिघा जमिनलाई प्रत्यक्ष असर गर्छ । प्लटिङले बर्सेनि जमिन घट्दो छ । उत्पादन पनि घट्दो छ, कृषि कार्यालयका सहायक प्राविधिक शालिग्राम भट्टराईले भने ।"
कार्यान्वयन कस्तो होला ?,"काठमाडौं सरकारले भ्रष्टाचारका सवालमा शून्य सहनशीलता अपनाउने घोषणा गर्दै सार्वजनिक सेवा प्रवाहको गुणस्तर विस्तार गर्ने योजना सार्वजनिक गरेको छ । तर, हरेक वर्ष घोषणा हुने यस्तो योजनाको कार्यान्वयनको विश्वसनीयताको प्रश्न भने यथावत् छ । सार्वजनिक सेवाप्रवाहको गुणस्तर अभिवृद्धि तथा नागरिकलाई अनुभूति हुने प्रकारको सुशासन सरकारको लक्ष्य हो, बजेट भाषणमा अर्थमन्त्री युवराज खतिवडाले भने, भ्रष्टाचारलाई निषेध गर्दै भ्रष्टाचारजन्य क्रियाकलापमा शून्य सहनशीलताको नीति अवलम्बन गर्नेछ ।भ्रष्टाचारको संरक्षण तथा पक्षपोषण गर्ने संस्कृतिको अन्त्य गर्दै भ्रष्टाचार गर्ने र गराउने दुवैलाई कानुनको दायरामा ल्याइने घोषणा बजेटमा छ । सार्वजनिक प्रशासनतिर भ्रष्टाचार नियन्त्रणको योजना बनाएका अर्थमन्त्रीले त्यसको कार्यान्वयन भने आफ्नै मन्त्रालय मातहतका राजस्व र भन्सार प्रशासनको सुधार मार्फत थाल्नुपर्ने चुनौती छ । कर्मचारी संयन्त्रभित्र मालदार अड्डा भनेर चिनिने राजस्व प्रशासनबाट हुने चुहावट नियन्त्रण सरकारको प्रमुख चुनौती हो । भन्सारतर्फ भने न्यून बिजकीकरणको समस्या देखिएको छ । बजेटमा राजस्व प्रशासन शीर्षकमा समेत यसबारे सम्बोधन गरिएको छ । सरकारी निकायहरूलाई सूचनाप्रविधिमैत्री बनाउने घोषणा गर्दै सरकारले आगामी दिनमा सेवाहरूलाई विद्युतीय प्रणालीमा रूपान्तरण गरिने घोषणा गरेको छ । तर यस पटक कुन क्षेत्रलाई प्राथमिकता दिइएको छ भन्नेबारे कुनै व्याख्या छैन । खासगरी यातायात, मालपोत, नागरिकतालगायतका कागजातको अभिलेख रहने जिल्ला प्रशासन कार्यालय डिजिटाइज हुन नसक्दा सेवाग्राहीहरू मर्कामा परेका छन् भने कर्मचारीहरूका लागि अनियमित आर्जन गर्ने माध्यमसमेत बनेको छ । कागजातविहीन सरकारी कार्यालयको अवधारणा प्रधानमन्त्री तथा मन्त्रिपरिषद् कार्यालयमा सीमित भई अन्य निकायमा विस्तार हुन सकेको छैन । स्रोत नखुलेको तथा शंकास्पद प्रकृतिको लगानीका कारण नेपाल (फाइनान्सिल एक्सन टास्क फोर्स) एफएटीएफको कालोसूचीमा पर्ने जोखिम छ । त्यसबाट जोखिन खडा गरिएको सम्पत्ति शुद्धीकरण विभागको कामकारबाही औपचारिकतामा सीमित छ । हालै प्रधानमन्त्री कार्यालय मार्फत ल्याइएको विभागलाई सरकारले अन्तर्राष्ट्रिय सहायता र संगठित अपराध नियन्त्रणको निकायको रूपमा विकास गर्न खोजेको देखिन्छ । बजेट भाषणमा पारस्परिक कानुनी सहायताको माध्यमबाट सम्पति शुद्धीकरण तथा संगठित अपराध नियन्त्रणमा अन्तर्राष्ट्रिय सहयोग अभिवृद्धि गरिने उल्लेख छ । बजेट भाषणमा अर्थमन्त्री खतिवडाले सम्पत्ति शुद्धीकरण तथा आतंकवादी क्षेत्रमा वित्तीय लगानी निवारणसम्बन्धी कानुनहरूको प्रभावकारी कार्यान्वयन गरिने बताए । सरकारले सार्वजनिक संस्थानहरूको सुदृढीकरण र सुशासनका लागि सार्वजनिक संस्थान सञ्चालन र व्यवस्थापनसम्बन्धी ऐन को तयारी गर्ने घोषणा गरेको छ । यसका साथै केही संस्थानको निजीकरणको घोषणासमेत भएका छन् । सरकारले विभिन्न गैरसरकारी संस्थाहरूको समन्वय तथा अनुगमन प्रभावकारी बनाउने घोषणासमेत गरेको छ । सुशासन ऐन मार्फत गैररकारी संस्थामाथि लगाम कस्न खोजेको आरोप खेपिरहेको सरकारले गैरसरकारी संस्थाहरूले परिचालन गरेको सहयोग रकमबाट सञ्चालित कार्यक्रम र त्यसको उपलब्धिको प्रतिवेदन अनिवार्य रूपमा सम्बन्धित निकायमा बुझाइ सार्वजनिक गर्ने व्यवस्था गर्न खोजेको छ । सबैमा न्यायको पहँुच सुनिश्चित गर्ने भन्दै सरकारले न्याय प्रणालीमा सुधार को घोषणा गरेको छ । तर न्यायपालिकातर्फ भने हरेक वर्ष बजेट कटौती गरेको भनी आलोचना हुने गरेको छ । सरकारले छिटोछरितो न्यायसम्पादनको योजना ल्याउनुका साथै नि:शुल्क कानुनी सेवालाई विस्तार गर्ने घोषणा गरेको छ । बजेट भाषणमा भनिएको छ, संविधानले तोकेको समयसीमाभित्र नागरिकका मौलिक हकको कार्यान्वयन गर्न आवश्यक पर्ने कानुन तर्जुमा गरिनेछ । बजेट भाषणमा संविधान कार्यान्वयनका लागि तीनै तहको साझा सूचीमा रहेका तथा अन्य विषयमा आवश्यक कानुनको तर्जुमालाई तीव्रता दिइने उल्लेख छ । शान्ति प्रक्रियाका बाँकी कामहरू पूरा गर्ने घोषणा भएको छ । यसअन्तर्गत संक्रमणकालीन न्याय, द्वन्द्वपीडितलाई क्षतिपूर्ति र पुन:स्थापना तथा ध्वस्त भएका भौतिक संरचना पुनर्निर्माणका विषयवस्तुसमेत पर्छन् । सरकारले संक्रमणकालीन न्यायसँग सम्बन्धित सत्यनिरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगलाई स्रोतसाधनको कमी हुन नदिने प्रतिबद्धता जनाएको छ । सर्वोच्च अदालतको फैसलाविपरीत माओवादी नेता बालकृष्ण ढुंगेलको कैद मिनाहा घोषणा गरेको २४ घण्टा नबित्दै सरकारले बजेटमा भनेको छ, सबै नागरिकको मानवअधिकार सुनिश्चित गर्न घरघरमा मानव अधिकार कार्यक्रमलाई जनस्तरमा कार्यान्वयनमा ल्याइनेछ ।"
बिमाको सेयरमा आकर्षण,"काठमाडौं यो साता बिमा कम्पनीको सेयरमा लगानीकर्ताको आकर्षण बढेको छ । साप्ताहिक सेयर कारोबारमा बिमा समूहको हिस्सा बढ्नुले यो पुष्टि हुन्छ । यो साता सेयर बजारमा २ अर्ब ८ करोड ७३ लाख रुपैयाँ बराबरको सेयर कारोबार भएको छ । गत साताको तुलनामा कारोबार रकम साढे ८ प्रतिशतले बढी हो । साताभरको कुल सेयर कारोबारमा बिमा समूहको हिस्सा २४८६ प्रतिशत छ । गत साताको तुलनामा यस्तो हिस्सा बढी हो । गत साता कुल कारोबारमा बिमा समूहको हिस्सा साढे १४ प्रतिशत थियो । यसअघि घट्दो प्रवृतिमा रहेको बिमा कम्पनीहरूको सेयर पछिल्ला दिनहरूमा बढ्दो क्रममा छ । हाल बिमा कम्पनीहरूको तेस्रो त्रैमासको वित्तीय प्रतिवेदनहरू सार्वजनिक भइरहेका छन् । अधिकांश वित्तीय विवरणहरू राम्रा छन । यसकारण पनि ती कम्पनीहरूको सेयरमा लगानीकर्ताको आकर्षण बढेको जनाइएको छ । कुल कारोबारमा बिमा समूहको हिस्सा बढेसँगै वाणिज्य बैंकहरू आबद्ध बैंकिङ समूहको अंश घटेको छ । यो साता कुल कारोबारमा बैंकिङ समूहको हिस्सा २९८६ प्रतिशत छ । गत साता यस्तो हिस्सा २८६ प्रतिशत थियो । यसैगरी, गत साताको तुलनामा यो साता कुल कारोबारमा लघुवित्त समूहको हिस्सा पनि घटदो क्रममा छ । साप्ताहिक कारोबारमा यो समूहको हिस्सा १८१६ प्रतिशत छ । गत साता यस्तो हिस्सा २४३७ प्रतिशत थियो । यसैगरी, कुल कारोबारमा जलविद्युत् समूहको हिस्सा ६४५, विकास बैंकको ८०३ र संस्थापक सेयरको हिस्सा ७४५ प्रतिशत रहेको नेप्सेले जनाएको छ । यो साता २३ हजार ५ सय ४८ कारोबारबाट १ सय ८३ कम्पनीका ४७ लाख ४४ हजार ८ सय १० कित्ता सेयर खरिदबिक्री भए । गत साता ४१ लाख ३७ हजार ४ सय ३० कित्ता सेयर खरिदबिक्री हुँदा १ अर्ब ९२ करोड २७ लाख ३१ हजार रुपैयाँ परिचालन भएको थियो । साप्ताहिक रूपमा सेयर कारोबार मापक नेप्से परिसूचक साढे १० अंकले घट्यो । तर, साताको पहिलो दिन (आइतबार) को तुलनामा यस्तो परिसूचक ७२५ अंकले बढेको नेप्सेले जनाएको छ । आइतबार १ हजार ३ सय दशमलव ४१ विन्दुमा रहेको नेप्से बिहीबार १ हजार ३ सय ७६६ विन्दुमा पुगेको नेप्सेले जनाएको छ ।यो साता बंैकिङ, होटल, जलविद्युत्, उत्पादन तथा प्रशोधन र अन्य समूहका लगानीकर्ताको सम्पत्ति घट्यो । तर, बिमा, विकास बैंक, वित्त कम्पनी र व्यापारिक (ट्रेडिङ) समूहका लगानीकर्ताको सम्पत्ति बढ्यो । उक्त अवधिमा बैंकिङ समूहको परिसूचक १८१४, होटलको ०८२, जलविद्युत्को २०१, उत्पादन तथा प्रशोधनको ७५८ र अन्य को २२५ अंकले घट्यो । तर, बिमा समूहको परिसूचक ५११३, विकास बैंकको १२, वित्त कम्पनीको ४१४ र व्यापारिक (ट्रेडिङ) समूहको परिसूचक ४५६ अंकले उकालो लागे । नेप्सेको वर्गीकरणमा क वर्गमा रहेका कम्पनीहरूको कारोबार मापक सेन्सेटिभ परिसूचक २६१ अंकले घट्यो । तर, साताको पहिलो दिनको तुलनामा यस्तो सूचक ११७ अंकले सकारात्मक रहेको नेप्सेले जनाएको छ । यो साता कारोबार रकम (७ करोड ५४ लाख ९० हजार रुपैयाँ) का आधारमा नेपाल बैंक सबैभन्दा अघि छ । कारोबार सेयर संख्या (३ लाख ३७ हजार कित्ता) का आधारमा सिटिजन्स बैंक इन्टरनेसनलको संस्थापक सेयर अग्रस्थानमा छ । कारोबार संख्या (१ हजार ६ सय ७३ वटा) का आधारमा प्रिमियर इन्स्योरेन्स कम्पनी सबैभन्दा अघि रहेको जनाइएको छ ।यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन । यो साता सिभिल बैंकको हकप्रद सेयर तथा एभरेस्ट इन्स्योरेन्स, एनएलजी इन्स्योरेन्स, नेपाल लाइफ इन्स्योरेन्स र साना किसान विकास लघुवित्त वित्तीय संस्थाको बोनस सेयर सूचीकृत भएको नेप्सेले जनाएको छ ।"
दूधकोसी जलविद्युत्को डीपीआर तयार गरिने,"खोटाङ दूधकोसी जलाशययुक्त जलविद्युत् आयोजनाको डीपीआर तयार गरिने भएको छ । खोटाङको रावाबेंसी गाउँपालिका र ओखलढुङ्गाको चिसङ्खुगढी गाउँपालिकाको बीचमा पर्ने दूधकोसी नदीमा उत्पादन हुन लागेको तीन सय मेगावाट क्षमताको जलविद्युत् आयोजनाको डीपीआर निर्माणको काम हुने भएको हो ।प्रतिनिधिसभा सदस्य विशाल भट्टराईका अुनसार गत जेठ १६ गते ऊर्जामन्त्री वर्षमान पुन, खोटाङ, ओखलढुङ्गा र सोलुबाट विजयी प्रतिनिधिसभा सदस्यहरू, विद्युत् प्राधिकरणका प्रबन्ध निर्देशक, विद्युत् विभागका महानिर्देशक सम्मिलित बैठकले उक्त आयोजनाको डीपीआर गर्ने टुङ्गो लागेको हो ।दूधकोसी जलाशययुक्त जलविद्युत् आयोजनाको रावाबेसी गाउँपालिका३ लामीडाँडाको रभुवास्थित नकटीडाँडा र चिसङ्खुगढी गाउँपालिका६ भदौरेस्थित दोभानडाँडामा परीक्षण सुरुङ निर्माणका लागि गत जेठ १० गते हिमाल कन्स्ट्रक्सनवाइबा इन्फ्राटेक जेभीले विस्फोटकको काम गरेको छ । आयोजनास्थलको प्रगतिबारे बुझ्न प्राधिकरणको कार्यकारी निर्देशक कुलमान घिसिङ जेठ ५ गते रभुवा आएका थिए । ३० महिनामा पूरा गर्ने गरी इटली र जापानको संयुक्त इएकलसी इलेक्ट्रोकन्सल्ट एसपीए इन एसोसिएसन विथ न्युजेक नामक कम्पनीले २०७३ जेठ १७ गतेदेखि आयोजनाको विस्तृत इन्जिनियरिङ डिजाइन, सामाजिक तथा वातावरणीय र सम्भाव्यता अध्ययन गरिरहेको छ । रभुवामा एक सय ६० मिटर अग्लो बाँध हालेर उक्त जलाशयबाट १३ दशमलव ५ किलोमिटर हेडरेस सुरुङ मार्फत पानी खसाएर विद्युत् उत्पादन गर्ने योजना बनाइएको छ । पौने एक खर्बको लागतमा उक्त आयोजना सम्पन्न हुने भएको हो । यसबाट वार्षिक एक अर्ब ८० करोड युनिट विद्युत् उत्तपादन हुने प्राधिकरणले जनाएको छ । एसियाली विकास बैंकको सहयोगमा सन २०२४ सम्म काम सक्ने गरी आयोजनालाई प्राथमिकतामा राखेर काम भइरहेको जनाएको छ ।जापान सरकारको सहयोगमा कोसी बेसिन अध्ययन गुरुयोजनाअन्तर्गत २०४२ सालमा यो आयोजना सञ्चालन गर्न सकिने पहिचान भएको थियो । त्यसै आधारमा यो आयोजना सम्पन्न गर्न सिफारिस गरिएको थियो । आर्थिक वर्ष २०७५७६ को मध्यसम्ममा आयोजना निर्माणको टेन्डर आह्वान र सम्झौता गरी आर्थिक वर्ष २०७६७७ देखि निर्माण सुरु गरिने प्राधिकरणले जनाएको छ । दूधकोसीमा सुरुङ बनाएर ६ सय मेगावाट र थप प्रविधि प्रयोग गरेर दुई सय मेगावाट गरी आठ सय मेगावाट क्षमताको आयोजना निर्माण गर्ने गरी अध्ययन भइरहेको प्रतिनिधिसभा सदस्य भट्टराईले बताए ।"
बजेटले नाग्चेनाग्ला नाकालाई छोएन,"मुगु तिब्बत जोड्ने नाक्चेनाग्ला नाकाका लागि आगामी वर्षको बजेटमा रकम विनियोजन नभएको भन्दै स्थानीयले असन्तुष्टि जनाएका छन् । सरकारले नाका खोल्ने विषयमा प्रतिबद्धता जनाए पनि बजेट नछुट्याएको उनीहरूको भनाइ छ ।नाक्चेनाग्ला नाकालाई राष्ट्रिय गौरवको आयोजनामा समेटेर पर्याप्त बजेट विनियोजन गर्न माग गर्दै कर्णालीरारा पर्यटन वर्ष उद्घाटनको क्रममा रारा आएका प्रधानमन्त्री केपी ओलीलाई ज्ञापनपत्र बुझाइएको थियो । प्रधानमन्त्रीले समेत सम्बोधनका क्रममा पर्याप्त बजेट विनियोजन गर्ने प्रतिबद्धता जनाएका थिए । मुगुको नाका सबैभन्दा छोटो भएकाले पर्याप्त बजेट विनियोजनका लागि सरकारलाई पटकपटक आग्रह गरिएको जिल्ला समन्वय समितिका संयोजक पूर्णबहादुर रोकायाले बताए । जिल्लावासीको पटकपटकको मागलाई सुनुवाइ नगरी उत्तरी नाकालाई ओझेलमा पार्न खोजियो, उनले भने, बजेट सार्वजनिक हुनुभन्दा एक साताअघि मात्रै मुगुका सबै सांसदलाई यसबारे ध्यानाकर्षण गराइएको थियो ।पर्याप्त बजेट विनियोजन नभएकाले तिब्बत जोड्ने नाका ओझेलमा परेको स्थानीय सञ्चारकर्मी नृपेन्द्रबहादुर मल्लले बताए । उनले हरेक वर्ष डेढदुई मात्र बजेट विनियोजन हुने गरेकाले निर्माणमा समस्या भएको जनाए । रकम बर्सेनि विनियोजन हुने गरे पनि ठेकेदारले समयमै काम नगर्दा सडक निर्माणले गति लिन नसकेको उनको भनाइ छ ।२०६८ सालदेखि निर्माण सुरु गरिएको ८५ किलोमिटर लामो सडकको अहिलेसम्म १७ किलोमिटर मात्र ट्रयाक खोलिएको सडक डिभिजन कार्यालय, जुम्लाले जनाएको छ । कार्यालयका अनुसार अझै ६८ किलोमिटर बाँकी रहेको छ ।मुगुको उत्तरी नाका सञ्चालनका लागि पटकपटक माग गरिए पनि बेवास्ता गरिएको प्रतिनिधिसभा सदस्य गोपाल बमले बताए । उत्तरी नाकाको सडक निर्माणलाई गति दिन नाक्चेनाग्ला सडक निर्माण परियोजना स्थापना गरिए पनि कार्यान्वयन हुन सकेको छैन । गत वर्ष स्थापना गरिएको उक्त परियोजनाको कार्यालयसमेत स्थापना हुन सकेको छैन । परियोजनाले सरकारलाई सडक निर्माणका लागि २६ करोड बजेट माग गरेको थियो ।"
चिज उत्पादन बढाइने,"रसुवा (रासस) रसुवामा सञ्चालित तीनवटा चिज उत्पादन केन्द्रले वार्षिक ३३ हजार किलो चिज तथा ११ हजार किलोग्राम मखन उत्पादन गर्ने लक्ष्य लिएको छ । यहाँका धुन्चे केन्द्रले ११ हजार पााच सय किलो चिज र तीन हजार नौ सय किलो मखन, चन्दनबारी केन्द्रले आठ हजार पाँच सय किलो चिज र तीन हजार किलो मखन तथा गतलाङ केन्द्रले १३ हजार चिज र चार हजार तीन किलो मखन उत्पादन गर्ने लक्ष्य लिएको हो । लक्ष्य प्राप्तिका लागि ती केन्द्रले दैनिक रूपमा आफ्नो कार्य निरन्तर अगाडि बढाइरहेको छ । गतवर्ष तीनवटै केन्द्रले ३२ हजार किलो चिज र ११ हजार दुई सय किलो मखन उत्पादन गरेका थिए । नेपालको जेठो चिज उत्पादन केन्द्र लाङटाङमा भने भौगोलिक विकटता र सञ्चार पहँुच नपुगेका कारण विवरण प्राप्त हुन सकेको छैन ।"
बैंकहरूको शाखा विस्तार,"काठमाडौं (कास) सानिमा बैंकले विभिन्न स्थानमा चार शाखा थपेको छ । थप गरेको शाखाहरूमा उदयपुरको गाईघाट, सप्तरीको राजविराज, इलामको माई र इलाम (बजार) रहेको बैकले जनाएको छ । यसैगरी एनआईसी एसिया बैंकले पर्साको धोबिनी गाउँपालिका४ लंगडीमा शाखा सञ्चालनमा ल्याएको छ ।"
रिचार्जर एपको योजना,काठमाडौं (कास) रिचार्जर मोबाइल एपले १ रुपैयाँमा वल्र्डकप जर्सी उपलब्ध गराउने योजना ल्याएको छ । भएको छ । एपले कम्पनीको योजनाअनुसार पाँच सय रुपैयाँको क्यासब्याक सदुपयोग गरी एक रुपैयाँ मात्र भुक्तानी गर्दा ९ सय ९९ रुपैयाँको जर्सी प्राप्त हुने जनाएको छ ।
एनबीएल र विश्वविद्यालयबीच सम्झौता,काठमाडौं (कास) नेपाल बैक लिमिटेड र सुदूरपश्चिमाञ्चल विश्वविद्यालयबीच बंैंकिङ कारोबारसम्बन्धी सम्झौता भएको छ । सम्झौतापत्रमा बैंकका सीईओ देवेन्द्रप्रताप शाह र विश्वविद्यालयका उपकुलपति प्राडाभूषण श्रेष्ठले हस्तान्तरण गरेको जारी विज्ञप्तिमा उल्लेख छ ।
इन्धन भण्डारणगृह बनाउन जग्गा पहिचान,नुवाकोट (रासस) चीनको सहयोगमा निर्माण गरिने इन्धन भण्डारण (डिपो) निर्माणका लागि नुवाकोटमा जग्गाको पहिचान गरिएको छ । उद्योग वाणिज्य तथा आपूर्ति मन्त्रालयका उपसचिव लवदेव जोशीको संयोजकत्वमा गठित पेट्रोलियम पदार्थ भण्डारण निर्माण गर्न जग्गा पहिचान कार्यदल ले विदुर नगरपालिका५ स्थित बुनीबेंसीमा जग्गा पहिचान गरेको हो । मन्त्रालयले वैशाख १९ मा कार्यदल गठन गरेको थियो । कार्यदलले विभिन्न स्थानमा रहेका सार्वजनिक तथा सरकारी जग्गाको स्थलगत अवलोकनपश्चात् उक्त स्थानको पहिचान गरेको छ ।
रैथाने जातका अन्नबाली लोप हुँदै,बसन्तप्रताप सिंह
किसानलाई कोदोबाली गोडमेलको चटारो,"मुगु (कास) यहाँका किसान कोदोबाली गोडमेलमा व्यस्त छन् । छायाानाथ रारा नगरपालिकाको माथितुम, ताल्चा, झयारी, कोटिला, मुन्दु, बाम, तल्लेख, चराप, निगालेलगायतका किसानलाई कोदो गोडमेलको चटारो भएको हो । किसानहरू बिहानैदेखि रातिसम्मै बारीमा भेटिन्छन् । खत्याड र सोरु गाउँपालिकाको लेकाली बस्तीमा पनि किसानलाई कोदोबाली गोडमेलको चटारो छ । जिमा, सोरुकोट, नार्थपु, भिई, खमालेलगायत बस्तीमा चैत महिनामा रोपेको कोदो बाली गोड्न बालबालिकादेखि वृद्धसम्म व्यस्त हुने गरेका छन् । एक सातादेखि साँझपख वर्षा हुन थालेपछि स्थानीयलाई कोदो गोड्न हतार भएको हो । किसान बारीमा व्यस्त भएपछि गाउँहरू सुनसान देखिन थालेका छन् । समयमै वर्षा भएकाले यसपालि उत्पादन बढ्ने आशा छ, माथितुम गाउँका कम्मरसिंह खड्काले भने, कोदो गोडमेलले आजभोलि गाउँघरमा मानिस भेटिन मुस्किल छ । कोदो बारीमा उम्रिएको घाँसपात हटाउने गरेको उनले जनाए । किसानले वर्षमा दुई पटक कोदो बालीको गोडमेल गर्ने गरेका छन् । समयमै कोदोको गोडमेलमा ध्यान नदिए उत्पादन घट्ने समस्या हुन्छ, घट्टलेख गाउँकी रूपसरा बुढाले भनिन्, कम्तीमा दुई पटक गोडमेल गर्ने गरेका छौं । उनका अनुसार किसानले कालो र रातो गरी दुई प्रकारका कोदो लगाउने गरेका छन् । कालोभन्दा रातो कोदो स्वादिलो हुने उनले बताइन् । छायानाथ रारा नगरपालिका ७ का वडाअध्यक्ष हरिचन्द्र शाहीले लेकाली बस्तीका किसानले कोदोलाई प्राथमिकता दिने गरेको बताए । उनले रैथाने कोदोबाली संरक्षणका लागि सबै स्थानीय तहले विभिन्न कार्यक्रम सञ्चालन गरिरहेको बताए ।"
चैतेधानमा रोग फैलने क्रम रोकिएन,"रत्ननगर, चितवन (रासस) चितवनको खैरहनी नगरपालिका वडा नं १२ र १३ मा किसानले लगाएको चैतेधानमा रोग फैलने क्रम रोकिएको छैन । धानमा जेठ दोस्रो सातादेखि तीनथरीको रोग फैलिएको छ । कृषि विकास कार्यालय चितवनले स्थलगत अध्ययन गर्दा तीनथरीको रोगले झन्डै १५० हेक्टर क्षेत्रफलको धानखेती प्रभावित भएको जनाएको हो । सबैभन्दा बढी नेट ब्लास्ट, त्यसपछि सिड ब्लाइज्ड र कतैकतै गबारो रोगसमेत देखिएको कृषि कार्यालयका प्राविधिक सहायक विष्णुप्रसाद शर्माले बताए । उनका अनुसार अहिले पनि कतिपय धानखेतमा रोग फैलिने क्रममा रहेको र ५० देखि ६० हेक्टर क्षेत्रफलमा भने करिब ६० देखि ७० प्रतिशतसम्म धान नष्ट भइसकेको छ । यहाँ एक हेक्टरमा करिब चार टन धान उत्पादन हुन्छ ।रोग लागेर बाला सुकिसकेको स्थानमा केही गर्न सकिने अवस्था छैन, शर्माले भने, अन्य रोग लाग्न थालेको र लाग्ने सम्भावना भएको क्षेत्रमा विषादी हाल्न भनेर हामीले सिफारिस गरेका छौं ।"
ट्रम्पले उत्तर कोरियाली दूत भेटे,"वासिङ्टन (बीबीसी) अमेरिकी राष्ट्रपति डोनाल्ड ट्रम्पले उत्तर कोरियाली सर्वोच्च नेता किमका विशेष दूत किम यङ चोललाई शनिबार ह्वाइटहाउसमा भेटेका छन् । भेटपछि ट्रम्पले उत्तर कोरियाली नेता किम जोङ उनसँग हुने भनिएको शिखर बैठक जुन १२ मै हुने यकिन भएको प्रस्ट पारे । ट्रम्पले शनिबार ह्वाइहाउसमा पत्रकारहरूसँग भने, हामी जुन १२ मा सिंगापुरमा भेट्दै छौं । भेटका क्रममा कोरियाली दूत किम यङ चोलले सर्वोच्च नेता किम जोङ उनले ट्रम्पलाई पठाएको पत्र हस्तान्तरण गरेका थिए । उक्त पत्र निकै ठूलो भएको ट्रम्पले बताएका छन् । तर पत्रमा उल्लेख विषयबारे भने केही सार्वजनिक गरिएको छैन । ट्रम्पले पत्र पाउनेबित्तिकै निकै चाखलाग्दो भएको बताएका थिए । यद्यपि, राष्ट्रपतिले उक्त पत्र भने खोलेका थिएनन् । यसअघि अमेरिकी विदेशमन्त्री माइक पोम्पियोले उत्तर कोरियाली नेता किम जोङ उनका विशेष दूत किम योङ चोललाई न्युयोर्कमा भेटेपछि दुई देशबीचको शिखर वार्ताका लागि अन्तिम तयारीहरू भइरहेका बताएका थिए । ट्रम्पले शिखर वार्ताका क्रममा कोरियाली युद्ध औपचारिक रूपमा अन्त्य हुने पनि विश्वास व्यक्त गरे । सन् १९५३ मा सुरु भएको कोरियाली युद्ध ३ वर्षपछि युद्धविराममा रोकिएको हो । ट्रम्पले शिखर बैठक विश्वकै लागि एउटा सकारात्मक सुरुवात भएको जनाउँदै वार्ता सफल हुनेमा आफू विश्वस्त रहेको उल्लेख गरे । उनले उत्तर कोरियासँगको सम्बन्ध निकै राम्रो बनिरहेको जनाउँदै भने, यो विश्वकै लागि निकै सकारात्मक खबर हो । वासिङ्टन संवाददातालाई उल्लेख गर्दै बीबीसीले विश्वले यस्तो अपेक्षा नगरेको दाबी गर्दै ट्रम्पको कूटनीति भएको जनाएको छ । बीबीसीले ट्रम्प विगतमा चुनिएका अमेरिकी राष्ट्रपतिभन्दा निकै फरक रहेको जनाउँदै अमेरिकामा हालको जस्तो शासनसत्ता विगतमा अनुभव नगरिएको उल्लेख गरेको छ । सुरुमा निकै कडा आरोपप्रत्यारोपमा उत्रिएका ट्रम्पले हाल भने उत्तर कोरियासँग निकै राम्रो सम्बन्ध बनेको भन्न थालेका छन् । उनको प्रतिक्रियाले नजिकिँदै गरेको जुन १२ मा हुने भनिएको शिखर बैठक हुनेमा विश्वस्त हुन सक्ने आधार देखिएको अमेरिकी सञ्चारमाध्यमले जनाएका छन् । ट्रम्पले एक साताअघि अप्रत्याशित रूपमा शिखर बैठक रद्दको घोषणा गरेका थिए । उत्तर कोरियाली दूतसँगको ऐतिहासिक वार्ताका क्रममा ट्रम्पले पत्रकारहरूसँग पूर्वयोजनाबिना नै सवालजवाफमा १६ मिनेटको समय बिताउँदै विश्वको ध्यान आफूतिर खिचेका थिए । कानुन पारित गर्न निकै गाह्रो छ । अझ रूसले चुनावमा गरेको भनिएको हस्तक्षेपविरुद्ध अनुसन्धान झेल्नु तनावपूर्ण छ, सवाल जवाफका क्रममा ट्रम्पले भने, तर हाइटहाउसमा उत्तर कोरियाली सर्वोच्च नेताका दूतलाई स्वागत गर्नु तुलनात्मक रूपमा सजिलो छ ।बीबीसीले सिंगापुर बैठक पहिलो पाइला मात्रै हुने भएकाले यसले दुई नेतालाई ऐतिहासिक फोटो खिचाउने अवसर दिने उल्लेख गरेको छ । उक्त वार्तापछि भने भविष्यमा महत्त्वपूर्ण सहमति हुन सक्ने अपेक्षा गर्न सकिने जनाइएको छ । गतवर्ष युद्धतर्फ उन्मुख राष्ट्रपति ट्रम्पका लागि यो अपेक्षा गरेभन्दा बढी नै मानिएको छ ।"
सान्चेजले लिए शपथ,म्याड्रिड (एजेन्सी) स्पेनका समाजवादी नेता पेद्रो सान्चेजले शनिबार नयाँ प्रधानमन्त्रीका लागि शपथ लिएका छन् । उनलाई स्पेनका राजा फेलिपले शपथ खुवाएका हुन् । उनी आगामी संसदीय चुनावअघि दुई वर्षका लागि स्पेनको प्रधानमन्त्री हुने जनाइएको छ । उनी स्पेनी प्रधानमन्त्री मारियानो राखोयविरुद्ध शुक्रबार संसद्मा पेस गरेको अविश्वास प्रस्तावको पक्षमा ६ दलको समर्थन पाएका थिए । भ्रष्टाचार मुद्दामा विवादित राखोयले १६९ सांसदको समर्थन पाउँदा उनले १८० को समर्थन जुटाएका हुन् । राखोय आधुनिक स्पेनको इतिहासमा अविश्वासको प्रस्तावमा पराजित हुने पहिलो प्रधानमन्त्री हुन् ।
चीनले छिमेकीलाई तर्सायो,"सिंगापुर अमेरिकी रक्षामन्त्री जेम्स म्याटिसले चीनले समुद्रमा क्षेप्यास्त्र राखेर छिमेकी देशलाई तर्साइरहेको आरोप लगाएका छन् । सिंगापुरमा बोल्दै म्याटिसले साउथ चाइना समुद्रमा हतियार राख्ने चिनियाँ कदमले उसको व्यापक उद्देश्यमाथि प्रश्न उठाउने ठाउँ दिएको दाबी गरे । म्याटिसले आगामी जुन १२ मा सिंगापुरमा अमेरिकी राष्ट्रपति डोनाल्ड ट्रम्प र उत्तर कोरियाली सर्वोच्च नेता किम जोङ उनबीच हुने शिखर बैठकमा दक्षिण कोरियामा तैनाथ अमेरिकी सेनाबारे कुनै कुराकानी नहुने जनाए । उनले कोरियाली द्वीपलाई परमाणु अस्त्रविहीन बनाउन आवश्यक भएको दाबी गर्दै त्यसका लागि अमेरिकाले सधैं पहल गर्ने जनाए । दक्षिण कोरियाली रक्षामन्त्री सोङ यङ मूले आफ्नो देशमा रहेका अमेरिकी सेनाको विषय उत्तर कोरियाको परमाणु मुद्दासँग नजोडिएको बताए । दक्षिण कोरियामा हाल २८ हजार ५ सय अमेरिकी सेना छन् ।सुरक्षा सम्मेलनमा बोल्दै म्याटिसले चीनले साउथ चाइना समुद्रमा जहाजमा मार हान्ने, जमिनबाट आकाशमा मारहान्ने र इलेक्टोनिक जामर क्षेप्यास्त्र तैनाथ गरेको जनाए । म्याटिसले भने, चीनको दाबीका बाबजुद, उक्त क्षेत्रमा तैनाथ हतियारको उद्देश्य धम्क्याउने तथा हस्तक्षेप गर्ने सिधा सैन्य प्रयोजनसँग जोडिएको छ । व्यापारिक प्रयोजनाको प्रमुख मार्ग रहेको साउथ चाइना समुद्रमाथि ६ देशले दाबी गर्दै आएका छन् । चीनले यस क्षेत्रमा साना टापु र युद्धकालीन विशेषतासहितका सैनिक अड्डा विकसित गरेको छ ।"
जमुना पुल अन्तिम चरणमा,"जनकपुर नेपालभारत सीमा जमुना नदीमा निर्माणाधीन पक्की पुल अन्तिम चरणमा पुगेको छ । धनुषाको धनौजी गाउँपालिकास्थित भडरिया र भारतको विहार, हरिणे जोड्ने उक्त पुल निर्माण थालिएको चार वर्षपछि सम्पन्न हुन लागेको हो । दुवै देशका बासिन्दालाई आवतजावत र सामान ओसारपसारमा सहजताका लागि नेपाल र भारत सरकारबीच दुईपक्षीय सम्झौतामै पुल निर्माण योजना अघि बढाइएको थियो । तर, भारतीय सीमा सुरक्षा बल एसएसबीको अवरोधका कारण ढिलाइ भएको धनौजी गाउँपालिका अध्यक्ष बद्रीनारायण सिंहले बताए । एसएसबीले दशगजा क्षेत्र रहेको भन्दै विवाद झिकेपछि लामो समय काम रोकिएको थियो । सिंहका अनुसार एसएसबीको विरोधपछि दशगजा क्षेत्रभन्दा करिब ४० मिटर छाडेर नेपालतर्फ बनाउन लागिएको हो । नेपाल सरकारको ६ करोड १२ लाख २५ हजार २५ हजार ६ सय १७ रुपैयाँ लगानी रहेको पुल ८० प्रतिशत पूरा भइसकेको सडक विभागका इन्जिनियर मदनमोहन सिंहले बताए । रमन कन्स्ट्रक्सन र कमल कन्स्ट्रक्सन कम्पनीले संयुक्त ठेक्कामा काम गरिरहेका छन् । प्रदेश २ र भारतको विहार जोड्ने गरी जमुना नदीमा चार पक्की पुल निर्माणाधीन छन्, इन्जिनियर सिंहले, धनौजीको भडरिया पुल निर्माणमा कतैबाट अवरोध नआए असारसम्ममा सम्पन्न हुने बताए । उक्त पुलको लम्बाइ ४० मिटर र चौडाइ ११ मिटर छ । पुल बनेपछि धनुषा, महोत्तरी, सिराह, सिन्धुली र विहारका हरिणे, कलाने, वासोपट्टी, मधुवनी, जयनगर, मुजफ्फरपुर, कटैया, हार्लाखी, हर्निया, मडरियासम्मका ४०५० गाउँका बासिन्दालाई सहज हुने धनौजी गाउँपालिका अध्यक्ष सिंहले बताए । यो पुल नुनदेखि सुनसम्म ल्याउने मुख्य मार्ग हो, उनले भने, खाद्यान्न नुन, तेल, चामल, लत्ताकपडालगायत उपभोग्य वस्तु सबै कुरा यही मार्गबाट आयातनिर्यात गरिन्छ ।भडरियाबाहेक जमुना नदीमा इटहर्वाकट्टी, थलहीघाट र मुसहर्नियामा गरी चारवटा पक्की पुल निर्माणाधीन रहेको सडक विभागले जनाएको छ । गाउँपालिका अध्यक्ष सिंहका अनुसार भडरियाबाट दैनिक २ हजारभन्दा बढी साइकल, मोटरसाइकल आवतजावत गर्छन् । जनकपुर उपमहानगरलगायत जिल्लाका ९० प्रतिशत बासिन्दा यहीँबाट आउजाउ गर्छन् । निर्माणाधीन पुलको सुपरस्ट्रक्चरको काम ७० प्रतिशत पूरा भइसकेकाले अब छिट्टै ढलान हुने विभागका इन्जिनियर सिंहले बताए । यसअघि बाढीपहिरो, भुइँचालो, चुनाव र एसएसबीको अवरोधका कारण लामो समय निर्माण रोकिएको उनले जानकारी दिए । सिंहका अनुसार एसएबीको अवरोधका कारण मात्रै ६ महिना रोकिएको थियो । निरन्तर काम गर्नै पाइएन, पहिले नै निर्माण पूरा भइसक्नुपर्ने हो, उनले भने ।"
शोकमा डुबे तानसेनवासी,"पाल्पा बस दुर्घटनामा एकसाथ १४ जना सामाजिक अभियन्ताको निधनपछि तानसेनवासी शोकमा डुबेका छन् । शुक्रबार र शनिबार टोलटोलबाट शवयात्रा निकालिँदा सहभागीहरूले मन थाम्न सकेनन् । बजार क्षेत्रमा सन्नाटा छाएको छ । तानसेनबाट शुक्रबार रामपुर जाँदै गरेको लु२ख ९७५ नम्बर बस रम्भा४, धारादीमा सडकबाट १ सय ५० मिटर तल खसेको थियो । दुर्घटनाका मृतक र घाइतेमध्ये अधिकांश लक्ष्मी वचत तथा ऋण सहकारी संस्थाका पदाधिकारी र सदस्य छन् । उनीहरू रामपुरमा सहकारीको अनुगमन भ्रमणमा जाँदै थिए । यस्तो अवस्था पनि भोग्नुपर्दो रहेछ, तानसेन बारुदखानाका मंगलचन्द जयसवालले भने, बोल्न सक्ने अवस्थामा छैन । सहकारी संस्थाकै सदस्य उनी भने भ्रमणमा गएका थिएनन् । दुर्घटनाको खबरलगत्तै सामाजिक सञ्जाल श्रद्धाञ्जली, शोक र समवेदनाले भरिएका छन् । मृतकमध्ये केहीको शुक्रबार र बाँकीको शनिबार दाहसंस्कार गरियो । दुई दिनदेखि तानसेनका पसल, होटल खुलेका छैनन् । पाल्पा उद्योग वाणिज्य संघले शोक मनाउन आइतबार सबै पसल, व्यापार, व्यवसाय, बन्द गर्न आग्रह गरेको छ । उवासंघ अध्यक्ष मोहनप्रसाद श्रेष्ठले स्थानीयलाई उद्योगधन्दा, पसल, व्यवसाय बन्द गरी आइतबार एक दिन शोकसभामा सहभागी हुन आग्रह गरिएको बताए । स्थानीय बासिन्दा जेठ १८ लाई कालो दिनका रूपमा उल्लेख गर्दै आफन्त र साथीभाइ गुमाउँदाको पीडा पोखिरहेका छन् । तानसेन२ की रमा पन्तले साथी मुना सारुलाई दुर्घटनामा गुमाएपछि फेसबुकमा लेखेकी छन्, दिदी र बहिनीजसरी मिलेर बस्थ्यौं, कसरी भुल्नु तिमीलाई ? बर्तुङकी गीता बुढाथोकीलाई सम्झँदै विनोद श्रेष्ठले समाजमा तिम्रो अभाव सधैं खडकिरहने उल्लेख गरेका छन् । साथीभाइ, आफन्त, छिमेकी गुमाउँदाको पीडाले धेरैका आँखा रसाएका छन् । यस्तो घटना सुन्न र देख्न कहिल्यै नपरोस्, तानसेन४ का प्रेम कार्कीले भने । तानसेन६ का सुशील शाक्यले छिमेकी र आफन्त गुमाउनुपर्दाको पीडा सुनाउनै नसकेको बताए । यस्तो पनि हुँदो रैछ भन्ने भएको छ, उनले भने, धेरैलाई एकैसाथ गुमाउँदा मुटु भक्कानिएको छ । दुर्घटनामा तानसेनका बर्तुङ, भीमसेन, बसपार्क, बडीज्ञान, विशालबजार, टक्सार, भगवती, वसन्तपुर, कैलाशनगरलगायत टोलका बासिन्दाको मृत्यु भएको छ । घाइते पनि तिनै टोलका छन् । शोकमा राजनीतिक दल, विभिन्न संघसंस्थाले वक्तव्यमार्फत दु:ख व्यक्त गरेका छन् । उनीहरूले घाइतेको उपचार सरकारले बेहोर्नुपर्नेमा जोड दिएका छन् । जिल्ला सहकारी संघ र जिल्ला वचत तथा ऋण सहकारी संघलगायतले आइतबार जिल्लाका सम्पूर्ण सहकारी बन्द गर्ने निर्णय गरेका छन् । मासु व्यवसायी संघले शनिबार सम्पूर्ण मासु पसल बन्द गराएको छ । प्रधानमन्त्री केपी शर्मा ओली, प्रदेश५ का मुख्यमन्त्री शंकर पोखरेल र कांग्रेस सभापति शेरबहादुर देउवाले घटनाप्रति शोक प्रकट गरेका छन् । प्रधानमन्त्रीले सामाजिक सञ्जाल तथा पोखरेल र देउवाले विज्ञप्तिमाफर्त दिवंगतलाई श्रद्धाञ्जली व्यक्त गर्दै घाइतेको शीघ्र स्वास्थ्य लाभको कामना गरेका हुन् ।"
सडक निर्माण सुस्त,"रूपन्देही (कास) सालझन्डीबाट सन्धिखर्क हुँदै ढोरपाटन जोड्ने निर्माणाधीन सडकको काम सुस्त देखिएको छ । २०७० मा चार वर्षभित्र सम्पन्न गर्ने सम्झौता भएकोमा ठेकेदारले ६० प्रतिशत काम मात्र पूरा गरेको छ । निर्माणाधीन सडकले गति नलिएपछि गुल्मी उद्योग वाणिज्य संघको टोलीले प्रदेश ५ का मुख्यमन्त्री शंकर पोखरेललाई ज्ञापनपत्र बुझाएको छ । ज्ञापनपत्रमा उक्त सडकअन्तर्गत पटौटी खज्र्याङतम्घास खण्डमा काम निकै सुस्त रहेको उल्लेख छ । आयोजना समयमै सकिए गुल्मीसहित अर्घाखाँची, पाल्पा र प्युठानको आर्थिक विकासमा टेवा पुग्ने भन्दै संघ अध्यक्ष दुर्गाप्रसाद पाण्डेयले मुख्यमन्त्रीको ध्यानाकर्षण गराए । मुख्यमन्त्री पोखरेलले प्रदेशअन्तर्गतका ठूला आयोजनामध्ये यो एउटा रणनीतिक सडक भएकाले केन्द्रले नै नियमित अनुगमन गर्नुपर्नेमा जोड दिए । यसको बजेट र नियमित अनुगमनको काम केन्द्रबाटै हुन्छ, उनले भने, यद्यपि, प्रदेश सरकारको ध्यान पनि पुग्ने नै छ । सडक निर्माण भए बुटवलदेखि गुल्मीसम्मको दूरी २२ किमि कम हुनेछ । अहिले भोग्नुपरेको सिद्धबाबा खण्डको त्रास र क्षति पनि कम हुनेछ । अहिले बुटवलदेखि गुल्मीको तम्घाससम्मको दूरी १ सय १४ किमि छ । सालझन्डीतम्घास सडक बनेपछि ९२ किमिमा छोटिनेछ । हरेक वर्ष सिद्धबाबा पहिरोबाट हुने मानवीय तथा भौतिक क्षति कम गर्न र दैनिक उपभोग्य सामग्री ढुवानीमा पनि सहज हुनेछ, पाण्डेयले भने, लुम्बिनी आएका पर्यटक रेसुंगा हुँदै ढोरपाटनसमेत पुग्नेछन् । सडकले कृषिजन्य सामग्री ढुवानीदेखि निर्माणाधीन रेसुंगा विमानस्थलको समेत प्रवद्र्धन हुने उनले बताए । उद्योग वाणिज्य संघ, जिल्ला समन्वय समिति, राजनीतिक दल र पत्रकारसहितको टोलीले सडकको स्थलगत अनुगमनसमेत गरेको छ । पटौटीखज्र्याङतम्घास खण्डको पहिलो चरणको काम सन्तोषजनक देखिए पनि सालझन्डीपटौटी खण्डको काममा ढिलासुस्ती भइरहेको जिसस गुल्मीका प्रमुख लक्ष्मण पराजुलीले बताए । जति काम हुनपर्ने हो, भएकै छैन, उनले भने । संघका पूर्वअध्यक्ष राजेन्द्र श्रेष्ठले अर्घाखाँची, गुल्मी र बाग्लुङलाई प्रदेशको अस्थायी राजधानीसँग जोड्न सडक छिटो निर्माण हुनुपर्नेमा जोड दिए । ३ जिल्लाको भाग्य र भविष्यसँग जोडिएको सडकको काम निकै सुस्त छ, उनले भने, वैकल्पिक सडकका रूपमा निर्माण थाल्दा जति हल्ला र चर्चा थियो, त्यसअनुसार काम भएन ।"
भारतीयलाई नागरिकता,"रंगेली (मोरङ) रंगेली नगरपालिकाका एक जनप्रतिनिधिले मानव तस्करीमा संलग्न भारतीय नागरिकलाई नेपाली नागरिकता दिलाएको खुलासा भएको छ ।भारत कुर्साकट्टा, डहुआबाडी १३ का मुज्जफर हुसैनलाई रंगेली नगरपालिका८ का वडाध्यक्ष ढकप्रसाद आचार्यको सिफारिसमा नागरिकता दिइएको हो । उनी एक वर्षदेखि सोही नगरपालिकाको दर्बेसास्थित ठूलोबुबाको घरमा बस्दै आएका थिए । हुसेनलाई इलाका प्रहरी कार्यालय रंगेलीले पक्राउ गरेपछि रहस्य खुलेको हो ।हुसैनले ठूलोबुबा अवहुल सकर मियाँका छोरा आनाबारुल मियाँलाई बाबु बनाएर नागरिकता बनाएको पाइएको प्रहरीले जनाएको छ । हुसैनलाई नागरिकता दिलाउन वडाध्यक्ष आचार्यले आफूलाई पनि झुक्याएर हस्ताक्षर गराउन लगाएको वडा सदस्य भक्त थापाले दाबी गरेका छन् । आचार्यले ३० वर्षीय हुसेनको उमेरसमेत २० वर्ष उल्लेख गरी जन्मदर्ता गराएको पाइएको छ । सर्जमिन मुचुल्कामा वडाध्यक्ष र वडासचिवको मिलेमतोमा गाउँमै नभएका व्यक्तिको फर्जी हस्ताक्षर राखी जन्मदर्ता दिइएको छ । मुचुल्कामा रंगेली ८ बस्ने मरदिन चुरौटे, इमाम चुरौटे, मो राजाक, बलराम पौद्दार र कृष्णमोहन पौद्दारको हस्ताक्षर छ । उनीहरूमध्ये पोद्दारको हस्ताक्षर फर्जी छ । त्यसैगरी इमामलाई ट्याक्टरको कारोबारको कागज भनी हस्ताक्षर गराइएको स्रोतको दाबी छ । भारतको विधानसभा र लोकसभा निर्वाचनको मतदातासमेत रहेका हुसैनले नेपालमा राजा मियाँको नामबाट नागरिकता बनाएका हुन् । बिहारको गत जनवरी १० मा प्रकाशित निर्वाचक नामावलीमा हुसेनको मतदाता परिचयपत्र नम्बर यूएक्सबी१३८०५१८ छ । उक्त परिचयपत्रमा बाबुको नाम मो हासिम उल्लेख छ । घटना सार्वजनिक भएपछि वडाध्यक्ष आचार्य भने कार्यालय बिदा लिएर बसेका छन् । हुसैनलाई इलाका प्रशासन कार्यालय रंगेलीबाट दिइएको नागरिकताको नम्बर ०५०२७४०४७६२ छ । २०७४ माघ १७ गते जारी नागरिकतामा जन्ममिति २०५४ साल भदौ २३ गते उल्लेख छ । रंगेली८ मा हुसैनको ससुराली घर छ । करिब १० महिनादेखि ससुराली बस्दै आएका उनी पहिले दिल्ली र मुम्बईमा मजदुरी गर्थे । हुसैनले वैशाख २६ गते स्थानीय एक १३ वर्षीय बालिकालाई भारतको गाजियाबाद लगेर बेचेका थिए । पीडित परिवारले आफन्त, प्रहरी र माइती नेपालको सहयोगमा ती बालिकाको उद्धार गरेपछि हुसेन फरार भएका थिए । प्रहरीले उनलाई वैशाख ३० गते पक्राउ गरेपछि नेपाली नागरिकता लिएको खुलासा भएको हो । प्रहरीले उनीविरुद्ध अपहरण तथा शरीर बन्धक अभियोगमा मुद्दा चलाएको छ । हुसैन पक्राउ परेलगत्तै वडाध्यक्ष आचार्यले उनको सक्कल नागरिकता लिएर जिल्ला प्रशासन कार्यालयमा बुझाएको बताएका छन् । गल्ती भएछ, उनले भने, त्यसैले आफ्नो सिफारिसमा दिइएको नेपाली नागरिकता थुतेर जिल्ला प्रशासनमा बुझाएको हुँ । थुनामा रहेका हुसैनमाथि प्रहरीले नागरिकता विषयमा पनि थप अनुसन्धान थालेको छ ।"
विद्यालय पहुँचमा बालबालिका,"कालिकोट यहाँका विभिन्न गाउँ तथा नगरपालिकाका २ सय ६२ विद्यालयले आफ्नो क्षेत्रका सबै बालबालिकालाई भर्ना गराएका छन् । सरकारले आह्वान गरेको विद्यालय भर्ना अभियानअन्तर्गत आधारभूत तह उमेर समूह (कक्षा १ देखि ५) का सबै बालबालिका भर्ना भएका हुन् ।हिउँदे बिदा हुने यहाँको तिलागुफा नगरपालिका र महाबै गाउँपालिकाका ३५ विद्यालयमा फागुन र अन्यमा वैशाख २ गतेदेखि भर्ना अभियान सञ्चालन गरिएको शिक्षा विकास तथा समन्वय इकाईका विद्यालय निरीक्षक जसीप्रसाद चौलागार्इंले बताए । खाडाचक्र, रास्कोट र तिलागुफा नगरपालिका, कालिका, महाबै, सान्नीत्रिवेणी, पचालभरना र पलाता गाउँपालिकाभित्रका २ सय ९४ विद्यालयमध्ये २ सय ६२ वटाले आफ्नो सेवा क्षेत्रभित्रका सबै बालबालिका समेट्न सफल भएका हुन् । केही विद्यालयमा अपांगता भएका र अतिविपन्न परिवारका बालबालिका नसमेटिएको पाइएकाले घरदैलो तथा शैक्षिक सहयोगमार्फत उनीहरूलाई विद्यालय ल्याउने योजना बनाइएको विद्यालय निरीक्षक चौलागाईंले सुनाए । नरहरिनाथ गाउँपालिकाअन्तर्गतका लालु, माल्कोट, रुप्सा, कोटवाडा, कुमालगाउँ, शान्नि त्रिवेणीका रकु, मेहेलमुडी, मुम्रा, महाबैका गेला, ओदानकु, तिलागुफा नगरपालिकाका चिल्खाया, राचुली, फोइमहादेव, जुबिथा, छाप्रे, खाडाचक्र नगरपालिकाका मान्म, दाहा, पाखा, कालिका गाउँपालिकाका भर्ता, सुकाटिया, मुग्राहा, रास्कोट नगरपालिकाका सिप्खाना, स्युना र फुकोट, पचालझरनामा पर्ने बदालकोट, राम्नाकोट र नानीकोटका २ सय २३ विद्यालयले सबै बालबालिकाको तथ्यांक लिएर भर्ना सुनिश्चित गरेका हुन् । आधारभूत तहमा पहँुच भएका विद्यालयमा कालिका गाउँपालिकाका २४, खाडाचक्र नगरपालिका ३८, नरहरिनाथ गाउँपालिकाका ४२, महाबैका १६, शान्नि त्रिवेणीका ३४, तिलागुफा नगरपालिका ४१, रास्कोट नगरपालिकाका २३, पचालझरनाका २५, पलाताका १८ वटा छन् । घरधुरी, जनसंख्या, विद्यालय जाने उमेर पुगेकाको जनसंख्या र भर्ना भएका बालबालिकाको तथ्यांक संकलन र अद्यावधिकपछि विद्यालयले आफ्नो सेवा क्षेत्रका सबै बालबालिकाको शिक्षामा पहुँच पुगेको उल्लेख गरेका छन् । विद्यालयले सेवा क्षेत्रका सबै घरधुरी हिसाब गरी विद्यालय भर्ना भएका, जिल्ला बाहिर गएका र निजी विद्यालयमा पढिरहेका बालबालिकाको संख्या घटाएर तथ्यांक निकालेको स्रोत व्यक्ति रामप्रसाद भुसालले जानकारी दिए । केही विद्यालयले त शतप्रतिशत विद्यार्थी भर्ना भएको औपचारिक घोषणाको तयारी पनि गरिरहेको सहयात्रा परियोजनाका शिक्षा अधिकृत नहकुल न्यौपानेले बताए । साबिकका १३ गाविस पूर्ण साक्षर घोषणा भइसकेका छन् । जिल्लाको खुद विद्यार्थी भर्नादर ९८ प्रतिशत छ । यसपटक ९९ पुग्ने शिक्षाको दाबी छ । केही विद्यालयमा बालबालिकालाई प्रविधिसँग जोड्न कम्प्युटर, मल्टिमिडिया सहयोग गरिएको छ । प्रोजेक्टरबाट पढाइ गर्दा बालबालिकाको आकर्षण बढी हुने गरेको मस्टो सरस्वती मावि बुठिगेका प्रधानाध्यापक टेकबहादुर बटालाले बताए । श्रव्यदृश्य कक्षाले विद्यार्थीको नियमित उपस्थिति पनि बढेको छ । दुई वर्षअघि विद्यार्थीको नियमित उपस्थिति ५६ प्रतिशत रहेको जिल्लामा अहिले बढेर ७६ प्रतिशत पुगेको छ । दैनिक विद्यार्थीको उपस्थिति लेखाजोखा गरेर विद्यालयले नियमित नहुनेका घरमा ३ प्रकारका फलोअप कार्ड पठाउने गरेको छ । लगातार ३ दिनभन्दा बढी कोही विद्यालय नआए प्रधानाध्यापक आफैं घर पुगेर खोजी गर्छन् । विद्यालयले आयोजना गर्ने घोषणामा जिल्लाका सरकारी तथा गैरसरकारी संघसंस्थाका प्रतिनिधि, राजनैतिक दलका नेता कार्यकर्ता, सञ्चारकर्मी, शिक्षक, विद्यार्थी तथा अभिभावक सहभागी हुने गरेको बाल अधिकारकर्मी प्रकाश शाहीले बताए । उनले शिक्षा र बाल अधिकारका सवालमा नागरिक समाजका अगुवाले पनि नियमित अनुगमन गरिरहेको जानकारी दिए । नागरिक समाजको पहलमा गत वर्ष अनुगमन गर्दा कतिपय विद्यालयमा भदौसम्म पनि पाठ्यपुस्तक नपुगेको रिपोर्ट सार्वजनिक भएपछि शिक्षा कार्यालयको पहलमा पुस्तक किनेर विद्यार्थीलाई वितरण गरिएको थियो । कतिपयमा दिवा खाजा र छात्रवृत्तिको रकम पनि विद्यार्थीलाई नदिई निजी स्रोतका शिक्षकमा खर्च गर्ने गरिएको छ । निजीका शिक्षकलाई गाउँपालिकाको तलब पलाता गाउँपालिकाले निजी स्रोतमा पढाइरहेका शिक्षकलाई गाउँपालिकाकै बजेटबाट तलब दिने निर्णय गरेको छ । दरबन्दी कम भएको विकट पलाता क्षेत्रका बालबालिकालाई गुणस्तरीय शिक्षा दिन निजी स्रोतका शिक्षकलाई गाउँपालिकाले विद्यालयको तहअनुसार १० हजारदेखि २५ हजार रुपैयाँसम्म तलब दिने गरिएको जनाएको छ । यहाँका खिन, धौलागोह र थिर्पूमा २९ वटा आधारभूत र ६ वटा मावि गरी ३५ विद्यालयमा अध्यापन गराइरहेका ७८ जना शिक्षकलाई फागुनदेखि तलब दिइएको गाउँपालिका अध्यक्ष लक्ष्मणबहादुर बमले बताए । विद्यार्थीका नाममा जाने दिवा खाजा, पाठ्यपुस्तकलगायतको रकम दुरुपयोग रोक्न पनि निजी स्रोतका शिक्षकलाई तलब दिन थालिएको हो, उनले भने । ७ हजार ३ सय ६२ जना विद्यार्थी रहेको पलाता गाउँपालिकामा राहत दरबन्दीका ४२ र दरबन्दीका ५३ जना शिक्षक छन् । अन्य निजी स्रोतबाट राखिएका ७८ शिक्षकका लागि असारसम्म ९० लाख रकम गाउँसभाले विनियोजन गरेको छ । कक्षा १ देखि ३ सम्मका शिक्षकलाई १० हजारका दरले, कक्षा ४ देखि ५ सम्म पढाउनेलाई १२ हजार, ६ देखि ८ सम्मकालाई १५ हजार, ९ र १० पढाउनेलाई २० हजार र कक्षा १११२ पढाउनेलाई २५ हजार रुपैयाँका दरले गाउँपालिकाले तलब दिने स्रोत व्यक्ति कलबहादुर भण्डारीले बताए । साउनपछि गाउँसभाको निर्णयअनुसार दरबन्दी मिलान तथा विद्यार्थी संख्याका आधारमा शिक्षक व्यवस्थापन गर्ने तयारी भइरहेको छ, उनले भने ।"
नेपालको संस्कृति महान् छ : सुभाष घई,"काठमाडौं कान्तिपुर फिल्म एकेडेमीको निम्तोमा शनिबार काठमाडौं झरेका भारतीय फिल्म निर्देशक सुभाष घईले मैतीदेवीस्थित एकेडेमी परिसरमा फिल्मबारे संक्षिप्त मन्तव्य दिन भ्याए । औपचारिक कार्यक्रम आइतबार हुनेछ । फिल्म आजकल धेरै महत्त्वपूर्ण चिज भइरहेको छ । यो केवल फिल्म नभएर हाम्रो आफ्नो काहनी हो, फिल्म माध्यमबारे आफ्ना धारणा राख्दै ७३ वर्षीय घईले भने, यसैका माध्यमले हामी बाँकी विश्वलाई आफ्नो देश, जनता, समस्या, राजनीति, आर्थिक अवस्थाबारे बताइरहेका हुन्छौं । हामीले हाम्रो देशकै प्रतिनिधित्व गरिरहेका हुन्छौं ।इक्वाल का लागि नेसनल फिल्म अवार्ड विजेता घईले भारतीय फिल्म उद्योगलाई बलिउड का रूपमा व्याख्या गर्नु अपमान भएको धारणा राख्दै मन्तव्यमा भने, आज भारतीय फिल्मले पनि पूरै विश्वमा नाम कमाएको छ । फिल्मकै माध्यमले भारतका हरेक राज्यले आफू के हो, आफ्नो संस्कृति के हो भन्ने बताइरहेका छन् । फिल्मले त्यहाँको जनताको संस्कृतिको पनि प्रतिनिधित्व गरेको हुन्छ । उनले फिल्मलाई मजाकका रूपमा लिन नसकिने विधा भएको तर्क गर्दै यो अति संवेदनशील काम भएको बताए । नेपाली फिल्म फेरि भेटौंला मात्र खेलेकी मनीषा कोइरालालाई आफ्नो फिल्म सौदागर मा ब्रेक दिएका घईले नेपालबारे पनि आफ्ना धारणा साझेदार गर्न चाहे । भने, नेपालका मान्छे धेरै सज्जन छन् । यहाँको संस्कृति धेरै महान् छ । यहाँ कलाकार धेरै छन् तर अवसर छैन । ट्रेन्ड क्यारेक्टर छैनन् । ट्रेनिङ दिइयो भने यहाँका फिल्मकर्मी पनि सही दिशामा जानेछन् र तपाईं आफ्नो भाषा, कलासंस्कृति र काहनी स्वयं भन्न सक्नुहुनेछ । उनले थपे, मेरो ध्येय यो हो कि, यदि भगवान्ले मलाई सफलता दिएको छ भने त्यो सफलतालाई अरूसँग बाँड्न सकूँ । र, त्यो अनुभव त्यस्ता व्यक्तिलाई बाँड्न सकूँ जो साँच्चै नै फिल्म मेकिङप्रति इमानदार भई लागिपरेको छ । हरेक देशमा सबैभन्दा पिछडिएको विभागमा सांस्कृतिक विभाग हुने गरेको अनुभव बाँड्दै घईले भने, मान्छे डाक्टर पनि बन्छन्, इन्जिनियर पनि बन्छन्, राजनीतिज्ञ, वकिल पनि पैदा हुन्छन् तर पैदा नहुने भनेको आर्टिस्ट नै हो । फेरि आर्टिस्ट वकिलमा पनि हुनु जरुरी छ, डाक्टर, इन्जिनियर वा राजनीतिज्ञमा पनि । तब मात्रै देशको निर्माण हुन्छ । जबसम्म तपार्इंको आध्यात्मिक शक्ति, कलात्मक शक्ति बढ्दैन, तबसम्म तपाईं आफ्नो देशलाई अघि बढाउन सक्नु हुन्न । उनले सौदागर मा मनीषालाई इन्ट्रोडयुस गराएकोले नेपाली भाषा सिक्न पाएको सुनाउँदै भने, मनीषाको पूरा परिवारले जब नेपालीमा बोलेको सुन्न थालें, मैले पनि नेपाली बुझें । नेपाली भाषा खुब मीठो लाग्छ ।"
कला प्रवद्र्धकलाई सम्मान,"काठमाडौं नेपाल ललितकला प्रज्ञा प्रतिष्ठान, परम्परागत तथा शिल्पकला विभाग र सुरेन्द्र तिब्बतियन थाङ्का ट्रेजरले परम्परागत कला प्रवद्र्धकलाई सम्मान गरेको छ । राजधानीमा शनिबार चीनका मौलिक कला प्रवद्र्धक कुइयाओ गोन्जिङलाई अरनिको कला प्रवद्र्धन सम्मान दिइएको हो । त्यस्तै, नेपालका थाङका तथा पौभा कला प्रवद्र्धक स्व सुरेन्द्रबहादुर शाही र स्व केशवनारायण ताम्राकारलाई मरणोपरान्त अरनिको कला प्रवद्र्धन सम्मान प्रदान गरियो । कानुन, न्याय तथा संसदीय मामिला मन्त्री शेरबहादुर तामाङले कुइयाओलाई ताम्रपत्र प्रदान गरे । सुरेन्द्र र केशवका तर्फबाट भने उनका आफन्तहरूले सम्मान ग्रहण गरे । मन्त्री शेरबहादुरले सरकारले बजेट भाषणमार्फत तीनवटै प्रज्ञा प्रतिष्ठान गाभ्न गरेको घोषणाप्रति आपत्ति जनाए । उनले यो कला क्षेत्रमाथिको संकुचित धारणा भएको भन्दै प्रतिष्ठानको आआफ्नै अस्तित्व हुनुपर्नेमा जोड दिए । प्रतिष्ठान मर्ज गुर्न भनेको कला क्षेत्रलाई खुम्च्याउनु हो, उनले भने, सरकारले छिट्टै यो निर्णय फिर्ता लिनुपर्छ । प्रतिष्ठानका कुलपति रागिनी उपाध्यायले पनि सरकारको घोषणाले कलाकर्मीहरूको भावनामाथि ठेस पुर्याएको दाबी गरे । सरकारी घोषणालाई २०६२६३ को आन्दोलनको मर्मविपरीत भन्दै कलाकर्मीहरूले विरोध गर्दै आएका छन् । परम्परागत तथा शिल्पकला विभागका प्रमुख एवं प्राज्ञ निमा घ्याम्छो वल लामाले अरनिकोको पालादेखि नै चीनमा नेपाली कलाको प्रवद्र्धन हुँदै आएको बताउँदै थाङ्कालाई माया गर्ने चिनियाँ कलापारखीलाई सम्मान गर्न पाउँदा खुसी लागेको बताए । उनले दिवंगत सुरेन्द्रबहादुर र केशवनारायणले पनि थाङ्का प्रवद्र्धनमा अतुलनीय भूमिका खेलेको बताए ।"
पढ्नलाई प्रेरणा,"काठमाडौं पछिल्लो समय मुलुकमा पाठकहरूको संख्या बढ्दै छ । नेपाली मात्रै नभई अंग्रेजी साहित्य, आत्मकथा, दर्शन, इतिहासका पुस्तकहरू पनि नेपाली बजारमा लोकप्रिय हुन थालेका छन् । तर, यी सबै पुस्तक एकै ठाउँ या पसलमा पाइन्छ भन्ने छैन । यस्तोमा सबै पुस्तक एकै ठाउँमा पाउने सजिलो थलो पुस्तक प्रदर्शनीहरू भइरहेका छन् । पढ्नलाई प्रेरणा भन्ने मूल सन्देशसहित ग्लोबल एक्स्पोजिसनले शुक्रबारबाट भृकुटीमण्डप प्रदर्शनी कक्षमा सुरु गरेको २२ औं नेपाल अन्तर्राष्ट्रिय पुस्तक प्रदर्शनीमा त्रिभुवन विश्वविद्यालयका पूर्वउपकुलपति केदारभक्त माथेमा पनि बुक स्टलहरू घुम्दै गरेका भेटिए ।उनको हातमा हिन्दुइजमअल्टरनेटिभ हिस्ट्री, किशोर महबुबानी, पिटर जे कार्थकको काठमाण्डु्रइडस्, जेसिका ल्याकको हाई वी आर आर्टिस्ट पुस्तक थिए भने उनी अझै अरू पुस्तक खोज्दै थिए । देशविदेशका पुस्तक एकै ठाउँमा पाइने भएकोले उनलाई प्रदर्शनी भइरहनुपर्छ भन्ने लाग्छ । माथेमा जेजे पाइन्छ, सबै पढ्छन् रे । फिक्सन र ननफिक्सन भनेर छुट्याएर पढ्ने नगरेको उनले बताए । उनलाई हाम्रो शिक्षा प्रणाली असाध्यै परीक्षामुखी भएको जस्तो लाग्छ । त्यसैले नेपालमा अध्ययनको दायरा फराकिलो नभएको उनले दाबी गरे । कोर्स बुक पढेर टेक्निकल्ली राम्रो भए पनि विद्यालय सकिएपछि समाजमा संघर्ष गर्ने बेलामा दर्शन, शिक्षा, साहित्यका पुस्तकको पनि टेस्ट थाहा पाएकाले नै राम्रो काम गर्न सक्छन् भन्ने उनलाई लाग्छ । उनले उदाहरण दिँदै भने, मेडिकल डक्टर पढेको विद्यार्थीले मेडिकलसम्बन्धी मात्रै पुस्तक पढ्यो भने भोलि फिल्डमा उसले सहजै काम गर्न सक्दैन । किनकि बिरामीको व्यवहार, समाज, जाति, संस्कृति, रहनसहन पनि उसलाई त्यत्तिकै थाहा हुनुपर्छ । र, यो पुस्तकले नै गर्न सक्छ । उनलाई नेपालमा लिवरल एजुकेसन (उदार शिक्षा)को पृष्ठभूमि नै पुगेको छैन भन्ने पनि लाग्छ । भने, कक्षा एघारदेखि नै विद्यार्थीलाई स्पेसिफिक गराउने हैन ।संघीय मामला तथा सामान्य मन्त्री लालबाबु पण्डितले प्रदर्शनीको उद्घाटन गरेका हुन् । पण्डितले हाम्रो समाजमा नकारात्मक खोज्ने चलन बढी भएको र पुस्तक अध्ययनले मानिसमा सकारात्मक चिन्तन गर्न सहयोग गर्ने उनले बताए । प्रदर्शनीको पहिलो दिन भारतको साहित्य एकेडेमी पुरस्कार विजेता असमकी कवि तथा लेखिका एवं नेसनल बुक ट्रस्ट, इन्डियाकी निर्देशक रिता चौधरीसँगको अन्तरक्रियासमेत गरिएको थियो । सेवा भट्टराईसँगको अन्तरक्रियामा चौधरीले मातृभाषाका कृति अनुवाद गर्ने अनुवादकका साथै कृतिले उठाएको विषय पनि समयसापेक्ष एवं बलियो हुनुपर्नेमा जोड दिइन् । कार्यक्रममा साहित्यकार निनु चापागाईं पनि जनचेतना बुक स्टलमा भेटिए । उनी पुस्तक प्रदर्शनी हमेसा छोड्दैनन् । माक्र्सवादी सैद्धान्तिक पुस्तक पढ्न मन गर्ने उनको पुस्तककै कारण भारतको लखनउका पुस्तक बिक्रेताहरू साथी बनेका र पछि उनीहरूसँगै राजनीतिक सहकार्यसमेत भएको सुनाए । हालै रत्नराज्य क्याम्पसबाट स्नातक सकाएका राजेन्द्र खरेलले पनि एक दर्जनभन्दा बढी वैचारिक एवं दार्शनिक पुस्तक किन्दै थिए । उनी पुस्तक किन्नकै लागि सात हजार रुपैयाँ छुट्याएर आएका रहेछन् । पहिले फिक्सन पुस्तक मात्रै पढ्ने गरेकोमा उनले अहिले अर्थशास्त्र, दर्शन, विज्ञानका किताब पनि पढ्न थालेका रहेछन् । उनी हिन्दी र अंग्रेजीका अनुवादभन्दा पनि ओरिजिनल पुस्तकहरू खोज्दै थिए । उनले भने, यी भाषा अलिअलि बुझिन्छ । ओरिजिनल पढेको जस्तो अनुवाद पढेको हुन्न । प्रदर्शनीमा स्वदेश तथा विदेशका करिब ६० संस्थाहरूको सहभागिता रहेको छ । यस प्रदर्शनीमा विभिन्न उमेर समूह, पेसा र व्यवसायका पाठक तथा आगन्तुकलाई लक्षित गर्दै विभिन्न विधाका पुस्तक तथा श्रव्यदृश्य पाठ्यसामग्री उपलब्ध छन् । प्रदर्शनीमा विभिन्न विषयहरूमाथि छलफल सत्र, पुस्तक संवाद तथा लोकार्पणका कार्यक्रम पनि राखिएको आयोजकले जनाए । समृद्धिको क्रसरोड, जीवन कति हाँसो कति रोदन, आख्यानको डिजाइन, पठनको भोक, लेखकको सत्ता, काव्यबाट आख्यान, नेतृत्वको सकस, शीर्षकका बहसमा लेखक, शिक्षाविद्, समाजशास्त्री, कलाकार र राजनीतिकर्मीले सहभागिता जनाउनेछन् । यसैगरी डेथ अफ इन इन्डस्ट्री (मालिका शाक्य), दी गर्त फ्रम काठमाण्डु (क्याम सिम्सन), इंग्लिस नेपाली कम्प्रिहेन्सिभ डिक्सनरी (शंकरराज पाठक) र रिप्लाई फ्रम टिबेट (धर्मरत्न यमी) शीर्षकका पुस्तकमाथि अन्तरक्रिया गरिने कार्यक्रम छ । दया फाउन्डेसनले कथा कला केन्द्र शीर्षकमा बाल कार्यक्रम पनि गर्नेछ । यसैगरी मैथिली मचानद्वारा मैथिली भाषा एवं संस्कृतिको कार्यक्रम पनि प्रदर्शनीमा राखिएका छन् । प्रदर्शनी जेठ २६ गतेसम्म चल्नेछ ।"
पुस्तकभित्रै आफैं पाएँ,"काठमाडौं पहिले पुस्तक पढ्ने कि पुस्तक समीक्षा ? कतिपय पाठक समीक्षा पढेर राम्रो लाग्यो भने मात्रै पुस्तक किन्ने निर्णयमा पुग्छन् । मैतीदेवीकी प्रियंका पोखरेलले पनि लेखक हरिबहादुर थापाको रजगज बारे विभिन्न सञ्चारमाध्यम र सोसल नेटवर्किङ साइटमा पहिले समीक्षा पढिन् । त्यसपछि उनलाई पुस्तक मन पर्यो । भृकुटीमण्डपमा जारी २२ औं अन्तर्राष्ट्रिय पुस्तक प्रदर्शनीको दोस्रो दिन शनिबार उनी रजगज किन्न आइपुगिन् र साथै उनले किताब किनेर लेखक थापालाई हस्ताक्षर पनि गराइन् । तपाईंको पुस्तकबारे गरिएका समीक्षा थुपै्र पढेकी छु, एकदमै राम्रो लागेको थियो, उनले थापासित भनिन् । कान्तिपुर दैनिकका सम्पादकसमेत रहेका लेखक थापाले पनि खुसी हुँदै भने, कम उमेरका नयाँ युवाको राजनीतिक दल, न्यायालयबारे लेखिएको पुस्तकमा रुचि देख्दा खुसी लाग्यो । प्रियंका काठमाडौं मोडल कलेजमा कानुन विषयकी विद्यार्थी हुन् । उनी पहिले धेरै फिक्सन मात्रै पढथिन् रे । ननफिक्सन पढ्न थालेको धेरै भएको छैन । कानुनको विद्यार्थी भएपछि उनी राजनीतिक दल, न्यायालयको विषयमा लेखिएका पुस्तकबारे खोज्न थालिन् । खोज्ने क्रममा रजगज बारे लेखिएका समीक्षाहरू भेट्टाइन् । भ्रष्टाचार, न्यायालय, अनियमितताबारे लेखिएको पुस्तकको समीक्षा पढेपछि यसले उठाएको विषयको गम्भीरता थाहा पाएँ, उनले भनिन्, युवाहरूको दिमागमै पोलिटिक्स इज अ डर्टी गेम भन्ने बसेको छ । अहिलेको युवाले राजनीतिका कुराहरू झन बुझ्नुपर्छ । लेखक भेट्नकै लागि उनी दोस्रो पटक यसरी धाएकी हुन् । पहिलो पटक उनी अमर न्यौपानैको हस्ताक्षर लिन आएकी थिइन् । अर्का पाठक राजेश राईले चाहिँ पुस्तकभित्र आफूलाई नै पाए रे । गतवर्ष माघको अन्तिम साता म राज्यको विरुद्ध पुनरावेदन अदालतमा मुद्दा लडिरहेको थिएँ । मैले अदालती काममा भोगेको कुरा पुस्तकमा पाएँ । पुस्तक पढ्दै गर्दा आफैं पुस्तकको पात्र हुँ भन्ने लाग्यो, उनले भने, उहाँलाई भेट्न पाएको थिइनँ । आज मौका मिल्यो । प्रदर्शनीमा लेखिका शिवानी सिंह थारूलाई उत्तिकै भ्याईनभ्याई थियो । उनी आफ्नो उपन्यास काठमाडौंमा एक दिन हस्ताक्षर गर्दै दिँदै थिइन् । हरेक वर्ष पुस्तक प्रदर्शनीमा पाठकको रूपमा आउने गरेकी उनी पहिलो पटक लेखकको रूपमा आउन पाउँदा रमाइलो लागेको बताइन् । पाठकसँग अन्तरक्रिया गर्न पाउँदा आनन्द लागि रहेको उनले सुनाइन् । भनिन्, आफूलाई मन परेका लेखकहरूका बीचमा आफ्नो पनि किताब देख्दा गर्व महसुस हुँदो रहेछ । उनलाई पुस्तक कसले लिदेला भन्ने डरसमेत लागेको थियो रे । उहाँहरू पहिलो चोटिको पाठक हो, उनले भनिन्, एकै किसिमको पाठकभन्दा पनि विभिन्न उमेर समूहका पाठकहरूले मेरो किताब किनेर मेरो हस्ताक्षर गराएर लैजानुभएको देखेर रोचक लागिरहेको छ ।"
ज्ञ लिएर नगरकोटी,"ललितपुर खर्पन । किसानहरूले यसमा कुटो, कोदालो राख्ने र आवश्यक परे तरकारी बोकेर बजारसम्म पुर्याउने गर्छन् । कुमार नगरकोटीको नयाँ उपन्यास ज्ञ को सार्वजनिक समारोहमा भने किसानको खर्पन भिन्नै प्रयोजनमा देखियो । खर्पनको एकातिर ज्ञ उपन्यास थियो भने अर्कोतिर व्हिस्की । मञ्चमा राखिएको काठको कुर्सीमा पञ्चपुरुष लेखक राजकुमार बानियाँ, रंगकर्मी घिमिरे युवराज, लेखक राजन गोदार, गणेश पौडेल र कवि विप्लप प्रतीक आनन्दले बसेका थिए । केन्द्र भागको सोफामा लेखिका सगुना शाह थिइन् । उपन्यासकार कुमार नगरकोटी आफ्नै पुस्तक लोकार्पण समारोहमा औपचारिक थिएनन् । उनी अत्यन्त सरल अनुभूति गर्दै घरि सोफामा बसेकी सगुनासँग गफिन्थे, घरि कुर्सीमा बसेका विप्लको सेतो घुम्रिएको कपाल चलाउन पुग्थे । पछिल्लो समय पुस्तक लोकार्पणको रचनात्मक शैली प्रचलनमा छ । त्यसै त कुमार नगरकोटीको साहित्यिक छवि भिन्न छ । आफ्नो नयाँ उपन्यास ज्ञ को लोर्कापण क्रममा पनि शनिबार उनी रोचक भावभंगिमा र ढाँचामा थिए । खर्पनमा राखेको पुस्तक सगुनाले सार्वजनिक गरिन् । यता त्यही खर्पनमा राखिएको व्हिस्की कुर्सीमा बसेका पञ्चपुरुषलाई सेवन गर्न दिइएको थियो । यता कुमारचाहिँ कालो कफी पिउँदै थिए । उद्घोषक एवं प्रकाशक भूपेन्द्र खडकाले नगरकोटीका लागि व्हिस्की भूतपूर्व गर्लफ्रेन्ड जस्तै बनेको बताए । उहाँले व्हिस्की लिन छोडिसक्नुभएको छ, खडकाले थपे, यी पाँच पुरुष उहाँका प्रिय हुन्, त्यसैले उत्सव मनाउन व्हिस्की पस्किनुभएको हो । सगुनाले पुस्तक सार्वजनिक गरेपछि नगरकोटीसँगको अनुभव साटिन् । लेखकले कुन मुडमा लेखेको हो, त्यसको अनुभूति नगर्दासम्म पुस्तक पढेर मात्रै नहुने उनले बताइन् । नगरकोटीको शैली आफ्नै छ, उनले भनिन्, उहाँको हु किअरर्स ? अर्थात् कसलाई मतलब भन्ने बिन्दास प्रवृत्ति विशेष लाग्छ । सगुनले भनेजस्तै, नगरकोटीको हु किअर्स् अर्थात् बिन्दास शैलीमै उपन्यास लोकार्पण गरिएको थियो । एकातिर उनका साथीहरू व्हिस्कीमा रमाइरहेका थिए भने अर्कातिर नगरकोटी आफैंले मनमा आएका विभिन्न सिर्जना सुनाइरहेका थिए । अंग्रेजी, हिन्दी, नेपाली भाषामा सिर्जनाका टुक्रा सुनाउँदै थिए उनी । आगे भी जाने ना तु, दिल भुम भुम करे, टेक मी होम कन्ट्री रोडर्स लगायत गीतसमेत उनले सुनाए । तर, बिम्वात्मक रूपमा व्हिस्की र उपन्यासको सम्बन्ध किन देखाउन खोजिएको हो ? त्यो कौतुहलता भने सबैको मनमा जागेको थियो । मञ्चमा व्हिस्की पिइरहेका पञ्चपुरुषले नगरकोटीको उपन्यास ज्ञ भित्रका विभिन्न टुक्का पढेर सुनाएका थिए । व्हिस्की र उपन्यासको ओझ तुलना गर्न खोजिएको जस्तो पनि देखिथ्यो । नगरकोटीले ३ वर्षअघि ज्ञ लेख्न सुरु गरेका थिए । यो उपन्यास बुकहिलले छापेको हो ।"
पण्डित बाजेको लौरी को गीत,"काठमाडौं (कास) एक सानो गाउँमा हुने गरेको पन्डित्याइँलाई हास्य रसमा ढालेर तयार पारिएको फिल्म पण्डित बाजेको लौरी को बिहीबार राजधानीमा एक कार्यक्रम गरी नयाँ गीत सार्वजनिक गरिएको छ । सन्ध्या केसीको आइटम नृत्य रहेको चोली तुना बोलको उक्त गीतमा मीना निरौला र श्रीकृष्ण बम मल्लको युगल गायन रहेको छ । कृष्ण केसीको शब्द रहेको उक्त गीतमा श्रीकृष्णकै संगीत छ । दीपक ओली निर्देशित पण्डित बाजेको लौरी मा सन्ध्यासँगै मरिश्का पोखरेल, भोलाराज सापकोटा, प्रवीन खतिवडा, विजय बराल, प्रमोद अग्रहरी लगायतका कलाकार छन् । साउन ४ मा रिलिज हुने यस फिल्मले बादी समुदायको कथा पनि उठान गरेको बताइएको छ । फिल्मको पटकथा, संवाद महेश दवाडीको रहेको छ । अधृत फिल्मसो ब्यानरमा थमनकुमार भण्डारी (राज) र किशोर खड्काले संयुक्त निर्माण गरेको फिल्ममा लोकेन्द्र लेखक, विशाल पहारी, कुलदीप अधिकारीलगायतको पनि अभिनय रहेको छ । विदुर पाण्डेको छायांकन र मित्र डी गुरुङको सम्पादन रहेको फिल्ममा विक्रम स्वाँरको कोरियोग्राफी रहेको छ ।"
रामेशको युगीन साँझ,"काठमाडौं प्रधानमन्त्री केपी शर्मा ओलीले फिल्मका सिक्वेल बनेझैं गीतको पनि दोस्रो, तेस्रो भाग बनाउन सकिने उपाय सुनाउँदा हलमा ठूलो हाँसो गुन्जियो । तर, उनी गम्भीर भएर भन्दै थिए, गाउँ गाउँबाट उठ२, ३ बन्दै जाओस्, किनभने हामी सधैं उठ्नुपर्छ, जाग्नुपर्छ । हिजो बेग्लै कारणले, आज बेग्लै कारणले उठ्नुपर्छ । जोसँग जे छ त्यही लिएर राष्ट्र निर्माणमा जुट्नुपर्छ ।तत्कालीन व्यवस्थाविरुद्ध आन्दोलन गरेर जेल पर्दा आफूहरूको आत्मविश्वास जोगाइराख्न रामेश, रायनका गीतले साथ दिएको उनले बताए । हामी जित्नेछौं र अँधेरीमा पनि बाटो जस्ता गीतले जनताको डर, त्रास भगाउने काम गरेको उनको भनाइ थियो । कत्रो परिवर्तन भएको छ आज, गायकहरूलाई हेर्दै उनले भने, तपाईंहरूले जनता जगाउने गीत गाउनुभयो, आज जनता जागेका छन् । शनिबार जमलस्थित सांस्कृतिक संस्थान (नाचघर) मा आयोजित गायक रामेश श्रेष्ठको एकल साँझ युगीन आवाज मा उपस्थित प्रधानमन्त्री ओलीले रामेशको प्रशंसा गर्नुका साथै उनलाई अभिनन्दन गरे । सँगसँगै उनले रामेशलाई युगगायकको उपमा दिए । रामेशमार्फत सम्पूर्ण जनवादी कलाकारलाई अभिनन्दन गरेको उनले बताए । तपाईंहरूले अब निराशाका गीत गाउनुपर्ने छैन, उनले भने, भोक र जाडोले अब कोही मर्ने छैन । ओलीको कुरा सुनिरहेका रामेश र रायन मुसुमुसु हाँसिरहेका देखिन्थे ।कार्यक्रममा रामेशले आफ्ना १५ गीत सुनाए । हिमगिरि मण्डित, तिमी देऊ तिम्रा हातहरू, मेरो देश खोज्दै जाँदा, ओ जनता महान् हुँदै उनले हामी जित्नेछौं, ओलाङचुङगोला लगायत सुनाए । सबै गीतको रचनागर्भ सुनाए भने राल्फा आन्दोलनका सम्झना साझा गरे । उनलाई शुभबहादुर सुनामको संयोजनमा दुई दर्जन वाद्यवादकले साथ दिएका थिए भने रायन, श्याम तमोट, उदय श्रेष्ठ, मधु गुरुङ, पेम्बा लामालगायतले गायनमा सघाए । हामीले गाउँ गाउँबाट उठ भनेको ४५ वर्ष भइसकेछ, उक्त गीत प्रस्तुत गर्नुअघि रामेश बोले, यो कैयौं भाषामा अनुवाद भयो । तीन पुस्ताले गाइसके तर किन हाम्रो देश उस्ताको उस्तै छ ? कुनै बेला त यसलाई कम्युनिस्टको गीत भनेर अछुत व्यवहार गरियो । संगीतलाई राजनीतिक भागबन्डामा पारेर ध्वस्त पार्न खोजियो । आफ्ना कुरा राखेपछि उनले यसका संगीत एवं रचनाकार श्याम तमोटसहित रायनहरूको टोलीमा गीत प्रस्तुत गरेका थिए ।देशमा ठुल्ठूला क्रान्ति भए, राजनीतिक व्यवस्था फेरिए तर देश स्वर्ग भएको हेर्न चाहने जनताको सपना ज्युँका त्युँ रहेको भन्दै रामेशले पटक पटक निराशा व्यक्त गरेका थिए । ०६२६३ पछि त धोका हुँदैन होला भन्ने आशा थियो तर कस्तो घाटा भयो हामीलाई, उनले भने, अबको सरकारले केही गरोस्, हामी साथ दिन तयार छौं । मलेसिया, अरब, कतार बनाउन सक्ने हाम्रा हातले देश बनाउन सक्दैन होला र ? यति भनेपछि उनले आशावादी गीत पूर्वबाट उदायो सुनाएका थिए ।११ औं गणतन्त्र दिवसका अवसरमा नाचघर र सार्थक जनसंगीत प्रतिष्ठानले गरेको कार्यक्रममा पूर्वप्रधानमन्त्री झलनाथ खनाल, उपप्रधान तथा रक्षामन्त्री ईश्वर पोखरेल, संस्कृतिमन्त्री रवीन्द्र अधिकारी, भौतिक पूर्वाधार तथा यातायात मन्त्री रघुवीर महासेठ, परराष्ट्र मन्त्री प्रदीप ज्ञवाली, काठमाडौं महानगरपालिकाका मेयर विद्यासुन्दर शाक्यलगायत उपस्थित थिए । तिनलाई औंल्याउँदै रामेशले भने, अब पनि केही गरेन भने युगले दण्डित गर्छ । साइन गरेर पैसा कमाउन मन्त्री बनेको हो तपार्इंहरू ?रामेशले अमेरिकी गायक पिट सिगरको वी स्याल ओभरकम को नेपाली भर्सन हामी जित्नेछौ गाइरहेका बेला कार्यक्रममा पुगेका प्रधानमन्त्रीले उक्त गीतले आफूलाई जेल जीवन सम्झाएको बताए । कुनै बेला आफूले थुप्रै गीत गाएको भन्दै ठटयौली गरे, मैले पनि गाएको भनेसी कस्तो होला ? उनले रामेशहरूलाई अब गीत फेर्न आग्रह गरे । भने, हामी जित्नेछौं होइन हामीले जितेका छौं भन्नुहोस् । परिवर्तनको सुरुवात जितबाट हुन्छ । तपाईंहरूको जित भइसकेको छ ।"
शान्तिका लागि सिर्जना,"काठमाडौं नेपाल प्रज्ञा प्रतिष्ठान र नेपाल अफ्रोएसियाली जनएकता संगठनले राजधानीमा परमाणु अस्त्रको विरोध तथा विश्वशान्तिका निम्ति विशेष कविगोष्ठी गर्यो । कार्यक्रममा कविहरूले युद्ध आतंकको विपक्ष र शान्ति, प्रेम र मानवताको पक्षमा सिर्जना सुनाए । नेपाल प्रज्ञा प्रतिष्ठानका उपकुलपति विष्णुविभु घिमिरेदेखि प्राज्ञ श्रवण मुकारुङ, उषा शेरचन, विप्लव ढकाल, मोमिला, सुलोचना मानन्धर, राम विनय, मित्रलाल पंगेनी, मातृका पोखरेल, वासुदेव अधिकारी, कृष्ण प्रधान, फूलमान वल, गोपाल पोखरेल, आरएम डंगोल, केशव सिलवाल, बिना थिङ, स्वप्निल स्मृति, सोझो गाउँले, अमृता स्मृति, सुनीता खनाललगायतले शान्तिका पक्षमा कविता सुनाए । कार्यक्रममा परराष्ट्र मन्त्री प्रदीप ज्ञवालीले साहित्य र सिर्जनाले तत्काल युद्ध नै रोक्ने काम नगर्ने भए पनि त्यसले समाजमा युद्धविरोधी मनोविज्ञान सिर्जना गर्न सघाउने जनाए । हतियार कुरूप नै हुन्छ, कहिल्यै सुन्दर हुन सक्दैन, उनले भने, कविले कविता लेख्दैमा नि:शस्त्रीकरण सम्भव त नहोला तर स्रष्टाको आवाज युद्धको आवाजभन्दा शक्तिशाली हुन्छ । कविहरूले मुलुकको संवेदनशील विवेकलाई प्रस्तुत गर्ने भएकोले गोष्ठी गरिएको नेपाल अफ्रो एसियाली जनएकता संगठनका अध्यक्ष हिरण्यलाल श्रेष्ठले जनाए । उनले भने, आणविक हतियार पूर्ण रूपमा नि:शस्त्रीकरण हुनुपर्छ । हामी विवेकले निर्णय गर्ने हो, हतियारले हैन भन्ने पक्षमा छौँ । नेपाल प्रज्ञा प्रतिष्ठानका कुलपति गंगाप्रसाद उप्रेती र प्राज्ञ अमर गिरीले साहित्यिक सृजनाको शक्तिले समाजको चेतना निर्माणमा सघाउने बताए ।"
सरकारद्वारा राजस्व बाँडफाँट प्रस्ताव,"सदस्य दीपक निरौलाले प्रदेश सरकारको लापारबाहीका कारण पटकपटक विधेयकमा त्रुटि भएको भन्दै सरकारको आलोचना गरे । अर्थ तथा विकास समितिका सभापति सरेश नेपालले विधेयकको नाम नै फेर्ने सुझाव दिएका छन् । उनले हस्तान्तरणको सट्टा बाँडफाँट शब्द उपयुक्त हुने धारणा राखे । सत्ता पक्षकै केशवप्रसाद पोखरेलले ३ तहका सरकार सहकार्य, सहअस्तित्व र समन्वयका आधारमा चल्ने संविधानमै व्यवस्था भएको भन्दै विधेयकमा परेका मातहतअन्तर्गत जस्ता शब्दले विवाद ल्याउन सक्नेतर्फ सचेत गराए । कांग्रेसका प्रभात तामाङले कर, ऋण तथा सहयोग हस्तान्तरणसम्बन्धी व्यवस्था पनि हुनुपर्ने भन्दै विधेयकमा छुटेको उल्लेख गरे । सन्तबहादुर प्रजाले आर्थिक, सामाजिक वा अन्य कुनै प्रकारले वञ्चित भएका वर्ग वा समुदायको सट्टा अति सिमान्तकृत, लोपोन्मुख शब्द प्रयोग गर्न सुझाव दिए । जवाफमा मन्त्री ढुंगेलले आवश्यकताअनुसार सुझावहरू समावेश गर्दै लगिने बताए ।"
बिचौलिया रोक्न हाटबजार,"हेटौंडा (कास) किसान र उपभोक्ताबीच सिधा सम्पर्क गरी तरकारी व्यवसायमा बिचौलियाको भूमिका अन्त्य गर्न नगरका विभिन्न क्षेत्रमा हाटबजार सञ्चालन गर्न थालिएको छ । हेटौंडा उपमहानगरपालिकाको ११ र १९ वडामा कृषि हाटबजार सुरु गरिएको छ । मकवानपुरको पूर्वी क्षेत्रमा पर्ने बकैया र बाग्मती गाउँपालिकामा ४ दशक अघिदेखि हाटबजार सञ्चालन हुँदै आएको छ । हाटबजार यहाँको परम्परा नै बनिसकेको छ । हेटौंडा उपमहानगरपालिका १९ को बस्तीपुरमा विगत ३ सातादेखि शनिबार हाटबजार सञ्चालन हुँदै आएको हो । हाटबजारबाट कृषक र उपभोक्ता दुवै लाभान्वित हुनुका सार्थ बिचौलियाको भूमिका अन्त्य भएको स्थानीयवासी रामचन्द्र बर्तौलाले बताए । हाट बजारमा गिठ्ठा, कटहर, करेला, खुर्सानी, आँप, च्याउ, भन्टा, बोडी, आलु, प्याज, फर्सी, थाकल, काँक्रोलगायत तरकारी बिक्रीमा राखिएको थियो । बजारमा बिक्रीका लागि राखिएका तरकारीमा व्यापारीले आफ्नो अनुकूलको मूल्य तोक्ने गरेका छन् । त्यसलाई हटाउन हाटबजारमा बिक्रीमा ल्याइने हाटबजार व्यवस्थापन समितिका अध्यक्ष कृष्णप्रसाद उप्रेतीले बताए । हाटबजारमा मौसमी तरकारी र कृषि उत्पादनलाई प्राथमिकता दिने उनको भनाइ छ । स्थानीय कृषकहरूको सहभागिता रहेकाले ताजा तरकारी खान पाइएको स्थानीय उपभोक्ता कविता बानियाँले बताइन् । हाटबजारमा बिक्रीका लागि राखिएको कृषि उत्पादन बाहिर बजारको भन्दा सस्तो र ताजा रहेको स्थानीय उपभोक्ताहरूले बताए । किसानले उत्पादन गरेको तरकारी हाटबजारको माध्यमबाट उपभोक्ताले सिधै खरिद गर्ने अवसर मिलेको स्थानीयवासी दुर्गा शर्माले बताए ।"
आफन्तले पाएनन् बिमा रकम,"धादिङ दुर्घटना भएको सवारी धनीबाट मृतकको बिमा तथा औषधोपचार क्षतिपूर्ति असुलउपर गर्न स्थानीय प्रशासन असफल भएको छ । गत जेठ ७ गते सर्वोच्च अदालतको आदेशले पीडित पक्षलाई बिमा रकम नतिर्ने सवारीधनी सविना तुलाधर मुखियासँग धरौटी माग्न नपाइने र धरौटी राख्न नसके थुनछेक गर्न नपाइने नजिर बसाल्दै तारेखमा छाड्ने आदेश दिएको थियो । सवारी ज्यान मुद्दामा हालसम्म प्रतिपादित सिद्धान्त, प्रचलन र हालसम्म प्रयोगमा रहेका कानुन र प्रचलित ऐनलाई बेवास्ता गर्दै सर्वोच्च अदालतले बस सञ्चालकसँग नगद धरौटी माग गर्ने र धरौटी नदिए थुनछेक गर्ने कार्य गैरकानुनी भएको ठहर गरेको थियो । सर्वोच्च अदालतका न्यायाधीशद्वय ओमप्रकाश मिश्र र प्रकाशमानसिंह रावतको संयुक्त इजलासले सविनालाई मुक्त गर्न आदेश दिएको थियो । स्थानीय प्रशासनले सविनालाई बिहीबार दिदी र आमाको जिम्मा लगाई मुक्त गरेलगत्तै सविना श्रीमान्सहित पुन: फरार भएकी छन् । गत वर्ष कात्तिक ११ गते सप्तरीको राजविराजबाट छुटेको ना ६ ख १४६७ बस धादिङको घाटबेंसीमा दुर्घटना हुँदा ३४ जनको मृत्यु भएको थियो । कानुनअनुसार मृतकका परिवारले पाउनुपर्ने तेस्रो पक्ष बिमा र घाइतेको उपचार खर्च उपलब्ध गराउनेबारे स्थानीय प्रशासन अलमलमा परेको हो । बसको बिमा नवीकरण नभएकाले यात्रुहरूले रकम पाउन नसकेको स्थानीय प्रशासनले जनाएको छ । ३१ यात्रु बोक्ने बसले २०१७ फेब्रुअरी १० भित्रै गरिसक्नुपर्नेमा नवीकरणबिना नै यात्रु बोक्दैरहेछ भन्ने जनाउँदै सिद्धार्थ इन्स्युरेन्सले बिमा दिन नसकिने पत्राचार गरेको प्रशासनको मुद्दा फाँटका हरेराम न्यौपानेले बताए । सवारी तथा यातायात व्यवस्था ऐन २०४९ को दफा १५२ र दफा १६३, सवारी तथा यातायात व्यवस्था नियमावली २०५४ को नियम ५३ ले निर्धारण गरेको क्षतिपूर्तिबापतको रकम र उपचार खर्च फिर्ता नगरेसम्म जेल सजाय भोग्नुपर्ने हुन्छ । यातायात व्यवस्था विभागको नियममा घरघरानाबाट भए पनि असुलउपर गरी पीडित पक्षलाई क्षतिपूर्ति दिनुपर्ने व्यवस्था छ । स्थानीय प्रशासनले दुर्घटनापछि फरार चालक सन्तोष चौधरी, बस सञ्चालक सविना तुलाधर मुखिया र ओमनी ट्राभल कम्पनीका मालिकसमेत रहेका सविनाका पति सुशील मुखियालगायत ४ जनाविरुद्ध सवारी ज्यान मुद्दा चलाएको थियो । पक्राउ परेकी सविनालाई १ करोड ७० लाख बिमा रकम र घाइतेको उपचार खर्च ५ लाख नगदै धरौटी राख्न स्थानीय प्रशासनले पुस ९ गते पत्र काटेको थियो । सविनाले उक्त बिमा रकम आफूले तिर्न नपर्ने र बिमा सिद्धार्थ इन्स्युरेन्सले तिर्नुपर्ने बयानमा बताएपछि प्रशासनले बिमा कम्पनीसमेतलाई पत्राचार गरेको थियो । दुर्घटनापछि घाइते १६ जनाको उपचार खर्च र मृतकको तेस्रो पार्टी बिमाबापतको रकम नपाएपछि आफन्तहरूले स्थानीय प्रशासनमा उजुरी गरेका थिए । बिमा र उपचार खर्च नबेहोर्ने वीरगन्जस्थित ओमनी प्रालिका सञ्चालक काठमाडौं महानगरपालिका १४ निवासी ३३ वर्षीया सविना तुलाधर मुखियालाई पुर्पक्षका लागि जिल्ला कारागार चलान गरिएको थियो ।"
राजकुलोमा डोजर,"दक्षिणकाली गोपालेश्वर मन्दिरको सिमांकन मिलाउने नाममा गोपालेश्वर क्षेत्र विकास समितिले लिच्छवीकालीन राजकुलोमाथि डोजर लगायो । डोजर लगाएसँगै प्राचीन यो सम्पदामा अहिले पानी होइन, गाडी गुड्छन् । डोजर लगाइसकेपछि यसमा सहयोग गर्नेलाई क्षेत्र समितिले फेसबुकमार्फत धन्यवाद दियो । धन्यवाद दिने सूचीमा छन्, दक्षिणकाली नगरपालिका वडा नं ७ फर्पिङका अध्यक्ष हरिप्रसाद तिमल्सिना । उनीसँगै सहयोगीको सूचीमा छन्, गोसान युथ क्लबका उपाध्यक्ष विजय कुमार महर्जन, सदस्य रत्नवीर महर्जन, चन्द्रकृष्ण महर्जन, संधियार सत्तलसिंह सुवाल, देवकृष्ण महर्जन, ज्ञानबहादुर श्रेष्ठ, हरिगोपाल श्रेष्ठ, बद्रीकृष्ण ताम्राकार, दीपक अर्याल, राजु अर्याल, सुनील अर्याल । समितिले सहयोग गरेको भन्दै धन्यवाद दिए पनि वडा अध्यक्ष तिमल्सिनाले भने आफूले राजकुलोमाथि डोजर चलाउने अनुमति नदिएको दाबी गरे । राजकुलो भत्कियो, उनले कान्तिपुरसँग भने, नगरपालिकाले कुलो भत्काऊ भनेर अनुमति दिएको छैन । गोपालेश्वर मन्दिरको उत्तरतिर थियो बाटो । त्यो बाटोले मन्दिरलाई असर गर्याे भन्दै बाटो दक्षिणतिर खोलेको पुजारी सुशीलराज अर्यालले बताउँछन् । मन्दिरको बीचबाट ठूला गाडी जान्थ्यो, मन्दिरलाई असर गर्यो, उनले भने, मन्दिरको जग्गासमेत जोगाउनु थियो । त्यही भएर उतापट्टि डोजर लगाएर सम्याएका हौं ।गोपालेश्वरबाट दामोदरघाटसम्म जाने बाटो पुरानै हो । त्यहाँसम्म पुग्न झन्डै तीन किलोमिटर लामो छ बाटो । त्यही पुरानो बाटोलाई कुलोतिर डोजर लगाइएको हो । करिब आधा किलोमिटर क्षेत्रको राजकुलो मासिएको छ । शेषनारायणबाट ल्याइएको हो, कुलो । प्राचीन बस्ती भएकाले यहाँको कुलो पनि प्राचीन भएको स्थानीयबासी बताउँछन् । लिच्छवीकालमै उपत्यकाका प्राचीन बस्तीमा राजकुलो विकसित भएका थिए । लिच्छवीकालमै व्यवस्थित कृषि प्रणालीको विकाससमेत भएका थिए । कृषि व्यवस्थित गर्न राजकुलो खनिएका थिए । सिँचाइका लागि कुलो र खानेपानीको लागि माटोको पाइपबाट पानी ल्याउने व्यवस्था लिच्छवीकालमै विकसित भएको थियो । काठमाडौं, ललितपुर, भक्तपुर जस्ता ठूला सहरमा पनि राजकुलोबाटै पानी ल्याइएको छ । प्राचीन बस्ती साँखु, बुङ्मतिलगायतमा पनि लिच्छवीकालमै राजकुलोको व्यवस्था गरिएका थिए । ती कुलो कतै मासिएका छन् । कतै भने अस्तित्वमा छन् । दक्षिणकाली पनि उपत्यकामा दह हुनुभन्दा पहिला नै बस्ती भएको अनुमान गरिएको छ । यहाँ सम्भवत: उपत्यकाकै पुरानो गोपालेश्वर मन्दिर छ । यो मन्दिर द्वापर युगमा कृष्णले दर्शन गरेको मन्दिर भनेर स्कन्द पुराणमा उल्लेख छ । यो मन्दिरलाई नेपालको पहिलो वंश गोपालवंशकालीन मानिएको छ । यस हिसाबले पनि यो पुरानो बस्ती हो, सम्पदा अभियन्ता सञ्जय अधिकारी भन्छन्, बस्ती पुरानो भएपछि राजकुलो पनि पुरानै हो । लिच्छवकीकालमा सुरु भएका राजकुलो मल्लकालमा विस्तार भएका थिए । उपत्यकामा थुप्रै राजकुला छन् । तीमध्ये मुख्य तीन हुन् । ललितपुरमा पानी ल्याउन टीकाभैरव, भक्तपुरको बागेश्वरी र काठमाडौंमा बूढानीलकण्ठ हुन् । दक्षिणकालीमा शेषनारायणबाट ल्याइएको छ । करिब ५ किलोमिटर टाढाबाट ल्याइएको थियो, पानी । स्थानीयवासी सुनील श्रेष्ठका अनुसार ५ वर्षअघिसम्म राजकुलो राम्रोसँग चालु थियो । उनका अनुसार पाँच वर्ष पहिला मुकुन्दाडाँडमा पहिरो आयो । पहिरोले राजकुलो रोकियो । अवरोध आएपछि आधा चलेको छ, उनी भन्छन्, आधा चलेको छैन । पुजारी अर्यालका अनुसार २० वर्ष पहिलो यसको मर्मत गर्ने क्रममै राम्रो काम नभएकाले राजकुलो राम्रो गरी सञ्चालन हुन सकेन । ठेकेदारलाई दिइएको थियो मर्मत गर्न, उनी भन्छन्, ठेकेदारले कुलोको पानी आउने सतहभन्दा माथि कुलो बनाइदिए । त्यसले गर्दा पानी अवरुद्ध भयो । राजकुलोका तीन सहायक कुलो थिए । एउटा कुलो गुलेवी फाँट जाने, एउटा लागाल फाँट जाने र अर्काे टारतिर सिँचाइको व्यवस्था गरिएको थियो । यस्ता सार्वजनिक स्थल जोगाउने दायित्व स्थानीय सरकारको रहेको जनहित संरक्षण मञ्चका निर्देशक वरिष्ठ अधिवक्ता प्रकाशमणि शर्मा बताउँछन् । इनार, कुवा, बाटो, धारा, कुलो सार्वजनिक सम्पत्ति हुन्, उनी भन्छन्, यिनलाई मास्न पाइँदैन ।यहाँका सम्पदा मास्न घरजग्गा व्यवसायी योजनाबद्ध रूपमा लागेको स्थानीयवासीले गुनासो गरेका छन् । गोपालेश्वर पुनर्निर्माण गर्दा पुरातत्त्व विभागले कंक्रिट प्रयोग गरेर यसको प्राचीनता मास्न लागेको उनीहरूको गुनासो छ । हिन्दुको मात्र नभएर बुद्धधर्मको कथा पनि जोडिएको छ, यहाँ । स्वयम्भू पुराणमा महामञ्जुश्रीले बुद्धपालको विद्याविहीन पुत्र मञ्जुगतलाई सबै स्थानको विद्या दिएर अन्तरध्यान भएका थिए । बुद्ध धर्मावलम्बीका अष्ट विलरागमध्ये गोपालेश्वर पनि एक भएको स्वयम्भू पुराणमा उल्लेख छ । यही मान्यताअनुसार बुद्ध धर्मावलम्बीले पूजा गर्दै आएका थिए । गोपालेश्वरको अस्तित्व मास्न नगरपालिका नै लागेको स्थानीयवासी नरेन्द्र श्रेष्ठ बताउँछन् । गोपालेश्वर मन्दिर तीनतले थियो सुरुमा । प्यागोडा शैलीको थियो मन्दिर । ९० सालको भुइँचालोमा यो भत्कियो । यहाँ ढुंगेधारा, पोखरीजस्ता सम्पदै सम्पदा भए पनि क्रमश: मासिँदै गएको श्रेष्ठ बताउँछन् । जोगाउनुपर्ने निकाय नै मास्न लागेका छन्, उनी भन्छन्, जनप्रतिनिधिको सक्कली अनुहार पनि देखियो । वडाअध्यक्ष तिमल्सिना राजकुलो मास्नेलाई कारबाही गर्न माग आएमा आफू पछि नहट्ने बताउँछन् । अहिलेसम्म कुरो आएको छैन, उनी भन्छन्, कसैले निवेदन दियो भने कारबाही गर्ने मान्छे मै हुन्छु ।"
जोखिममा बालबालिका,"काठमाडौं बुवाले दोस्रो विवाह गरेपछि उनी आमासँग मात्रै बस्न थालिन् । रोजगारको खोजीमा आमाछोरी थातथलो छोडेर राजधानीसम्म आइपुगे । पेट पाल्ने कुनै बाटो नभेटिएपछि आमा लागिन् खाडी मुलुक, छोरी होस्टलमा बसेर पढ्छिन् । अभिभावकको रेखदेखबाट वञ्चित १७ वर्षीया उनी यही बीचमा गर्भवती भइन् । पाँच महिनापछि मात्रै पत्तो लागेको अनिच्छित गर्भका कारण उनको जीवन अन्योलमा परेको छ । कानुनअनुसार १२ हप्तासम्मको गर्भ मात्रै पतन गराउन मिल्छ । उनी भन्छिन्, न समाजअनुसार बच्चा जन्माउन सक्छु, न कानुनअनुसार यसलाई फाल्न सक्छु ।घरमा सौतेनी व्यवहार खप्न नसकेर सात वर्षको उमेरमा घर छाडेर हिँडेका एक बालक (हाल २५ वर्ष) जन्मदर्ता नभएकै कारण अलपत्र छन् । संस्थाको सहयोगमा राजधानी बसिरहेका उनलाई आफ्नो थातथलोबारे केही थाहा छैन, याद भएसम्मको गाउँ पुग्दा त्यहाँ न उनलाई कसैले चिने, न उनले नै कसैलाई चिन्न सके । जन्मस्थान पत्तो नलाग्दा जन्मदर्ता बन्न सकेको छैन । जन्मदर्ता नभएकै कारण उनले आठ कक्षाभन्दा माथि अध्ययन गर्न पाएका छैनन् । उनी भन्छन्, न म घर फर्किन सक्छु, न त आफैं केही गरेर बाँच्न सक्ने योग्यता हासिल गर्न नै सक्छु, मैले आत्मसम्मान र आत्मनिर्भरका लागि के गर्नुपर्छ ?यी दुई प्रतिनिधि पात्र मात्रै हुन् । विभिन्न कारणबस् घर छोडेर हिँडेका, परिवारसँग बस्न नपाएका बालबालिका यस्तै जोखिममा पर्ने गरेका छन् । स्थानान्तरण, अवागमन र यात्रा बालबालिकाको लगायत सबैको आधारभूत स्वतन्त्रता हो । यसले अवसर सृजना गर्छ, विभिन्न समुदायबीच सहिष्णुता र अन्तरघुलनलाई पैदा गर्छ । सन्तुलन हुन नसक्दा भने बालबालिकाको सुरक्षामा चुनौती देखिने गरेको छ । चाहेका बेलामा घर फिर्ता हुन नसक्ने, पारिवारिक पुनर्मिलन, उद्धार, कानुनी सहायता र पुनस्र्थापना हुन नसक्दा बालबालिका निरन्तर शोषण, हिंसा र जबर्जस्ती श्रमको सिकार भइरहेका छन् । विशेष गरेर युद्ध, प्राकृतिक विपत्ति, सामाजिक विभेद, अपहेलना, हिंसा तथा शोषणमूलक व्यवहार, गरिबी, उच्च शिक्षाको लक्ष्य, सहरप्रतिको आकर्षण, साथीभाइको लहैलहै वा कसैको प्रलोभनमा फसेर बालबालिकाहरू एक स्थानबाट अर्को स्थानमा पुगिरहेका हुन्छन् । आप्रवासी र यात्रामा रहेका बालबालिकाको सुरक्षा र संरक्षणमा सम्बिन्धित निकाय सक्रिय हुन पनि सकेका छैनन् । जसका कारण उनीहरू जन्मस्थान वा अस्थायी बसोबासको अवस्थाका आधारमा पाउनुपर्ने कानुनी पहिचान, स्वास्थ्य सेवा, शिक्षा र खेलकुद र कानुनी संरक्षणजस्ता सुविधाबाट वञ्चित भइरहेका छन् । पुख्र्यौली जन्मथलो छाडेर परिवारसँग वा एक्लै अस्थायी बसोबास गरिरहेका बालबालिकाले पहिचानपत्र पाउँदैनन् । यसका लागि उनीहरूलाई जन्मथलो नै फर्कनुपर्ने अवस्था छ, जुन सबैको हकमा लागू हुन निकै अप्ठयारो छ । पहिचानपत्र नहुँदा उनीहरूका कुनै पनि घटना सार्वजनिक निकायमा दर्ता हुँदैनन् । बालश्रम, सडक र टुहुरा शरणार्थी तथा विस्थापितजस्ता आप्रवासी बालबालिका बढी जोखिमपूर्ण अवस्थामा छन् । नि:शुल्क शिक्षा र स्वास्थ्यको अधिकारबाट बञ्चित छन् । बालअधिकारकर्मी कविता शाह भन्छिन्, आफ्नो थातथलोबाट लामो समयका लागि बाहिरिएका बालबालिकाको विवरण स्थानीय तहमा अभिलेखीकरण राखिँदैन, श्रमशोषण, जबर्जस्ती श्रम र बेचबिखनको सिकार पर्ने बच्चा पनि यस्तै हुन् ।"
मल्लकालीन शैलीमा पुनर्निर्माण गर्न सुझाव,"भक्तपुर भूकम्पका कारण क्षतिग्रस्त विश्व सम्पदा सूचीमा सूचीकृत भक्तपुर दरबार स्क्वायरको न्हाय्कं झ्या दरबार अर्थात् सिंहध्वाका दरबार मल्लकालीन शैलीमा पुनर्निर्माण गर्नुपर्ने सरोकारवाला व्यक्तिहरूले जोड दिइएका छन् । भूकम्पपछि टेकोको भरमा अडिएको भक्तपुर दरबार स्क्वायर क्षेत्रको लाय्कुचोकको उत्तरतर्फ अवस्थित सिंहध्वाका दरबार पुरानै शैलीमा पुनर्निर्माण गर्न सम्पदा संरक्षणविद्, पुरातत्त्वविद्, इतिहासविद्हरूले जोड दिएका हुन् । भक्तपुर नगरपालिकाले शनिबार आयोजना गरेको राष्ट्रियकला संग्रहालयको भवन पुनर्निर्माणसम्बन्धी छलफलमा सांसद प्रेम सुवाल, प्रमुख जिल्ला अधिकारी नारायणप्रसाद भट्ट, गुठी संंस्थानका मीनराज चौधरी, संरक्षणविद् भरत शर्मा, प्रेमनाथ मास्के, पुरातत्त्व विभागका पूर्वमहानिर्देशक विष्णुराज कार्की, पुल्चोक इन्जिनियरिङ कलेजका प्राध्यापक सुर्दशनराज तिवारी र इतिहासविद् पुरुषोत्तमलोचन श्रेष्ठले क्षतिग्रस्त सिंहध्वाका दरबार अर्थात् राष्ट्रिय कला संग्रहालय मल्लकालीन मौलिक शैलीमा उपभोक्ता वा अमानतमा पुनर्निर्माण गर्नुपर्नेमा जोड गरेका छन् । यस्तै धारणा सम्पदा संरक्षणविद् सूर्यभक्त सांगाछें, नगरप्रमुख सुनील प्रजापती, भक्तपुर नगरपालिकाका उपप्रमुख एवं ख्वप: इन्जिनियरिङ कलेजकी सहप्राचार्य रजनी जोशीलगायतको पनि रह्यो । कार्यक्रममा उपप्रमुख जोशीले कार्यपत्र प्रस्तुत गर्दै विसं १७५४ अर्थात् नेपाल संवत् ८१८ मा राजा भूपतीन्द्र मल्लले निर्माण गरेको बताइन् । विभिन्न कालखण्डमा पुनर्निर्माण जीर्णोद्धार गरिएका सिंहध्वाका दरबार, मालती चोक प्रवेशद्वार दरबारको रूपमा हाल राष्ट्रिय कला संग्रहालय अवस्थित छ । सिंहध्वाको प्रवेशद्वारमा जोडा सिंहबाट पश्चिमतर्फ मल्लकालीन शैली र सिंहदेखि पूर्व अर्थात् स्वर्णद्वारतर्फ चुनले पोतेको राणाकालीन (निओ क्लासिक) शैली दरबार गरी दुई खण्डमा विभाजित छ ।"
मोटरसाइकल चालकको मृत्यु,भक्तपुर (कास) भक्तपुरबाट काठमाडौं जाँदै गरेको बा ३ ख २७२२ नम्बरको बसले सडक पार गर्दै गरेको बा ४० प २०९४ नम्बरको मोटरसाइकललाई ठक्कर दिँदा त्यसका शनिबार चालक दीपक ख्याजूको उपचारका क्रममा बी एन्ड बी अस्पतालमा मृत्यु भएको छ ।
मनोहरामा विरुवा वितरण,काठमाडौं (कास) कागेश्वरी मनोहरा नगरपालिका ९ काँडाघारीमा वातावरण दिवसका अवसरमा शुक्रबार एक हजार ८ सय विरुवा वितरण गरिएको छ । जिल्ला वन कार्यालयले कागेश्वरी मनोहरा नगरपालिका र एकिकृत काँडाघारी सेवा समाजको सहकार्यमा विरुवा वितरण गरेको हो । नगरपालिका मेयर कृष्णहरी थापा र जिल्ला वन कार्यालय सहायक वन अधिकृत अरुणकुमार गुप्ताले विरुवा वितरण कार्यक्रमले हरियाली बनाउन सघाउ पुग्ने बताए ।
प्रदेश १ बाहिरियो,"प्रधानमन्त्री कप क्रिकेटआजका खेलप्रदेश ४ विरुद्ध आर्मी, मुलपानीप्रदेश ५ विरुद्ध कर्णाली प्रदेश (६), कीर्तिपुर"
स्यान्टु र नविता च्याम्पियन,"रूपन्देही यस क्षेत्रको सर्वाधिक राशिको प्रथम राष्ट्रिय मेयर कप टेबलटेनिसको उपाधि नेपाल पुलिस क्लबका स्यान्टु श्रेष्ठले जितेका छन् । बुटवलमा शनिबार सम्पन्न फाइनलमा एपीएफका अमरलाल मल्ललाई पराजित गर्दै वरीयतामा नम्बर एक खेलाडी स्यान्टुले उपाधि रक्षा गरेका हुन् । देवीनगरस्थित नवदीप कभर्डहलमा सम्पन्न वेस्ट अफ सेभेन का आधारमा स्यान्टुले १२१०, ११४, ११४, ११५ को सोझो सेटमा जित निकाले । उनले ५० हजार रुपैयाँ पुरस्कार पाए । उपविजेता अमरलालले २५ हजार थापे ।महिलातर्फ पहिलो नम्बरमा रहेकी नविता श्रेष्ठले पनि उपाधि रक्षा गरिन् । उनले फाइनलमा दोस्रो वरीयताकी आर्मीकी स्वेच्छा नेम्वाङलाई ४० को सेटमा हराइन् । उनले ३० हजार र स्वेच्छाले १५ हजार रुपैयाँ पाइन् । एकतर्फी फाइनलमा नविताले ११५, ११६, ११५, ११७ को सेटमा खेल जितिन् । प्रतियोगितामा आर्मीका बोधित जीसी उदीयमान खेलाडीबाट पुरस्कृत भए । मोफसलका चुनौतीसँगै राष्ट्रिय खेलाडी उत्पादनमा अघि बढिरहेको रूपन्देहीमा पहिलोपल्ट यो प्रतियोगिता आयोजना गरिएको हो । प्रतियोगितामा १२ लाख रुपैयाँभन्दा बढी खर्च भएको बताइएको छ । स्थानीय सरकार र जिल्लाका खेलप्रेमीबाट सहयोग जुटाइएको रुपन्देही जिल्ला टेबलटेनिस संघका अध्यक्ष कृष्णकुमार श्रेष्ठले बताए । खेलाडी उत्पादन गर्ने मुुख्य उद्देश्य हो, उनले भने, यो प्रतियोगिताले सिक्दै गरेका खेलाडीलाई थप उत्साह मिलेको छ ।पुरुष र महिला गरी दुई इभेन्टमा भएको प्रतियोगितामा काठमाडाँै, धरान, विराटनगर, पोखरा, नेपालगन्ज, सुर्खेतबाट ४२ पुरुष र ३० महिला खेलाडी सहभागी भएको संयोजक महेश खनालले बताए ।"
न्यु डायमन्डलाई उपाधि,"न्यु डायमन्डकै बी टिमलाई शनिबार ३० को सोझो सेटमा हराउँदै ए ले उपाधि जितेको हो । विजेताले २५१५, २५११, २५१९ को सोझो सेटमा जित पायो । टिम ए बाट स्पाइकर प्रतिभा माली, मञ्जु गुरुङ, पनमिका राईले उत्कृष्ट प्रदर्शन गरे । ६ टिमको सहभागिता रहेको प्रतियोगितामा विजेता र उपविजेताले क्रमश: ८० र ५० हजार रुपैयाँ पुरस्कार पाए ।अन्नपूर्ण गाउँपालिका वडास्तरीय पुरुष भलिबलमा वडा नम्बर १० बी ले ७ बी लाई ३०२८, १९२५, २५१९, २५१७ ले हराएर उपाधि जित्यो । विजेताले ६० र उपविजेताले ४० हजार पुरस्कार पाए । क्लबस्तरीय पुरुष बास्केटबलमा सामाखुसी काठमाडौं र पुन युनाइटेड क्लब पोखरा फाइनल पुगेका छन् । सामाखुसीले ताङतिङ युथ क्लबलाई ५५५१ स्कोरले हराउँदा सामाखुसीका निकेश गुरुङले सर्वाधिक २१ अंक जोडे । पुन युनाइटेडले सेन्चुरी युवा क्लब छोम्रोङ ए विरुद्ध ६०५० ले जित पायो । युनाइटेडका किरण पुनले २३ स्कोर गरे । फाइनल आइतबार हुने संयोजक पूर्ण गुरुङले बताए । विजेताले ८० हजार र उपविजेताले ४० हजार रुपैयाँ पाउनेछन् ।"
आकाशको जोडी विजयी,"काठमाडौं (कास) जीफोर क्लबका आकाश छन्त्याल र दिनेश गुरुङको जोडी उपत्यकाव्यापी ब्याडमिन्टन कपको खुलातर्फ विजेता बनेको छ । उनीहरूले आयोजक जोरपाटी ब्याडमिन्टन क्लबका गणेश श्रेष्ठ र दत्त बहादुरको जोडीलाई २११८, २११८ को सेटमा हराएर ४० हजार रुपैयाँको प्रथम पुरस्कार जिते । गणेशको जोडीले २० हजार पायो । भेट्रानतर्फ इचंगु क्लबका इन्द्र महता र नवीनबाबु श्रेष्ठको जोडी पहिलो तथा पुष्पहरि होना र सञ्जय कपालीको जोडी दोस्रो भए । विजेताले २० र उपविजेताले १० हजार रुपैयाँ पुरस्कार पाए । खुलातर्फ गणेश ढुंगेल र भेट्रानतर्फ शंकर पाण्डे उत्कृष्ट खेलाडी भए ।आयोजक क्लबका अध्यक्ष दीपक लामाले प्रतियोगितालाई निरन्तरता दिँदै राष्ट्रियमा परिणत गरिने बताए । विजेतालाई गोकर्णेश्वर नगरपालिकाका उपमेयर शान्ति नेपाल र वडा ५ का अध्यक्ष नारायणबहादुर सुवेदीले पुरस्कृत गरे ।"
आयोजक नुवाकोटको सान,नुवाकोट (कास) नुवाकोट गोल्डकप फुटबल प्रतियोगितामा शनिबार आयोजक नुवाकोट ११ ले फ्रेन्ड्स क्लबलाई ५० ले पराजित गरेको छ । नुवाकोटका राजकुमार कुमाल (नानु) ले ३३ औं मिनेटमा गोलको खाता खोलेका थिए । उनले पेनाल्टीमार्फत गोल गरेका हुन् । समर्थकको साथ पाएको नुवाकोटबाट दोस्रो गोल भिक्ट्रो अमुबीले ४८ औं मिनेटमा गरे । त्यसपछि अमिर श्रेष्ठले ५५ र ५९ औं मिनेटमा लगातार दुई गोल गरेपछि नुवाकोटले बलियो अग्रता बनायो । खेलको ६८ औं मिनेटमा नुवाकोटका विकेश लामाले टोलीका लागि पाँचौं गोल गर्दौ जित सुनिश्चित पारेका थिए । अन्तिमसम्म फ्रेन्ड्सका गोल प्रयास सफल हुन सकेन । म्यान अफ द म्याचको उपाधि आयोजकका जाङबु शेर्पाले जिते । उनले १० हजार रुपैयाँ पाए । आइतबार एपीएफ क्लब र कास्की ११ बीच खेल हुनेछ ।
आर्मीको दोहोरो जित,काठमाडौं त्रिभुवन आर्मी क्लबको पुरुष टोलीले इन्गेज इम्पावरिङ लिग ह्विलचियर बास्केटबलमा पहिलो दिन दोहोरो जित दर्ता गरेको छ । शनिबार ललितपुरस्थित ब्रिटिस स्कुलको कोर्टमा आर्मीले जावलाखेल ह्विलचियर बास्केटबल क्लबलाई ४१३१ ले पराजित गर्दा आर्मीका राजु कटवालले २४ अंक जोडे । अर्को खेलमा राजुकै २६ अंक मदतले आर्मीले चितवनलाई ४४६ को फराकिलो अन्तरले हरायो । पोखराको टोलीले नेपाल स्पाइनल कर्ड इन्ज्युरी स्पोर्ट्स एसोसिएसनलाई १४८ र ह्विलचियर स्पोर्ट्स एसोसिएसनलाई २४१६ ले पराजित गर्दा बोधिसत्व टोलीले चितवनलाई २८२ ले पाखा लगायो । जावलाखेलले नेपालगन्जलाई ३२२ ले हराउँदा दान बहादुरले सर्वाधिक १४ अंक जोडे । स्पाइनल कर्ड इन्ज्युरी रिह्याबिलिटेसन सेन्टरले पनि नेपालगन्जलाई २०२ ले हरायो ।महिलातर्फ वुमन्स ह्विलचियर बास्केटबल एसोसिएसनले ह्विलचियर स्पोर्ट्स एसोसिएसनलाई १२४ ले पराजित गर्दा तुलसा थापामगरले ४ अंक जोडिन् । बोधिसत्वले जावलाखेललाई १६४ तथा वुमन्स ह्विलचियर बास्केटबल एसोसिएसनले स्पाइनल कर्ड इन्ज्युरी स्पोर्ट्स एसोसिएसनलाई १२० ले हराए ।
फ्रान्सद्वारा इटाली पराजित,"निस (एएफपी) विश्वकप उपाधिको दाबेदार फ्रान्सले शुक्रबार मैत्रीपूर्ण खेलमा इटालीलाई ३१ ले पराजित गरेको छ । आठौं मिनेटमा डिफेन्डर सामुइल उम्टिटीले फ्रान्सलाई अग्रता दिलाएका थिए ।रोलान्डो मान्ड्रागोराले लुकास हर्नान्डेजलाई लडाएपछि प्राप्त पेनाल्टीमा गोल गर्दै एन्टोनी ग्रिजमनले फ्रान्सको अग्रता दोब्बर पारे । लियोनार्डो बोनुचीले एक गोल फर्काउँदै खेलमा इटालीको सम्भावना कायम राखे । तर, ६३ औं मिनेटमा ओस्मान डेम्बेलेले पेनाल्टीक्षेत्र बाहिरबाट गरेको प्रहार गोलमा परिणत भएपछि फ्रान्सको जित पक्का भयो ।इटालीका नवनियुक्त प्रशिक्षक रोबर्टो मान्चिनीको दोस्रो खेलमा टोलीले पराजय भोग्नुपर्यो । सोमबार इटालीले साउदी अरेबियालाई २१ ले हराएको थियो । शुक्रबार अन्य खेलमा इजिप्ट र कोलोम्बियाले गोलरहित बराबरी खेले । ट्युनिसिया र टर्कीको खेल पनि २२ को बराबरीमा टुंगियो ।"
खेल्दै सिक्दै,"हाम्रो मुलुकका सबै बालबालिकाको दैनिकी एउटै छैन । बाबा आमा र परिवारका सदस्य दैनिक गुजारा चलाउन मजदुरीमा जुट्नुपर्ने बाध्यताका कारण खाने, खेल्ने, पढ्ने, रमाउने उमेरका बालबालिकाले त्यस्तो अवसर पाउँदैनन् । अवसर नपाएका कारण उनीहरूको व्यक्तित्व, नेतृत्व र आनीबानीको राम्रो विकास हुन पाउँदैन । यस्तो अवस्था आउन नदिन केही व्यक्ति र संस्था छन् जसले अवसर नपाएका बालबालिका र तिनका अभिभावकको सपना साकार बनाउन काम गर्छन् । पोखरामा मैत्री संघ र सिद्धि सेतुली स्मृति प्रतिष्ठानले संयुक्त रूपमा मैत्री शिक्षा समूह सञ्चालन गरेका छन् । यहाँ आएर कैयौं बाबुनानीले आफ्नो सपना साकार पार्न मिहिनेत गरिरहेका छन् । उनीहरू हरेक बिहान ७ बजे पोखराको नदीपुर नारायणस्थान मन्दिरसँगैको मैत्री संघको भवनमा जम्मा हुन्छन् । हातैमा वा झोलामा किताबकापी बोकेर मनमा विभिन्न सपना खेलाउँदै त्यहाँ पुग्छन् । सुरुको १० मिनेट योगध्यानमा सहभागी हुन्छन् । सक्दो मन एकाग्र बनाउने प्रयास गर्छन् । त्यसपछि स्कुलमा दिइएको गृहकार्य गर्न व्यस्त हुन्छन् । घरमा पढ्ने वातावरण नभएका बालबालिको पढाइ सहज बनाउन शिक्षकको पनि व्यवस्था गरिएको छ । बिहान दुई घण्टा यहाँ बिताएपछि बालबालिका घर फर्कन्छन् । शनिबार भने यहाँ अलि लामो समय बस्छन् । पढाइका अलावा खेल्ने, पेन्टिङ सिक्ने, नाच्ने, गाउने, कथा सुन्ने गर्छन् । यी सबै गतिविधि गर्न पाउँदा उनीहरू निकै रमाउँछन् । यहाँ आइपुग्ने बालबालिका ५ देखि १४ वर्षसम्मका हुन्छन् । बाँकी पढ्न पृष्ठ ख पल्टाऊ उनीहरू खास गरी सेती नदी किनारामा गिट्टी कुट्ने र बालुवा उठाउने कामबाट दैनिक गुजारा चलाउँदै आएका मजदुरका छोराछोरी हुन् । केही निम्न आय भएका परिवारका बालबालिका पनि हुन्छन् । यहाँ आउने बालबालिकालाई सदाचारका कुरा सिकाइन्छ । के सही के गलत छुट्टयाउन सक्ने क्षमता बढाइन्छ । के गर्न हुन्छ, के गर्न हुन्न भन्ने आनीबानीका कुरा पनि बुझाइन्छ । समूहमा बसेर अध्ययन गर्दा उनीहरू बढी घुलमिल हुन पुग्छन् । आफूले सिकेका कुरा परिवारमा पुगेर अभिभावकलाई समेत सिकाउँछन् । महिनाको एकपल्ट अभिभावकलाई समेत बोलाइन्छ । उनीहरूलाई बालबालिकाको अगाडि के गर्नुहुन्छ, के गर्नु हँुदैन भन्ने कुरा बताइन्छ । यसो गर्दा यी बालबालिकाको परिवारिक वातावरणमा समेत सुधार आउन थालेको छ । उनीहरूको दैनिकीमा सकारात्मक परिवर्तन आउन थालेका छन् । यस्तो सुविधा सुरुमा २०५३ सालमा कोपिलढुंगा सेतो गुराँस संस्थाले उपलब्ध गराएको थियो । पछि मैत्री संघ पोखरा र सिद्धि सेतुली स्मृति प्रतिष्ठानले संयुक्त रूपमा सञ्चालन गरेका हुन् । अहिले यहाँ झन्डै ५० बालबालिका नियमित आउने गरेका छन् । कहिले त ८० जनासम्म बालबालिका आउने गरेको प्रतिष्ठानका संस्थापक संरक्षक विश्व शाक्यले जनाए । उनीहरू नर्सरीदेखि १० कक्षासम्म अध्ययन गर्नेहरू हुन्छन्, शाक्यले भने, कतिपय स्कुल नै नगएका विद्यार्थी पनि आउँछन् । कतिले चाहिँ यहाँ आएर पढेपछि राम्रा स्कुलमा नाम निकालेका छन् । लगातार १० वर्षसम्म मैत्री शिक्षा समूहमा बसेर पढ्नेहरू पनि छन् । यहाँ आउने बालबालिकालाई विद्यालयमा अध्ययन सामग्री पनि उपलब्ध गराइन्छ ।"
कापीकिताबका बिलौना,"विद्यार्थीले आफ्नो किताब, कापी र कलमको जतन नगरेपछि किताब, कापी र कमललाई मन दुख्छ र एक्लै हुँदा उनीहरू आपसमा कुरा गर्छन् । हेर न १ मलाई गातो हालिदिएनन् मेरो अनुहारै च्यातिन लागिसक्यो, किताबले आफ्नो हालत सुनायो । तिमीलाई के भएको छ र ? अनुहार च्यातिन मात्रै लागेको त हो नि ! मलाई त च्यातिसके हेर न १ कापीले पनि रुन्चे अनुहार पारेर भन्यो । मलाई झन धारिलो ब्लेडले काटेको काट्यै गर्छन् । टोकेर हैरान पार्छन् । विद्यार्थीले त हामी सबैको जतन गर्नुपर्ने होइन र ? कलमले पनि गुनासो पोख्यो । हो नि तर खै किन माया गर्दैनन् हामीलाई, किताबले भन्यो । फेरि कापीले भन्यो, एउटा उपाय सोचौँ न ।कलमले दिक्क मान्दै भन्यो, के उपाय छ र ? छ नि, मलाई जसले माया गर्दैन, जसले जथाभावी फाल्छ र च्यात्छ त्यसलाई त म ज्ञान दिन्नँ, किताबले रिस प्रकट गर्दै भन्यो । हो ! तर म म के गर्ने होला ? कापीले भन्यो । तिमीले केही गर्नु पर्दैन । मात्रै चुपचाप हेरेर बस । जब उसले लेखेका पाठको पाना च्यात्छ, त्यो हराउँछ । उसले परीक्षामा पढ्न पाउँदैन अनि फेल हुन्छ, किताबले सल्लाह दियो । अँ मचाहिँ के गर्ने होला ? कलमले सोच्यो । तिमीले चाहिँ उसको अक्षर नराम्रो बनाइदेऊ न । राम्ररी नलेख । जति पटक तिखार्छ, उतिपटक भाँचिनू, कापीले कलमलाई सल्लाह दियो । हो, हो गुड आइडिया । तिमीलाई धन्यवाद ! कलमले कापीलाई भन्यो । यी सब वार्ता ढोकाबाहिर बसेर एक जना विद्यार्थीले सुन्दै थियो । ऊ भित्र आयो किताब, कापी र कलम बटुलेर राख्न थाल्यो । किताब, कापी र कलम चुप लागे । मैले तिमीहरूका सब कुरा सुनेँ । अबदेखि म सबै जतन गर्छु । यस्तो गल्ती गर्दिनँ, विद्यार्थीले भन्यो ।"
कोरियामा जे देखियो,"दीपांशु जोशी, कक्षा९ एलआरआई स्कुल, काठमाडौं"
रोपौँ रुख,"क्षितिज्मा गुरुङ, कक्षा६बालोदय मावि, काठमाडौं"
समय,"तेजस्वी पन्त, कक्षा५दी एक्सलसर, काठमाडौं"
प्लास्टिक प्रदूषणको जड,"सरिता रुवाली, कक्षा१०विजेश्वरी ज्ञान मन्दिर सैनिक महाविद्यालय, काठमाडौं"
राताम्मै वन,"गुराँस वनको सौन्दर्य जोगाउन सरकारले यो ठाउँलाई संरक्षण क्षेत्रको रूपमा घोषणा गर्ने तयारी गरिरहेको छ । समुदायकै सहभागितमा संरक्षण क्षेत्र घोषणा गरीनुपर्छ प्रदेश सभासद तथा राष्ट्रिय लालीगुराँस संरक्षण व्यवस्थापन समितिका संयोजक लक्ष्मण तिवारीले भने । तीनजुरेको फेदीमा रहेको आरआर गार्डेनमा बालबालिकाकै मनोरञ्जनका लागि भ्यागुता, गोही, बाघ, छेपारो, कछुवा, हिमाल लगायतका आकृति पनि कुदिएको छ ।"

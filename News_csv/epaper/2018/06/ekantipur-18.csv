शीर्षक,विवरण
३९ घण्टापछि पुनर्जीवन,"प्रदीप शाही, सिउना गाउँपालिका४, कालिकोटशुक्रबार राति ८ बजेर २० मिनेट गएको थियो । हामी ४ जना सुरुङभित्र विस्फोटका लागि होल खोप्न गयौं । हेल्मेट, गम्बुट र सेफ्टी ज्याकेट लगाएका थियौं । काम गर्दैगर्दा एक्कासि ठूलो आवाजसहित पहिरो खसेर बाटो थुनियो । चारै जना आत्तियौं । भाग्ने ठाउँ थिएन । सुरुङको माथिल्लो भागबाट पानी चुहिइरहेको थियो । अब मरियो भन्ने लाग्यो । धेरै चिच्यायौं तर कसैले सुनेन । भोलि उज्यालो भएपछि उद्धार गरिहाल्छन् भन्ने आसमा बस्यौं । पहिरोले थुनिएको सुरुङको एउटा कुनामा सानो प्वालबाट पानी बगिरहेको थियो । त्यो पानी बन्द गर्ने कि भन्ने सल्लाह गर्यौं तर हावा नछिर्ने डरले बन्द गरेनौं । शनिबार बिहान त्यही प्वालबाट उज्यालो भित्र पस्यो । हामीले उभिएरै रात काट्यौं । उज्यालो भएपछि बाहिर मान्छे कराएको सुन्यौं तर हामीले चिच्याएको, सिट्ठी बजाएको कसैले सुनेन । हाम्रो उद्धारका लागि बाहिर डोजर चलाइएका बेला त्यही सानो प्वालबाट पानी र ढुंगा खसिरहन्थ्यो । बल्ल अब बाँचिने भो भन्ने आस जाग्यो । धमिलो भए पनि पानी पिउन पाइरहेकाले मरिहालिन्छ भन्ने चिन्ता थिएन तर फेरि पहिरो खस्छ कि भन्ने डर भने लागिरह्यो । शनिबार रात परेपछि उद्धार बन्द भयो । निराश हुँदै बस्यौं । आइतबार पनि उज्यालो हुनासाथ उद्धारको काम सुरु भयो । बिहान ११ बजे बाहिर निस्किँदा नयाँ जीवन पाएको महसुस भयो । ठूलोबुबाको छोरासँग कुरा गरेँ । सबैलाई बाँचेको छ भनिदिनू भनेँ ।(संखुवासभा संवाददाता दीपेन्द्र शाक्यसँगको टेलिफोन संवाद)"
मनोमानी गर्न साढे १० अर्ब,"केन्द्र सरकार होस् वा प्रदेशले अहिलेसम्म सांसद वा निर्वाचन क्षेत्रका नाममा हुने बजेट कार्यान्वयनका विषयमा कुनै कार्यविधिसमेत बनाइसकेका छैनन् । यो बजेट खर्च गर्न संघका सांसदहरूको संयोजकत्वमा एउटा समिति र प्रदेश सांसदहरूको संयोजकत्वमा अर्को समिति बन्ने निश्चित छ । यो आधारमा पनि स्थानीय तहको विकास निर्माणमा स्थानीय सरकार, संघीय सांसदको संयोजकत्वको संयन्त्र र प्रदेश सांसदको संयोजकत्वको अर्कोसहित तीनवटा समानान्तर संयन्त्र बन्ने सम्भावना बढदै गएको छ । यस्ता कार्यक्रममा केन्द्र सरकारले नै सुरुमा पुनर्विचार गरेको भए हुन्थ्यो, पूर्वअर्थ सचिव शान्तराज सुवेदी भन्छन्, बानी बिग्रियो । केन्द्रको रोग प्रदेशमा पनि सर्यो ।"
चीनसँग संयुक्त संयन्त्र बनाइँदै,"प्रधानमन्त्री ओली एक सयभन्दा बढी (सरकारी तथा निजी) प्रतिनिधिमण्डलको नेतृत्व गर्दै चीन जाँदै छन् । उनले २०७२ चैतमा गरेको चीन भ्रमणमा भएका सहमतिलाई कार्यान्वयन तहमा लैजाने बताए पनि पारवहन तथा यातायात सम्झौताको प्रोटोकल भने तय नहुने भएको छ । अन्य विषयमा छलफल चलिरहेको जनाइएको छ । नेपाली सामान एक नाकाबाट अर्कोमा लैजान तिब्बतका राजमार्ग उपयोग गर्न दिने, कषिको आधुनिकीकरण तथा निजी क्षेत्रको लगानीमा मस्र्याङदी क्यास्केटमा करिब एक हजार मेगावाटको जलविद्युत् निर्माण गर्नेजस्ता विषय पनि भ्रमणको एजेन्डा छन् । रेलमार्गमा सम्झौता गर्ने तर त्यो अनुदान वा ऋण केमा हुने टुंगो लागेको छैन । नेपालले अनुदानमा निर्माण गर्न आग्रह गर्दै आएको छ ।"
सुन समितिको म्याद थपियो,यसैगरी सरकारले नेपाल खानेपानी संस्थानको बोर्ड सदस्य १९ जनाबाट घटाएर ९ जना मात्रै कायम गरेको छ ।
संसद्मा दुई संयुक्त समिति,संयुक्त बैठकले नियमावली पारित गरेपछि संयुक्त समिति गठनको बाटो खुल्नेछ । यी दुवै समिति १५ सदस्यीय हुनेछन् । जसमा प्रतिनिधिसभाबाट १२१२ र राष्ट्रिय सभाका ३३ जना सदस्य रहनेछन् । संघीय संसदभित्र अब कुल १६ समिति हुनेछन् । प्रतिनिधिसभाअन्तर्गत १० र राष्ट्रिय सभामा ४ वटा समिति हुनेछन् । प्रतिनिधिसभा र राष्ट्रिय सभासम्बन्धी नियमावली यसअघि नै पारित भइसकेका छन् । मस्यौदा समितिका संयोजक कृष्णभक्त पोखरेलका अनुसार जनमतसंग्रहसम्बन्धी व्यवस्था पनि नियमावलीमा प्रस्ताव गरिएको छ ।
राष्ट्रिय सभा सदस्यको पदावधि आज तोकिँदै,"कसरी तानिन्छ गोला ? गोलाप्रथा गर्न प्लास्टिकका भाँडा र दुई टुक्रा पार्न मिल्ने हरियो रङको बलको व्यवस्था गरिएको छ । बलभित्र राखिने सेतो रङको कागजको चिटमा राष्ट्रिय सभा सदस्यको पदावधि कम्प्युटर टाइप गरेर शून्य, दुई, चार र छ वर्ष लेखिएको हुन्छ । प्रिन्ट गरिएको कागजलाई बलभित्र राखिन्छ । उक्त बललाई समूहअनुरूपको छुट्टाछुट्टै बाकस वा बट्टामा राखिन्छ । एउटा समूहमा कति जना सदस्य छन्, त्यति नै संख्यामा पदावधि लेखिएको गोला बाकसमा राखिन्छ । त्यसपछि कर्मचारीले बाकस बेस्सरी हल्लाउँछन् । बाकसमा भएको बल एउटा समूहमा रहेका सदस्यहरूलाई वर्णानुक्रमअनुसार पालैपालो तान्न लगाइन्छ । आफूले तानेको बल महासचिव वा उनले तोकेको व्यक्तिलाई दिनुपर्ने हुन्छ । गोलामा भएको चिटलाई सबैका अगाडि प्रदर्शन गरिन्छ । प्रदर्शनपछि गोला टिप्ने सदस्यको नाम त्यही चिटमा लेखिन्छ । सबै सदस्यले यसरी नै गोला तान्नेछन् । गोलाप्रथा सकिएपछि संसद् सचिवालयले सबै सदस्यको पदावधि कायम भएको विवरण सार्वजनिक गर्नेछ । सचिवालयका महासचिवले यसको जानकारी मन्त्रिपरिषद् तथा निर्वाचन आयोगलाई दिनेछन् ।"
बजेट छलफल: सत्तापक्षकै सदस्य विरोधमा,"पोष्टबहादुर बोगटी भीमफेदीकुलेखानी सुरुङ मार्ग र नुवाकोटको गणेशस्थानबेत्रावती मार्गको सम्भाव्यता अध्ययन तथा डीपीआरका लागि रकम विनियोजन भएको छ । यीबाहेक थप १० आयोजनाको सम्भाव्यता अध्ययनका लागि रकम छुट्टिएको छ । आर्थिक मामिला तथा योजना मन्त्री कैलाशप्रसाद ढुंगेलले संसद्बाट पारित विनियोजन विधेयकका सिद्धान्त र प्राथमिकता, नीति तथा कार्यक्रम अनुसार नै बजेट आएको दाबी गरे । आर्थिक वर्ष २०७५७६ को नीति तथा कार्यक्रमको छलफलका लागि प्रस्ताव पेस गर्ने क्रममा उनले पुँजीगत खर्च ६१ दशमलव ८ प्रतिशत भएकोले विकास हुने दाबी गरे । उनले कुल बजेटको १४ दशमलव ८५ प्रतिशत रकम स्थानीय तहलाई दिएको भन्दै पछाडि परेको स्थानीय तहलाई विशेष अनुदान समेत उपलब्ध गराएको दाबी गरे ।"
चेपाङहरू घरजग्गाको स्वामित्वबाट वञ्चित,प्रदेशसभातर्फ कांग्रेसले मकवानपुरबाट सन्तबहादुर चेपाङलाई समानुपातिकमा निर्वाचित गरेको हो । अधिकांश चेपाङ बस्तीका नजिकमा विद्यालय छैनन् । चेतना अभावले चेपाङ समुदायमा बालविवाह प्रथामा कमी आएको छैन । गरिबी र अशिक्षाको भारले थिचिएको यो समुदायमा सरदर ७ देखि ९ वटासम्म बच्चा जन्माउने चलन छ ।
विज्ञ अभावमा पोस्टमार्टम भएन,"हत्तपत्ति शव बोकेर ल्याउन सवारी साधनहरू मान्दैनन्, बकैया गाउँपालिकाका अध्यक्ष दामोदर खनालले भने, गाउँमै पोस्टमार्टम गर्ने व्यवस्था नभएकाले विशेषगरी दुर्गम गाउँमा बासिन्दाले थप पीडा भोग्नुपरेको छ । हेटौंडामा शव ल्याएर पोस्टमार्टम गर्न समस्या छ । त्यसमाथि पनि हेटौंडामा पोस्टमार्टम गरेपछि दाहसंस्कार गर्न नै कठिनाइ छ, मनहरी गाउँपालिकाका अध्यक्ष एकराज उप्रेतीले भने, प्राथमिक स्वास्थ्य केन्द्रका चिकित्सकहरूलाई तत्काल तालिम दिएर पोस्टमार्टम गर्ने व्यवस्था सम्बन्धित निकायले गर्नुपर्छ । मकवानपुरमा १० महिनाको बीचमा ७६ जनाले आत्महत्या गरिसके । उनीहरूको पोस्टमार्टम हेटौंडा अस्पतालका चिकित्सकले गरेका हुन् । वाग्मती गाउँपालिकाको राईगाउँदेखि राक्सिराङ गाउँपालिकाको खैराङसम्म आत्महत्याका शव हेटौंडामा ल्याएर आफन्तहरूले पोस्टमार्टम गराएका छन् । आत्महत्या गरेको होस् वा कतैबाट लडेर मृत्यु भएको होस्, पोस्टमार्टम गर्नुपर्ने कानुनी व्यवस्था छ । पोस्टमार्टम नगरी दाहसंस्कार गरेमा ज्यान मुद्दामा परिएला भन्ने डर छ । पोस्टमार्टम गर्न शव हेटौंडा ल्याउन आर्थिकलगायत विभिन्न कठिनाइ छन् ।"
हाते ट्याक्टरमा अनुदान,"रसुवा (कास) कृषिलाई आधुनिकीकरण गर्न रसुवाको उत्तरगया गाउँपालिकाले कृषकलाई हाते ट्याक्टरमा अनुदानको व्यवस्था गरेको छ । गाउँपालिकाले ७५ प्रतिशत अनुदानमा कृषकलाई हाते ट्याक्टर वितरण गरेको हो । गाउँपालिकाको कृषि सहकारी र कृषक समूहमा आबद्ध रहेका कृषकले अनुदानमा हाते ट्याक्टर पाएका हुन् । उत्तरगया गाउँपालिकाको ५ वटै वडाका १२ जना कृषकलाई हाते ट्याक्टर वितरण गरिएको गाउँपालिका अध्यक्ष उपेन्द्र लम्सालले बताए । कृषकहरूको माग र आवश्यकताको आधारमा हाते ट्याक्टर खरिद गरी वितरण गरिएको उत्तरगया गाउँपालिका कृषि शाखा प्रमुख गौरीशंकर रोकायाले बताए । उनले भने, उत्तरगया गाउँपालिकामा प्रशस्त मात्रामा खेतीयोग्य जमिन छ । त्यसैलाई मध्यनजर गर्दै हाते ट्याक्टर वितरण गरिएको हो । गाउँपालिकाले ७५ प्रतिशत अनुदान दिएपछि कृषकले १४ हजार ५ सयमा ट्याक्टर पाएका हुन् ।"
खडेरी व्यवस्थापनमा गर्न माग,"रामेछाप (कास) रामेछापमा खडेरीले सर्वत्र असर परिरहेका बेला विज्ञहरूले राज्यको खडेरीबारेको बुझाइ अस्पष्ट भएको निष्कर्ष निकालेका छन् । खडेरीले पारेको असर र त्यसलाई व्यवस्थापन गर्ने आवश्यक कानुन र कार्यक्रमको अभावमा समस्या चुलिँदै गएको विज्ञको ठहर छ । विश्व खडेरी विरुद्धको संघर्ष दिवस का अवसरमा रामेछापमा आइतबार आयोजित कार्यक्रममा विज्ञहरूले खडेरीको पहिचान, पूर्वानुमान र परिष्कृत गर्न कठिनाइ भएकाले त्यसको व्यवस्थापन अझ गोलमटोल भएको निष्कर्ष निकालेका हुन् । खडेरीले देशका अधिकांश स्थानमा पानीको समस्या सृजना भएको र त्यसको समाधानका लागि डिप बोरिङबाट पानी तानेर काम चलाइएको भए पनि त्यो दीर्घकालीन समाधान नभएको भू संरक्षण भू तथा जलाधार विभागका उपसचिव किशोर अर्यालले बताए । दिगोपनाको ख्याल नगरी गरिएका अस्थायी समाधानहरू भोलि मर्नका लागि आज बचाइएको जस्तो मात्र भएको अर्यालको दाबी छ । उनले जलाधार व्यवस्थापनको महत्त्व राजनीतिक र प्रशासनिक नेतृत्वले नबुझ्दा प्रचारात्मक र खुद्रा समस्या समाधानमा राज्यको ढुकुटी खर्च भइरहेको दाबी गरे । विगत एक दशकयता रामेछापको दक्षिणी क्षेत्र खडेरीको चपेटामा छ । खडेरीले पानीका स्रोतहरू सुकेका छन् ।"
घरमालिकभाडावाल विवादले अन्योल,न्यायिक समितिले स्थानीय सरकार सञ्चालन ऐन २०७४ को धारा ४७ उपदफा १ र २ अनुसार महानगरपालिकामा आउने उजुरीको टुङ्गो लगाउनुपर्छ । उसले सकेसम्म यस्ता विवादहरू मेलमिलापबाट निरुपण गर्ने र सम्भवै नभए फैसला गरेरै भए पनि मिलाउनुपर्ने प्रावधान छ । यसका लागि न्यायिक समितिले उजुरीहरूको सक्कल फाइल तीन महिनाभित्र जिल्ला अदालतमा पठाएर कार्यसम्पादन गराउन सक्छ । यति हुँदाहुँदै पनि महानगरको न्यायिक समितिले आफूसमक्ष आएका उजुरीहरूमध्ये आधाको पनि टुङ्गो लगाउन सकेको छैन ।
भुस्याहा कुकुर व्यवस्थापन चुनौती,काठमाडौं महानगरपालिकाको दुई वर्षअघिको आँकडाअनुसार काठमाडौंमा ३० र ललितपुर महानगरपालिकामा २२ हजार बेवारिसे कुकुर छन् । दक्षिण एसियाली सहयोग संगठन (सार्क) को १८ औं शिखर सम्मेलन हुँदा कुकुर घटाउन महानगरलाई हम्मेहम्मे परेको थियो । सडकमा मात्र नभई सिंहदरबारमा पनि कुकुरको समस्या छ । उपत्यकाका तीनै जिल्लाका नगरपालिकाले कुकुर व्यवस्थापन गर्न बर्सेनि करोडौं रुपैयाँ छुट्याउने गर्छ । समस्या उस्तै छ । टेकुस्थित अस्पालतमा सुई लिने आउनेमा विदेशी महिला पनि थिए ।
चाँगुनारायणका अधिकांश घर मापदण्डविपरीत,"विश्वसम्पदा सूचीमा परेको नै हाम्रो परम्परागत मौलिक पहिचानको कारणले हो, पुरातत्त्व विभाग भक्तपुरका इन्जिनियर मोहनकृष्ण श्रेष्ठले भने, पहिचान जोगाउने जिम्मा पुरातत्त्व विभागको मात्र होइन । स्थानीय बासिन्दा, नगरपालिका र पुरातत्त्वसँगसँगै मिलेर नियमसंगत ढङ्गबाट काम गर्न सके सम्पदाको पहिचान बच्ने उनले बताए ।"
फूलको बिरुवा वितरण,"भक्तपुर (कास) सूर्यविनायक नगरपालिकाले पुष्प व्यवसायी कृषकहरूलाई मखमली तथा सयपत्री फूलको बिरुवा वितरण गरेको छ । मखमली, सयपत्री फूलखेतीका लागि प्रसिद्ध सूर्यविनायक७ गुन्डुका कृषकहरूको व्यवसाय प्रवद्र्धनका लागि नगरपालिकाले अनुदानमा बिरुवा वितरण गरेको वडाध्यक्ष रवीन्द्र सापकोटाले बताए । नगरपालिकाको करिब दुई लाख रुपैयाँ सहयोगमा वडा कार्यालयले फूलको बिरुवाको नर्सरी बनाएको उनले बताए । गुन्डुका २ सय ७६ कृषकलाई मखमली तथा सयपत्री फूलको करिब ३४ हजार बिरुवा वितरण गरेको जनाएको छ ।"
बेलगाम ठेकेदार,"पहुँचका आधारमा ठेक्का दिने प्रथा रोक्ने र कार्य सम्पन्न नभए कडा कारबाही गर्ने थिति नबसालेसम्म विकृतिको जड रहिरहन्छ । तसर्थ, निर्माण सम्झौताका सर्तहरू उल्लंघन गर्ने ठेकेदारलाई कारबाही गर्न राज्य संयन्त्र चुक्नु हुँदैन । सार्वजनिक खरिद ऐन, २०६३ र सार्वजनिक खरिद नियमावली २०६४ मा यस्ता निर्माण व्यवसायीलाई कालोसूचीमा राख्नेदेखि पूर्वनिर्धारित क्षतिपूर्ति तिराउने व्यवस्था छन् । यी कानुनी व्यवस्थालाई कडाइका साथ पालना गराउने दायित्व सम्बन्धित सरकारी निकायहरूको हो । यस क्रममा राजनीतिक नेतृत्वबाट आउन सक्ने अवाञ्छित व्यवधानलाई चिर्न राज्य संयन्त्रमा बसेका अधिकारीहरू सक्षम हुनैपर्छ । काम नगर्ने ठेकेदारहरूको हकमा पछिल्लो समय गृह मन्त्रालयले पहलकदमी थालेको छ, यस्तो कारबाही सरोकारवाला मन्त्रालय र निकायहरूसित उचित समन्वयमा न्यायोचित ढंगले हुन जरुरी छ ।"
संसदीय माक्र्सवादको परीक्षण,"सरकारका निर्णयक नेता र मन्त्रीहरू अधिनायकवादको शंका नगर्न प्रस्टीकरण दिँंदै हिँड्नुपर्ने बाध्यता आइलागेको छ । मूल प्रश्न त यो प्रस्टीकरण दिनुपर्ने वातावरण नै किन र कसरी सिर्जना भयो भन्ने हो । जहाँसम्म अहिलेको नेपाली राजनीतिक अभ्यास सफल भएर यसले एउटा नयाँ सैद्धान्तिकदार्शनिक आधार पनि सिर्जना गर्ने सम्भावना छ, त्यो झन् टाढा भएको छ । ओली र उनका नयाँ सहयात्री पुष्पकमल दाहालको जिम्मेवारी बाँडफाँडको पहिलो छनोटमा बौद्धिक अभ्यास गर्नेभन्दा कम योग्यताका चाटुकारहरू पर्ने गरेका छन् । यसरी हेर्दा, संसदीय व्यवस्था र माक्र्सवाद दुवै एकैसाथ नेपालबाटै बद्नाम हुने जोखिम बढ्दो देखिँंदैछ । ट्विटर :"
चिनियाँ अनुदानमा रेल र तेल,"प्रधानमन्त्री बनेका केपी शर्मा ओलीको ६ दिने चीन भ्रमण हँुदैछ । उनको यो चीन भ्रमण राष्ट्रका लागि फलदायी बन्न सकोस् । प्रधानमन्त्री ओलीले देखाएका सपना ठूलठूला छन् । सम्झौता थोरै होस्, तर छिटै कार्यान्वयनमा आओस् । दर्जनौं आयोजनामा सम्झौता गर्ने, आफ्ना मानिसलाई भ्रमण गराउने र स्वदेशमा आएर सम्बन्धमा नयाँ उचाइ पुगेको जानकारी गराउने प्रवृत्ति अन्त्य हुनुपर्छ । अहिले प्रधानमन्त्री ओली शक्तिशाली बनेका छन् । उनले आफूले गर्न सक्ने र सम्भव हुने कार्यको मात्र सपना बाँडुन् । रामकृष्ण बरालजोरपाटी २, काठमाडौं"
असहिष्णु बन्दै सरकार,"सरकार निरंकुशतातर्फ अघि बढ्दै गरेका अनेक उदाहरण प्रस्तुत हुनथालेका छन् । भूकम्प पीडितको व्यवस्थापन अझै हुन नसकेको सन्दर्भमा सरकारले पूर्व विशिष्टको भत्ता वृद्धि गर्न खोजिरहेको छ । यसबखत जनताको रक्षामा रकम खर्चने कि नेताको भलाइमा ? सरकार असहिष्णु बन्दै गएको छ । आफ्नो पक्षमा नबोल्ने र आफू अनुकूल नचल्ने अधिकारी जोखिममा रहेको तथ्य नेपाल टेलिभिजनबाट प्रसारित कार्यक्रम सिधा प्रश्न माथिको प्रतिबन्धले पुष्टि गरेको छ । बालकृष्ण ढुंगेलको कैद मिनाहा विवादास्पद छ । ढुंगेलको जेल जानुअघि र जेलबाट मुक्त भएपछिको अभिव्यक्ति आफैंमा उत्तेजक र हिंसालाई प्रश्रय दिने खालको थियो कि थिएन ? चरित्र सुध्रिएकै कारण उनको रिहाइ भएको भनिएको थियो । उत्तेजक विचार र हिंसाको वकालत चरित्र सुधारको संकेत हो त ? आर्थिक विकासको लक्ष्य राख्ने तर सरकारको स्वामित्व रहेको राष्ट्रिय ध्वजाबाहक जहाजभन्दा निजी क्षेत्रको जहाजमा यात्रा गर्ने प्रधानमन्त्रीलाई कसरी हेर्ने ? उत्तम पुडासैनी जोरपाटी, काठमाडौं"
ठेक्कामा लापरबाही,"ठेक्कामा ठगठाग शीर्षकमा कान्तिपुरमा प्रकाशित समाचार पढेपछि केही लेख्न मन लाग्यो । ठेक्काको सञ्जालमा जोडिएका ठेकेदार र सेटिङका कर्मचारी तिल्मिलाउन थालेका पो हुन् कि भन्ने पनि लाग्दैछ । सुगम स्थानदेखि राजमार्गका पुल र दुरदराजका नदीनालाका पर्खाल वा मेलम्ची वा कुलेखानी तेस्रोकै ठेक्का किन नहुन्, ठेकेदारका ज्यादतीले पराकाष्ठा नाघेकै हुन् । ठेक्का हत्याउन तोकिएको अंकभन्दा झन्डै आधा रकम तल गई बिड गरी ठेक्का हात पार्ने र काम सुरु गर्ने भनी बैनाजस्तै केही रकम लिने र नामको मात्र काम थालेर अन्तत: भाग्ने र अन्यत्र गई पुन: ठेक्काका काममा हाबी हुन खोज्ने यो पुरानो रोगलाई अब राम्ररी चिरफार गर्ने काम सुरु भएको छ जुन स्वागतयोग्य छ । गृहमन्त्रीले तमाम निर्माणका क्षेत्रमा देखिएका गम्भीर लापरबाहीलाई सही ट्रयाकमा ल्याउन र गुणस्तरीय काम हुने स्थिति बसाल्न कारबाहीको सिलसिला अघि बढाएपछि यी ओझेल परिसकेका र फाइलमा धमिरा लागिसकेका विषय पुन:खोलिन थालेका हुन् जुन सकारात्मक छ । श्यामसुन्दर कुइँकेल हाँडीगाउँ, काठमाडौं"
हवाई रुटमा राहत,"निजी क्षेत्रको बुद्ध एयरले नेपालगन्जबाट भारतको राजधानी दिल्लीसम्म हवाइसेवा सञ्चालन गर्नलागेको छ । यस अघि उसका बनारस सहरमा पाक्षिक रूपमा उडान चलेका छन् । पोखराबाट भारतका केही सहरमा सञ्चालन गर्ने योजना बनाएकामा पछि हवाई रुटको कारण कार्यान्वयनमा आएन । बुद्धले सञ्चालन गर्नलागे जसरी भारतका सरकारी तथा निजी क्षेत्रका विमान कम्पनीलाई पनि नेपालगन्ज, भैरहवा, पोखरा, जनकपुर तथा विराटनगरबाट उडान भर्न अनुरोध गरौं । यदि त्यसो हो भने तिनले प्रत्यक्ष हवाई रुटको समस्या बुझ्नेछन् । हाम्रा आन्तरिक उडानका रुटहरू पनि कतिपय पुराना तथा अव्यावहारिक सुनिन्छ । जस्तो सुर्खेत तथा नेपालगन्जबाट हुम्लाको सिमकोट लगायत पहाडी जिल्लाका उडानमा धेरै दुर्घटना भएकाले एकपटक अध्ययन गरी सुरक्षित वा व्यवस्थित रुट पहिल्याउने हो कि ? उसरी नै पोखराजोमसोम तथा काठमाडौंलुक्लाको गन्तव्यलाई अरू स्तरीय बनाउँदा दुर्घटनामा कमी आउला कि ? मुलुकका सम्पूर्ण आन्तरिक हवाई रुटलाई पुनरावलोकन तथा पुनर्विचार गरी सच्याउने वा पुरानैमा थपघट गरी अपडेट गराउँदा कसो होला ? श्रीकृष्ण राजवंशी सुनकोसी३, सिन्धुली"
भ्रष्टाचारको पिरलो,"सरकारले समृद्धि र सुशासनको आकर्षक नारा लगाउने गरेको छ । यस क्रममा भ्रष्टाचार नियन्त्रणप्रति शून्य सहनशीलताको कदम अवलम्बन गरिने पनि भन्ने गरेको छ । तर सरकारको यो भनाइ नारामा मात्र सीमित हुुने लक्षण देखिन्छ । अहिले सर्वत्र भ्रष्टाचार मौलाएको छ । राजनीतिक नेतृत्वले नीतिगत भ्रष्टाचारबाट ब्रह्मलुट गरिरहेका छन् । मन्त्रिपरिषद्ले नीतिगत निर्णयका नाममा गरेका विषय अख्तियार दुरुपयोग अनुसन्धान आयोगको कार्यक्षेत्रमा नपर्ने भएबाट कतिपय आर्थिक मामिलाका गम्भीर कुरा मन्त्रिपरिषद्को बैठकबाट निर्णय गराउने कुप्रथा हटेको छैन । विकास निर्माणका ठेक्का प्रदान तथा ठूला रकमको खरिदमा पारदर्शिता छैन । नियम, प्रक्रिया मिलाएर रकम हत्याउनेहरू प्रशस्त छन् । जनसरोकारका कार्य हुने मालपोत, नापी, भूमिसुधार, जिल्ला प्रशासन, स्थानीय तहका नगरपालिका, गाउंँपालिका, वैदेशिक रोजगार जस्ता विभाग, कार्यालयहरूमा खुलेआम घुस मागिन्छ । अदालतमा समेत घुस नखुवाई काम हुन्न । काठमाडौं जिल्ला अदालतबाट अधिकृत वारिसनामा प्रमाणित गराउन र यस्तो वारिसनामा कायम रहे, नरहेको खुलाइएको पत्र दिंँदा पनि घुस दिनुपर्ने बाध्यता छ । यो मुलुकबाट भ्रष्टाचारको अन्त्य कहिले होला ? भ्रष्टाचारबाट आक्रान्त सर्वसाधारण जनताको पिरलो कहिले समाधान होला ? तीर्थ खनालनयाँबानेश्वर, काठमाडौं"
कफिनको कथा,"असार २ गते प्रकाशित एकै दिन चार कफिन शीर्षकको समाचार पढेपछि मलाई असह्य पीडा भयो । खाडी मुलुकमा काम गर्न जाने नेपालीको ज्यान बिभिन्न कारण जाने गरेको सबैलाई थाहै छ । साउदी अरेबियामा काम गर्न गएका दिपक श्रेष्ठको शव ल्याउन ६ महिना लाग्नु अर्को दु:खद कुरा हो । त्यसमाथि उनकी छोरी पूजाले आफ्नो बाबाको शव ल्याउन खेप्नुपरेको कथा हृदयविदारक छ । अब यस्ता समस्या दोहोरिन नदिन सरकारले पहल थाल्नुपर्छ । विदेश जान लाग्ने नेपालीलाई यहीं रोजगारीको अवसर सिर्जना गर्नेतर्फ पनि सरकारको ध्यान जाओस् । ती पूजाका लागि पनि सरकारले सजिलै नागरिकता उपलब्ध गराइदेओस् । गिरिराज श्रेष्ठ हिमगंगा, रामेछाप"
सडक क्षतिमा उदासीन,"महानगरपालिका तथा नगरपालिकाले फोहोरलाई रिसाइक्लिङ गरी फोहोरबाट मोहोर प्राप्त गर्ने कार्य नगरेसम्म सहरहरू सफा र प्रदूषणरहित हुन सक्नेछैनन् । कतिपय सडक लामो समयदेखि पिच भएका छैनन् । कतिपय सडक पिच भएर पनि नाला र प्वाल सफा नगरेर पानी जम्ने अवस्थामा छन् । ठेकेदारले पिच गरिसकेपछि नाला तथा ढलहरूको प्वाल सफा गरेपछि मात्र सडक विभागले निजहरूको ठेक्काको रकमको भुुक्तान गर्नुपर्छ । केही सययअघि चावहिल गोपीकृष्ण हल पछाडिको सरस्वतीनगरको बाटो पिच गरे पनि ढलका प्वाल बन्द भएर पानी जम्न थालेको छ । यस्ता विषयमा बेलैमा ध्यान नदिने हो भने सरकारको छविमा नकारात्मक असर पर्छ । प्रधानमन्त्रीको कार्यालयबाट समेत सम्बन्धित मन्त्री तथा सचिवहरुलाई सयममै सचेत गराउन सक्नुपर्छ । पूूर्ण ओलीचावहिल, काठमाडौं"
मुस्लिम समुदाय दु:खी,"नेपाल धार्मिक देश हो जहाँ हरेक धर्मावलम्बीले स्वतन्त्र रूपमा आआफनो धर्म मनाइरहेको इतिहास छ । नेपालका मिडियाहरू यहाँ मनाइने काग र कुकुर पूजाबारे दिनभरि प्रसारण गरिरहन्छन् तर मुस्लिम समुदायका पर्वहरूलाई बेवास्ता गर्छन् । प्रदेश २ मा मुस्लिम जनसंख्याको आधारमा करिब १२ प्रतिशत छन् । प्रदेश सरकारले ३ गते सार्वजनिक बिदा दिएको प्रति आभारी छौं । हिमाल र पहाडमा बसोबास गर्ने अल्पसंंख्यक मुस्लिममा भएको अन्यायप्रति सरकारको ध्यानाकर्षण गराउन चाहन्छांै । हाशिम अन्सारीराजविराज, सप्तरी"
स्वतन्त्र प्रेसका समस्या,"अहिले नेपाली सञ्चार क्षेत्रमा जे भइरहेको छ, त्यो कदाचित स्वतन्त्रताप्रेमीका लागि अपेक्षित छैन । सञ्चारमन्त्री र सरकारकै स्वामित्वको सञ्चार माध्यममा कार्यक्रम चलाउने व्यक्ति बीचको सम्बन्ध कस्तो हुनुपर्छ ? यो विचार गर्नुपर्ने विषय हो । के हामी जमानालाई उल्ट्याएर प्रेसका मामिलामा एकाधिकारवादी सिद्धान्तहरू अवलम्बन गर्दैछौं ? समृद्धिको नाराभित्र अन्तरनिहित राजनीतिले हाम्रो लोकतान्त्रिक पद्धतिलाई कहाँ पुर्याउँछ ? त्यो हामीले राम्ररी बुझ्नुपर्ने कुरा हो । प्रेस जगतमा अराजकता चलेको छ भने त्यसको समाधान पत्रकार वा सञ्चारकर्मीहरूको घाँटी समातेर हुँदैन । पत्रकारहरूका सबै संघसंस्था विभाजित र पार्टीमुखी भएको अहिलेको अवस्थामा स्वतन्त्रताको रक्षा गर्नु जति महत्त्वपूर्ण छ, त्यति नै कठिन पनि छ । तर सरकारका सञ्चालकहरूले प्रेस कमजोर भए पनि निसहाय हुँदैन भन्ने बुझ्नुपर्छ । अहिले देखिन थालेको विभाजनले प्रेसको मात्र होइन, सरकारको पनि हित गर्दैन ।"
चीन भ्रमणका मुद्दा,"चीनले चासो राख्ने यस्ता बँुदामा प्रधानमन्त्री ओलीले आश्वस्त पार्नसके र चीनले पनि ओलीलाई विश्वासको नजरले हेर्यो भने नेपालचीन सम्बन्ध अझ सुदृढ हुन्छ । चीनको बीआरआईजस्ता परियोजना र चीनले नेपाललाई सहयोग गर्ने जलविद्युत विकास, पूर्वाधार विकास, औद्योगिक संरचनाबाट देशभित्रै रोजगारीको मात्रा वृद्धि गर्नसके नेपाली जनताले प्रधानमन्त्री ओलीलाई सराहना गर्नेछन् ।"
बिदा कटौती किन ?,"यस्तै निजी विद्यालयहरूले अरूको पर्वमा परीक्षा राखिदिने र घटस्थापनादेखि तिहारसम्म एक महिना विदा दिने गरेका छन् । यसको सुधारमा सरकारको ध्यानाकर्षण हुन जरुरी छ । वास्तवमा हाम्रो देश धर्मनिरपेक्ष कहिल्यै हुन सकेन । धर्म निरपेक्षताको विरोध गर्ने धार्मिक विज्ञहरूले धार्मिक स्वतन्त्रता र समानताको उदाहरण दिन्छन् । यस्तो भए विदाहरूलाई पनि समान स्थान दिइनुपथ्र्याे । दसैं, ईद, क्रिसमस सबै आस्थासँग सम्बन्धित बिदा हुन् । सबैका फरकफरक मूल्यमान्यता, प्रक्रिया छन् । सबैको संवेदनशीलताको ख्याल राख्नु राज्यको दायित्व हो ।"
लहडी नेताका उधारो वार्ता,"समष्टिमा, दुवै मुलुकले सिंगापुर वार्तामा सहमति गरेका विषय सतही छन् । भविष्यमा यसका अझै विशिष्ट संस्करण आउन् । किम र ट्रम्प दुवैले वाचा गरेका कार्ययोजना व्यवहारमा रूपान्तरण होउन् । विश्व शान्तिका हिमायती हामीजस्ता पर्यवेक्षक मुलुकले यसका लागि पहरेदारी जारी राख्नुपर्छ । ट्विटर :"
यार्चा खरिद पुर्जी लिने न्यून,जिल्ला वन अधिकृत प्रेमशंकर चौधरीले पाटन क्षेत्रबाटै यार्चा अवैध रूपमा तिब्बती बजारमा बिक्री हुने गरेकाले खरिद पुर्जी कम गएको बताए । यार्चा खरिद गर्नका लागि वन कार्यालयमा प्रतिकिलो २५ हजार राजस्व तिर्नुपर्ने नियम छ । व्यापारीले राजस्व छल्न मुगु र तिब्बतको सिमाना नाक्चेनाग्ला हुँदै तिब्बत पुर्याएर बिक्री गर्छन् । कतिपय तिब्बती व्यापारी मुगुमै आएर पनि यार्चा खरिद गर्छन् । पाटन क्षेत्रमा करोडाँैको यार्चा संकलन भए पनि अवैध बिक्रीले सरकारी राजस्व न्यून मात्रै संकलन हुने गरेको छ ।
कार्यकर्ता छुटाउन शैक्षिक हडताल,"यसअघि साना आठ विद्यार्थी संगठनले निजी विद्यालयले गरेको शुल्क वृद्धिलगायत मुद्दालाई लिएर गत जेठ २१ मा दोस्रो पटक शैक्षिक हडताल गरेका थिए । त्यस क्रममा विप्लव नेतृत्वको नेकपानिकट क्रान्तिकारीका कोषाध्यक्ष नरेन्द्र बिकलगायत केहीलाई प्रहरीले नियन्त्रणमा लिएको थियो । हामीले हाम्रा सदस्यलाई एक साताभित्र रिहाइको माग गरेर चरणबद्ध संघर्षका कार्यक्रम घोषणा गर्यौं र पटकपटक गृहमन्त्रीलाई समेत भन्यौं, क्रान्तिकारीका अध्यक्ष चिरञ्जीवी ढकालले कान्तिपुरसँग भने, हाम्रा माग सुनुवाइ नभएपछि शैक्षिक हडतालमा उत्रिन बाध्य भएका हौं ।"
डिफेन्डिङ च्याम्पियन स्तब्ध,निराश जर्मन समर्थक ।
फ्रिकिकमा सर्बियाको सान,शारीरिक रूपमा बलिया एलेक्जेन्डर मित्रोभिचले कोस्टारिका डिफेन्सका लागि टाउको दुखाइ बने पनि पाएको मौका भने सदुपयोग गर्न असफल रहे । दोस्रो हाफको सुरुआतमै पाएको मौकामा उनले सोचेजस्तो प्रहार गर्न सकेनन् । यद्यपि उक्त गल्तीले खेलमा सर्बियालाई घाटा भएन । कप्तान कोलारोभले बायाँ खुट्टाले प्रहार गरेको फ्रिकिक विपक्षी वाल र गोलरक्षक नाभासलाई बिट गर्दै गोलमा परिणत भयो ।
इंग्ल्यान्ड प्रिमियर लिग पारामै,"यो खेल बेल्जियमले सजिलै जित्ने अपेक्षा गरिएको छ । तर मेर्टेन्स के पनि मान्छन् भने टिम जत्तिकै ठूलो भए पनि त्यसका पनि कमजोरी हुने गर्छन् । उनको भनाइ छ, यो विश्वकप हो, यसमा जति टिम छन्, सबै फुटबल खेल्न माहिर छन् । सबै टिमका आआफ्ना विशेषता छन् ।"
": रहिम स्टर्लिङ, इंग्ल्यान्ड",म्यानचेस्टर सिटीले लिग उपाधि जित्दा स्टर्लिङले टोलीका लागि उत्कृष्ट प्रदर्शन गरेका थिए । उनले इंग्ल्यान्डका लागि प्रतिष्ठित १० नम्बर जर्सी लगाउनुले पनि उनको महत्त्व दर्शाउँछ । विश्वकपमा सुखद सुरुआत लिने लक्ष्यसहित मैदान उत्रँदा आक्रमणमा ह्यारी केनलाई स्टर्लिङको साथ हुनेछ ।
क्रिमियाको त्यो क्लब,"धेरै खेलाडी अर्जेन्टिना र ब्राजिल फर्किएका थिए । यो निकै अत्यासलाग्दो हो, उनले भने । अचेल दुई टिमले ताभरियाको क्लबको नाम लिएका छन् । ताभरिया सिम्फेरोपोल अहिले सीमापारिको युक्रेनी भूमिमा रहेको छ भने टीएसके सिमफेरोपाल सहर कब्जा गरिएपछि स्थापना भएको हो र यसले क्रिमियाको नयाँ लिग खेल्छ । स्पेन्सनले क्लब दुई भागमा बाँडिएकोबारे कुनै जानकारी नभएको बताए ।"
आजको तस्बिर,"धेरै खेलाडी अर्जेन्टिना र ब्राजिल फर्किएका थिए । यो निकै अत्यासलाग्दो हो, उनले भने । अचेल दुई टिमले ताभरियाको क्लबको नाम लिएका छन् । ताभरिया सिम्फेरोपोल अहिले सीमापारिको युक्रेनी भूमिमा रहेको छ भने टीएसके सिमफेरोपाल सहर कब्जा गरिएपछि स्थापना भएको हो र यसले क्रिमियाको नयाँ लिग खेल्छ । स्पेन्सनले क्लब दुई भागमा बाँडिएकोबारे कुनै जानकारी नभएको बताए ।"
क्रोएसियासामु नाइजेरिया निरीह,दोस्रो हाफको सुरुआतमा नाइजेरियाले केही दबाब सिर्जना गरे पनि त्यसको प्रतिफल निस्कन सकेन । नाइजेरियाका विलियम एकङले मान्जुकिचलाई बक्सभित्र लडाएपछि रेफ्रीले क्रोएसियालाई पेनाल्टी दिए । मोड्रिचले उक्त पेनाल्टीमा सहजै गोल गर्दै टिमलाई जिततर्फ डोर्याए ।
डेनमार्क अपराजित,डेनमार्क योसँगै १६ खेलमा अपराजित रहेको छ भने पेरुको १५ खेलको अपराजित यात्रा टुंगिएको छ । पेरुका भेट्रान पाउलो गुइरेरो लागूऔषध सेवन प्रतिबन्धको निर्णय उल्टाएर रुसमा खेल्न पाएका थिए । उनी अन्तिम ३० मिनेटलाई मैदान छिरेका थिए । मोडोभिआ एरिनामा उनको ब्याकहिल गोल नहुनु पेरुको दुर्भाग्य थियो । डेनमार्कका गोलरक्षक कास्पर स्माइकलले दोस्रो हाफमा निरन्तर बचाउ गर्दै पेरुलाई निराश बनाए ।
रोनाल्डो १ मेसी ०,"यसपल्ट पनि विश्वकपमा अर्जेन्टिनी टिमले राम्रो गर्न सकेन भने साँच्चै पूरा सम्भावना छ, मेसीले फेरि अन्तर्राष्ट्रिय फुटबलबाट संन्यास लिनेछन्, यस्तो हुन बेर छैन । बार्सिलोना र इंग्ल्यान्डका पूर्वफरवार्ड ग्यारी लिनेकरले ठीकै टिट गरेका छन्, मेसी पेनाल्टीमा चुक्दा सायद कतै, कुनै बेला रोनाल्डोले पक्कै खुसीको महसुस गरेको हुनुपर्छ ।"
अर्जेन्टिनाले अवसर गुमायो,"डेनमार्क र क्रोएसियासँग विश्वकपको राम्रो अनुभव छ तथा उनीहरूले अबका खेलमा राम्रो गर्ने अपेक्षा गर्न सकिन्छ । यसपल्टको विश्वकपमा अफ्रिकी देशले भने राम्रो सुरुआत लिन सकेन । अहिलेसम्म मैदानमा उत्रेका तीन टिममध्ये इजिप्ट, मोरक्को र नाइजेरिया पराजित भइसकेका छन् । यो अफ्रिकी फुटबल समर्थकका लागि निराशाजनक प्रदर्शन हो ।(न्यौपाने राष्ट्रिय फुटबल टोलीका पूर्वखेलाडी हुन् । उनी हाल त्रिभुवन आर्मी क्लबका प्रशिक्षक छन् । उनले केही समयअगाडि मात्र एसियाली फुटबल महासंघको प्रशिक्षक ए लाइसेन्स कोर्स उत्तीर्ण गरेका छन् ।)"
छिमेकीलाई इनरुवा गोल्डकप,भिगोरस नेपालको आयोजनामा भएको प्रतियोगितामा पूर्वका ८ टोलीले भाग लिएको अध्यक्ष रोहित दर्नालले बताए । मुख्य प्रायोजकमा निनाम फिल्म प्रालि रहेको थियो ।
लुम्बिनी फाइनलमा,काठमाडौं (कास) लुम्बिनी बी पाँचौं साइपाल थ्री अन थ्री बास्केटबलको गल्र्सतर्फ फाइनल पुगेको छ ।साइपाल एकेडेमीद्वारा आयोजित प्रतियोगिताको पहिलो सेमिफाइनलमा लुम्बिनीले स्वप्नबाटिकालाई १३१२ को साँघुरो अन्तरले पराजित गर्यो । ग्रेट माया बी ले इडेन ब्रिज एकेडेमीलाई १२१० तथा बिग बलर्सले लुम्बिनी ए लाई १५१३ ले हराए ।
जुडो निर्णायक सफल,काठमाडौं (कास) नेपालका अन्तर्राष्ट्रिय जुडो निर्णायक धर्मकुमार श्रेष्ठ अन्तर्राष्ट्रिय दृष्टिविहीन खेलकुद संघ (इब्सा) जुडो रेफ्री सेमिनारमा उत्तीर्ण भएका छन् । जापानको टोकियोमा आइतबार सम्पन्न चारदिने सेमिनारमा उत्तीर्ण भएसँगै श्रेष्ठ एसियाली पारा खेलकुद र ओलम्पिक पारा खेलकुदमा निर्णायकको भूमिका निर्वाह गर्न योग्य बनेका छन् ।
साउन्ड टेबलटेनिस,काठमाडौं (कास) राखेको आयोजना तथा नेपाल दृष्टिविहीन साउन्ड टेबलटेनिस संघको व्यवस्थापनमा राष्ट्रिय साउन्ड टेबलटेनिस प्रतियोगिता मंगलबार हुने भएको छ । पुरुषमहिला सिंगल्समा प्रतिस्पर्धा हुने प्रतियोगितामा ५६ खेलाडीको सहभागिता रहनेछन् । शीर्ष तीन स्थानका खेलाडीले नगद पुरस्कार पाउनेछन् ।
खुला भलिबल हुने,काठमाडौं (कास) सेब टुए साइड खुला महिला तथा पुरुष भलिबल प्रतियोगिता असार ६ देखि हुने भएको छ । सामाखुसी बोर्डिङ स्कुल (सेब) को प्रायोजनमा हुने प्रतियोगितामा ४८ टोलीको सहभागिता रहने छ । पुरुष विजेताले ३५ हजार र उपविजेताले २० हजार तथा महिला विजेताले २० हजार र उपविजेताले १० हजार प्राप्त गर्नेछन् ।
मन्त्री नआएपछि संसद् बैठक स्थगित,नियमावलीविपरीत सभामुख कृष्णबहादुर महराले शून्य समय सकिएपछि विनियोजन विधेयकमाथिको छलफल अगाडि बढाए । प्रधानमन्त्रीसँग प्रश्न गर्ने नियमावलीको व्यवस्था कार्यान्वयन नगरेको भन्दै प्रमुख प्रतिपक्षी कांग्रेसका सांसद मीनेन्द्र रिजालले आपत्ति प्रकट गरे । त्यसपछि सभामुख महराले कार्यव्यवस्था समिति बैठक राखेर नियमावलीको व्यवस्था कार्यान्वयन गर्ने जानकारी दिए ।
विद्यालय पुनर्निर्माणमा स्थानीयको अवरोध,"मन्दिरका नाममा २०७२ सालमा बानेश्वर महादेवस्थान संरक्षण समाज नामक गैरसरकारी संस्था दर्ता भएको थियो । त्यसयता विद्यालयमा हस्तक्षेप बढेको शिक्षकहरूको गुनासो छ । मेयर खरेलले स्थानीयको आग्रहमा आफू मन्दिर संरक्षणका लागि गएको प्रतिक्रिया दिए । मैले पढाइमा बाधा पुर्याएको छैन, बिदाको दिन गएको हो । मन्दिरका लागि खाली ठाउँ चाहिन्छ भन्ने स्थानीयको माग हो, उनले थपे, मेयर भएर म गएको हैन, स्थानीय भएर गएको हुँ । स्थानीयसँग सरसल्लाह र समन्वय नगरी विद्यालय मनोमानी तरिकाले अघि बढेको आरोप उनले लगाए ।"
२१ सहसचिवको सरुवा,"वर्षौंदेखि सामान्य प्रशासन मन्त्रालयमा हाजिर गरेकै भरमा तलबभत्ता खाइरहेका ट्रेड युनियनका नौ नेतालाई पनि मन्त्रालयले काममा खटाएको छ । काम नगर्ने र जहिले पनि कर्मचारी सरुवा, बढुवामा चलखेल गर्ने कर्मचारी नेताहरूलाई जिम्मेवारीमा खटाइएको हो । मन्त्रालयले तयार गरेको संघीय निजामती कर्मचारीसम्बन्धी विधेयकमा पनि एकमात्र आधिकारिक ट्रेड युनियन रहने र पार्टीनिकट युनियन खारेज गर्ने प्रस्ताव गरिएको छ । उक्त विधेयकमा कर्मचारीलाई राजनीतिबाट टाढा राख्न कडाइ गर्ने प्रस्ताव छ ।"
हेटौंडामा कांग्रेस केन्द्रीय समिति बैठक,"हेटौंडामै मंगलबारदेखि जिल्ला सभापतिहरूको राष्ट्रिय भेला सुरु हुँदै छ । कांग्रेस प्रवक्ता विश्वप्रकाश शर्माले सभापतिहरूको भेलालाई परिणाममुखी बनाउने विषयमा छलफल गर्न केन्द्रीय कार्यसमिति बैठक बोलाइएको बताए । जिल्ला सभापतिहरूले भने केन्द्रीय कार्यसमितिको यही बैठकमा महासमिति बैठकको मिति तोक्न माग गरेका छन् । संस्थापन पक्षले विभिन्न बहानामा महासमिति बैठक पछि धकेल्न सक्ने आशंका गर्दै संस्थापनइतर पक्षका जिल्ला सभापतिले तत्काल महासमिति बैठकको मिति तोक्न माग गरेका हुन् । यसअघि केन्द्रीय कार्यसमिति बैठकमा भदौभित्र महासमिति बैठक बोलाउने भनिए पनि मिति र स्थानको निर्णय गरिएको छैन । विभिन्न बहाना झिक्दै बैठक पछि सार्न खोजिएको आशंका हामीलाई छ, काभ्रेका कांग्रेस सभापति मधु आचार्यले भने, सोमबार बस्ने केन्द्रीय समितिले यो आशंका मेटाउने काम गरोस् । केन्द्रीय कार्यसमिति बैठकबाट मिति तोक्ने काम हुन नसके जिल्ला सभापति भेलामा यो विषयलाई प्रमुखतासाथ उठाइने उनले बताए । प्रवक्ता शर्माले भने केन्द्रीय कार्यसमिति बैठकबाटै महासमिति मिति तोकिने सम्भावना कम रहेको बताए । मंगलबारको बैठक सभापति भेलाको एड्भाइजरीजस्तो हो, यसैबाट महासमिति बैठक तोकिने सम्भावना कम छ, उनले भने ।"
गंगामायाको ज्यान बचाउन माग गर्दै घेराउ,"काठमाडौं (कास) छोराका हत्यारालाई कारबाही गर्नुपर्ने माग राखेर आमरण अनशन बसेकी गंगामाया अधिकारीको स्वास्थ्य नाजुक बन्दै गएपछि मानव अधिकारवादी तथा द्वन्द्वपीडितले आइतबार बालुवाटार घेराउ गरेका छन् । उनीहरूले गंगामायाको माग तत्काल सुनुवाइ गर्न सरकारलाई आग्रह गरेका छन् । गंगामायाले सर्वाेच्चले तीन वर्षअघि दिएको आदेश पालना गर्दै छोराको हत्या आरोपीमध्येका एक छविलाल पौडेललाई पक्रनुपर्ने माग राखेकी छन् । तीन वर्ष पर्खंदा पनि आदेश पालना नभएको भन्दै उनले जेठ १५ गतेदेखि अनशन सुरु गरेकी थिइन् । उनका हातखुट्टा सुन्निएका छन् भने आवाज बस्दै गएको छ । वीर अस्पतालका डाक्टरले आइतबार उनलाई आईसीयूमा लैजान खोजेका थिए । तर उहाँले मान्नुभएन, उनका वकिल बाबुराम गिरीले भने, माग पूरा नभएसम्म उपचार गर्न नदिने उहाँको अठोट छ ।"
दूतावासको वार्षिक प्रतिवेदन सार्वजनिक,"अस्ट्ेरलिया (कास) अस्ट्रेलियास्थित नेपाली दूतावासले एक वर्षको प्रगति विवरण सार्वजनिक गर्दै दुई देशबीचको सम्बन्धलाई थप उचाइमा पुर्याएको दाबी गरेको छ । क्यानबेरास्थित दूतावासमा आयोजना गरिएको वार्षिक पत्रकार भेटघाट कार्यक्रममा राजदूत लक्की शेर्पाले एक वर्षको कार्यकालमा अत्यन्तै महत्त्वपूर्ण काम गरेको बताइन् । उनले आफू राजदूत भएर आएपछि दुई मुलुकबीचको कूटनीतिक सम्बन्ध थप उचाइमा पुगेको दाबीसमेत गरिन् । दूतावासले अस्ट्रेलिया र नेपालबीचको कूटनीतिक, राजनीतिक सम्बन्ध विस्तारका साथै यहाँ रहेका नेपाली समुदायका विभिन्न समस्या समाधानमा काम गरेको उनले दाबी गरिन् । दूतावासका लागि जग्गा खरिद, नेपाल र अस्ट्रेलियाबीच सचिवस्तरीय संयन्त्र, संसदीय समिति निर्माणलगायतलाई उपलब्धिका रूपमा व्याख्या गरिएको छ ।"
प्रशासकीय अदालतसम्बन्धी विधेयक पेस,"काठमाडौं (कास) सरकारले प्रशासकीय अदालतसम्बन्धी विधेयक आइतबार संसद्मा पेस गरेको छ । कर्मचारी सरुवा, बढुवा र अवकाशसम्बन्धी मुद्दाको अन्तिम किनारा लगाउन प्रशासकीय अदालतलाई थप जिम्मेवारी दिइएको विधेयक कानुन, न्याय तथा संसदीय मामिलामन्त्री शेरबहादुर तामाङले आइतबार राष्ट्रिय सभामा पेस गरेका हुन् । सर्वोच्च अदालतमा कर्मचारी सरुवा, बढुवा र अवकाशसम्बन्धी मुद्दाको चाप कम गर्न प्रशासकीय अदालतको क्षेत्राधिकार बढाएर विधेयक ल्याइएको तामाङले जानकारी दिए । न्यायालयमा पर्ने १७ देखि २३ प्रतिशत मुद्दा कर्मचारी प्रशासनसँग सम्बन्धित हुन्छन्् । अब सरुवा, बढुवा र अवकाशसम्बन्धी मुद्दा प्रशासकीय अदालतभित्रै छिन्न सक्ने गरी यो विधेयक बनाइएको हो ।"
अभावकै सिजनमा मिल्क होलिडे,"अघिल्लो वर्ष तत्कालीन पशुसेवा कार्यालय, व्यवसायी, स्थानीय सहकारीलगायतले कास्कीमा दूध पठाउन अध्ययन समिति गठन गरेका थिए । समितिका संयोजक राजु शर्माले उत्पादनमा एकरूपता र संकलन केन्द्रको टुंगो नहुँदा पठाउन सम्भव नभएको बताए । हामीले धेरैतिर अध्ययन गर्यौं, उनले भने, स्थायित्व हुने देखिएन । कास्कीमा दूध पठाउन नसक्नुमा ग्रामीण मौसमी सडक पनि बाधक भएको समितिको निष्कर्ष छ ।"
पहिरो रोक्नै चुनौती,"मुग्लिनदेखि नारायणगढतर्फ चार किलो भन्ने ठाउँ र त्यस आसपासको भालु खोला क्षेत्रमा जुन खालको सक्रिय पहिरो छ, त्यसले यो वर्ष पनि पक्कै दु:ख दिन्छ, बिसुरालले भने, त्यसलाई रोक्न निकै गाह्रो देखेको छु । पहिरो हटाउने यन्त्रउपकरण ठाउँ ठाउँमा तयारी अवस्थामा राखिने उनले बताए ।"
पूर्वसूचना प्रणाली जडान,"उक्त प्रविधिअन्तर्गत सुन्द्रावतीका पहिरोको जोखिम रहेका चार स्थानमा सेन्सर उपकरण जोडिएका छन् । सेन्सरले जमिन चल्ने अवस्थाबारे मुख्य उपकरणलाई अलर्ट गराउँछ । त्यसपछि कति जमिन चलमलायो त्यसका आधारमा साइरन बज्छ । पहिलो साइरनले जमिन कति चल्यो भनेर अलर्ट रहन सूचना दिन्छ । दोस्रोपटक बजेपछि सुरक्षित स्थानमा जानुपर्छ । साथै, उपकरणमार्फत जमिनको चाल, वर्षा मापन र पहिरोको गतिबारे वडापालिका, स्थानीय जिम्मेवार व्यक्ति, प्रहरीप्रशासनलगायतलाई एसएमएस पठाइन्छ । कार्यक्रमअन्तर्गत बस्ती जोगाउन झन्डै डेढ किलोमिटरजतिमा धाँजा पुरिएका छन् ।"
दुर्घटनाबाट जोगियो जहाज,रनवे छाडेको जहाजलाई चालक दलले घाँसे मैदानमा पुर्याएर यात्रुलाई उतारेको उनले बताए । विमानमा ३० यात्रु र चालक दलका तीन सदस्य सवार थिए । यती एयरले प्राविधिक टोली बोलाएको भए पनि मौसमको खराबीले सोमबार मात्र पोखरा पुग्ने भएको छ ।
बार्दलीबाट खसेर मृत्यु,उनलाई उपचारका लागि नेपालगन्ज लैजाँदै गर्दा सुर्खेतको मेहलकुनामा मृत्यु भएको स्थानीय शान्तबहादुर शाहीले बताए । उनका अनुसार तत्काल एम्बुलेन्स उपलब्ध नभएपछि बालिकालाई प्राइभेट गाडीमा राखेर लगिएको थियो । बालिका १० महिनादेखि होटल मालिक फुपू सुशीला चन्दसँग बस्दै आएकी थिइन् । उनका बाबुआमा रोजगारीको सिलसिलामा भारतमा छन् । बालिका स्थानीय गुरुकुल विद्यालयमा नर्सरी कक्षामा अध्ययनरत थिइन् ।
ब्याजदर वाञ्छित सीमामा रहेन,करिब डेढ वर्षदेखि वित्तीय प्रणालीमा देखिएको तरलता (लगानीगोग्य रकम) अभावको समस्या अझै समाधान हुन सकेन । यही कारण बैंकहरूले कर्जा प्रवाह नै रोक्नुपर्ने अवस्था आयो । रेमिटयान्स आप्रवाह र पुँजीगत खर्चमा देखिएको सुधारले बैंकहरूलाई केही राहत पुगे पनि ऋणको बढदो मागले तरलता अभावको समस्या कायमै रहेको बैंकरहरू बताउँछन् । यी तथ्यहरूलाई मध्यनजर गर्दै राष्ट्र बैंकले आगामी मौद्रिक नीति ल्याउनुपर्ने विज्ञहरूको सुझाव छ ।
इन्टरनेट खर्च डेढ अर्ब,इन्टरनेट सेवा प्रदायकहरूमध्ये सबैभन्दा धेरै ग्राहक वल्र्डलिंक कम्युनिकेसनका छन् । उसका ग्राहक चैतसम्ममा करिब १ लाख ९५ हजार पुगेको प्राधिकरणले जनाएको छ । प्राधिकरणबाट अनुमति लिएका २७ इन्टरनेट सेवा प्रदायकहरूको कुल ग्राहक ४ लाख १२ हजारभन्दा बढी छन् । यसमा नेपाल टेलिकमको एडीएसएल सेवाका ग्राहकहरू समावेश गरिएको छैन । प्राधिकरणका अनुसार टेलिकमका एडीएसएल सेवाका ग्राहक संख्या ९ लाख ७४ हजारभन्दा बढी छ ।
पेट्रोलमा ३ रुपैयाँ घटयो,"निगमले हवाई इन्धन र खाना पकाउने एलपी ग्यासको मूल्य भने यथावत् राखेको छ । हाल हवाई इन्धन (आन्तरिक) को मूल्य प्रतिलिटर १ सय रुपैयाँ, अन्तर्राष्टियतर्फ प्रतिलिटर १०७५ अमेरिकी डलर छ । एलपी ग्यासको मूल्य १ हजार ३ सय ७५ रुपैयाँ तोकेको छ । मूल्य समायोजन गर्दा निगमको १५ दिनको घाटा करिब ७ करोड ८६ लाख रुपैयाँ हुने प्रवक्ता गोइतले बताए । यसअघि निगमको घाटा १८ करोड ६२ लाख रहेको जनाएको थियो ।"
सेजमा विद्युत् अभाव हुँदैन : घिसिङ,भन्सार विभागका महानिर्देशक तोयम रायले निर्यात प्रवद्र्धनका लागि सरकारले सेज स्थापना गरेको भन्दै यस्ता उद्योगबाट राजस्व मात्रै उठाउन नखोजिएको प्रस्ट पारे । कार्यक्रममा कार्यपत्र प्रस्तुत गर्दै विशेष आर्थिक क्षेत्र प्राधिकरणका कार्यकारी निर्देशक चण्डीकाप्रसाद भट्टले निर्यात वृद्धि गरी व्यापार घाटा कम गराउने उद्देश्यले सेज स्थापना गरिएको बताए ।
एम्बुलेन्स सेवामा हटलाइन,अब एम्बुलेन्स सेवा आवश्यक पर्ने हस्पिटलहरू वा बिरामी जोकोहीले भाइबर नम्बर ९८०१११५१०२ मा सीधै सम्पर्क गरेर यो सेवा लिन सक्ने जारी विज्ञप्तिमा छ ।
पोल्यान्डमा ४० लाख अण्डा फिर्ता,"भारतको पन्जावमा अण्डाको नमुना परीक्षण गर्दा प्रतिबन्धित पेस्टिसाइड पटकपटक भेटिएको भारतीय सञ्चार माध्यमहरूले जनाएका छन् । विश्व स्वास्थ्य संगठन (डब्लूएचओ) का अनुसार फिप्रोनिल बढी मात्रामा सेवन गर्दा मानिसको मृगौला, कलेजो र थाइराइड ग्रन्थिलाई हानि गर्छ । पशु चिकित्सकहरूले लासालोसिड को मात्रा बढी सेवन गर्दा मानिसमा विभिन्न स्वास्थ्यसम्बन्धी विकारहरू सिर्जना हुन सक्छ ।"
सुजुकीको तेस्रो संस्करण स्विफ्ट बजारमा,"काठमाडौं (कास) सीजी मोटोकर्पले सुजुकीको तेस्रो संस्करणको स्विफ्ट मोडेल बजारमा ल्याएको छ । नयाँ स्विफ्ट सिंगल एपर्चर फ्रन्ट ग्रिल, एलईडी प्रोजेक्टर हेडल्याम्प, कट टुटोन अलोय ह्वील तथा अर्बन स्याटिन क्रोमयुक्त इन्टेरियरसहितका डिजाइनमा उपलब्ध रहेको जारी विज्ञप्तिमा छ । साथै १२ लिटर भीभीटीजस्ता प्रविधिले उच्चस्तरीय पर्फमेन्स र यात्रु, पैदलयात्री एवं बालबच्चाको सुरक्षामा केन्द्रित डुवल एयरब्याग, ईबीडीसँगै एबीएस, आइसोफिक्स र टोटल इफेक्टिभ कन्ट्रोल टेक्नोलोजी प्रविधिसँगै यो मोडल बजारमा ल्याइएको जनाएको छ ।"
म्याक लुब्रिकेन्ट्स ब्रान्डको नयाँ प्याकेजिङ,"काठमाडौं (कास) ग्लोबल फरच्युन ५०० र महारत्न कम्पनी, भारत पेट्रोलियम कर्पोरेसन लिमिटेडले म्याक लुब्रिकेन्ट्सको पूर्ण नयाँ प्याकेजिङ रेन्जको शुभारम्भ गरेको छ । नयाँ भविष्यलाई अँगाल्ने योजनाअनुसार म्याक लुब्रिकेन्ट्सले आकर्षक र नयाँ डिजाइनमा पूर्ण रूपमा नयाँ रेन्जको प्याकेजिङको सुरुवात गरेको हो । नयाँ प्रविधि र वस्तुको कार्यगत क्षमताबाट उत्प्रेरित भएर आएको नयाँ प्याकमा भविष्यवादी जेनएक्स प्रोफाइल भएकाले यसले बजारमा आफ्नो स्थान ओगट्ने कम्पनीको दाबी छ ।"
हाइसेन्सको नयाँ अफर,"काठमाडौं (कास) नवीन डिस्ट्रिब्युटर्सले विश्वकप फुटबल प्रतियोगितालाई मध्यनजर गर्दै हाइसेन्स वल्र्डकप २०१८ एक हैन, दुई हैन, तीन अफर ल्याएको छ । योजनाअन्तर्गत हाइसेन्सको ३२ इन्च वा सोभन्दा माथिको साइजको टीभी खरीद गर्दा ग्राहकहरूले ३० प्रतिशतसम्म नगद फिर्ता पाउन सक्ने जारी विज्ञप्तिमा उल्लेख छ । त्यस्तै ग्राहकले एउटा स्क्य्राच कार्ड पनि प्राप्त गर्नेछन्, जसलाई स्क्य्राच गरी अझ धेरै नगद वा राइस कुकर, भ्याकुम क्लिनर वा इलेक्ट्रिक बर्तनलगायतको गिफ्ट हयाम्पर पाउन सक्ने जनाएको छ ।"
पर्यटन मजदुरलाई ८२ लाख,"काठमाडौं (कास) ट्ेरकिङ एजेन्सिज एसोसिएसन अफ नेपाल (टान) र नेपाल पर्यटन बोडद्वारा लाङटाङ, एभरेस्ट, अन्नपूर्ण, जोमसोम र मनास्लु क्षेत्रमा पदयात्राका क्रममा ज्यान गुमाएका ३३ जना मजदुरको परिवालाई शुक्रबार ८२ लाख ५० हजार राहत रकम वितरण गरिएको छ । टानका मिडिया संयोजक गोपाल श्रेष्ठका अनुसार पर्यटन बोर्ड र टानबीच भएको चार वर्ष अगाडिको सम्झौतापत्रअनुसार टिम्स रकमबाट पदयात्राका क्रममा मृत्यु भएका मजदुरहरूको हितका लागि यो रकम छुटयाइएको थियो । तर, मजदुरका परिवारले राहतबापत ०७१ यता रकम पाएका थिएनन् । राहत रकम प्रतिपरिवार २ लाख ५० हजारसम्म रहेको छ ।"
नेपालमा ग्लोबल स्टार्टअफ ल्याब्स,काठमाडौं (कास) अमेरिकाको म्यासाच्युएटस इन्स्टिचुट अफ टेक्नोलोजी (एमआईटी) ले काठमाडौं विश्वविद्यालय र एनसेलसँगको सहकार्यमा नेपालमा एमआईटी ग्लोबल स्टार्ट अप ल्याब्स (जीएसएल) कार्यक्रमको सुरुवात गरेको छ । एमआईटी जीएसएलले विकासशील अर्थतन्त्रहरूमा प्रविधिमा आधारित उद्यमीहरूलाई सबल बनाउन तथा स्टार्ट अपहरूको विकासका लागि आवश्यक अनुकूल पारिस्थितिक प्रणालीको सिर्जना गर्न योगदान पुर्याउँदै आएको जारी विज्ञप्तिमा उल्लेख छ ।
सन नेपाल लाइफको बिक्री प्रबन्धकमा एसबीआई मर्चेन्ट,काठमाडौं (कास) सन नेपाल लाइफ इन्स्योरेन्स कम्पनीको बिक्री प्रबन्धकमा नेपाल एसबीआई मर्चेन्ट बैंकिङ क्यापिटललाई नियुक्त गरिएको छ । सन नेपाल लाइफ इन्स्योरेन्सले प्रतिसेयर अंकित मूल्य १ सय रुपैयाँका दरका ६० करोड रुपैयाँका दरले ६० लाख कित्ता साधारण सेयर निष्कासन गर्न लागेको छ । यसका लागि इन्स्योरेन्स कम्पनी र मर्चेन्ट बंैकिङबीच सम्झौता भएको हो ।
डिजिटल क्लास रुम अवधारणा लागू,काठमाडौं (कास) चौधरी फाउन्डेसनले तीनवटा विद्यालयमा डिजिटल क्लास रुम को अवधारणा कार्यान्वयनमा ल्याएको छ । सूचना प्रविधिमा आधारित विश्वव्यापी अध्ययनअध्यापनको पहुँचमा नेपाली बालबालिका पनि पुग्न सकून् भन्ने सोचका साथ यो अवधारणा कार्यान्वयनमा ल्याइएको जारी विज्ञप्तिमा छ । पहिलो चरणमा नवलपुरका दुई र सिन्धुपाल्चोकको एक विद्यालय डिजिटल क्लास रुम परियोजनाका लागि छनोट भएको जनाइएको छ ।
डीडीसीको घिउमा छुट,काठमाडौं (कास) दुग्ध विकास संस्थानले आफ्नो स्वर्णजयन्ती वर्षगाँठका अवसरमा डीडीसी घिउमा ५० रुपैयाँ प्रतिलिटर छुट दिने निर्णय गरेको छ । यो छुट असार १ देखि साउन मसान्तसम्म जारी रहने विज्ञप्तिमा उल्लेख छ ।
मुक्तिनाथ र नर्भिकबीच सम्झौता,काठमाडौं (कास) मुक्तिनाथ विकास बैंक र नर्भिक अस्पतालबीच बैंकका ग्राहकलाई अस्पतालको तोकिएको शुल्कमा विशेष छुट दिनेसम्बन्धी समझदारीपत्रमा हस्ताक्षर भएको छ । सम्झौतापश्चात् मुक्तिनाथका भिसा डेबिट कार्डबाहकले नर्भिकमा उपचार गराउँदा तोकिएका शुल्कमा १० प्रतिशतसम्म छुट पाउने व्यवस्था गरिएको जारी विज्ञप्तिमा छ ।
बैंकहरूका शाखा थप,"काठमाडौं (कास) सनराइज बैंकले ओखलढुंगाको मोलुङमा ८७ औं शाखा विस्तार गरेको छ । बैंकले ग्रामीण क्षेत्रका ग्राहकलाई सहज रूपमा बैंकिङ सेवा पुर्याउने उद्देश्यले मोलुङमा शाखा विस्तार गरेको जनाएको छ । यसैगरी माछापुच्छ्रे बैंकले एकै साथ चार स्थानमा शाखा थपेको छ । थप गरिएका शाखाहरूमा सप्तरीको कृष्णसावरन, भोजपुुरको टयाम्के मैयुुम, दार्चुुलाको मालिकाअर्जुुन र धनुुषाको नगराइन रहेको विज्ञप्तिमा छ । त्यस्तै एनआईसी एसिया बैंकले कञ्चनपुरको वेदकोट र महोत्तरीको सम्सीमा शाखा सञ्चालनमा ल्याएको छ । राष्ट्रिय वाणिज्य बैंकले काभ्रेपचलान्चोकको नमोबुद्ध ७ स्थित भकुन्डेबेंसीमा शाखा सञ्चालनमा ल्याएको छ । बैंकको हाल ६९ जिल्लामा १९२ वटा शाखा, १३५ एटीएम र ९३ वटा शाखारहित बैंकिङ रहेको विज्ञप्तिमा उल्लेख छ । रावा बैंकले हालै आफ्नो बाह्रौं वार्षिक साधारणसभा सम्पन्न भएको छ ।"
जी मनी ट्रान्सको शाखा विस्तार,"काठमाडौं (कास) अटो डेबिट मोबाइल एप र अटो सेन्ड कार्डको सेवा दिँदै आएको जी मनी ट्रान्सले कोरियाको जिम्हेमा शाखा विस्तार गरेको छ । नयाँ शाखा खुलेसँगै जिम्हे, बुसान, डयगु याङसान, उल्सान, मिरियाङ, हमान, सिन्जुलगायतका सेवाग्राही लाभान्वित हुने जारी विज्ञप्तिमा उल्लेख छ । ट्रान्सबाट पठाएको पैसा नेपालमा सिटी एक्सप्रेसको शाखाबाट भुक्तानी हुने जनाइएको छ ।"
मुक्तिनाथ र लुम्बिनीबीच सम्झौता,काठमाडौं (कास) मुक्तिनाथ रेमिट र लुम्बिनी रेमिटबीच सम्झौता भएको छ । सम्झौताअनुसार अब मुक्तिनाथ रेमिट लुम्बिनी विकास बैंकको सम्पूर्ण शाखाबाट सेवा प्राप्त गर्न सकिनेछ भने लुम्बिनी रेमिट मुक्तिनाथको सम्पूर्ण शाखाबाट सेवा प्राप्त गर्ने व्यवस्था गरिएको विज्ञप्तिमा छ ।
आईएमई इन्स्योरेन्स र बयोधाबीच सहकार्य,काठमाडौं (कास) आईएमई जनरल इन्स्योरेन्स र बयोधा हस्पिटलबीच सेवा प्रदान गर्ने सम्झौता भएको छ । यस सम्झौतापश्चात् आईएमई इन्स्योरेन्सबाट औषधोपचार बिमा सेवा खरिद गर्ने ग्राहकको बिमालेखको सीमासम्म बयोधाबाट नगदरहित हस्पिटलाइजेसन सेवा प्राप्त हुने जारी विज्ञप्तिमा छ ।
ज्योति र लुम्बिनीबीच रेमिट सेवा,काठमाडौं (कास) ज्योति विकास बैंक र लुम्बिनी विकास बैंकबीच रेमिट सेवा आदानप्रदान गर्ने सम्झौता भएको छ । उक्त सम्झौतापत्रमा ज्योतिका तर्फबाट प्रमुख कार्यकारी अधिकृत मनोज ज्ञवाली तथा लुम्बिनीका तर्फबाट निमित्त प्रमुख कार्यकारी अधिकृत उमेश रेग्मीले हस्ताक्षर गरेको जनाइएको छ ।
पर्साबाराका सिमेन्ट उद्योग संकटमा,२ महिनाअघि अर्थमन्त्री युवराज खतिवडा वीरगन्ज आउँदा सिमेन्ट उद्योगीले आफ्नो पीडा पोखेका थिए । त्यति बेला अर्थमन्त्रीले सरकारले अविलम्ब करिडोरका सिमेन्ट उद्योगको समस्या समाधान गर्ने बचनबद्धता सार्वजनिक रूपमै गरेका थिए । करिडोरका उद्योगले नारायणपुर रेल्वे स्टेसनबाट क्लिंकर ढुवानी गरी ल्याउँदा रक्सौलको तुलनामा ढुवानी लागत बढेको छ । त्यसले गर्दा सिमेन्टको उत्पादन लागत पनि बढेको छ । यसरी करिडोरका सिमेन्ट उद्योगले आफ्नो सिमेन्टको मूल्य प्रतिबोरा ८० देखि १ सय रुपैयाँसम्म बढाएका छन् । रक्सौलबाट करिडोरस्थित उद्योगसम्म प्रतिटन ३ सय भारु क्लिंकर ढुवानी भाडा तिरिरहेका उद्योगले हाल नारायणपुरबाट क्लिंकर ढुवानी गरी ल्याउँदा प्रतिटन भारु १ हजार ३ सय रुपैयाँ ढुवानी भाडा तिर्न बाध्य छन् । यसले एसियाली राजमार्गमा दैनिक ३ सय टिपरको चाप पनि बढेको छ ।
झापुटारमा सबस्टेसन तयार,"जाइकाको १८ अर्ब, एडीबीको १५ अर्ब, युरोपियन इन्भेस्टमेन्ट बैंकको साढे ८ अर्ब र बाँकी नेपाल सरकारको गरी आयोजनाको लागत ५० अर्ब रहने अनुमान छ । ठेक्का सम्झौता भएको पाँच वर्षमा निर्माण पूरा गर्ने आयोजनाको लक्ष्य छ ।"
क्यान सम्मेलन सुरु,स्मार्ट सोसाइटीका लागि दिगो विकास लक्ष्य नारासहित आयोजित सम्मेलनपछि सरकारलाई स्मार्ट स्थानीय तह निर्माणका लागि अवधारणापत्र बुझाइने आयोजकले जनाएको छ ।
ट्रम्प नीतिको कडा आलोचना,गत शुक्रबार चिनियाँ विदेश मन्त्रालयका प्रवक्ता गङ स्वाङले अमेरिकाले व्यापार प्रतिबन्ध लगाए चीन र अमेरिकाबीचको व्यापार वार्ता त्याग्ने चेतावनी दिएका थिए । उनले अमेरिकाले चीनको चासोलाई हानि गर्ने एकपक्षीय र रक्षात्मक उपाय अवलम्बन गरे तुरुन्तै प्रतिक्रया दिने चेतावनी दिए ।
अफगान सरकारद्वारा युद्धविराम घोषणा,"तर आफ्नो देशमा हिंसात्मक आक्रमण गर्ने इस्लामवादी विद्रोहीलाई अफगानिस्तानले सहयोग गर्दै आएको आरोप पाकिस्तानको छ । पाकिस्तानले सर्वाधिक खोजीको सूचीमा राखेको मुलाह फजलुल्लाह मारिएका विवरणले इस्लामावादका केही सुरक्षा चासो सम्बोधन हुनसक्ने ठानिन्छ । सरकारले बुधबारसम्मका लागि युद्धविराम घोषणा गरेको केही दिनपछि तालिबानले ३ दिने युद्धविराम घोषणा गरेका थिए । सन् २००१ मा अमेरिकी नेतृत्वको आक्रमणपछि उनको नेतृत्वको सरकार अपदस्थ भएपछि तालिवानले पहिलोपटक युद्धविराम गरेको हो । स्थानीयहरू विगतका वर्षहरूमा भन्दा आफूहरूले शान्तिपूर्ण रूपमा इद मनाएको बताए । जाबुलका एक विद्यार्थीले भने, यो इद सबैभन्दा शान्तिपूर्ण भयो । हामीले पहिलोपटक सुरक्षित महसुस गर्यौं । यो खुसी शब्दमा व्यक्त गर्न पनि निकै गाह्रो छ । युद्धविरामका समय तालिबान र सरकारी फौजले मस्जिदमा संयुक्त रूपमा प्रार्थना समेत गरेका थिए ।"
भोटमा नुन लिन जाँदा,काठमाडौं महानगरपालिकाको सहकार्यमा प्रतिष्ठान र सेलो फाउन्डेसनले गरेको महोत्सवको दुई नाटक मञ्चनसहित सोमबार समापन हुँदै छ ।
अमेरिकाबाट आठ किताब र दुई एल्बम,"भुटानीहरू पुनर्वास भएपछि नेपाली भाषा र भाषी संकटमा परिरहेको सन्दर्भमा वक्ताहरूले नयाँ पुस्तामा नेपालीभाषा हस्तान्तरण गर्न आएको चुनौतीबारे बोलेका थिए । उक्त अवसरमा लामीटारेले पुनर्वासपछि नेपाली भाषा : समस्या र चुनौती, डा लक्ष्मीनारायण ढकालले भुटानको नेपाली भाषासाहित्यिक आन्दोलनमा बनारसको योगदान, खिम खतिवडाले हाम्रो नेपाली भाषा र शिवलाल दाहालले भुटानको नेपाली साहित्य : केही चिन्तन केही विचरण कार्यपत्र प्रस्तुत गरेका थिए ।"
मेरी मामु मा अश्लेषा,"यम थापाको लेखन तथा निर्देशन रहने फिल्ममा भुवन चन्द, सानु ताम्राकार, दुर्गा मल्ल ठकुरी, कृजन गौतम, शुभम विष्टलगायतको पनि अभिनय रहनेछ ।"
कार्तिक नाचसँगै साल्सा,"उहाँको प्रस्तुतिले अन्य नृत्य कलाकारलाई हौसला प्राप्त भएको हुनुपर्छ, उनले भने ।"
नरेन्द्र स्मृति पुरस्कार,साहित्य सेवामा योगदान गरेबापत मोरङका सर्जक ऋतु आशिकलाई डा नरेन्द्र चापागाईं साहित्य पुरस्कार प्रदान गरिने भएको छ । यो पुरस्कारको राशि २१ हजार छ । यसैगरी ७ हजार राशिको युवा प्रोत्साहन पुरस्कार झापाकी कवि खगेन्द्रा खुसीलाई प्रदान गर्ने निर्णय भएको प्रतिष्ठानका महासचिव दिङलाली कान्छोले बताए । दुवै पुरस्कार असार २३ मा हुने विशेष कार्यक्रममा हस्तान्तरण गरिने प्रतिष्ठानले जनाएको छ ।

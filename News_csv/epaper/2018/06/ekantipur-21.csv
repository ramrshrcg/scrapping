शीर्षक,विवरण
ओलीसी समझदारीका सूत्र,"हामीले दुई देशबीच कूटनीतिक सम्बन्ध स्थापित गरेदेखि नै शान्तिपूर्ण सहअस्तित्वको पञ्चशीलको सिद्धान्तअनुरूप दुवै पक्षलाई लाभ हुने मुद्दाहरू अगाडि बढाउँदै आएका छौं । नेपालले आफ्नो राष्ट्रिय स्वतन्त्रता, सार्वभौमिकता र भौगोलिक अखण्डताका पक्षमा चाल्ने कुनै पनि प्रयत्नलाई चीनले सदैव समर्थन गर्दै आएको छ । आफ्नो सामाजिक प्रणाली एवम् विकासको मार्ग आफ्नो राष्ट्रिय परिवेशअनुरूप आफैं तय गर्ने नेपालको प्रयासप्रति चीनको पूर्ण समर्थन छ । एक चीन नीतिप्रति नेपालले प्रतिबद्धता जनाउँदै आएको र आफ्नो भूमिबाट कुनै पनि किसिमको चीनविरोधी गतिविधि हुन नदिएकामा चीन नेपालप्रति आभार प्रकट गर्छ । नेपालले यस वर्ष नयाँ संविधानअन्तर्गतका चुनावहरू सफलतापूर्वक सम्पन्न गरेर नयाँ सरकार बनाएकामा चीन खुसी छ । अब नेपालको विकास र समृद्धिका निम्ति आन्तरिक परिवेश परिपक्व भएको छ । त्यसमा चीनले सघाउनेछ । चिनियाँ कम्युनिस्ट पार्टीको १९ औं नेसनल कंग्रेस सफलतापूर्वक सम्पन्न भएको र त्यसले पार्टी एवम् राज्यका लागि नयाँ नेतृत्व चयन गरेको छ । नेपालमा पनि नयाँ सरकार बनेको छ । यो नयाँ विकासका सम्भावनाका निम्ति एउटा नयाँ ऐतिहासिक प्रस्थानविन्दु हो ।(सञ्चारकर्मीको उपस्थितिमा नेपाली प्रतिनिधिमण्डलसामु राष्ट्रपति सीले व्यक्त गरेको धारणा)"
प्रधानमन्त्रीको चीन भ्रमण: ९ सम्झौता,प्रधानमन्त्री ओलीले बुधबार बिहान दूतावासमा नेपाली समुदायलाई सम्बोधन गर्दै राष्ट्र निर्माणमा जुट्न आहान गरेका थिए । उनले नयाँ नेपाल निर्माण गर्नका लागि विदेशमा बसोबास गर्ने नेपालीलाई एक भएर जुट्न आग्रह गरे । नेपालमा कच्चा पदार्थ र श्रमशक्ति प्रशस्त भएको भन्दै उनले ढुक्क भएर लगानी गर्न पनि चिनियाँ लगानीकर्तालाई आग्रह गरे । सन् २०२० लाई नेपाल भ्रमण वर्ष घोषणा गरिएको भन्दै यसलाई सफल बनाउन चीनमा रहेका नेपाली समुदाय र सञ्चार माध्यमको महत्त्वपूर्ण योगदान रहने उनले औँल्याए ।
महाधिवेशन प्रक्रिया सुरु गर,"महासमितिबाट पार्टीको सांगठनिक संरचना परिवर्तन गरी नेतृत्व चयन प्रक्रिया अघि बढाउनुका साथै अविलम्ब महाधिवेशन प्रक्रिया सुरु गर्नुपर्ने उनीहरूको माग छ । हाम्रो विधानअनुसार नियमित रूपमा अर्को साल फागुनमा पार्टीको १४ औं महाधिवेशन गर्नुपर्छ । केन्द्रीय महाधिवेशन नियमित समयमै गर्ने हो भने पनि त्यस अगाडि गर्नुपर्ने वडा, गाउँपालिका, क्षेत्र, प्रदेशको अधिवेशन गर्न झन्डै १ वर्ष लाग्छ, उनीहरूको माग छ, यी तहको अधिवेशनका लागि केन्द्रीय महाधिवेशन नकुरौं । महासमितिबाट संघीय विधान पारित गरी स्थानीय र प्रादेशिक तहको अधिवेशन प्रक्रिया अविलम्ब सुरु गरौं । ०७५ सालसम्म स्थानीय र प्रादेशिक तहको अधिवेशन सम्पन्न गरी ०७६ मा केन्द्रीय महाधिवेशन गर्नुपर्ने उनीहरूको प्रस्ताव छ ।"
बीआरआई हाम्रा लागि उपयोगी हुन सक्छ : प्रधानमन्त्री,"चीनले सन् २०२० सम्म गरिबी निवारण गर्ने घोषणा गरेको छ । गरिबी निवारणमा चीनको सफलताबाट नेपालले के अनुभव लिन सक्छ ?नेपाल प्राकृतिक हिसाबले अत्यन्त सुन्दर र स्रोतका हिसाबले सम्पन्न मुलुक हो । विद्वान् पुर्खाका सन्तान हुन् नेपाली । मिहिनेती र इमानदार भनेर दुनियाँमा मानिएका जनता बस्ने देश हो नेपाल । अहिले पनि नेपालका ६० प्रतिशतभन्दा बढी नागरिक शारीरिक श्रम गर्न सक्षम र सक्रिय छन् । त्यस्तो अवस्थामा सरकारका नीति र अपेक्षा तदनुसारकै छन् । विकासका दृष्टिकोण, भ्रष्टाचार नियन्त्रण, सुशासन, कानुनी राज्य सबै कुरामा हामी स्पष्ट छौँ । तमाम कुरामा चीनको अनुभवबाट हामी सिक्न सक्छौँ । अनुशासित र दृढ संकल्पका साथ एकताबद्ध भएर अगाडि बढ्यौँ भने निश्चय नै विकासको बाटोमा तीव्र गतिले अगाडि जानेछौँ । उत्पादन र उत्पादकत्व वृद्धिमा, रोजगारी बढाउने कुरामा, आत्मनिर्भरता बढाउने, आयात घटाउने र निर्यात बढाउने कुरामा हामीले ध्यान दिएका छौँ । चीनले उदार नीति अख्तियार गरेको छ र अनियन्त्रित होइन, नियन्त्रित र अनुकूल समाजको उदार नीतिबाट हामी सिक्न सक्छौँ । यी सबै अनुभव लिँदा अवश्य पनि गरिबी निवारणमा चीनले गरेको अद्वितीय सफलताको अनुभव हाम्रा लागि महत्त्वपूर्ण हुने नै छ ।(चीन भ्रमणमा रहेका प्रधानमन्त्री केपी ओलीसँग बेइजिङस्थित नेपाली दूतावासमा कान्तिपुर संवाददाता चेतनाथ आचार्यले गरेको कुराकानी)"
पूर्वाधारमा एकतिहाइ रकम,"उनले कृषि आयमा कर जायज भएको दाबी गर्दै किसानको उत्पादन बजारसम्म लगेर बेच्नेलाई करको दायरामा ल्याउन खोजेको दाबी गरे । कृषक भनेको गरिब, निम्न आय भएको भन्ने मात्रै बुझ्नुभएन, उनले भने, किसानका उत्पादन बजारसम्म ल्याएर बेच्ने अनि फाइदा लिनेसँग कर लिन खोजिएको हो । सरकारले कृषि आयमा अधिकतम २ प्रतिशतसम्म कर प्रस्ताव गरेको छ ।"
७१ जनाविरुद्ध विशेष अदालतमा मुद्दा दायर,धादिङका मालपोत र नापी कार्यालयका प्रमुखसहित ४० भन्दा बढी कर्मचारी गैरकानुनी रूपमा जग्गा दर्तामा संलग्न रहेको पाइएपछि अख्तियारले स्थलगत रूपमै अनुसन्धानमा खटाएको थियो । गैरकानुनी रूपमा व्यक्तिका नाममा जग्गा दर्ता गरेको आरोप लागेका ८ कार्यालय प्रमुखको त निधन नै भइसकेको छ । अख्तियारले गत आइतबार नै १५ भन्दा बढी कर्मचारीलाई पक्राउ गरेको थियो ।
साढे ८ हजार प्रतिष्ठानको विवरण संकलन,"दिगो विकासको लक्ष्य हासिल गर्न तर्जुमा गरिने नीति, योजना तथा कार्यक्रमका लागि आवश्यक पर्ने आधारभूत तथ्यांकमा यो उपयोगी हुने उनले बताए । आर्थिक नीति, योजना निर्माण तथा प्रशासनिक कार्य, अध्ययन तथा अनुसन्धान, सेवा क्षेत्र, सर्वेक्षणहरूको स्याम्पलिङ फ्रेम तयार गर्न र राष्ट्रिय लेखा तथ्यांकको अभिवृद्धिका लागि पनि यो गणनाले सघाउन पुग्ने छ । गणनामा कृषि, वन तथा माछापालन, खानी तथा उत्खनन्, औद्योगिक उत्पादन, विद्युत्, ग्यास, पानी आपूर्ति, मोटरगाडी र मोटरसाइकलको मर्मतसम्भार, यातायात तथा भण्डारण, आवास तथा भोजन सेवासम्बन्धी क्रियाकलाप, सञ्चार क्षेत्र, वित्तीय तथा बिमासम्बन्धी क्रियाकलापलगायत क्रियाकलाप समावेश भएको कार्यालय जनाएको छ । गणनाबाट प्राप्त सूचनाको गोपनीयता र सुरक्षाको सन्दर्भमा तथ्यांक ऐन २०१५ ले व्यवस्था गरेको गणना इकाईका संकलित विवरण गोप्य राखिने कार्यालयले जनाएको छ ।"
बालकलाई बाल सुधार गृह पठाइयो,हेटौंडा (कास) बालिकालाई बलात्कार गरेको आरोप लागेका ११ वर्षीय बालकलाई जिल्ला अदालत मकवानपुरले पुर्पक्षका लागि बाल सुधार गृह भक्तपुरमा पठाउन आदेश गरेको छ । जिल्ला न्यायाधीश खडानन्द तिवारीको बुधबार बसेको इजलासले बाग्मती गाउँपालिकाकी नौ वर्षीया बालिकालाई बलात्कार गरेको आरोपमा उक्त स्थानका ११ वर्षीय बालकलाई पुर्पक्षका लागि बाल सुधार गृह भक्तपुरमा राख्न आदेश गरेको हो । गत जेठ ५ गते बालकले बालिकालाई गाउँकै मकैबारीमा लगेर बलात्कार गरेको आरोप छ । बालकलाई जेठ १५ गते प्रहरीले पक्राउ गरेको थियो । अनुसन्धानको समयमा बालकलाई जिल्ला प्रहरी कार्यालय हेटांैडाको बाल हिरासतमा राखिएका थियो । अदालतले बालमैत्री वातावरणमा राखेर अनुसन्धान गर्न प्रहरीलाई आदेश दिएको थियो । नयाँ भवन निर्माण भएपछि जिल्ला प्रहरी कार्यालय हेटांैडामा बाल हिरासत छ ।
नदीमा डुबेर दुईको मृत्यु,नुवाकोट (कास) खोलामा नुहाउने क्रममा दुई जनाको डुबेर मृत्यु भएको छ । एक जना घाइते भएका छन् । सल्यान खप्टेश्वरी गाउँपालिका २ बस्ने २४ वर्षीय डिल्ली विक र उक्त वडाका २० वर्षीय डोना विकको नदीमा डुबेर मृत्यु भएको जिल्ला प्रहरी कार्यालयका डीएसपी नरहरि रेग्मीले बताए । अर्का घाइते सोही ठाउँका २४ वर्षीय तिलकबहादुर विकको स्थानीय मेडिकलमा उपचार भइरहेको छ । घटनास्थल सदरमुकाम विदुरबाट ३० किलोमिटर टाढा तादी गाउँँपालिका ४ सातबिसेमा छ । उनीहरू तादी गाउँपालिका ४ सुन्दरा माविको भवन बनाउन आएको र बुधबार दिउँसो उनीहरूलाई डुबेको अवस्थामा फेला पारेको प्रहरीले जनाएको छ ।
अपांग महिला बलात्कृत,"धादिङ (कास) बहुअपांगता भएकी महिलालाई बलात्कार गरेको आरोपमा नीलकण्ठ नगरपालिका१२ का ३५ वर्षीय बही घलेलाई प्रहरीले पक्राउ गरेको छ । बौद्धिक अपांगता, बहिरा र शारीरिक अपांगता भएकी महिलालाई परिवारका सदस्य नभएको मौका पारेर घलेले गत शुक्रबार दिउँसो भूकम्पपीडितको शिविरमै गएर बलात्कार गरेको प्रहरीले जनाएको छ । विस्थापित बस्तीका बासिन्दाको सहयोगमा पीडितको उद्धार गरी शुक्रबार जिल्ला अस्पतालमा उपचारका लागि लगिएको थियो । महिलाको अवस्था गम्भीर भएकाले शनिबार थप उपचारका लागि थापाथलीस्थित प्रसूति गृहमा लगिएको जिप्रकाका प्रहरी नायव उपरीक्षक रामबहादुर केसीले बताए ।"
कर अभियानलाई प्राथमिकता,"आर्थिक समृद्धिका ढोका खोल्न लगानीमैत्री वातावरणका लागि आन्तरिक स्रोतलाई प्रभावकारी बनाउन कर अभियानलाई प्राथमिकतामा राखेको छ । चालू आवको चैतसम्म मालपोत कर १ करोड ७६ लाख, घरजग्गा कर १ करोड ४० करोड, बहाल कर २ अर्ब २ करोड ४५ लाख, व्यवसाय कर ४ करोड ८२ लाख, नक्सापास २३ करोड ७६ लाख रुपैयाँ उठेको छ ।"
होटलमा महिलापुरुष मृत भेटिए,भक्तपुर सूर्यविनायक नगरपालिका९ बाँसघारीस्थित गारनिस होटलमा महिला र पुरुष मृत फेला परेका छन् । प्रहरीका अनुसार गारनिस होटलको कोठा नम्बर २०३ मा भक्तपुर नगरपालिका३ का ३० वर्षीय जीवनतोयना श्रेष्ठ र भीमेश्वर नगरपालिका८ बोच दोलखाकी २२ वर्षीया मुन्नी तामाङ मृत भेटिएका हुन् ।
पैदलयात्रीको मृत्यु,काठमाडौं (कास) माइक्रोले ठक्कर दिँदा सिनामंगलमा एक महिलाको ज्यान गएको छ । मंगलबार ना१ज ४२५० नम्बरको माइक्रोले दोलखा घर भएकी ४६ वर्षीया गोमा भुजेललाई ठक्कर दिएको थियो ।
कृषि समझदारीको सार्थकता,"भारतले नेपालमा चिया क्षेत्रको विकासका लागि तत्काल प्राविधिक सहयोग उपलब्ध गराउने भएको छ । भारतले पहिलो चरणमा उत्पादन वृद्धिका लागि सहयोग दिने र अरू सहयोग चरणबद्ध ढंगले उपलब्ध गराउनेछ । नेपाली अदुवाको निकासीमा बेलाबेला देखिँदै आएको समस्याको ठोस समाधान गर्न पनि दुवै पक्ष सहमत हुनु सराहनीय छ । समझदारीहरू सहज ढंगले कार्यान्वयन हुँदै जाँदा दुई देशबीच सहकार्यको दायरा पनि फराकिलो हुँदै जान्छ । त्यसले नेपालको कृषि प्रणाली रूपान्तरणमा टेवा पुर्याउनेछ । तर नेपाल र भारतबीच विगतमा विभिन्न विषयमा भएका कतिपय सहमति, समझदारी कार्यान्वयन नभएको वा सुस्त गतिमा रहेको दृष्टान्त रहेकाले अहिले भएका समझदारी कार्यान्वयनमा त्यही स्थिति पुनरावृत्ति हुने हो कि भन्ने संशय पनि छ । भारतीय पक्षले इमानदारिता प्रदर्शन गरेर र नेपाली पक्षले पर्याप्त तयारी गरेर छलफलअन्तक्र्रिया बढाउँदै जतिसक्दो चाँडो कार्यान्वयन तहमा लगेर यी समझदारीहरूलाई सार्थक बनाउनुपर्छ । यसले आपसी विश्वास बढाउँदै द्विदेशीय सम्बन्ध पनि मजबुत बनाउँछ ।"
सुरक्षा जोखिमलाई नभुलौं,"विगतमा माओवादी आन्दोलन फैलिनुका थुप्रै कारणमध्ये सुरक्षा अंगको क्षमतामा आएको ह्रास प्रमुख थियो । स्मरण रहोस्, ३६ सालको जनमत संग्रहमै उदाउन थालेका प्रचण्डको पहिचान माओवादी युद्ध उत्सर्गमा पुगुन्जेलसम्म पनि गुमनाम रह्यो । ज्ञानेन्द्र शाह र पद्मरत्न तुलाधरलाई सुरक्षा अंगका जिम्मेवार व्यक्तिहरूले समेत प्रचण्ड हो भनेर ठोकुवा गर्दै थिए । नन्दकिशोर पुन र वर्षमान पुनलाई सेना र प्रहरीका उच्च अधिकारीहरूले ब्रिटिस आर्मीका भगौडाहरू भन्ने गर्थे । राष्ट्रिय सुरक्षाको अभिन्न अंग राष्ट्रिय अनुसन्धान केन्द्रलाई दक्ष व्यावसायिक संस्था तुल्याउनुको विकल्प अर्थोक हुन सक्दैन । छिमेकी राष्ट्रहरूले सधैं हामीबाट नेपाल भूमिको प्रयोग उनीहरू विरुद्ध हुन दिँदैनौं भन्ने प्रतिबद्धता चाहँदै आएका छन् । हाम्रो विगतको अनुभवका आधारमा हामीले पनि खास गरेर भारत सरकारसँंग नेपाल विरोधी गतिविधि भारतीय भूमिबाट नहुने प्रतिबद्धता माग्नु नितान्त आवश्यक भइसकेको छ ।"
पीडा कहिलेसम्म ?,"वैदेशिक रोजगारीमा गएर धेरै पैसा कमाउने लोभमा पर्दा र अरूको ललाइफकाइमा पर्दा आफ्नो जीवन नरकमा परेको हुनाले अरूलाई उनी सल्लाह दिँदै भन्छिन्, लोभ, मोहमा परेर पैसाको निम्ति विदेश जानुभन्दा स्वदेशमै रोजगारी गर्नु वेश ।"
लोकतन्त्र र जनता,"हरेक वर्ष बिभिन्न शीर्षक अन्तर्गत विदेश भ्रमणमा हुने खर्च जोकोही नेपाली जनताले अनुमान गरेभन्दा निकै ठूलो आकारको रहने गरेको छ । आर्थिक वर्षको अन्त्यमा बजेट खर्च गर्ने नाममा बेअर्थको विदेश भ्रमणहरू जो हुन्छन्, ती पारदर्शी हुँदैनन् । प्रविधिको विकासले संसारलाई साँघुरो घेराभित्र सीमित गरेको अवस्थामा अध्ययन भ्रमणका नाममा हुने खर्च अब बेरुजु हुनुपर्छ । मन्त्रालय स्तरबाट हरेक वर्ष उपलब्धिहीन अनेक विदेश भ्रमण हुने गरेका छन्, जसलाई बाहिर ल्याउन आवश्यक ठान्दैनन्, सरकारी अधिकारीहरू । लोकतन्त्रका नाममा अधिकार सम्पन्नहरूबाट हुने अधिकारको अपचलनलाई नियन्त्रण गर्न अब ढिला गर्नुहुन्न । प्रधानमन्त्रीको टोलीमा संलग्न १४१ जनाको औचित्य र कार्यविभाजन सार्वजनिक होस् । उत्तम पुडासैनी जोरपाटी, काठमाडौं"
चिनियाँ रेलभित्र सपनैसपना,"अरूले टेको लगाएर छोडिदिएको भरमा विकास टिक्न सक्दैन । चिनियाँ सहयोगबाट निर्माण भएका ट्रलीबस, भृकृटी कागज कारखाना, हेटौंडा कपडा उद्योग लगायतका संरचनामाथि विध्वंस मच्चिँदा चिनियाँ मन कति रुँदो हो यता हामी लाज पचाउँदै हाँसिरहेका छौं । तसर्थ हामीले रेल ल्याउनु अघि विकासको आधारस्तम्भ आफैंले तयार गर्नुपर्छ, रेलको लिकमा एउटा किला फुस्कियो भने चीनलाई गुहार्नुपर्ने स्थितिमा उतै फर्केर मुख मिठ्याउने बानी छोड्नुपर्छ, दिवास्वप्नमा रमाउने हठ त्याग्नुपर्छ । डा भुवनेश्वर शर्माचन्द्रागिरि२, काठमाडौं"
सार्थक जीवन बिताएर गए देवकोटा,"जिन्दगीमा धेरै कुरा गर्न बाँकी छ, सबैभन्दा ठूलो कुरा मर्न बाँकी छ । स्व कवि तथा गीतकार क्षेत्रप्रताप अधिकारीका शब्दहरूलाई सापटी लिएर उपेन्द्र देवकोटाको जीवनलाई साक्षी राख्ने हो भने जीवनको अन्तिम सत्य भनेको नै मृत्यु रहेछ । जीवनको शाश्वत सत्यलाई बुझ्नु जोसुकैका वशमा छैन । मर्नु भनेको भौतिक रूपमा यो संसार छाड्नु हो । मर्नुभन्दा अघि नै बुद्धिमान मानिसले सुकर्म गरेर आफूलाई आम मानिसका मनमस्तिष्कमा गहिरो छाप छाडिसकेका हुन्छन् । जातस्य हि धु्रवो मृत्यु धु्रव जन्म मृतस्य च भन्ने गीताको जीवनवादी सोचबाट प्रभावित देवकोटाको जीवन इतिहासका पानामा लेखिनेछ । को कति लामो समय बाँचे होइन, कसले कति महत्त्वपूर्ण काम गरे भन्ने कुराले जीवनको अर्थ राख्छ । चिकित्सक उपेन्द्र देवकोटाले जीवनका ६५ वर्ष ऊर्जाशील बनाई हाइहाइमा बिताए । उनको सेवाबाट धेरैले नयाँ जीवन पाएका छन् । त्यस्तो व्यक्तित्वलाई गुमाउनु नेपाल र नेपालीलाई मात्र होइन, विश्वकै लागि क्षति हो । लक्ष्मीनारायण मिश्र बुढानीलकण्ठ८, काठमाडौं"
भाषा सम्पादनमा ध्यान जाओस्,"कक्षाकोठामा सिकाइको शुद्धाशुद्धीभन्दा नाम चलेका राष्ट्रिय पत्रपत्रिकामा उल्लेख गरिएका त्रुटिपूर्ण वर्णविन्यासले विद्यार्थीको मस्तिष्कमा दीर्घकालीन प्रभाव पारिरहेका हुन्छन् । त्यसैले दैनिक पत्रिका त हो, जसो लेखे पनि हुन्छ भनी बेवास्ता गर्दै गएका खण्डमा सधैंजसो हेरिने पत्रिकाहरूको त्रुटिपूर्ण भाषाले विद्यार्थी र आम जनमानसमा गम्भीर असर पार्ने कुरालाई दृष्टिगत गरी भाषा सम्पादनमा विशेष ध्यान दिनुहुन सम्पादक मण्डलसमक्ष हार्दिक अनुरोध गर्छु । डा मतिप्रसाद ढकालसहप्राध्यापक नेसंवि कालिका विद्यापीठ, नवलपरासी"
प्रदूषित जारको पानी,"उपभोक्ताले निर्धक्कसँग उपभोग गरिरहेका जार र बोटलका पानी पूर्णरूपमा दूषित भएको पछिल्लो रिपोर्टले देखाएको छ । भर्खरै विज्ञान तथा प्रविधि प्रज्ञा प्रतिष्ठानले गरेको अध्ययन परीक्षणले यो तथ्य सार्वजनिक गरेको छ । नेपाली उपभोक्ता कति निरीह बन्न पुगेका छन् ? दूध, तरकारी, तयारी खानेकुरा, चामल, दाल, गेडागुडी कुन त्यस्तो वस्तु छ, नेपाली बजारमा जो उपोभोक्ताले निर्धक्क खान सकुन् ? किन यतिविघ्न लापरबाही हुँदा पनि सम्बन्धित निकाय मौन बसिरहेको छ ? भर्खरै नास्टले गरेको अध्ययन परीक्षणले पिउने जार र बोटलको पानीमा दिसामा पाइने जीवाणु अर्थात् ई कोलाई भेटिएको छ । यदि यो परीक्षण वास्तवमै सत्य सावित भएमा के उद्योगीलाई मात्र कारबाही गर्ने वा तिनलाई नियमन गर्ने हाम्रो सम्बन्धित निकायलाई पनि कारबाही गर्ने ? मुख्य प्रश्न यही छ । जबसम्म बजारमा देखिएका कुनै पनि यस्ता विषयमा सम्बन्धित उद्योगसँगै त्यसलाई नियन्त्रण गर्ने संस्था र त्यसलाई चलाउने व्यक्तिलाई कडा कारबाही गरिँदैन, तबसम्म हाम्रो बजारमा खानयोग्य वस्तु अब नपाउने निश्चित छ । रामकृष्ण बरालजोरपाटी२, काठमाडौं"
"किन हुन्छ, ठेक्कामा ठगी ?","ठेक्कामा ठगठाग समाचार पढेपछि जोकोहीलाई पनि मर्माहत बनाउँछ । विकास निर्माण कार्यका लागि हुने ठेक्कापट्टामा ७५ प्रतिशतभन्दा बढी काम समयमा पूरा नहुनाले देश विकास कुन गतिमा भइरहेको छ भन्ने प्रस्ट हुन्छ । यसले ती ठेकेदार कम्पनीहरू असक्षम छन् भन्ने पनि प्रमाणित हुन्छ । अर्कोतर्फ सरकारको नीतिप्रति पनि प्रश्न उठ्छ । किन समयमा काम पूरा गर्न नसक्ने ठेकेदार कम्पनीहरूलाई ठेक्का दिइन्छ ? प्रश्न धेरै छन्, तर यो प्रश्नमाथि चर्चा गरौं । मूलत: हाम्रो देशका ठेकेदार कम्पनीहरूलाई दुई भागमा बाँड्न सकिन्छ । पहिलो नम्बरमा आउने कम्पनीहरू त यस्ता छन् कि उनीहरूले नीतिनियम बनाउँछन् । कोही वडाध्यक्ष छन् त कोही सांसदसम्म भइसकेका छन् । तिनीहरूलाई कहीं र कसैले छुन सक्दैन । उनीहरू पैसा र शक्तिले मजबुत छन् । यिनीहरू आफ्नै पोल्टामा भएको शक्तिलाई प्रयोग गरी बारम्बार समयावधि बढाउँछन्, लागत बढाउँछन्, कमसल सामग्रीको प्रयोग, अग्रिम भुक्तानी लिन्छन् । उनीहरू काममा भन्दा शक्तिमा विश्वास गर्छन् । जबसम्म ठेकेदारहरूलाई नीति निर्माता बनाइन्छ र सरकार उदासीन हुन्छ, तबसम्म यो ठगी चलिरहन्छ ।अर्कोतर्फ यस्ता ठेकेदार कम्पनीहरू छन्, जो नेताहरू नै त होइनन्, तर उनीहरूको उठबस शक्तिशाली नेताहरूसँग हुन्छ । यस्ता ठेकेदारहरू नैवेद्यस्वरुप नेताहरूलाई पैसाको बिटा चढाउँछन् र नेताहरूबाट तथास्तुको आशिर्वाद लिन्छन् । र त्यही आशिर्वादको आडमा अग्रिम भुक्तानी, कमसल सामानको प्रयोग, असीमित समयावधि लिइरहन्छन् । एउटा काम अधुरो छाडेर अर्को ठेक्का लिन्छन् । त्यसैले जबसम्म ठेकेदारहरू नीति निर्माताको ओहदामा पुग्छन् र राजनेताहरूले आफ्नो स्वार्थका लागि ठेकेदार कम्पनीलाई तथास्तुको वरदान दिइरहन्छन्, तबसम्म यस्तो ठगी चलिरहन्छ । जनकप्रसाद भण्डारी दोहा, कतार"
तेल चोर्ने चालकलाई कारबाही होस्,तेल चोर्न नपाउँदा ढुवानी ठप्प समाचारले आश्चर्यचकित बनायो । नेपाल आयल निगमले लकिङ प्रणाली जडान गर्यो भन्दैमा तेल ट्याङ्करका चालकहरूले ढुवानी प्रक्रिया अवरुद्ध पारेर दुनियाँ अचम्मित बनाएका छन् । यसको सोझो अर्थ चालकहरूले यसअघि लकिङ प्रणाली जडान नहुँदा पेट्रोलियम पदार्थ चोर्ने कुरा पुष्टि हुन्छ । अब आयल निगमले कडा एक्सन लिनुको विकल्प छैन । चाँडोभन्दा चाँडो नेपाल आयल निगमले ढुवानी प्रक्रिया ठप्प पारी सर्वसाधारणलाई सास्ती दिने चालकहरूलाई बर्खास्त गरी अहिलेसम्म तेल चोरेर निगमलाई पुर्याएको घाटा क्षतिपूर्ति सहित असुलउपर गर्ने प्रक्रिया चाल्नु जरुरी छ । एसपी बडुकञ्चनपुर
चरम अल्पतन्त्रको मार,"के अहिले देशमा चुनिएर आएको इतिहासकै सबैभन्दा शक्तिशाली वाम सरकारले गणतन्त्रको दसवर्षे यात्रामा जहाँजहाँ हामी चुक्यौं, त्यसलाई अबउता प्रभावकारी ढंगले सच्याउन र उल्टाउन सक्छ ? गणतन्त्रको भविष्य यसैमा निहित छ । गणतन्त्रलाई जोखिम भूपू राजाबाट त्यति छैन, जति यसभित्रै पैदा भएका श्रीपेच नलाएका नयाँ राजाहरूबाट छ ।"
जन जोगाउन भगवान्,"अवधी भाषाको रामचरितमानसमा एउटा चौपाइ छ, समिटि समिटि जल भरहि तलाबा जसरी पोखरी छेउछाउको पानीलाई आफूभित्र समेट्छ, ठिक त्यसैगरी अब हाम्रो समाजले वर्षाको पानीलाई जोगाउनेतिर सोच्नेमात्र होइन । पानीको कम प्रयोगले कसरी दैनिकी निर्वाह गर्न सकिन्छ, त्यतातिर पनि सोच्ने बेला आइसकेको छ । छिमेकी भारतमै नदी वा जंगल बचाउन कैयौं प्रसिद्ध जनअभियान भएका छन् । तर नेपाल अहिले पनि त्यस्तो अभियन्ताको खोजीमै छ, जसले भगवान् बचाउने मानवीय प्रयत्नलाई साकार पार्न सकोस् । पर्यावरण संरक्षण प्रकृतिको लागिमात्रै जोगाइदिने होइन, यसले जनताको समृद्धिलाई सघाउँछ भन्ने सोच लिएर नागरिक संवादको आवश्यकता छ । पुराना समस्याहरू थाती छँदैछ, समयमै चेतेनौं भने नयाँ चुनौतीले हाम्रा समृद्धिको महललाई बालुवाको महलजस्तै निमेष मात्रमै ढालिदिन सक्छ । त्यसैले जुझारुपना र जागरुकताको खाँचो हामी, तपाईं सबैभित्र चाहिएको छ ।"
नौटंकीले पिल्सिएको शिक्षा नीति,"अन्त्यमा, जीवनलाई दीर्घकालसम्म प्रभाव पार्ने सबैभन्दा महत्त्वपूर्ण तत्त्व शिक्षा नै हो । बालबालिकालाई कस्तो शिक्षा दिइन्छ, त्यसले नै उनीहरूको जीवनयात्रा कस्तो होला भनी धेरै हदसम्म आँकलन गर्न सकिन्छ । सरकारले शिक्षामा झन्डै १० प्रतिशत बजेट खर्च गरे पनि त्यसको धेरैजसो हिस्साचाहिँ शिक्षकको तलबमै जान्छ । नियुक्ति पाउनुपूर्व उनीहरूले मिहेनत गर्लान्, तर तत्पश्चात उनीहरूको दक्षता वृद्धि गराउन नत यथोचित तालिम दिइन्छ, न शिक्षण सिकाइ क्रियाकलाप प्रभावकारी भएनभएको अनुगमन नै गरिन्छ । त्यसैले एकातिर निजी क्षेत्रले सञ्चालन गर्ने शिक्षाको विरोध गरेझैं गर्ने र आफ्ना छोराछोरीचाहिँ त्यहीं पढाउने अनि अर्कातिर सामुदायिक विद्यालयलाई लथालिङ्ग पार्ने बदनियतपूर्ण र केवल राजनीतिक दाउपेचमा आधारित प्रवृत्ति अन्त्य गर्दै नागरिकको गुणस्तरीय शिक्षा पाउने हक संरक्षण हुनैपर्छ ।"
स्वास्थ्य केन्द्रमा औषधि अभाव,"केन्द्रबाट आवश्यक औषधि प्राप्त नहुँदा अभाव भएको जिल्ला स्वास्थ्य कार्यालयले जनाएको छ । कार्यालय आफैंमा रहनेनरहने भन्ने अन्योल सिर्जना भएका बेला स्वास्थ्य कार्यालयको काम पनि प्रभावित भएको जनस्वास्थ्य निरीक्षक झनक ढुंगानाले बताए । स्वास्थ्य कार्यालयमा भएको औषधि पठाउन ढुवानी खर्चसमेत स्वास्थ्य कार्यालयसँग हुँदैन । स्थानीय तहले औषधि खरिदमा चासो दिंदैनन्, उनले भने ।"
कोसीमा ट्रक खस्दा २ को मृत्यु,"गम्भीर घाइतेमध्ये सन्तोष अधिकारी, हरि मगर र मणिराज विश्वकर्मालाई थप उपचारका लागि विराटनगर पठाइएको डीएसपी नारायण चिमोरियाले बताए । हेटौंडामा सडकसम्बन्धी काम सकेर ट्रक एस्काभेटरसहित दुवै सवारीसाधनका चालक र कामदारलाई लिएर आइरहेको थियो । नदीमा डुबेका ट्रक र एस्काभेटर निकाल्ने प्रयास भइरहेको प्रहरीले जनाएको छ ।"
उरुग्वे र रुस अन्तिम १६ मा,पहिलो खेलमा इजिप्टविरुद्ध १० ले जित हात पार्दा फितलो प्रदर्शन गरेका स्वारेजले साउदीविरुद्ध उत्कृष्ट सुरुआत गरेका थिए । सुरुमा बलमाथि केही पकड राखेको साउदीले उरुग्वेविरुद्ध बलियो चुनौती भने दिन सकेन । साउदीले २३ औं मिनेटमा बेहोरेको गोल पनि उरुग्वेलाई दिइएको उपहारजस्तै रह्यो ।
पोर्चुगल जित्दा मोरक्को बाहिरियो,"रुस यात्रा मोरक्कोका लागि दोहोरो पीडा बन्यो । विश्वकप सुरु हुनु ठीकअगाडि मोरक्कोले २०२६ को विश्वकप आयोजना दाबीमा उत्तरअमेरिकी राष्ट्र अमेरिका, मेक्सिको र क्यानडासँग हार बेहोरेको थियो ।"
फ्रान्स र डेनमार्कको नजर दोस्रो चरण,"दोस्रो खेलसम्म आइपुग्दा हामी आत्मविश्वासी छौं, प्रशिक्षक मार्विज्कको दाबी छ, डेनमार्कविरुद्ध अझ सुधारिएको खेल प्रदर्शन गर्न हामी तयार छौं । विश्वकप इतिहासमा पाँचौंपल्ट खेलिरहेको अस्ट्ेरलियाले अन्तिम १६ मा प्रवेशको सम्भावना जीवन्त राख्न डेनमार्कविरुद्ध सकारात्मक नतिजा भने निकाल्नु पर्नेछ ।"
इजिप्टको लगातार हार,भिडियो असिस्टेन्ट रेफ्री (भार) को सहयोगले इजिप्टले खेलको ७३ औं मिनेटमा पेनाल्टी पायो । रेफ्रीले सुरुमा फ्रिकिक दिए पनि भारले पेनाल्टी भएको देखाएको थियो । सलाहले प्रतियोगिताको दसौं पेनाल्टीलाई गोलमा परिणत गर्दै इजिप्टलाई सान्त्वना गोल दिलाए । उरुग्वेले साउदीविरुद्ध सफलता पाएपछि इजिप्टको यात्रा समूह चरणमा सीमित भएको हो ।
मेसीलाई फेरि अर्को अवसर,"क्रोएसिया आफैंसँग पनि राम्रा र नाम चलेका खेलाडीको कमी छैन । राकिटिच मात्र होइन, मिडफिल्डमा लुका मोड्रिचसँगै अगाडि मारियो माडिजुकिच पनि कहलिएका खेलाडी हुन् । समूहको शीर्षस्थानमा रहेको क्रोएसिया चाहन्छ, सन् १९९८ को विश्वकप प्रदर्शनको पुनरावृत्ति । जतिबेला उनीहरू सेमिफाइनलसम्म पुगेका थिए ।"
जापानको उत्कृष्ट प्रदर्शन,अर्को चरणमा पुग्ने सम्भावना छ तर सहज भने हुँदैन । पहिलो खेलमा जित हात पारेपछि टोलीको आत्मविश्वास चुलिएको छ । अर्को खेल सेनेगललाई पराजित गरे दोस्रो चरणमा स्थान पक्का हुन्छ । बराबरी खेले अन्तिम खेलसम्म सम्भावना हुनेछ । तर मेरो विचारमा जापानले जितका लागि खेल्छ । कोजी नेपाली राष्ट्रिय फुटबल टोलीका प्रशिक्षक हुन्
एसियाको पहिलो सफलता,यता मोहमद सलाहको आगमनसँगै इजिप्टले पनि आक्रामक खेल्यो । पहिलो खेल हारेका कारण अंक जोड्नैपर्ने स्थिति रहेको इजिप्टले स्वीच प्ले गर्दै आक्रामक बुनेको थियो । खेलका क्रममा पोसेसन आफ्नो पक्षमा भए पनि गोल निस्कन सकेन । दोस्रो हाफमा रुसको योजना सफल भयो । सुरुमै गोल निस्कियो । लगातार दबाब दिएपछि इजिप्टका डिफेन्सको गल्तीमा रुसले अग्रता लियो । गोल गरेपछि पनि आक्रामक देखिएको रुसको क्रस गर्ने योजना सफल भयो र लगातार गोल पनि निस्कियो । इजिप्टको डिफेन्समा मार्किङ कमजोर हुँदा रुसले मौका सदुपयोग गर्यो । इजिप्टले पोसेसनसहितको अट्याक गरेर अन्त्यतिर पेनाल्टी पनि पायो । तर तीन गोल पछि परेको अवस्थाबाट फर्कन सकेन । सलाहको प्रदर्शन कमजोर हुँदा इजिप्ट समूह चरणबाटै बाहिरिने सम्भावना बढेको छ ।(पूर्वराष्ट्रिय खेलाडी न्यौपाने हाल त्रिभुवन आर्मी क्लबका प्रशिक्षक छन् ।)
खेलकुद गीत आउँदै,"अध्यक्ष डा श्रेष्ठले आफू खेलाडी हुँदाको अनुभव सुनाउँदै संगीतको माध्यमले खेलाडी र खेलप्रेमीलाई ऊर्जा थप्ने बताए । उनीसहित कुलबहादुर खड्काले गीत रचना गरेका छन् । त्यसमा संगीतकार आभाष, महेश खड्का र शुभबहादुर सुनामले संगीत भरेका छन् ।"
फुटबलको प्रारम्भिक छनोट,"छानिएका ३३ खेलाडी :गोलरक्षक किरणकुमार लिम्बु, विकेश कुथु, विशाल श्रेष्ठ, एलन न्यौपाने, सोजित गुरुङडिफेन्डर विराज महर्जन, अनन्त तामाङ, रविन श्रेष्ठ, आदित्य चौधरी, सुमन अर्याल, रवि सिलवाल, कमल श्रेष्ठ, दिनेश राजवंशी, देवेन्द्र तामाङ, गौरव बुढाथोकी, छिरिङ गुरुङमिडफिल्डर रोहित चन्द, विशाल राई, हेमन गुरुङ, हेमन्त थापामगर, अन्जन विष्ट, सुनील बल, सुजल श्रेष्ठ, निराजन खड्का, सुमन लामा, तेज तामाङ, अभिषेक रिजाल, मानबहादुर तामाङ, सन्तोष तामाङफरवार्ड विमल घर्तीमगर, भरत खवास, जर्जप्रिन्स कार्की, नवयुग श्रेष्ठ ।"
एमसीसी कप्तानमा जयवद्र्धने,"एमसीसीको टोलीमा स्कटल्यान्डका डिलन बुज, एलास्डाएर इभान्स र मार्क वाट गरी तीन खेलाडी हुनेछन् । यी तीनै खेलाडी स्कटल्यान्डले यसै महिना इडेनबर्गमा इंग्ल्यान्डमाथि वानडे अन्तर्राष्ट्रिय विजय हात पार्दा खेलेका थिए ।"
मोर्गनको नजर ५ सय रनतिर,"हामी ५ सय रनको धेरै नजिक थियौं, मोर्गनले भने, ६ ओभर बाँकीमा हामीले यो स्थितिको कल्पना पनि गरेका थिएनौं, पाकिस्तानसँगको पछिल्लो हाइस्कोरिङ खेलमा पनि त्यही भएको थियो । त्यसैले ५ सय रन टाढाको विषय होइन अब । अस्ट्रेलियाले घाइते तीव्र गतिका बलर मिचेल स्टार्क, प्याट कुमिन्स र जोस हेजलउडबिना नै खेलेको थियो । इंग्ल्यान्डका आदिल रशिद र मोइन अलीले ७ विकेट बाँडेपछि अस्ट्रेलिया २ सय ३९ रनमा अलआउट भयो ।"
कांग्रेस जिल्ला सभापति भेला: नेतृत्वप्रति तीव्र आक्रोश,"उद्घाटन सत्रमा बोल्न नदिएको भन्दै सिटौला मञ्चमा जान मानेनन् । मुख्यसचिव कृष्णप्रसाद पौडेलले २ पटक आसनग्रहण गर्न अनुरोध गरे पनि उनी केन्द्रीय सदस्यकै दीर्घामा बसिरहे । सभापति देउवा, वरिष्ठ नेता रामचन्द्र पौडेल र मकवानपुर जिल्ला सभापति इन्द्रबहादुर बानियाँले मात्रै बोल्ने तय भए पनि अन्तिम समयमा उपसभापति विमलेन्द्र निधि, संसदीय दलका उपनेता विजयकुमार गच्छदार र महामन्त्री शशांक कोइराला थपिए ।"
अस्थायी शिक्षक परीक्षा तोकियो,"काठमाडौं (कास) शिक्षक सेवा आयोगले खुला प्रतिस्पर्धाभन्दा पहिला अस्थायी शिक्षकबीच आन्तरिक प्रतिस्पर्धाका लागि परीक्षा लिने भएको छ । ४ पटकसम्म स्थगित अस्थायी शिक्षकको परीक्षा असार २९ र ३० गते लिइने आयोगले जनाएको छ । आयोगका प्रवक्ता दामोदर आचार्यका अनुसार असार २९ गते माध्यमिक, निम्नमाध्यमिक र असार ३० गते प्राथमिक तहको परीक्षा हुनेछ ।"
सेनाको प्रशंसा,काठमाडौं (कास) नेपाल भ्रमणमा रहेका पाकिस्तान आर्म फोर्सका प्रमुख महम्मुद हायातले सैन्य क्षेत्रमा नेपालले गरेको प्रगतिको प्रशंसा गरेका छन् । शान्ति कार्य तालिम केन्द्र पाँचखाल र सिन्धुलीगढी भ्रमण गर्दै उनले नेपालमा अपार सम्भावना रहेकाले विकासमा फड्को मार्न सक्ने बताए ।
उड्यो मौसम बताउने बेलुन,बुधबार बिहान ५ बजेर ३७ मिनेटमा त्रिवि परिसरबाट उडाइएको बेलुन १९ हजार मिटरमाथि पुगेर सवा ८ बजे सुन्दरीजल आसपास झरेको थियो ।
कमलरी मृत्यु प्रकरण: पश्चिम तराईमा प्रदर्शन,कञ्चनपुरका कमलरीहरूले जिल्ला प्रशासन कार्यालयमा ज्ञापनपत्र बुझाउँदै घटना छानबिन गरी दोषीमाथि कारबाहीको माग गरे । उनीहरूले ११ बुँदे ज्ञापनपत्र बुझाउँदै अस्मिताको बलात्कारपछि हत्या भएको आरोप लगाएका छन् ।
बैंक घटाउन सुझाव,पछिल्लो समयमा बैंकरहरूले पनि मर्जर र एक्विजिसनमार्फत बैंक तथा वित्तीय संस्थाको संख्या घटाउन राष्ट्र बैंकलाई सुझाइरहेका छन् । एक साताअघि आगामी मौद्रिक नीतिका लागि सुझाव संकलन गर्न राजधानीमा आयोजित एक कार्यक्रममा बैंकर्स संघका अध्यक्ष ज्ञानेन्द्रप्रसाद ढुंगानाले पनि राष्ट्र बैंकले फेरि बिग मर्जर को नीति ल्याए आफूहरू सहयोग गर्न तयार रहेको बताए । यसैगरी डेभलपमेन्ट बैंकर्स एसोसिएसनले पनि लिखित र मौखिम रूपमा पनि वाणिज्य बैंकको संख्या घटाउन सुझाव दिएको छ ।
न्यूनतम ज्याला टुंगो लागेन,"नेपालमा हाल अदक्ष कामदारका लागि न्यूनतम तलब ९० अमेरिकी डलर तोकिएको छ भने यिनले श्रीलंकामा ८८, बंगलादेशमा ६२, पाकिस्तान १३० र भारत ९८ अमेरिकी डलर पाउँछन् ।"
उखु किसानलाई घर धान्न समस्या,उद्योगले कतै क्विन्टलको २ सय ५० कतै ४ सय ६० का दरले भुक्तानी दिएर किसानलाई अल्मल्याउने कोसिस गरेका छन् । किसानको पीडालाई वास्तै नगरी उद्यमीले मनपरी गरेको मैनालीले बताए ।
प्राधिकरणको खर्चमा उद्योगलाई फिडर,प्राधिकरणमा शुद्धीकरण अभियानतीन महिनाअघि मात्र वीरगन्ज वितरण केन्द्रमा कार्यालय प्रमुख भई आएका मुनीन्द्र ठाकुरले टीओडी मिटर प्रयोग गर्ने १ सय ५८ उद्योगमा अनुगमन गरी १ करोड ८७ लाख रुपैयाँ असुल गरेका छन् । करिडोरमा करिब ७ सय उद्योगले टीओडी मिटर जडान गरेका छन् । विभिन्न कारणले बिलिङ छुट भएका उद्योगबाट रकम असुल गरिएको हो । ठूला उद्योगमा जडान गरिएको टीओडी मिटरको प्राविधिक कारणले गर्दा मिटरले वास्तविक खपत नदेखाई बिलिङ छुट भएमा त्यस्तो छुट खपत युनिट र डिमान्ड चार्जबापत मिटरको डाउनलोड डाटा विश्लेषण गर्दा यकिन भएअनुसारको रकम छुट बिल गरिने व्यवस्था छ ।
क्यानडामा गाँजा वैध,"गाँजालाई क्यानडामा सन् १९२३ मा गैरकानुनी बनाइएको थियो । औषधिको रूपमा प्रयोग गर्न भने सन् २००१ देखि खुला गरिएको थियो । यसै साता शाही अनुमोदनपछि सरकारले कानुन लागू हुने मिति तोक्नेछ । सरकारले गाँजाको बजार स्थापना गर्न प्रान्त, क्षेत्र तथा नगरपालिकालाई ८ देखि १२ सातासम्मको समय दिने अनुमान गरिएको छ ।"
अमेरिका यूएनएचआरसीबाट अलग,"निर्णयको बचाउअमेरिकी राष्ट्रपति डोनाल्ड ट्रम्पले आप्रवासी बालबालिकालाई उनीहरूका आमाबाबुबाट अलग गर्ने आफ्नो निर्णयको बचाउन गरेका छन् । उनले भनेका छन्, अवैध रूपमा अमेरिका घुस्ने बाबुआमालाई जेल हुन्छ भने उनीहरूका बालबच्चालाई अलग गर्नुपर्ने हुन्छ ।"
स्वतन्त्र संगीत,"हाम्रा मादल र मुर्चुङ्गा चाँडै संसारभर घन्किने भन्दै गिरीशले यसका लागि कहीँ न कहीँ कोही न कोही नेपालीले पहल गरिरहेको हुनुपर्ने बताए । अहिले पनि कति ठूलठूला गायकगायिकाका गीतमा हाम्रा लोक बाजा बजेका छन्, उनले भने, त्यसको पछाडि कसको हात थियो भन्ने नदेखिएको मात्र हो । तर, ती संगीतकर्मी बिस्तारै अगाडि आउनेछन्, यो पक्का हो ।"
लिम्बू कथामा उन्यू,"नाटकमा कविता नेपाल, लीला विष्ट, अभिषेक गड्तौला, एञ्जल खडका, प्रतीक्षा आचार्य, दिनेश राजवंशी, दिवस लामिछाने र पूजा आचार्यको अभिनय थियो । भूमिका सुब्बा र स्वस्तिका लिम्बूको समूहले पालम नृत्यमार्फत नाटकमा साथ दिएका थिए ।"
ढुंगामा लिच्छविकाल,प्रदर्शनीमा राखिएका अन्य मूर्तिहरू डेढ लाखदेखि १० लाख रुपैयाँसम्मका छन् । प्रदर्शनी एक साता चल्नेछ ।
झाका मैथिली कथा,ज्ञवालीले हरेक मातृभाषाका सिर्जना राष्ट्रको सम्पत्ति रहेको बताए । प्राडा रामावतार यादवले मैथिली साहित्य सौन्दर्यको चर्चा गरे । पूर्वमन्त्री रामचन्द्र झा र प्राडा वीरेन्द्र पाण्डेले मैथिली साहित्यमा रमेशको योगदानबारे बोले ।

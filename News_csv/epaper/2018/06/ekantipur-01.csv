शीर्षक,विवरण
सांसदलाई ४ करोड: एक्लै खर्चन नपाउँदा आक्रोश,"प्रमुख प्रतिपक्षी दलका सांसद मीनेन्द्र रिजालले राजनीतिक सहमतिका आधारमा यो कार्यक्रम ल्याइएको भनिए पनि आफ्नो दलसँग कुनै सहमति नभएको बताए । हामीसँग कुनै सहमति भएको छैन । आफ्नै दलका सांसदको दबाबमा ल्याएको भनेको भए हुन्थ्यो, उनले भने । सांसद राजेन्द्र गौतमले निश्चित क्षेत्रमा मात्रै बजेट खर्च गर्न पाउने गरी कार्यक्रम ल्याएको भन्दै विरोध जनाए । उनले स्थानीय पूर्वाधार विकास साझेदारी कार्यक्रमको नाम परिवर्तन गरी सांसद विकास कोष राख्नसमेत माग गरे । सांसद अनिलकुमार झाले निर्वाचित सांसदले मात्रै खर्च गर्न पाउने गरी बजेट हुनुपर्नेमा सबैलाई सहभागिता गराएको भन्दै खिचडीको संज्ञा दिए । हाम्रो अपमान भएको छ, खारेज गरिदिए पनि हुन्छ, उनले भने, जसलाई पायो त्यसलाई सहभागी गराएर के गर्न खोजेको हो ? उनले विरोध गर्न सबै सांसदलाई आग्रह गरे । सांसद पार्वत गुरुङले पनि यो कार्यक्रमको गलत प्रचारले जनप्रतिनिधिको अपमान गरेको बताए । सिंगो संस्थाको अपमानित हुने काम हुनुहुँदैन, उनले भने । सांसद रामकुमारी झाँक्रीले पनि सांसदको अपमान भएको भन्दै विरोध गरिन् । सांसदको दबाबले यो कार्यक्रम राखेको भन्दै अर्थमन्त्रीले दिएको अभिव्यक्तिको सुदन किराँतीले पनि विरोध गरे । हामीलाई वडा अध्यक्ष र भ्रष्ट माननीयसँग तुलना नगरियोस्, उनले भने, हामी त सांसदबाट रिटायर भएर मलेसिया जानु छैन । जनतासँग मिलेर काम गर्न खोज्दा पनि विरोध किन ? सांसद उमा रेग्मीले वडा तहदेखि संघीय सांसदलाई समेत एकै ठाउँमा राखेर योजना छानेर बजेट विनियोजन गर्ने व्यवस्थाले सांसदको मान मर्दन भएको बताए । स्थानीय तहका पदाधिकारी, प्रदेश र संघीय संसदका सांसदलाई एकै ठाउँमा राखेर बजेट दिँदा हाम्रो अविश्वास देखायो, उनले भनिन् । मेटमणि चौधरीले यो व्यवस्थाले द्वन्द्व बढाउने बताए । अर्थमन्त्रीले सांसदको अपमान हुने गरी अभिव्यक्ति दिएको भन्दै विरोध जनाए । ज्ञानकुमारी छन्त्यालले जनताको मन जितेर आएको सांसदलाई सरकारले अविश्वास गरेको बताइन् । हामी जीउको बाजी लगाएर आएका छौं । समानुपातिक सांसद खान नपाएर दलको संख्या पुर्याउन आएको होइन, उनले भनिन्, हाम्रो अपमान गर्ने हो भने एक रुपैयाँ नदिँदा पनि हुन्छ । अर्का सांसद प्रकाश रसाइलीले सरकारले सांसदको भावना बुझ्न नसकेको बताए । राजेन्द्र केसीले सांसदका अपमानले देशमा समृद्धि नहुने धारणा राखे ।"
आफैं आए खत्री,खत्रीले सुन बाहिर निकालेबापत प्रतिकिलो ५० हजार रुपैयाँ आफैंले बुझने गरेको र यो लाइनबाट ४ सयदेखि ५ सय किलोसम्म सुन आउने गरेको गोरेले बयानमा भनेका थिए । सुन तस्करी गर्ने कार्य प्रहरीका उच्च अधिकारी र राजनीतिक पार्टीका ठूला मानिस को मिलेमतोमा हुने गरेको उनले बताएका थिए ।
रोकिएला सिधा सहयोग ?,"संयन्त्रभित्र रहेरै सहयोगभारतीय राजदूत मञ्जिभसिंह पुरीले भने आफूहरूले सरकारी संयन्त्रभित्रै रहेर सहयोग गरिरहेको स्पष्ट पारेका छन् । उनले अन्यको तुलनामा साना परियोजना प्रभावकारी रहेको उल्लेख गर्दै एक कार्यक्रममा भने, यसको सुधारका लागि बाटो अवलम्बन गर्न सकिन्छ तर यसले दुईदेशीय जनस्तरको सम्बन्धमा बढावासमेत दिइरहेको हामीले ख्याल गर्नुपर्छ । उनले सानामात्र नभई अन्य परियोजना समयमा सम्पन्न हुन नसक्नुमा भारतको कमजोरी आफ्नो स्थानमा रहेको र नेपालका तर्फबाट पनि कमजोरी हुन सक्ने बताए । हामी पार्टनरसिपमा काम गरिरहेका छौं, उनले भने ।"
नेकपाको अन्डरलाइन हट्यो,"पार्टीमा कुनै पनि प्रकारको गुटबन्दी र पक्षधरताका हानिकारक प्रवृत्ति प्रकट हुन नपाओस् भनेर होसियार रहनुपर्छ, अन्तरपार्टी निर्देशनमा भनिएको छ, सबै समस्याको विधिसम्मत समाधान खोज्ने प्रणालीलाई सबल बनाउँदै लैजानुपर्छ । पार्टी एकताको युगीन महत्त्व रहेको उल्लेख गर्दै त्यसबाट प्राप्त शक्तिलाई दम्भ, घमन्ड र अहंकारको विषय नबनाउन पनि सचेत गराएका छन् । हामीले यो एकताबाट प्राप्त शक्तिलाई दम्भ, घमन्ड र अहंकारको विषय होइन, जनता र राष्ट्रप्रतिको गहन जिम्मेवारीका रूपमा लिनुपर्छ, निर्देशनमा भनिएको छ ।"
प्रधानमन्त्रीको चीन भ्रमण: सम्झौता प्रस्तावलाई अन्तिम रूप दिइँदै,भारतबाट फर्केलगत्तै परराष्ट्रमन्त्री ज्ञवाली वैशाख पहिलो साता बेइजिङ पुगेर नेपालको चासो र तयारीबारे जानकारी गराएका थिए । नेपालले सहमति गरिसकेको चीनको बेल्ट एन्ड रोड इनिसिएटिभ (बीआरआई) अन्तर्गत पनि केही परियोजना नेपालले पार्ने र नेपालको सडक त्यसको एक भाग रहने गरी छलफल अघि बढाउनेछ । बीआरआईमा नेपालको कुनै सडक परिसकेको छैन । तर केरुङबाट गल्छी हुँदै ठोरी पुग्ने सडक त्यसअन्तर्गत रहन सक्ने र यसलाई त्रिदेशीय मार्गका रूपमा विकास गरिने बताइएको छ । यसअघि सहमति भएकै धादिङ गल्छी हँुदै रसुवागढी भएर केरुङ जोड्ने प्रसारण लाइनका विषयमा पनि सम्झौता हुने बताइएको छ । ऊर्जा सहयोग र पारवहन सम्झौता कार्यान्वयन अघि बढाउने विषयमा पनि प्रोटोकल तय परराष्ट्रले जनाएको छ । त्यस्तै बाहिरी चक्रपथ तथा नेपाली उत्पादनलाई पहुँच पनि भ्रमणको एजेन्डा रहनेछ ।
"भत्ता लिन हाजिर गर्दै, बाहिरिँदै","पूर्वसभामुख ओनसरी घर्तीसमेत ३५ मिनेट बैठकमा बसेर बाहिरिइन् । प्रतिदिन २ हजार यातायात खर्च पाउने भएपछि सांसदहरू हाजिर हुन मात्रै बैठक कक्ष पुग्ने र लगत्तै बाहिरिने क्रम निरन्तर चल्दै आइरहेको छ । नीति तथा कार्यक्रमको छलफलमा पनि सांसदको उपस्थिति न्यून भएको समाचार कान्तिपुरमा प्रकाशित भएपछि सभामुख कृष्णबहादुर महराले सांसदलाई ध्यानाकर्षण गराएका थिए । सचेतक र प्रमुख सचेतकले भने सांसदहरूको बचाउ गरेका छन् । केही साथीको काम भएर पनि निस्केको हुन सक्छ, नेकपाका प्रमुख सचेतक देव गुरुङले भने ।"
मन्त्री छान्ने जिम्मा यादवलाई,तर केही मधेसी पृष्ठभूमिका नेता भने गत चुनावमा मधेसबाट धेरै मत आएकाले मधेसीलाई नै पठाउनुपर्ने लबिङमा छन् । फोरमले यसअघि सहरी विकास मन्त्रालयबाट खानेपानी छुट्याएकामा आपत्ति जनाएको थियो । आफूलाई दिने भनिएको स्वास्थ्य मन्त्रालयमा पनि पहिले नै राज्यमन्त्री राखिएकामा असन्तुष्टि पोखेको थियो । अब सरकारमा सामेल हुने बेलामा केही मन्त्रीको जिम्मेवारी हेरफेर गरेर सहरी र स्वास्थ्य मन्त्रालय पूर्ण रूपमा फोरमलाई नै दिने सम्भावना रहेको प्रधानमन्त्रीनिकट स्रोतले जनाएको छ । प्रधानमन्त्री ओलीले फोरमलाई छिटो नाम टुंग्याएर ल्याउन भनेका छन् । फोरमले नाम बुझाएपछि मन्त्रिपरिषद्ले पूर्णता पाउनेछ । हाल प्रधानमन्त्रीसहित २२ सदस्यीय मन्त्रिपरिषद् छ ।
बिमस्टेक शिखर सम्मेलन छिट्टै : प्रधानमन्त्री,भारतीय प्रधानमन्त्री नरेन्द्र मोदीले हालैको नेपाल भ्रमणमा सार्क शिखर सम्मेलनको विषयमा कुरा हँुदा बिमस्टेकमा जोड दिएका थिए । पछिल्लो समय भारतले बिमस्टेकका लागि दबाब बढाउँदै गएपछि यसको शिखर सम्मेलनबारे छलफल गर्न बिमस्टेक महासचिव शाहिदुल इस्लाम काठमाडौं आएका हुन् । उनले बुधबार राष्ट्रपति विद्यादेवी भण्डारी र परराष्ट्रमन्त्री प्रदीप ज्ञवालीलाई भेटे । दुवै भेटघाटमा उनले शिखर सम्मेलनलगायत यसको सुधारबारे छलफल गरेको बताइएको छ । माइनस पाकिस्तान नामले कूटनीतिक वृत्तमा परिचित यो संगठनलाई जीवन्त पार्न भारतले सन् २०१६ मा गोआमा सम्पन्न ब्रिक्स सम्मेलनमा पर्यवेक्षक पाहुना बनाएर बोलाएको थियो । रिट्रिटमा भएको त्यो छलफलले पनि सार्कभन्दा बिमस्टेकलाई भारतले जोड दिएको बुझ्न सकिन्थ्यो ।
राष्ट्रिय सभामा बजेटको आलोचना,"काठमाडौं (कास) राष्ट्रिय सभामा प्रतिपक्षी दलले बजेटको आलोचना गर्दै सरकारले जनतालाई भ्रममा राख्न खोजेको अरोप लगाएका छन् । उनीहरूले बजेट संघीयतामुखी, किसानमुखी र लगानीमैत्री नभएको समेत टिप्पणी गरे । सत्तारूढ दल नेकपाका सांसदले भने खुलेर समर्थन र बचाउ गरे । कांग्रेसका सुरेन्द्र पाण्डेले संघीय प्रणालीअनुरूप बजेट नभई उल्टो दिशातर्फ फर्किएको आरोप लगाए । राजपाका रमेशप्रसाद यादवले कृषि क्षेत्रका लागि जम्मा ३ प्रतिशत बजेट छुटयाएर सरकारले कृषिमा निर्भर ठूलो जनसंख्यालाई निराश बनाएको बताए । नेकपाका सांसद रामनारायण बिडारी, बलराम बाँस्कोटा, खेमराज नेपाली, जीवन बुढालगायतले बजेटको समर्थन गरेका थिए ।"
ऐन परिमार्जनसँगै युवाको उमेर घटाइँदै,"काठमाडौं (कास) सरकारले युवाको अधिकतम उमेर घटाउने भएको छ । अन्तर्राष्ट्रिय प्रचलनअनुसार १५ देखि २९ वर्ष उमेरलाई युवा मानिन्छ । नेपालमा भने ४० वर्षसम्मलाई युवा मानिएको छ । अन्तर्राष्ट्रिय मापदण्डअनुसार अब राष्ट्रिय युवा परिषद् ऐनमा युवाको उमेर घटाउने दिशामा छौं, युवा तथा खेलकुद मन्त्री जगतबहादुर सुनार विश्वकर्माले भने, अब संघीय संरचनाअनुरूप कानुन संशोधन मस्यौदा तयार भएका छन् । व्यवस्थाअनुसार ऐन तथा युवा नीति परिमार्जनसहित युथ भिजन कार्यान्वयन गर्नेछौं । उनले बिहीबार सय दिनको कार्यप्रगति विवरण सार्वजनिक गर्दै उक्त जानकारी दिएका हुन् । पहिलोपटक, २०६६ सालमा राष्ट्रिय युवा नीति जारी भएको थियो । नीतिमा उल्लेख हरेक पाँच वर्षमा परिमार्जन गर्नुपर्ने प्रावधान छ ।"
भिसा तस्करीमा नेपालीलाई जेल,काठमाडौं (कास) भिसा तस्करी अभियोगमा कतारको अदालतले एक नेपालीलाई एक वर्ष जेल र २० हजार रियाल (६ लाख रुपैयाँ) जरिवाना सुनाएको छ । अदालतले तवरेज आलमलाई आउँदो फेबु्रअरी १४ सम्मको जेल सजाय सुनाएको नेपाली दूतावासले जनाएको छ । कतार सरकारले कामदारसँग भिसा शुल्क लिनु र कामदारलाई झुक्याएर ल्याउनु गैरकानुनी भन्दै कारबाही गर्ने गरेको छ । पछिल्लो समय दलालले कतारका रोजगारदाता कम्पनी र नेपालका म्यानपावरसँग मिलेर आजाद भिसा को नाममा कामदारमाथि चरम शोषण गरिरहेका छन् । कतारको खोज अनुसन्धान तथा अनुमगन विभागले भिसा कारोबार गर्ने ४० जनालाई हालै पक्राउ गरी कारबाही थालेको छ ।
हुरी र वर्षाले सय घर क्षतिग्रस्त,"बर्दिया (कास) भिषण हुरीबताससँगै बिहीबार राति परेको वर्षाले बर्दियाको बासगढी नगरपालिका आसपासका सय बढी घर पूर्णरुपमा क्षति भएका छन् । प्रहरीका अनुसार पॉच जना घाइते भएका छन् । प्रहरी उपरीक्षक जनक राज भट्टराईले वर्षापछि बासगढी३, डुडुवा खोलामा आएको बाढीले स्थानीय प्रेम बहादुर विकलाई बगाएको बताए । उनको खोजी जारी रहेको विकले जनाए ।"
सरुवामा अराजकता भएको आरोप,"काठमाडौं (कास) शिक्षा, विज्ञान तथा प्रविधि मन्त्रालयले सरुवामा अराजकता देखाएको आरोप कर्मचारीले लगाएका छन् । गत जेठ ९ मा गरिएको १ सय ३९ कर्मचारीको सरुवा बदर गर्न माग गर्दै बिहीबार नेपाल निजामती कर्मचारी युनियन (संघ) को विभागीय कार्यसमितिले शिक्षामन्त्री गिरिराजमणि पोखरेललाई ज्ञापनपत्र बुझाएको छ ।मन्त्रालयले ७७ जिल्लाका शिक्षा विकास तथा समन्वय एकाइ प्रमुखको सरुवा गरेको थियो ।"
तमोर पुल अलपत्र,तमोर नदीमाथि बनिरहेको यो पुलले पाँचथरको कुम्मायक गाउँपालिका र तेह्रथुमको म्याङलुङ नगरपालिकालाई जोड्नेछ । पाँचथरको सदरमुकाम फिदिम र तेह्रथुम सदरमुकाम म्याङलुङ जोड्ने छोटो दूरीको यो पुल निर्माणपछि मेची र कोसी राजमार्गको सीधा सम्पर्कसमेत जोडिनेछ ।
अधिकांश योजना अधुरै,"अबको एक वर्षमा सक्नुपर्ने दोभानसान्थाक्रालिङतेप सडक (१२ किमि) स्तरोन्नतिको काम पनि १० प्रतिशत मात्रै भएको छ । यसको जिम्मा मोतीहाङ बानिया जेभी कन्ट्रक्सन र बानिया निर्माण सेवाले लिएका छन् । ठेकेदार कम्पनीले भने स्थानीय, प्रदेश तथा प्रतिनिधिसभा निर्वाचन, नाकाबन्दी र वर्षाका कारण समयमा काम सक्न नसकिएको दाबी गर्दै आएका छन् ।"
बनेनन् चेपाङका घर,भवन प्रविधि अनुसन्धान तथा तालिम केन्द्रका प्रमुख तथा समिति सचिव सुदीप आचार्यले रकम निकासाको माग गरिरहेको बताए । ५ सय चेपाङको घर बनाउन सरकारले १७ करोड ५० लाख रकम उपलब्ध गराउनुपर्छ । जिल्लाका चार गाउँपालिका र एक उपमहानगरपालिकामा ४ हजार ६ सय ४५ चेपाङ समुदायको घरधुरी छ ।
भेरी बबई डाइभर्सन: ५ किमि सुरुङ छिचोलियो,भेरी नदीको पानी प्रतिसेकेन्ड ४० घनमिटरका दरले बबईमा खसालिनेछ । आयोजना निर्माणका लागि सिँचाइ विभाग र चाइना ओभरसिजबीच २०७१ माघ १६ गते ठेक्का सम्झौता भएको थियो । आयोजनाले नेपालमै पहिलोपल्ट भित्रिएको टर्नेल बोरिङ मेसिनमार्फत सुरुङ निर्माण गरिरहेको छ । बीटीएम मेसिन सुरुङ बनाई एकैपटक चिप्ले निस्कनेछ । अहिलेकै गतिमा काम भइरहे डेढ वर्षमै सुरुङ तयार भइसक्ने कम्पनीको दाबी छ ।
बीपी राजमार्गमा निरीहता,सरकारले व्यवसायीको हितभन्दा पनि सडकको सुरक्षा र यात्रुको सुरक्षित यात्रालाई प्राथमिकता दिनुपर्छ । व्यवसायीको दबाब र स्वार्थमा सरकारले यसरी निर्णय गर्दै जाने हो भने मुलुकमा बेथितिले प्रश्रय पाई चरम अराजकताको अवस्था आउँछ । मुलुकका सबै सडकमा भारवहन क्षमता निर्धारण गरेर गाडी सञ्चालन गर्नुपर्नेमा उल्टै मापदण्ड कार्यान्वयन भइरहेको ठाउँमा समेत सरकारले निरीहता देखाउनु लज्जास्पद छ । सरकारले बीपी राजमार्गमा हचुवाका भरमा ठूला सवारीसाधनलाई रुट इजाजत दिने निर्णय तत्काल फिर्ता गर्नुपर्छ ।
के गणतन्त्र असुरक्षित छ ?,"मानवता विरुद्धका अपराधीहरू छुट्दै गए, असली योगदानको कदर नगरेर आफन्त आसेपासेलाई मानपदवी बाँड्ने काम भइरहे तथा एकपछि अर्का यस्तै प्रकारका कृत्यहरू थपिँदै गए भने तिनै कृत्यका कारण गणतन्त्र खोक्रो हुन्छ । त्यसैले अब निर्वाचन भयो, सबै कुरा ढुक्क होइन, अरू सतर्क हुनुपर्ने बेला आएको छ । किनभने खतरा बाहिरबाट होइन, रिङभित्रका खेलाडीहरूबाटै छ । लोकतन्त्रको शासनसत्ता कम्युनिस्टहरूका हातमा पुगेको छ । ओलीको नियत राम्रो हुनसक्छ तर उनकै कतिपय साथी र भर्खरै उनीसित मिसिन आएका समूहको पाठशालाले लोकतान्त्रिक मूल्यपद्धतिका मर्म पढाएको छैन । कुनै पनि महान प्राप्तिलाई बचाउन त्यसप्रति भित्रैदेखि आस्था हुनुपर्छ, समर्पित प्रेम र भक्ति चाहिन्छ ।"
दैनिक उपभोग्य वस्तुको मूल्य बढ्ने,"चामलसँग सम्बन्धित समस्या : १ चामल नेपालीहरूका लागि नभई नहुने दैनिक उपभोग्य खाद्यवस्तु हो । अत्यधिक मात्रामा चामल आयात भएको कारण यहांँका उद्योगहरू धराशायी भइसकेको अवस्था छ । चामल आयातमा १५ प्रतिशत भन्सार महसुल लगाइदिँदा स्वदेशी उद्योगलाई राहत मिल्ने थियो । यसो हुन नसक्दा चामल उद्यमीहरू निराश भएका छन् । २ धान उत्पादन गर्ने किसानलाई पनि उत्पादनको आधारमा अनुदान दिने व्यवस्था गरी धानको उत्पादन बढाउनसकेमा बन्द भएका चामल मिलहरू सञ्चालन हुने वातावरण मिलाई किसानका लागि ठोस नीति ल्याउनुपर्नेमा सरकार मौन देखिन्छ । यसको प्रभाव कस्तो पर्ला ? क) नेपालमा मासिक लगभग २५ अर्बको चामल आयात भइरहेको छ । ख) चामल आयातलाई रोक्न कुनै कदम नचालिनुले निकट भविष्यमा उद्योगहरू बन्द भई आयातमा निर्भर हुनु बाहेक अन्य विकल्प नै छैन । ग) अत्यधिक मात्रामा आयात भइरहेको चामललाई नरोक्ने हो भने भोलि देशमा खाद्य संकट सिर्जना हुन सक्नेछ । यस पटक सरकारले प्रस्तुत गरेको बजेटमा परेका केही निर्णयले स्वदेशी उद्योगलाई आत्मनिर्भर र आधारभूत संरक्षण हुने नभई भएका उद्योग पनि धराशायी हुने स्वत: देखिन्छ । तसर्थ चामल, तेल र दाल उद्योगको संरक्षणका लागि सरकारको ध्यान जाओस् । सुबोधकुमार गुप्तानेपाल चामल, तेल, दाल उद्योग संघ, महासचिव"
समृद्धि र ओली सरकार,"निर्वाचन अगाडिबाट नै वाम गधबन्धन निर्माण गरी मुलुुकलाई समृद्धि दिने वाचासहित स्पष्ट बहुमत पाएर सरकार गठन गरी अगाडि बढेको ओली सरकारलाई जनता र प्रहरी प्रशासनको नजरमा अपराधी ठहरिएका रेशम चौधरीको मुद्दा फिर्ता लिई राजपालाई सरकारमा ल्याउनुपर्ने केचाहिँ बाध्यता पर्यो, त्यो सम्पूर्ण जनतालाई जवाफ दिनुपर्छ । यहाँ डा गोविन्द केसीजस्ता नागरिक अभियन्ता पनि छन्, जसलाई सम्पूर्ण राष्ट्रप्रेमी जनताले साथ दिइरहेका छन् । आज तिनै व्यक्तिका कारण कसैले आवाज उठाउन नसकेको न्यायपालिका विरुद्ध आवाज उठाई न्यायालयलाई अराजक प्रवृत्तिबाट नैतिक तथा अनुशासित बनाउन मद्दत पुग्छ भन्ने आम नागरिकमा आस पलाएको छ । त्यसैले सरकारले ५ वर्षका लागि जे मन लाग्यो, त्यही गर्न सक्छ भनी भम्र पाल्नु हँुदैन । आफैले बनाएको संविधानको सरकारले अक्षरश: पालना गर्नुपर्छ । डा दिनेशप्रसाद बराललोकन्थली, काठमाडौं"
औचित्यहीन जलमार्गको फलाको,"प्रधानमन्त्री केपी शर्मा ओलीले पुन: जलमार्ग र पानीजहाजको कुरा गर्दै त्यो योजना वर्ष दिनभित्रै पूरा गरी सबैलाई चकित पार्ने दाबी गरेका छन् । उनले वेअफ बंगाल र कोलकाताबाट नेपाललाई जलमार्गसँग जोड्ने र हावादारी भनी खिसी गर्ने नेताहरूलाई पनि उद्घाटनमा लगेरै छाड्ने कुरा गरेका छन् । कोशी, गण्डकी र कर्णाली नदीको बाटो हुँदै नेपाललाई समुद्रसँंग जोड्ने जलमार्गको योजना राम्रो भए पनि त्यो नेपालका लागि खासै औचित्यपूर्ण भने छैन । ती नदीका मार्गहरूबाट ठूलठूला पानीजहाज आउन सक्दैनन् । र ससानो पानीजहाजबाट नेपालमा पैठारी हुने ठूलो परिमाणका वस्तु ल्याउँदा झनै महँगो पर्छ । समुद्रमा चल्ने ठूलठूला पानीजहाजले एकैपल्ट हजारौं कन्टेनर सामान बोक्न सक्छन् र पो त्यसको ढुवानी लागत सस्तो पर्छ । तर हाम्रा नदीबाट जोडिएका जलमार्गमा ठूला पानीजहाज चलाउन प्राविधिक दृष्टिले सम्भव नै हुँदैन । अनि केका लागि जलमार्ग र पानीजहाजको कुरा गरेको ? के त्यो कोलकाताबाट सानो पानीजहाजमा पर्यटक ल्याउने कुरामात्र गरेको हो ? होइन भने जलमार्गको औचित्य ओलीले प्रस्ट गर्नुपर्छ । ठूलो परिमाणमा वस्तु पैठारी गर्न नसक्ने जलमार्गको कुनै अर्थ छैन । हो, ठूलठूला समुद्रमा आफ्नै देशको झण्डा राखी समुद्रको किनारसम्म सामान ढुवानी गर्न भने सम्भव र आर्थिक दृष्टिले उपयुक्त हुन्छ । भूपरिवेष्टित मुलुक स्वीटजरल्यान्डले यस्तै गरेको छ र इतिहासको कुनै कालखण्डमा नेपालले पनि यस्तो गरेको थियो । आफ्नै जहाज समुद्रमा चलाएको थियो । तर साना नदीहरूमा जलमार्गको कुरा गरी सपनालाई विपनामा परिणत गर्छु भन्नुको कुनै अर्थ र उपादेयता छैन । यसलाई त्याग्नु नै वेश हो । गोपाल देवकोटागौरीघाट, काठमाडौं"
"भारत, पाकिस्तान र सार्क","हिजोसम्म आपसमा परम शत्रुवत् व्यवहार गरेका युरोपेली राष्ट्रहरू आज एउटै संघ बनाएर साझा मुद्रा, सुव्यवस्थित आवतजावत प्रणाली लगायत साझा अर्थतन्त्रकै विकासमा लागिपरेका छन् भने भारत र पाकिस्तानले यसबाट सकारात्मक प्रेरणा लिन सक्थे । सार्कलाई यी दुई मुलुकले आफ्नो वैरभावको अचानो बनाउनु हुँदैन । भारत र पाकिस्तान सार्कका सदस्य हुन्, तर उनीहरू नै सार्क होइनन् । जसरी भारत र चीनबीच वैरभाव हुँदाहुँदै पनि व्यापार तथा आर्थिक सरोकार बढिरहेको छ, त्यसैगरी सार्क क्षेत्रका साझा समस्याहरू गरिबी, आतंकवाद, चेलीबेटी बेचबिखन, लागूपदार्थको दुब्र्यसन तथा ओसारपसार, सीमापार अपराध, महामारी, प्राकृतिक प्रकोप, मौसम गडबडीजस्ता साझा शत्रुलाई नियन्त्रण गर्नुका साथै शिक्षा, स्वास्थ्य, वैज्ञानिक उन्नति, व्यापार, यातायात, सांस्कृतिक विकास, साहित्य, संगीत तथा कलाको प्रबद्र्धन आदि निर्विवाद क्षेत्रमा मिलेर काम गर्नसक्ने सम्भावना पनि थियो, जसलाई सार्कले सहजीकरण गर्न सक्थ्यो । सार्कलाई महत्त्व नै नदिने हो भने अँठ्याएर सुसम्पन्न हुन नदिएको १९ औं शिखर सम्पन्न गरी त्यहींबाट घोषणाका साथ आजको बाटो लिएको भए सुहाउँदो हुन्थ्यो कि स्थापनाका ३९ वर्ष पार गरेर आजको अवस्थामा पुग्नु यस क्षेत्रका सरकारहरूका लागि लज्जाको विषय हुनुपर्ने हो । दुई मुलुकको शत्रुताबाट पीडित यो संस्थाले आफ्नो निर्दोष अस्तित्व भएर पनि बिना अपराध मृत्युदण्डको नियति भोग्नुपर्दा हामीजस्ता जनतालाई च्वास्स घोचेको छ । चन्द्रमणि गौतमबसुन्धरा, काठमाडौं"
सडक मर्मतको रकम खोस्ने काम,"अर्थमन्त्री डा युवराज खतिवडाले ठूला सडक मर्मतसम्भारका लागि सडक बोर्ड नेपाललाई आगामी आर्थिक वर्ष ५ अर्ब ५० करोड रुपैयाँ विनियोजन गरेको बताएका छन् । जबकि सडक बोर्डले ऐन अनुसार उठाउने रकम यसको ४ गुणाजति बढी हुन्छ । सडक बोर्ड नेपाल ऐन २०५८ अनुसार सडक बोर्डले सवारी साधनबाट निम्न खालका दस्तुर उठाउन पाउँछ : क) सडक उपभोग गरे बापतको दस्तुर (ख) सवारी साधनमा प्रयोग हुने इन्धनमा लगाइने दस्तुर (ग) सवारी दर्ता प्रमाणपत्रमा लगाइने दस्तुर (घ) विदेशमा दर्ता भएका नेपालभित्र प्रवेश गर्ने सवारी साधनमा लगाउने दस्तुर । यी दस्तुरहरू सिधै सडक बोर्डको खातामा जम्मा हुने व्यवस्था उक्त ऐनले नै गरेको छ । विधायिकाले यसरी सडक बोर्डलाई दिएको अधिकार खोसेर नेपाल सरकारले सडक मर्मतसम्भारका लागि उठ्ने दस्तुर सर्वसञ्चित कोषमा जम्मा गर्ने र सडक बोर्डलाई विनियोजन ऐनमार्फत दिने गरेको छ । माथिका दस्तुर बापत यातायात व्यवस्था कार्यालयहरू र नेपाल आयल निगमले उपलब्ध गराएको तथ्यांक अनुसार गत आर्थिक वर्षमा लगभग २० अर्बजति उठेको थियो । जुन सडक बोर्डले सिधै आफ्नो खातामा जम्मा गर्न पाउनुपर्ने हो, ऐन अनुसार । तर सरकारले सर्वसञ्चित कोषमा जम्मा गरी चालु वर्षमा ४ अर्बजति उपलब्ध गरायो । ऐनले दिँंदै नदिएको अधिकार प्रयोग गरी अर्थात् दादागिरी गरी आफू मातहतको सडक बोर्डको रकम १६ अर्बजति आफै राख्यो । आउने वर्ष अझ बढी रकम उठ्नेछ, तर सरकारले नपाएको अधिकार प्रयोग गर्दै सडक बोर्डले पाउने रकम आफूले राखी मात्र साढे ५ अर्ब सडक बोर्डलाई उपलब्ध गराउने कुरा अर्थमन्त्रीले बजेट भाषण गर्दा उल्लेख गरे । विधायिकाको बैठकमा बजेटबारे छलफल हुँदा विधायकले यो प्रसंग उठाउन्, सरकार समक्ष हामीले ऐन बनाएर सडक मर्मतसम्भारको लागि बनाएको व्यवस्थाको अनादर किन गरेको ? धुव नेपालमाथागढी१, पाल्पा"
बजेटले नदेखेको कुरा,"उपयुक्त वातावरण बनाउन लोडसेडिङ, भ्रष्टाचार, कमिसनखोरी र जटिल तथा अपारदर्शी कानुनी प्रक्रिया पूर्णतया हटाउनुपर्ने देखिन्छ भने सहज रूपमा आवश्यक स्थानको उपलब्धता पनि गराउनुपर्ने हुन्छ । यी कुराका लागि सरकार त्यागी, प्रतिबद्घ र दृढ इच्छाशक्तियुक्त चाहिन्छ । अर्को कुरा निजी क्षेत्रसँग हरेक सम्झौता गर्दा मोलाहिजामा नपरेर जनताको पक्षमा हुनेगरी पारदर्शी र ससर्त सम्झौता गर्नुपर्छ । सन् १९७० को दशकमा सिङ्गापुर, मलेसिया, द कोरिया आदि देशले यही कुरामा ध्यान दिनाले मुलुकभित्र एकैसाथ अनगिन्ती विकास निर्माणका काम सफलतापूर्वक सम्पन्न भएका थिए । तसर्थ यदि सरकारले प्रस्तुत गरेको नीति तथा कार्यक्रम अनुसारको विकासको रफ्तार पक्रिन चाहने हो भने यो बजेट बाहिरबाट निजी लगानीमा समेत अनगिन्ती काम थालिनुपर्ने अबस्था देखिन्छ । श्रुति अर्यालगुल्मी"
सस्तो लोकप्रियताका लागि बजेट,"मंगलबार सरकारले प्रस्तुत गरेको बजेट केवल सस्तो लोकप्रियताको लागिजस्तै भएको छ । राष्ट्रसेवक कर्मचारीहरूका लागि महंँगी भत्तामा शतप्रतिशत वृद्धि गरेको भन्दै १ हजार बढाएको र वार्षिक रूपमा एकपटक प्रदान गरिने पोसाक भत्तामा २ हजार ५ सय वृद्धिलाई चर्को नाराबाजीको रूपमा लिएको पाइन्छ । गतवर्ष पनि कर्मचारीको तलब वृद्धि भएको थिएन । महँंगीको चर्को मारमा परेका कर्मचारीलाई हात्ती आयो, हात्ती आयो फुस्सा भनेझैं भएको छ । ज्येष्ठ नागरिकलाई प्रदान गरिने भत्तामा कुनै वृद्धि नहुनु आफैंमा त्रुटिपूर्ण छ । मुलुक संघीय संरचनामा गए पनि बजेट उही पुरानै ढर्रामा आएको छ । यसले विकेन्द्रीकरणको मर्मलाई आत्मसाथ नगरेको आभाष हुँदैछ । विभिन्न प्रदेश तथा स्थानीय तहलाई प्रदान गरिने रकम तथा त्यसको स्वरूपमा बजेट उदासीन रहेको छ । चुनावी घोषणापत्रमा उल्लेख गरेझैं एमाले र माओवादी केन्द्रको घोषणापत्र विपरीतमा बजेट आउनुले पनि कामकुरो एकातिर कुम्लो बोकी ठिमीतिर भनेझैं भएको छ । गोविन्द रिमालगैंडाकोट नगरपालिका५, नवलपरासी"
न्यायसम्पादन सहजताका लागि,"न्याय सम्पादनका लागि अन्तिम अदालतको रूपमा सर्वाेच्च अदालत रहेको छ । २०७२ सालको विनाशकारी भूकम्पबाट सर्वाेच्च अदालतको भवन पनि क्षतिग्रस्त भएकोमा पुनर्निर्माण मर्मतको काम भइरहेको छ । तत् अवस्थामा न्यायपरिषद बसेको एनेक्स भवनबाट न्याय सम्पादन भइरहेको छ । यसरी सर्वाेच्च अदालतको मूल भवन मर्मतसम्भार भइरहेकोमा माननीय न्यायाधीशज्यूहरूलाई बस्ने इजलाशमा पुस्तकहरू जुन रूपमा उपलब्ध हुुनुुपथ्र्याे, सो अनुुरूप छैन । न्याय सम्पादनको दौरानमा माननीय न्यायाधीशज्यूहरूलाई आवश्यक पर्ने कानुनका पुस्तकहरू, ऐननियम, अन्तर्राष्ट्रिय अदालतका नजिरहरू एवं हालको एक्काइसौं शताब्दीमा श्रव्यदृश्यका लागि आवश्यक पर्ने उपकरणहरू पनि माननीय न्यायाधीशज्यूहरू बस्ने कुर्सी पछाडिको भित्तामा मिलाएर व्यवस्था गर्न सकिएमा तत्कालै पुस्तक हेर्न एवं श्रव्यदृश्य परिचालन गर्न सरल सहज हुने थियो । तसर्थ प्रत्येक इजलाशमा कानुनसँग सम्बन्धित पुस्तकहरू, ऐननियम, नजिर, श्रव्यदृश्यका लागि आवश्यक पर्ने उपकरणहरू अविलम्ब पर्याप्त रूपमा व्यवस्था गरिदिन नेपाल सरकारसँग अनुरोध गर्छुु । जगदीशचन्द्र पाण्डेसर्वाेच्च अदालत बार, काठमाडौं"
किरानाभन्दा सुन पसल बढी !,"कुरा सुन्दा अचम्म लाग्न सक्छ, तर यो कुरा मोरङ जिल्लाको उर्लाबारी र झापाको दमक, विर्तामोड र यस आसपास नजिकका साना चोक र बजारको यथार्थ हो । यो यथार्थलाई ३३ किलो सुन र सनम हत्याकाण्डले उजागर गरेको छ । उर्लाबारीमा किराना पसल, कपडा पसलभन्दा सुन पसल बढी छ । घरैपिच्छे जस्तो सुन पसल छ । मानौं, मान्छेले सुनमात्र किन्छन् । सुन पसल खोल्ने बित्तिकै यहाँ रातारात घर र गाडीको मालिक भएका छन् । हल्ला त पहिले नै आएको हो । यो सुन पसल देखाउने दाँतमात्र हो । यहाँ सबै अवैध कारोबार हुन्छ भन्ने कुरा पहिले नै आएको हो । तर कसले कसरी गर्छ, त्यो मान्छेलाई थाहा थिएन । सुन पसलमा सुन पटक्कै बिक्री भएको देखिन्न, तर आम्दानी कसरी बढिरहेको छ ? त्यो आम मान्छेको चासोको विषय थियो । उर्लाबारी दक्षिण ४ किमि तल दुर्गापुरी सानो बजार छ । यहाँ ८ वटाजति सुन पसल छन् । किराना २ अनि होटल ३ छन् । यहाँबाट ४५ किमि दक्षिण सोमबारे पर्छ, यो सोमबारको दिन लाग्ने सानो बजार हो । यहाँ १२ वटा सुन पसल छन् । किराना ३ वटा छन् । यो धेरै नै सानो ग्रामीण बजार हो । एउटा पसलभन्दा अरूले कालिगडसमेत राख्न सकेका छैनन् । दैनिक उपभोग्य वस्तुको पसल कम तर सुन पसल कसरी बढी भयो ? अनि कसरी चल्छ ? सबैको चासोको विषय थियो । अवैध काम गर्छ भन्ने थियो, तर प्रमाण थिएन । तर अहिले ३३ किलो सुन र सनम हत्याले उजागर गरेको छ । प्रताप गौतमरतुवामाई नपा७, मोरङ"
मधुमास वरपरको कम्युनिस्ट सरकार,"पञ्चतन्त्रको कथा असम्भाव्य चिन्ता : परिणामले प्रस्तुत गरेको गरिब भिक्षार्थी ब्राह्मण सोम शर्माको सातुको व्यापारझैं केपी शर्माका अतिआकांक्षी सपना सोम शर्मा कथायथा:मा परिणत नहोस्, हाम्रो हार्दिक शुभकामना छ । मुख्य प्रतिपक्ष नेपाली कांग्रेस त्यो परिस्थितिको कारक बन्न चाहँदैन । समृद्ध नेपाल, सुखी नेपाली हामी सबैको प्रतिबद्धता हो । यो लक्ष्य प्राप्तिमा हामी सरकारका नीति तथा कार्यक्रम र बजेटलाई वस्तुवादी मूल्याङ्कन, गुणदोषको विश्लेषण र लोकतन्त्रका मूल्य र मान्यताको कसीमा परीक्षण गर्छौं । सरकारको नीति तथा कार्यक्रममा पनि रचनात्मक विरोधमात्र गरेका छौं । यो हाम्रो कमजोरी होइन, शंकाको सुविधा दिएको हो, सरकारको अग्निपरीक्षाको प्रतीक्षा हो । अब कुनै देशीविदेशी प्रतिक्रियावादी छैन, बरु त्यो संस्कार र अहंकार सत्तामा प्रकट हुनथालेको छ । बहानाबाजी र दोषारोपणको ठाउँ छैन । सरकार आफ्नै कारणबाट असफल र बदनाम हुँदै गयो भने त्यो हाम्रो जिम्मेवारी हुने छैन । केसी नेपाली कांग्रेसका केन्द्रीय सदस्य हुन् ।"
कुन बाटोमा वाम सरकार ?,"अन्तत: उनीहरूसँंग दुइटामात्र बाटो बाँकी रहन्छन् । पश्चिम बंंगालको सामाजिक फासीवादी बाटो र केरलाको सहिष्णु लोकतान्त्रिक बाटो । यतिखेर नेपालको कम्युनिस्ट आन्दोलन यी दुई बाटाको माझधारमा छ । नेपालमा अब ५० औं वर्ष कम्युनिस्टले एकलौटी शासन गर्ने अभिव्यक्ति एकातिर पश्चिम बंगाल मोडलको धङधङी हो भने अर्कोतिर नेतृत्व वृत्तबाट आउने लोकतान्त्रिक विधि, प्रक्रिया र पद्धतिलाई हानिनोक्सानी नगर्ने प्रतिबद्धता पनि छँदैछ । तसर्थ अहिले शंकाको सुविधा दिनुपर्छ । उनीहरूले कुन बाटो रोज्नेछन्, आउने केही वर्षमा शासनशैलीबाट प्रस्ट हुनेछ । अहिले नै लोकतन्त्र जोखिममा पुगेको निष्कर्ष निक्कै हतारो र अपरिपक्व निष्कर्ष हुनेछ ।"
बिमा नवीकरण समस्या,थापा बिमा समितिकी सहायक निर्देशक हुन् ।
बजेट भाषणलगत्तै मूल्यवृद्धि,"आलु चिप्समा प्रतिकिलो १५, बदाममा मोल प्रतिशत ५, भुइँकटहरमा मोल प्रतिशत ५, अमिला फलफूलमा ५ प्रतिशत वृद्धि भएको छ । दालमोठ, पापड, नमकिन भुजिया र चमेनामा मोल प्रतिशत ५६, कुरकुरे, कुरमुरे, चिजबल्स, लेज र त्यस्तै उत्पदनमा प्रतिकिलो १५, इनर्जी ड्रिंक्समा प्रतिलिटर २५ वृद्धि भएको विधेयकमा उल्लेख छ ।"
चिनी उद्योगबाट विद्युत् सम्झौतामै सीमित,चिनी उद्योगले सहउत्पादन गरी विद्युत् बिक्रीबाट गरेको कुल आम्दानीको ५ प्रतिशत उक्त उद्योगलाई उखु उपलब्ध गराउने कृषकले पाउने र त्यस्तो रकम विद्युत् खरिदकर्ताले छुट्टै उपलब्ध गराउने र कृषकले पाउने व्यवस्था मिलाउन कृषि मन्त्रालयले उद्योग मन्त्रालयसँग समन्वय गर्नुपर्ने व्यवस्था पनि उक्त निर्णयमा गरिएको छ ।
बजेटबारे निजी क्षेत्रको मिश्रित धारणा,सरकारी कर्मचारीको समयानुकूल तलब वृद्धि नगरी महँगी भत्ताको नाममा नगण्य रकम प्रदान गरेको भन्दै सरकारको नियत राष्ट्रसेवकको सुविधामा न्यायिक सम्बोधन छल्ने किसिमको रहेको समाजले जारी गरेको विज्ञप्तिमा भनिएको छ । सरकारले अघि सारेका कार्यक्रमको प्रभावकारी कार्यान्वयनका लागि राष्ट्रसेवकको मनोबल बढाउनुपर्ने समाजको ठहर छ ।
बजेटमा सडक पूर्वाधार: राजमार्गमा सुरुङ,चीनसँग जोड्ने दुई महत्त्वपूर्ण सडक विस्तारको घोषणा पनि बजेटमा गरिएको छ । किमाथांकारानी सडक र रसुवागढीगल्छीदेखि चितवनको ठोरीसम्मको सडकको मुख्य काम सम्पन्न गर्ने घोषणा बजेटमा छ । निर्माणाधीन कालीगण्डकी करिडोरलाई विस्तार गरी उत्तरी नाका कोरालादेखि दक्षिणी नाका त्रिवेणीसम्म जोड्ने बजेटमा उल्लेख छ ।
सुर्खेतमा स्वर्णपुर योजना,"ग्राहक योजनाअन्तर्गत हरेक साता एक केजी चाँदी, हरेक महिना १० तोला सुन र एक जना भाग्यशाली विजेताले बम्पर पुरस्कारस्वरूप एक केजी सुन प्राप्त गर्नेछन् । त्यस्तै, स्क्रयाच कुपनबाट हरेक ग्राहकले एलईडी टीभी, ल्यापटप, स्मार्ट फोन, दुई सयदेखि २५ सय रुपैयाँ नगद छुट, पावरबैंक, घडी, वाटर पिउरिफायर, स्पिकर, हेडफोन, इमरजेन्सी लाइट र गिफ्ट भौचर लगायतका उपहार पाउनेछन् । ुर्खेतमा सञ्चालित रोड सोमा कान्तिपुर दैनिक र दि काठमान्डु पोस्टका ग्राहकले कुपन स्क्रयाच गरी विभिन्न उपहारहरू प्राप्त गरिसकेको कान्तिपुरका (उपत्यका बाहिर) डीएमई संयोजक शंकर न्यौपानेले जानकारी दिए । उनले वीरेन्द्रनगर र आसपासका नगरहरूमा कान्तिपुर ग्राहक योजनाबारे पाठकलाई सुसूचित गराइरहेको बताए । रोड सो अभियानमा एक हजार ६ सय बढी नयाँ ग्राहक थपिएका छन् । ग्राहक बन्न बाँकीलाई समयावधि बढाएर कान्तिपुरको स्वर्णपुर योजनामा आकर्षित गर्ने कान्तिपुर पब्लिकेसन्सले जनाएको छ । कान्तिपुरले वीरेन्द्रनगर६ स्थित निलकमल स्टोरलाई नयाँ विक्रेताको मान्यता दिएको छ ।"
बन्दरगाहमा १७५० बढी कन्टेनर थन्किए,"तर यो समस्याको बाबजुद विगतको तुलनामा भारतबाट रेलवे र्याक यहाँ आउने क्रम झनै बढेको पनि चौधरी दाबी गर्छन् । वैशाख महिनामा कोलकाता र विशाखापटनम बन्दरगाहबाट समेत गरी ५१ कन्टेनरवाहक र्याक वीरगन्ज आएको उनले बताए । यसबाहेक १४ बीआरएन र १३ बीसीएन र्याक पनि आएको थियो । वैशाख महिनामै १ सय २२ मालवाहक कन्टेनर नेपालबाट निर्यात हुने मालवस्तु बोकेर कोलकाता तथा विशाखापट्टनमतर्फ गएका थिए । हामी यो मामिलामा प्रत्येक महिना नयाँ कीर्तिमान बनाउँदै छौं, समग्रमै सुक्खा बन्दरागाहको कारोबार बढेको छ, उनले भने, चैत महिनामा ४२ कन्टेनरवाहक र्याक आएको थियो, वैशाखमा त्यो भन्दा ९ वटा बढी र्याक आउनुले पनि कारोबार बढेको पुष्टि गर्छ ।"
क्यासिनो कारोबारमा कडाइ,हाल मुलुकभर ११ वटा क्यासिनो सञ्चालनमा छन् । जसमध्ये ७ वटा ठूला र ४ वटा मिनिक्यासिनो सञ्चालनमा रहेको पर्यटन विभागले जनाएको छ । विद्यमान कानुनी व्यवस्थाअनुसार नेपाली नागरिक क्यासिनोमा खेल्न पाउँदैनन् । नेपालीले खेल्न नपाउने भएकाले पनि क्यासिनोभित्रको कारोबारमा नेपाली मुद्रा कारोबार हुँदैन । क्यासिनोहरूमा वार्षिक केकति रकम बराबरको कुल कारोबार हुन्छ भन्ने तथ्यांक नियामक निकायसँग छैन । यद्यपि क्यासिनोहरूमा अर्बौं रुपैयाँ बराबरको कारोबार हुँदै आएको जानकारहरू बताउँछन् ।
पहिलो चरणको काम सकिँदै,रानी जमरा र कुलरिया सिँचाइ आयोजनाले यी कुलामा बाह्रै महिना पानी उपलब्ध हुने र खेतीपातीका लागि देशावर जाने बाध्यता नरहने यहाँका किसानको आशा छ । व्यवस्थित सिँचाइ नभएका कारण यहाँका किसानले प्रत्येक वर्ष करिब ४ महिनासम्म रानी जमरा र कुलरिया कुलोको मुहान खनेर वर्षे धानका लागि सिँचाइको व्यवस्था गर्दै आएका हुन् ।
प्रशोधन र बजारीकरण आवश्यक,"यस्तै, पशुपक्षी महाशाखाका प्रमुख अशोककुमार सिंहले पशुपक्षी क्षेत्रमा पनि यो प्रदेश मुलुकमा अब्बल रहेको बताए । यहाँ उन्नत गाईगोरु ६ लाख ३ हजार, भैंसीराँगो ३ लाख ६९ हजार, बाख्रा २४ लाख ८९ हजार बंगुर ४ लाख ७५ हजार र भेडा १२ सय ७२ रहेको र स्थानीय जातका दोब्बर बढी रहेका छन्, उनले भने, पशुपक्षीमा कुखुरा हाँस, परेवा, अस्ट्रिज र बट्टाईको व्यावसायिक पालन भइरहेको छ ।"
बैंकहरूको शाखा विस्तार,"काठमाडौं नेपाल इन्भेस्टमेन्ट बैंकले रोल्पाको त्रिवेणी गाउँ पालिकास्थित जुगारमा आफ्नो ७१ औं शाखा विस्तार गरेको छ । स्थानीयलाई यो शाखाले वित्तीय कारोबारमा सहजता प्रदान गर्ने अपेक्षा बैंकको छ । यसैगरी एनआईसी एसिया बैंकले रौटहटको चन्द्रनिगाहपुरमा शाखा सञ्चालनमा ल्याएको छ । बैंकले मुलुकभर २१७ शाखा कार्यालय मार्फत बैंकिङ सेवा प्रदान गर्दै आएको जारी विज्ञप्तिमा छ । त्यस्तै, सनराइज बैंकले कैलालीको चुरे गाउँपालिकामा शाखा विस्तार गरेको छ ।"
चिलिमेत्रिशूली प्रसारण लाइन निर्माण सुरु,सबस्टेसन रहने जग्गा अधिग्रहण गरी प्रभावित जग्गाधनीलाई मुआब्जा वितरण गर्ने काम सकिएको छ । टावर राख्ने जग्गाको अधिग्रहण गर्ने प्रक्रिया सुरु गरिएको आयोजना प्रमुख सिलवालले बताए । प्रसारण लाइनको तारमुनि पर्ने जग्गाधनीलाई क्षतिपूर्ति बापत १० प्रतिशत रकम प्रदान गरिनेछ ।
हेल्थपोस्ट हस्तान्तरण,कार्यक्रममा भारतीय राजदूत मन्जिभसिंह पुरीले भारत र नेपालको स्वास्थ्य सेवा क्षेत्रमा लामो समयदेखि सहकार्य हुँदै आएको र सीआईआईले नेपालको दुर्गम क्षेत्रमा गरेको सहयोगबाटआफू धेरै खुसी भएको बताए ।
एनसेलद्वारा अवार्ड प्रदान,"काठमाडौं (कास) एनसेलले इन्जिनियरिङ अध्ययन संस्थान पुल्चोकमा विभिन्न तीन संकायका विद्यार्थीलाई अवार्ड र छात्रवृत्ति प्रदान गरेको छ । एनसेलले १२ विद्यार्थीलाई छात्रवृत्ति र ४ लाई उत्कृष्ट अंक ल्याएबापत अवार्ड दिएको जारी विज्ञप्तिमा छ । पुल्चोकका सहायक क्याम्पस प्रमुख गोकर्णबहादुर मोत्रा, प्रमुख जितेन्द्रकुमार मानन्धर र एनसेलका प्रतिनिधिले संयुक्त रूपमा विद्यार्थीलाई छात्रवृत्तिस्वरूपको रकम र अवार्ड हस्तान्तरण गरेका हुन् । स्नातक तहको प्रथम, द्वितीय र तृतीय वर्षको वार्षिक परीक्षामा उत्कृष्ट नतिजा ल्याउनेलाई छात्रवृत्ति दिइएको हो । यस्तै, सर्वोत्कृष्ट अंकसहित चार विषयमा स्नातक तह पूरा गरेका विद्यार्थीलाई उत्कृष्टता अवार्ड दिइएको हो ।"
एनएमबीलाई सम्मान,"काठमाडौं (कास) एनएमबी बैंक बेस्ट इस्युइङ बैंक पार्टनर इन फ्राजिल कन्ट्रिज२०१७साउथ एसिया अवार्डबाट सम्मानित भएको छ । ग्लोबल ट्रेड फाइनान्स प्रोग्राम २०१७ मा बैंकले गरेको सहकार्यका लागि रिजनल फाइनान्सियल इन्स्टिच्युट्स ग्रुप, आईएफसीका एसिया तथा प्यासिफिकका प्रमुख भिटोरिओ डि बेल्लोले एनएमबीका सीईओ सुनील केसीलाई उक्त अवार्ड प्रदान गरेको विज्ञप्तिमा छ ।"
गुराँस लाइफद्वारा रक्तदान,काठमाडौं (कास) गुराँस लाइफले आफ्नो वार्षिकोत्सवमा रक्तदान कार्यक्रमको आयोजना गरेको छ । विभिन्न शाखा कार्यालयमा आयोजित कार्यक्रममा ३१ जनाले रक्तदान गरेको जारी विज्ञप्तिमा छ ।
कुमारी बैंकको योजना,काठमाडौं (कास) कुमारी बैंकले आफ्ना मोबाइल बैंकिङ सेवा लिने ग्राहकलाई मेरोकिराना डट कमबाट अनलाइन अर्डरमार्फत सामान खरिद गर्दा १० प्रतिशतसम्मको क्यास ब्याक (नगद फिर्ता) योजना ल्याएको छ । कुमारी महाबचत योजना मार्फत ग्राहकले कुमारी बैंकको उक्त फाइदा लिन सक्ने जारी विज्ञप्तिमा उल्लेख छ ।
सुन उपहार प्रदान,काठमाडौं (कास) आईएमई मोटर्सले अशोक लेलैंड कमर्सियल भेहिकलको दसैंतिहार फेस्टिव स्किममा सहभागी मध्येबाट विजेता बनेकाहरूलाई सुन उपहार प्रदान गरेको छ । चारजना विजेतालाई २ सय ५० ग्रामदेखि ६० ग्राम सुन हस्तान्तरण गरिएको जारी विज्ञप्तिमा उल्लेख छ ।
ज्योति र सानिमाबीच सम्झौता,काठमाडौं (कास) ज्योति विकास बैंक र सानिमा बैंकबीच रेमिटेन्स सम्झौता भएको छ । यो सेवा अबदेखि सानिमा बैंकका सम्पूर्ण शाखाबाट रकम भुक्तानी लिन र दिन सकिने विज्ञप्तिमा उल्लेख छ ।
ग्यास विक्रेता महासंघमा श्रेष्ठ,"काठमाडौं (कास) ग्यास विक्रेता महासंघ नेपालको अध्यक्षमा महेश्वर श्रेष्ठ निर्वाचित भएका छन् । महासंघको पाँचौं साधारण सभाबाट वरिष्ठ उपाध्यक्षमा चन्द्रबहादुर थापा, उपाध्यक्षमा रामप्रसाद ज्ञवाली चयन भएका छन् । यस्तै, महासचिवमा विनोद काफ्ले, सचिवमा विष्णु दुलाल, कोषाध्यक्षमा राजेश दाहाल चयन भएको महासंघले जनाएको छ ।"
डिसहोमको टीभीमा रियालिटी शो,काठमाडौं (कास) अन्तर्राष्ट्रिय रियालिटी शो भ्वाइस अफ नेपाल डिसहोमको रमाइलो टीभीबाट प्रसारण हुने भएको छ । रमाइलो टीभीमा नेदरल्यान्डको बहुचर्चित गायन रियालिटी शो द भ्वाइसको नेपाली संस्करण भ्वाइस अफ नेपाल प्रसारण हुने जारी विज्ञप्तिमा उल्लेख छ । साउन पहिलो सातादेखि प्रसारण हुने यस कार्यक्रमको प्रथम संस्करणका ३० भागद्वारा दर्शकहरूलाई मनोरञ्जन प्रदान गरिने जनाइएको छ ।
सरकारी अस्पताल सुधारेरै छाड्छौं,"कार्यक्रममा कलाकार सीताराम कट्टेल धुर्मुस ले स्वास्थ्य मन्त्रालयबाट सहकार्यको प्रस्ताव आएपछि वीर अस्पताल सुधारमा जुटेको बताए । हाम्रा हरेक परियोजना सरकारलाई सघाउने हिसाबले नै गरिएका हुन्, उनले भने, सरकारले नै तोकेको सरसफाइदूत भएका हिसाबले त्यसको दायित्व बहन गर्दै यो अभियानमा होमिएका हौं ।"
अपांगता भएकी बालिका पढाइबाट वञ्चित,"उनी पढाइमा तीक्ष्ण भए पनि विद्यालयमा दैनिक पुर्याइदिने कोही नहुँदा भर्ना नगरेको मानबहादुर बताउँछन् । सिकाएका अक्षर तथा शब्द सम्झिराखेकी हुन्छे, उसको स्कुल पुग्ने वातावरण भएन, उनले भने ।"
भारतमा निपा भाइरसबाट १६ को मृत्यु,यो भाइरसको संक्रमणले कडा मात्रामा ज्वरो आउने र श्वासप्रश्वासमा असर गर्ने गर्छ । यसको संक्रमण भएपछि सघन उपचार कक्षमा राखेर श्वासप्रश्वासमा सघाउ पुर्याउने गरी उपचार विधि सुरु गर्नुपर्छ ।
श्रीलंकामा भाइरल फ्लु,"यसैबीच, श्रीलंकाका राष्ट्रपति मैत्रीपाला सिरिसेनाले बुधबार नै तत्काल भाइरल नियन्त्रणका लागि उपाय अवलम्बन गर्न स्वास्थ्य अधिकारीलाई निर्देशन दिएका छन् ।"
ट्रम्पकिम वार्ता तयारी तीव्र,"हयुस्टनको संयुक्त बेसतर्फ प्रस्थान गर्नुअघि बिहीबार उनले भने, पत्रमा के छ भनेर हेर्न म उत्सुक छु । उनले आफ्ना विदेशमन्त्री र उत्तर कोरियाली विशेष दूतबीचको वार्ता निकै सकारात्मक भएको र भविष्यमा पनि यस्तै हुने बताए । सन् २००० यता कुनै पनि उत्तर कोरियाली अधिकारी ह्वाइटहाउस पुगेका छैनन् ।"
आतंककारी हमला होइन,गोली हान्ने ती व्यक्ति प्रहरी कारबाहीमा मारिएका थिए । आक्रमणकारीले सुरुमा छुरा देखाएर प्रहरीको हतियार खोसी गोली चलाएका थिए । त्यस क्रममा दुई प्रहरीको मृत्यु भएको थियो भने नजिकै आफ्नो गाडीमा रहेका एक सर्वसाधारण आक्रमणमा मारिएका थिए ।
रायपुरमा सुरक्षा व्यवस्था कडा,उनले दन्तेवडासहित रायपुरका अन्य क्षेत्रमा थप प्रहरी बल खटाइएको बताए । सुरक्षाकर्मीले लुकीछिपी आक्रमण गर्ने समूहको खोजी जारी राखेको बताएको छ ।
फिल्ममा पनि सिन्डिकेट छ,"फिल्म गरिरहँदा नेपालको कर्मचारीतन्त्र र समग्र व्यवस्थापनकै चरित्र बुझ्न पाएको उनले बताए । फिक्सन शृंखलामा फिल्म प्रदर्शनपश्चात् गणेश र दीपेन्द्रसँगै कलाकार अनुपम शर्मा र अर्की निर्माता गोमा विष्टले दर्शकसँग भलाकुसारी गरेका थिए । यो फिल्मले के प्रतिनिधित्व गर्न खोजेको हो ? दर्शकको यो जिज्ञासामा गणेशले भने, त्यस्तो भयानक केही गरेको छु भन्दिनँ । तर, एउटा प्रयोग हो मेरो । विषयगत अध्ययन अलि कम भएको हो कि भन्ने आशयको प्रतिक्रियालाई भने उनले अन्यथा लिएनन् ।"
आमाको इच्छाबेगर फिल्ममा,मराठी फिल्म सैरत को रिमेक धडक मा जाह्नवी बियोन्ड दी क्लाउड्स का इशान खट्टरसँग स्क्रिन सेयर गर्ने क्रममा छिन् ।
हात गुमेपछि गीतसंगीतकै सहारा,"संगीतचाहिँ उनी वाद्यवादनबिनै कम्पोज गर्छन् । मेलोडी फुरेपछि संगीत संयोजकसँग बसेर गीतलाई आकार दिन्छन् । हात भएको भए अर्कै हुन्थ्यो जस्तो त लाग्छ, उनले भने, तर, केही छैन । मैले वास्तविकता स्विकारिसकेको छु । आफूलाई कमजोर महसुस गराउने भावनाहरूलाई मार्दै लग्छु ।"
नारी पीडामा अश्वेत,"जेठ १९ सम्म मञ्चन हुने नाटकमा शिवप्रसाद अधिकारी, अमृता खनाल, प्रदीप बाँस्तोला, एलिजा अधिकारी, शिक्षा केसी, दिलीप खडका, तिर्सना राई, किरण चापागाईं, विज्ञान गजुरेललगायतले अभिनय गरेका छन् ।"
आउन्या भएँ खप्तडले डाकेर,"यात्राका दौरान सुदूरपश्चिमका लोक संस्कृतिका स्रष्टालाई खप्तड काव्य सम्मान प्रदान पनि गरियो । डोटीको सदरमुकाम सिलगढीमा भादगाउँलेले कलाकार तथा डोटीका पुराना पत्रकार धनबहादुर मल्ल, देउडा गायक गोपाल पार्की र हुड्केली कलाकार पदम नेपालीलाई १० हजार प्रदान गरे ।"
सिड्नीमा बालसाहित्य सम्मेलन,"आयोजक संस्थाका महासचिव महेश्वर शर्माले प्रवासमा रहेका नेपाली बालबालिकालाई आफ्नो भाषा, साहित्य र कलामा अभिप्रेरित गर्ने उद्देश्यले पहिलो पटक महोत्सव गरिएको बताए । अवैतनिक वाणिज्यूदत दीपक खड्का, एनआरएन संरक्षक इन्द्रा वन, उपाध्यक्ष नन्द गुरुङ, नारी निकुञ्जकी संयोजक प्रतिज्ञा अधिकारी, सचिव देव गुरुङ, अनेसासका पूर्व उपाध्यक्ष भीमसेन सापकोटा, आईसीसी खेलकुद संयोजक राजु मानन्धरले अस्ट्रेलियामा हुर्कदै गरेका साना नानीहरूमा आफ्नो भाषाप्रति रुचि बढाउन गरिएको प्रयासको प्रशंसा गरेका थिए ।"
आजदेखि पुस्तक प्रदर्शनी,काठमाडौं (कास) पढ्नलाई प्रेरणा भन्ने नारासहित शुक्रबारदेखि राजधानीस्थित भृकुटीमण्डपको प्रदर्शनी कक्षमा २२ औं नेपाल अन्तर्राष्ट्रिय पुस्तक प्रदर्शनी हुने भएको छ । नौदिने प्रदर्शनीमा स्वदेश तथा विदेशका गरी झन्डै ६० संस्था सहभागी रहने आयोजक ग्लोबल एक्स्पोजिसनले जनाएको छ ।
प्रतिष्ठान गाभ्ने निर्णयको विरोध,"ललितकर्मीहरूको विगत लामो समयको मागबाट प्राप्त तथा ऐतिहासिक जनआन्दोलन २०६२६३ को मर्मअनुसार गठिन प्रतिष्ठानहरू एक बनाउने निर्णय, संघीयता, गणतन्त्र र नेपाली सांस्कृतिक क्षेत्रको उन्नयनको विरुद्धमा छ, आरम्भका अध्यक्ष भुवन थापाले विज्ञप्तिमा भनेका छन्, समस्त ललितकर्मीको भावनामा ठेस पुग्ने सरकारको निर्णयप्रति घोर आपत्ति जनाउँदै अविलम्ब निर्णय सच्याउनका लागि अनुरोध गर्दछौं ।"
रणजीत मल्लको इतिवृत्त,"काठमाडौं (कास) भक्तपुरका अन्तिम मल्ल राजा थिए, रणजीत मल्ल । उनकै पालामा पृथ्वीनारायण शाहले भक्तपुरमा कब्जा जमाएका थिए । उपत्यकाकै सबैभन्दा शक्तिशाली र वैभवशाली राज्य हातमा लिएपछि नै गोरखाली राजाको उपत्यका विजययात्रा टुंगिएको थियो ।रणजीतकै भोगाइमार्फत काठमाडौं उपत्यकाको एउटा कालखण्डलाई चित्रण गरेर इतिहासका अध्येता योगेश राजले पुस्तक तयार पारेका छन् । मुलुकको पुनर्लिखित इतिहास भनिएको रणहार सार्वजनिक भएको छ । भक्तपुरमा झन्डै आधा शताब्दी शासन गरेका रणजीतले पृथ्वीनारायणको रणनीतिक कुटिलताका कारण सन् १७६९ मा राज्य गुमाउनुपरेको थियो । उक्त पुस्तक त्यही ऐतिहासिक परिघटनामा केन्द्रित रहेको प्रकाशक पब्लिकेसन्स नेपालयले जनाएको छ ।"
प्रदेश सरकारको नीति तथा कार्यक्रम आज,"प्रमुख विपक्षी दल कांग्रेस संसदीय दलका नेता इन्द्रबहादुर बानियाँले प्रधानमन्त्रीले सम्बोधन गर्ने कुरा सकारात्मक भए पनि संविधान र नियमावलीमा नभएको विषय संसद्मा प्रवेश पाउन नहुने तर्क गर्छन् । प्रधानमन्त्रीले सम्बोधन गर्ने कुरालाई सकारात्मक मान्न सकिन्छ तर संविधान र प्रदेश नियमावलीमा नै भएको कुरा गर्दै जानुभएन भन्ने कुरा हो, उनले भने, भोलि कुनै स्थानीय तहको प्रमुखले म पनि सम्बोधन गर्छु भनेर माग्यो भने प्रदेशसभाले दिने कि नदिने भन्ने प्रश्नचिह्न खडा हुन्छ । विवेकशील साझा पार्टी संसदीय दलका नेता रमेश पौड्यालले प्रदेशसभा नियमावलीअनुसार चल्नुपर्ने बताए । जेठ २१ गते प्रधानमन्त्री केपी शर्मा ओलीले प्रदेशसभालाई सम्बोधन गर्ने गरी तयारी भएको सभामुख सानुकुमार श्रेष्ठले जानकारी दिए ।"
बीपी राजमार्ग: बढी भारकालाई अनुमति,सुनकोसी आसपासमा क्रसर उद्योग खुल्ने क्रम बढेसँगै राजमार्गमा ठूलो संख्यामा ट्रिपर गुड्न थालेका हुन् ।
मन्दिर जीर्णोद्धारमा श्रमदान,"मन्दिर ३ सय ५० वर्ष अगाडिदेखि हालसम्म ५ पटक जीर्णोद्धार र २०३८ मा पुनर्निर्माण गरिएको अभिलेखमा उल्लेख छ । मन्दिरको प्रत्येक तलामा छुट्टाछुट्टै अभिलेख छन् । पाटनका बासिन्दाले यसअघि चक्रबहिलस्थित उमामहेश्वर मन्दिर जीर्णोद्धारमा पनि श्रमदान गरेका थिए । अब भने, तिछु गल्लीस्थित विश्वकर्मा मन्दिर जीर्णोद्धारको योजनामा छन् ।"
कडा ज्वरोका बिरामी बढे,"कडा खाले ज्वरोबाट बच्न उमालेको पानी पर्याप्त पिउने । सस्तो जारको पानी प्रयोग नगर्ने, भीडमा नजाने, बाहिरबाट घर पुगेपछि साबुनपानीले हात धुने, सफा ताजा खानेकुरा खानुपर्ने चिकित्सकको सुझाव छ ।"
प्याडको विकल्पमा कप,यसको मूल्य भने २ हजार रुपैयाँ तोकिएको छ । मेरी स्टोप्स् सर्भिसेस नेपालकी निर्देशक सोफी हर्डरले कप लगाउन सजिलो भएकाले सबै महिलाले रुचाउने बताइन् ।
नक्कली परीक्षार्थी पक्राउ,"भक्तपुर (कास) महानगरीय प्रहरी वृत्त ठिमीले सवारी चालक अनुमति पत्र (लाइसेन्स) को प्रयोगात्मक परीक्षा (ट्रायल) दिन आएका दुई नक्कली परीक्षार्थीसहित तीन जनालाई प्रक्राउ गरेको छ । मध्यपुर थिमि नगरपालिका ९, राधेराधेस्थित इजीवे ट्रायल सेन्टरमा मोटरसाइकलको ट्रायल दिन आएका दुई नक्कली परीक्षार्थी र पास गराइदिन्छु भन्ने गिरोहमध्येको एक जनालाई पक्राउ गरेको प्रहरीले जनाएको छ । पक्राउ पर्नेमा पोखरी गाउँपालिका ५, सिन्धुलीका २० वर्षीय टीकाराम चौलागाईंको नाममा परीक्षा दिँदै गरेको अवस्थामा आठराई गाउँपालिका १, इर्वा तेह्रथुम घर भई ललितपुर लामाटार बस्ने ३० वर्षीय धनकुमार इङमान (लिम्बू) र सूर्यविनायक नगरपालिका ४ का २० वर्षीय सनिश पाक श्रेष्ठको नाममा परीक्षा दिँदै गरेका लेटाङ गाउँपालिका ८, मोरङ घर भई ललितपुर लुभु बस्ने ३१ वर्षीय अर्जुन राई छन् । त्यसैगरी, लाइसेन्स बनाइदिन्छु भन्दै परीक्षार्थीसँग रकम उठाउँदै आएको अभियोगमा प्रहरीले ट्रायल सेन्टरबाटै पाँचखाल नगरपालिका ६, काभ्रेका ५० वर्षीय प्रेम अधिकारीलाई प्रहरीले पक्राउ गरेको हो । उनलाई सार्वजनिक अपराध ऐनअन्तर्गत मुद्दा चलाएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले बताए ।"
भूकम्पपीडितको प्रारम्भिक अध्ययन,"ललितपुर (कास) ललितपुर महानगरपालिकाको आयोजनामा राष्ट्रिय युवा महासंघ पाटनले भूकम्पपीडितको अवस्थाको प्रारम्भिक अध्ययन थालेको छ । २९ वडालाई ५ वटामा विभाजन गरी बिहीबार २४, २६ र २७ वडाको अध्ययन गरिएको हो । राष्ट्रिय युवा महासंघ अध्यक्ष राजेश वज्राचार्यले अध्ययनले भूकम्पपीडितको समस्या समाधान गर्न मद्दत पुग्ने बताए । २१ गते सोमबार जनप्रतिनिधि र सबै वडावासीलाई एकै ठाउँमा भेला गराएर अन्तक्र्रिया गर्ने योजना छ, उनले भने ।"
३९ बालिकाको उद्धार,"काठमाडौं (कास) काठमाडौं प्रहरी परिसरले विभिन्न होटल तथा रेस्टुराँमा मजदुरका रूपमा काम गरिरहेका ३९ बालिकालाई उद्धार गरेको छ । ठमेल, कोटेश्वर, बालाजु, गोंगबु र बानेश्वर क्षेत्रका विभिन्न होटल, रोदीघर र डान्सबारमा प्रहरीले गैरसरकारी संस्था माइती नेपाल र सिबिनको समन्वयमा आकस्मिक चेकजाँच गरेको थियो । प्रहरीले गैरकानुनी रूपमा बालिकालाई काममा लगाएको र दुव्र्यवहार गरेको आरोपमा ठमेलको बेबो डान्स रेस्टुरेन्टका सञ्चालक दाबा लामा, गोगंबुका रिभर साइड डान्स रेस्टुरेन्टका शेरबहादुर तामाङ, रक डान्सबारका विजयसिंह लामा, सिभिल डान्स रेस्टुरेन्टका अष्ट तामाङ, डेबिटफल डान्स रेस्टुराँका मेनेजर शिशिर राई, स्टेज डान्स बारका दयाराम टटला, नयाँ बानेश्वरको टाइगर टप रेस्टुेन्टका सुमन श्रेष्ठ, न्यु टाउन रेस्टुरेन्ट एन्ड बारका विपिन विष्टलाई पनि नियन्त्रणमा लिएको छ ।"
राजस्व ७३ प्रतिशतले वृद्धि,"कार्यक्रममा जनप्रतिनिधिले नेतृत्व लिएपछि नगर हाउस होल सर्भे गरेर नगरपालिकालाई चाहिने तथ्यांकसमेत संकलन गरी सकिएकाले भविष्यमा जुनसुकै कार्य गर्नसमेत सहज हुने उनले बताए । खानेपानी, सडक पूर्वाधारको क्षेत्र र अन्य विकास निमार्णका करिब ७० प्रतिशत काम सम्पन्न भइसकेको जनाएको छ ।"
बाजा प्रशिक्षण सुरु,"ललितपुर (कास) पाटन हौगलस्थित राजश्री महाविहारमा बिहीबारबाट मौलिक बाजा धा:को प्रशिक्षण सुरु भएको छ । ललितपुर महानगरपालिकाको सहयोगमा ताम्रकार समाज पुल्चोकद्वारा प्रशिक्षण आयोजना गरेका हुन् । प्रशिक्षणमा २० युवा सहभागी छन् । ताम्रकार समाज अध्यक्ष रवीन्द्रराज ताम्रकारले संस्कृति जर्गेना गर्ने उद्देश्यले प्रशिक्षण दिएको जानकारी दिए । बाजा सिकाउने प्रशिक्षकमा राम ताम्रकार, सन तम्रकार र अनिश ताम्रकार छन् ।"
मापदण्डविपरीत मासु पसल,"गपली, सूर्यविनायक र बाराहीमा सञ्चालित कुखुरा, राँगा, खसीबोका र बंगुर गरी ८ मासुपसलमा गरेको अनुगमनमा अधिकांश मापदण्डविपरीत पाइएको थियो । नगरमा सञ्चालित मासुपसल सडक किनारामा खुला सञ्चालन गरेको, बध स्थल सफा नभएको, एप्रोनको प्रयोग नभएको, मूल्यसूची नभएको अनुगमन टोलीले जनाएको छ । कतिपय मासु पसलमा मिश्रित मासु राखेको भेटिएको थियो ।क्वालिटी कोल्ड स्टोर, रामबहादुर शाहीको राँगोको मासु पसल, साकार ब्रोइलर हाउस, सुजर माछा पसल, बाराही मिट सप, बाबुराजा खड्गीको राँगोको मासु पसल, महेश्वर मिट सप्लायर्स लगायतलाई मूल्यसूची राख्ने, बध स्थल तथा पसल सफा राख्ने, सेतो एप्रोन प्रयोग गर्ने, भित्ता सफा गर्न मिल्ने गरी संरचना निर्माण तथा सेतो रङ लगाउन अनुगमन टोलीले निर्देशन दिएको छ ।"
आर्मीको जित यात्रा,आजका खेल आर्मीविरुद्ध प्रदेश १कीर्तिपुरप्रदेश ६ विरुद्ध पुलिसमुलपानी
एपीएफ र आर्मी ह्यान्डबल फाइनलमा,"बिहीबार सेमिफाइनलमा एपीएफले पोखरालाई २४२ गोलले पराजित गरेको छ । उत्कृष्ट खेल प्रदर्शन गरेकी एपीएफकी पार्वती चौधरी वेस्ट प्लेयर घोषित भइन् । अर्को सेमिफाइनलमा आर्मीले उदयपुरलाई ३२४ को फराकिलो गोलअन्तरले पराजित गरिन् । आर्मीकी शान्तिकला राई वेस्ट प्लेयर चुनिइन् । उदयपुर र पोखराबीच तेस्रो स्थानका लागि शुक्रबार बिहान प्रतिस्पर्धा हुने आयोजक धनुषा ह्यान्डबल संघका अध्यक्ष विमलेश सिंहले बताए । फाइनल पनि शुक्रबार हुनेछ । विजेताले ५१ हजार, उपविजेताले ३१ हजार र तेस्रो हुनेले २१ हजार रुपैयाँ नगद पुरस्कार प्राप्त गर्नेछन् ।"
जिदानको निर्णयले रियल स्तब्ध,"हामी भन्छौं कि यो सिजन लिगमा कठिन रह्यो । यो एउटा क्षण हो, यसलाई भुल्ने छैन, जिदानले भने । उनले १२ वर्षअघि अन्तर्राष्ट्रिय फुटबल करिअर पनि यसैगरी टुंग्याएका थिए र अहिले पनि त्यस्तै स्तब्धपूर्ण रह्यो । इटालीका मार्को माटेराजीलाई टाउकोले प्रहार गरेपछि उनलाई सन् २००६ को विश्वकपको फाइनलमा रातो कार्ड दिइएको थियो । सम्भवत् त्यसमा फ्रान्सले उपाधि गुमाउनुपर्यो । रियलका पूर्व खेलाडीसमेत रहेका जिदानसँग अब के गर्ने भन्ने स्पष्ट छैन ।"
पारस र सन्दीप साक्षात्कारमा,सन्दीपले आईपीएलमा आफ्नो प्रदर्शनपछि कमाएको लोकप्रियता र नेपाली क्रिकेटरलाई हेरिने दृष्टिकोणको अनुभव सुनाए । जुन १० सम्म बेलायतमा रहने पारस यहाँ बेलायती क्रिकेटका उच्च पदाधिकारीसँग भेटघाटमा व्यस्त छन् । उनले मंगलबार इंग्ल्यान्ड एन्ड वेल्स क्रिकेट बोर्ड (ईसीबी) का प्रमुख अधिकारीसँग लर्डसमा भेट गरी नेपाली क्रिकेट विकासबारे छलफल गरेका थिए । उनको एमसीसी पदाधिकारीसँग पनि भेट्ने कार्यक्रम छ ।
कृष्ण च्याम्पियन,रामशंकर राई झापातर्फ पहिलो बने । विक्रम सिंघक दोस्रो भए । भरत तामाङ मेचीनगरका उत्कृष्ट बने । सुरेन्द्र केरुङ दोस्रो भए । अनरेटेडमा विकास मैनाली पहिलो र राजकुमार बान्तवा दोस्रो भए । उदीयमानमा आनन्द साह चुनिए ।
समर कप आजदेखि,काठमाडौ (कास) अल्टिमेट इन्डोर क्रिकेट समर कप शुक्रबार सुरु हुँदै छ । कोटेश्वरमा हुने प्रतियोगितामा १६ टोलीले प्रतिस्पर्धा गर्ने आयोजक अल्टिमेट इन्डोरका प्रमुख कृष्ण सिंहले बताए । दुईदिने प्रतियोगिता विजेताले १५ हजार र उपविजेताले ७ हजार रुपैयाँ पुरस्कार पाउने छन् ।
अवधारणापत्र हस्तान्तरण,काठमाडौं (कास) खेलकुद विश्वविद्यालय स्थापना गर्ने सम्बन्धमा अवधारणापत्र तयार गर्न राखेपका सदस्य गंगाबहादुर थापाको संयोजकत्वमा गठन गरेको समितिले बिहीबार प्रतिवेदन बुझाएको छ । नेपाल खेलकुद विज्ञान प्रतिष्ठानका निर्देशक समेत रहेका समितिका सचिव नवीन उप्रेतीले राखेप सदस्यसचिव केशवकुमार विष्टलाई प्रतिवेदन हस्तान्तरण गरे । प्रतिवदेनमा नेपालमै दक्ष प्राविधिक जनशक्ति उत्पादन गर्ने कार्य योजनालगायतका विषय समेटिएको निर्देशक उप्रेतीले जानकारी गराए ।
ईपीएलसँग नेपालफ्लिक्स,काठमाडौं (कास) एभरेस्ट प्रिमियर लिग (ईपीएल) का सम्पूर्ण खेल नेपालफ्लिक्सले प्रत्यक्ष प्रसारण गर्ने भएको छ । बिहीबार पत्रकार सम्मेलनमा जानकारी दिँदै आयोजकले डिजिटल पार्टनर नेपाल फ्लिक्सबाट लिगका सबै खेल प्रसारण हुने रहने जनायो । नेपालफ्लिक्सको एन्ड्रोइड एप्लिकेसन केही महिनामै सार्वजनिक गरिने जनाइएको छ । यस वर्ष ईपीएल नोभेम्बर महिनामा गर्ने लक्ष्य राखेको आयोजकले बताएको छ ।
एप्पलले के ल्याउँदै छ ?,म्याकबुक र आइप्याडएप्पलले यो समय म्याकबुकको नयाँ मोडल घोषणा वा सार्वजनिक गर्ने सम्भावना पनि उत्तिकै छ । यसको बाहिरिएको दाबीहरूलाई आधार मान्ने हो भने १९९ इन्च र १०५ इन्च स्क्रिनका आइप्याड मोडलहरू सार्वजनिक गर्नेछ । यसमा सुधारिएका सुविधा त पक्कै हुनेछन् । त्यसबाहेक म्याकबुक र म्याकबुक मिनी सिरिजको नयाँ मोडल सार्वजनिक गर्ने सम्भावना पनि उत्तिकै छ । एजेन्सीहरूबाट
इन्स्टाग्राममा म्युट फिचर,"कसैको प्रोफाइल वा स्टोरिज म्युट गर्दा सम्बन्धित व्यक्तिलाई जानकारी नहुने र उक्त व्यक्तिको प्रोफाइलमा गएर पोस्टहरू हेर्न मिल्ने सुविधा रहनेछ । साथै, आफूले म्युट गरेको प्रयोगकर्ताले आफूलाई ट्याग गर्दा त्यसको नोटिफिकेसन प्राप्त हुनेछ । यो सातादेखि सबै प्रयोगकर्तालाई यसको अपडेट पठाइने इन्स्टाग्रामले आफ्नो ब्लगमा उल्लेख गरेको छ ।"
युट्युबमा म्यासेज फिचर,"युट्युबले केही अघिदेखि आफ्नो मोबाइल एपमा म्यासेजिङ फिचर सुरु गरेको थियो । जसका कारण प्रयोगकर्ताले आफ्नो जिमेल लिस्टमा भएका साथीहरूसँग च्याट गर्दै भिडियो हेर्न पाउने सुविधा थियो । साथै, सोही च्याटमार्फत भिडियोहरू आदानप्रदान गर्ने सुविधा पनि थियो । अहिले भने युट्युबले यो सुविधालाई ब्राउजरमा पनि उपलब्ध गराएको छ । ब्राउजरमा जिमेल एकाउन्ट लगइन गरी युट्युब खोल्दा माथिल्लो दायाँ भागमा म्यासेज गर्ने अप्सन देख्न सकिन्छ ।यो अप्सनले प्रयोगकर्ता युट्युब भिडियो हेर्दै च्याट गर्न र भिडियो आदानप्रदान गर्न सक्छन् । कुनै युट्युब भिडियोको तल सेयर बटनमा क्लिक गर्दा पनि यो च्याटमा भिडियो सेयर गर्ने विकल्प देख्न सकिन्छ ।"
आईपीएल धमाका,"सन् २०१९ भारतमा महाचुनावको समय हो, त्यसैले हुन सक्छ, आईपीएल २०१९ पनि दुबईमा हुनेछ । यो हुनै नसक्ने तथ्य पनि होइन, आखिरमा यही आईपीएल सन् २००९ मा दक्षिण अफ्रिका तथा सन् २०१४ मा एक तिहाइ खेल यूएईमै भएको थियो । चुनावको समयमै आईपीएल पर्यो भने सुरक्षा व्यवस्थाकै कारण आईपीएल सर्नेछ, यसमा शंका नगरे हुन्छ ।"
जसले जिते अवार्ड,"अन्तर्राष्ट्रिय प्रदर्शनीमा सहभागी हुँदा नयाँ सोचविचार पनि आउँछ । विश्वका अरू स्थानमा कसरी काम हुन्छ, उनीहरूले के सोच्छन् भन्ने पनि थाहा हुने र प्रविधिबारे जानकारी पनि पाइने रहेछ, उनले अनुभव सुनाए । पाटनवासी सञ्जितले घण्टाको चित्रको सिरिज अस्था को एकल प्रदर्शनी पनि गरिसकेका छन् ।"

शीर्षक,विवरण
सुन तस्करी र हत्या प्रकरण: घले थुनामा,"जिल्ला न्यायाधिवक्ताको कार्यालयले वैशाख १९ गते १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो मागदाबी गर्दै घलेसहित ६३ जनाविरुद्ध जिल्ला अदालतमा आपराधिक समूह स्थापना र सञ्चालन गरी सुनको अवैध कारोबार गरेको, अपहरण तथा शरीरबन्धक र कर्तव्यज्यान मुद्दा दर्ता गरेको थियो ।"
पूर्वप्रहरी अधिकारी भन्छन्अनुसन्धान त्रुटिपूर्ण,"पूर्वएआईजी भण्डारीले संगठित सुन तस्करीको अनुसन्धान एउटा घटनामाथि मात्रै केन्द्रित भएर त्यसको समाधान ननिस्कने बताउँदै भने, यसबारे विस्तृतमा सबै पक्ष राखेर अनुसन्धान गर्नुपर्छ । पूर्वडीआईजी मल्लले पनि राष्ट्र बैंक, राजस्व, भन्सारजस्ता सरोकारवाला अन्य निकायसमेत राखेर संगठित सुन तस्करीको विस्तृत अध्ययन गर्नुपर्ने बताए । उनले भने, एकाध वर्षको अवधि दिएर नै समिति बनाएर अनुसन्धान नगरेसम्म संगठित अपराधको निवारण जटिल छ ।"
बिमस्टेक सम्मेलन भदौमा गर्न प्रस्ताव,"काठमाडौं (कास) सरकारले बहुपक्षीय प्राविधिक तथा आर्थिक सहयोगका लागि बंगालको खाडी आसपासका मुलुकको प्रयास (बिमस्टेक) को चौथो शिखर सम्मेलन भदौमा काठमाडौंमा गर्न प्रस्ताव गर्ने भएको छ । मन्त्रिपरिषद् बैठकले सम्मेलन भदौ १४ र १५ वा २१ र २२ गते काठमाडौंमा गर्ने प्रस्ताव सदस्य राष्ट्रहरूसमक्ष राख्ने आइतबार निर्णय गरेको हो । बिमस्टेकका महासचिव सहिदुल इस्लाम तीन दिनअघि शिखर सम्मेलनका लागि पहल गर्न काठमाडौं आएका थिए । प्रधानमन्त्री केपी ओलीले सक्दो छिटो सम्मेलन गर्ने इस्लामलाई आश्वस्त पारेका थिए । नेपाल अहिले बिमस्टेक अध्यक्ष हो । डेढ अर्बभन्दा बढी जनसंख्या समेट्ने यो संगठनमा नेपाल, बंगलादेश, भुटान, भारत, म्यानमार, श्रीलंका र थाइल्यान्ड सदस्य छन् ।"
अब ९८ दिन सुत्केरी बिदा !,"हामी अधिकारका नाममा समाजमा विकृति भित्र्याउने मनस्थितिमा छैनौं, स्वास्थ्य राज्यमन्त्री पद्मा अर्यालले छलफलमा भनिन्, यो लाइनबाट अगाडि बढ्दै बढ्दैनौं । उनले विधेयक बनाएर छलफलमा ल्याउन निकै संघर्ष गर्नुपरेको बताइन् । यो प्रस्ताव छलफलका निम्ति बाहिर ल्याइएको छ । कानुन आयोगमा पनि छलफल भएर यहाँ आएको हो, उनले भनिन्, सबैको सल्लाहसुझावलाई समेट्दै संसद्मा छलफलका लागि लैजान्छौं ।"
विशेष भर्ना अभियान चलाइँदै,"वैशाखमा भर्ना भएका मुलुकभरका विद्यार्थीको तथ्यांक संकलन गर्दा अझै ५९ हजार ७ सय ३३ बालबालिका छुटेको पाइएको थियो । त्यसक्रममा प्रत्येक व्यक्तिले एउटा विद्यार्थीको जिम्मेवारी लिएर भर्नामा लैजाने अभियान चलाइएको थियो । प्रधानमन्त्री केपी ओलीले नै बालबालिकाको अभिभावकत्व ग्रहण गर्दै भर्ना गराएका थिए । तर अझै पनि धेरै बालबालिका विद्यालयबाहिर रहेको भेटिएपछि शिक्षा, विज्ञान तथा प्रविधि मन्त्रालयको प्रस्तावमा दोस्रो चरण अभियान चलाउन मन्त्रिपरिषद्ले स्वीकृत गरेको हो । विगतको भर्ना अभियान केन्द्रीय सरकारले सञ्चालन गरेको थियो । दोस्रो चरणको विशेष अभियानमा प्रदेश र स्थानीय सरकारले समेत नेतृत्व लिनेछन् ।"
प्रतिपक्षी कमजोर,"संविधानको धारा २८४ (३) बमोजिम संवैधानिक निकायका प्रमुख वा पदाधिकारीको पद रिक्त हुनु एक महिनाअगावै प्रधानमन्त्रीको अध्यक्षतामा रहेको संवैधानिक परिषद्ले नयाँ नियुक्तिको सिफारिस गर्नुपर्ने व्यवस्था छ । राजनीतिक विश्लेषक नीलाम्बर आचार्यले केकस्ता मुद्दा उठाएर जनतालाई प्रभावित पार्ने भन्नेमै कांग्रेसभित्र अलमल देखिएको बताए । कांग्रेसलाई जनतामाझ लैजाने प्रशस्त मुद्दा छन् तर कुन मुद्दा कस्तो ढंगले उठाउने भन्नेमा अलमल देखिन्छ, आचार्यले भने, संसदमा सशक्त र प्रभावकारी भूमिका निर्वाह गर्न कांग्रेसको संख्या पर्याप्त छ तर आफैंभित्रको अलमलले ख्याउटे देखिएको छ ।"
काम नगरे ठेक्का सम्झौता रद्द गरिने,"फाइनल सपोर्ट, हेडबक्स, टनेल इन्भर्ट लाइनिङ, टनेल मोनिटरिङ प्रणाली, तथ्यांक प्रणालीमा सूचना, एयर भेन्टिलेसन, भर्टिकल साइट स्थापना, गेट वेई र पानी डाइभर्सन गर्ने काम बाँकी रहेको उनले बताए ।"
घरेलु कामदारले पठाएको १० लाख गायब,"लेबनानी मालिकको सहयोगमा रोलाविरुद्ध लेबनानी प्रहरीमा उजुरी हालेकी छन् । आफ्नो मुद्दामा लड्न वकिल राखेकी छन् । हामीजस्तो घरेलु कामदारको पैसा खाइदिए, ६ वर्षदेखि म निकै मानसिक तनावमा गुज्रिनुपर्यो, उनले भनिन्, अहिले किन उजुरी गरेको भनेर मलाई धम्की दिने गरेका छन् ।"
"संगठित सुन तस्करी: भरिया थुनिन्छन्, साहु उम्किन्छन्","२ हजार ८ सय २० तोला तौलका २ सय ८२ वटा बिस्कुट बरामद भएको उक्त प्रकरणमा रामहरि कार्कीले ६० पिस वैभवका सञ्चालक प्रमोदलाई दिएको स्विकारेका थिए । एउटा बिस्कुट करिब १० तोलाको हुने भएकाले त्यो खेपमा वैभवका सञ्चालकले ६ सय तोला सुन खरिदका लागि मौखिक बुकिङ गरेको देखिन्छ । सुन तस्करीमा मुछिएका एक आरोपितबाट बरामद बिलमा समेत वैभवसँगको लेनदेन खुलेको थियो । तर न्यायाधीश दीपेन्द्र अधिकारीको इजलासले तत्काल प्राप्त प्रमाणले फरार रहेका प्रमोदबाहेकका सञ्चालक अवैध सुन खरिदमा संलग्न नदेखिएको निष्कर्ष निकाल्यो । चार जना प्रतिवादी वैभवलक्ष्मी गोल्ड एन्ड सिल्भर प्लासेज प्रालिका सञ्चालक रहेको देखिन्छ । पक्राउ परेका रामहरि कार्कीले प्रमोद श्रेष्ठलाई सुन दिने गरेको भनी बयान गरेको देखिन्छ, थुनछेक आदेशमा भनिएको छ, श्रेष्ठबाहेक अन्य प्रतिवादीसँग लिन जानु, सम्पर्क, सम्बन्धसमेत केही रहेभएको भन्ने देखिन आएन । पोल गरेको देखिन आएबाट र सञ्चालकहरू भएको देखिँदा पछि थप प्रमाण बुझ्दै जाँदा ठहरेबमोजिम हुने गरी हाललाई एक लाख रुपैयाँका दरले धरौटी माग्नू । तहगत संरचनामा हुने संगठित अपराधका घटनामा पर्दापछाडि रहने मुख्य योजनाकारले अन्य व्यक्तिहरू परिचालित गरी आफ्नो धन्दा चलाउँछन् । यस्ता अपराधको पर्दाफाससमेत ग्राउन्ड मा रहेर काम गर्ने साना तहका व्यक्तिमार्फत हुन्छ । अदालतले भने यो घटनामा तत्काल प्राप्त प्रमाणले कसुरदार भन्न नमिल्ने भन्दै आदेश जारी गरेको छ ।"
कक्षा ११ मा नयाँ पाठ्यक्रम,"विद्यार्थीले ऐच्छिक विषय साधारण धार, विज्ञान तथा प्रविधि र प्राविधिक तथा व्यावसायिक धारबाट छनोट गर्न सक्नेछन् । ऐच्छिक विषयलाई प्रथम, द्वितीय र तृतीय नाम दिइएको छ । विद्यार्थीले ऐच्छिक प्रथम विषय जुन धारबाट छनोट गरेका छन्, द्वितीय र तृतीय पनि सोही धारबाट छान्न पाउनेछन् । कक्षा ११ मा जुन समूहबाट ऐच्छिक विषय छनोट गरिएको छ, १२ मा पनि सोही समूह वा धारबाट विषय छान्नुपर्ने छ । काप्रीले भने, बालबालिकाले पढाइ सक्दा रोजगार हुन सक्ने र कुनै न कुनै सीप सिक्न सक्ने ग्यारेन्टी पाठ्यक्रमले गरेको छ । ऐच्छिक विषयमध्ये एक विषय स्थानीय परिवेशमा आधारित हुनेछ । स्थानीय तहले उक्त विषय छनोट र पाठ्यक्रम निर्माण गर्नेछ । प्रदेश र स्थानीय तहले राष्ट्रिय पाठ्यक्रम पारुपका आधारमा पाठ्यक्रम र पाठ्यपुस्तक तयार गरी पठनपाठन गराउन सक्ने काप्रीले जनाए । कक्षा ४ देखि १२ सम्म १०२४ कार्य घण्टाको पठनपाठन गर्नुपर्ने व्यवस्था गरिएको छ । ४० र ४५ मिनेटको पिरियडलाई पाठ््यक्रमबाटै एक घण्टाको कायम गरिएको हो ।"
प्रधानमन्त्री जानुअघि नै चीनलाई गैंडा उपहार,प्रधानमन्त्री ओली जानुअघि गैंडा हस्तान्तरण सम्भव नभए असार मसान्तअघि एक जोडी र नयाँ आर्थिक वर्ष सुरु भएलगत्तै अर्को जोडी गरी दुई जोडी एकैपटक लैजान सकिने गरी प्रदान गर्नेबारे छलफल भएको पनि ढकालले बताए ।
अस्ट्रेलियामा न्यूनतम ज्याला वृद्धि,"अस्ट्रेलियाको दैनिक ज्याला वृद्धि भए पनि नेपालबाट आउने विद्यार्थीलाई कामको समस्या भने अहिले पनि उत्तिकै देखिएको छ । अस्ट्रेलियाको तलब वृद्धिले नेपाली विद्यार्थीमा पनि खुसी थपिदिएको छ । तलब वृद्धि राम्रो कुरा हो तर काम पाउनै समस्या छ, ३ महिनाअघि विद्यार्थीका रूपमा मेलबर्न आएका रितेश श्रेष्ठले भने । अस्ट्रेलियालाई प्रतिघण्टाको दरले ज्याला बढी दिने उत्कृष्ट मुलुकमध्ये एक मानिन्छ ।"
प्रदेश १ को नामकरण सर्वसम्मत हुनुपर्छ,"काठमाडौं (कास) प्रधानमन्त्री केपी ओलीले प्रदेश १ को नामकरण सर्वसम्मत हुनुपर्ने बताएका छन् । किरात प्रदेश नाम प्रस्ताव गरिएको किरात राई यायोक्खाको ज्ञापनपत्र बुझदै ओलीले सर्वसम्मत नाम राख्नुपर्ने धारणा राखेका हुन् । यायोक्खाका कार्यवाहक अध्यक्ष दिवस राई नेतृत्व टोलीले आइतबार प्रधानमन्त्रीलाई ज्ञापनपत्र बुझाएको हो । किरात भूगोल, सभ्यता हो, यसमा कुनै आपत्ति छैन, प्रधानमन्त्रीे निवास बालुवाटारमा ज्ञापनपत्र बुझेपछि ओलीले भने, किरात भाषा, मुन्धुम मौलिक सामाजिक प्रबन्ध हुन् । यसको दर्शन, समाज हाम्रा हुन् । हामी सबैको हो । त्यसैले प्रदेश १ को नामकरण बहुमतले होइन, सर्वसम्मतले राख्नुुपर्छ । यो काम केन्द्रले होइन, प्रदेशसभाले सतर्कतासाथ गर्छ । यसमा प्रधानमन्त्री विवादमा मुछिनु हुन्न ।"
प्रदूषण जाँच्न मन्त्री सडकमा,काठमाडौं (कास) गृहमन्त्री रामबहादुर थापा र वन तथा वातावरणमन्त्री शक्तिबहादुर बस्नेतले सवारीसाधनको प्रदूषण मापनको छड्के जाँच सुरु गरेका छन् । विश्व वातावरण दिवसको पूर्वसन्ध्यामा मन्त्रीद्वयले आइतबार राजधानीको थापाथली चोकमा पेट्रोल र डिजेलबाट चल्ने गाडीको प्रदूषण जाँच गरे । गृहमन्त्री थापाले स्वस्थ वातावरण कायम राख्न सवारीसाधनले प्रदूषण मापदण्ड पालना गर्नु अनिवार्य रहेको भन्दै नियमित चेकजाँच आवश्यक रहेको बताए । मन्त्री बस्नेतले पनि वातावरण दिवसका अवसर पारेर सप्ताहव्यापी कार्यक्रमअन्तर्गत पाँचौं दिन सवारीसाधन प्रदूषण जाँच सुरु गरिएको र यसलाई निरन्तरता दिइने बताए । वातावरण दिवसका दिन मंगलबार प्रधानमन्त्रीको सहभागितामा स्वच्छ नेपाल महाभियान सुरु गर्न लागिएको जानकारी उनले दिए ।
प्रारम्भिक बाल विकास सम्मेलन तयारी पूरा,"अन्तर्राष्ट्रिय क्षेत्रमा प्रारम्भिक बाल विकासमा भएका नयाँ अनुसन्धान तथा प्रयोगबारे ज्ञान आदानप्रदान गर्ने उद्देश्यले सम्मेलन गर्न लागिएको हो । प्रारम्भिक बाल विकासको स्वास्थ्य तथा पोषण, उत्तरदायी हेरचाह, सिकाइ र सुरक्षा सम्मेलनका मुख्य विषयवस्तु छन् । ३ देखि ५ वर्ष उमेर समूहका बालबालिकालाई प्रारम्भिक बाल विकासमा समेटिएको छ ।"
मलेसिया मामिलाको अन्तर्य,"नेपालसँग मिल्दोजुल्दो हावापानी भएको र अवसर पनि उपलब्ध रहेका कारण मलेसिया नेपाली श्रमिकका लागि प्रमुख गन्तव्य बने पनि कामदारका हकमा सबभन्दा असुरक्षित मुलुक हो यो । जीउधनको रक्षा र रोजगारी सुरक्षा सबै सवालमा मलेसिया कमजोर गन्तव्य मानिन्छ । नेपाली कामदारको सबभन्दा बढी हत्या त्यहीँ हुने गरेको छ । कार्यथलोमा सुरक्षा नभएका कारण व्यवसायजन्य रोग पनि त्यहाँ बढी लाग्ने गरेको छ । श्रमसम्झौता कम लागू हुने त छँदै छ, समस्यामा परेका कामदारप्रति मलेसियाली सरकार उत्तरदायी हुने गरेको पनि पाइँदैन । तसर्थ अब नयाँ सम्झौता हुने अवस्थामा यी सबै विषयलाई ध्यान दिइनुपर्छ । सम्पूर्ण खर्च त्यहाँका कम्पनीहरूले बेहोर्ने व्यवस्था गरिनुपर्छ । सबभन्दा उत्तम त सरकारले वैदेशिक रोजगारीको बाध्यतालाई जतिसक्दो छिटो वैकल्पिक छनोटका रूपमा मात्र सीमित गर्नुपर्छ । मुलुकभित्रै रोजगारीका अवसर सिर्जना गरिनुपर्छ । देशभित्रै सीपयुक्त जनशक्तिको अभाव छ, त्यसको पूर्ति नेपाली श्रमशक्तिलाई नै दक्ष बनाएर गर्नेतर्फ सरकार केन्द्रित हुनुपर्छ ।"
"संघीयता घाँडो, समृद्धि चाँडो",६ अहिलेको बजेटले मुलुकको अस्तित्वलाई नै जोखिम नजिक पुर्याएका यिनै केही प्रमुख पक्षमा कम्तीमा राम्रो र दृढ सुरुवात गरोस् भन्ने आम अपेक्षा थियो । त्यो हुन सकेन । प्रतिपक्षी दल चुइँक्कै बोल्न नसक्ने स्थितिमा रहेका बेलामा पनि स्रोत र अवसरहरूको ठूलो चाङमाथि बसेका र राजनीतिक रूपले अत्यन्तै शक्तिशाली प्रधानमन्त्री केपी ओलीलाई यो अवसर सदुपयोग गरेर राजनेता बन्ने सपनासमेत नपलाउनु वास्तवमै आश्चर्यजक हो । चाँडो समृद्धिको सपना त स्वत: त्यसको सहायक भएर आइआल्थ्यो । तर यो सामान्य तत्त्वबोध उनको सरकारले प्रदर्शन गरेको बजेट सर्कसमा देखिएन ।ट्विटर :
स्थानीय सरकारको अपमान,"प्रत्येक निर्वाचन क्षेत्रले ओगटेका स्थानीय तहमा के कस्ता विकासका आयोजना आवश्यक छन् र तीमध्ये कुनचाहिँं प्राथमिकतामा पर्छ भन्ने कुरा स्थानीय सरकारले छुटयाउन सक्छ कि केन्द्रीय सांसदले ? देश विकासको मेरुदण्ड स्थानीय सरकार हुन् । त्यसैले देशमा संघीयता लागु भएको हो र अझ कतिपय सांसदले त सरकारले विश्वास नगरेर सबै तहको सल्लाहमा खर्च गर्नुपर्ने गरी सांसद तह लगाउने व्यवस्था भन्न पनि भ्याएछन् । उनीहरूको तर्क सुन्दा लाग्छ, उनीहरूमा सांसद बन्नु भनेको देश विकासभन्दा पनि आफ्नो ठाट देखाउनु र जनताले तिरेको करको रकम आफ्नै खल्तीको रकम ठानेर आफूखुसी खर्च गर्न पाउनु नै हो भन्ने एकात्मक सोच र अहम् रहेछ । जनताबाट अनुमोदन नभएका यस्ता कार्यक्रममा चार करोड छुट्याउनु नै गलत थियो । छुट्याइसकेपछि पनि जनताको आवाजमाथि कुठाराघात गर्दै यस्ता अभिव्यक्ति आउनुले तीन करोड नेपालीको सम्मानमा आँच पुगेको छ । त्यस्तो खर्च छुट्याउने अर्थमन्त्री र त्यस्तो अभिव्यक्ति दिने सांसद दुवै थरीले जनतासमक्ष माफी माग्नुपर्छ । डा मनप्रसाद वाग्लेमीनभवन, काठमाडौं"
शैक्षिक पाठ्यक्रममा फड्को,"सामाजिक शिक्षाको अध्ययन अध्यापनबाट विद्यार्थीमा नेपाली र विश्व समाजको परिचय, रहनसहन, इतिहासबारे जानकारी मिल्ने र जीवनोपयोगी शिक्षाले व्यवसाय अभिमुखीकरण, आत्मविश्वास तथा व्यक्तित्व विकासमा ऊर्जा बढ्ने देखिन्छ । त्यस बाहेक मन्त्रालयले कक्षा ९ र १० मा ५ वटा विषय अनिवार्य र दुईवटा ऐच्छिक रहने व्यवस्था गर्नु, सानै उमेरदेखि केटाकेटीलाई नैतिकवान बनाउने हेतुले कक्षा ४ देखि ८ सम्म मानव मूल्य सम्बन्धी विषय समेट्नु र १ देखि ३ कक्षाका बालबालिकालाई इन्टिग्रेटेड करिकुलम अघि सार्नुलाई स्वागतयोग्य कदम मानिएको छ । तथापि अहिले अधिकांश विकसित देशका शिक्षण संस्थाले विश्व भाषाको जननी मानिएको संस्कृतलाई प्राथमिकतामा राख्दा यहाँका शासक वर्गबाट त्यसको महत्त्व नबुझ्नु, घृणा गर्दै टेढो आँखाले हेरिरहनु, अनि संस्कृत भाषाको उदगमस्थललाई भताभुङ्ग पार्ने ध्येयले पाठ्यक्रमबाटै अलग गराउनुले विद्वत वर्ग समेतले आफ्नो गहना नचिनेको साथै पश्चिमाकरणको भूतले निजहरूलाई गाँजेको भन्न कर लाग्छ । डा भुवनेश्वर शर्माचन्द्रागिरि२, काठमाडौं"
बजेटले पुँजी बजार घाइते,"सेयर बजार विगत १ महिनामा मात्रै १५० अंकले घटिसकेको छ । देशको अर्थ व्यवस्थाको मापन गर्ने पुँजी बजार (सेयर) ले नै हो । नेप्से दिनहुँ झर्दाझर्दै नेप्से सूचाकांक १८८१ बाट १३३८ अंकमुनि आइपुगेको छ । यो भनेको लाखौं लगानीकर्ताले अर्बमा होइन, खर्बमा रकम गुमाएको अवस्था हो । वर्षदिन अघि १९ खर्ब नाघेको नेपाली पुँजी बजार अहिले १४ खर्बमुनि आइपुगेको छ । यस्तै तालमा ओरालो लाग्ने क्रम नरोकिए लगानीकर्ता सडकमा आउनुपर्ने अवस्था बन्छ । यसर्थ यो अवस्थाबाट बचाउन तत्कालै सरकार र सम्बद्ध निकायहरूको सुधारात्मक सम्बोधन आउनुपर्यो । बैंकहरूको बढ्दो ब्याज, मार्जिन लेन्डिङमा कडाइ, तरलताको अभाव र सरकारका अष्पस्ट नीतिहरूका कारण पुँजी बजार खस्केको हो । म्युचुअल फन्डहरू बजार निर्माता हुन् । उनीहरूले राम्रोसंँग काम गर्न सकेका छैनन् । बढी हकप्रद र बोनस सेयरहरूको आपूर्ति बढ्दा बजारमा सेयरको मूल्य बढ्न नसकेको बताइन्छ । राष्ट्र बैंकले गहन अध्ययन नै नगरी बैंकहरूको चुक्ता पुँजी बढाउने निर्णय गर्नाले पनि नेपालको पुँजी बजार धरापमा परेको छ । यी सबै अवस्था अध्ययन गरी सरकार र नियामक निकायहरूले तत्कालै सम्बोधन गरी लगानीकर्ताहरूलाई डुब्न र मर्नबाट बचाउनु आवश्यक छ । गोपाल देवकोटाचावहिल, काठमाडौं"
संस्कार नै क्रूर,"आजको पुस्ताले सोच्न पनि नसक्ने र सिधै हेर्न निकै मुस्किल पर्ने कार्य सरकारका मान्छेहरूले गरिरहेका छन् । त्यो क्रूरतालाई आत्मसात गर्नसक्ने मान्छे एक अर्थमा बहादुर नै हुन् । तर उनीहरूको बहादुर गलत ठाउँमा प्रयोग भयो । क्रूर संस्कार निर्माणमा यस्ता बहादुरीले प्रेरक नबनुन् । जोतेर थाकेका राँगाहरू अनि दूध पिलाएर बुढ्यौलीतर्फ उन्मुख भैंसीहरूलाई गाडीमा राखेर राजधानी भित्र्याइँदै गरेको दृश्य कम पीडादायी हुँदैन । ती प्राणीहरूको पुच्छर अनि नाकलाई छतमा बाँधेर सकसपूर्ण तवरले ल्याइन्छ । राजधानीसम्म आइपुग्दा अधिकांशको पुच्छर र नाक चुँडिएको हुन्छ । अत्यन्तै कहालीलाग्दो र करुणामय हुन्छन्, यस्ता दश्य । सायद यो पनि बहादुरीकै अर्को स्वरूप हो । यत्रतत्र कुखुरालाई उँधो मुन्टो लगाएर मोटरसाइकलमा ओसारिएका दृश्य सामान्यजस्ता लाग्छन् । कुखुराका टाउको भुइँमा ठोकिएर रगत चुहिएका हुन्छन्, ती प्राणीका पीडालाई अनुभूत गर्न हामी सक्दैनौं । हाम्रा बहादुरी पाखण्ड नबनुन् । उत्तम पुडासैनी जोरपाटी, काठमाडौं"
चीनले रेलमार्ग बनाओस्,"नेपालको विकासमा चीनको बढ्दो झुकावले दिगो विकास हुने सुनिश्चितता देखिएको छ र यो सकारात्मक पक्ष हो । सडक सञ्जाल, हाइड्रोपावर तथा अन्य क्षेत्रमा चीनको चासो देश समृद्धिमात्र होइन, परनिर्भरताबाट अलग्गिने आशा देखिएको छ । पछिल्लो समयमा चीनको केरुङदेखि काठमाडौंसम्म रेलमार्गले जोड्ने आयोजना चीन सरकारले उपहारस्वरूप बनाइदिने सन्दर्भ चर्चामा आएको थियो । तर यतिखेर जलविद्युत आयोजना र प्रसारण लाइन बनाइदिने प्रस्ताव चीन सरकारले अघि सारेको छ । हामीलाई महत्त्वपूर्ण आयोजना भनेको नै काठमाडौंैसम्म रेलमार्गले जोडिनु हो । त्यसकारण प्रधानमन्त्रीले चीन भ्रमणको समयमा रेलमार्गलाई प्राथमिकता दिनु आवश्यक छ । जलविद्युत आयोजना र प्रसारण लाइन नेपाल सरकारले स्वयम् वा सहुलियत ऋणमा निर्माण गर्न सकिन्छ । रेलमार्गको आयोजना चीन सरकारबाट निर्माण गराउनु नेपालका लागि विकासको ठूलो अवसर हो । प्रमोद पौडेलवीरगन्ज"
ज्ञान नश्लवादी हुन्छ ?,"यसरी आफ्नो आत्मसम्मान गुमाएर घरको न घाटको हुने अवस्था नआओस् । उदयराज खनालबानेश्वर, काठमाडौं"
समृद्धिको धरातल,"नयाँ सरकारको गठनसँंगै हाम्रा छापाहरूमा विकासको गतिले तीव्रता लिइरहेको छ । लगभग ४० वर्ष अघिदेखि नेपालीको नियति नै बनिसकेको छ विकास, शान्ति सुरक्षा, स्वास्थ्यसेवा, शिक्षाका विषय छापाहरूमा मात्रै देखिन्छ । पछिल्लो समय बहुमतको सरकार गठन भएको छ । यसबाट केही आसलाग्दा सपना नेपालीले देख्ने कोसिस गरेका छन् । तर केही समयदेखि यसका योजनाले फेरि पुरानै बाटो समाएको भान हुनथालेको छ । आवागमन सहज बनाउन मोनोरेल र मेट्रोरेलको गफमा सरकार ब्यस्त छ । सरकार चलाउनेलाई थाहा नै होला । विदेशका कैयौं स्थानमा मोनोरेललाई विस्थापन गरिएको छ । खानेपानी, सामान्य स्वास्थ्योपचार, अस्तव्यस्त सडक, धुवाँधुलो, फोहोर व्यवस्थापनभन्दा पहिले मोनोरेलतर्फ सरकार किन अग्रसर भैरहेको छ ? ५ वर्षको म्यान्डेट लिएर आएको यो सरकारले कम्तीमा विगतमा निर्णय भएका राष्ट्रिय गौरवका आयोजना पुरा गर्न सकोस्, त्यसमै नेपाली जनताले ठूलो विकासको महसुस गर्नेछन् । यस पटकको सरकारले समृद्ध नेपालको सपना बाँडेको छ । के आजकै सडक, अस्पताल, विद्यालय, खानेपानी र फोहोरको समस्याबाट हामी समृद्धितर्फ उन्मुख हुन सक्छौं ? रामकृष्ण बरालजोरपाटी, काठमाडौं"
सत्ता पाउनुअघि,"राणाशासन कस्तो थियो मैले पढेको थेंँपञ्चायती व्यवस्थामा निकै बढेको थेंँ बहुदलीय व्यवस्थाको हिमायती मै हुँभोका उडुसहरूसँगै सत्ता चढेको थेंँ जनयुद्ध कस्तो थियो, तिमीलाई थाहा होला आदेश दिए पनि भन्छु मैले लडेको थँेंजनतालाई भ्रममा पार्ने, चारो हाल्ने कुराराजनीतिमा लाग्दैदेखि मनमा गडेको थेंँअहिले सत्ता पाउनुअघि, दिनु अघिसम्मदेशभक्तिको अडानमा धेरै अडेको थेंँ । इन्द्रकुमार श्रेष्ठ ओखलढुंगा"
"प्रधानमन्त्रीज्यू, देश हाम्रो पनि हो","प्रधानमन्त्री, उनको दल वा अरू राष्ट्रिय भनिने दलका सदस्यहरूले बुझेर पनि नबुझेको जस्तो गरेको सत्य के हो भने राज्यका हरेक राजनीतिक पार्टीका हरेक समितिमा महिलाको ३३ प्रतिशत प्रतिनिधित्व कुनै एनजीओको बहकाउ होइन । राजनीतिक दल दर्ता सम्बन्धी ऐन २०७४ दफा १५ (४) अनुसार दलको सबै तहका समितिमा कम्तीमा एक तिहाइ महिला सदस्य हुनुपर्ने भनेर स्पष्ट लेखिएको छ । यो कानुनी व्यवस्था महिलाले मागेको र पुरुषले आफ्नो खल्तीबाट महिलालाई उनीहरूको कम क्षमताका बाबजुद संरक्षण वा आरक्षणका लागि झिकेर दिएको कुनै व्यक्तिगत सम्पत्ति वा दानदातव्य पनि होइन । यो नेपाली महिलाले वर्षौंसम्म समाज निर्माण र राजनीतिक व्यवस्था परिवर्तनमा पुर्याएको योगदानपछिको उपलब्धिमाथि हिस्सेदारीको सुनिश्चितता हो । ३३ प्रतिशत महिला प्रतिनिधित्व न्यूनतम अवश्य हो, तर अन्तिम संख्या होइन । यो प्रावधान नेताहरूले नै यसअघि बेलाबेला दाबी गर्ने गरेको संसारकै प्रगतिशील संविधान (जसले आमाको नामबाट सन्तानलाई विनासर्त नागरिकता दिने प्रावधानलाई पहिल्यै लत्याइसकेको छ) मा लिखित व्यवस्था हो र हाल कायम रहेको संविधान यही नै भएकाले यो सबैले पालना गर्नुपर्ने कानुनी व्यवस्था हो । राज्य सञ्चालन गर्न अरू नीति नियम जसरी पालना गरिन्छन्, हाललाई ३३ प्रतिशत पनि त्यसरी नै पालना गरिइनुपर्ने कानुन हो । प्रधानमन्त्री, उनको दल वा अरू कुनै पनि दल कानुनभन्दा माथि पक्कै नहोलान् । कानुनी व्यवस्थालाई नै होच्याएर प्रधानमन्त्रीले महिला राजनीतिज्ञलाई एनजीओको बहकाउमा नआउन दिएको निर्देशन लज्जाजनक छ । जनसंख्याको आधा हिस्साको अस्तित्वलाई पूरै नकारेर कानुन विपरीत अभिव्यक्ति दिने अधिकार कसैलाई पनि छैन, प्रधानमन्त्रीलाई पनि छैन । किनकि देश हाम्रो पनि हो ।"
कस्तो थिङ्क ट्याङ्क ?,"समानान्तर संस्था र संस्थानहरू खडा गरेर आपसी प्रतिस्पर्धामा जुधाउने नेपाली राजनीति र प्रशासनको पुरानै नियति हो । एउटा टीटीको अभावले समृद्धिले छलाङ मारेन भन्नु हास्यास्पदमात्रै हो । किनभने मुलुकमा एक दर्जनभन्दा बढी नै आयोग र परिषद् नभएका होइनन्, तैपनि जेठदेखि असारसम्म हुने असारे विकासे भलमा दैनिक कम्तीमा एक अर्बको खेतीखर्च गरिन्छ, कसका लागि ? जनताको निम्ति गुणस्तरीय आधारभूत आवश्यकताका खातिर स्थानीय सरकारलाई सबल, सक्षम र पारदर्शी बनाउन टीटी चाहिन्छ र ? उता लाखौं जनताको व्यक्तिगत सूचनादेखि बूढीऔंलाको अभिलेखसमेत विदेशीहरूको गणकयन्त्र (कम्प्युटर) मा जम्मा भइसक्दा पनि कुनै खोजखबर नगर्ने केन्द्रीय सरकार अथवा जनप्रतिनिधिहरू आखिर के चाहन्छन् ? समस्या टीटीको नभएर असल संस्था र संस्थानहरूको व्यवस्थापन र सदाचारको अभाव हो ।"
नि:शुल्क शिक्षाका चुनौती,"सरकारले सामुदायिक विद्यालयमा नि:शुल्कसँगै गुणस्तरीय शिक्षा दिनुपर्छ । निजी शैक्षिक संस्थाहरूले गुणस्तरीय शिक्षा प्रदान गर्ने जमर्को त गरिरहेका छन् तर आम अभिभावकले धान्न सक्ने अवस्था छैन । कम्तीमा पनि आधारभूत शिक्षा नि:शुल्क, अनिवार्य र गुणस्तरीय बनाउने दायित्व राज्यले बहन गर्नैपर्छ । अनि मात्रै सबैलाई नि:शुल्क आधारभूत शिक्षा दिलाउने मौलिक हक कार्यान्वयन सार्थक बन्नेछ ।"
छुवाछूत मुक्त घोषणाका १० वर्ष,"अबको सही बाटो कुनै एउटा राजनीतिक कदमले मात्र रातारात दलितपनको स्थिति समाप्त हुन सम्भव छैन । हजारौं वर्षको सामन्तवादको अभ्यासको दौरान मानिसको स्वभाव र संस्कृति भएर दलितमाथिको शोषण, उत्पीडन, छुवाछूत र अपहेलना जारी रहेकाले जादुको छडीजस्तो दलितपन तुरुन्त समाप्त हुनेवाला देखिँदैन । यसका लागि एक, जब दलितले गर्ने मुक्त वा निम्न ज्यालायुक्त श्रम हरेक हिसाबले प्रतिबन्धितदण्डित हुन्छ अनि मानव श्रमको न्यायोचित मूल्य दिनैपर्ने उत्पादन प्रणाली र राजनीति स्थापित हुन्छ । दुई, जब मानव श्रम र श्रमिकवर्ग समाजमा अत्यधिक आदरणीय हुने र काम नगर्ने मानिसले काम गर्ने मानिसलाई अछूत ठान्ने मानिसचाहिँ अपहेलित र दण्डित हुने श्रम र श्रमिकप्रधान राजनीतिक संस्कृति स्थापित हुन्छ । तीन, जब जोतिरहेको जमिनमा र उत्पादनका अन्य साधनस्रोत र सम्पत्तिमा, शिक्षा र विकासका तमाम अवसरमा काम गर्ने श्रमिक दलितको न्यायोचित हिस्सेदारी कानुनत: र व्यवहारत: सुनिश्चित हुन्छ । र चार, जब शासन गर्ने, कानुन बनाउने र नीति निर्णय गर्ने हरेक ठाउँमा दलितहरू, तमाम उत्पीडितहरू सही अनुपातमा पुग्ने संवैधानिक र व्यावहारिक स्थिति बन्छ । त्यतिबेला समाजमा दलितपनको अवस्था बाँकी रहँदैन । यसका लागि राज्यले दीर्घकालीन विकास लक्ष्य २०३० को अवधिमा दलित अधिकार दशक घोषणा गरेर आवश्यक सूचकांकसहित दलितपनको समूल अन्त्य हुने गरी बजेटसहित जातीय छुवाछूत र विभेदविरुद्ध कार्यक्रम लागू गर्नुपर्छ । यसलाई सम्पूर्ण राजनीतिक दलहरू, जनवर्गीय संगठनहरू, नागरिक समाज, सञ्चारकर्मी, कानुन व्यवसायी, बद्धिजीवी, समाजसेवी, शिक्षक, विद्यार्थी, अभिभावकको सामूहिक अभियान बनाइनुपर्छ ।"
यार्चा खोज्दै शिक्षकविद्यार्थी,"यार्चा टिप्ने समय हाम्रा लागि महत्त्वपूर्ण छ, यसमा को शिक्षक, को विद्यार्थी, को अभिभावक भन्ने हुन्न, सबै यार्चा खोज्ने नै हुन्छन्, स्थानीय भरतकुमार पुनले भने ।"
अतिक्रमित घरटहरा हटाइए,जिल्लामा क्रियाशील राजनीतिक दल र उपमहानगरपालिकाको कार्यपालिका बैठकले अतिक्रमण गरी बनाइएका संरचना हटाउने निर्णय गरेको थियो । उक्त निर्णय कार्यान्वयन गरिएको मेयर हरिबहादुर महतले बताए ।
इन्धनको मूल्य बढ्दा चौतर्फी असर,अपचलन रोक्न सरकारले पेट्रोल ढुवानी गर्ने ट्यांकरमा लकिङ प्रणाली जडान सुरु गरेको छ । त्यसलाई प्रभावकारी बनाउनुपर्छ । सीमावर्ती क्षेत्रमा प्रशासनको सहयोगमा अनुगमनलाई तीव्र बनाउनुपर्ने जानकाहरू बताउँछन् ।
सांसदहरूलाई अर्थमन्त्रीको जवाफ: आरोपप्रत्यारोप बन्द गरौं,"उक्त रकम कटाएर बाँकी रहेको बजेट प्रधानमन्त्री कार्यालयको रहेको उनले बताए । त्यसमा पनि लगानी बोर्ड, सम्पत्ति शुद्धीकरण, राजस्व अनुसन्धान विभाग बलियो बनाउन खोजेका छौं ।"
हवाई भाडा २२० सम्म बढ्यो,"मुलुक भर काठमाडौंसहित ३० वटा विमानस्थलमा हवाई सेवा छ । यिनमा नेपाल वायुसेवासहित नौवटा एयरलाइन्सले उडान सञ्चालन गर्छन् । दैनिक सबैभन्दा धेरै उडान हुनेमा काठमाडौं, पोखरा, लुक्ला, सिमरा र विराटनगर पर्छन् ।"
सुशासनको साधनलाई बेवास्ता,सरकारले बढाएको करअनुसार नै टेलिकम कम्पनीहरूले पनि आफ्नो सेवामा २ प्रतिशत करको दायरा बढाउनेछन् भने डाटा इन्टरनेट शुल्कमा पनि १३ प्रतिशत मूल्यवृद्धि हुने सम्भावना छ । जसका कारण तुलनात्मक रूपमा सस्तो मानिने मोबाइल इन्टरनेट पनि महँगिने सम्भावना छ ।
करको त्रासले नेप्से घट्यो,"उक्त दिन बिमा समूहको परिसूचक सबैभन्दा बढी ४२५ प्रतिशतले घट्यो । यसैगरी, होटल, लघुवित्त, बैकिङ, विकास बैंक, जलविद्युत् र अन्य समूहले पनि बिमा समूहलाई नै पछ्याएपछि बजारमा नकारात्मक प्रभाव परेको हो । आइतबार उत्पादन तथा प्रशोधन समूहको परिसूचक भने १५५ प्रतिशतले बढेको छ ।"
चर्को हवाई भाडाले मर्का,भाडाको मारले बिरामीलाई थप पिरोलेको छ । स्थानीय देवबहादुर पौडेलले जरुरी काम र विरामी हुँदा मात्रै जहाज चढ्ने स्थानीयलाई थप मार परेको उनको भनाइ छ । निगमका जहाजले हरेक आइतबार रुकुमबाट नेपालगन्ज र हरेक साताको सोमबार रुकुमबाट काठमाडौं उडान भर्दै आएका छन् । हरेक साताको आइतबार काठमाडौंबाट रुकुम उडान भर्ने निगमका जहाजले हरेक सोमबार नेपालगन्जबाट रुकुम उडान भर्ने गरेको छ ।
सिटिजन्सको भिसा थ्रिडी सेक्योर,काठमाडौं (कास) सिटिजन्स बैंक इन्टरनेसनल लिमिटेडले इन्टरनेटमा कार्डमार्फत वस्तु तथा सेवा खरिद गर्न चाहने ग्राहकहरूका लागि भिसा थ्रिडी सेक्योर प्रविधि सञ्चालनमा ल्याएको छ । भिसा कार्ड इन्टरनेसनलको भेरिफाइड बाइ भिसामा आधारित यो प्रविधि अनलाइन कार्ड कारोबारका लागि अतिरिक्ति सुरक्षातहको रूपमा रहने दाबी बैंकले गरेको छ ।
एलजीको सोरुम विस्तार,काठमाडौं (कास) सीजी इलेक्ट्रोनिक्सले राजधानीको महाराजगन्जमा एलजीको नयाँ एक्सक्लुसिभ सोरुम सञ्चालनमा ल्याएको छ । इनोभा इलेक्ट्रोनिक्स नाम दिइएको सोरुमबाट एलजी ब्रान्डका उपत्पादनहरू खरिद गर्न र नयाँबारे जानकारी प्राप्त गर्न सकिने कम्पनीले जनाएको छ । कुनै पनि एलजीका सामग्री खरिद गर्दा ग्राहकहरूले विशेष छुटका साथै आकर्षक उपहार पनि प्राप्त गर्न सक्ने जारी विज्ञप्तिमा छ ।
टीसीएलमा २५ प्रतिशत छुट,काठमाडौं (कास) टीसीएलले आफ्ना ग्राहकका लागि मेरो टिम मेरो विश्वास अन्तर्गत टीभीहरूको खरिदमा २५ प्रतिशतसम्मको छुट योजना ल्याएको छ । २० इन्चदेखि ६५ इन्च सम्मको स्मार्टननस्मार्ट मोडलहरूमा उपलब्ध टीसीएलका टीभीहरू सर्वसाधारणको रोजाइ बन्दै गएको दाबी कम्पनीको छ । हालै टीसीएलले आफ्नो टेलिभिजनमा ३ वर्षको वारेन्टी अफर पनि प्रदान गरेको छ ।
बैंकहरूका शाखा विस्तार,"काठमाडौं (कास) सनराइज बैंकले दार्चुलाको मार्मामा ८२ औं शाखा विस्तार गरेको छ । बैंकले हालै बचत खाताका ग्राहकहरूका लागि स्वास्थ्य बिमा सुविधा प्रारम्भ गरेको छ । यसैगरी, मेगा बैंकले धादिङको त्रिपुरासुन्दरीस्थित सल्यानटार र उदयपुरको रौतामाईस्थित मुर्कुचेमा शाखा विस्तार गरेको छ ।"
सानिमा लाइफको शाखा थप,"काठमाडौं (कास) सानिमा लाइफ इन्स्योरेन्सले बाँकेको नेपालगन्ज, दाङको तुलसीपुर र रुपन्देहीको बुटवलमा शाखा सञ्चालनमा ल्याएको छ । सानिमा लाइफ इन्स्योरेन्स लिमिटेड कम्पनी ऐन २०६३ तथा बिमा ऐन २०४९ अन्तर्गत स्थापना भएको हो ।"
ओपोद्वारा विजेता पुरस्कृत,काठमाडौं (कास) ओपोले एआरसेल्फी कन्टेस्टका विजेताहरूलाई पुरस्कार वितरण गरेको छ । राजधानीमा आयोजित कार्यक्रममा कम्पनीका प्रमुख कार्यकारी अधिकृत बबी ट्राओले पुरस्कार हस्तान्तरण गरेको जारी विज्ञप्तिमा छ । कम्पनीद्वारा भरखरै सार्वजनिक ओपो एफसेवेन सिरिजमा उपलब्ध गरिएको एआर स्टिकरको प्रचारका लागि क्याम्पेनको आयोजना गरिएको कम्पनीले जनाएको छ ।
डल्लेको आउटलेट थपियो,"काठमाडौं (कास) डल्ले रेस्टुरेन्टले राजधानीको ठमेलमा आफ्नो आउटलेट विस्तार गरेको छ । डल्लेले नयाँ आउटलेट शुभारम्भ अवसरमा बाई वन, गेट वन फ्री अफर ल्याएको जारी विज्ञप्तिमा छ । ठमेल आउटलेटमा मात्रै प्राप्त हुने यो अफर जुन ४ देखि १० सम्म लागू हुने रेस्टुरेन्टले जनाएको छ । रेस्टुरेन्टका अनुसार मेनुमा रहेको आइटममध्ये एउटाको अर्डर गरेपछि अर्काे त्यही खाना फ्रीमा पाइनेछ ।"
जुत्ताको समर मेला,"काठमाडौं (कास) नेपाली जुत्ता घरमा जुत्ता तथा चप्पलको समर सेल मेला सुरु भएको छ । नेपाली जुत्ता घरको जमल, महाराजगन्ज, कुमारी पाटी, अद्वैतमार्ग बागबजार, बुद्ध मल बालाजुस्थित आफ्नै बिक्री कक्षमा आइतबारदेखि स्टक रहुन्जेल सम्मका लागि मेला जारी रहने विज्ञप्तिमा छ ।"
विकास योजनामा लापरबाही: भुक्तानी लिएर भाग्छन् ठेकेदार,"कारबाही तयारीप्रमुख जिल्ला अधिकार ऋषिराम तिवारीले निर्माणकार्य अधुरै छाडेर भाग्ने ठेकेदार कम्पनीलाई कारबाही गरिने बताएका छन् । उनले जिल्लाका सरकारी कार्यालयबाट ठेक्कापट्टामा सञ्चालित योजनाको प्रगति विवरण माग्ने काम भइरहेको जानकारी दिए । समयमा निर्माण सम्पन्न नगरेका ठेकेदार कम्पनीको नाम केन्द्रको निर्देशनअनुसार गृहमा पठाउँदै छौं, उनले भने, निर्माण व्यवसायीहरूलाई समेत समयसीमाभित्र काम सक्ने भनेका छौं । उनले हालसम्म जिल्लाका ७ वटा कार्यालयअन्तर्गत ठेक्कापट्टा भई समयमा नसकिएका २३ योजनाका ठेकेदार कम्पनीको नाम गृहमा पठाइसकेको बताए ।"
बर्सेनि करोडौं खेर,पञ्चकोसी तीर्थस्थल र तत्कालीन सिँजा राज्यको राजधानी दुल्लु भ्रमणका लागि आउने आन्तरिक पर्यटकको संख्या बढे पनि सडक राम्रो नहुँदा यात्रा जोखिमपूर्ण बनेको छ । तीर्थयात्रा कोटिलाबाट सुरु हुने भए पनि सडकको अवस्थाले सदरमुकाम आएर श्रीस्थान हँुदै नाभिस्थानधुलेश्वरपादुका जानुपर्ने बाध्यता छ । धार्मिक तथा पर्यटकीय महत्त्व बोकेको तीर्थस्थल प्रवद्र्धन र सडक निर्माणमा स्थानीय तहले चासो देखाएका छैनन् ।
विद्यार्थी दिनहुँ बिरामी,सुरुका दिनमा देखिएका लक्षणको आधारमा मास हिस्टेरियाको आशंका गरिएको थियो । तर पछिल्लो पटक ससाना बालबालिकालाई समेत त्यस्तो लक्षण देखिएपछि अर्के रोग हो कि भन्ने शंका गरिएको मल्लले बताए ।
सीमामा फोर्स मार्च,"कञ्चनपुरमा ब्रह्मदेवदेखि डोकेबजारसम्म १ सय २९ किलोमिटर सीमाक्षेत्र भारतसँग जोडिएको छ । पहिलो चरणमा दक्षिणी क्षेत्रको ६५ किलोमिटर क्षेत्रमा अभियान सुरु गरिन लागेको हो । बांँकी ६४ किलोमिटरमा दोस्रो चरणमा गरिनेछ । भारततर्फ ४४ किलोमिटरमा एसएसबी क्याम्प राखेर नियमित गस्तीसँगै सीमाको रेखदेख भइरहेको छ । तर नेपालतर्फ दोधारा र बेलौरीमा गरी दुईवटा सीमा पोस्ट मात्र छन् । पुनर्वास, बेल्डाँडी र ब्रह्मदेवमा पनि सुरक्षा पोस्ट राख्न केन्द्रमा माग गरिएको छ, एसपी श्रेष्ठले भने, ब्रह्मदेवमा पोस्ट राख्ने विषयमा केन्द्रबाट जानकारी आएको छ । पुनर्वास नगरपालिकाको गोविन्द बजारमा डेढ वर्षअघि अस्थायी सुरक्षा पोस्ट स्थापना गरिएको थियो । भारतीय सुरक्षाकर्मीबाट नेपालीको ज्यान गएपछि उक्त पोस्ट स्थापना भएको हो ।"
अभियुक्त नियन्त्रणमा,हेटौंडा (कास) जिल्ला अदालतले ज्यान मुद्दामा १० वर्ष कैद फैसला गरेका एक फरार अभियुक्तलाई प्रहरीले आइतबार पक्राउ गरेको छ । मकवानपुरको कैलाश गाउँपालिका५ गोगनेका ३६ वर्षीय जयबहादुर मोक्तान पक्राउ परेका हुन् । मोक्तानले २०६७ सालमा छिमेकीको हत्या गरेका थिए ।
कान्तिपुरकर्मी पुरस्कृत,दोलखा (कास) नेपाल पत्रकार महासंघ दोलखा शाखाले स्थापना गरेको विकास पत्रकारिता पुरस्कार कान्तिपुर दैनिकका उपसम्पादक राजेन्द्र मानन्धरलाई प्रदान गरिएको छ । जिल्लाको विकासमा पत्रकारिताका माध्यमबाट टेवा पुर्याएको भन्दै १० हजार रुपैयाँ राशिको उक्त पुरस्कार शनिबार आयोजित कार्यक्रममा प्रदान गरिएको हो ।
२१ किशोरीको उद्धार,रसुवा (कास) माइती नेपालले बेचबिखनको आशंकामा रसुवागढी नाकाबाट नौ महिनाको अवधिमा २१ किशोरीको उद्धार गरेको छ । चीनको केरुङ जान लागेका उनीहरूलाई नाकाबाटै घर फर्काइएको हो । सन् २०१७ सेप्टेम्बरदेखि २०१८ मेसम्ममा २१ किशोरीलाई घर फर्काइएको माइती नेपाल रसुवाकी संयोजक शुभद्रा भण्डारीले बताइन् ।
तीन युवक पक्राउ,"पोखरा (कास) फेसबुकमा अर्काको फेक आईडी बनाएर पैसा असुलेको आरोपमा प्रहरीले ३ युवकलाई पक्राउ गरेको छ । पक्राउ पर्नेमा म्याग्दीको रघुगंगा गाउँपालिका २ का १९ वर्षीय सुयोग कार्की, ७ का १६ वर्षीय अजितविक्रम भनिने सुहन चन्द र पोखरा ३, नदीपुरका १९ वर्षीय रोशन हमाल छन् ।"
इजिप्टको राष्ट्रपतिमा पुन: अलसीसी,"त्यसतर्फ संकेत गर्दै सीसीले सबैजना एकत्रित भए आर्थिक, सामाजिक र राजनीतिक चुनौती तथा त्यसको नकारात्मक प्रभाव अन्त्य गर्न सफल हुने बताए । सन् २०१३ मा निर्वाचित राष्ट्रपति मोहम्मद मोर्सीविरुद्ध आन्दोलन सुरु भएपछि सैनिक आडमा सीसीले सत्ता कब्जा गरेका थिए । उनी सेनाका अवकाशप्राप्त फिल्ड मार्सल हुन् । मानव अधिकारवादीहरूले सीसीले ठूलो संख्यामा विपक्षीलाई पक्राउ गरी थुनामा राखेको आरोप लगाउँदै आएका छन् । उनीहरूले दर्जनौं व्यक्तिहरू झूटो समाचार सम्प्रेषण गरेको तथा गैरकानुनी समूहसँग आबद्ध भएको आरोपमा पक्राउ गरिएको बताएका छन् ।"
विश्व व्यापार युद्धको जोखिम बढ्दै,"चिनियाँ पक्षद्वारा जारी विज्ञप्तिमा भनिएको छ, यदि अमेरिकाले चीनमाथि अतिरिक्त करसहितको व्यापार प्रतिबन्ध लगाउँछ भने दुई देशबीच भएका सबै व्यापार उपलब्धिहरू स्वत: रद्द हुनेछन् ।"
गोर्खा स्मारक बेलायतलाई,संस्थाको प्राकृतिक विपत्ति सचेतना कार्यक्रमअन्तर्गत नेपालमा अग्नि नियन्त्रणसम्बन्धी प्रशिक्षण र सामग्रीसाथै एम्बुलेन्स उपलब्ध गराइएको जानकारी पनि गुरुङले दिए ।
सैन्य उपस्थिति चीनको अधिकार,म्याटिसले ट्रम्प प्रशासन चीनसँग रचनात्मक सम्बन्ध कायम राख्नुपर्नेमा दृढ रहे पनि आवश्यक पर्यो भने प्रतिस्पर्धाका लागि पछि नपर्ने चेतावनी दिएका थिए ।
भारतद्वारा शक्तिशाली क्षेप्यास्त्र परीक्षण,अग्नि५ सबैभन्दा लामो दूरीको मार हान्ने आणविक क्षमताको शक्तिशाली क्षेप्यास्त्र भारतको छैटौं सफल परीक्षण हो ।
आवरण हेरेर किताब नकिनौं,बालबालिकाले मन पराएका पुस्तकहरू विद्यालयको पुस्तकालयमा लाने विचारले आएका उनीहरू बच्चाहरू जुत्ता खोलेर बाहिर आउनुपरेकोमा दु:खी थिए । यसले बालबालिकाको मानसिकतामा पनि असर गर्छ साथै अन्तर्राष्ट्रिय स्तरको पुस्तक प्रदर्शनीमा यस्तो म्यानेजमेन्ट हुनु नराम्रो भएको उनले बताइन् ।
हामी एक हौं,"प्रोजेक्ट वान स्थापना गर्ने ब्यान्डवागन बाइ पोजेटिभ भाइब्सले नै कन्सर्ट आयोजना गरेको थियो । कन्सर्टको अन्त्यमा समूहले हामी फेरि उठ्ने छौं सुनाएको थियो । यही गीतको थिममा पछिल्ला केही वर्षदेखि कन्सर्ट भइरहेको छ । एक न एक दिन हामी अवश्य उठ्नेछौं, मुक्तिले अन्त्यमा यस्तो भनिरहँदा रवीनले थपे, आजलाई धन्यवाद, सुरक्षित रहनुहोला ।"
आलियारणवीर निकटता,"उनले नयाँ साथीको आगमनले मुटु पनि नयाँ गतिमा धड्किने उल्लेख गर्दै भने, प्रेमका पुराना तरिकाहरू फेरि नयाँ बनेर आउने रहेछन् । फेरि रोमान्टिक भइँदो रहेछ । तर मलाई लाग्छ, आज म धेरै सन्तुलनमा छु । म आफ्नो रिलेसनसिपलाई अझ बढी महत्त्व दिने भएको छु । धोकालाई पनि म सम्मान गर्छु जसले व्यक्तिलाई अझ परिपक्व बनाउन सघाउने रहेछ । केही वर्षदेखि मैले त्यही अनुभव गरिरहेको छु ।"
द्वन्द्व बिर्साउन रोल्पा साहित्य सम्मेलन,"सम्मेलन मूल आयोजक समितिका अध्यक्ष डीबी टुहुरेका अनुसार मुलुकभरिका १ सय ५० प्रतियोगीबाट छनोट गरिएका १५ कविले रचना वाचन गर्नेछन् । पाहुनाहरूलाई गुरुङगाउँ, माडीचौर र सातदोबाटोमा पुर्याएर रचना सुनाउने अवसर मिलाइएको छ ।"
रंगकर्मी बराललाई शिरोमणि,आफ्ना पिताले पनि पाइसकेको पुरस्कार आफूले पनि पाउँदा खुसी लागेको उनले सुनाए ।
सरुभक्तलाई रिमाल स्मृति,"नेपाल संगीत तथा नाट्य प्रज्ञा प्रतिष्ठानका अध्यक्षसमेत रहेका सरुभक्तले रिमालका नाममा स्थापित पुरस्कारले आफूलाई ऊर्जा दिएको बताए । कार्यक्रममा कवि भूपिन, सुवास खनाल र संगम अध्यक्ष निमेष निखिलले बोलेका थिए ।"
सात स्रष्टालाई महामण्डल,प्रतिष्ठानको वार्षिक प्रकाशन युगान्तर मा प्रकाशित उत्कृष्ट रचनालाई दिइने युगान्तर वर्ष पुरस्कार भने यस वर्ष बेलायतमा रहेर साहित्य सिर्जना गर्दै आएका खोटाङका स्रष्टा रक्ष राईलाई प्रदान गरिने निर्णय गरिएको छ । प्रतिष्ठानका संस्थापक अध्यक्ष तथा सल्लाहकार श्रीराम श्रेष्ठको संयोजकत्वमा गठित सिफारिस समितिले सम्मान तथा पुरस्कार सम्बन्धी निर्णय लिएको हो । आउँदो असार १५ गते रोपाइँ दिवसका दिन पुरस्कार प्रदान गरिने प्रतिष्ठानका अध्यक्ष रामकृष्ण गजुरेलले विज्ञप्तिमा जनाएका छन् ।
प्रदेश मन्त्रीहरू भन्छन् : बजेट संघीयताविरोधी,"अलमलमा छौं : मुख्यमन्त्रीप्रदेश सरकार गठनपछि पहिलो पटक सातै प्रदेशका आन्तरिक एवं कानुनमन्त्रको आइतबार बसेको संयुक्त बैठकको उद्घाटन गर्दै मुख्यमन्त्री डोरमणि पौडेलले प्रदेश सरकार अहिले पनि कानुन निर्माण, सुरक्षा निकायको परिचालनलगायत विषयका कारण अलमलमा परेको बताएका छन् । प्रदेश सरकारले ९९ सय वटा कानुन निर्माण गर्नुपर्नेमा मुस्किलले एक दर्जन निर्माण गरेको बताउँदै उनले भने, कानुन निर्माण गर्न पनि अझै अलमल र अन्योल छ । उनले प्रदेश सरकारबाट जनाताले गरेका अपेक्षा पूरा गर्न प्रतिबद्ध रहेको बताए । उनले प्रदेश सरकारले संक्रमणकाल पार गर्न नसकेको बताउँदै प्रदेशस्तरका मन्त्रीहरूको संयुक्त बैठकले नयाँ अभ्यासबारे एकरूपता कायम गर्न योगदान पुग्ने बताए ।"
चितवनलाई स्थायी राजधानी बनाउन प्रस्ताव,गत वैशाख १४ गते औचित्यताका आधारमा बढीमा ४५ दिनभित्र प्रदेशसभालाई प्रतिवेदन पेस गर्न राजधानी सम्भाव्यता अध्ययन विशेष समिति गठन गरिएको थियो । समितिले वैशाख ३० गतेबाट काम थालेको जनाइए पनि सदस्यहरूले विशेष समितिले काम नगरेको भन्दै आलोचना गर्दै आएका छन् ।
प्रधानमन्त्रीले सम्बोधन गर्ने,"विधेयकमा प्रदेश सञ्चित कोषबाट ५ करोड रकम झिकी आकस्मिक कोषमा रकम जम्मा गर्ने उल्लेख छ । आर्थिक मामिला तथा योजना मन्त्रालयले सञ्चालन गर्ने कोषको हिसाब प्रदेश सचिव वा नीजले तोकेको कुनै अधिकृतले राख्ने उल्लेख छ । यसैबीच, सत्तापक्ष तथा विपक्षी दलका सांसदले प्रदेश आकस्मिक कोषबारे गरिएको प्रस्तावप्रति आपत्ति जनाएका छन् । उनीहरूले कोष रकम अपर्याप्त भएको भन्दै विधेयकमा सुधार गर्न माग गरेका छन् ।"
सहकारीको रकम लिएर फरार,"सिन्धुपाल्चोक (कास) चौतारा साँगाचोकगढी नगरपालिका पानीचौरस्थित दीपसिन्धु बचत तथा ऋण सहकारीले ठगी गरेको भन्दै स्थानीयले मुद्दा दायर गरेका छन् । ४९ लाख ४८ हजार एक सय ८९ बचत रकम लिएर कोषाध्यक्ष सुरेन्द्रलाल श्रेष्ठ र लेखापाल प्रकाश श्रेष्ठ फरार भएपछि स्थानीयले सहकारीका अध्यक्षदेखि व्यवस्थापकविरुद्ध मुद्दा दायर गरेका हुन् । सहकारीको ऋण समूह, लेखा, सञ्चालक र सुपरीवेक्षक समितिमाथि स्थानीयले जाहेरी दिएका छन् । सहकारीका अध्यक्ष दीपकराज गिरी, उपाध्यक्ष राजन श्रेष्ठ, व्यवस्थापक पार्वती गिरी र सदस्य राज तामाङलाई पक्राउ गरी सोधपुछ थालिएको प्रहरीले जनाएको छ ।"
शिक्षकविद्यार्थी सम्मानित,"नुवाकोट (कास) समाज सेवामा लागेको यशोदादेवी भगवानसिंह केसी मेमोरियल ट्रस्टले शिक्षा, स्वास्थ्य र आरोहण क्षेत्रमा उल्लेखनीय कार्य गर्नेलाई सम्मानित गरेको छ । ट्रस्टले शनिबार गरेको नुवाकोट र रसुवाका एसईईमा सर्वोत्कृष्ट स्थान प्राप्त गर्ने विद्यार्थी, विद्यालयका शिक्षक र नुवाकोटबाट सगरमाथा आरोहण गर्ने व्यक्तिलाई सम्मान गरेको हो । उनीहरूलाई ट्रस्टका संरक्षक एवं कांग्रेस केन्द्रीय सदस्य अर्जुननरसिंह केसी र अध्यक्ष चिकित्सक केदारनरसिंह केसीले सम्मान गरेका हुन् । नेता केसीले राज्यको उपस्थित फितलो भएको स्थानमा गुणस्तरीय शिक्षा र स्वास्थ्य क्षेत्रलाई बढावा दिने र सगरमाथामा पाइला राखेर जिल्लाको नाम राखेको भन्दै उनीहरूको प्रशंसा गरेका थिए ।"
मिर्गौला डायलासिस अत्यधिक चाप,नयाँ भवनको १६ महिनाभित्र निर्माणकार्य सकिने अस्पतालले जनाएको छ । विश्व स्वास्थ्य संगठनका अनुसार मिर्गौला रोगकै कारण संसारभर बर्सेनि ६ लाख महिलाले ज्यान गुमाउँछन् । दस हजारमा एक जनाको मिर्गौला फेल हुन्छ । नेपालमा बर्सेनि तीन हजार व्यक्तिको मिर्गौला फेल हुने संगठनको तथ्यांक छ । विश्वभर १९ करोड ५० लाख महिला मिर्गौला रोगबाट प्रभावित छन् । नेपालमा यसको कुनै यकिन तथ्यांक छैन ।
धूलो हटाउन ब्रुमर भित्र्याउने,"ब्रुमर खरिदपछि सडक सफाइ दैनिक चल्नेछ, उनले भने । रातको समयमा पनि सडकको धूलो हटाउने काम हुनेछ । ब्रुमर मेसिन एक प्रकारको आधुनिक मेसिन हो । यसलाई धूलो बढार्ने र तान्ने कामका लागि प्रयोग गरिन्छ । यसलाई सफाइ मेसिन अर्थात सडक स्विपरका नामले चिनिन्छ । यो मेसिन बु्रम साफ्ट, दुई ठूला पांग्रा, मोटर र पेच समायोजन गरी निर्माण गरिएको हुन्छ ।"
छोराछोरी जन्मिएपछि सम्बन्धविच्छेद,"सुरुमा फिल्मी स्टाइल ले विवाह गर्ने, सन्तानको जन्मपछि पारिवारिक आवश्यकता पूरा गर्न धौधौ पर्ने र पारिवारिक किचलोले गर्दा सम्बन्धविच्छेदमा जाने गरेका छन् । कानुन शाखा अधिकृत हरिमाया घिमिरेका अनुसार पतिपत्नीबीचको बुझाइमा कमी, पाश्चात्य संस्कारको व्यक्तिगत जीवनको स्वतन्त्रता, आनीबानी, सामाजिक सञ्जालको दुरुपयोगका कारणले विवाहित जोडीहरू सम्बन्धविच्छेदको चरणमा पुग्ने गरेका छन् ।"
स्थानीय सरकार सशक्तीकरण गोष्ठी,मध्यपुर थिमि (कास) शैलेजा आचार्य आदर्श समाजको आयोजनामा मध्यपुर थिमि स्थानीय सरकार सशक्तीकरण गोष्ठी सानोथिमिस्थित टीआईटीआई हलमा सम्पन्न भएको छ । समाजका अध्यक्ष मीना पाण्डेको सभापतित्वमा भएको दुईदिने गोष्ठीमा मध्यपुर थिमि नगरपालिकाका नगरप्रमुख मदनसुन्दर श्रेष्ठले उद्घाटन गरेका थिए । उनले स्थानीय सरकारको विकास र कार्य सञ्चालनमा प्रशिक्षित हुन यसरी समाजसँग सहकार्य गर्न पाएकामा खुसी व्यक्त गरे र यसरी जनप्रतिनिधिहरूले सिक्नुपर्ने विषय भएकाले कार्यक्रममा बसी दिन आग्रह गरे । कार्यक्रममा विशेष अतिथि मध्यपुर थिमि नपाका उपमेयर अञ्जनादेवी मधिकर्मी रहेकी थिइन् । मध्यपुर थिमि नपाका ९ वटै वडाका जनप्रतिनिधि सहभागी उक्त गोष्ठीमा स्थानीय सरकार सञ्चालन र सशक्तीकरणका बारेमा प्रशिक्षण दिइएको थियो ।
तथ्यांक संकलन सुरु,भक्तपुर (कास) सूर्यविनायक नगरपालिकाले नगरको डिजिटल प्रोफाइल निर्माणका लागि तथ्यांक संकलन सुरु गरेको छ । नगरपालिकाले १० वटा शीर्षकमा २ सय २५ प्रश्नावलीमार्फत तथ्यांक संकलन थालिएको प्रोफाइल निर्माण समिति संयोजक एवं ७ नम्बर वडाका वडाध्यक्ष रवीन्द्र सापकोटाले बताए । सूर्यविनायक नगरपालिकाको १० वटै वडाबाट एकैसाथ सफ्टवेयर प्रणालीमार्फत तथ्यांक संकलन र विश्लेषण थालेको उनले बताए ।
कृत्रिम खुट्टा वितरण,"काठमाडौं (कास) मारवाडी सेवा समिति नेपालले कृत्रिम खुट्टा वितरण गरेको छ । समितिको समन्वयमा पशुपति गौशाला धर्मशाला, मारवाडी सेवा समिति बिर्तामोड, अग्रसेन भवन र लक्ष्मीदेवी चाननमल स्मृति कोषको संयुक्त पहलमा झापाका २० जना अपांगता भएका व्यक्तिहरूलाई कृत्रिम खुट्टा वितरण गरेको हो ।"
आर्मी र प्रदेश ५ विजयी,आजको खेलप्रदेश २ विरुद्ध एपीएफ कीर्तिपुरप्रदेश ५ विरुद्ध प्रदेश ३ मूलपानी
आर्मी शीर्षस्थानमा,दोस्रो स्थानमा रहेको बोधिसत्वको टोलीले लिगको तेस्रो जित दर्ता गर्ने क्रममा पोखरालाई १६२ ले हरायो । ४ खेलमा ४ पराजय भोगेको चितवनले आइतबार जावलाखेल ह्वीलचियर स्पोर्ट्स क्लबसँग २३८ र स्पाइनल कार्ड इन्ज्युरी रिह्याबिलिटेसन सेन्टरसँग १४४ को हार बेहोर्यो । ह्वीलचियर स्पोर्ट्स एसोसिएसनले नेपालगन्जलाई २८८ ले हराउँदा जावलाखेल ह्वीलचियर स्पोर्ट्स क्लबले पोखरालाई २३१४ ले पाखा लगायो । बोधिसत्वले स्पाइनल कार्ड इन्ज्युरी रिह्याबिलिटेसन सेन्टरमाथि २९७ को जित दर्ता गर्यो ।
सन्दीप क्यानडा लिगमा,ग्लोबल टी२० क्यानडा लिग जुन २८ बाट सुरु भई जुलाई १६ मा समाप्त हुनेछ । सन्दीप क्यानडाबाट नेपाल फर्किएर राष्ट्रिय टोलीको प्रशिक्षणमा रहनेछन् । नेपाली टोली त्यसपछि जुलाई २९ मा लर्डसमा गएर मेरिलेबोन क्रिकेट क्लब र नेदरल्यान्डसँग खेल्दै छ । लगत्तै नेपाली टोलीले नेदरल्यान्ड्समा गएर दुई वानडे अन्तर्राष्ट्रिय खेल्ने कार्यक्रम छ । सन्दीपले त्यसपछि क्यारेबियन प्रिमियर लिग पनि खेल्दै छन् ।
नेपालगन्ज गोल्डकप आजदेखि,आयोजक जिल्ला फुटबल संघका अध्यक्ष भोजराज शाहीले विभिन्न स्थानमा प्रतियोगिता आयोजना भइरहेकाले यो संस्कारमा केही ढिलाइ भएको बताए ।
कास्की सेमिफाइनलमा,नुवाकोट (कास) मानबहादुर तामाङको गोलसँगै कास्की ११ ले नुवाकोट गोल्डकप फुटबलमा आइतबार एपीएफलाई १० ले हराएको छ । जितसँगै कास्की सेमिफाइनल प्रवेश गर्यो ।एपीएफका पूर्वखेलाडी मानबहादुरले खेलको तेस्रो मिनेटमै गोल गरेका थिए । अन्तत: त्यही गोल निर्णायक बन्यो । म्यान अफ द म्याच पनि भएका उनले १० हजार रुपैयाँ हात पारे । नुवाकोट जिल्ला फुटबल संघ र जिल्ला खेलकुद विकास समितिद्वारा आयोजित प्रतियोगितामा सोमबार थ्रीस्टार र मदन भण्डारी एकेडेमीबीच खेल हुनेछ ।
अन्नपूर्णमा आर्मीको वर्चस्व,"अन्नपूर्ण सेन्चुरी पर्यटन महोत्सवअन्तर्गत अन्नपूर्ण डे का अवसरमा पहिलोपल्ट म्याराथन आयोजना गरिएको हो । फ्रान्सेली पर्वतारोही मौरिस हर्जोगले विश्वमै पहिलोपल्ट सन् १९५० जुन ३ मा आठ हजार मिटरमाथिको हिमाल अन्नपूर्ण प्रथम आरोहण गरेको स्मृतिमा उक्त दिवस मनाइन्छ । अन्नपूर्ण आधार शिविरबाट सुरु भएको म्याराथन माछापुच्छ्ेर आधारशिविर, बगर, देउराली, हिमालय, दोभान, सिनुवा, भनुवा, छोम्रोङ, घुर्जुङ, चुइले, टाडापानी, भैंसीखर्क हुँदै घान्द्रुकमा पुगेर टुंगिएको थियो । अन्नपूर्ण महोत्सवका संयोजक ललित गुरुङले आगामी वर्षमा पनि म्याराथनलाई निरन्तरता दिइने बताए ।"

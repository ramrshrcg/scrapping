शीर्षक,विवरण
अबदेखि विदेशी कामदारलाई दस्तुर,"श्रम मन्त्रालयका अनुसार पहिलो पटक श्रम अडिट गर्ने भएकाले विदेशी कामदार भए वा नभएको यकिन हुनेछ । रोजगारदाताले नयाँ आर्थिक वर्ष साउनदेखि नै कामदारलाई बैंकबाट तलब भुक्तानी दिनुपर्ने नियम भएकाले विदेशी कामदारलाई तुरुन्तै कानुनी दायरामा ल्याउन सकिने श्रम मन्त्रालयको दाबी छ । नयाँ श्रम ऐनअनुसार श्रम बजारमा अनौपचारिक क्षेत्र छैन । जुन क्षेत्रमा कामदार आपूर्ति गर्ने हो । त्यसका लागि १५ लाख रुपैयाँ धरौटी राखेर कामदार आपूर्ति गर्ने इजाजत लिनुपर्छ, श्रम मन्त्रालयका अधिकारीले भने, श्रमिक आपूर्ति गर्ने कम्पनी इजाजत नलिई काम लगाउने कार्य गैरकानुनी हो । यसबापत त्यस्तो ठेकेदार सजायको भागीदार हुनुपर्छ ।"
संसदीय समिति बन्न ढिलाइ,"संसद्मा कांग्रेसको उपस्थिति एक चौथाइ हाराहारीमा रहेकाले त्यही अनुपातमा समितिको नेतृत्वमा दाबी रहने उनले उल्लेख गरिन् । सत्तारूढ दल भने कांग्रेसलाई लेखा समितिको सभापतिबाहेक अन्य नदिने पक्षमा देखिन्छ । संसद्मा विपक्षी दलले नै लेखा समितिको नेतृत्व पाउने परम्परा रहँदै आएकाले त्यसमा सत्तारूढ दल रिजिड देखिएको छैन । कानुन, न्याय तथा संसदीय मामिला मन्त्री शेरबहादुर तामाङले संवैधानिक नियुक्तिहरू र कानुन निर्माण नै प्रभावित हुने भएकाले संसदीय समितिहरूको गठन यथाशीघ्र हुनुपर्ने पक्षमा सरकार रहेको बताए । समितिमा रहने सदस्यको नामावली दलहरूबाट प्राप्त नभएसम्म समिति गठन हुन सक्दैन, पहिला नाम दिनुपर्यो, उनले भने, कतिपय समितिको नेतृत्व गर्न पाउँ भन्ने प्रतिपक्षीको चाहना देखिएको छ । नामावली प्राप्त भएपछि त्यसउपर छलफल गर्न सकिन्छ ।"
विषाक्त रक्सीले ४ को मृत्यु,"मिथाइल अल्कोहल सेवन गर्नेलाई रिँगटा लाग्ने, बान्ता हुने र हृदयाघात वा लिभर फेल भएर मृत्युसमेत हुने गरेको डायादवले बताए । पूर्वी धनुषाको इनर्वा, कठाल, लक्कर, सबैला, रघुनाथपुरसँगै पूर्वपश्चिम राजमार्ग वरिपरि खुलेआम अवैध घरेलु रक्सी उत्पादन तथा बिक्रीवितरण हुन्छ । प्रहरीप्रशासनसँगको मिलेमतो तथा राजनीतिक दलका नेताको संरक्षणमा मधेसमा घरेलु रक्सीको व्यापार बेरोकटोक भइरहेको छ । प्रदेश सरकारको आन्तरिक मामिला तथा कानुनमन्त्री ज्ञानेन्द्र यादवको अध्यक्षतामा तीन साताअघि बसेको सुरक्षा बैठकले प्रदेश २ मा घरेलु रक्सीको उत्पादन, बिक्रीवितरण र सेवनमा रोक लगाउने निर्णय गरेको थियो ।"
एलायन्स आबद्धताप्रति कांग्रेसमा विवाद,"संस्थापन पक्षकै कतिपय नेताहरूले यस्तो निर्णयप्रति असन्तुष्टि जनाएका छन् । संस्थापनइतर पक्ष र आफ्नै समूहबाट समेत विरोधको सामना गर्नुपरेपछि सभापति देउवासमेत शुक्रबार एलायन्सको कार्यक्रममा सहभागी नहुने भएका छन् । उपसभापति विमलेन्द्र निधि, महामन्त्री पूर्णबहादुर खडका, पूर्वअर्थमन्त्री ज्ञानेन्द्रबहादुर कार्कीसहितका नेतालाई वक्ताका रूपमा आमन्त्रण गरिएको थियो । उनीहरू पनि सहभागी नहुने स्रोतले बतायो । पार्टीका तर्फबाट सहमहामन्त्री महत र संस्थापन पक्षबाट अन्य केही सदस्य सहभागी हुने भएका छन् ।"
दुई अध्यादेश निष्क्रिय बनाउने खेल,काठमाडौं (कास) डा गोविन्द केसीले चिकित्सा शिक्षा अध्यादेशको मर्म नै तोडमोड गरेर प्रतिस्थापन विधेयक ल्याइए असार १५ देखि सत्याग्रह सुरु गर्ने घोषणा गरेका छन् । पहिले जारी भएको अध्यादेश जस्ताको तस्तै जारी गर्न उनले आग्रह गरेका छन् । प्रतिस्थापन विधेयक ल्याउने क्रममा सुधार अभियानको मर्म नै मर्ने गरी तोडमोड गरेर ल्याउन लागिएको सूचना प्राप्त भएको उनले बताए । उनले स्वास्थ्यजस्तो संवेदनशील विषयमा समेत सबै पक्षहरूको ध्यानाकर्षण गर्नका लागि १५ औं सत्याग्रहको स्थल कर्णाली स्वास्थ्य विज्ञान प्रतिष्ठान रहेको जुम्ला सदरमुकाम हुनेसमेत जनाएका छन् ।
चार राजदूतले बुझाए ओहदाको प्रमाणपत्र,ओहदाको प्रमाणपत्र बुझाएपछि उनीहरूले राष्ट्रपति भण्डारीसँग दुई मुलुकबीचको सम्बन्धबारे छुट्टाछुट्टै संक्षिप्त छलफलसमेत गरे ।
गंगामायाको जीवन रक्षाका लागि अपिल,"द्वन्द्वपीडित, मानव अधिकारकर्मी र विभिन्न पेसा, वर्गका १ सय ४३ जनाले संयुक्त विज्ञप्ति जारी गर्दै गंगामायाको जीवनरक्षा गर्न अपिल गरेका छन् । सरकारले अदालतको आदेश पालना नगरेर उनको प्राण जाने अवस्था आउनु खेदजनक र निन्दनीय भएको विज्ञप्तिमा उल्लेख छ । गंगामाया अघोषित हिरासतमा रहेको भन्दै उनीहरूले सरकारको लापरबाहीले उनको ज्यान गए अन्तर्राष्ट्रिय फौजदारी कानुन आकर्षित हुने जनाएका छन् । हत्यारालाई कारबाही माग राखेर ३ सय ३४ दिनसम्म आमरण अनशन बसेका गंगामायाका श्रीमान् नन्दप्रसादको अनशनक्रममै मृत्यु भएको थियो ।"
२० वर्षपछि कृष्णभीरमा पहिरो,उपकरण अभावमा अवरुद्ध राजमार्गमा यातायात सुचारु गर्न कठिनाइ हुने गरेको जिल्ला प्रहरी प्रमुख डम्बर विकले बताए ।
कार्यक्रम पुस्तिका वितरण भएन,प्रमुख विपक्षी दल नेपाली कांग्रेस संसदीय दलका नेता इन्द्रबहादुर बानियाँले सत्ता पक्षले प्रदेशसभालाई गुमराहमा पारेको दाबी गर्दै अपारदर्शी तरिकाले योजनाहरू छनोट हुन लागेको आरोप लगाए । विवेकशील साझा पार्टी संसदीय दलका नेता रमेश पौडयालले सरकारको कदमले आशंका जन्माएको बताए । नेमकिपा संसदीय दलका नेता सुरेन्द्रराज गोसाइँले सत्तापक्ष इमानदारीपूर्वक नलागेकाले समयमा योजनाहरूको सूची आउन नसकेको बताए ।
वन्यजन्तु बचाउन कुकुर नियन्त्रण,"मानवविहीन हुँदा घरपालुवा कुकुर अर्धजंगली भएका लाङटाङ राष्ट्रिय निकुञ्जले बताएको छ । गाउँमा मानिस नभएपछि कुकुरहरूले खानेकुरा पाएनन्, केही समयपछि जंगली जनावर मारेर खान थाले, रेग्मीले भने, अनि घरपालुवा कुकुर अर्धजंगली भए । लाङटाङ क्षेत्रमा करिब २५ वटा अर्धजंगली कुकुर रहेका छन् । कुकुर नियन्त्रण गर्न लाङटाङका स्थानीय बासिन्दा, वडा कार्यालय, निकुञ्जका कर्मचारी र कालिजंग गणका नेपाली सेना परिचालन भएका छन् । कुकुर नियन्त्रण अभियान दुई सातासम्म चल्नेछ । पछिल्लो दिनमा निकुञ्ज क्षेत्रमा प्रजाति संरक्षणका कार्यक्रम सञ्चालन भएपछि वन्यजन्तुको संख्या बढ्दै गएको छ । संरक्षणका कार्यक्रम सञ्चालन भएपछि लाङटाङमा विश्वमै दुर्लभ तथा लोपोन्मुख वन्यजन्तु हिउँ चितुवाले खाने आहारा बढेको छ । लाङटाङ राष्ट्रिय निकुञ्जले सन् २०१७ मा गरेको एक अध्ययनअनुसार लाङटाङमा हिउँ चितुवाको आहारा प्रशस्त बढ्दै गएको तथ्यांकमा देखिएको छ । हिउँ चितुवाको मुख्य आहार भनेको हिमाली क्षेत्रमा पाइने झारल हो । सन् २००९ मा गरिएको अध्ययनअनुसार झारलको संख्या ३ सय ४१ थियो । सन् २०१७ मा यो संख्या बढेर ४ सय पुगेको लाङटाङ राष्ट्रिय निकुञ्जका प्रमुख संरक्षण अधिकृत युवराज रेग्मीले बताए । लाङटाङको घोडा तबेलादेखि लाङसिसासम्म झारल पाइन्छन् ।"
४ दशकमा पनि बनेन ६ किलोमिटर,राक्सिराङ गाउँपालिकाले आगामी आर्थिक वर्षदेखि १० लाख रुपैयाँभन्दा बढीका विकास निर्माणका कार्य निर्माण व्यवसायीमार्फत गराउन निर्णय निर्णय गरिसकेका छ । गाउँपालिकाले आगामी आर्थिक वर्षमा मनहरीचैनपुर मोटरबाटोका लागि २ करोड रुपैयाँ बजेट विनियोजन गरेको छ । मनहरीबाट चैनपुरसम्म ६ किलोमिटरको दूरी छ । पूर्वपश्चिम राजमार्गसँग राक्सिराङ गाउँपालिकाको केन्द्र चैनपुरलाई जोड्न गाउँपालिकाले उक्त मोटरबाटोलाई गौरवको योजनामा छनोट गरेका छ । विगत चार वर्षदेखि उक्त मोटरबाटोमा पर्ने आँपखोल्सीको पहिरोले सडकको ट्रयाक नै बगाएकाले कुनै निकायले पनि लगानी गरेको थिएन । गाउँपालिकाले गत वर्षदेखि मोटरबाटो निर्माणका लागि बजेट विनियोजित गरेको हो ।
लेले उपत्यका संरक्षण गुरुयोजना अलपत्र,"रोयल नेपाल एकेडेमीले २०४६ मा प्रकाशित गरेको स्टोलन इमेज अफ नेपाल नामक पुस्तकमा उल्लेख २०३७ मा चोरी भएको १२ आंै शताब्दीको सरस्वती कुण्डको चतुर्मुर्खी शिवलिंग, उमामहेश्वरको मूर्ति, लेले बस्तीमा अवस्थित १७ औं शताब्दीको चतुर्मुखी महादेवको मूर्ति प्रतिस्थापन गर्न कसैले सकेको छैन ।"
गद्दी बैठक सबलीकरण,"मिहिन माटोले बनेको स्टुको आर्ट नयाँ बनाउन मुस्किल हुने पुरातत्त्वविद् बताउँछन् । सबलीकरण गरिएका स्टुको आर्टमा मान्छेका टाउकोको आकृति, सिंहको जस्तो टाउकोका आकृति छन् ।"
सूर्यविनायकको बजेट ७६ करोड,"सूर्यविनायक नगरभित्रका निर्माणाधीन ठूला योजना राष्ट्रिय प्राणी उद्यान, हनुमन्ते करिडोर निर्माण, नयाँ सहर निर्माण लगायतलाई समयमै सम्पन्न गर्न नगरपालिकाले नीति तथा कार्यक्रममा उल्लेख भएअनुरूप कार्यान्वयन गर्ने नगरप्रमुख थापाले बताए । आर्थिक वर्ष ०७५७६ को नीति तथा कार्यक्रममा पूर्वाधार विकास, सडक तथा यातायात, भवन निर्माण, सिँचाइ, ऊर्जा, कृषि, पर्यटन, शिक्षा, स्वास्थ्य, युवा तथा खेलकुद, खानेपानी सरसफाइ, संस्कृति प्रवद्र्धन, फोहोरमैला व्यवस्थापन, जलउत्पन्न प्रकोप तथा विपद् व्यवस्थापनलगायतलाई प्राथमिकतामा राखेको छ ।"
गोकर्णेश्वरमा विद्युत् उत्पादन र खेलमैदान,कृषिकर्म गर्नेलाई पनि नीति तथा कार्यक्रममा समेटिएको छ । कृषियोग्य भूमिमा रहेका राजकुलो र सिँचाइका साधनको अध्ययन गरी संरक्षण गरिने नगरपालिकाको भनाइ छ । औद्योगिक ग्राम स्थापना गर्न पहल गर्नुका साथै फलफूल उत्पादन र बजारीकरणलाई जोड दिने नगरको नीति छ । कार्यक्रममा बोल्दै मेयर सन्तोष चालिसेले नगरपालिकाले खेल क्षेत्रलाई विशेष महत्त्व दिएको बताए ।
प्रकोपसँग जुध्ने तयारी गर,"त्यस्तै, पहिरोको जोखिममा रहेका बस्तीहरू अन्यत्र सारिनुपर्दछ । तत्काल र दीर्घकाल दुवै दृष्टिले यस्ता बस्ती हटाउनुपर्ने हुन सक्छ । निश्चय नै यो काम कठिन हो, तर दुई तिहाइ बहुमतको सरकारसँग इच्छाशक्ति भएमा असम्भव चाहिँ होइन । तराईमा उत्तरी भूभागबाट बग्ने नदीले बाढी ल्याउने भएकाले हिमाल, पहाड र तराई सबैतिर तटबन्ध निर्माण गरिनुपर्छ । तराईको बाढीका हकमा अन्तरदेशीय सवाल पनि जोडिन्छ । यसमा पनि छिमेकी मुलुकसित उचित संवाद गरी दुवै पक्षले जित्ने गरी समाधान खोजिनुपर्छ । मुख्य कुरा, विपद्का घटना हुनुपुर्व नै यसबाट बच्ने उपायहरू पहिल्याउनुपर्छ । अहिलेका लागि सबैभन्दा महत्त्वपूर्ण पक्ष, विपद्ले क्षति निम्त्याउन सुरु गरिसकेकाले पूर्वतयारीलाई तीव्र प्राथमिकता दिइनुपर्छ । बाढीपहिरोको पूर्वसूचना कसरी हुन्छ सकेसम्म धेरै नागरिकलाई पुर्याउने व्यवस्था गर्नुपर्छ । साथै, उद्धार तथा राहत वितरणका लागि निजामती प्रशासन, सबै सुरक्षा निकाय र स्वास्थ्य संस्थाहरूसमेतलाई तम्तयार राख्नुपर्छ ।"
"उच्च महत्त्व, औसत उपलब्धि","निष्कर्षविगत लामो कालखण्डपछि नेपालमा दुई तिहाइको शक्तिशाली सरकार, नेपालको दुवै छिमेकी भारत र चीनसँंग सुमधुर सम्बन्ध, भारत र चीनबीच पनि सम्बन्ध सुधार भएको घडीमा भएको ओलीको भ्रमण राष्ट्रिय तथा अन्तर्राष्ट्रिय परिस्थिति अनुकूल थियो । तर राष्ट्रिय तथा अन्तर्राष्ट्रिय परिस्थिति अनुकूल हुँदा पनि नेपालको कूटनीतिक कमजोरी र चिनियाँ पक्षको पर्ख र हेर नीतिका कारण भ्रमण अपेक्षाकृत सफल हुन सकेन । तथापि राष्ट्रपति सीसंँग ओलीले विश्वसनीय सम्बन्ध स्थापित गरेपछि नेपाललाई अवसर सिर्जना भएको छ र ओलीको भ्रमणले आर्थिक विकास र साझेदारीको आधारशिला स्थापना गरेको छ । त्यसैले निकट भविष्यमा राष्ट्रपति सीको नेपाल भ्रमण भयो र हस्ताक्षर भएका सहमति र समझदारी कार्यान्वयन भए भने ओलीको भ्रमण सफल भएको मानिनेछ । त्यसैले चीनसँंग भएका सम्झौता कार्यान्वयनको कसीमा ओली भ्रमणको मूल्यांकन हुनेछ । ट्विटर :"
न्यायिक सुधारका सूत्र,"त्यस्तै महान्यायाधिवक्ताको कार्यालयलाई प्रधानमन्त्री तथा मन्त्रिपरिषदको कार्यालय अन्तर्गत ल्याउँदा उक्त कार्यालयको कामलाई पहिलेभन्दा बढी प्रभावकारी हुने अनुभूति दिलाउनु आवश्यक छ । सरकारी वकिल समूहलाई निजामती सेवाबाट भिन्न बनाउनेगरी सरकारी वकिल सम्बन्धी ऐन ल्याउने तयारी भएको विषयमा पर्याप्त छलफल आवश्यक छ । अहिले चर्चामा रहेको संघीय निजामती सेवा ऐनको मस्यौदा तयार भइसकेको छ । यसमा रहेका प्रावधान भोलि ऐनका रूपमा पारित भएको अवस्थामा त्यसले दीर्घकालसम्म नै नेपालको सार्वजनिक प्रशासनलाई दिशानिर्देश गर्ने भएकोले यसमा रहेका कतिपय प्रावधानका सम्बन्धमा पुनर्विचार हुनुपर्ने देखिन्छ । सहसचिव र उपसचिवको रिक्त पदमा खुला प्रतिस्पर्धाबाट समेत नियुक्ति हुनुपर्ने, नेपालको सार्वजनिक प्रशासनलाई रिक्त दरबन्दीको पदपूर्ति ७५ प्रतिशत खुलाबाट र बाँकी २५ प्रतिशत ज्येष्ठताका आधारमा बढुवा हुने व्यवस्था गर्नुपर्ने, निजामती सेवालाई प्रतिस्पर्धी, व्यावसायिक र जनमैत्री बनाउन खुलाबाट पदपूर्ति गरिने पदमा २५ प्रतिशतसम्म मात्रै समावेशी र आरक्षणका लागि छुट्याउनुपर्ने, जुन वर्ग, क्षेत्र वा लिंगलाई समावेशीकरणको माध्यमबाट मूलधारमा ल्याउन खोजिएको हो, तिनलाई सशक्तीकरणको माध्यमबाट सम्बोधन गर्नु वैज्ञानिक हुने, कर्मचारीको उमेर हद ५८ बाट बढाएर ६० वर्षसम्म पुर्याउन ध्यान दिनुपर्ने जस्ता विषयलाई सम्बोधन गर्नसके त्यसले अनुभवी र मिहेनती कर्मचारीको योगदानलाई अझ बलियो बनाउने निश्चित छ । प्रशासन संयन्त्रलाई गैरराजनीतिक, व्यावसायिक र दक्ष बनाउन अधिकृत स्तरका कर्मचारी कर्मचारी युनियनको सदस्य हुन नपाउने व्यवस्था गर्नसके चरम राजनीतीकरणको चपेटामा परेको निजामती सेवाले छिट्टै त्राण पाउने देखिन्छ । निजामती संगठन व्यावसायिक संगठन भएकाले जनसेवाको प्रबद्र्धन, व्यावसायिक हित र कर्मचारीको अधिकारका लागि राजनीतिक विचारको लेप लगाएरभन्दा तटस्थ र व्यावसायिक भावनाको सम्बद्र्धनबाट नै न्यायिक र समृद्ध समाज निर्माण गर्न सकिनेमा सन्देह छैन । ठाकुरप्रसाद बस्ताकोटीसहायक जिल्ला न्यायाधिवक्ता, जिल्ला सरकारी वकिल कार्यालय, काठमाडौं"
सांसदहरूको अलाप,"मंगलबार प्रकाशित केशव दाहालको माननीयहरूको खेतीपाती कता छ ? लेख मनपर्यो । मतदाताको घरघर पुगेर अनेक वाचा गरेका जनप्रतिनिधि सांसदहरू निर्वाचित भएपछि भेडेबाघको स्वरूप ग्रहण गर्नु ठिक छैन । सार्वभौम प्रतिनिधि बनेर आएका सांसदहरूले आफ्ना मतदाताप्रतिको जवाफदेहिता भुलेर बजेट खेलाउने अवसर प्राप्त हुन नसकेकोमा ग्लानि महसुस गर्नुपर्ने अवस्था हुनु भनेको शक्ति पृथकीकरणको सिद्धान्त नबुझ्नु या बुझेर पनि बुझपचाउनु नै हो । सरकारले छनोट गरेका विकास आयोजनाहरूको कार्यान्वयन समयमा हुनसकेनसकेको र त्यस्ता आयोजनाहरूमा देखिएका अनियमितताजस्ता कुरालाई संसद्मा जोडदार ढंगले पुर्याउनसके मात्र पनि सासंदहरूको भूमिका यथेष्ट हुनेछ । माननीय सांसदहरूले संविधान प्रदत्त विधायकीय आफ्नो अधिकार इमानदारीपूर्वक निर्वाह गरेमात्र पनि सांसदहरूले चाहेको मुलुकको विकास त्यसै पनि हुन्छ । महेशप्रसाद ढुंगानानयाँबानेश्वर, काठमाडौं"
कपिलवस्तु खडेरी,"असार १२ को प्रथम पृष्ठमा कपिलवस्तु नगरपालिका२ बर्बहबामा खडेरी परेको दृश्य हेर्दा निकै नमज्जा लाग्यो । नेपाललाई कृषिप्रधान देश भनिन्छ । विश्वको दोस्रो ठूलो जलस्रोतको धनी भनिन्छ । रोपाइँको लागि सिंचाइको राम्रो प्रबन्ध गर्नुपर्छ । कतिपय मरुभूमि भएको देशमा त सिंचाइको व्यवस्था गरी खाद्यान्नमा आत्मनिर्भर भएर निर्यात गरी देशको अर्थतन्त्र सुध्रिएको छ भने नेपाल त झन् नदी, खोलानाला भएको देश हो । त्यसको अधिकतम उपयोग गर्नुपर्छ । कृषकलाई सिंचाइको तथा खेतीपातीलाई अनुकूल हुने वातावरण मिलाउनुपर्छ । अनिमात्र नेपाललाई कृषिप्रधान देश भन्न सुहाउँछ । किसानलाई चाहिने आवश्यक स्रोत जस्तै सिंचाइ, माटो परीक्षणको सुविधा, मल, प्राविधिक ज्ञान आदिको राम्रो व्यवस्था नेपाल सरकारले गरोस् । पुन: यस्तो धाँजा फाटेको खेतका गराहरू देख्न नपरोस् । गोविन्दराज जोशीलैनचौर, काठमाडौं"
आखिर यस्तै कहिलेसम्म ?,"आफ्नो शिक्षाको गुणस्तर कस्तो छ ? भविष्यमा आफ्ना विद्यार्थी स्वावलम्बी बन्न सक्छन् वा सक्दैनन् भन्नेमा वास्ता छैन । जबसम्म राज्यले प्राविधिक र व्यावसायिक शिक्षामा लगानी गर्न सक्दैन, तबसम्म समाजमा रोजगारीको सिर्जना हुन सक्दैन । आजको नेपाली शिक्षाका कारण गाउँघर खाली भएका छन् । कसैका छोराछोरी, बाबुआमासँग बस्न पाएका छैनन् । परिवार बाध्यतावश छुट्टिएको छ । यदि हाम्रो शिक्षाले केही गर्न सिकाएको भए आज यो बसाइँसराइ सबै जग्गाजमिन बाँझा, आयातको तुलनामा निर्यात न्यून हुने थिएन । काम सानोठूलो हुँदैन भन्ने सन्देश दिन नसक्ने शिक्षाबाट कसरी देश विकासको अपेक्षा गर्ने ? शिक्षा प्रणाली माटो सुहाउँदो हुनपर्यो । विदेशी शिक्षाले हाम्रो घर, समाज र देशको विकास हुन सक्दैन । सुखी परिवार समाज र देश बनाउने पहिलो आधारस्तम्भ शिक्षा नै हो । यहींबाट परिवर्तनको सुरुवात गरौं । उत्पल देवकोटाआँबुखैरेनी, तनहुँ"
उत्कृष्ट कवितालाई बाटो खर्च,"यो वर्षको राष्ट्रिय कविता महोत्सवका लागि जम्मा ३६ जना कविका कविताहरू वाचनका लागि छानिएका थिए । उत्कृष्ट भएकैले ती कविताहरू छानिएका हुन् भन्ने कुरामा कसैको पनि दुईमत छैन । यद्यपि पुरस्कारका लागि ती सबैले उत्कृष्ट स्थान हासिल गर्ने कुरा आएन । त्यसो त पुरस्कृत कवि र कविताहरूबारे वर्षेनि विवाद हुने गरेको छ । त्यो कुरो छोडौं । उत्कृष्ट ३६ मध्ये ४ जना कविकवयित्रीहरू पुरस्कृत भए पनि उत्कृष्ट हुँदाहुँदै पनि अरू ३२ जना बाँकी रहे । पुरस्कारका लागि योग्य नठानिए पनि वाचनका लागि छानिएका कारण खुसी हुँदै टाढाटाढादेखि आएका कविहरूलाई कमसेकम बाटो खर्चसम्म दिएर बिदा गर्न पाएको भए धेरै राम्रो हुने थियो । आगामी वर्षदेखि यस कुरामा विचार गरियोस् । अनुप श्रेष्ठख्वप: इन्जिनियरिङ कलेज, भक्तपुर"
सीपीसी हेडक्वाटरमा ओली,"संसारमै आफ्नो प्रभाव फैलाइरहेको चीनले ओलीमार्फत नेकपालाई सामिप्यमा राखेर सी चिनफिङको नारा साझा समृद्धिका लागि मानवभाग्य समुदाय निर्माण नेपालमा प्रवेश गराउँदैछ । तसर्थ अब नेपालमा चिनियाँ लगानी उल्लेख्य वृद्धि हुने सम्भावना छ । चिनियाँहरूको बुझाइमा यसले समृद्ध नेपाल सुखी नेपाली नारालाई पनि पुरा गर्न सहयोग गर्नेछ ।लेखक चिनियाँ अन्तर्राष्ट्रिय रेडियो (सीआरआई) नेपाली सेवा, बेइजिङमा विदेशी विशेषज्ञका रूपमा कार्यरत छन् ।"
महिला हिंसाका विभिन्न रूप,"महिला हितका लागि विगतका सरकारबाट भएका प्रयास हेर्दा हिंसापीडित महिलालाई आश्रय दिने, कानुनी उपचारमा पहुँच वृद्धि गर्ने लगायत कार्यक्रम लक्षित देखिन्छ । तर अबको खाँचो महिला हिंसा अन्त्यका लागि अभियान सञ्चालन हो । विभेदका सबै रूप अन्त्य हुन निश्चय नै समय लाग्छ । तर कुनै पनि बहानामा महिलाको जीवनहरण गर्ने छुट कसैलाई पनि नभएको सुनिश्चितता दिलाउन सक्नुपर्छ ।"
मधेसी दलितलाई आरक्षणको अर्थ,"मधेसी दलितलाई मधेसीबाट हटाएर दलितभित्र राखिसकिएको छ । अहिलेको दलित नेतृत्व पहाडी मूलका दलितको हातमा छ र उनीहरूले मधेसी दलितलाई मधेसी कोटाभित्र समानुपातिक प्रतिनिधित्व खोज्नुपर्ने लिखित सुझाव र सिफारिससमेत गरेको पाइन्छ । पहाडी दलित नेताहरूको यस्तो कार्य निन्दनीय हो । संघर्ष सँगै गर्ने, तर त्यसबाट प्राप्त प्रतिफल एक्लै हडप्ने प्रवृत्तिले दलित आन्दोलन एकाकार भएर अघि बढ्न सक्दैन ।"
लोकतन्त्र जीवन्त बनाउन जनविश्वास जित्नुपर्छ,"एफिएसका आवासीय प्रतिनिधि एनेट सेच्लिटले पनि विश्व लोकतान्त्रिक समाजवादमा अघि बढेकाले यसबाट सबैमा उत्तिकै सबलता पुग्ने बताइन् । पत्रकार युवराज घिमिरेले पछिल्लो राजनीतिक अवस्था र लोकतन्त्रको अभ्यासबारे प्रस्तुति दिएका थिए । विभिन्न विश्वविद्यालयका प्राध्यापक, पूर्वराजदूत, अधिवक्ता, सञ्चारकर्मी तथा पेसाकर्मीले लोकतन्त्र र कानुनी शासनका बारेमा जिज्ञासा राखेका थिए ।"
प्रधानमन्त्री उद्धार कोषमा ४ अर्ब १६ करोड,"विपदको आँकडाहरेक वर्ष ५ सय बढी घटना हरेक वर्ष ९ सय जनाले ज्यान गुमाउने  हरेक वर्ष ६ लाख ४० हजार व्यक्ति प्रभावित  हरेक वर्ष ३० हजार घर क्षतिनोक्सान  ४५ वर्षमा ४० हजारको ज्यान गयो नेपाल बाढी र पहिरोको हिसाबले ३० औं जोखिम मुलुकमा १९७१ देखि २०१५ सम्म पहिरोमा परेर ४,८३२ को ज्यान गयो १९७१ देखि २०१५ सम्म बाढीमा परेर ४,३४४ को ज्यान गयो"
नतिजा त्रुटिमा मन्त्रीसँग जवाफ माग,"नेविसंघको ज्ञापनपत्रनेविसंघले एसईई नतिजा सार्वजनिक गर्दा त्रुटि गर्ने राष्ट्रिय परीक्षा बोर्डका पदाधिकारी र परीक्षा नियन्त्रण कार्यालयका कर्मचारीलाई निलम्बन गर्न माग गर्दै शिक्षामन्त्री पोखरेललाई ज्ञापनपत्र बुझाएको छ । नतिजाजस्तो संवेदनशील विषयमा लापरबाही गरेर विद्यार्थी, अभिभावक र शिक्षकलाई मनोवैज्ञानिक तनाव दिइएको छ, नेविसंघ महामन्त्री कुन्दनराज काफ्लेले भने । शिक्षा मन्त्रालयले हजारौं विद्यार्थीको भविष्यमा खेलवाड गरेको संघका उपसभापति रामप्रसाद अधिकारीले बताए ।"
जर्मनीको टुंगियो यात्रा,अन्तिम १६ लाई तय भएका प्रतिस्पर्धी उरुग्वे (समूह ए विजेता) विरुद्ध पोर्चुगल (समूह बी उपविजेता)स्पेन (समूह बी विजेता) विरुद्ध रुस (समूह ए उपविजेता)फ्रान्स (समूह सी विजेता) विरुद्ध अर्जेन्टिना (समूह डी उपविजेता)क्रोएसिया (समूह डी विजेता) विरुद्ध डेनमार्क (समूह सी उपविजेता) समूह ई विजेताविरुद्ध मेक्सिको (समूह एफ उपविजेता)स्वीडेन (समूह एफ विजेता) विरुद्ध समूह ई उपविजेतासमूह जी विजेताविरुद्ध समूह एच उपविजेतासमूह एच विजेताविरुद्ध समूह जी उपविजेता
जापानलाई बराबरी पर्याप्त,"सेनेगललाई अहिले बराबरी नै दोस्रो चरण पुग्न पर्याप्त हुनेछ । तर कोलम्बिया यस खेलमा विजयी रहन्छ । अर्को खेलमा जापानले हार बेहोर्यो भने त्यो सेनेगलका लागि प्रतियोगिताबाट बाहिरिने कारण हुनेछ । कोलम्बिया पनि बराबरीमा दोस्रो चरण पुग्नेछ, यदि अर्को खेलमा जापान पराजित रह्यो भने । जापान र सेनेगलको समान ४ अंक छ । कोलम्बिया भने एक अंक पछाडि छ । चार वर्षअघि ब्राजिलमा सम्पन्न विश्वकपमा क्वाटरफाइनल पुगेको कोलम्बियाले यसपल्ट जापानविरुद्धको खेल गुमाएयता आफूलाई सम्हालेको छ । पोल्यान्डमाथि ३० को जित यसकै संकेत रहयो । राडामेल फाल्काओ र हुँवा कोड्राडो अनि चोटमुक्त भएका हामेस रोड्रिग्वेजको कारण कोलम्बिया बलियो पनि देखिन्छ । टिममा देखिएको एकता भावनाका कारण कोलम्बिया अब अन्तिम १६ नजिक छ ।"
रोचक तथ्य: अर्जेन्टिनानाइजेरियाको संयोग,"विश्वकपमा नाइजेरियाका लागि अर्जेन्टिना त्यस्तो प्रतिद्वन्द्वी हो, जसको बाटोमा नपरे राम्रो । अन्यथा नाइजेरियाले दक्षिण अमेरिकी टिमविरुद्ध खेलेका ६ खेलमा सबै गुमाउनु र त्यसमा पनि ५ खेल अर्जेन्टिनाविरुद्ध रहनु संयोग हुने थिएन । त्यसमाथि अर्जेन्टिनाले नाइजेरियाले गरेका ६ गोलमध्ये आधा लियोनल मेसीकै नाममा छ । नाइजेरियाविरुद्ध पछिल्लो गोलले उनी अर्जेन्टिनी फुटबलका खास ऐतिहासिक उपलब्धिमा भने प्रवेश गरेका छन्, तीन विश्वकपमा गोल गरेको कीर्तिमान । यस्तो प्रदर्शन अरु दुई अर्जेन्टिनी खेलाडीको नाममा पनि छ । पहिलो डिएगो म्याराडोना र अर्का ग्राब्रियल बाटिस्टुटाको नाममा ।"
अनौठो खेल हुने,"केनले ५ गोल गरिसकेका छन् । त्यसमा पानामाविरुद्ध ह्याट्रिक पनि पर्छ । उनलाई थप गोल गर्न चाहना होला, तर उनले चोट बोक्ला भन्ने डर पनि उत्तिकै छ । समूहको उपविजेता हुनुको अर्थ कोलम्बिया, सेनेगल वा जापानको सामना गर्नुहुनेछ । समूह विजेताको बाटोमा जर्मनी वा ब्राजिल पनि आउन सक्नेछ । त्यसैले यो समीकरणलाई पनि उनीहरूले बेवास्ता गर्नसक्ने छैनन् ।"
विश्वस्त मेसी,"मेसी आफ्ना प्रशिक्षकको भनाइमा सहमत थिए । उनले आफ्नो टोलीले फ्रान्सको सबै खेल हेरेको र उनीहरूको युरोपियन स्कीलबाट प्रभावित रहेको जनाएका छन् । फ्रान्सेली टोलीका केही मेरा मिल्ने साथी हुन् । केही अगाडि र पछाडि खेल्नेलाई म राम्रोसँग चिन्छु । उनीहरू को हुन् भन्ने हामीलाई थाहा छ र हामीले उनीहरूलाई के गर्नुपर्छ भन्ने थाहा छ, मेसीले भने ।"
खेल छाडेर किन जान्थें,विभिन्न अनलाइनमा आएका भिडियो पोस्टहरूमा म्याराडोनालाई पूरा खेल हेर्न निकै गाह्रो परेको देखिन्थ्यो । बीबीसीका अनुसार त्यसपछि उनी सेन्ट पिटर्सबर्गबाट फ्लाइटमा मस्को फर्केका थिए ।
अर्जेन्टिनालाई अझै गाह्रो,अस्ट्ेरलियासामु भने अझै मौका थियो नकआउट चरण पुग्ने । तर यसमा पेरु नै विजयी रह्यो २० ले । त्यसैले अस्ट्ेरलियाका लागि पनि यो निराशाजनक नतिजा रह्यो । यो खेलको सामान्य विश्लेषण के रह्यो भने दुवै टिमले यस खेलमा अवसर सिर्जना गरे । खाली फरक के भन्दा पेरुले ती मौकाको सदुपयोग गर्न सक्यो भने अस्ट्ेरलियाले सकेन ।
झापाद्वारा संकटा पराजित,उज्ज्वल बस्नेतले ६४ औं मिनेटमा गोल गरेर संकटालाई फेरि बराबरीमा पुर्याए । तर रोमन भुजेलले पेनाल्टीमार्फत् ७५ औं मिनेटमा निणौयक गोल गर्दै झापालाई ३ अंक दिलाएका थिए । दुई खेलमा झापाले ६ अंक जोडेको छ भने संकटाको खातामा ३ अंक छ ।अर्को खेलमा च्यासल युवाले एपीएफमाथि २१ को जित दर्ता गर्यो । च्यासलको जितमा कप्तान सन्नी व्यञ्जनकार र शेर तामाङले पहिलो हाफमा गोल गरेका थिए । एपीएफबाट विश्वास थापामगरले गरेको गोल सान्त्वना बन्यो ।
प्रकाश स्मृति बक्सिङ,उद्घाटनमा एमएमए खेलाडी सन्तोष साउद क्षेत्री र एलिसा खडीलाई सम्मान गरिएको थियो । साउद र एलिसाले गत महिना भारतको दिल्लीमा सम्पन्नअन्तर्राष्ट्रिय मिक्स मार्सल आर्ट्स एचएफसी च्याम्पियनसिपमा स्वर्ण पदक जितेका थिए ।
विशेष खेलकुद आजदेखि,"काठमाडौं (कास) राष्ट्रिय खेलकुद परिषद् (राखेप) को आयोजनामा २३ औं विद्यालयस्तरीय राष्ट्रिय खेलकुद बिहीबार सुरु हुँदै छ । फरक क्षमताका व्यक्तिको यो प्रतियोगितामा शारीरिक अपांग, बहिरा र दृष्टिविहीनतर्फ प्रतिस्पर्धा हुनेछ । शारीरिक अपांगर्फ उपत्यका बाहिरबाट ३० र उपत्यकाबाट ४५ गरी ७५ खेलाडीले १२ स्पर्धामा प्रतिस्पर्धा गर्नेछन् । बहिरातर्फ १० स्पर्धामा उपत्यकाबाहिरबाट ६० र उपत्यकाबाट ४० खेलाडीले भाग लिनेछन् । त्यस्तै दृष्टिविहीनतर्फ उपत्यकाबाहिरबाट ५३ र उपत्यकाबाट ६० खेलाडीले १६ स्पर्धा सहभागी हुनेछन् । १ लाख ७५ हजार ५ सय रुपैयाँ राशिको प्रतियोगिता लगनखेलस्थित सैनिक शारीरिक तालिम केन्द्रमा हुनेछ । एथलेटिक्सका विभिन्न स्पर्धा हुनेछ ।"
शान्ति सेनामा उच्चस्तरको जिम्मेवारी देऊ,राष्ट्रसंघीय राजनीतिक विभागको नेपाल कार्यालय बन्द गर्ने नेपालको निर्णय भएको एक सातापछि मुख्यालयबाट शान्ति मिसन हेर्ने उपमहासचिव पेइरी राजनीतिक मामिला हेर्ने अधिकारीसहित काठमाडौं आएका हुन् । उनले प्रधानमन्त्री केपी ओली र राष्ट्रपति विद्यादेवी भण्डारीसँग पनि शिष्टाचार भेट गरेका थिए । सबै भेटमा उनले नेपाली सेनाको प्रशंसा गरेका थिए । विश्व शान्ति स्थापनार्थ नेपाली सेनाको भूमिकालाई महत्त्व दिएर उनले नेपाल भ्रमण गरेको भनिए पनि राजनीतिक विभागको कार्यालय बन्द भएपछिको राष्ट्रसंघको राजनीतिक मामिलासमेत यसमा जोडिएको एक अधिकारीले बताए । करिब चार दशकअघि राष्ट्रसंघीय शान्ति सेनाले नोबेल शान्ति पुरस्कार प्राप्त गर्नुमा पनि नेपाली सेनाको मुख्य योगदान रहेको भए पनि यतिबेला नेपालको फोर्स कमान्डरसमेत छैन ।
जाजरकोट अस्पताल ठप्प,"जाजरकोट अस्पतालका ५७ र भेरी नगरपालिकाअन्तर्गतका ५ स्वास्थ्य संस्थाका ३५ स्वास्थ्यकर्मीले तलबभत्ता खान नपाएका हुन् । अर्थ मन्त्रालयले ससर्त अनुदानको बजेट रकम निकासा नदिँदा तलब खुवाउन नसकिएको नगरपालिकाका लेखापाल डम्बरबहादुर विष्टले बताए । स्वास्थ्यकर्मीका लागि अपुग रकम चैत ५ गते नै कोष तथा लेखा नियन्त्रण कार्यालयमार्फत माग गरिए पनि निकासा नआएको उनले जानकारी दिए । चिकित्सक र स्वास्थ्यकर्मीको तलब, अतिरिक्त सेवा भत्ता, बिरामीको सिदा खर्चलगायत शीर्षकमा २ करोड १६ लाख अपुग छ, उनले भने, उक्त बजेट निकासाका लागि कोष तथा लेखा नियन्त्रण कार्यालय जाजरकोट र स्वास्थ्य सेवा विभागले ४ महिनाअघि नै अर्थ मन्त्रालयमा सिफारिस गरिसकेका छन् ।"
विद्यार्थीद्वारा प्रदेशसभा घेराउ,मेडिकल कलेजमा एमबीबीएसका ३ सयभन्दा बढी विद्यार्थी अध्ययनरत छन् । कलेजले सञ्चालन गरेको नर्सिङमा २ सय र बीएस्सी नर्सिङमा ५० जना पढ्छन् । १६ वर्षअघि सम्बन्धन पाएको कलेजले पहिलो वर्ष ६० कोटा पाएको थियो । त्यसपछि ८० र १ सय २० वटासम्म कोटा दिइएकोमा पछि ६० मा झारिएको थियो । कलेज अध्यक्ष डिल्लीराज पौडेल र महाप्रबन्धक राजेश थापा काठमाडौंमा बस्छन् । स्रोतका अनुसार अध्यक्ष पौडेल नेकपाका नेता माधवकुमार नेपाल र महाप्रबन्धक थापा झलनाथ खनालनिकट हुन् ।
पदाधिकारीलाई तलब,"यस्तै जिल्ला समन्वय समिति संयोजकलाई ४४ हजार र उपसंयोजकलाई ४२ हजार तथा सदस्यहरूलाई १० हजार रुपैयाँ मासिक पारिश्रमिक तोकिएको छ । स्थानीय तहका पदाधिकारी र सदस्यलाई मासिक पारिश्रमिकबाहेक सञ्चार सुविधा, दैनिक भ्रमण भत्ता र यात्रा बिमाबापत छुट्टै १० लाख रुपैयाँ सुविधा थपिएको छ ।"
पहिरोले गाडी बगायो,प्रजिअ कृष्ण पौडेलले पहिरोले गाडीमा क्षति पुगेको र चालकले भागेर ज्यान जोगाएको जानकारी दिए । बुधबार बेलुका करिब ७ बजे गएको पहिरोले कालिकास्थानधुन्चे सडक खण्ड अवरुद्ध छ । पहिरो गएको स्थानमा प्रहरी परिचालन गरिएको छ । चीनको केरुङबाट स्याउ बोकेर काठमाडौंतर्फ जान लागेको कन्टेनरलाई पहिरोले बगाएको हो । काठमाडौं जाने र आउने सवारी सदरमुकाम धुन्चे र कालिकास्थानमै रोकिएको डीएसपी शरतकुमार थापा क्षेत्रीले बताए ।
पेस्तोलसहित सुन व्यवसायी पक्राउ,"जाजरकोट (कास) प्रहरीले भेरी नगरपालिका३, स्याँलागाउँबाट अवैध हतियारसहित एकजना सुन व्यवसायीलाई पक्राउ गरेको छ । तिलक सुनारलाई पेस्तोल र गोलीसहित पक्राउ गरिएको हो । प्रहरी निरीक्षक लोकवहादुर विष्टको टोलीले बुधबार बिहान सुनारको स्याँलास्थित घर खानतलासी गर्दा हतियार फेला पारेको थियो ।"
योगदानमा आधारित पेन्सन: साउनदेखि लागू हुन नसक्ने,तत्कालीन अर्थमन्त्री कृष्णबहादुर महराका पालामा समेत बजेट भाषणमार्फत सरकारले योगदानमा आधारित पेन्सन प्रणाली लागू गर्ने घोषणा गरेको थियो । योगदानमा आधारित निवृत्तिभरण प्रणाली लागू गर्न तत्कालीन सरकारले अघि बढाएको विधेयकमा लोकसेवा आयोगले सरकारी सेवाको आकर्षण नै घट्ने तर्क गर्दै सहमति नदिएपछि पेन्सन फन्ड तेस्रोपटक तुहिन पुग्यो ।
ठूला व्यवसायीलाई उन्मुक्ति,"गौशाला, चाबहिल र जोरपाटी क्षेत्रमा भएको अनुगमनमा बिलबीजक जारी नगरेको तथा म्याद नाघेको सामानहरू डिस्प्लेमा राखिएको विज्ञप्तिमा छ । विज्ञप्तिअनुसार विभागले १ वटा फर्ममा सिलबन्दी गरेको छ । बालकुमारी र सातदोबाटो, बालाजु, गोंगबु र वनस्थली क्षेत्रमा अनुगमन गर्दा पनि सोही प्रकारको कैफियत भेटिएको विभागले जनाएको छ । उत्पादन मिति नभएका खाद्य सामानहरू गोदाममा फेला परेको र म्याद नाघेको सामानहरू गोदाममा ठूलो परिमाणमा राखेको तथा बिक्रीस्थलमा मूल्यसूची नराखेकाले ४ वटा फर्ममा सिलबन्दी गरेको विभागले जनाएको छ ।"
बेतन कर्णालीको डीपीआर तयार हुँदै,"नाफाको ८० प्रतिशत आफ्ना सञ्चयकर्तालाई प्रदान गर्दै आएको सञ्चय कोषले अब नाफा वितरण नगरी अलग्गै खातामा जम्मा गरेर बेतन कर्णालीमा लगानी गर्नेछ । सञ्चयकर्ताहरूले नाफाबापत पाउने रकमको ब्याजसमेत जोडेर सो बराबरको सेयर बाँडिनेछ । सञ्चय कोषसँग हाल २ खर्ब ५६ अर्ब रुपैयाँको कोष छ । जसबाट उसले वार्षिक डेढ अर्ब कमाउने गरेको छ । कोषले सञ्चयकर्ता लगानीकर्ताको लगानी सुनिश्चितता गर्न मुनाफाको रकमलाई सेयरमा परिवर्तन गर्नेसम्बन्धी विनियमावली जारी गरिसकेको छ । यही रकमलाई जम्मा पार्दै सञ्चयकर्ताको तर्फबाट ४० प्रतिशतको लगानी सुनिश्चितता गरिनेछ । कोषले आव ०७२७३ देखि नै आयोजनाका लागि ३ अर्ब बराबर रकम सुरक्षित गरिसकेको छ । स्वदेशी लगानीको माथिल्लो तामाकोसीपछि कोषले अगाडि बढाउन लागेको यो दोस्रो ठूलो आयोजना हो । प्रारम्भिक अध्ययनले सुर्खेतको चौकुने गाउँपालिकामा पर्ने साबिकका बेतान, छाप्रे, गुटु, बिजौरा र पञ्चपुरी नगरपालिकाको विद्यापुर तथा अछाम जिल्लाका साबिकका गाविस ढुंगेचाल्ना, नारायणपुर, तुर्माखाँद र कैलाली जिल्लाको सुगरखाल क्षेत्र प्रभावित हुने जनाएको छ ।"
"नेप्से बढयो, कारोबार कम",करिब २ हजार ८ सय करोबारबाट १ सय ५७ कम्पनीका ८३ हजार ७ सय ३२ कित्ता सेयर किनबेच भए । ती करोबारबाट १७ करोड ३० लाख रुपैयाँ परिचालन भयो । मंगलबार २३ करोड १० लाख रुपैयाँ बराबरको कारोबार भएको थियो । बुधबार सेयर बजारको आकार (कुल बजार पुँजीकरण) केही बढेर १४ खर्ब १८ अर्ब रुपैयाँ कायम भएको छ ।
सर्वसाधारणको लगानी हुने १३ आयोजना पहिचान,थ्री गर्जेजले २०६८ मा गरेको सम्झौतामा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ । सरकारले बजेटमार्फत स्वदेशी लगानीमा पश्चिम सेती बनाउने भनी बजेटमार्फत घोषणा गरेको भए पनि लगानी बोर्डले चिनियाँ कम्पनीसँगको सम्झौता तोडेको छैन ।
नाम मात्रैका उद्योगको छानबिन गरिने,भैरहवा विशेष आर्थिक क्षेत्र यसै वर्षबाट सुरु हुने उनले बताए । प्रत्येक प्रदेशमा आर्थिक क्षेत्र स्थापना गर्न गृहकार्य भइरहेको उनले बताए ।
भैरहवा सेजमा उद्योग आए,सेजको ०७१ मंसिर २ गते तत्कालीन उपप्रधान तथा गृहमन्त्री वामदेव गौतम र उद्योगमन्त्री महेश बस्नेतले उद्घाटन गरेका थिए । ०७३ फागुन ५ गते तत्कालीन उद्योगमन्त्री नवीन्द्रराज जोशीले सेजको भवन उद्घाटन गरेका थिए ।
ब्रेक्जिट विधेयक पारित,"गृह मन्त्रालयले प्रशासनिक प्रक्रियाका लागि करिब १५ सय जनशक्ति आवश्यक पर्ने र सबै प्रक्रिया पूरा गर्न करिब ३ सय मिलियन पाउन्ड लाग्ने अनुमान गरेको छ । ब्रिटेन तथा ब्रसेल्सले ३१ डिसेम्बर, २०२० सम्म युरोपेली नागरिकलाई बेलायत आउन, काम गर्न र स्थायी बसोबासका लागि प्रबन्ध मिलाउन सहमति जनाएका छन् । उक्त समयसीमाभित्र बेलायत प्रवेश गर्ने ईयू नागरिकले स्थायी रूपमा बेलायत बस्नका लागि आवेदन दिन सक्नेछन् ।"
आप्रवासी परिवारलाई पुनर्मिलन गराउन आदेश,आप्रवासीप्रति कडा नीति अख्तियार गर्दै आएका अमेरिकी राष्ट्रपति ट्रम्पले यसअघि मुस्लिम बाहुल्य देशका नागरिकलाई अमेरिका भ्रमणमा रोक लगाएका थिए । उक्त निर्णयलाई सर्बोच्च अदालतले सदर गरेको थियो ।
मेरिल्यान्ड स्टेट हाउसमा भण्डारी,नेपालको पर्वत जिल्लामा जन्मेका भण्डारी डेमोक्रयाटिक पार्टीमा करिब एक दशक बढी समयदेखि सक्रिय छन् । भण्डारीले आगामी चुनाव जिते नेपाली मूलको हकमै अमेरिकी राजनीतिमा सबभन्दा ठूलो उपलब्धि मानिनेछ । विजयी भएपछि भण्डारीले प्रतिक्रिया दिँदै आफनो जित समग्र नेपाली समुदायको विजय भएको टिप्पणी गरे । उनले अन्तिम प्रतिस्पर्धामा आफू विजयी हुने विश्वास प्रकट गरे ।
मातृभाषाका लेखक झोले !,पावर प्वाइन्ट प्रिजेन्टेसन गर्दै योञ्जनले विसं १८०१ देखि २००६ सम्म तामाङ भाषामा कुनै पनि कृति ननिस्किएको र २००७ पछि २०४६ सम्मको समयावधिमा १६ साहित्यिक कृतिहरू निस्किएको बताए । २०४७ पछि चाहिँ पुस्तक संख्या ह्वात्तै बढ्यो । यस समयमा तामाङ भाषाका कृतिहरूमा वृद्धि हुनुका साथै यसले आधुनिकतालाई समेत अँगालेको उनले सुनाए । २०४६ को राजनीतिक परिवर्तनका कारण कृतिहरूको संख्या बढे पनि तिनमा राजनीतिक परिवर्तनका कुराहरू नसमेटिएको उनले दाबी गरे । उनका अनुसार २०६३ देखि २०७२ सम्म तामाङ भाषामा ७४ कृतिहरू आए र त्यस दौरान महिला लेखिकाहरूको समेत उदय भयो ।
युवामा थाङ्का उत्साह,"कार्यशाला जनजागृति सामुदायिक सिकाइ केन्द्रको स्थानीय समन्वयमा सम्पन्न भएको थियो । जनजागृति विद्यालयका प्रअ पञ्चलाल लामा, व्यवस्थापन समिति अध्यक्ष आसमान लामा, तामाङ पत्रकार संघ काभ्रेका अध्यक्ष जगत तामाङ, सिकाइ केन्द्रकी अध्यक्ष राममाया तामाङलगायतले गाउँमा थाङका कलाको व्यावसायिक बजारको बहस हुनु नै सकारात्मक रहेको दाबी गरे ।"
मेरो हातमा तीनटा लड्डु,"निरन्तर संघर्षले नै सफलता हासिल हुने मान्यता राख्ने उनी कुनै समय रेडियो नेपालमा जाँदा होच्याएर यसलाई बाल कार्यक्रममा लैजाऊ भनेको क्षण कहिल्यै बिर्सन्नन् । त्यही घटनाले मलाई अघि बढ्ने प्रेरणा दियो, उनले भने, रेडियोमा गाउन नपाएपछि इन्जिनियरिङ पढें । त्यो पेसाले मलाई पैसा कमाएर छिट्टै एल्बम निकाल्न सघायो । गीतसंगीतमा चित्त नबुझे इन्जिनियरिङ गरेर पनि बाँच्न सक्छु । नभए कुनै कलेजमा पढाएर पनि बाँचिन्छ । अहिले त मेरो हातमा दुइटा हैन, तीन वटा लड्डु एकसाथ छन् ।"
कट्रिनाज्याकलिन शत्रुता,सन् २०१६ मा ज्याकलिनको ढिसुम फिल्म रिलिज भएपछि उनलाई कट्रिनासँग दाँजिएको थियो । उनले अभिनय र डाइलग डेलिभरीमा क्याटको नक्कल गरेको आक्षेप लाग्यो । ज्याकलिनले यसको खण्डन गर्दै आफूहरूलाई नदाँज्न आग्रह गरेकी थिइन् । हिन्दी भाषा राम्रो बोल्न नसक्ने यी दुवै अभिनेत्री अभिनयमा झुर मानिन्छन् । नृत्यतिर भने यिनले कौशल देखाइसकेका छन् ।

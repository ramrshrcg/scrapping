शीर्षक,विवरण
संसद्मा दाताको दानैदान,"के कसले दियो ?सांसद बोक्ने बस भारतजिप, मोटरसाइकल र कम्प्युटर चीन३० वटा गाडी, संसद्भित्रका गतिविधि प्रसारण प्रविधि, कार्पेट र पर्दा यूएनडीपीटेलिभिजन सेटहरू यूएसआईडी गाडीहरू दक्षिण कोरियाकर्मचारीलाई कम्प्युटर चीन र यूएनडीपीसवारी साधन, कम्प्युटर, प्रिन्टर, फोटोकपी मेसिन, डिजिटल क्यामेरा, टेबल, कुर्सी, पर्दा, फ्याक्स, माइक सिस्टम, सूचना केन्द्र, आन्तरिक ब्रोडकास्टिङ सिस्टम र नेटवर्किङ भारत, चीन, यूएनडीपी, गणतन्त्र कोरिया, यूएसएड, संवैधानिक संवाद केन्द्र, द एसिया फाउन्डेसन र इन्टरनेसनल आइडियाकृषि समितिको हल निर्माण एसिया फाउन्डेसन"
जनप्रतिनिधिलाई विदेश लर्को लाग्न रोक,"मन्त्रालयले भारतको इन्दौर र नयाँदिल्लीमा हुने फोहोर व्यवस्थापनसम्बन्धी कार्यशालामा जान लागेका १९ जना प्रतिनिधिको भ्रमण रोकिदिएको छ । एसियाली विकास बैंक (एडीबी) को खर्चमा उनीहरू भारतको इन्दौर र नयाँदिल्ली जाने प्रस्ताव थियो । उक्त कार्यक्रममा विराटनगर महानगरपालिकाका उपप्रमुख इन्दिरा कार्की, मोरङको बूढीगंगा गाउँपालिका अध्यक्ष बालचन्द्र माझी, बूढीगंगा ७ का वडा अध्यक्ष मुरालीलाल विश्वास थारू, वीरगन्ज महानगरकी उपप्रमुख शान्ति कार्की, जनकपुर उपमहानगरका प्रमुख लालकिशोर साह, सिद्धार्थनगर नगरपालिकाका प्रमुख हरिप्रसाद अधिकारी, प्रमुख प्रशासकीय अधिकृत ख्यामबहादुर थापा र सामाजिक विकास अधिकृत यादवप्रसाद सापकोटाको नाम सिफारिस भएर आएको थियो ।यस्तै, बुटवल उपमहानगरपालिकाकी उपप्रमुख गुमादेवी आचार्य, बुटवल उपमहानगर ७, ८ र १० का वडा अध्यक्ष क्रमश: कमलप्रताप थापा, भीमबहादुर श्रेष्ठ र पदमबहादुर थापा, नेपालगन्ज उपमहानगरपालिकाका प्रमुख प्रशासकीय अधिकृत हरि प्याकुरेल, धनगढी उपमहानगरपालिकाका उपप्रमुख सुशीला मिश्र भट्ट, इन्जिनियर दिजराज भट्ट, कैलालीको गोदावरी नगरपालिकाका प्रमुख हरिसिंह साउद, शुक्लाफाँटा नगरपालिकाका प्रमुख दिलबहादुर ऐर, भीमदत्त नगरपालिकाका उपप्रमुख सुशीला चन्द सिंह र इन्जिनियर हिमालयसिंह ऐर पनि त्यही कार्यक्रममा जान खोजेका थिए । यस्तै, ३० जेठदेखि ४ असारसम्म फिलिपिन्सको राजधानी मनिलामा हुन लागेको कार्यक्रममा जान लागेका चार वटा नगरपालिकाका प्रमुखउपप्रमुख र कर्मचारीको भ्रमण पनि मन्त्रालयले रोकिदिएको छ । चन्दननाथ नगरपालिकाकी प्रमुख कान्तिका सेजुवाल, प्रमुख प्रशासकीय अधिकृत लक्ष्मी उपाध्याय, सरसफाइ फोकल व्यक्ति निर्मला डाँगी, सप्तरीको खडक नगरपालिकाका प्रमुख हेमायु हक, प्रमुख प्रशासकीय अधिकृत नीरजकुमार देव र इन्जिनियर राधेकिसन साह, नेपालगन्ज उपमहानगरपालिकाका प्रमुख धवलशमशेर जबरा, अशोक केसी, ओविराज आचार्य र वीरेन्द्रनगर नगरपालिकाका प्रमुख देवकुमार सुवेदी, प्रकाश पौडेल र सव इन्जिनियर किशोर कँडेलले भ्रमण गर्न चाहेका थिए । यस्तै, झापाको शिवसताक्षी नगरपालिकाका प्रमुख चन्द्रकुमार (भक्तबहादुर) शेर्माको थाइल्यान्ड भ्रमण पनि रोकिएको छ । शेर्माले थाइल्यान्डमा चारदिने कार्यक्रममा जान लागेको प्रस्ताव मन्त्रालयमा पठाएका थिए । हङकङमा हुने नेपालीहरूको कार्यक्रममा जान लागेका धरान उपमहानगरपालिकाका प्रतिनिधिहरूको भ्रमण पनि मन्त्रालयले रोकिदिएको जानकारी स्रोतले दिएको छ । धरान उपमहानगरका प्रमुख तारा सुब्बासहित नारायणबहादुर आलेमगर, सूर्यबहादुर भट्टराई, पूर्णबहादुर लिम्बू, किरण भुजेल, योगेशबाबु काफ्ले, खगेन्द्र खतिवडा, विकास राई, देहवाङ राई, दिनेश राई, बिकी पोद्दार, दिल्लीकुमार फोम्बो, हरिबहादुर कार्की, ज्ञानकुमार लामा, समी लामा र अमृत कार्की जान खोजेका थिए । धनगढी उपमहानगरपालिकाका प्रमुख नृप वड, वडा अध्यक्ष सन्तोष मुडभरी, इन्जिनियर दिजराज भट्ट र सुयश चन्दको ताइवानको ताइपेई भ्रमण पनि रोकिएको छ । इन्जिनियर भट्ट भारतको इन्दौर र नयाँदिल्लीमा हुने कार्यक्रमका लागि पनि सिफारिस भएका थिए । त्यो कार्यक्रममा सहभागी हुन मन्त्रालयबाट अनुमति नपाए पनि उपमहानगरपालिकाले फेरि उनको नाम ताइवानको कार्यक्रमका लागि सिफारिस गरेको हो । काठमाडौंको कागेश्वर मनोहरा नगरपालिकाका प्रमुख कृष्णहरि थापा, प्रमुख प्रशासकीय अधिकृत इन्द्र गौतम, वडा अध्यक्ष मुकुन्द गजुरेल र प्रकाश फुयालको अमेरिका भ्रमण पनि रोकिएको छ । यस्तै, जिसस स्याङ्जाकी संयोजक एवं जिसस महासंघकी अध्यक्ष सीता सुन्दासको चीन भ्रमण पनि मन्त्रालयले रोकिदिएको छ । धुलिखेल नगरपालिकाका प्रमुख अशोककुमार ब्यान्जु र प्रमुख प्रशासकीय अधिकृत महेश बरालको मलेसिया र इन्डोनेसिया भ्रमण पनि रोकिएको छ । ललितपुर महानगरपालिकाका प्रमुख चिरीबाबु महर्जन, प्रमुख प्रशासकीय अधिकृत हरिप्रसाद दाहाल, कुलबहादुर महर्जन, मिश्री महर्जन र स्वकीय सचिव राजु महर्जनको चीन भ्रमण पनि रोकिएको छ । प्रमुख महर्जनमाथि विदेश भ्रमण बढी गरेको आरोपसमेत छ । प्रमुख प्रशासकीय अधिकृत दाहालले नगरपालिका महासंघका अध्यक्षसमेत रहेका धुलिखेल नगरपालिकाका प्रमुख अशोक ब्यान्जुले आफूहरूले नगरपालिकालाई आर्थिक भार नपर्ने गरी दातृ निकायको सहयोगमा विदेश भ्रमण गरेको बताए । नगरपालिकाको विकासका लागि सरकारले छुट्याएको बजेट पर्याप्त छैन, ब्यान्जुले प्रश्न गरे, सरकारले सम्झौता गरेका मुलुकहरूमा गएर हामीले नगरपालिकाको विकासका लागि हातेमालो गर्न किन नपाउने ? नगरप्रमुख नगरको योजनाकारसमेत भएकाले विदेशमा भएका विकासका मोडल, सिकाइ र अनुभवलाई लागू गर्ने उद्देश्यले विदेश भ्रमण गरेको उनको प्रस्टोक्ति छ । कानुन छैन भनेर जनप्रतिनिधिलाई विदेश जानबाट रोक्नु केन्द्र सरकारको स्थानीय सरकारप्रतिको पूर्वाग्रह हो, ब्यान्जुले आक्रोश पोखे, स्थानीय सरकारलाई केन्द्रले नियन्त्रण गर्न मिल्दैन ।"
यार्चा किन्न हेलिकप्टर,"रुकुम पूर्व जिल्लाको बुकीमा यार्चा संकलनसँगै बिक्री पनि सुरु भएको छ । यस सिजनमा पहिलोपटक बिहीबार हेलिकप्टर लिएर यार्चा खरिद गर्न व्यापारी आएका छन् । ४ लाख ५० हजार रुपैयाँ तिरेर हेलिकप्टर चार्टर गरी आएका भीमबहादुर ओली, राजन भट्ट र पंकज दवाडी ७ किलो ८ सय ग्राम यार्चा किनेर काठमाडौं फर्किए । बुकीमा प्रतिगोटा ६५० रुपैयाँमा यार्चा खरिद गरेको ओलीले बताए । ५ सयदेखि ५५० रुपैयाँसम्म प्रतिगोटा यार्चा कारोबार भइरहेको रहेछ, उनले भने, हामीले प्रतिगोटा ६५० रुपैयाँ तिरेर एकमुष्ट ठूलो मात्रामा यार्चा उठायौं । उनीहरूले एक सय जनाबाट यार्चा खरिद गरेका थिए । धेरै टिप्नेले दिनमा ३ सय ग्रामसम्म संकलन गर्दारहेछन्, उनले भने । बुकीमा गोटाका आधारमा खरिद गरेका उनीहरूले रुकुम पश्चिमको सदरमुकाम मुसीकोट पुर्याएर यार्चा तौलिएका थिए । जिल्ला वनबाट छुट पुर्जी लिन उनीहरू त्यहाँ पुगेका हुन् । खरिद गरेको यार्चा वन कार्यालयले तौलेर टाँचा लगाएको थियो । प्रतिकिलो १८ लाख ५० हजार रुपैयाँ पर्न आयो, ओलीले भने । सामान्यतया १ किलोमा २ हजार ८ सय यार्चा हुन्छन् । उनका अनुसार बिहीबार मात्रै १ करोड ४४ लाख ३० हजार रुपैयाँको कारोबार भएको छ । दलालमार्फत नभई सिधै स्थानीयबाट खरिद गरेको उनीहरूले बताए । उनीहरूले छुट पुर्जीबापत प्रतिकिलो २५ हजारका दरले जिल्ला वनलाई २ लाख ५० हजार रुपैयाँ राजस्व तिरे । ७ किलो ८ सय ग्रामको १ लाख ९५ हजार रुपैयाँ तिर्नुपर्नेमा १० किलोको छुट पुर्जी बनाएकाले त्यति तिरेको उनीहरूले बताए । बाँकी यार्चा अर्कोपटक लैजाने उनीहरूले बताए । बिहीबार खरिद गरिएको यार्चा १२ दिनमै चीन पठाइनेछ, ओलीले भने । असुरक्षाका कारण हेलिकप्टर चार्टर गरेरै यार्चा खरिद गर्न आएको उनले बताए । हेलिकप्टरमा नगद बोक्न नपाइने हुनाले सबै रकम चुक्ता गर्न सकेनौं, ओलीले भने, बाँकी रकम बुझाउन बुकीबाटै एक जनालाई सँगै काठमाडौं लिएर जाँदै छौं । ५ वर्षपछि बुकीमा यार्चा खरिद गर्न व्यापारी हेलिकप्टरमा आएका हुन् । यसअघि ०७० सालमा पनि हेलिकप्टर लिएरै यार्चा किन्न बुकी आएका थिए । यस सिजनमा जेठ १५ गतेदेखि बुकीमा यार्चा खुला गरिएको हो ।"
संसद् नियमावली निर्णयार्थ पेस हुँदै,"काठमाडौं दलहरूबीच सहमति हुन नसकेपछि पटकपटक कार्यसूचीबाट सर्दै आएको प्रतिनिधिसभा र राष्ट्रिय सभा सदस्य नियमावलीको मस्यौदा अन्तत: शुक्रबार संसद्मा निर्णयार्थ पेस हुने भएको छ ।संसद् सचिवालयका अनुसार फौजदारी अभियोग लागेका सांसद निलम्बनमा नपर्ने गरी सर्वसम्मतिले नियमावली पारित हुने भएपछि मस्यौदा पेस हुन लागेको हो । फौजदारी अभियोग लागेका सांसद निलम्बन हुने प्रावधान नियमावलीमा राख्न नहुने अडान लिँदै आएका कांग्रेस र राजपाले बहुमतको बलमा अघि बढे संसद बैठक बहिष्कार गर्ने चेतावनी दिएपछि सभामुख कृष्णबहादुर महराले नियमावली मस्यौदालाई दुईदुईपटक कार्यसूचीमा राखेर पनि हटाएका थिए । उनले नेकपा अध्यक्ष तथा प्रधानमन्त्री केपी ओली र नेकपाका अर्का अध्यक्ष पुष्पकमल दाहाललाई भेटेर मंगलबार यसबारे छलफल गरेका थिए । सत्तारूढ तथा विपक्षी दलबीच नियमावलीका सम्बन्धमा ध्रुवीकरण चुलिएपछि त्यसमा सहमति गरी सर्वसम्मतिबाट मस्यौदा पारित गर्न राष्ट्रपति विद्यादेवी भण्डारीले शीतलनिवासमा मंगलबार प्रधानमन्त्री ओली, दाहाल, कांग्रेस सभापति शेरबहादुर देउवा र कांग्रेस वरिष्ठ नेता रामचन्द्र पौडेललाई आग्रह गरेकी थिइन् । सभामुख महरा स्वयं पनि संसद्ले आफ्ना लागि बनाउने कार्यविधिमा पक्षविपक्ष हुनु नहुने बताउँछन् । त्यसैले उहाँ सर्वसम्मतले नै नियमावली पारित होस् भन्ने चाहनुहुन्छ, सचिवालयका एक अधिकारीले भने, तर सर्वसम्मति भएन भने पनि भोलि (शुक्रबार) चाहिँ कार्यसूचीबाट नियमावली हट्ने सम्भावना छैन किनभने अन्तिम विकल्पका रूपमा मतदानबाटै पनि नियमावली पारित गर्नुपर्ने बाध्यात्मक अवस्थामा संसद् पुगिसकेको छ ।गठन भएको तीन महिना बितिसक्दा पनि आफ्नै नियमावली बनाउन नसक्दा संसदको कार्यक्षमतामै प्रश्न उठ्न थालेपछि सभामुख यसलाई शुक्रबारै जसरी पनि टुंग्याउने निष्कर्षमा पुगेका हुन् । बिहीबार अपराह्न उनले नेकपाका प्रमुख सचेतक देव गुरुङ र कांग्रेसका प्रमुख सचेतक बालकृष्ण खाँडसँग छलफलसमेत गरेका थिए । उनले पूर्वसभामुख तथा नेकपा संसदीय दलका उपनेता सुवास नेम्वाङसँग पनि यसबारे परामर्श गरेका छन् । नियमावली मस्यौदा २०७५ मा नैतिक पतन देखिने तथा फौजदारी अभियोग लाग्ने कसुरमा सांसदको पद निलम्बन हुने व्यवस्था हटाउन कांग्रेस, फोरम र राजपाले अडान राख्दै आएका थिए । सरकारमा सहभागी भएपछि भने फोरमले यसबारे केही बोलेको छैन । यो व्यवस्थालाई निरन्तरता दिने पक्षमा तत्कालीन एमाले थियो भने तत्कालीन माओवादीले प्रस्ट रूपमा केही नभने पनि निलम्बन हटाउने पक्षमै अन्य दलसँग छलफल चलाएको थियो । दुई पार्टीबीच एकीकरण भएपछि र फोरम पनि सरकारमा सहभागी भएपछि नियमावली मस्यौदामाथि मतदान भए दुई तिहाइले यो पारित हुनेछ । बहुमतको दम्भमा सरकारले पारित गरे आफूहरूले बैठक बहिष्कार गर्ने चेतावनी कांग्रेस र राजपाले सभामुखलाई दिएका छन् । नियमावलीमा एमाले सांसदहरू भैरवबहादुर सिंह, नरबहादुर धामी र दामोदर भण्डारीले संशोधन प्रस्ताव दर्ता गरेका छन् ।"
म्याचफिक्सिङमा ६ खेलाडीलाई सफाइ,"काठमाडौं म्याच फिक्सिङ प्रकरणमा अभियुक्त बनेका ६ खेलाडीले अढाइ वर्षपछि विशेष अदालतबाट सफाइ पाएका छन् । अध्यक्ष बाबुराम रेग्मी तथा सदस्यहरू प्रमोदकुमार वैद्य श्रेष्ठ र नारायणप्रसाद पोख्रेलको इजलासले बिहीबार उनीहरूविरुद्धको अभियोग पुष्टि हुन नसक्ने ठहर गरेको हो ।राष्ट्रिय फुटबल टोलीका तत्कालीन कप्तान सागर थापा, खेलाडीहरू सन्दीप राई, अञ्जन केसी, रितेश थापा, विकाससिंह क्षेत्री र डेजिव थापाले सफाइ पाएका हुन् । प्रहरीले राज्यविरुद्ध अपराध आरोपमा उनीहरूलाई हदैसम्म कारबाही माग गरी २०७२ साल कात्तिक २२ गते मुद्दा दायर गरेको थियो । फैसलाको रायकिताबमा भनिएको छ, आरोपितले राज्यविरुद्ध अपराध र सजाय ऐन२०४६ को दफा ३ अनुसार राष्ट्र विप्लवको कसुर गरेको नदेखिएको हुँदा आरोप दाबी पुग्न सक्दैन । उनीहरूले सन् २००८ यताका २२ वटा अन्तर्राष्ट्रिय प्रतियोगितामा म्याच फिक्सिङ गरेर पैसा लिएको आरोप लागेपछि महानगरीय प्रहरी अपराध महाशाखाले अनुसन्धान अगाडि बढाएको थियो । हरेक खेलमा नेपाललाई शून्यले हराउन उनीहरू सहमत भएको देखिएको छ र तदनुसार नेपालले हारेको पनि देखिन्छ, आरोपपत्रमा भनिएको छ, एक खेलमा हारेबापत प्रतिखेलाडी ५ हजार अमेरिकी डलरसम्म लिने गरेको बैंक स्टेटमेन्टले देखाएको छ ।म्याच फिक्सिङसम्बन्धमा कानुन नभए पनि खेलाडीको कसुर अक्षम्य भएकाले राज्यविरुद्ध अपराधमा मुद्दा चलाउनुपर्ने रायसहितको प्रतिवेदन प्रहरीले तयार पारेको थियो । देशको झन्डा बोकेर तीन करोड नेपालीको प्रतिनिधित्व गर्ने खेलाडीले व्यक्तिगत स्वार्थ पूर्ति गर्न विदेशी संगठित म्याच फिक्सरसँग मिल्नु राज्यविरुद्ध अपराध हुने दाबी आरोपपत्रमा थियो । हरेक खेलमा नेपालले हार्दै गएपछि र उनीहरूका गतिविधि शंकास्पद देखिएपछि एसियाली फुटबल महासंघले जाँचबुझ सुरु गरेको थियो । त्यसमा दोषी देखिएपछि महासंघले आवश्यक कागजातसहित पठाएको पत्रका आधारमा प्रहरीले अनुसन्धान सुरु गरेको थियो । सिंगापुरका कुख्यात म्याच फिक्सर टिटानी पेरिआसमी र केसभान पट्टानलगायतसँग मिलेर पैसा लिने गरेको र त्यसबापत उनीहरूले भनेजति गोल खाइदिने गरेको प्रहरी अनुसन्धानमा खुलेको थियो । टिटानी र केसभानविरुद्ध मालदोभा प्रहरीले म्याच फिक्सिङ अभियोगमा मुद्दासमेत चलाइसकेको थियो । सन् २००८ मा भएको मोर्डेका कप, २००९ को साफ च्याम्पियनसिप, सन् २०११ मा मलेसिया र फिलिपिन्समा भएको मैत्रीपूर्ण खेल, सन् २०१२ मा भारतमा भएको नेहरू कप, सन् २०१४ मा कोरियामा भएको खेललगायतमा म्याच फिक्सिङ गरेको अभियोगपत्रमा उल्लेख थियो । खेल सुरु हुनुअघि नै नतिजा तय गरेर त्यसअनुसार परिणाम निकाल्ने काम म्याच फिक्सिङ हो । यस्तोमा खेलमा बाजी लगाउनेहरू समेत अक्सर संलग्न हुने गर्छन् । म्याच फिक्सरहरूले फलानो खेलमा फलानो देश यति अंकले हार्छ भनेर लाखौं रुपैयाँको बाजी राख्ने गर्छन् र तदनुसार खेलिदिन खेलाडीलाई पैसा तिर्ने गर्छन् । फिक्सिङ मामिलामा अञ्जन केसी ज्यादा संलग्न हुने गरेको पनि आरोपपत्रमा उल्लेख थियो । उनी आफू संलग्न नै नभएको फिलिपिन्स र दिल्लीका प्रतियोगितामा समेत गएका थिए । उनकी आमा शोभा केसीका नाममा समेत वेस्टर्न युनियन मनी ट्रान्सफरबाट ३ लाख ७४ हजार ७ सय ३२ रुपैयाँ आएको प्रहरीले फेला पारेको थियो । त्यस्तै नेपाली राष्ट्रिय टिमको फिजियोथेरापिस्ट बनेर गएका डेजिव थापाले पनि म्याच फिक्सिङ मिलाउने गरेको र खेल मैदानमै पुगेर पैसा लिने गरेको प्रहरीले दाबी गरेको थियो । उनीहरूलाई मुद्दा चलुन्जेल एसियाली फुटबल महासंघ र एन्फाले प्रतिबन्ध लगाएको थियो ।"
कांग्रेसमा ३ केन्द्रीय सदस्य मनोनीत,"काठमाडौं कांग्रेस सभापति शेरबहादुर देउवाले बिहीबार पार्टीका तीन नेतालाई केन्द्रीय सदस्य मनोनयन गरेका छन् । पार्टी विधानको धारा २१ (ठ) बमोजिम उनले दिलबहादुर घर्ती, शिवप्रसाद हुमागाईं र खुमबहादुर खडकाकी पत्नी शिला शर्मा (खडका) लाई केन्द्रीय सदस्य मनोनयन गरेका हुन् । देउवाको यो चौथो मनोनयन हो ।विधानअुनसार सभापतिले केन्द्रीय कार्यसमितिमा २१ जना सदस्य मनोनीत गर्न पाउँछन् । जसमा देउवाले योसहित २० जना मनोनयन गरिसकेका छन । अब दलित कोटाबाट एकजना मनोनयन गर्न बाँकी छ । कुल ८५ सदस्यीय केन्द्रीय कार्यसमिति (खुमबहादुर खडकाको निधनपछि एक सदस्य घटेको छ) यो मनोनयनसँगै ८३ सदस्यीय बनेको छ । देउवाले तत्कालीन फोरम लोकतान्त्रिकबाट कांग्रेस प्रवेश गरेका विजयकुमार गच्छदारसहितका नेतालाई भने पार्टीको विधान संशोधनपछि मात्रै केन्द्रीय कार्यसमितिमा ल्याउने भएका छन् । भदौ अन्तिम सातामा हुने महासमिति बैठकमा विधान संशोधन गर्ने तयारी छ । गच्छदारले केन्द्रीय कार्यसमितिको सदस्यदेखि साधारण सदस्यसम्ममा फोरमका पूर्वनेता तथा कार्यकर्तालाई व्यवस्थापन गर्नुपर्ने माग यसअघि केन्द्रीय कार्यसमिति बैठकमा गरेका थिए । उनले एकीकरणका बेला भएको सहमतिअनुसार आफूलाई उपसभापति र एक दर्जन बढी नेतालाई केन्द्रीय कार्यसमितिमा ल्याउन प्रस्ताव गरेका छन् । गच्छदारको मागअनुसार व्यवस्थापनका लागि विधान संशोधन गर्नुपर्ने हुन्छ । सहमति जुटेमा महासमिति बैठकअघि नै हुन सक्छ, देउवानिकट एक केन्द्रीय सदस्यले भने, सहमति जुटेन भने महासमिति बैठकसम्म पुग्नुपर्ने हुन्छ । देउवाले गच्छदारलाई विशेष आमन्त्रित सदस्यका रूपमा राखेका छन् । स्रोतका अनुसार उनलाई रामचन्द्र पौडेलपछिको रोलक्रम रहने गरी वरिष्ठ नेताको हैसियत दिने तयारीसमेत उनले गरेका छन् । यसैगरी देउवाले पूर्वसभामुख दमननाथ ढुंगाना, पूर्वमन्त्री तीर्थराम डंगोल र राष्ट्रिय सभामा तत्कालीन सत्तापक्षका नेता हिरादत्त भट्टलाई महाधिवेशन प्रतिनिधि र महासमिति सदस्यमा मनोनयन गरेका छन् ।"
मन्त्री पोखरेलले भेटे राष्ट्रकविलाई,"नयाँदिल्ली शिक्षा, विज्ञान तथा प्रविधिमन्त्री गिरिराजजमणि पोखरेलले नयाँदिल्लीको मेदान्त अस्पतालमा उपचारार्थ राष्ट्रकवि माधव घिमिरेको स्वास्थ्य स्थितिबारे जानकारी लिएका छन् ।साउथ एसियन युनिभर्सिटीको तेस्रो दीक्षान्त समारोहका लागि बुधबार दिल्ली आएका मन्त्री पोखरेल राष्ट्रकवि घिमिरेलाई भेट्न बिहीबार दिउँसो अस्पताल पुगेका थिए । उनले उपचारमा संलग्न चिकित्सकसँग राष्ट्रकविको उपचार प्रक्रिया र स्वास्थ्यस्थितिबारे जानकारी लिएका थिए । भेटपछि कान्तिपुरसँग कुरा गर्दै उनले भने, कविज्यूको स्वास्थ्य सुधार भएको छ, उहाँले दुईचार दिन मात्र यहाँ बस्छु भन्नुभएको छ । तर, यसपटक पूर्ण निको भएर मात्र घर फर्किन आफूले सल्लाह दिएको मन्त्री पोखरेलले बताए । ११ दिन मेदान्तमै उपचार गरेर काठमाडौं फर्किएका राष्ट्रकवि घिमिरे पुन: बिरामी परेपछि जेठ २१ मा नयाँदिल्ली ल्याइएको हो । सानो आन्द्राबाट रक्तस्राव नरोकिएपछि जेठ ९ मा उनलाई पहिलो पटक मेदान्तमा भर्ना गरिएको थियो । उपचारपछि काठमाडौं फिर्नासाथ निमोनियाँ र रक्तस्रावको समस्या दोहोरिएपछि उनलाई फेरि दिल्ली ल्याइएको हो ।यसैबीच मन्त्री पोखरेलले मेदान्त अस्पतालका प्रबन्ध निर्देशक डा नरेश त्रेहानसँग भेटेर अस्पतालमा नेपालीका लागि बेग्लै नेपाल डेस्क खोल्न, उपचारका क्रममा आर्थिक संकट बेहोर्नुपर्ने अवस्थामा पुगेका नेपालीलाई विशेष छुट दिन र मेदान्त अस्पतालमा हुने उच्च प्रविधियुक्त उपचार प्रक्रियालाई भिडियो कन्फरेन्समार्फत् नेपालका मेडिकल कलेजसँग जोड्न आग्रह गरे । डा त्रेहानले प्रस्तावमा सहमति जनाउँदै चाँडो पहल गर्छु भन्नुभएको छ, पोखरेलले भने । गरिबी र पछौटेपन ठूलो शत्रु बिहीबारै साउथ एसियन युनिभर्सिटीको तेस्रो दीक्षान्त समारोहलाई विशेष अतिथिका रूपमा सम्बोधन गर्ने क्रममा मन्त्री पोखरेलले दक्षिण एसियाका लागि गरिबी र पछौटेपन सबैभन्दा ठूलो शत्रु भएको बताए । त्यसलाई परास्त गर्न दक्षिण एसियाली मुलुक र जनताबीचको साझेदारीबाट मात्र सम्भव हुने उनको भनाइ थियो । बुद्ध, नालन्दा तथा तक्षशिलाका कारण शिक्षा र ज्ञानको भूमिका रूपमा इतिहासमै दक्षिण एसियाको नाम रहेको र साउथ एसियन युनिभर्सिटीले त्यसलाई निरन्तरता दिएको उनले बताए । भौतिक सुविधामुखी मात्र नभएर पूरै समाजलाई सही दिशामा डोर्याउन तपाईंहरूले हासिल गरेको शिक्षालाई सदुपयोग गर्नुस् दीक्षित विद्यार्थीलाई सम्बोधन गर्दै उनले भने । समारोहमा मन्त्री पोखरेलले विभिन्न संकायका गरी १७६ जना विद्यार्थीलाई दीक्षान्त प्रमाणपत्र हस्तान्तरण गरेका थिए ।"
अनिवार्य सेवा अवधि घटाऊ,काठमाडौं डा गोविन्द केसीले स्नातकोत्तर तहपछि छात्रवृत्तिका विद्यार्थीले गर्नुपर्ने अनिवार्य सरकारी सेवाको अवधि ५ वर्षको सट्टा २ वर्ष बनाउन माग गरेका छन् । डा केसीले विज्ञप्ति जारी गर्दै हाल छात्रवृत्तिमा ५ वर्षे स्नातक तहका कार्यक्रमपछि २ वर्ष अनिवार्य सेवामा खटाउने गरिएको उल्लेख गर्दै ३ वर्षे स्नातकोत्तरपछि त्यसभन्दा बढीको अनिवार्य सुविधा व्यावहारिक र जायज नहुने जनाएका छन् । उनले चिकित्सा शिक्षा ऐन जारी हुँदा अनिवार्य सेवाको अवधि दुई वर्ष कायम गरिनुपर्ने बताएका हुन् । चिकित्सा शिक्षा अध्यादेश दोस्रोपटक जारी भइसके पनि उचित रूपमा त्यसको प्रतिस्थापन विधेयक ल्याउने काममा राजनीतिक दलले आलटाल गरिरहेको आरोप उनले लगाएका छन् । प्रतिस्थापन विधेयकमार्फत चिकित्सा शिक्षा ऐन जारी गर्दै चिकित्सा शिक्षा आयोगलाई पूर्णता दिन छाडेर शिक्षा मन्त्रालयले हचुवाका भरमा साझा प्रवेश परीक्षा र सिट निर्धारणसम्बन्धी सूचना निकालेको जनाउँदै उनले आपत्ति पकट गरेका छन् । चिकित्सा शिक्षा आयोग पूर्ण रूपमा सक्रिय नभएसम्म अहिले काउन्सिल र विश्वविद्यालयले गरिरहेको काम यथावत् राख्नुको विकल्प नरहेको समेत जनाएका छन् । चिकित्सा शिक्षासम्बन्धी न्यायिक जाँचबुझ आयोगको प्रतिवेदन तुरुन्त सार्वजनिक गरेर सबै निकायका दोषी पदाधिकारीलाई आयोगको सिफारिसअनुसार कारबाही गर्न पनि उनले माग गरेका छन् ।
कक्षा ११ मा नयाँ पाठ््यक्रमले अन्योल,"कक्षा १२ पछि विद्यार्थीले विश्वविद्यालयमा जुन क्षेत्रको अध्ययन गर्ने हो, त्यहीअनुसार ऐच्छिक विषय छान्ने व्यवस्था मिलाइएको केन्द्रले जनाएको छ । सरकारले राष्ट्रिय अभियान चलाएर पाठ्यक्रमबारे जानकारी दिने उनले बताए ।"
ओलीको चीन भ्रमण तयारी,"काठमाडौं प्रधानमन्त्री केपी ओलीको चीन भ्रमण तयारीले तीव्रता पाएको छ । प्रधानमन्त्रीले रेल, तेल (भण्डारण), पारवाहन सुविधा, ऊर्जा र सडक सञ्जाल विस्तारमा विशेष चासो राखेपछि सम्बन्धित मन्त्रालयले त्यससम्बन्धी तयारी अघि बढाएका हुन् ।प्रधानमन्त्रीको भ्रमण नजिकिँदै गर्दा नेपालका लागि चिनियाँ राजदूत यु होङले बिहीबार परराष्ट्रमन्त्री प्रदीप ज्ञवालीलाई भेटेकी छन् । परराष्ट्र मन्त्रालयमा भएको भेटमा होङले भ्रमणका विषयमा दुईपक्षीय तयारीबारे छलफल गरेको अधिकारीहरूले बताएका छन् । होङले पछिल्लो समय विषयगत मन्त्रालयका मन्त्री र अधिकारीहरूसँग समेत भेट गरिरहेकी छन् । भ्रमण तयारीमा व्यस्त परराष्ट्रमन्त्री ज्ञवाली शनिबार मंगोलिया जाँदै छन् । मंगोलिया जाने क्रममा ज्ञवालीले बेइजिङमा केही घण्टा बिताउने हुनाले त्यहाँ हुने भेटवार्ताका बारेमा समेत छलफल गरेका छन् । बेइजिङस्थित अधिकारीहरूका अनुसार उनले त्यहाँ चिनियाँ अधिकारीसँग भेट गर्ने र भ्रमणबारे बेइजिङस्थित नेपाली दूतावासको ब्रिफिङ सुन्ने बताइएको छ । उनी भूपरिवेष्टित एवं अल्पविकसित मुलुकको थिंक टयांक सम्मेलनमा सहभागी हुन मंगोलिया जान लागेका हुन् । मंगोलियाको उलनबटारमा सोमबार र मंगलबार हुने कार्यक्रममा भूपेरिवेष्टित अल्पविकसित मुलुकले पाउनुपर्ने सुविधा र सहकार्यको विषयमा छलफल हुनेछ । त्यसको आधिकारिक वेबसाइटमा प्रस्तावित कार्यक्रममा भने परराष्ट्रमन्त्री ज्ञवालीको सहभागिताबारे उल्लेख छैन । अन्य मुलुकका विदेशमन्त्री, राजदूत र राष्ट्रसंघीय अधिकारीको सबै तालिका उक्त वेबसाइटमा देखिए पनि नेपालको नाम उल्लेख छैन । परराष्ट्रमन्त्री ज्ञवालीले कार्यक्रममा नेपालका तर्फबाट धारणा राख्ने स्रोतले जनाएको छ ।ज्ञवाली मंगोलिया जाने भए पनि परराष्ट्र मन्त्रालयले ओलीको चीन भ्रमणका एजेन्डा तयारीलाई तीव्रता दिई नै रहनेछ । प्रधानमन्त्री असार पहिलो साता त्यसतर्फ जाने भए पनि परराष्ट्रमन्त्री यही भ्रमणको तयारीमा सक्रिय छन् । उनले दुवैतर्फको तयारीबारे बेइजिङमा आइतबार जानकारी लिनेछन् । परराष्ट्रमन्त्री मंगोलियाबाट फर्केलगत्तै दुवैतर्फबाट भ्रमणको तिथि सार्वजनिक हुनेछ । अहिले नै सबै विषय बाहिर ल्याउने अवस्थामा छैन, मन्त्री ज्ञवालीले भने, हामीले धेरै विषयमा दुईपक्षीय छलफल र पुराना विषयमा बढी केन्द्रित भएर काम गरिरहेका छौं । थप प्रगति भएपछि भन्ने छौं ।प्रधानमन्त्री भ्रमणक्रममा सिन्धुपाल्चोकको तातोपानी नाका खुलाउने, रेलमार्ग बनाउने, नेपाललाई उत्तरबाट समुद्रसम्मको पहुँचमा पुर्याउने, सांघाई, तियानजेन र गोन्जाओसम्मको पोर्ट सुविधा दिनेलगायत विषयलाई प्राथमिकता दिने अधिकारीहरूले बताएका छन् । नेपालले यस्ता कैयन् विषयको प्रोटोकल र अन्य सबै पक्षसँग छलफल गरेर हस्ताक्षरको अन्तिम चरणमा राखेको छ । चिनियाँ पक्ष सकारात्मक हुनेबित्तिकै हस्ताक्षर हुन सक्ने अधिकारीहरूले बताए । उनीहरूका अनुसार चिनियाँ सहयोगमा केरुङकाठमाडौं रेलमार्ग निर्माणको विषयमा दुई देशका अधिकारीबीच कूटनीतिक छलफल भइरहेको छ । अध्ययन पनि अघि बढेको छ । सम्भव भएको प्रतिवेदन आइसकेको छ । नेपालले विभिन्न नाका हँुदै उत्तरदक्षिण जोड्ने रोडको करिडोरबारेमा समेत छलफल गर्नेछ । यसमध्ये केरुङ हुँदै ठोरीसम्मको सडक तथा रेलमार्ग चीनले अघि बढाएको बेल्ट एन्ड रोड इनिसिएटिभ्स (बीआरआई) अन्तर्गत नै रहने गरी अघि बढाउनसमेत नेपालले आग्रह गर्ने बताइएको छ । तातोपानी नाका सुचारु गर्न पुलको निर्माण गर्ने प्रस्ताव राख्ने तयारी पनि नेपालले गरेको छ"
सांघाई कोअपरेसनमा निम्तो आएन,"चीनको पूर्वी भेगमा रहेको क्वाङडाओमा शनिबार र आइतबार हुने सांघाई कोअपरेसन सम्मेलनमा नेपाललाई निम्ता गरिएको छैन । नेपाल यसको डाइलग पार्टनर मात्र भएको कारण निमन्त्रणा नभएको हो । अन्य मुलुकले सम्मेलनमा स्वत: भाग लिन पाउने भए पनि डाइलग पार्टनरलाई विशेष निम्ता आवश्यक पर्छ । विषयगत क्षेत्रमा नेपाललाई निमन्त्रणा आउने गरेको भए पनि १८ औं सम्मेलनमा सहभागी हुन नपाएको हो । यसअघि चीनले बोआओ फोरममा पनि नेपाललाई निम्ता नगरी प्रधानमन्त्री केपी ओलीको भारत भ्रमणलाई सहज पारिदिएको थियो । बोआओ सम्मेलनकै समयमा ओलीको भारत भ्रमण तय भएपछि चीनले निम्तो नगरेको बताइएको छ । निम्ता भएको भए नेपालले सहभागिता जनाउने बताउँदै आएको थियो । कूटनीतिक स्रोतका अनुसार सांघाई कोअपरेसनमा पनि नेपाल अहिले डाइलग पार्टनर रहेको र यो सम्मेलनले नेपाललाई पर्यवेक्षकको भूमिकामा स्तरोन्नति गर्ने भनिरहेको अवस्थामा नेपाललाई ननिम्त्याइएको हो । नेपालले यसको पर्यवेक्षकका लागि प्रस्ताव राखिसकेको छ । यसमा सदस्य मुलुकका प्रमुख, पर्यवेक्षक मुलुकका प्रतिनिधि सहभागी हुने र अन्तर्राष्ट्रिय गैरसरकारी संस्था र सरोकारवाला सहभागी हुने यसको आधिकारिक वेबसाइटमा छ । यसमा आतंकवाद, उग्रवाद, लागूऔषध र साइबर क्राइमको विषयमा बढी छलफल हुने उल्लेख छ । विभिन्न १० क्षेत्रमा गरिने सहकार्यबारे पनि उल्लेख छ । यसमा आठ मुलुक चीन, रुस, भारत, पाकिस्तान, उज्वेकिस्तान, ताजकिस्तान, काजकिस्तान र किर्जकिस्तान सदस्य छन् भने मंगोलिया, इरान, बेलारुस र अफगानिस्तान पर्यवेक्षक छन् । नेपाल, अर्मेनिया, अजरबैजान, श्रीलंका, टर्की र कम्बोडिया यसको डाइलग पार्टनर हुन् ।"
नियमावली टुंगो लगाउँदै नेकपा,"काठमाडौं निर्वाचन आयोगबाट वैधानिकता पाएसँगै नेपाल कम्युनिस्ट पार्टी (नेकपा) ले विधानअनुसार नियमावली टुंगो लगाउने तयारी थालेको छ । यसअघि नै केन्द्रीय समिति बैठकले १५ दिनभित्र नियमावली बनाउने गरी महासचिव विष्णु पौडेलको संयोजकत्वमा कार्यदल बनाएको थियो । समितिले नियमावली मस्यौदा तयार गरी विधानअनुसार टुंगो लगाउने जिम्मा अध्यक्षद्वयलाई दिएको छ । विधान र नियमावलीमा रहेका विषयको अन्तिम टुंगो लगाउन अध्यक्षद्वयले अध्ययन गरिरहनुभएको छ, कार्यदल सदस्य वेदुराम भुसालले भने, उहाँहरूले अध्ययन गरेपछि सचिवालयले अनुमोदन गर्नेछ । पार्टीका गतिविधि र बैठक कसरी सञ्चालन गर्नेलगायत विषय नियमावलीमा रहनेछन् । सातवटै प्रदेश र प्रवासमा एकीकरणको टुंगो लगाउन कार्यादेशसहितका कार्यदल पनि गठन भएका छन् । ती कार्यदलले काम गरिरहेको नेकपाले जनाएको छ । त्यस्तै जनवर्गीय संगठनहरूको एकीकरणका लागि छुट्टाछुट्टै कार्यदल बनाइएको छ । कार्यदलमा यसअघि दुवै पार्टीका सम्बन्धित प्रदेश हेर्ने इन्चार्ज र जनवर्गीय संगठनका पूर्वसंयोजक छन् । उनीहरूलाई पनि १५ दिनको समय दिइएको छ । केन्द्रमा दुई अध्यक्ष रहे पनि तल्लो तह र जनवर्गीय संगठनको एकता गर्दा यो विधि अपनाइनेछैन । तल्लो तह र जनवर्गीय संगठनमा अध्यक्ष, सचिव र सदस्यहरू रहनेछन् । ती समितिमा कोको रहने भन्ने पनि सम्बन्धित कार्यदलले नै टुंगो लगाउनेछन् ।आयोगले दियो दर्ता प्रमाणपत्र तत्कालीन एमाले र माओवादी केन्द्र मिलेर बनेको नेकपालाई निर्वाचन आयोगले बिहीबार दल दर्ता प्रमाणपत्र दिएको छ । प्रमुख निर्वाचन आयुक्त अयोधिप्रसाद यादवले नेकपा महासचिव विष्णु पौडेललाई प्रमाणपत्र हस्तान्तरण गरेका हुन् ।वैधानिक रूपमै एक भएपछि नेकपाका नेताहरूले यसलाई ऐतिहासिक भनेका छन् । कम्युनिस्ट पार्टीबीच एकताको ऐतिहासिक काम भएको छ, दल दर्ताको प्रमाणपत्र पाएपछि आयोग परिसरमा नेकपा संसदीय दलका उपनेता सुवास नेम्बाङले भने । अब एमाले र माओवादी केन्द्र संसद्मा पनि नेकपाका रूपमा रहनेछन् । दुई दलबीच गत जेठ ३ गते एकता भएको थियो ।"
आयोगको पत्रले राजपामा तनाव,"काठमाडौं निर्वाचन आयोगले एक महिनाभित्र महाधिवेशन गरेको जानकारी पठाउन पत्र लेखेपछि राष्ट्रिय जनता पार्टी (राजपा) मा एकाएक तनाव बढेको छ । आफैंले तोकेको म्यादभित्र अधिवेशन गर्न नसकेपछि अबको रजानीतिक दिशा कसरी तय गर्ने भन्नेबारे छलफल गर्न अध्यक्षमण्डल छलफलमा व्यस्त रहेका बेला शुक्रबार आयोगले पत्र पठाएपछि खैलाबैला मच्चिएको सचिवालयका एक सदस्यले बताए । अबको एक महिनाभित्र महाधिवेशन गर्ने मिति सकिन्छ तर यो अवधिमा महाधिवेशन सम्भव छैन, एक सदस्यले भने, अब हामीले निर्वाचन आयोगसँग ६ महिनाको थप समय मागेर महाधिवेशनका लागि तयारी गर्नुपर्नेछ ।आगामी अधिवेशसनसम्मका लागि राजपाले विधान बनाउने तयारी गरेको छ । त्यसैमाथि मंगलबारदेखि छलफल भइरहेको स्रोतले बतायो । विधान तयार पारेपछि बढीमा ६ महिनाभित्र महाधिवेशन गर्ने राजपाको तयारी छ । गत वर्ष असार २३ गते महन्थ ठाकुर नेतृत्वको तराई मधेस लोकतान्तिक पार्टी, राजेन्द्र महतो नेतृत्वको सद्भावना पार्टी, शरतसिंह भण्डारीको राष्ट्रिय मधेस समाजवादी पार्टी, महेन्द्र यादव नेतृत्वको तराई मधेस समाजवादी पार्टी, राजकिशोर यादव नेतृत्वको फोरम गणतान्त्रिक र अनिल झा नेतृत्वको नेपाल सद्भावना पार्टीले एकीकरण गरी नयाँ दल दर्ता गर्न आयोगमा निवेदन दिएका थिए । अयोगले असार ३० गते राजपालाई मान्यता दिएको थियो । नयाँ दलमा एक वर्षभित्र महाधिवेशन गरेर अध्यक्ष टुंगो लगाउने र त्यस समयसम्मका लागि ६ दलकै नेताको संयुक्त अध्यक्षमण्डलले सामूहिक नेतृत्व गर्ने तय भएको थियो । असार ३० गते त्यो मिति पुगे पनि समयभित्र महाधिवेशन गर्न राजपा असमर्थ भएपछि उसको वैधानिकतामा आयोगले चासो दिएको हो । स्रोतका अनुसार अध्यक्षमण्डलका संयोजक महन्थ ठाकुर तथा सदस्यहरू राजेन्द्र महतो, महेन्द्रराय यादव र शरतसिंह भण्डारीले संसदीय दलको नेता चुनिन चाहेका छन् । सके सर्वसम्मत, नसके चुनाव गराएर भए पनि तत्काल संसदीय दलको नेता चुनिने योजनामा उनीहरू रहेको एक सदस्यले जानकारी दिए ।"
सास छउन्जेल लडिरहन्छु,"काठमाडौं छोराका हत्यारालाई कारबाही गर्नुपर्ने मागसहित १४ वर्षदेखि आन्दोलनरत गंगामाया अधिकारीले न्याय नपाएसम्म आफ्नो सत्याग्रह नटुट्ने बताएकी छन् । छोरा मारिएको १४ वर्ष पुगेको दिन शुक्रबार वीर अस्पतालमा सञ्चारकर्मीसँग कुरा गर्दै गंगामायाले अन्तिम सास बाँकी रहेसम्म लडिरहने जिकिर गरेकी हुन् । उनले पछिल्लो पटक जेठ १५ गते गणतन्त्र दिवसदेखि आमरण अनशन सुरु गरेकी थिइन् । त्यसयता उनको स्वास्थ्यमा गिरावट आउन थालेको छ । जबसम्म मलाई न्याय दिइँदैन, तबसम्म म खान्नँ, उनले भनिन्, बरु मेरो प्राणै जाओस् तर माग पूरा नभएसम्म आन्दोलन तोडदनँ । गंगामायासँगै सत्याग्रहमा होमिएका उनका पति नन्दप्रसादको वीर अस्पतालमा २०७१ असोज ६ गते निधन भएको थियो । त्यसबेला गंगामायाको हालत पनि नाजुक थियो । बोल्न नसक्ने उनलाई मानव अधिकारवादी र चिकित्सकहरूले जबरजस्ती सुरुमा पानी, फलफूलको रस र झन्डै एक महिनापछि दूध तथा दालको झोल खुवाएर बचाएका थिए । मलाई पनि उहाँसँगै मर्न दिएको भए हुन्थ्यो तर जबरजस्ती खुवाइयो, गंगामाया भन्छिन्, धेरैले मलाई न्याय पाइन्छ, धैर्य गर्नुुस् भनेर सान्त्वना दिइरहे तर अब म हार खाइसकेँ, न्याय पाइने छाँट देखिनँ, त्यसैले अब अन्तिम उपाय प्रयोग गर्दै छु ।अपहरणमा परी ०६१ जेठ २४ मा हत्या गरिएका आफ्ना छोरा कृष्णप्रसाद अधिकारीका हत्यारालाई कारबाही हुनुपर्ने माग गर्दै आमरण अनशनमा बसेका बेला बितेका नन्दप्रसादको शव अझै पनि शिक्षण अस्पतालमा राखिएको छ । आफ्ना जेठा छोरा नूरप्रसाद अधिकारी पनि चार वर्षदेखि बेपत्ता भएकाले परिवारमै एक्लो हुनुपरेको पीडाले गंगामायालाई बरोबर रुवाइरहन्छ । मेरो निकै सुन्दर र सानो परिवार थियो, आफ्नै घरजग्गा र खेतीबारी थियो, छोराको हत्याअघि कहिल्यै काठमाडौंसमेत नआएकी गोरखा फुजेलकी गंगामाया भन्छिन्, तर अपराधीहरूले यो खुसी देख्न सकेनन्, छोरा मारियो, न्याय माग्दा बूढा मरे, भएको अर्काे छोरो मरेबाँचेको पत्तो छैन, म कसको मुख हेरेर बाँचौँ अब ?"
प्रधानसेनापतिभारतीय रक्षामन्त्री भेट,"नयाँदिल्ली भारत भ्रमणमा रहेका प्रधानसेनापति राजेन्द्र क्षत्री र भारतीय रक्षा मन्त्री निर्मला सिथारमणबीच बिहीबार साँझ भेटवार्ता भएको छ । भेटमा दुई देशका सेनाबीच वर्षौंदेखि कायम सम्बन्धमाथि छलफल भएको नयाँदिल्लीस्थित नेपाली दूतावासले जारी गरेको विज्ञप्तिमा उल्लेख छ ।प्रधानसेनापति क्षत्रीले सैन्य सामग्री तथा तालिमका लागि भारत सरकारले दिँदै आएको सहयोगका लागि धन्यवाद दिएको र भारतीय रक्षामन्त्री सीतामरणले नेपाल सेनाको आग्रहअनुसार त्यस किसिमको सहयोग र सहकार्य भविष्यमा पनि जारी रहने बताएको विज्ञप्तिमा उल्लेख छ ।यसअघि प्रधानसेनापति क्षत्री र भारतका राष्ट्रिय सुरक्षा सल्लाहकार अजित डोभल, रक्षासचिव सञ्जय मित्र, भारतीय सेनाप्रमुख विपिन रावत र भारतीय नौसेना उपप्रमुख अजितकुमार पीबीच बेग्लाबेग्लै भेट भएको थियो ।भारतको छदिने भ्रमणका क्रममा प्रधानसेनापति क्षत्रीले प्रमुख अवलोकन अधिकृतका रूपमा आगामी शनिबार देहरादुनस्थित भारतीय सेनाको एकेडेमीमा सञ्चालित अधिकृत आधार तालिमको आयुक्त प्रदान तथा कवाजको अवलोकन गर्नेछन् ।"
जोगाइएका थिए एसएसपी खत्री,"काठमाडौं २०७३ पुसको साढे ३३ किलो सुन तस्करी प्रकरणमा उच्च अदालत पाटनले एसएसपी श्याम खत्रीलाई कसुरमा संलग्न रहेको नदेखिएको भन्दै सामान्य तारेखमा छाड्ने आदेश दिएको पाइएको छ । उच्च अदालतले खत्रीसहित पुर्पक्ष थुनामा परेका श्यामकृष्ण श्रेष्ठलाई दुई लाख रुपैयाँ धरौटीमा छाडेको थियो । त्यतिबेला एसएसपी खत्री डीआईजी बढुवाको मुखमा थिए । न्यायाधीशहरू भीमकुमार ओझा र बलभद्र बाँस्तोलाको इजलासले २०७४ साउन १२ गते जारी गरेको आदेशका कारण उनलाई बढुवामा साथ पुग्थ्यो । नियमित काममा फर्कन फौजदारी आरोपमा परेको व्यक्ति सामान्य तारेखमा रिहा हुनुपर्छ । उच्च अदालतले सुनकाण्डका मुख्य आरोपित खत्रीलाई सामान्य तारेखमा छाड्ने आदेश दिनुका पछाडि मुख्य तीनवटा कारण उल्लेख गरेको छ । आदेशमा भनिएको छ, प्रतिवादीमध्येका श्यामबहादुर खत्रीले अनुसन्धान अधिकारी तथा अदालतसमक्ष कसुरमा इन्कार रहेको, सहप्रतिवादी श्रीनारायण यादवसमेतले यी प्रतिवादी (खत्री) लाई पोल गरी अदालतमा बयान गर्न नसकेको र अन्य प्रतिवादीसँग समेत यी प्रतिवादीको चिनजान रहेभएको मिसिल संलग्न कागजातबाट देखिन नआएको । श्यामबहादुर खत्रीलाई साधारण तारिखमा राखी मुद्दाको पुर्पक्ष गराउनुहोला ।आदेशका क्रममा उल्लेख भएको व्यहोरा र विवरण जिल्ला अदालतमा पेस भएको मिसिलमा उल्लिखित विवरणसँग भने मेल खाँदैन । आदेशमा खत्रीले अनुसन्धान अधिकारी र अदालतमा कसुरमा इन्कार गरेको भन्ने व्यहोरा उल्लेख छ । तर आरोपपत्रको मिसिल हेर्ने हो भने एकदुईबाहेक सबै प्रतिवादीले कसुर इन्कार गरेका छन् । यो मुद्दाबारे जानकार उच्च अदालतका एक न्यायाधीशले भने, कसुर इन्कार गरेकै आधारमा आरोपितलाई साधारण तारिखमा छाड्ने हो भने कुनै पनि आरोपित पुर्पक्ष थुनामा रहँदैनन् ।उच्च अदालत पाटनले खत्रीलाई छाड्नुमा अर्का प्रतिवादी श्रीनारायण यादवसमेतले खत्रीलाई पोल गरी अदालतमा बयान गर्न नसकेको भन्ने आधार देखाएको छ । जब कि यादवले सुनकाण्डमा एसएसपी खत्रीको सहयोगमै सबै सेटिङ भएको र पटक पटक आफूले उनलाई रकम दिएको भनी दुई पटक अनुसन्धान अधिकारीसमक्ष बयान गरेका छन् । आदेशमा अन्य प्रतिवादीसँग समेत यी प्रतिवादीको चिनजान रहेभएको मिसिल संलग्न कागजातबाट देखिन नआएको भन्ने छ । प्रहरीले अदालतमा पेस गरेको आरोपपत्रमा भने खत्रीसँग अन्य सुन तस्करसँग बारम्बार सम्पर्क, उठबस र मिलेमतो रहेका प्रमाण पेसिएका छन् । सुन तस्करीको आरोप लागेका राजकुमार ढकालले नै बयानका क्रममा सामान (सुन) भन्सारबाट चेकिङ पास गराउने काममा प्रहरी र अन्य भन्सारका कर्मचारी संलग्न छन् भनी आफूलाई श्रीनारायण यादव र श्यामकृष्ण श्रेष्ठले बताएको बयान दिएका थिए । उनले त्यसलाई पुष्टि गर्ने थप विवरणसमेत बयानकै क्रममा खोलेको देखिन्छ जसअनुसार सामानहरू एयरपोर्टबाट बाहिर निकालिसकेपछि आफूले २ लाखदेखि २ लाख ५० हजार रुपैयाँ पाएको स्विकारेका छन् ।जिल्ला अदालत काठमाडौंले एसएसपी खत्रीको थुनछेक आदेशमा भन्सारका कर्मचारी यादवको बयानलाई आधार मानेको थियो, जसमा यादवले आफूले एसएसपीलाई रकम बुझाउने गरेको भनी पोलेका थिए । यादवका अनुसार सुन बोकेर आउने दिलबन्धु थापाले राजकुमार ढकाल र श्यामकृष्ण श्रेष्ठलाई नगद दिन्थे । ढकाल र श्रेष्ठले आफ्नो भाग राखी बाँकी यादवलाई बुझाउँथे । यादवले बयानमा भनेका छन्, मलाई मेरो भाग र एसएसपी खत्रीलाई दिनु भनी कहिले एक लाख ३० हजार रुपैयाँ र कहिले एक लाख २० हजार दिन्थे । छानबिनका क्रममा बयान लिइएका रञ्जितकुमार गुप्ताले व्यापारका क्रममा २०६८ देखि खत्री सुन व्यापारीकहाँ आउनेजाने गर्थे भनेका छन् । आफूलाई व्यापारका लागि सुरुमा २० प्रतिशतका दरले ऋण लिन थाले पनि पछि ब्याजदर ३६ प्रतिशत बनाएपछि छाडेको उनको बयानमा उल्लेख छ । उच्च अदालतले यी विषयलाई आदेशमा संलग्न गराएको छैन । त्यस्तै, भन्सारका प्राविधिक सहायक श्यामकृष्ण श्रेष्ठबारे उच्च अदालत पाटनले गरेको आदेश झनै अनौठो छ । सुन तस्करी भएका बेलामा श्रेष्ठ रेडियो अपरेटर कक्षमा नभएको कारण देखाउँदै अदालतले उनलाई सामान्य तारेखमा छाड्न आदेश दियो । प्रस्तुत वारदातका दिन श्रेष्ठ रेडियो अपरेटर कक्षमा थिए भनी मुद्दा लगाउने प्रहरी (वादी) ले दाबी लिन नसकेकाले आदेशमा भनिएको छ, उनलाई धरौटी दुई लाख रुपैयाँ लिई तारेखमा राख्नु । न्यायाधीशद्वय ओझा र बाँस्तोलाको इजलासले पहिले गरेको कारोबारमा संलग्न थियो भनेकै आधारमा श्रेष्ठलाई मुछ्न नहुने राय दिएको हो । तस्करी आरोपमा पक्राउ परेका दिलबन्धु थापाले श्यामकृष्णलाई नियमित रूपमा घूस खुवाउने गरेको भनी बयानमा स्विकारेका छन् । उनले भनेका छन्, मैले राजकुमार ढकाल र श्यामकृष्ण श्रेष्ठलाई १०१२ लाखजति दिएको छु । अर्का आरोपित राजकुमार ढकालको बयानले समेत श्यामकृष्ण तस्करीको प्रमुख सूत्रधार भएको खुल्छ । ढकालले बयानका क्रममा सुन तस्करीका बेलामा सामान आएको सूचनापछि श्रीनारायण यादव र श्यामकृष्ण श्रेष्ठ चेकिङमा बस्थे र सामान पास भएपछि जान्थे भनेका छन् । उनले तस्करीका क्रममा ५ लाख ६० हजार बुझेको समेत बताएका छन् ।"
नेपालबुरुन्डी कूटनीतिक सम्बन्ध स्थापना,काठमाडौं (कास) नेपाल र बुरुन्डीबीच कूटनीतिक सम्बन्ध स्थापना भएको छ । नेपालको दुईपक्षीय सम्बन्ध कायम भएको बुरुन्डी एक सय ६० औं मुलुक हो । सन् २००४ मै नेपाली सेनाले शान्ति स्थापनाका लागि राष्ट्रसंघबाट बुरुन्डीमा सहभागिता जनाइसकेको थियो । कूटनीतिक सम्बन्ध हुन सकेको थिएन । कूटनीतिक सम्बन्ध स्थापना गर्ने विषयमा न्युयोर्कमा दुईपक्षीय हस्ताक्षर भएको हो ।
महाकाली पुल योजना,"हामीले ऐलानी जग्गावाला परिवारको लगत संकलनको काम बिहीबारबाटै सुरु गरेका छौं, योजना प्रमुख भण्डारीले भने, ८१० दिनमा लगत संकलनको काम सकिन्छ । उनले सडकमा घर नै परेका परिवारलाई उचित क्षतिपूर्ति दिन सकिने भए पनि ऐलानी जमिन अधिग्रहणका लागि मुआब्जा दिन मन्त्रिपरिषद्कै निर्णय आवश्यक पर्ने बताए । मन्त्रिपरिषद्ले निर्णय गरे ६०७० प्रतिशतसम्म मुआब्जा दिन सकिने उनले जनाए ।गड्डाचौकीदेखि महाकाली नगरपालिकाको मलेरिया नालासम्म पुलबाहेक साढे ७ किलोमिटर ४ लेनको पहँुच मार्ग निर्माण हुनेछ । पुल आयोजनाअन्तर्गत निर्माण हुने उक्त मार्गका लागि २४ बिघा जमिन अधिग्रहण गर्नुपर्ने हुन्छ । अन्य ठाउँमा दर्ता जमिन भए पनि ओदालीमा ऐलानी भएका कारण समस्या छ ।यो आर्थिक वर्षभित्र जग्गा अधिग्रहणसँगै मुआब्जा वितरणको लक्ष्य राखिएको छ । अर्काे वर्षदेखि धमाधम सडक निर्माण गरिने योजना प्रमुख भण्डारीले बताए । महाकाली पारी दोधारामा निर्माण हुने भनिएको सुक्खा बन्दरगाहलाई लक्षित गरी महाकाली नगरपालिकाको चाँदनी र भीमदत्त नगरपालिकाको ओदाली जोड्ने ४ लेनको पक्की पुल निर्माण हुन थालेको हो । ३ वर्षभित्र पुल निर्माण कार्य सक्ने गरी ३ अर्ब २७ करोडमा ठेक्का सम्झौता भइसकेको छ ।"
छानबिन समिति गठन,"धनकुटा सशस्त्र प्रहरी बल अरुण गुल्मको गाडीमा अवैधरूपमा सखुवाको काठ तस्करी गरिएकोबारे छानबिन थालिएको छ ।सशस्त्र प्रहरी बल पकलीस्थित वाहिनीका एसपी गुणाकर खनालको संयोजकत्वमा तीन सदस्यीय छानबिन समिति गठन गरिएको हो । समितिले घटनाबारे गहिराइमा पुगेर अनुसन्धान गर्ने वाहिनीका डीआईजी मन्दीप श्रेष्ठले दाबी गरे । शुक्रबारसम्ममा घटनाबारे सत्यतथ्य सार्वजनिक गरिनेछ, उनले भने, जिम्मेवार व्यक्तिहरू छानबिन समितिमा रहेकाले घटनामा कसको संलग्नता रहेको हो भन्नेबारे निष्कर्ष आउनेमा ढुक्क छु । घटनाबारे सत्यतत्य पत्ता लगाउन अरुण गुल्ममा पुगेको संयोजक खनालले बताए । छानबिन समिति सदस्यमा डीएसपी गमबहादुर कुवर र निरीक्षक भोला खत्री छन् । गत सोमबार संखुवासभाको चैनपुरस्थित सशस्त्र प्रहरी बल अरुण गुल्मको गाडीमा लाखौं मूल्यका सखुवाको काठ तस्करी भएको थियो । संखुवासभा, तेह्रथुम र धनकुटाका प्रहरी चेक पोस्ट सजिलै पार गर्नुले घटनामा अन्य पक्षको पनि संलग्नता रहेको आशंका गरिएको छ ।सशस्त्र प्रहरी बलको बा१झ १६६९ नम्बरको ट्रकमा राखेर धनकुटा हुदै सखुवाको करिब सात लाख मूल्य पर्ने एक सय क्युविक फिट काठ लगिँदै थियो । अन्य जिल्लामा निकासी प्रतिबन्धित सखुवाको काठ भेटिएपछि सशस्त्र प्रहरी बल छिन्ताङ गुल्मको मूलघाटस्थित चेक पोस्टले नियन्त्रणमा लिएको थियो । संखुवासभादेखि कैयौं स्थानमा सुरक्षा निकायको चेक पोस्ट पार गर्दै धनकुटासम्म पुग्दा तस्करीमा प्रयोग गरिएको सवारीसाधन कसरी उम्कियो भन्ने खुल्न सकेको छैन ।सखुवाको काठसहित सवारीसाधन सशस्त्र प्रहरी मूलघाटका इन्चार्ज सशस्त्र प्रहरी निरीक्षक दुर्गा भट्टले नियन्त्रणमा लिएका थिए । उनले नियन्त्रणमा लिएकोबारे सशस्त्रको पकलीस्थित वाहिनीलाई तत्काल जानकारी गराएपछि मध्यराति नै वाहिनीबाट डीएसपी डम्बर विष्टको नेतृत्वको टोली घटनास्थल पुगेको थियो । विष्टको टोलीले बरामद गरिएका काठ मूलघाटमा छोडेर तस्करीमा प्रयोग गरिएको सवारीसाधन लिएर सशस्त्रको वाहिनी गएको स्रोतले जनाएको छ । घटनामा संलग्न मुख्य व्यक्ति भनिएका सशस्त्र चैनपुरका डीएसपी रामप्रसाद भण्डारीले आफूले खराब नियतले उक्त कार्य नगरेको दाबी गरे । मैले गलत मनसायले यस्तो कार्य गरेको होइन, उनले भने, आफ्नो डिपार्टको काम भनेर सामान्य ठान्दा यस्तो अवस्था भयो । उनले चैनपुरको सिस्ने सामुदायिक वनले सशस्त्रको टहरा बनाउन ती काठ उपलब्ध गराएको बताए । सशस्त्रले प्रयोग गर्ने सवारीसाधनमा राखेर फर्निचर बनाउन ती काठ विराटनगर पठाएको उनले स्वीकारे ।घटनामा नेपाल प्रहरीको संलग्नता रहेकोबारे समेत आशंका उब्जिएको एक स्रोतको दाबी छ । जिल्ला प्रहरी कार्यालय धनकुटाका प्रमुख प्रहरी उपरीक्षक सुरेन्द्रबहादुर गुरुङले हिले प्रहरी चौकीमा दुई घण्टा तस्करीमा प्रयोग गरिएको सवारीसाधन नियन्त्रणमा लिएर छाडेको बताए । उनले सशस्त्र चैनपुरका डीएसपी भण्डारीले भाइबरमा काठ ढुवानी गरिएकोबारे पत्र पठाइदिएपछि छाडेको दाबी गरे । तर प्रतिबन्धित काठ हचुवाको भरमा छोडिनुले घटना रहस्यमय बनाएको छ ।जिल्ला वन अधिकृत कृष्णप्रसाद वस्तीले भने घटनाबारे कुनै जानकारी प्राप्त नभएको जानकारी दिए । कुनै पनि काठ तथा वन्यजन्तु वा वनस्पति नियन्त्रण तथा बरामद हँुदा वन कार्यालयलाई जानकारी दिनुपर्ने उनको तर्क छ ।"
सय रुपैयाँ नतिर्दा हत्या,"निजगढ अहिलेको समयमा एक सय रुपैयाँले ठूलो गर्जो टर्दैन । तर, सय रुपैयाँकै लेनदेन विवादमा कलैया उपमहानगरपालिका१२ विश्वम्भरपुरका एक वृद्धले ज्यान गुमाउनुपरेको छ । स्थानीय मैनेजरप्रसाद साहले अर्का स्थानीय मख्खन साहको पम्पिङ सेटबाट आफ्नो खेतमा सिँचाइ गरेका थिए । यसबापत उनले मख्खनलाई सय रुपैयाँ तिर्न बाँकी थियो । मख्खनले बुधबार साँझ मैनेजरसँग पैसा मागेपछि विवाद भएको थियो । पैसा तिरेरै जा भनी मख्खनले जबर्जस्ती गरेपछि मैनेजरसँग वादविवाद भएको थियो, एक स्थानीयले भने, पछि झडपकै रूप लियो । झडपका क्रममा मख्खनका छोरा २० वर्षीय दीपक साहले मैनेजरमाथि चिर्पट प्रहार गरेका थिए । ६५ वर्षीय मैनेजरको टाउकोमा गम्भीर चोट लाग्यो । एकैछिनमा उनको पूरै शरीर रक्ताम्य भयो, प्रत्यक्षदर्शी राकेश कुमारले भने, छिमेकी र आफन्तको सहयोगमा उपचारका लागि कलैया अस्पताल पुर्याइयो । कलैया अस्पतालमा प्राथमिक उपचार गरी थप उपचारका लागि वीरगन्ज पुर्याइएको थियो । वीरगन्जमा पनि अवस्था सुधारोन्मुख नदेखिएपछि मैनेजरलाई काठमाडौंस्थित न्युरो अस्पताल पठाइएको थियो । उपचारकै क्रममा बिहीबार उनको निधन भएको पारिवारिक स्रोतले जनाएको छ । शव अन्तिम संस्कारका लागि घर ल्याउने तयारी भइरहेको आफन्तले बताए ।घटनापछि मख्खन र उनका छोरा दीपकसहित परिवार सदस्य घर छाडेर फरार भएका छन् । उनीहरूको खोजी भइरहेको जिल्ला प्रहरी कार्यालयका प्रवक्ता डीएसपी रञ्जित सिंह राठौरले बताए । खेतमा सिँचाइ गरेबापतको रकममध्ये एक सय रुपैयाँ लेनदेनको विषयमा भएको सामान्य वादविवादले उग्र रूप लिँदा उक्त घटना भएको प्रारम्भिक अनुसन्धानबाट खुलेको प्रहरीले जनाएको छ ।"
१५ वर्षपछि फर्कियो खुसी,"दोलखा खोपाचागुका ३९ वर्षीय हिसी शेर्पा १५ वर्षदेखि कुँजिएर बसेका थिए । उनी अहिले एकै दिनको उपचारले हिँड्न सक्ने भएका छन् । दाहिने पेटभन्दा तल, तिघ्रामाथिको पुठ्ठा (हिप) मा जोर्नी बिग्रिएका उनको चरिकोट अस्पतालमा उपचार भएको हो ।नेपालका अधिकांश अस्पतालले ६ लाख रुपैयाँभन्दा कम मूल्यमा उपचार गर्न नसकिने बताएपछि उनी निराश भएर बसेका थिए । नेपालका ठूला अस्पताल सबैमा पुगें । सबैले ६ देखि ८ लाख रुपैयाँ लाग्छ भने, चरिकोट अस्पतालको शय्याबाट उठै हिसीले भने, सबैभन्दा महँगो भनिएको ३५ वर्ष टिक्ने अमेरिकी सामान १ लाख ७५ हजारमा किनें । उपचार सित्तैमा भयो । अहिले त हिँड्न सक्ने भएँ । उनले प्रयोग गरेको सामानको मात्रै अन्य अस्पतालले ३ लाखभन्दा बढी पर्ने बताएका थिए ।चरिकोट अस्पतालका डा विनोद दंगालले अप्रेसन, औषधि, शय्या र खानासमेत नि:शुल्क भएकाले हिसीले सस्तोमा उपचार पाएको बताए । हिसीकै रोजाइमा टोटल हिप रिप्लेसमेन्टका सामान किनिएपछि उपचार सफल भएको उनले जानकारी दिए । उक्त सामानको मूल्य गुणस्तरअनुसार ५० हजारभन्दा माथि पर्ने उनले बताए । न्याय हेल्थको व्यवस्थापनमा अस्पतालले सबै सेवा नि:शुल्क गरेको हो ।५० वर्ष उमेर कटेपछि अति मदिरा र धूमपान सेवनलगायत कारणले जाँघ र पेटबीचको हड्डी अर्थात् हिपमा समस्या आउने हिसीको शल्यक्रियामा संलग्न हयाम्स अस्पतालका चिफ अर्थोपेडिक सर्जन भाष्करराज पन्तले बताए । हिपको पनि मुटु र मिर्गौलाजत्तिकै महत्त्व भएकाले यसको उपचारमा सरकारले सहुलियत दिनुपर्ने उनको भनाइ छ । यसलाई विदेशतिर जीवन परिवर्तन गर्ने शल्यक्रिया पनि भनिन्छ, उनले भने । डा भाष्करको भनाइमा धेरै नेपाली जानकारी र पैसा अभावले जीवनभरि कुँजो बनिरहेका छन् । अप्रेसन गरेकै भोलिपल्टबाट हिँड्न सकिने र करिब ३ महिना आराम गरेपछि सामान्यझैं हुने उपचारका लागि अस्पतालैपिच्छे मोलतोल हुने गरेको पाइएको छ ।सरकार, निजी क्षेत्र र समुदायको सहकार्यमा सञ्चालित चरिकोट अस्पतालमा दैनिक ३०३५ हड्डीसम्बन्धी बिरामी आउँछन् । शल्यक्रिया गर्नुपर्ने बिरामीलाई तीन महिनाको अन्तरमा डा भाष्करलगायतको विशेषज्ञ टोलीले नि:शुल्क उपचार सेवा दिन्छ । चरिकोट अस्पतालको तथ्यांकमा मासिक ४० जनाले जटिल शल्यक्रियामा नि:शुल्क सेवा पाउँछन् ।"
तीन कैदीबाट १ लाख ठगी,"अछाम अछाम कारागारमा रहेका ३ जना कैदी ठगिएका छन् । कैद सजाय भुक्तान गरेर बाहिर निस्केका डोटीका तुलाराम कोलीले तीनैजनालाई रिहा गरिदिने भन्दै १ लाख ठगेका हुन् ।कोली बहुविवाहको मुद्दामा ७ महिना डडेलधुरा र ३ महिना अछाम कारागार बसेर जेठ १५ गते छुटेका थिए । उनले कर्तव्य ज्यान मुद्दामा कैद सजाय भोगिरहेका अछामको कमलबजार नगरपालिका १ मूलीका रती विक, २ बजुडाका इन्द्र विक र सोही ठाउँका नमराज विकका आफन्तसँग पटकपटक रकम लिएका हुन् ।कोलीले पत्नी बिना गोतामेलाई आईएमई गरी उक्त रकम पठाएको कैदी रती विकले बताए । उच्च अदालतदेखि नेता, मन्त्रीसम्म मेरा मान्छे छन् । म जसरी भए पनि रिहाइ गर्छु भनेर कोलीले हामीबाट पैसा लिए । जेठ १५ मा नै सबै काम हुन्छ भनेका थिए । काम भएन, विकले भने, काम नभएमा लगेको भन्दा दोब्बर रकम दिन्छु भनेका थिए । विश्वासको आधारमा दियौं ।यस्तै कारागारका नाइके लालबहादुर रोकायाले अन्य कैदीलाई पनि रिहाइ गरिदिने भन्दै कोलीले ठगी गरेको बताए । खगेन्द्र विकबाट १० हजार, धु्रव कँुवरबाट ८ हजार, गंगाराम भाटबाट ५ हजार, देव रोकायाबाट १ हजार ५ सय र तेजराज रोकायाबाट १ हजार रुपैयाँ ठगेको उनले जानकारी दिए ।"
दुर्घटनामा थप एकको मृत्यु,बझाङ जिल्लामा बुधबार भएको जिप दुर्घटनाका मृतकको संख्या ३ पुगेको छ । उपचारका लागि जिल्ला अस्पताल ल्याउँदै गर्दा जिप चालक केदारस्युँ गाउँपालिका१ का ३५ वर्षीय लालबहादुर भण्डारीको मृत्यु भएको प्रहरीले जनाएको छ । यसअघि दुई जनाको घटनास्थलमै मृत्यु भइसकेको थियो ।घटनाका ६ जना घाइतेमध्ये छबिसपाथीभरा५ की ४५ वर्षीया सोभान धामी र वडा नं ३ का ३१ वर्षीय गणेश नेपालीको अवस्था चिन्ताजनक छ । उनीहरूलाइ थप उपचारका लागि नेपालगन्ज रेफर गरिएको प्रहरीले जनाएको छ । अन्य घाइतेको जिल्ला अस्पतालमा भइरहेको छ । बुधबार भाँडे बजारबाट व्यासीतर्फ जाँदै गरेको से१ज ८३७ नम्बरको जिप छबिसपाथीभेरा गाउँपालिका४ को नेटाखानमा दुर्घटनाग्रस्त भएको थियो ।
प्रहरी हवल्दार मृत फेला,"सल्यान दुई दिनअघि बेपत्ता भएका ३४ वर्षीय प्रहरी हवल्दार रमेश थापा मृत फेला परेका छन् । उनी शारदा नगरपालिका५, सिरचौर जंगलमा मृत भेटिएका हुन् । नारायण नगरपालिका८ दैलेख घर भएका थापा ससुराली आएका बेला बेपत्ता भएका थिए । उनलाई गोठालाले मृत अवस्थामा जंगलमा भेट्टाएको प्रहरीले जनाएको छ । उनी बर्दियाको इलाका प्रहरी कार्यालय मैनापोखरमा कार्यरत थिए । भेटघाटका लागि केही दिनअघि ससुराली आएका थिए ।"
सुशासनको कसीमा सहकारी,"नियमन र संस्थागत सुशासन अभावमा सहकारी संस्थाहरू समस्याग्रस्त हुने र सर्वसाधारणको रकम अपचलन गरेर फरार हुने क्रम अझै रोकिएको छैन । अहिलेसम्म फरार ८३ सहकारीमा सर्वसाधारणको अर्बौं रुपैयाँ डुबेको छ । विडम्बना, उक्त रकम फिर्ता दिलाइ पीडितलाई न्याय दिलाउनु त परको कुरा, कसको कति पैसा डुबेको छ भन्ने यकिन विवरण पनि नियामक निकाय सहकारी विभागसँग छैन । यसरी फरारमध्ये अधिकांश बचत तथा ऋण सहकारी छन् भने केही बहुउद्देश्यीय । ती बहुउद्देश्यीय भनिएकाले पनि बचत तथा ऋणकै कारोबार गर्ने गरेकाले सर्वसाधारण फस्न पुगेका हुन् ।सहकारीबाट पीडित हुनेको संख्या बढ्दै जाँदा नियमनका लागि दबाब चुलिँदै गएको छ । पछिल्लो समय समस्याग्रस्त र फरार सहकारीको संख्या घट्दै गएको विभागको दाबी छ । तैपनि दुईतीन वर्षयता मात्र चार वटा सहकारी भागेका छन् । र, केही समस्याग्रस्त घोषणा हुने चरणमा छन् । यो क्रम जारी रहँदा सरकारसामु दुइटा जल्दाबल्दा सवाल छन् पहिलो, यस्ता संस्थाबाट पीडित बचतकर्ताको पैसा फिर्ता दिलाई दोषीलाई कारबाही गर्नु र दोस्रो, सहकारी नियमनमा कडाइ गरी भविष्यमा सर्वसाधारण फस्ने अवस्था नदोहोरिने वातावरण सिर्जना गर्नु ।समस्याग्रस्त तथा फरार सहकारीमा डुबेको सर्वसाधारणको रकम फिर्ता दिलाउनु अति नै चुनौतीपूर्ण छ । एउटै सहकारीमा फस्नेको संख्या हजारौं छ । ओरियन्टल कोअपरेटिभमा मात्रै आठ हजार बचतकर्ताको तीन अर्ब रुपैयाँ फसेको छ । सहकारी सञ्चालकहरूको बदनियत र हालिमुहालीका कारण यस्तो स्थिति आएको हो । यसमा दसौं हजार सर्वसाधारण डुब्ने स्थिति आउँदा पनि समय छँदै त्यसको सुइँको नपाउने सरकार पनि उत्तिकै जिम्मेवार छ । बेलैदेखि नियमन गरी सहकारीको मर्मविपरीत काम गर्ने संस्था पहिचान गर्न सकेको भए यति धेरै भयावह स्थिति आउँदैनथ्यो ।आर्थिक वर्ष २०६८६९ यता सहकारीलाई अर्थतन्त्रको तेस्रो खम्बाका रूपमा लिन थालिएको छ । मुलुकभर ३४ हजार सहकारी संस्था छन्, जसमा लाखौं नागरिक सहभागी छन् । कैयौं यसबाट लाभान्वित छन् । स्वरोजगार तथा उद्यमी बनेका छन् । कैयौंले आफू र समुदायलाई नै स्वावलम्बी बनाएका पनि छन् । यसमा महिला सहभागिता पनि उत्साहजनक छ, आधा सदस्य त उनीहरू मात्र छन् । तर अचम्म यो छ कि यी संस्थामध्ये ४० प्रतिशत अर्थात करिब साढे १३ हजार त बचत तथा ऋण सहकारी संस्था नै छन् । यिनीहरूको कारोबार रकम पनि निकै ठूलो छ । यी संस्थाले करिब ३ खर्ब रुपैयाँ बचत परिचालन गरेका छन् । गत आर्थिक वर्ष मात्र यिनीहरूले साढे ६ खर्ब बराबर कारोबार गरेका छन् । यीमध्ये अधिकांशले सहकारीको मर्मविपरीत काम गर्दै आएका छन् । यसले गर्दा सुनौलो भविष्यको आशामा खाइनखाई यस्ता संस्थामा रकम जम्मा गरेका हजारौं सर्वसाधारणको बचत जोखिममा छ । यसको मार समग्र सहकारी क्षेत्रमा परेको छ, नियमसम्मत काम गरिरहेका संस्थाहरूलाई पनि बदनाम बनाएको छ ।सर्वसाधारण पीडित हुने क्रम बढेपछि सरकारले पाँच वर्षअघि बचत तथा ऋण कारोबार गर्ने समस्याग्रस्त सहकारी संस्थाहरूको छानबिन गर्न पूर्वन्यायाधीश गौरीबहादुर कार्कीको अध्यक्षतामा जाँचबुझ आयोग नै बनाएको थियो । आयोगमा हजारौं पीडितले उजुरी दर्ता गरेका थिए । आयोगको प्रतिवेदनमा १ सय ३० वटा सहकारी संस्था समस्याग्रस्त देखाइएको छ । ती संस्थामा सर्वसाधारणको ९ अर्ब १ करोड साँवा र त्यसको ब्याज गरी ११ अर्ब ४१ करोड १४ लाख रुपैयाँ उठ्न बाँकी औंल्याइएको छ । उक्त रकममध्ये अधिकांश फिर्ता भएको छैन, यसप्रति सरकार गम्भीर बन्न जरुरी छ । सहकारीहरूलाई व्यवस्थित गर्न सहकारी ऐन, २०७४ ल्याइएको छ । ऐनले यस क्षेत्रलाई व्यवस्थापन गर्न कतिपय प्रावधानको व्यवस्था गरेको छ । हालै जारी आगामी वर्षको बजेटमा पनि सहकारी सिद्धान्त तथा मूल्यहरूको अनुसरण गर्दै विद्यमान कानुन व्यवस्थाहरूमा समयाअनुकूल सुधार गरी नयाँ सहकारी ऐन जारी गरिने उल्लेख छ । साथै वित्तीय साक्षरतामार्फत सहकारी सचेतना वृद्धि गरिने पनि बजेटमा छ । यो घोषणा सकारात्मक छ, अब यसलाई व्यवहारमा कार्यान्वयन गर्दै सहकारीबाट सर्वसाधारण ठगिने क्रमको अन्त्य गर्नुपर्छ । र, पीडितलाई न्याय दिन सार्थक पहल थाल्न जरुरी छ ।"
सांग्रिला संवादमा मोदी,"शक्तिशाली राष्ट्रहरू बीचको विद्वेषपूर्ण र द्विविधाग्रस्त सम्बन्धले गर्दा अन्तर्राष्ट्रिय राजनीति यतिबेला विकट परिस्थितिबाट गुज्रिरहेको छ । अमेरिकी राष्ट्रपति डोनाल्ड ट्रम्पले आफ्ना परम्परागत एटलान्टिक अलायन्सका युरोपेली मित्रराष्ट्रहरूले समेत वाणिज्य सन्धिबाट एकपक्षीय फाइदा उठाउँदा अमेरिका ठगिएको आक्षेप लगाउँदै स्टील तथा अल्मुनियमजस्ता औद्योगिक सामग्रीको आयातमा उच्च भन्सार दर कायम गर्नाले युरोप बाहेक नाफ्टा सन्धि आबद्ध राष्ट्रहरू क्यानडा र मेक्सिकोसितको व्यापार सम्बन्धमा आँच आउनुसितै द्विपक्षीय तनाव बढेको छ । विकसित राष्ट्रहरूको समूह जी७ को बैठकमा अमेरिका एक्लिएको छ । अर्थमन्त्री स्तरीय बैठकमा फ्रान्सले व्यापार युद्ध सुरु हुने घोषणा गरेको छ । चीनले पनि यदि अमेरिकाले भन्सार शुल्क बढाउने निर्णय कार्यान्वयन गरेमा सबै व्यापार सम्झौता रद्ध गर्ने चेतावनी दिएको छ । चीनसित अमेरिकाको व्यापार घाटा अन्य राष्ट्रहरूसितको दाँजोमा अकासिएको छ ।तर चीनअमेरिका सम्बन्धको तिक्तता द्विपक्षीय व्यापारिक विग्रहमा मात्र सीमित छैन । शीतयुद्धताका प्रशान्त महासागरीय क्षेत्रलाई अमेरिकी तलाउको रूपमा प्रयोग गरिआएको महाशक्ति राष्ट्रलाई अहिले दक्षिण चीन सागरमा फैलिएका ससाना टापुहरूमा आफ्नो सार्वभौम हकदाबी गर्दै चीनले आक्रामक नीति अख्तियार गरेको हँुदा त्यसको कूटनीतिक र सामरिक प्रतिवादसितै व्यवस्थापन गरी हिन्दप्रशान्त क्षेत्रमा आफ्नो सामरिक अक्षुण्णता कायम गर्ने अमेरिकी रणनीति द्विपक्षीय तनावको अर्काे कारण भएको छ । अमेरिकासित चीन चिढिँदै जानुको तेस्रो महत्त्वपूर्ण कारण ताइवानमा बढ्दो सैन्य सहयोग र संलग्नता रहेको छ । चीन यस कार्यलाई आफ्नो सम्प्रभुताप्रतिको ठाडो हस्तक्षेप ठान्छ । र यही सोमबार (जुन ४) अमेरिकी विदेशमन्त्री माइक पोम्पिओले सन् १९८९ को तियानआनमेन प्रसंग उठाई चीनको मर्मस्थलमा नियतवश नै प्रहार गरेको हुँदा द्विपक्षीय सम्बन्ध धरापमा पर्ने सम्भावना बढेको छ । अमेरिकाले हालैमात्र आफ्नो सातौं युद्धपोत (सेभेन्थ फ्लिट) ले सुसज्जित प्रशान्त क्षेत्रीय नौसैनिक प्यासिफिक कमाण्डलाई इन्डोप्यासिफिक कमाण्ड भनी न्वारान गरिएको छ । यसको अन्तर्य आफ्नो रणनीतिमा भारतीय सहभागिताको अपेक्षा गरिनु रहेको छ । प्यासिफिक कमाण्डको नयाँ नामकरण गरिनुको मुख्य उद्देश्य अमेरिकी योजना अनुसारको क्वाडको संरचनात्मक प्रक्रियामा भारतको सक्रिय सहभागिता खोज्नु हो । अमेरिकी रक्षामन्त्री जेम्स म्याटिसले भारतलाई हिन्दप्रशान्त क्षेत्रको केन्द्रविन्दु भन्नुको कारण यही हुनसक्छ । अन्तर्राष्ट्रिय सम्बन्धमा शक्ति सन्तुलन र शक्ति आर्जनको निम्ति गरिने संघर्षको परिप्रेक्ष्यमा अमेरिकी बृहत नीति बुझ्न सकिन्छ । आर्थिक र सामरिक क्षमताकै आधारमा पनि चीन र अमेरिकाजस्ता बाहुबली राष्ट्रहरूबीच बढ्दो असमझदारी र सामरिक प्रतिबद्धताले गर्दा अन्तर्राष्ट्रिय सुरक्षास्थिति अस्थिर तथा अन्योलपूर्ण भएको छ । यही हिन्दप्रशान्त क्षेत्रमा एकातिर राष्ट्रराष्ट्र बीचको सम्बन्धमा शान्त कूटनीतिको प्रभाव बढ्दैछ भने अर्काेतिर शक्तिको होडसितै विध्वंसनात्मक हतियारको दम्भले चर्किंदो विवादले गर्दा बढ्दो असुरक्षाको विडम्बनापूर्ण स्थितिमा राष्ट्रहरू पँसेका छन् । यसैबीच अनिश्चित दौत्य सम्बन्धको कारण सामरिक सन्दर्भमा चिन्तित मुलुक भारतको अमेरिकासित बढ्दो हिमचिमले गर्दा नयाँदिल्लीको विदेश नीति सम्बन्धित धारणा र छरछिमेकसितको व्यवहारलाई चीनले गम्भीरतापूर्वक लिने गरेको छ । यसैले पनि लन्डनस्थित इन्टरनेसनल इन्स्टिच्युट फर स्ट्राटेजिक स्टडिजले सन् २००२ देखि सिंगापुरमा वर्षेनि आयोजना गर्दै आएको अन्तरसरकारी स्तरको सांग्रिला डायलग भनी प्रचारित एसियाली सुरक्षा गोष्ठीको १७ औं संस्करणमा प्रमुख वक्ताको हैसियत बोल्दैमा भारतीय प्रधानमन्त्री नरेन्द्र मोदीले के भन्छन्, त्यो चीन र अमेरिका लगायतका अन्य ४७ राष्ट्रका उच्चस्तरीय सहभागीहरूका निम्ति भारतीय नीति र त्यसको धार बुझ्न चासोको सान्दर्भिक विषय हुनेछ । यही जुन १ देखि ३ सम्म सांग्रिला होटलमै सञ्चालित उक्त गोष्ठीमा अमेरिका लगायत अधिकांश पश्चिमेली मुलुकका प्रतिरक्षा मन्त्रीहरूले प्रतिनिधित्व गरेको उक्त एसियाली सुरक्षा गोष्ठीमा भारतीय प्रतिनिधित्वको उच्च मूल्यांकन गरिएको थियो । अपवाद स्वरूप चीनले भने केही वर्षदेखि निरन्तरता दिएको सैन्य विज्ञान प्रतिष्ठानका अध्यक्ष रथी ही लिई नेतृत्वको प्रतिनिधि मण्डल पठाएको थियो । सांग्रिला डायलगको महत्त्वपूर्ण पक्ष भन्नु नै त्यो प्राज्ञिक गोष्ठी र छलफलको विषयमात्र नभई सहभागी मुलुकका उच्चस्तरीय प्रतिनिधिहरूले आफ्नो सरकारको नीतिगत धारणा स्पष्ट गर्ने थलो भएको छ । त्यसैले पनि यो गोष्ठीमा गरिएका प्रस्तुतिको साथै व्यक्त विचारले सरकारी आधिकारिकता बहन गरेको हुन्छ । यसकारण राष्ट्रिय तथा अन्तर्राष्ट्रिय सुरक्षा तथा सामरिक सम्बन्धको अध्येयताहरूका निम्ति उक्त गोष्ठीमा अभिव्यक्त विचारले विश्व राजनीतिको घुम्ती बुझ्न निकै सघाउने गर्छ ।हालै सम्पन्न यस गोष्ठीमा भारतीय प्रधानमन्त्री नरेन्द्र मोदी बाहेक अन्य आकर्षण अमेरिकी प्रतिरक्षा मन्त्री जेम्स म्याटिस थिए । उनको वक्तव्यको सार नै दक्षिण चीन सागर लगायत हिन्दप्रशान्त क्षेत्रमा चीनको बढ्दो आक्रामक नीतिको प्रतिवाद गर्नु थियो । म्याटिसले छिमेकीहरूमा त्रासदी फैलाउने कामका लागि चीनको भत्र्सना गर्नुका साथै परिआए यस क्षेत्रमा चीनसित सशक्त प्रतिस्पर्धा गर्न अमेरिका पछि नपर्ने चेतावनी दिएका छन् । दक्षिण चीन सागर अन्तर्राष्ट्रिय व्यापार तथा आवागमनको जलमार्ग भएको हुनाले चीनबाट हुनसक्ने कुनै पनि अवरोध सह्य नहुने अमेरिकी भनाइ रहेको छ । उक्त अथाह ग्यास, इन्धन तथा अन्य सामुद्रिक स्रोत रहेको क्षेत्रमा चीन बाहेक अन्य छिमेकीहरूको पनि दाबी छ । तसर्थ उक्त विवादित क्षेत्रमा चीनको एकलौटी कारबाहीले अन्य तटवर्ती राष्ट्रहरूमा नकारात्मक प्रभाव परेको छ । चीनको भूमिकाप्रति अमेरिकामात्र नभई बेलायत र फ्रान्ससमेत असन्तुष्ट छन् । ती मुलुकले पनि आफ्ना जहाजी बेडा दक्षिण चीन सागरमा पठाउने निर्णय गर्नुले स्थिति चर्किने सम्भावना झनै बढेको छ । यसले गर्दा सांग्रिला डायलग कक्षमा चीन र खासगरी अमेरिकाबीच वाक्युद्ध स्वाभाविक प्रक्रिया भएको छ । यो भनाभन र चर्काचर्कीकै सन्दर्भमा सरकारका प्रतिनिधिहरूले लगाउने आक्षेपमा शाब्दिक चयनसितै सरकारी नीति प्रतिविम्बित गर्छ । उदयमान शक्तिराष्ट्रको रूपमा चीनले विद्यमान शक्तिराष्ट्रबाट चुनौती र अवरोध आउनु स्वाभाविक नै ठाने पनि आफ्नो उत्थानद्वारा यथास्थिति फेरिन सक्ने वास्तविकता कसैले रोक्न नसक्ने चिनियाँ बुझाइ छ । यसैले पनि हुनसक्छ, दक्षिण चीन सागरमा अमेरिकी विरोध चीनको निम्ति अपाच्य भएको छ । त्यसैले सांग्रिला डायलगमा चिनियाँ प्रतिनिधि मण्डलका अगुवा रथी ही लिईले अमेरिका नै यस क्षेत्रमा द्वन्द्वको वास्तविक स्रोत भएको आरोप लगाएका छन् । यो कुनै व्यक्तिगत विचार नभई चीन सरकारको आधिकारिक वक्तव्य भनी बुझ्नुपर्छ । रथी हीले जून ३ मा भारतीय प्रधानमन्त्री मोदीको सम्बोधनमाथि प्रतिक्रिया दिँंदै चीन र भारतको सम्बन्धबारे गहन तथा सकारात्मक समीक्षा प्रस्तुत गरेको भनाइ राखेका छन् ।प्रधानमन्त्री मोदीले सांग्रिला डायलगमा के भने, जसबाट चिनियाँ नेतृत्व वर्ग सन्तुष्ट छन् ? वास्तविकता त के भने मोदीको सम्बोधन संशयरहित सन्तुलित थियो । क्षेत्रीय मामिला विचार व्यक्त गर्दा उनी आफ्नो राष्ट्रिय स्वार्थप्रति निकै सचेत र संवेदनशील प्रतित हुन्थ्यो । उनको सिंगापुरप्रतिको अभिव्यक्त धारणा र आसियान राष्ट्रहरूसितको सम्बन्धको महत्ता बारेको उद्गार एक्ट इष्ट नीतिकै विस्तारित भावना भए पनि आसियान समूहको ठूलो सदस्य राष्ट्र इन्डोनेसियादेखि सानो राष्ट्र सिंगापुरसित सम्बन्ध सुदृढ गर्ने नीतिगत धारणा प्रस्ट्याएका थिए । चीनसितको द्विपक्षीय सम्बन्धबारे मोदीको उद्गार भारतका साना छिमेकी लगायन हिन्द महासागरीय तटवर्ती राष्ट्रहरूको निम्ति सन्तोषको विषय भए पनि उक्त गोष्ठीमा सहभागी कतिपय पश्चिमेली प्रतिनिधिहरूका लागि अनपेक्षित भएको थियो । किनभने उनीहरूमध्ये अधिकांश सहभागीहरूको बुझाइमा भारत पनि अर्काे उदाउँदो शक्तिराष्ट्र भएको हुँदा र चीनसित समस्याग्रस्त सम्बन्धकै कारणले पनि प्रतिस्पर्धात्मक र प्रतिद्वन्द्वात्मक धारणाको प्रस्तुतिले अमेरिकी रणनीतिसित तादात्म्य हुनसक्ने अनुमान गरिएको थियो । तर भयो उल्टो । भारतका शक्तिशाली प्रधानमन्त्री मोदीले चीनसित भारतको सम्बन्धलाई आफ्नो सम्बन्धमा केन्द्रभूत गर्दै चीनसितको सम्बन्धमा जस्तो थुप्रै पत्र अथवा तह भारतको अन्य कुनै सम्बन्धमा नरहेको खुलासा गर्दै हामी विश्वका दुई घना जनसंख्या भएका मुलुक हुनुसितै छिटो विकसित अर्थतन्त्र भएकाहरू मध्येका हौं । हामी बीचको सहकार्य पनि विस्तारित हँुदैछ भन्दै क्षेत्रीय तनाव शिथिल गर्ने मनसाय व्यक्त गरे । यसै सन्दर्भमा उनले एसियाली मुलुकहरू बीचको सहकार्यद्वारा नै यस शताब्दीको सुखद रेखांकन गर्न सकिने विचार व्यक्त गर्दै यदि भारत र चीनले परस्पर विश्वास र एकअर्काको हितको कदर गर्दै सँंगै काम गर्यो भने एसिया र विश्वकै भविष्य उज्ज्वल हुने उद्गार व्यक्त गरेर आफ्नो मुलुकको महत्तामात्र नभई विश्वमा चीनको अहम् भूमिकाको अपरिहार्यतालाई समेत अनुमोदन गरेका छन् ।मोदीको सम्बोधनको अर्काे महत्त्वपूर्ण पक्ष भन्नु उनको भनाइमा हिन्द महासागरले भारतीय इतिहास निर्माणमा अमूल्य योगदान दिएको र भारतको भविष्य यसैको (शान्ति र सुरक्षा) मा निर्भर छ । हुन सक्छ, यसैले गर्दा पनि उनी हिन्दप्रशान्त क्षेत्रलाई कुनै रणनीति अथवा सीमित सदस्य राष्ट्रहरूको क्लबको रूपमा स्वीकार्न चाहँदैनन् । प्रत्यक्षत: यस भनाइको असर सन् २००७ देखि अमेरिका, जापान, अष्ट्रेलिया र भारतसमेत सम्मिलित क्वार्डीलाटरल अथवा क्वार्डको अवधारणालाई प्रधानमन्त्री मोदीको वक्तव्यले नामै नलिइकन अस्वीकार गरेको छ । क्वार्डको अवधारणाको अन्तर्य हिन्दप्रशान्त क्षेत्रमा चीनको बढ्दो सामरिक सक्रियता र तटवर्ती मुलुकहरूमा प्रभावलाई रोक्न भारतको उपयोगिता रहेको तथ्य निर्विवाद छ । सांग्रिला डायलगमा मोदीले राखेको मन्तव्य अनुसार चीन र अमेरिका बीचको सामरिक प्रतिस्पर्धामा भारतले असंलग्नतालाई अँगालेको स्पष्ट हुन्छ । प्रधानमन्त्री मोदी र अमेरिकी प्रतिरक्षा मन्त्री म्याटिसबीच भेटघाटमा द्विपक्षीय रणनीतिक साझेदारी सशक्ततासित कायम राख्ने सहमति भए पनि क्वार्ड उल्लेखहीन रह्यो ।भारतीय प्रधानमन्त्री मोदीको सांग्रिला डायलगको सम्बोधनमा निश्चय पनि मोदी र सी चिनफिङबीच गत अप्रिलमा भएको अनौपचारिक उहान शीर्षस्थ वार्ताको प्रभाव रहेको थियो । एजेन्डाविहीन उक्त वार्ताले अन्योलग्रस्त द्विपक्षीय सम्बन्ध सामान्यीकरण गर्न महत्त्वपूर्ण भूमिका खेलेको थियो । जुलाई २०१४ मा ब्राजिलमा पहिलोपटक भेटेपछि उहानमा मोदीसीबीच १४ औं पटक साक्षात्कार भएको थियो । यसैले गर्दा व्यक्तिगत सम्बन्ध र राष्ट्रिय संवेदनशीलता बुझ्ने यथोचित अवसरको उपयोगले गर्दा द्विपक्षीय समझदारी बढ्नु स्वाभाविक हुन्छ । यही समझदारी अनुसार चीनप्रति मोदीको धारणा सांग्रिला डायलगमा प्रतिविम्बित भएको छ । चीन र अमेरिकासितको सम्बन्धमा आवश्यक समझदारी कायम गरे पनि मोदीले आफ्नो स्पष्ट धारणा राख्न भने कन्जुस्याइँ गरेका छैनन् । नाराकै निम्ति भए पनि सबै राष्ट्रको प्रगति र समृद्धिका लागि स्वतन्त्र, खुला र समावेशी हिन्दप्रशान्त क्षेत्रको वकालत गर्दै अप्रत्यक्ष तवरबाट चीनको दक्षिण चीन सागरीय नीतिको आलोचना गरेका छन् । अर्काेतिर मोदी अन्तर्राष्ट्रिय व्यापार प्रणालीको प्रत्यक्ष समर्थनमा उभिएका छन् । उनी अमेरिकाको व्यापार संरक्षण नीतिको विपक्षमा छन् । निश्चय पनि यी दुवै अवस्था विश्वको आर्थिक प्रगतिको साथै सामरिक स्थायित्वको अवरोधक हुन् । त्यसैले आपत्तिजनक छन् । यो जोखिमप्रति मोदीले गोष्ठीका सहभागीहरूलाई सचेत गरेका छन् ।तसर्थ सांग्रिला डायलगमा सहभागी मुलुकका प्रतिरक्षा मन्त्रीहरू तथा अन्य उच्चस्तरीय प्रतिनिधिहरूले मोदीको उद्गारको अन्तर्य खोतल्नेछन् । भारतीय नीति विशेषले एसियाली सुरक्षा प्रणालीको संरचना प्रमाणित हुनसक्ने परिस्थितिको समीक्षा गर्नेछन् । र त्यही अनुरूप हिन्दप्रशान्त क्षेत्रका तटवर्ती मुलुकहरूले आआफ्ना विदेश तथा सुरक्षा नीति समयानुकूल एडजष्ट गर्नेछन् । भारत र चीन दुवैको सन्धियार राष्ट्र नेपालले मोदीले सिंगापुरमा गरेको सम्बोधनको संकेत बुझेको वा नबुझेको सर्वसाधारणको जानकारीमा छैन । नेपालका प्रधानमन्त्री अब छिटै चीन पुग्दैछन् । त्यहाँ उनले त्रिपक्षीय सहकार्यबारे केही बुझ्नसके नेपालमा बीआरआईको आर्थिक सम्भाव्यतासितै उपयोगिता बढ्नेछ ।"
समस्याको चुरो फेला पार्नुभएन,"जेठ २३ गते प्रकाशित लोकरञ्जन पराजुली र प्रत्यूष वन्तले लेखेको उच्च शिक्षालाई प्रभावकारी बनाउन उपयोगी छ । तर उपयोगी हुँदाहुँदै पनि ३४ जनाको नामै उल्लेख गरेर उहाँहरूले राम्रो काम गरेको स्वीकार पनि गर्नुभएको छ । उहाँले नाम उल्लेख नगरे जतिले राम्रो काम गरेका छैनन् वा त्रिभुवन विश्वविद्यालयमा फेरि फर्किएर जानेहरूले काममा सक्रियता नदेखाएको उल्लेख गर्नुभएको छ । यसले उहाँहरूमा पूर्वाग्रहको गन्ध देखिएको छ । हामीले जे गर्छौं, त्यो ठिक र अरूले गरेको गलत भन्ने प्रवृत्तिबाट ग्रसित रहेका लेखकहरूले विश्वविद्यालयका लागि राम्रो गर्ने अन्य पात्रहरू पनि छुटाउनुभएको छ । साथै समस्याको चुरोमा राजनीतिक हस्तक्षेपलाई छुटाउनुभएको छ । विश्वविद्यालयका ३ पदाधिकारी ३ पार्टीका सिफारिसमा हुने चलन, परीक्षा नियन्त्रकसमेत राजनीतिक कार्यकर्ताजस्तो भएर बस्ने परिपाटी, पाठ्यक्रम र पढाउने तरिका परम्परागत नै रहनु, शिक्षालाई व्यापार व्यवसाय बनाउनेहरूका दबाबमा पर्नु, सरकारले दूरदर्शी भएर विश्वविद्यालयमा नीति नबनाउनु, विश्वविद्यालय अनुदान आयोगसमेत प्राज्ञिकभन्दा राजनीतिक आशिर्वाद प्राप्त व्यक्तिको पोल्टामा जानु जस्ता धेरै कारण छन्, जुन उहाँहरूले लेखमा उल्लेख गर्नुभएको छैन । त्यसैले समस्याको चुरो अझै खोतल्न लेखकहरूलाई अनुरोध गर्छु । डा विजयप्रसाद मिश्र पाटन संयुक्त क्याम्पस, पाटनढोका, ललितपुर"
लिलामीमा स्वाभिमान,"दाताको खर्चमा सांसदहरूलाई तालिमको व्यवस्था गरिएको खबरले हाम्रो अस्मिता र स्वाभिमान अब लिलामीमा रहेको भान पर्नथालेको छ । नेपालमा एनजीओ संस्कृति हुर्किरहेको र खासगरी लक्षित वर्गमा विदेशी पैसाको ठूलै चलखेल रहेको अवस्थाप्रति नेपाली समुदाय चिन्तित रहेको सन्दर्भमा सांसदहरूको तालिम नै विदेशी खर्चमा हुँदै गरेको खबरले अचम्मित तुल्याएको छ । मेरो देशलाई म आफैं सम्हाल्न सक्छु र कुनै पनि प्रभावमा देशलाई डोर्याउन बाध्य हुने छैन भन्ने आदर्शलाई आत्मसात गर्ने हो भने संसद्जस्तो गरिमामय क्षेत्रमा कुनै पनि विदेशी प्रभावलाई हामीले अस्वीकार गर्न सक्नुपर्छ । सांसदलाई तालिम दिन बाहिरी शक्ति किन उत्साहित बन्यो ? निर्वाचन पर्यवेक्षणको प्रतिवेदन पेस गर्दै खासगरी युरोपियन युनियनले नेपालीबीच झगडा बढाउन खोजेका ती तथ्यले के संकेत गरेका छन् ? नेपालको राजनीतिक आन्दोलनमा विदेशी शक्तिहरूको संकेत के थियो ? इत्यादि विषयलाई नियाल्ने हो भने कुनै पनि स्वार्थबिना विदेशीले नेपालमा पैसा बगाउँदैन भन्ने सत्य उजागर हुन्छ । धर्म परिवर्तनमा विदेशी लगानी तथा जातीय द्वन्द्व बढाउन उनीहरूले गरेको संकेत होस् या अन्य विविध पक्षमा विदेशी लगानी कतिपय सन्दर्भमा विष सावित भइरहेको छ, नेपाली समुदायका लागि । हाम्रा धार्मिक, सांस्कृतिक र राजनीतिक पहिचान विस्तारै विदेशी प्रभावमा सञ्चालन हुँदै गइरहेको सत्य सार्वजनिक भइरहेको अवस्थामा सांसदलाई दिने तालिममा समेत विदेशी जुठो पोखिनु विडम्बना मान्नैपर्छ । हामी मौलिकतामा विश्वास गर्छौं । हाम्रा आफ्नै पहिचान छन्, अलग परिवेश र परिस्थितिमाझ नेपालीहरूको पहिचान संसारमै अलग छ । स्वाभिमान र आत्मसम्मान हाम्रा आदर्श हुन् । नुन खाएपछि सोझो गर्नैपर्छ भन्ने नेपाली उक्तिलाई यदि मनन गर्ने हो भने सांसदहरूलाई तालिम दिनु पछाडि विदेशीहरूको चाहनालाई हामीले नजरअन्दाज गर्नुपर्ने थियो कि थिएन ? अब हाम्रा सांसदले के सिक्ने हुन्, विदेशी पैसाले ? उत्तम पुडासैनी जोरपाटी, काठमाडौं जेठ २३ गते प्रकाशित दातृ निकायप्रतिको निर्भरता शीर्षकको सम्पादकीयले असाध्यै मन दु:खेर सरकारलाई पृष्ठपोषण गर्न मन लाग्यो । किनभने दातृ निकाय (संयुक्त राष्ट्रसंघीय विकास कार्यक्रमको प्रत्यक्ष आर्थिक सहयोगमा संघीय संसद्का सांसदलाई संसदीय प्रशिक्षणको व्यवस्था भएको जानकारी आउनु जतिको लाजलाग्दो अवस्था के हुनसक्ला ? हिजो निर्वाचनको पर्यवेक्षणको प्रतिवेदनमा अनर्गल कुरा लेखेको भनी दातृ निकायलाई सच्चिन सिकाउने सरकारले आज दातृ निकायकै आर्थिक सहयोगमा तालिमको आयोजना गर्ने स्वीकृति कसरी पायो ? नेपाल कम्युनिस्ट पार्टीको सरकारले अवाञ्छित निर्णय गर्दै किन बाटो बिराउन थालेको हो ? विभिन्न बोझिला कार्यक्रमका लागि दातृ निकायको सहयोग लिनु त ठिकै हो, तर २ दिने तालिमका लागि दातृ निकाय कसरी हावी हुनपायो ? त्यसै त सरकारले दातृ निकायलाई सही कामका लागि परिचालन गर्नुपर्नेमा उल्टै तिनले हाँकेको सरकार र सांसदलाई नै तालिम दिन पाएपछि अब उसले सरकारलाई टेर्ला ? संसद् सचिवालयद्वारा संसदीय प्रशिक्षण शीर्षकमा ३७ लाख ५० हजार रुपैयाँको बजेट व्यवस्था भएकै अवस्थामा यसरी दातृ निकायबाट तालिमकै लागि आर्थिक सहयोग लिनुपर्ने कारण के पर्यो ? त्यही बजेट जोगाउन हो अथवा संयुक्त राष्ट्रसंघीय विकास कार्यक्रमले दैनिक भत्तामा दिने मोटो रकमको लोभमा स्वाभिमानी, राष्ट्रियता र सुशासन सबै बिर्सेर सहभागी भएको हो ? यस्ता सरकारी क्रियाकलापले जनमानसमा कस्तो सन्देश जान्छ ? गंगाराज अर्यालपाणिनी ८, पाली अर्घाखाँची"
क्षतिपूर्तिको अधिकार खोइ ?,"आरक्षण अब ८ क्लस्टरमा पढेंँ । तपसिलमा उलेख गरिएको क्लस्टरगत आरक्षणमा दरिद्रता देखिन्छ । यसमा सरकारको बेइमानी नीति छ । क्लस्टर र आरक्षणको नाममा नागरिक ठग्ने चलखेल हो । २००७ सालदेखि नागरिकले पटकपटक क्लस्टर र आरक्षणका लागि आन्दोलन र बलिदान गरेको होइन । आमूल परिवर्तन र समान अधिकारका लागि लडेको लडाइँ हो । त्यसलाई मुठीभरका शासकहरूले बंग्याउने शैलीको अधिकार दिन खोजिँदैछन् । समानजनक हकअधिकारलाई क्लस्टर र आरक्षणमा ल्याएर जोडिन खोज्दैछ । समान अधिकारको बखेडा गरेर यथास्थितिवादी शासक वर्ग र समुदायको मन बढाउने अधिकार लोकतान्त्रिक सरकारलाई सुहाउँदैन । क्लस्टर र आरक्षणको कुरा गरेर जनता ठग्नुभन्दा इतिहासदेखि विभिन्न विभेद र दमनको चक्रव्यूहमा परेको वर्गलाई राज्यसत्ताको बागडोरमा ल्याउनुपर्छ । सरकारले सामाजिक, आर्थिक, राजनीतिक र प्रशासनिक सबै तहमा उत्पीडित वर्गलाई उत्पीडक वर्गले सम्मान गर्ने खालको अधिकार ल्याउन सक्नुपर्छ । अधिकार भनेको दीर्घकालीन जीवन हो । आरक्षण भनेको अल्पकालीन जीवनको व्यवस्थापन हो । यसर्थ सरकारले क्लस्टर र आरक्षण दिनुभन्दा क्षतिपूर्तिको अधिकार दिनुपर्छ । राजेश विद्रोही लहान, सिरहा"
बेइजिङमा नेपाली श्रीपेच,"परामर्श र अनुमतिबिनै भारतको द अल थानी कलेक्सन र चीनको द प्यालेस म्युजियम टिमको आयोजनामा चीनको राजधानी बेइजिङस्थित दरबार संग्रहालयमा नेपालको राजाले मात्र लगाउने श्रीपेच प्रदर्शनीमा राखिएको समाचार अचम्मलाग्दो छ । सुरक्षाको कारण देखाई नेपालले जनताका लागि प्रदर्शनमा राख्न नसकेको श्रीपेच चीनको राजधानीमा कसरी प्रदर्शित भयो ? सक्कली श्रीपेच प्रदर्शित भएको कुरो साँचो हो भने नेपाल सरकारको कुनै पनि प्रतिनिधिको संलग्नता त्यस प्रदर्शनी स्थलमा छैन । आयोजकले डमी श्रीपेच प्रदर्शन गरेको हो भने डमी बनाउन कसले सहयोग गर्यो ? त्यसको खोजखबर हुनुका साथै के हामीकहाँ रहेको श्रीपेच सुरक्षित र सक्कली हालतमै छ त ? अविलम्ब त्यसको जाँचबुझ हुनु जरुरी छ । हाम्रो इतिहास, परम्परा, संस्कृतिसंँग जोडिएको यो सवालमा परराष्ट्र मन्त्रालय र सम्बन्धित निकायहरूले पनि गम्भीरतासाथ लाग्नुपर्ने देखिन्छ । महेन्द्रसिंह बमटीकापुर१, कैलालीहिजोको खबर बढो रोचक थियो । नेपालमा श्री ५ महाराजाधिराजको मात्र एउटै श्रीपेच भएको कुरा पढियो । अनि राजा पृथ्वीनारायण शाहले कल्की भएको श्रीपेच लगाउन थालेको पढियो । चीनमा प्रदर्शनीमा राखिएको श्रीपेच नक्कली रे । जे होस्, धेरै विचार देखियो । बाइसेचौबिसे, सेन राजाहरू, चारभञ्ज्याङ भित्रका राजाहरूको पनि बिभिन्न प्रकारका श्रीपेच थिए । कल्की भएको श्रीपेचलाई बढी सजिसजाउ गर्न थालिएको राणाहरूले नै हो । पृथ्वीनारायण शाह कल्कीवाला श्रीपेच लगाउने पहिलो राजा होइनन् । हामीले के भुल्नहुन्न भने १९०३ सालदेखि २००७ सालभित्र श्री ३ महाराज र तीभन्दा तल्ला कति र कुनकुन दर्जासम्मले प्रदर्शनीमा राखेको जस्तो श्रीपेच लगाउँथे ? अनि जुद्धशमशेर राणाले सि वर्गका राणाहरूलाई चारभञ्ज्याङ निकाला गर्दा र २००७ सालपछि श्री ३ को रोलवाला लगायत धेरै श्रीपेचधारी राणाहरू हिन्दुस्थान बसाइँसराइ गर्दा कति श्रीपेच बेचिए ? यसबारे अध्ययन, अनुसन्धान गरौं । अनि मात्र यसको निक्र्योल हुनेछ । मेरो ठम्याइमा त्यो श्रीपेच सक्कली नै हुनुपर्छ । प्रेमसिंह बस्न्यातबाँसबारी, काठमाडौं"
"संसारमा बहादुरी, स्वदेशमा बदनामी","सिंगापुरमा निकट भविष्यमा हुने सम्मेलनको मुख्य आकर्षण अमेरिकी राष्ट्रपति ट्रम्प तथा उत्तर कोरियाली राष्ट्रपति किमको वार्तास्थल लगायत होटलमा सिंगापुर प्रहरी तथा सुरक्षा निकायमा कार्यरत नेपालीले सुरक्षा घेरा जिम्मा लिने अवसर पाउनु गर्वको विषय हो । बेलायती तथा भारतीय सेना वा बु्रनाईका राजपरिवार सुल्तान तथा सिंगापुरको प्रहरीसम्म हाम्रो सहभागिता रहेको छ । गोर्खा पल्टन गाथा होस् या गोर्खा राइफलल्सको गौरवमय इतिहास संसारभर अहिलेसम्म शान र मानले सम्मानित नै छ । त्यही भएर यी दुवै निकायमा अझैसम्म सेवा प्रवेश तथा आकर्षण लोभलाग्दो नै छ । अझ बेलायतको महारानी तथा राजपरिवारको या दरबारको सुरक्षामा समेत खट्ने गरेको छ, त्यही ब्रिटिस गोर्खा राइफल्सका उत्कृष्ट वा योग्यहरू । औपचारिक समारोह तथा अन्य सवारीको पहिलो घेरामा हतियारसहित सुरक्षा दिने तिनैलाई मात्र सुविधा छ भनी कतै पढेको थिएँ । अफ्गानिस्तानमा बेलायती राजपरिवारका सदस्य ह्यारीले नेपाली सहकर्मीसँग युद्धक्षेत्रमा केही समय खटेको अनुभवले पनि हुनसक्छ, उनी भूकम्पपछिको पुनर्निर्माण अभियानको क्रममा गोर्खाको गाउँसम्म आइपुग्नु । कोसोभो लडाइँमा अग्रपंक्तिमा हाम्रै दाजुभाइले बहादुरीसाथ हिँडेको तथा २ जनाले वीरगति प्राप्त गरेको संसारले प्रत्यक्ष देखेकै हो । उसरी नै भारतीय सेनामा कार्यरत ठूलो समूह अहिले पनि जम्मुकाश्मिर क्षेत्रको युद्धग्रस्त क्षेत्रमा खटेका छन् । त्यही गोर्खा पल्टनमा खटेका एकजना साहसी सेनाले केही वर्ष पहिले छुट्टीमा नेपाल आउने क्रममा रेलभित्र डाँका समूहले लुटपाट तथा महिलामाथि अत्याचार गर्दा एउटा खुकुरीको भरमा केही संख्यालाई सिध्याएर, बाँकीलाई लखेटेर बहादुरी प्रदर्शन गरेका थिए । जस बापत भारत सरकारबाट दिइने विशिष्ट खालको पदक पाएका थिए । तीजस्तै प्रहरी सुरक्षाकर्मी हाम्रो देशमा भने सुनकाण्डका भुमरीमा फँसेका छन् । बदनाम भएका छन् । सुनकाण्डमा गल्ती गर्नेलाई पुर्पक्षमा थुन्ने वा कुनै पनि गलत काम गर्नेलाई निलम्बन गर्ने वा गल्ती गरेको सही ठहरिए बर्खास्त गरी जेल सजायसम्म हुने व्यवस्था हुनुपर्छ । श्रीकृष्ण राजवंशी सुनकोसी३, सिन्धुली"
प्रदेश बजेटमा अपेक्षा,"वित्त हस्तान्तरण र खर्चको विवरणविनियोजन विधेयक, २०७५ अनुसार समानीकरण अनुदान प्रत्येक वर्षको साउन २५ गते, कात्तिक २ गते, माघ २ गते र वैशाख २ गते गरी चार किस्तामा प्रदेश सञ्चित कोषमा दाखिला हुनेछ । यसरी हस्तान्तरण भएको अनुदानबाट भएको खर्चको विवरण प्रत्येक वर्षको कात्तिक १ गते, माघ १ गते, वैशाख १ गते र असार मसान्तभित्र कोष तथा लेखा नियन्त्रक कार्यालयमा बुझाइसक्नु पर्छ । अन्यथा खर्चको विवरण प्राप्त नभएसम्म समानीकरण अनुदानको बाँकी रकम हस्तान्तरण हुँदैन । यसैगरी ससर्त अनुदानलाई पनि खर्चको प्रगतिसँग जोडेर हस्तान्तरण गर्ने व्यवस्था विधेयकले गरेको छ । ससर्त अनुदानको एक चौथाइ रकम साउन १ गते हस्तान्तरण गर्नु पर्नेछ । यसरी प्राप्त हुने रकम खर्च भएको विवरण पेस नगरे अर्को किस्ता अनुदान हस्तान्तरण हुँदैन । समपुरक, ससर्त र विशेष अनुदानको रकम असार मसान्तसम्म खर्च नभई बचत भए सम्बन्धित प्रदेश र स्थानीय तहले कोष तथा लेखा नियन्त्रक कार्यालयमार्फत संघीय सञ्चित कोषमा अनिवार्य रूपमा फिर्ता दाखिला गर्नुपर्छ । यसबाट ससर्त अनुदान रकम सम्बन्धित क्षेत्रमा अनिवार्य खर्च गर्नुपर्ने बाध्यता प्रदेशलाई छ । ससर्त अनुदानको लगभग सम्पूर्ण रकम पुँजीगत खर्च हो । त्यसैले प्रदेशले बजेटको आकारभन्दा खर्च गर्ने क्षमता बढाउनु अपरिहार्य छ । यसरी हेर्दा सरकारले उपलव्ध गराउने अनुदान रकमलाई न्युन भन्न मिल्दैन । उपरोक्त तथ्य तथा आधारलाई हेर्दा प्रदेशहरूले बजेट कार्यान्वयनमा जोड दिनुपर्ने देखिन्छ । प्रदेशले ल्याउने बजेट प्रदेशमा आर्थिक तथा पूर्वाधार विकासको जग बसाउन सक्ने हुनुपर्छ । चालु खर्चमा खुकुलोपना, आयोजना संख्या धेरै र न्युन विनियोजन, कमजोर कार्यान्वयन प्रणाली, लोकप्रिय र वितरणमुखी कार्यक्रममा प्रदेशप्रदेशबीच प्रतिस्पर्धा हुने किसिमले बजेट ल्याउनु हुँदैन । यसबाट आर्थिक अनुशासन र वित्तीय सन्तुलन कायम गराउन सकिँदैन । वितरणमुखी बजेटले मूल्य बढाउन र जनताको क्रयशक्ति घटाउन मद्दत गर्छ । ससर्त अनुदानका रूपमा प्राप्त रकम खर्च नभई फिर्ता गर्नुपर्ने अवस्था आउन सक्छ । त्यसैले वास्तविकतामा आधारित भएर कार्यान्वयनयोग्य बजेट बनाउन सकियो भनेमात्र प्रदेश बजेटले सार्थकता पाउनेछ ।सुवेदी पूर्व अर्थसचिव हुन् ।"
आर्थिक पिरामिडको पिँध,"नेपालले समृद्ध नेपाल, सुुखी नेपाली को नारासहित विकासशील राष्ट्रमा स्तरोन्नति गर्ने लक्ष्य राखेको छ । यस्तो लक्ष्यले एक किसिमको तरंग ल्याएको छ, आशा जगाएको छ । अहिले पनि यतिको महत्त्वाकांक्षा नराखे कहिले राख्ने ? तर महिलाको आर्थिक अवस्थामा आमूल सुधार नआएसम्म मुलुकमा समृद्धि भने सम्भव छैन । किनकि ५१ प्रतिशत महिलाले मुलुकको समृद्धिको लक्ष्यलाई सफल वा विफल बनाउन सोझो हैसियत राख्छन् । तर महिलाको आर्थिक हैसियत र समृद्धि बीचको मसिनो गणितीय सम्बन्धको बुझाइ भने धेरै सतही छ । हाम्रा अर्थशास्त्र र बृहत आर्थिक नीतिहरूले यो निक्र्योल गर्नै सकेनन् । बालिका विवाह, छिटो आमा बन्ने अवस्था, घरधन्दाको बोझ, बलात्कार, हिंसा, अनौपचारिक क्षेत्रमा काम गर्नुपर्ने जस्ता परिवेश रहुन्जेल महिलाहरू आर्थिक पिरामिडको धरातलमै रहन बाध्य हँुदारहेछन् । शान्ति, विकास बिना समानता सम्भव छैन भन्दै विश्व समुदायले अन्तर्राष्ट्रिय नारी दिवस मनाएको १०९ वर्ष बितेछ । सन् १९९५ मा बेइजिङमा भएको चौथो विश्व सम्मेलनमा १८९ मुलुकले १२ महिला सरोकारका विषयमा प्रतिबद्धता जनाए, जसमा महिला र अर्थतन्त्र साथै महिला र गरिबी पनि थियो । सोही सम्मेलनमा समानतामा काम गर्न संयन्त्र स्थापना गर्ने र लगानी गर्नसमेत १८९ मुलुकले प्रतिबद्धता जनाएका थिए । नेपालले लगत्तै महिला मन्त्रालय स्थापना गरेर प्रतिबद्धता कार्यान्वयन गरेको थियो । बेइजिङको प्रतिबद्धता कार्यान्वयनमा सन् २०१५ नेपाल लगायत १६७ मुलुकले २० वर्षको प्रगति प्रतिवेदन संयुक्त राष्ट्रसंघमा बुझाए । तर विश्वका कुनै पनि मुलुकले समानता प्राप्त गर्न नसकेको तथ्य तत्कालीन महासचिव बान की मुनले सुनाए । सारा विश्व समुदाय त्यो दिन स्तब्ध भएको थियो । वर्षार्ैंदेखि सरकार, राष्ट्रसंघ, दातृ निकाय, संघसंस्थाले गरेका लगानीको प्रभावै भएन त भन्ने ठूलो प्रश्न पनि उठ्यो । समीक्षा गर्दा, जनचेतना, बालिका शिक्षा, प्रजनन स्वास्थ्य, महिला हिंसा, विशेष व्यवस्थाका नीति निर्माण गर्न प्रगति त भएकै देखिन्छ । तर ती प्रगतिका रफ्तार अति सुस्त, असुन्तलित र अपर्याप्त भए । सरकार र दातृ निकायको लगानीमा त अत्यन्त ठूलो कमजोरी देखियो । लगानी नै रित पुर्याउने वा सुस्त हुँदा लंैगिक रूपले सदियौंदेखि जरो गाडेर बसेको आर्थिक पिरामिडलाई खासै हल्लाउन सकेन । समस्या कहाँ रह्यो भयो भने राष्ट्रसंघका १९५ मध्ये १४३ राष्ट्रले आफ्ना संविधानमा समानता ग्यारेन्टी गरेकै देखिन्छ । तर त्यस ग्यारेन्टीले स्वस्फुर्त रूपमा नीतिनियम बनाउन, संरचनात्मक विभेद अन्त्य गर्न, विचारमा परिवर्तन ल्याई परिणाममा समानता ल्याउन सक्दो रहेनछ । वास्तवमा आर्थिक पिरामिड हुन्छ या यसमा महिलाको हैसियत धरातलतिर हुन्छ त भन्ने प्रश्न उठ्ला । तर उपलब्ध तथ्यांकहरूले लंैगिक रूपले आर्थिक पिरामिड हुन्छ भन्ने प्रस्ट्याउँछ । विश्वमा अधिकांश महिलाले घरभित्रका काम गर्छन्, तर न आर्थिक लाभ लिन सक्छन् न केयर इकोनोमीबाट पैसा आर्जन गर्ने काममा सिफ्ट हुन सक्छन् । विश्वका ३ मध्ये १ महिला हिंसाका सिकार बनेका छन् । भ्रूण हत्याबारे विश्वभरिका कथा हामीले सुनिराखेकै छौं । भारतमा छोरीको संख्या कम हुनथालेकाले बेटी बचाओ अभियान सुरु भयो । नेपालका पनि १२ जिल्लामा छोरीको संख्या कम देखिएको छ । यो अशिक्षाले मात्र भने कदापि होइन, किनकि अल्ट्रासाउन्ड गरी छोरी तुह्याउने हैसियत अक्सर पढेलेखेका सम्पन्न व्यक्तिहरूले नै राख्छन् । त्यसैले यो शक्ति सम्बन्ध र विचारधाराको कुरा हो । नेपालमा ३७ प्रतिशत बालविवाह छ । फक्रनै नपाई आमा बन्दा कलिला बच्चीहरू आजन्म गरिबीको भुमरीमा पर्छन् । यी बालिकाले पढ्ने मौका नपाएर आत्मनिर्भर बन्न नसक्दाको वर्षौंदेखिको आर्थिक पिरामिड अझ तिखारिन्छ ।विश्वमा ५ प्रतिशत महिलाले मात्र कृषि प्रसारण सेवा पाउँदा रहेछन् । सन् २०१० मा दातृ निकायको सहयोग महिलाका लागि कृषि, वन, माछामा केवल १० प्रतिशत रहेछ । यस्ता अपर्याप्त सहयोगहरूले महिलालाई माथिलो कान्लोमा त पुर्याउँछ, तर कृषि क्षेत्रमा स्तरोन्नतरण गराउन सक्तैन । घर भित्रको काममा अधिकांश महिलाको समय बित्छ, तर त्यसबाट सामाजिक सुरक्षाको लाभ लिनसक्ने परिस्थिति बन्नसकेको छैन । त्यसैले दिगो विकासको लक्ष्यमा घरेलु कामको मान्यतालाई पनि एक सूचकको रूपमा राखिएको छ । अन्तर्राष्ट्रिय श्रम बजारमा ५० प्रतिशत महिला असुरक्षित रोजगारीमा छन् । यसले महिलाले समयमा तलब नपाउने, समान ज्याला र श्रमिकले पाउने मर्यादा, हकअधिकार नपाउने हुँदा आम महिलाले आर्थिक लाभ लिन सकेनन् । समान ज्यालामात्रै कायम गर्दा पनि यसले कुल गार्हस्थ्य उत्पादनमा ठूलो योगदान पुग्छ । विश्वका यौनिक हिंसामा रहेकामध्ये ९८ प्रतिशत महिला छन् । नेपालमा पनि ठूलो संख्यामा महिला अनौपचारिक क्षेत्रमा छन् । भूकम्प, बाढी, आगलागी जस्ता विपद्मा बढी महिला प्रभावित हुन्छन् र आन्तरिक बसाइँसराइ, बेचबिखन र मानव तस्करी पर्छन् । आन्तरिक विस्थापन सम्बन्धी विश्व प्रतिवेदन २०१६ ले विपद्का कारण बढी आन्तरिक विस्थापन भएको तेस्रो मुलुक नेपाल देखाएको छ भने २०१५ को मानव अधिकार आयोगको प्रतिवेदनमा विपद्ले बेचबिखन बढेको पुष्टि गरेको छ । यसरी जोखिममा रहँदा महिला आफै अर्थ आर्जन गर्नुको साटो राज्यको जिम्मेवारी बन्न पुग्छन् । अनि राज्यले महिलाको सक्षमताबाट लाभ लिन नसक्दा अर्को आधा जनसंख्याको सेरोफेरोमा मात्र विकास रुमलिन्छ । आर्थिक पिरामिडलाई पुष्टि गर्ने अर्को तथ्यांक हेर्दा विश्वका ९५ प्रतिशत कम्पनीका प्रमुख पुरुष देखिन्छन् । यो तथ्यांकले संरचनात्मक विभेदको तथ्यलाई प्रस्ट पार्छ । विश्वमा ७ खर्ब जनसंख्यामा आधा महिला छन्, तीमध्ये पनि आधाले मात्र बैंकमा खाता खोलेका छन् । ग्लोबल इकोनोमिक फोरम २०१७ बमोजिम लंैगिक रूपले आर्थिक दूरी घटाउन २१७ वर्ष लाग्छ । प्रतिवेदनले महिलाको सहभागिता इन्जिनियरिङ, निर्माण, सूचना, सञ्चार र प्रविधि क्षेत्रमा महिला सहभागिता अत्यन्त कम देखाएको छ । विश्वको आर्थिक वृद्धिको लक्ष्य र महिलाको आर्थिक हैसियतलाई सम्बोधन गर्न हाल बिभिन्न पहल हुनथालेका छन् । राष्ट्रसंघका महासचिवले उच्चस्तरीय समिति गठन गरेका छन् भने लैंगिक समानताका लागि आर्थिक लगानीका विषयमा बहस प्रारम्भ भएका छन् । पछिल्लो समयमा नेपाल सकारात्मक तवरमा अगाडि बढेको छ । लंैगिक मैत्री संवैधानिक तथा कानुनी वातावरण बनेको छ । स्थानीय, प्रदेश र संघीय शासन व्यवस्थामा महिला सहभागिता प्रशंसनीय छ । तर यतिले मात्र पुग्दैन । किनकि नेपालले महिलाको आर्थिक विकासका लागि घरजग्गा दर्तामा, आयकरमा कम्पनी दर्ता, महिलालाई रोजगारी दिने उद्योगका करहरूमा छुट दिएकै थियो । तर यसबाट लाभ लिन त परै जाउँ, धेरै कमलाई मात्र यसको जानकारी छ । २०६८ को जनगणना बमोजिम अझै ८० प्रतिशत घरपरिवारले महिलाका नाममा घरजग्गा राखेका छैनन् । महिलाका लागि बिभिन्न कोषहरूको व्यवस्था पनि भएकै छन् । तर सूचनाको हक नहँुदा, झन्झटिलो व्यवस्थाहरू र लैंगिक भूमिकालाई सम्बोधन गर्न नसक्दा महिलाका आर्थिक अवस्थामा सुधार हुनसकेको छैन । यसैले अब समृद्धिका लागि बृहत आर्थिक नीति र विकास योजनामा रूपान्तरण आवश्यक छ । नेपालमा आर्थिक सर्वेक्षण भैरहेको छ, यसले पनि नेपाललाई दिशानिर्देश गर्ने नै छ । भर्खरै आएको संघीय सरकारको बजेट ३८६५ प्रतिशत लैंगिक उत्तरदायी देखिएको छ । महिलाको सक्षमताबाट आर्थिक लाभ लिन मसिनोसँग संरचनात्मक विभेदलाई सम्बोधन गर्नसके नेपालले लंैगिक रूपले स्थापित आर्थिक पिरामिडलाई सम्बोधन गर्न सक्छ । यसो गरे नेपाल समृद्धिको नजिक पुग्न र एक रोलमोडल बन्न सक्छ ।"
सुनकाण्ड अनुसन्धानको दायरा,"आम नागरिकको सर्वाधिक चासो र सरोकार रहेको सुनकाण्डको अनुसन्धान र मुलुकमा लामो समयदेखि व्याप्त आपराधिक सिन्डिकेट विरुद्ध सरकारले गरिरहेको कारबाही अत्यन्त सकारात्मक छ । यसलाई अझ बढी प्रभावकारी बनाउन अहिलेकै प्रयास पर्याप्त नहुन सक्छ । तसर्थ छानबिन समितिले उजागर गरेको घटनाको विवरण, तथ्याङ्कले इंगित गरेको दिशामा अनुसन्धानलाई केन्द्रित गरी अदृश्यमा रहेका ठूला माछासमेत पक्राउ गरिनुपर्छ भन्ने विषय असहमति वा दुविधाको विषय नै होइन । घटना विशेषमा केन्द्रित रही छानबिन गर्न गठन गरिएको समितिको प्रयासले मात्र मुलुकमा लामो समयदेखि ब्याप्त रहेको राज्य संरक्षित संगठित आर्थिक अपराधको जालो ध्वस्त गर्न सकिँदैन । त्यसैले यस सम्बन्धमा उच्चस्तरीय स्वतन्त्र जाँचबुझ आयोग गठन गरिनुपर्छ । अनुसन्धान गर्दा ध्यान दिइनुपर्ने केही महत्त्वपूर्ण विषयमा सुझाउने प्रयोजनका लागि प्रहरीको अन्डर कभर अपरेसनको कर्यप्रकृति, चुनौती र सम्भावित खतराका विषयमा व्यक्त गरिएका स्वतन्त्र धारणा, बरु सयवटा अपराधी छुटुन्, तर एकजना पनि निर्दोषले सजाय नपाउन् भन्ने फौजदारी न्यायको सिद्धान्त र मर्मलाई सम्मान गर्न अनुसन्धानपश्चात आपराधिक कार्य र आपराधिक मन बीचको अन्तरसम्बन्धको वस्तुगत ढंगले मूल्याङ्कन गरी अभियोग लगाउनुपर्ने, सबैलाई एउटै बास्केटमा राखी अभियोग लगाउन हतार गर्न नहुने जस्ता अनुसन्धानसंँग जोडिएका केही प्रासंगिक तथ्यका विषयमा सार्वजनिक गरिएका धारणालाई गैरजिम्मेवार भनी प्रकाशित गृह मन्त्रालयको चेतावनीयुक्त विज्ञप्तिले पुन: देहायका विषयको सान्दर्भिकतालाई जोडेको देखिन्छ ।ग अनुसन्धान गर्दा सबुद, प्रमाण, सूचना, धारणा, विचार अनुसन्धानको समर्थन वा खण्डन दुबै अवस्थामा प्राप्त हुन सक्छन् । त्यसैले प्रमाण ऐन २०३१ को दफा ३ ले मुद्दामा ठहर गर्नुपर्ने विषयसँंग सम्बद्ध समर्थन वा खण्डन गर्ने विषयलाई प्रमाण मानेको छ । अनुसन्धानको समर्थन र खण्डनमा रहेका तथ्य प्रयोग गर्दा अनुसन्धानकर्मीले पूर्वाग्रही धारणा बनाई समर्थनमा रहेका विषयलाई मात्र ध्यान दिने र सो बाहेकका धारणा, तथ्यलाई गैरजिम्मेवार भनी घोषणा गर्दा अनुसन्धानको मर्म र धर्म नबुझेको ठहर्छ । यो निषेधको अनुसन्धानले ठूला माछा पक्राउ गर्नेसम्मको अभियानलाई कमजोर बनाउन सक्छ । यस घटनामा पनि गोरे (चूडामणि उप्रेती) पक्राउपश्चात दिवेस लोहनीको भूमिका अन्डर कभर अपरेसनकै प्रयोजनका लागि गरिएको थियो भन्ने तथ्य झनै उजागर हुनगएको छ । त्यसैले जिम्मेवार अनुसन्धान अधिकारीलाई हतारमा जघन्य प्रकृतिको कसुरमा सजाय दिनु उपयुक्त थिएन । यसले अनुसन्धानकर्मीको मनोबल कमजोर बनाउँछ । विज्ञप्तिमा हाम्रो अभिव्यक्तिले अपराधीको मनोबल बढाउन सहयोग पुर्याएको भनिएको छ, अनुसन्धानकर्मीको मनोबल कमजोर बनाउँदा अपराधीको मनोबल बढ्छ कि घट्छ भन्ने विषयमा समेत ध्यान दिन आवश्यक छ ।ग अदालतको विचाराधीन मुद्दाका विषयमा गरिएको टिप्पणी उपयुक्त नहुने सन्दर्भमा पनि एकांगी दृष्टकोणबाट मूल्याङ्कन भएको देखिन्छ । प्रमाण ऐन २०३१ ले मुद्दामा बुझ्नुपर्ने प्रमाण नबुझिएको र नबुझ्नुपर्ने प्रमाण बुझिएका कारणबाट मुद्दामा पर्न गएको असर सम्बन्धी प्रमाण जहिले पनि बुझ्न सकिने व्यवस्था गरेको छ । फौजदारी कसुरमा पनि पछिबाट बुझिन आएका प्रमाणलाई सरकारी वकिलमार्फत अदालत समक्ष पेस गर्ने कानुनी प्रावधान छ । त्यसैले सत्यतथ्यका विषयमा गरिने सार्वजनिक टिप्पणी कसैको विचारको अधीनको विषय बन्न सक्दैन भन्नेतर्फ ध्यान दिन आवश्यक छ । सम्मानित अदालतले पनि यस मुद्दामा पछिबाट प्रमाणले ठहरे बमोजिम हुनेगरी हालका लागि पुर्पक्षको आदेश दिएबाट पनि घटनासँंग बुझिनुपर्ने प्रमाणलाई पहिले नै बुझिसकिएको भनी प्रमाण बुझ्ने क्रमको अन्त्य गरिने हो भने ठूला माछा समात्ने अभियान तुहिन सक्नेतर्फ सचेत रहनुपर्छ ।ग अनुसन्धान भनेको तथ्याङ्क र तथ्यको संकलनमात्र होइन, संकलन गरिएका तथ्याङ्कको संश्लेषण, विश्लेषण र वर्गीकरण गरी उपयुक्त ढंगले घटना र कर्तासंँग जोड्ने सीप पनि हो । सत्य र असत्यका बीचमा रहेका कैयन भ्रम, रहस्यसंँग ती संकलित तथ्यको के कस्तो सम्बन्ध छ वा छैन भनी मिहिन ढंगले मूल्याङ्कन गरी संकलित तथ्य प्रयोग गरिनुपर्छ र यो कार्य सीपयुक्त अनुसन्धानकर्मीको विवेकबाट मात्र सम्भव छ । तसर्थ समितिको छानबिनलाई अझ प्रभावकारी बनाउने उद्देश्यले व्यक्त गरिएका समसामयिक धारणालाई अन्यथा रूपमा टिप्पणी गर्न उपयुक्त हुँदैन ।ग ३३ किलो सुन नै फेला नपरेको, ३८ टन सुन अनुमानकै गर्भमा रहेको अवस्थामा पनि छानबिन समिति केही तथ्याङ्क र तथ्य भए पनि खोतल्न सफल भएको छ । यो सकारात्मक प्रयास हो भनी मैले यसअघि नै सार्वजनिक गरिसकेको छु । संगठित अपराधलाई जरैदेखि उखेलेरै छाड्छु भन्ने गृहमन्त्री स्वयंको प्रतिबद्धताकै परिणामस्वरूप संगठित अपराधी हतोत्साहित हुनथालेको सबैले महसुस गर्न थालेका छन् । त्यसैले यो अभियानलाई निष्कर्षमा पुर्याउन नेपाल प्रहरीको अनुसन्धानात्मक क्षमताको अभिवृद्धि र मनोबलमा पर्ने असरका विषयमा समेत ध्यान दिन आवश्यक छ । अनुसन्धानका क्रममा हुनसक्ने मानवजन्य गल्ती वा लापरबाहीलाई फौजदारी अभियोगको कसुरमा मुद्दा दायर गरिने प्रवृत्तिले अनुसन्धानकर्मीमा विचलन आउन सक्छ भन्नेतर्फ सचेत रहँदै विगतमा अपराधीलाई सहयोग पुर्याउने, अपराधजन्य कार्यमा संलग्न रहने प्रहरी अधिकारी र उनीहरूलाई परिचालन गर्ने राजनीतिक नेतृत्व समेतका विषयमा छानबिन गरिनुपर्छ । तर सुडान प्रकरणमा जस्तै सबै दोषजति प्रहरीको टाउकोमा थुपार्ने र लाभको हिस्सा लिने तत्कालीन राजनीतिक नेतृत्व अदृश्यमै रहने प्रवृत्ति अन्त्य होस् भन्ने हाम्रो निर्दोष चाहनालाई अन्यथा ढंगले बुझ्न र व्याख्या गर्न आवश्यक छैन ।अन्त्यमा, माकुराले आफ्नै गर्भमा रहेको रेसाको मद्दतले जाली बुन्ने गर्छ । आफैं भित्रको सोच र आफ्नै एकल प्रयासले मात्र तयार गरिएको त्यो जालीभित्र सानो झिंगामात्र फँस्न सक्छ, हात्तीसमेत फँस्नेगरी अनुसन्धानको जालो तयार गर्ने हो भने अनुसन्धानको दायरा फराकिलो बनाउने र बाह्य सामग्री फलाम पनि प्रयोग गर्न आवश्यक छ । यही विषयमा ध्यानाकर्षण गराउने प्रयोजनका लागि स्वतन्त्र जांँचबुझ आयोगको खाँचो रहेको भनी दिइएको सुझावको विषयलाई विषयान्तर नगरौं ।"
कुमारका लागि जुट्दै ब्लडमनी,"गोरखा साउदी अरबमा जेल जीवन बिताइरहेका भीमसेन थापा गाउँपालिका७ बोर्लाङका कुमार रानामगरको रिहाइका लागि झन्डै १२ लाख क्षतिपूर्ति (ब्लडमनी) संकलन भएको छ ।साउदीको अदालतले ८३ लाख (नेपाली) रुपैयाँ क्षतिपूर्तिको फैसला सुनाएपछि राना परिवार अहिले नेतादेखि विभिन्न संघसंस्थाका प्रतिनिधि भेटेर रकम संकलन अभियानमा जुटेका हुन् । साउदीको खालिद एस अल कम्पनीमा हेल्परको काम गर्दै आएका मगरले सवारीचालक अनुमतिपत्रबिना चलाएको गाडी २४ अप्रिल २०१६ मा दुर्घटना भएको थियो । त्यसमा साउदी नागरिक आलिद अल ओताइवी घाइते भएका थिए । ओताइवीले क्षतिपूर्ति माग गर्दै साउदी अदालतमा मुद्दा दर्ता गरेका थिए । अफिम जनरल कोर्टले २ लाख ९४ हजार साउदी रियाल (नेपाली ८३ लाख) क्षतिपूर्ति दिन फैसला सुनाएपछि तिर्न नसक्दा राना जेलमा छन् । उनी सेप्टेम्बर २०१७ देखि प्रहरी हिरासत र जनवरी २०१८ देखि साउदीको अफिम सेन्ट्रल जेलमा परेपछि परिवारको बिचल्ली छ । क्षतिपूर्तिबापतको रकम संकलन गरी रानालाई नेपाल फिर्ता ल्याउन कुमार रानामगरको जीवन रक्षाका लागि ब्लडमनी संकलन अभियान चलाइएको छ । अभियानअन्तर्गत हालसम्म १२ लाख ५० हजार संकलन भएको अगुवा कृष्णप्रसाद ढकालले बताए । नेपाल मगर संघले बिहीबार यहाँ खुर्पेटो नामक चलचित्र प्रदर्शन गरेको थियो । टिकट बिक्रीबाट आएको १ लाख ५६ हजार र सहयोगस्वरूप आएको ३८ हजार गरी १ लाख ९४ हजार रानाका परिवारलाई हस्तान्तरण गरिएको संघका अध्यक्ष विष्णु रानाले बताए । अरू रकम पनि संकलन गर्दैछौं, उनले भने ।रोजगारीको सिलसिलामा कोरिया पुगेका नेपालीहरूबाट १ लाख ७७ हजार, बेलायतबाट ७१ हजार, साउदी अरबबाट १ लाख १८ हजार संकलन भएको ढकालले बताए । व्यक्तिगत तवरबाट पनि रकम संकलन भइरहेको छ, उनले भने ।नयाँ शक्ति पार्टीका संयोजक बाबुराम भट्टराईले एक लाख रुपैयाँ सहयोग गर्ने प्रतिबद्घता जनाएको उनले बताए । नेकपाका नेता नारायणकाजी श्रेष्ठलगायत जिल्लाका सांसदहरूसँग पनि सहयोग माग्छौं, उनले भने । पैसा बुझाएन भने आजीवन कारावास हुन्छ रे, रानाकी पत्नी अम्बिकाले भनिन्, धेरै पटक श्रम मन्त्रालय पनि पुगिसक्यौं । श्रममन्त्री गोकर्ण विष्टले पनि सरकारी निकायबाट हुने सबै पहल गर्छौं भन्नुभएको छ ।"
गाभिँदै विद्यालय,"हेटौंडा (कास) बसाइँसराइ र बढ्दो प्रतिस्पर्धाले विद्यार्थी संख्या घटेपछि यहाँका आधारभूत तहका विद्यालय धमाधम मर्ज हुँदैछन् । चालु आर्थिक वर्षमा चारवटा आधारभूत विद्यालय मर्ज भएका छन् ।विद्यार्थी अभावले हेटांैडा उपमहानगरपालिका २ स्थित श्रीदेव आधारभूत विद्यालय सिद्धार्थमा गाभिएको छ । एकदेखि ८ कक्षासम्म पढाइ हुने उक्त विद्यालयमा विद्यार्थी संख्या अत्यन्त न्यून भएकाले सिद्धार्थमा गाभिएको जिल्ला शिक्षा समन्वय अधिकारी कृष्णप्रसाद घिमिरेले बताए । ८ जना शिक्षक रहेको उक्त विद्यालयमा ८० जनामात्र विद्यार्थी अध्ययनरत थिए । हेटांैडा उपमहानगरपालिका १ चौकी टोलस्थित ज्योति आधारभूत विद्यालय पनि सिद्धार्थमा गाभिएको छ । १ देखि ५ कक्षासम्म पठनपाठन हुने उक्त विद्यालयमा ४० जनामात्र विद्यार्थी अध्ययनरत थिए । त्यहा ६ जना शिक्षक कार्यरत थिए । यस्तै हटौंडा उपमहानगरपालिकाको पदमपोखरी पवित्र आधारभूत विद्यालय पनि पदमपोखरीको महेन्द्रमा गाभिएको छ । पवित्रमा ३ शिक्षक कार्यरत थिए । ३० जना विद्यार्थी मात्र पढ्थे । त्यसमा पनि नियमित ढंगले २० जना पनि पढ्न आउँदैनथे ।थाहा नगरपालिका ४ को किटनी आधारभूत पनि झम्केश्वरमा समाहित भएको छ । ३ कक्षासम्म पठनपाठन हुने उक्त विद्यालयमा २० जना विद्यार्थी पनि नियमित उपस्थित हुँदैनथे । थाहाकै आग्रा लप्सीखर्कस्थित विद्यालय पनि यसै शैक्षिक सत्रदेखि नै मर्ज गर्ने तयारी भइरहेको छ । विद्यालय मर्ज भइनसके पनि विद्यार्थी नजिकको अर्को विद्यालयमा भर्ना भइसकेका छन् । मकवानपुरमा २ वर्षको बीचमा ९ विद्यालय मर्ज भइसकेका छन् । जिल्लाको सहरी क्षेत्र होस् वा दुर्गम गाउँमा रहेको विशेषगरी आधारभूत विद्यालयमा विद्यार्थीका संख्या क्रमश: घट्दै गएको छ, जिल्ला शिक्षा समन्वय समितिका अधिकारी घिमिरेले भने ।"
नागरिकता दिन आनाकानी,"सतिघट्टा (झापा) मेचीनगर ७ सतिघट्टाकी सुमित्रा बेस्रा (सन्थाल) २१ वर्ष पुगिन् । बाबुविहीन सुमित्राको नागरिकता छैन । आमा फूलमुनीको वंशजको नागरिकता छ । उनले आफ्नो नामबाट छोरीलाई नागरिकता दिन प्रयास गरे पनि सफल भएकी छैनन् ।नागरिकताका लागि धाएको ३४ वर्ष बित्यो, उनले भनिन्, मैले जन्माएकी छोरीले मेरो नामबाट नागरिकता किन नपाउने ? नागरिकता नहुँदा ४ वर्षीय नातिको जन्मदर्ता हुन नपाएको र स्कुलले भर्ना गर्न नमानेको उनले बताइन् । फूलमुनीका ज्वाइँ बेपत्ता छन् । छोरी सुमित्रा ७ महिनाको गर्भवती हुँदामात्र छिमेकी राकेश गौतमसँगको प्रेम सम्बन्धको कुरा फूलमुनीले थाहा पाएकी थिइन् । सुरुमा राकेशले सम्बन्ध स्वीकार्न मानेका थिएनन् । फूलमुनीले प्रहरीमा उजुरी गरेपछि गौतम परिवारले सुमित्रालाई बुहारीका रूपमा स्वीकार्ने कागज गरे । सुमित्रालाई घर भने भित्र्याइएन । उनका नातिको न्वारानसमेत हुन पाएन ।नाति मामलीमै भएका बेला गौतम परिवार बसाइँ सरे । नातिको बोली फुटेर बाबा, आमा भन्न थालेपछि गौतम परिवार रातारात बसाइँ हिंडेछन्, फूलमुनीले भनिन्, अहिले ज्वाइँ राकेश पनि सम्पर्कविहीन छन्, खोज्न कहाँ जानु ? स्थानीयवासीका अनुसार गौतम परिवारले बुहारी नस्वीकारेपछि सुमित्रा माइतीमै छिन् । सतिघट्टाको राज चिया बगानमा श्रमिकका रूपमा काम गर्छिन् । उनैको पसिनाको कमाइले तीनजनाको परिवारको गर्जो टरेको छ । नागरिकता भए पैसा कमाउन विदेश जाने थिएँ, उनी भन्छिन्, बाजे, बराजु जन्मिएको देशमा मैले नेपाली हुन नपाउने ? आमा फूलमुनी समयमै कुष्ठरोगको उपचार नपाएर अपांग बनेकी छन् । मेरो काम गर्न सक्ने अवस्था छैन, फूलमुनी भन्छिन्, अहिलेसम्म छोरीले पालेकी छ, तर, छोरीलाई नागरिकता बनाइदिन नसक्दा भक्कानो फुटेर आउँछ । आमा वा बाबु दुवैको नामबाट नागरिकता लिन पाउने कानुनी व्यवस्था संविधानमा उल्लेख छ । तर, आमाको नाममा नागरिकता लिन बाबुको प्रमाण पेस गर्नुपर्ने बाध्यताले बाबुविहीन धेरै नेपाली अनागरिक जस्तै बनेका छन् । झापाका सहायक प्रमुख जिल्ला अधिकारी कृष्णचन्द्र पौडेलले आमाको नामबाट नागरिकता दिने कुरा संविधानमा उल्लेख भए पनि ऐन नबनेका कारण कार्यान्वयनमा कठिनाइ भएको बताए । पौडेल भन्छन्,ऐन नबन्दा कसरी दिने भन्ने अन्योलका कारण व्यावहारिक रूपमा कार्यान्वयन हुन नसकेको हो ।"
वृद्धाश्रमको अध्ययन थालियो,"हेटौंडा राष्ट्रिय मानवअधिकार आयोगले देशैभरका वृद्धाश्रमहेरचाह केन्द्रको अध्ययन थालेको छ । २०७४ चैतबाट ४० जिल्लाका ६० वटा वृद्धाश्रमको अवस्थाबारे जानकारी लिएको आयोगका सदस्य प्रकाश वस्तीले जनाए । वस्तीका अनुसार ७ वटै प्रदेशका ७७ जिल्लाका वृद्धाश्रमहेरचाह केन्द्रको अध्ययन अवलोकन गरिनेछ । हेटौंडामा आयोगले आयोजना गरेको अन्तरक्रिया कार्यक्रममा सरोकारवालाले वृद्धाश्रम सञ्चालन गर्न कठिन भएको भन्दै पूर्वाधार र आर्थिक अभाव रहेको आंैल्याए । मकवानपुरका प्रमुख जिल्ला अधिकारी चक्रबहादुर बूढाले वृद्धाश्रममा नागरिकतालगायतका समस्या समाधान गर्न आफू तयार रहेको बताए । प्रदेश ३ का मुख्य न्यायाधिवक्ता सूर्यचन्द्र न्यौपानेले प्रशासनिक संक्रमणकाल भएकाले समाधान हुने विश्वास व्यक्त गरे । हेटौंडा उपमहानगरपालिकाकी उपप्रमुख मीना लामाले स्थानीय तहहरू सहयोग गर्न तयार भएको भन्दै व्यवस्थित गरिनुपर्ने तर्क गरिन् । अन्तरक्रियामा सर्लाही, बारा, पर्सा, मकवानपुर, चितवन र तनहुँका वृद्धाश्रम सञ्चालकहरूको सहभागिता थियो ।"
खड्काले दिए राजीनामा,"काठमाडौं नेपाल आयल निगमका विवादास्पद कार्यकारी निर्देशक गोपाल खड्काले राजीनामा दिएपछि उद्योग, वाणिज्य तथा आपूर्तिमन्त्री मातृका यादवले अब खुला प्रतिस्पर्धाबाट संस्थामा प्रमुख चयन गर्ने बताएका छन् । राजीनामापत्र बुझेपछि मन्त्री यादवले पत्रकारहरूसँग कुरा गर्दै अब निगममा काम गर्न सजिलो हुने प्रतिक्रिया दिए । यसकै लागि मन्त्रालयमा तानेका थियौं । सहज छलफलपश्चात् राजीनामा दिनुभएको छ, मन्त्री यादवले भने, काम गर्न सहज बनाइदिएकामा धन्यवाद दिन चाहन्छु । निगमका नयाँ कार्यकारी निर्देशकका लागि बिहीबारबाटै छलफल गरिने उनले बताए । खड्काले देशी र विदेशी शक्तिले केही सञ्चारमाध्यमलाई प्रयोग गरी आफूलाई बद्नाम गरेको दाबी गरे । उनले आफूलाई गत कात्तिकमा मन्त्रालयमा तानेर जिम्मेवारीविहीन बनाएकाले यो पदमा बसिरहन उपयुक्त नभएको बताए ।सरकारले आफूलाई पूर्वाग्राही भएर बर्खास्त गरेर मेरो मनोबल गिरायो, खड्काले भने, अदालतले न्याय दिँदै निगममा पुनर्बहाली गर्यो तापनि गलत तत्त्वलाई सहय भएन, मन्त्रालयमा तानेर जिम्मेवारी दिएन । आयल निगममा बोर्ड झुन्डाएर मन्त्रालयमा नियुक्तिको प्रावधान नै नभएको अवस्थामा बिनाजिम्मेवारी बस्नु अन्तरमनले मानेन ।निगममा हुँदा व्यापक अनियमितता गरेको आरोप खड्कालाई लागेको थियो । इन्धन भण्डारणका लागि जग्गा खरिद गर्दा अनियमितताको आरोप लागेकाले निगममै राख्दा निगमको हितविपरीत कार्य गर्न सक्ने भन्दै मन्त्रालयमा हाजिर गराउने निर्णय शेरबहादुर देउवा नेतृत्वको सरकारले गरेको थियो । उनले इन्धन भण्डारण नबन्ने र आपूर्तिमा जटिल समस्या उत्पन्न हुने बताए । इन्धनको माग बर्सेनि बढेकाले टयांकरबाट ढुवानी गरी आपूर्ति व्यवस्था गर्ने अवस्था सम्भव नहुने उनले बताए । निगममा मेरो कार्यकाल ६ महिना बाँकी छ । निगममा सजिलो गरी काम बढोस् भनेर राजीनामा गरेको छु, उनले भने । पत्रकार सम्मेलनलगत्तै खड्काले मन्त्री यादवलाई राजीनामा पत्र बुझाएका थिए । विगतमा ४ वर्षको कार्यकाल हुन्थ्यो । अब त्यसरी नियुक्ति हुँदैन । अबको नियुक्ति कामको हिसाबमा हुन्छ, मन्त्री यादवले भने, कार्यकारी निर्देशक प्रतिस्पर्धाबाट छनोट गर्ने सोच बनाएका छौं । प्रतिस्पार्धाबाट क्षमतावान् कर्मचारी आउने मन्त्रालयको दाबी छ । कार्यकारीका लागि निगमका कर्मचारी, निजामती, निजी क्षेत्रका सीईओ, संस्थानका महाप्रबन्धकहरू पनि योग्य हुन सक्ने यादवले बताए । मन्त्री, निगम, कर्मचारीतन्त्रप्रति जनता सन्तुष्ट छैनन्, उनले भने, अब जनताको इच्छाअनुसार काम हुन्छ ।खड्का ०६७ सालमा डिभिजन सडक काठमाडौंको प्रमुख बनेका थिए । करिब ३५ वर्ष सरकारी कर्मचारी रहेका खड्कालाई १४ माघ ०७१ मा सरकारले निगमको कार्यकारी निर्देशकको जिम्मेवारी दिएको थियो । डिभिजन सडक कार्यालय प्रमुख हुँदा उनी हरेक वर्ष ५० लाखभन्दा माथि अनियमितताका काण्डमा मुछिएका थिए । अनियमितताका दर्जनौं उजुरीका साथै विभिन्न छानबिन प्रतिवेदनले थप कारबाही सिफारिस गरेका खड्कामाथि छानबिन गर्नुको सट्टा निगमको कार्यकारी निर्देशक बनाइएको थियो । तत्कालीन मन्त्री सुनीलबहादुर थापाको प्रस्तावमा नियुक्त भएका खड्का पदमा बहाल भएदेखि नै विवादमा रहे । पछिल्लो प्रकरण जग्गा खरिद हो । निगमले मुलुकलाई ९० दिनसम्मको पेट्रोलियम पदार्थ पुग्ने भण्डारण बनाउन भैरहवा, झापा, चितवन र सर्लाहीमा जग्गा किनेको हो । जग्गा खरिदमा कम्तीमा १ अर्ब २६ करोडभन्दा बढीको अनियमितता भएको जानकारहरू बताउँछन् । निगमले झापा, सर्लाही, चितवन र रूपन्देहीमा गरेको जग्गा खरिदका क्रममा तयार भएको फाइल अध्ययन गर्दा जग्गा दलाल प्रयोग गरी प्रचलित मूल्यको तुलनामा महँगोमा खरिद गरेको पुष्टि भएको थियो । जग्गा प्रकरणबाहेक खड्काले नाकाबन्दीको समयमा ग्यास अभाव भएपछि संसदीय समितिको निर्देशनअनुसार सरकारले नेपाली व्यवसायीले नै सञ्चालन गर्ने गरी ग्यास बुलेट किन्ने निर्णय गरेको थियो । ग्यास उद्योगीका अनुसार ७ सय ७५ बुलेटको अनुमति दिँदा खड्काले प्रतिबुलेट ७० हजार रुपैयाँसम्म असुलेका थिए ।नाकाबन्दीपछि निगमले पेट्रोलियम ढुवानी गर्न साढे २ सय टयांकर किन्न अनुमति दिएको थियो । त्यसबेला पनि उनले प्रतिटयांकर ५० हजार रुपैयाँसम्म असुलेको व्यवसायीको दाबी छ । यीबाहेक खड्काले ३ वर्षमा गोप्य रूपमा करिब ३४ नयाँ कम्पनीलाई अनुमति दिएको पाइएको छ । अनुमति दिँदा लाखौं रुपैयाँ चलखेल भएको उद्योगी बताउँछन् । ग्यासलाई व्यवस्थित बनाउन उद्योगलाई मर्ज गराउने प्रतिबद्धताविपरीत एक वर्षमा १७ उद्योगलाई शाखा खोल्न अनुमति दिइएको थियो । शाखा अनुमतिका लागि एक ग्यास उद्योगीबाट उनले १५ लाख रुपैयाँसम्म असुलेको व्यवसायीको दाबी छ ।"
पश्चिम सेतीमा मत बाझियो,"पश्चिम सेती जलविद्युत् आयोजना निर्माणबारे चीन र नेपाल सरकारको मत बाझिएको छ । चिनियाँ कम्पनी थ्री गर्जेजले बनाउने सहमति भएको आयोजनालाई आगामी आर्थिक वर्षको बजेटमा स्वदेशी लगानीमै बनाउने उल्लेख छ । तर, बजेटपछि चीन सरकारले आफू बनाउन तयार रहेको जानकारी दिएको छ । अर्थमन्त्री युवराज खतिवडाले संसदमा बजेट भाषणको क्रममा पश्चिम सेतीलाई नेपालकै स्रोत परिचालन गरेर निमार्ण गरिने बताएका थिए । तर, चीनले यो विषयमा अनविज्ञता प्रकट गर्दै त्यो विषय साँचो नभएको बताएको छ ।चिनियाँ विदेश मन्त्रालयमा आयोजित नियमित पत्रकार सम्मेलनमा नेपाल आफैंले बनाउने भन्ने विषयको समाचार सत्य नभएको प्रतिक्रिया आएको हो । बुधबार चिनियाँ विदेश मन्त्रालयमा आयोजित पत्रकार सम्मेलनमा पत्रकारले जिज्ञासा राख्दै भनेका थिए, नेपाल सरकारले पश्चिम सेती आयोजनामा चिनियाँ कम्पनीसँगको सहकार्यलाई रद्द गर्दै आफैं निर्माणमा लागेको हो ? त्यसको जवाफमा विदेश मन्त्रालयकी हुआ चुनयिङले आफूलाई प्राप्त जानकारीअनुसार उक्त समाचार सत्य नभएको बताइन् । उक्त आयोजना व्यावसायिक हो । यसमा सम्बद्ध चिनियाँ कम्पनीले नेपाली पक्षसँग यसको आर्थिक सम्भाव्यता र अन्य ठोस विषयहरूमा छलफल गरिरहेका छन् । यसको निर्माणका लागि विद्युत् प्राधिकरणले चिनियाँ कम्पनी थ्री गर्जेज इन्टरनेसनल कर्पोरेसन (सीटीजीआई) सँगको सहकार्यमा निर्माण गरिने बताएको थियो ।अघिल्लो सरकारले चिनियाँ कम्पनीसँग बूढीगण्डकी जलविद्युत् आयोजना निर्माणसम्बन्धी सम्झौता खारेज गरेको केही दिनमा नै सरकार मातहतको नेपाल विद्युत् प्राधिकरणले चीनको अर्को सरकारी कम्पनी थ्री गर्जेजसँग ७५० मेगावाट क्षमताको पश्चिम सेती जलविद्युत् आयोजना निर्माण भने चिनियाँ कम्पनीको लगानीमै निरन्तरता दिने निर्णय गरेको थियो । पछिल्लोपटक उक्त आयोजना बनाउनेबारे २०१७ नोभेम्बरमा नेपाल सरकार र थ्री गर्जेजसँग थप सहमति भएको थियो । थ्री गर्जेजलाई बनाउन दिने निर्णय भने ६ वर्षअघि नै भएको हो । अस्ट्रेलियाली कम्पनी स्मेकले १७ वर्ष आफूसँग राखेर आयोजना अगाडि नबढाएपछि सरकारले करिब ९ वर्षअघि सम्झौता खारेज गरेको थियो । त्यसपछि थ्री गर्जेज छानिएको थियो । तर, थ्री गर्जेजले पनि काम अगाडि बढाउन सकेको छैन । २५ प्रतिशतको साझेदार रहने विद्युत् प्राधिकरणसँग सम्झौता भए पनि अन्य लगानी थ्री गर्जेजले ल्याइसकेको छैन । लगानी बोर्डसँगको बारम्बारको छलफलमा थ्री गर्जेजले लगानीमा उदासीनता देखाउँदै आएको थियो । त्यही भएर बजेटमा सरकार आफैंले बनाउने निर्णय गरेको थियो । करिब १ खर्ब ९० अर्ब रुपैयाँ लागत अनुमान गरिएको छ । थ्री गर्जेजसँगको सम्झौतामा थ्री गर्जेजकै ७५ प्रतिशत सेयरबाटै प्रभावित क्षेत्रका मानिसहरूलाई अनिवार्य रूपमा १० प्रतिशत सेयर दिइने व्यवस्थासमेत यसमा रहेको छ । यसबाहेक कम्पनीले चाहेमा थप १४ प्रतिशतसम्म सेयर नेपाली लगानीकर्तालाई दिन सक्ने व्यवस्था छ । प्राधिकरणको २५ प्रतिशत लगानीका लागि रकम नजुटेमा चिनियाँ कम्पनीले सघाउने सम्झौतामा उल्लेख गरिएको छ । निर्माण सुरु भएको ६ वर्ष ७ महिनामा सक्ने लक्ष्य रहेको उक्त आयोजना जलाशययुक्त हो ।"
सहकारी आर्थिक समृद्धिको आधार,"काठमाडौं मुलुकको आर्थिक विकास र समृद्धिको आधार सहकारी रहेको विज्ञहरूले बताएका छन् । आगामी पाँच वर्षका लागि स्थिर सरकार बनेसँगै राजनीतिक अस्थिरता समाप्त भएकाले मुलुक आर्थिक समृद्धिको बाटामा लागेको अवस्थामा सहकारीको भूमिका धेरै महत्त्वपूर्ण रहेको उनीहरूको भनाइ छ । नेपाल बचत तथा ऋण केन्द्रीय सहकारी संघ (नेफ्स्कुन) र कृषि, भूमि व्यवस्था तथा सहकारी मन्त्रालयको संयुक्त आयोजनामा बिहीबारदेखि सुरु भएको तेस्रो साकोस शिखर गोष्ठी को उद्घाटन कार्यक्रममा उनीहरूले यस्तो बताएका हुन् ।कार्यक्रममा उपप्रधान तथा रक्षामन्त्री ईश्वर पोखरेलले आर्थिक विकास र समृद्धिका लागि सहकारी अपरिहार्य रहेको बताए । मुलुक ध्यान आर्थिक समृद्धि र विकासमा केन्द्रित छ, उनले भने, मुलुकको समृद्धिका लागि सहकारी महत्त्वपूर्ण आधार हो । अर्थतन्त्रको तीन आधार स्तम्भमध्ये सहकारी भन्नका लागि मात्र नभई अर्थतन्त्रको आधार स्तम्भ भएको उनले स्पष्ट पारे । यसकारण यो क्षेत्रमा देखिएको नीतिगत समस्या समाधान गरी समृद्ध मुलुक निमार्णमा सबै क्षेत्र एकताबद्ध भएर लाग्नुपर्ने उनको सुझाव छ ।"
मेगाको बचत खाता योजना,काठमाडौं मेगा बैंकले ग्राहकका लागि दुईवटा बचत खाता योजना ल्याएको छ । बैंकले मेगा जीवन साथी बचत खाता र मेगा स्वर्णिम बचत खाता योजना ल्याएको जारी विज्ञप्तिमा उल्लेख छ । बिहे गर्ने तयारीमा रहेका र विवाहिता जोडीलाई प्राथमिकता दिएर ल्याइएको मेगा जीवन साथी बचत खाता योजनामा आकर्षक सुविधाहरू रहेको बैंकले जनाएको छ । न्यूनतम ५ हजार रुपैयाँमै खोल्न सकिने यो खातामा त्रैमासिक रूपमा भुक्तानी हुने गरी वार्षिक ७ प्रतिशत ब्याज पाइनेछ ।
टाटाको ज्याक्सिस १४० एच,"काठमाडौं सिप्रदी अर्थमुभर्सले विराटनगरमा आफ्नो नयाँ प्रोडक्ट टाटा ज्याक्सिस १४० एच लन्च गरेको छ । यस अवसरमा ग्राहकलाई विभिन्न उपहारको पनि व्यवस्था गरिएको कम्पनीले जनाएको छ । लामो समयदेखि नेपाली बजारमा विभिन्न साइजको एक्साभेटर, ब्याकोन लोडर र हवील लोडर कम्पनीले उपलब्ध गराउँदै आएको छ ।"
महिन्द्राको नयाँ अफर,"काठमाडौं महिन्द्रा एन्ड महिन्द्रा कम्पनीले विश्वकपलाई लक्षित व्यापार गरौं जमेर वल्र्ड कप हेरौं रमेर अफर ल्याएको छ । यो योजनाअन्तर्गत ग्राहकहरूले महिन्द्रा सुप्रो कार्गाे भ्यान, महिन्द्रा म्याक्सिमो प्लस र लोडकिङ अप्टिमो गाडीहरूको खरिदमा एलईडी टीभी सित्तैमा पाउने जारी विज्ञप्तिमा उल्लेख छ । जेठ २४ देखि असार मसान्तसम्म मात्र यो योजना लागू हुने कम्पनीले जनाएको छ ।"
यामाहाको सोरुम विस्तार,"काठमाडौं एमएडब्लू इन्टरप्राइजेजले बिहीबार नुवाकोटको त्रिशूलीस्थित बट्टारमा यामाहाको नयाँ सोरुम सञ्चालनमा ल्याएको छ । सोरुमबाट कम्पनीले ग्राहकलाई थ्री एस (सेल्स, सर्भिस र स्पेयर पार्टस) को सुविधा दिन सुरु गरेको जनाएको छ । सोरुमबाट यामाहाका मोटरसाइकल र स्कुटरको एक्सचेन्ज र फाइनान्सको पनि सुविधा पनि पाउने जारी विज्ञप्तिमा छ ।"
जस्मिनका विजेतालाई उपहार,"काठमाडौं जस्मिन पेन्टसले ०७४ भदौदेखि माघसम्म कम्पनीका उत्पादन खरिद गर्ने उपभोक्ताका लागि सञ्चालनमा ल्याएको जस्मिन पेन्टसको बहार, बम्परमा कार उपहार योजनाका विजेताको घोषणा गरेको छ । योजनाअन्तर्गत स्योरसट अफरका विजेताहरूलाई घडी, सेल्फी स्टिक, राइसकुकर, छाता, मिक्सचर, मोबाइल र पावर बैंक उपहारस्वरूप प्रदान गरेको कम्पनीले जनाएको छ । त्यस्तै लक्की ड्रमार्फत हरेक महिना एकजनालाई स्कुटर र बम्परमा कार उपहार प्रदान गरेको जारी विज्ञप्तिमा छ ।"
दरौंदी १ जलविद्युत्को निर्माण सकियो,काठमाडौं कालिका गु्रपअन्तर्गत डायमन्ड हाइड्रोपावरले प्रवद्र्धन गरेको १० मेगावाट क्षमताको माथिल्लो दरौंदी १ जलविद्युत् आयोजना जनता बैंकको नेतृत्व र थप दुई बैंक कुमारी र सेन्चुरी कमर्सियलको सहभागितामा सम्पन्न भएको छ । १ अर्ब ३४ करोड ८० लाख परियोजना कर्जाको वित्तीय व्यवस्थापन आयोजना सम्पन्न भएको विज्ञप्तिमा उल्लेख छ ।
एनआईसीको ऋणपत्र,काठमाडौं एनआईसी एसिया बैंकले एक हजार अंकित दरका १८ लाख ३० हजार कित्ताले हुन आउने १ अर्ब ८३ करोड रुपैयाँ बराबरको ११ प्रतिशत एनआईसी एसिया ऋणपत्र २०८२८३ निष्कासन गर्न नबिल इन्भेस्टमेन्ट बैंकिङ लिमिटेडलाई धितोपत्र निष्कासन तथा बिक्री प्रबन्धकका रूपमा नियुक्त गरेको छ । प्रस्तावित ११ प्रतिशत ब्याज भएको यस ऋणपत्र लगानीकर्ताको लागि उत्कृष्ट प्रतिफलसहितको दीर्घकालीन लगानी गर्ने अवसर यसबाट प्राप्त हुने दाबी बैंकको छ ।
गरिमाको बचत खाता,काठमाडौं गरिमा विकास बैंक गरिमा दम्पती बचत खाता सञ्चालनमा ल्याएको छ । बैंकले झापाको मेची पुलबाट बैंकका अध्यक्ष चन्द्रकान्त बरालले उक्त खाताको शुभारम्भ गरेको विज्ञप्तिमा छ ।
विकास फ्लोरलाई अवार्ड,"काठमाडौं ज्ञान चक्की आटा, मैदा, लिटोहरू उत्पादन गर्ने विकास फ्लोर मिलले उत्कृष्ट गुणस्तरीय खाद्य उद्योग अवार्ड प्राप्त गरेको छ । दसौं राष्ट्रिय खाद्य स्वच्छता दिवसका अवसरमा कम्पनीलाई उक्त अवार्ड प्राप्त भएको जारी विज्ञप्तिमा छ ।"
आँखा रसाउने कला भेटिन छाडे,"काठमाडौं यो ग्रिन तारा पेन्टिङ, जसलाई देखेर चिनियाँ आर्ट कलेक्टर एवं प्रमोटरका आँखा रसाएका थिए । कलाकारले बनाउँदै गरेको अपुरो पौभा चित्रमा के थियो ? दस वर्षपहिलेको घटना उनी खुलाउन त सक्दैनन्, तर महसुस अहिले पनि गर्छन् ।जति हेर्यो त्यति भावकु भएको थिएँ, चीनमा नेपाली कला प्रवद्र्धन गर्दै आएका चिनियाँ कलापारखी गोजिनले भने, त्यही दिन देखि नेपाली कलाको प्रवद्र्धन गर्ने सोच पाले । काठमाडांै घुम्न आएका गोजिनले त्यही ग्रिन ताराको सौन्दर्यकै कारण आफू कला संकलक (आर्ट कलेक्टर) बनेको बताए । आँखा रसाउने त्यस्तै कला अचेल भने भेटिन छाडेको गोजिनको गुनासो गर्छन् । उनले एक दशकदेखि नेपाली पौभा चित्रहरू संकलन गर्दै आएका छन् । यहाँका खास गरी युवा कलाकारले सिर्जना गरेका पौभा उनको रोजाइमा पर्छन् । चीनमा लगेर त्यसको राम्रो बजार व्यवस्थापन गर्न उनी निकै सोखिन छन् । उनी प्राय: हरेक वर्ष नेपाल आउने गर्छन् । यस पटक उनको कला प्रवद्र्धन कर्म नेपालमा प्रशंसित पनि बन्यो । ललितकला प्रज्ञा प्रतिष्ठानले उनलाई केही दिनअघि नेपाल आर्ट एन्ड कल्चर प्रमोटर को अवार्ड समेत दियो । बेइजिङ बस्ने गोजिनले पुराना नेपाली पौभा कलाको आफ्नै भिन्न सौन्दर्य रहेको बताए । उनको भनाइमा अहिले भने पौभा बढी बजारिया बनेको छ । कलाकारले मनदेखि नभई दिमागले काम गर्न थालेका छन्, उनले भने, त्यही भएर गुणस्तरमा समस्या देख्छु । तर मूल्य भने बढ्दो छ ।गोजिनका अनुसार ंकलकहरूले पनि अचेल राम्रो चित्रकला के हो भनेर छलफल गर्न छाडेका छन् । यस्तो समस्या नेपालमा मात्रै नभई आफ्नै मुलुकमा समेत देखा परेको उनको अनभुव छ । समाधान के होला ? उनले सरकार, कला समाज र संकलकहरूबीच व्यापक अन्तरक्रिया जरुरी रहेको बताए ।नेपाली पौभाको बजार विगतमा जस्तो नभएको उनले सुनाए । यसका मुख्य दुई कारण हुन् एउटा गुणस्तरमा कमी देखिनु, अर्को, अनावश्यक मूल्यवृद्धि । व्यावसायिक रूपमा मात्रै थाङका वा पौभा बनाउन थालिएकाले ग्राहकको माग पनि घट्दै गएको उनको धारणा छ । आकृति उस्तै भेटिए पनि पनि कलामा आत्मा छुने खालका सिर्जनात्मकता भने पाउन मुस्किल हुँदै गएको उनको अनुभव छ ।अरनिको जन्मेको भूमिमा थुप्रै सिर्जनाको खानी छ तर खानीबाट जति बाहिर आउनुपर्ने हो त्यो सकेको छैन, उनले भने, यद्यपि नेपाली थाङकापौभाको आफ्नै प्राचीन इतिहास र सभ्यता भएकाले यसको स्वाद थाहा पाउनेहरूले खोजीखोजी किन्ने गरेकै छन्, उनले सुनाए । केही दिनको नेपालबसाइमा कलाकार र कला प्रदर्शनीहरूमा सक्दो पुग्ने योजनामा रहेका गोजिनले आफ्नो झोला र आइफोन कभरमा समेत थाङका पौभाका चित्र प्रिन्ट गरेका छन् । कला प्रवद्र्धनको यो आधुनिक तरिका हो, उनी मुस्कुराए, कला लुकाउनेभन्दा जति सक्दो प्रचारप्रसार गर्ने विषय हो । त्यसैले आधुनिक प्रविधिको सदुपयोग गरेर प्रमोटरको भूमिका निर्वाह गरेको हुँ ।"
तीनदिने सेलो फेस्टिभल,"काठमाडौं मौलिक खाना, पुस्तक अनि नाटक । यी सबै एकैथलोमा उपलब्ध गराउँदै छ, तामाङ सेलो नाट्य महोत्सव२०७५ ले । नेपाल संगीत तथा नाट्य प्रज्ञा प्रतिष्ठान र सेलो फाउन्डेसनले आउँदो असार २ गतेदेखि तीनदिने महोत्सव गर्न लागेका हुन् । महोत्सवमा तामाङ समुदायको मौलिक खाना, पुस्तक प्रदर्शनीसहित पाँच नाटक प्रस्तुत हुने बताइएको छ । बत्तिसपुतलीस्थित शिल्पी थिएटरमा हुने महोत्सवमा भाषाविद् अमृत योञ्जन तामाङको लेखन एवं निशा पाख्रिन र सन्तोष तामाङको निर्देशन रहेको नाटक स्यालगार, फूलमान वलको लेखन र सोनाम तामाङको निर्देशन रहेको सोनाम ग्याल्मो, वसन्त चौधरीको लेखन र शान्ति वाइबाको निर्देशन रहेको कविता नाटक ङाला फ्रेङबा धोङला टा, ल्हाप्साङ कर्पो म्युजिकको तर्फबाट रोशन फयुबाको संयोजन रहेको लोक नाटक लालिमो, सत्यदेवी काठमाडौं सम्पर्क समाजका तर्फबाट मारनेन वाइबाले संयोजन गरेको लोकनाटक ताचेमा छनोटमा परेको प्रतिष्ठानका रंगमञ्च विभाग प्रमुख एवं प्राज्ञ पुष्कर गुरुङले जनाए । सेलोलाई तामाङ समुदायको सांस्कृतिक पहिचान मानिन्छ । यसभित्र गायन र नृत्य मात्रै नभई लोक नाटक र संस्कृतिका अनेक रंगमञ्चीय आयाम लुकेका हुन्छन्, गुरुङले भने, तिनै आयाम उजागर गर्ने ध्येयसाथ फेस्टिभल गर्न लागेका हौं । राणा शासनको जग बसाल्ने तत्कालीन श्री ३ जंगबहादुरको मृत्युसम्बन्धी तामाङ समुदायमा प्रचलित मिथमा आधारित नाटक सोनाम ग्याल्मो मार्फत पहिलो पटक तामाङ नायिका चाँदनी मोक्तान, गायकहरू फूलकुमार बमजन र सुसन लामा रंगमञ्चमा देखिँदै छन् । लामो समयदेखि नाटकमा आउन चाहन्थें, दर्जनभन्दा बढी तामाङ फिल्म खेलेकी चाँदनीले भनिन्, बल्ल समय मिल्यो । महोत्सवमा तामाङ र नेपाली दुवै भाषामा नाटक मञ्चन गरिने सेलो फाउन्डेसनका अध्यक्ष जगत तामाङले जनाए ।"
युद्ध बिर्सेर सिर्जना,"रोल्पा विगतको सशस्त्र द्वन्द्वलाई बिर्साउँदै शान्तिका लागि रोल्पा नगरपालिकाले गरेको बृहत् साहित्य सम्मेलन राष्ट्रिय कविता प्रतियोगिता आयोजना, युद्ध साहित्यको चर्चा, गजल गायनलगायतका कार्यक्रमसहित समापन भएको छ । सम्मेलनमा सहभागीहरू युद्ध र त्रास बिर्सेर सिर्जनामा रमाए । स्रष्टाहरूलाई साथ दिए । राष्ट्रिय कविता प्रतियोगितामा लमजुङका प्रज्वल अधिकारी पहिलो, अछामका लक्ष्मण संगम दोस्रो र सिन्धुपाल्चोकका सुरेश बुढाथोकी फकिर तेस्रो भए । सोलुखुम्बुका गणेशप्रसाद खतिवडा र काठमाडौंका अमी प्रिन्सले सान्त्वना पुरस्कार पाए । पहिलो, दोस्रो र तेस्रो हुनेले क्रमश: ३५ हजार, २५ हजार र २० हजार रुपैयाँ प्राप्त गरे । सान्त्वना स्थान पाएका कविद्वयलाई १०१० हजार रुपैयाँ दिइयो । सम्मेलनमा बाबु त्रिपाठीको टोलीले गजल सुनाएको थियो । तीनदिने सम्मेलन एवं राष्ट्रिय कविता प्रतियोगिताका निर्णायकमा त्रिभुवन विश्वविद्यालयका प्रा केशव सुवेदी, नेपाल प्रज्ञा प्रतिष्ठानका पूर्वप्राज्ञ उत्तमकृष्ण मजगैंया र प्रज्ञासभा सदस्य वियोगी बुढाथोकी थिए । आयोजकले कवि नारायणप्रसाद शर्मा, भूपिन, प्रोल्लास सिन्धुलीय, हेम प्रभासलगायत एक दर्जन कविलाई कविता सुनाउन विशेष निम्तो गरेको थियो । रोल्पाबाटै सुरु भई करिब दशकसम्म सञ्चालित माओवादी सशस्त्र द्वन्द्वसँग जोडिएको युद्ध साहित्य र सिर्जनामा युद्धको प्रभाव बारे सम्मेलनमा चर्चा गरियो । रोल्पाका साहित्यकारद्वय नवीन विभास र क्षितिज मगरले तत्कालीन सशस्त्र द्वन्द्वबाटै साहित्य सिर्जनामा अभिप्रेरित भई लागेको खुलासा गरे । युद्ध साहित्यका बारेमा प्रवचन गर्न सम्मेलनमा पाहुनाका रूपमा निम्त्याइएका दाङका कवि यज्ञबहादुर डाँगीले तत्कालीन सशस्त्र द्वन्द्वले युद्ध साहित्य सिर्जनामा मलजल गरेको बताए ।"
गिरीलाई वासु शशी,"काठमाडौं वासु शशी स्मृति परिषद्ले साहित्यकार गोविन्द गिरी प्रेरणालाई पुरस्कार प्रदान गरेको छ । परिषद्ले राजधानीमा गिरीलाई वासुु शशी साहित्य पुरस्कार प्रदान गरेको हो । ताम्रपत्र र १५ हजार रुपैयाँसहितको पुरस्कार गत चैत दोस्रो साता प्रदान गर्नुपर्ने भए पनि त्यति बेला गिरी अमेरिकामा रहेका कारण सम्भव नभएकाले अहिले हस्तान्तरण गरेको परिषद् सचिव प्रद्युम्न जोशीले जानकारी दिए । परिषद् अध्यक्ष तथा नेपाल संगीत नाट्य प्रतिष्ठानका सदस्यसचिव गणेश रसिकले गिरीलाई उक्त पुरस्कार हस्तान्तरण गरेका थिए ।वरिष्ठ साहित्यकार वासु शशीको जन्मजयन्ती पारेर परिषदले गत चैत दोस्रो साता वरिष्ठ कवि कृष्ण जोशी, साहित्यकारहरू रमा शर्मा र डा शैलेन्दुप्रकाश नेपाललाई सम्मानित गरेको थियो ।"
हलमा मट्टीमाला र चंगा,"काठमाडौं फिल्म मट्टीमाला बाट अभिनेता बुद्धि तामाङ पहिलोपटक रोमान्टिक अवतारमा देखा पर्दै छन् । शुक्रबार रिलिज हुने फिल्ममा तामाङको जोडीको रूपमा रजनी गुरुङ रहेकी छन् । यी दुई हास्य टेलिसिरियल मेरी बास्सै मा पनि जोडीकै रूपमा थिए । पौरखी फिल्मको प्रस्तुति रहेको फिल्ममा प्रियंका कार्की, पृथ्वी राई, शिशिर राना, अरुणा कार्की, चिरन राईलगायतका कलाकारको पनि मुख्य भूमिका रहेको छ । प्रेमकथामा आधारित फिल्मको लेखन तथा निर्देशन टेके पौरखी राईले गरेका हुन् । राहुल राईको छायांकन, कविराज गहतराजको कोरियोग्राफी, सुमन राईको संगीत रहेको फिल्म पृथ्वी राईले निर्माण गरेका हुन् । त्यसैगरी शुक्रबारै फिल्म चंगा पनि हलमा लाग्दै छ । किशोर भण्डारी डिड्ठा साब को लेखन तथा निर्देशन रहेको फिल्म पैसाको समस्यापछि एक गाउँले युवकको जीवनमा आउने उतारचढावमा आधारित रहेको बताइएको छ । कमेडी जानरामा बनाइएको फिल्म बुद्धि तामाङ, कमलमणि नेपाल, राजन खतिवडा, रेश्मा तिमल्सिना, अंकित खड्का, प्रेमवर्षा खड्का, लक्ष्मी बर्देवालगायतको अभिनय हेर्न सकिन्छ । छायांकन गरेका हुन् नवराज उप्रेती । कन्टिन्युअस मुभी मेकर्सको ब्यानरमा निर्मित चंगा मा राजनराज शिवाकोटी र कमल खत्रीको संगीत, कविराज गहतराजको कोरियोग्राफी रहेको छ भने प्रखु पाण्डे कार्यकारी निर्माता र रेश्मा तिमिल्सिना निर्माताको रूपमा छन् ।"
ड्रिम गर्ल को तिम्रो मायामा,"काठमाडौं प्रेमकथात्मक फिल्म ड्रिम गर्ल को बिहीबार नयाँ गीत तिम्रो मायामा हराउन सार्वजनिक गरिएको छ । ऋषिराज आचार्यको लेखन, निर्माण र निर्देशनमा बनेको उक्त फिल्ममा आकाश श्रेष्ठ र आश्मा गिरी मुख्य भूमिकामा रहेका छन् । अञ्जु पन्त र सुरेश लामाले गाएको उक्त गीतमा कोरियोग्राफर गम्भीर विष्टले आकाश र आश्मालाई रारा ताल र थाइल्यान्डका रमणीय दृश्यमा रोमान्टिक मुडमा फिचरिङ गरेका छन् । अम्बिका शर्माले लेखेको उक्त गीतमा अर्जुन पोखरेलले संगीत भरेका हुन् ।असोज १९ देखि देशव्यापी प्रदर्शनमा आउन लागेको ड्रिम गर्ल मा आकाश र आश्माका साथमा सरोज खनाल, अर्जुन श्रेष्ठ, विल्सनविक्रम राई, शिशिर भण्डारी, पूजा पराजुली, निर्मल शर्मा, लक्ष्मी गिरी, रश्मी भट्ट, सुरवीर पण्डितलगायतले अभिनय गरेका छन् । निर्माणमा निर्देशक आचार्यलाई अर्जुन शर्मा र रामेश्वर धितालले साथ दिएका छन् । उक्त फिल्मलाई आरबी मुभिजले दक्षिण भारतको रिल एन्ड रियल सिनेमा कम्पनीसँगको सहकार्यमा बनाएको हो ।गीत सार्वजनिक कार्यक्रममा अभिनेता आकाशले फिल्म राम्रो बनाउन आफूले मिहिनेत गर्न कुनै कसर बाँकी नराखेको बताए भने डेब्यु गर्न लागेकी आश्माले यसै फिल्मले आफूलाई स्थापित गराउने विश्वास व्यक्त गरिन् । राहुल राई र रामेश्वर हुमागाईंले खिचेको फिल्मको सम्पादन नवीन निरौलाले गरेका हुन् ।"
अर्पणको कस्मिक लभ मा दिया,काठमाडौं शंकर अधिकारीको निर्देशन रहने फिल्म कस्मिक लभ मा अर्पण थापा र दिया मास्के जोडीको रूपमा अनुबन्ध भएका छन् । प्रेमकथामा आधारित रहने फिल्ममा प्रशान्त ताम्राकार र रविन तामाङ पनि हुने निर्माण पक्षले जनाएको छ । मुभी मेकर्सको ब्यानरमा जय गौतमले निर्माण गर्न लागेको उक्त फिल्ममा अन्य कलाकार छनोट क्रम जारी रहेको बताइएको छ । असार १ देखि छायांकनमा जान लागेको उक्त फिल्मलाई सुरेश बज्राचार्यले खिच्ने भएका छन् भने कोरियोग्राफी कविराज गहतराज र रामजी लामिछानेको रहनेछ । शेखर ज्ञवालीको लेखन रहेको कस्मिक लभ मा बाबु साहेबको द्वन्द्व निर्देशन रहने बताइएको छ ।
अफगानिस्तानद्वारा तालिवानसँग युद्धविराम,काबुल अफगानिस्तानका राष्ट्रपति असरफ घानीले इदको अवसरमा अस्थायी युद्धविरामको घोषणा गरेका छन् । उनले लामो रमादानको अवसरमा तालिवानसँग युद्धविरामको घोषणा गरे पनि अन्य विद्रोहीविरुद्धको लडाइँ भने जारी रहने बताएका छन् । घानीको घोषणाबारे तालिवानले भने हालसम्म कुनै प्रतिक्रिया जनाएको छैन । घानीेले बिहीबार ट्वीट गर्दै यही जुन ११ देखि १५ सम्म युद्धविराम गरेको जनाएका हुन् । रमादानको पाँचौं दिनमा ईद मनाइने चलन छ । गत साता अफगान अधिकारीले विद्रोहीसँग भएको भनिएको वार्ता अस्वीकार गरेका थिए । तालिवान समूहले हालैका महिनाहरूमा अफगानिस्तानको राजधानी लगायतका सहरी क्षेत्रमा आक्रमणलाई तीव्रता दिँदै आएका छन् । सन् २००१ मा अमेरिकी नेतृत्वको सेना अफगानिस्तानमा परिचालन गरिएपछि दसौं हजार तालिवानको ज्यान गइसकेको छ । विगतमा सरकार र तालिवानबीच हुने गरेका युद्धविराम भने कुनै निष्कर्षमा पुगेका थिएनन् । राष्ट्रपति घानीले सरकारी सेनाले तालिवानविरुद्ध मात्रै कारबाही नगर्ने तर इस्लामिक स्टेट (आईएस) विरुद्धको आक्रमण भने जारी रहेको बताएका हुन् । गत फेब्रुअरीमा घानीले तालिवानले कानुनी शासनको सम्मान गरे बिनाकुनै सर्त वार्ता गर्न तयार रहेको बताएका थिए । सन् २०१४ मा विदेशी सेनाहरूले अफगानिस्तान छाडेपछि तालिवानहरूले आफ्नो आधार इलाका बढाउँदै लगेका छन् । गतसाता अफगानिस्तानस्थित अमेरिकी सेनाका कमान्डर जेनरल जोन निकोल्सनले एक वरिष्ठ अफगान अधिकारी र तालिवानबीचको वार्तामा युद्धविरामबारे सहमति भएको जनाएका थिए ।
जापानी प्रधानमन्त्रीले ट्रम्प भेट्दै,"टोकियो अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङउनबीच हुने शिखर बैठकको पूर्वसन्ध्यामा जापानी प्रधानमन्त्री सिन्जो आबे बिहीबार अमेरिका प्रस्थान गरेका छन् । ट्रम्प र किमबीच यही जुन १२ मा सिंगापुरको क्यापिला होटलमा शिखर वार्ता हुँदै छ । यद्यपि, वार्ताको विस्तृत विवरणबारे भने हालसम्म कुनै जानकारी सार्वजनिक गरिएको छैन । आबे अमेरिकी राष्ट्रपति डोनाल्ड ट्रम्पको निमन्त्रणमा अमेरिकाको भ्रमणमा निस्केका हुन् ।"
अदालतको अवज्ञा गर्दै सवारी सञ्चालन,"सिन्धुली सर्वोच्च अदालतले बीपी राजमार्गमा बढी भारवहन क्षमताका सवारीसाधन सञ्चालन नगर्न गरेको अन्तरिम आदेश ४ दिन बितिसक्दा पनि कार्यान्वयन गरिएको छैन । अदालतको आदेशको अवज्ञा गर्दै स्थानीय प्रशासनले निर्बाध रूपमा बढी भारवहन क्षमताका मालवाहक तथा यात्रुवाहक सवारीसाधन मिलेमतोमा सञ्चालन गर्दै आएको छ । राजमार्गमा बढी भारवहन क्षमताका सवारीसाधनलाई रोक लगाउन परेको रिटमा सर्वोच्चका न्यायाधीश सपना मल्ल प्रधानको एकल इजलासले जेठ २१ गते सोमबार अन्तरिम आदेश जारी गर्दै रोक लगाउन अन्तरिम आदेश जारी गरेको थियो । भौतिक पूर्वाधार तथा यातायात मन्त्री रघुवीर महासेठले गत जेठ १३ मा बीपी राजमार्गमा ठूला सवारीसाधनसमेत चल्न पाउने निर्णय गरेपछि त्यसविरुद्ध अधिवक्ता कैलाशराज दाहालले सर्वोच्च अदालतमा रिट हालेका थिए । तर अन्तरिम आदेशको ४ दिन बितिसक्दा पनि स्थानीय प्रशासनले जानकारी नभएको भन्दै निर्बाध बढी भारवहन क्षमताका सवारीसाधन सञ्चालन गर्न दिइरहेको छ । आधिकारिक पत्र प्राप्त नभएकाले बढी भारवहन क्षमताका सवारीसाधनलाई रोक नलगाइएको प्रजिअ ज्ञानप्रसाद ढकालले बताए । माथिको आदेश नभएकाले रोक्न नमिल्ने उनको जिकिर छ । सुनकोसी नदी आसपासमा खोलीएका क्रसर नेताका भएकाले उनलाइ दबाब भएको स्रोतले बताएको छ । निर्बाधरूपमा बढी भारवहनका सवारीसाधन दिउँसो र राति सञ्चालनमा छन् । व्यवसायीका अनुसार प्रतिसवारी १ हजार ५ सयदेखि २ हजार ५ सय सम्म असुलेर सवारीसाधन छाड्ने गरिएको छ । स्रोतका अनुसार दिउँसो र राति गरी बढी भारवहन क्षमताका दुई हजार बढी सवारीसाधन बीपी राजमार्गमा चल्छन् । रोक्नका लागि कुनै आदेश आएको छैन्, आउनासाथ बढी भारवहन क्षमताका सवारीसाधन नियमानुसार रोकिन्छन्, जिल्ला प्रहरी कार्यालयका प्रहरी उपरीक्षक रामेश्वरप्रसाद यादवले बताए । हामीलाई अन्तरिम आदेशको लिखित आदेश आएको छैन, प्रमुख जिल्ला अधिकारीले रोक्नु नभनेकाले सञ्चारमाध्यममा खबर आए पनि कार्यान्वयन नगरिएको उनको भनाइ छ । सर्वोच्चको अन्तरिम आदेश गलत भएको भन्दै सिन्धुली, रामेछाप, दोलखा, काभ्रे, सिन्धुपाल्चोकका प्रदेश सांसदले विज्ञप्ति जारी गर्दै राजमार्ग भएकाले ठूला सवारीले निर्बाध चल्न पाउनुपर्ने माग गरेका छन् । जब कि चार प्वाइन्ट ७५ मिटर कालोपत्र सडक भएकाले एकैपटक ठूला दुइटा सवारी पास हुन सक्दैनन् । जापान सरकारको २६ अर्ब लगानीमा बनेको राजमार्ग पछिल्लो समय सुनकोसी आसपासमा क्रसर उद्योग खुल्ने क्रम बढेसँगै बिग्रँदै गएको छ ।"
नीति तथा कार्यक्रम पारित,"हेटौंडा प्रदेश ३ सरकारले आर्थिक वर्ष २०७५०७६ का लागि प्रस्तुत गरेको वार्षिक नीति तथा कार्यक्रम बहुमतले पारित भएको छ । प्रमुख विपक्षी कांग्रेसका साथै राप्रपा र राप्रपा (प्रजातान्त्रिक) नीति तथा कार्यक्रममको विपक्षमा उभिए भने विवेकशील साझा र नेमकिपा तटस्थ रहे । प्रदेशसभा ३ मा सत्तारूढ (नेकपा) का ८०, प्रमुख विपक्षी नेपाली कांग्रेसका २१, विवेकशील साझा पार्टीका ३, नेककिपाका २, राप्रपा र राप्रपा (प्रजातान्त्रिक) का ११ र एक स्वतन्त सांसद छन् । नीति तथा कार्यक्रममाथि उठेका प्रश्नको जवाफ दिँदै मुख्यमन्त्री डोरमणि पौडेलेले विपक्षीले नबुझी वा बुझ पचाएर संशोधन र विरोधमा उत्रेको बताए । प्रदेशको नीति तथा कार्यक्रम उत्कृष्ट भएको दाबी गर्दै उनले लागू भए ४ वर्षमा समृद्धि हासिल हुने दाबी गरे । विपक्षीहरूले पढदै नपढी, विभिन्न कारणले आलोचना गर्नैपर्ने भएर गर्नुभयो, उनले भने, यो नीति तथा कार्यक्रम उत्कृष्ट छ भने युरोप, अमेरिकालगायत १ सय १७ देशका मानिसले मलाई म्यासेज गर्नुभएको छ । पौडेलले बढदो सवारी चाप न्यूनीकरण गर्न पेट्रोलबाट चल्ने गाडी कम गर्ने नीति ल्याएको भन्दै उनले क्रमश: घटाउँदै लैजाने दाबी गरे । ठूला विकास निर्माणका काम गर्न प्रदेश निर्माण कम्पनीको अवधारणा ल्याएको भन्दै निजी क्षेत्रलाई पनि सहभागी गराउने बताए । प्रमुख विपक्षी कांग्रेस संसदीय दलका नेता इन्द्रबहादुर बानियाँले नीति तथा कार्यक्रममा विपक्षीले दिएका राम्रा सुझाव पनि नसमेटेकाले विपक्षमा मत दिएको बताए । राम्रा कुराको समर्थन गर्दै आएका थियौं तर हामीले राम्रो र जनताका कुरा गर्दा पनि सत्तापक्षले स्वीकार गरेन, उनले भने । पैतृक सम्पत्तिमा समान हक अस्वीकृत प्रदेश ३ लाई दाइजोरहित बनाउन जनप्रतिनिधि र कर्मचारीले दाइजो नलिनेनदिने घोषणा गरेको प्रदेशसभाले पैतृक सम्पत्तिमा समान हक राख्न गरिएको संशोधन अस्वीकृत गरेको छ । कांग्रेस सांसद विजया श्रेष्ठ केसीले बुँदा ६६ मा दाइजो प्रथालाई उन्मूलन गर्दै पैतृक सम्पत्ति छोरीलाई छोरासरह पूर्ण अधिकार प्रदान गरिनेछ भन्ने उल्लेख हुनुपर्ने भन्ने संशोधन बहुमतले अस्वीकृत गरेको हो । सांसद बिजुला बर्मा र सन्तबहादुर प्रजाले सरकारमा पहुँच नभएका र अन्यायमा परेका महिला, दलित र अपांगता भएका व्यक्ति भनिए पनि अल्पसंख्यक, अति सिमान्तकृत र तेस्रोलिंगी समुदाय छुटेको भन्दै संशोधन दर्ता गराए पनि बहुमतले अस्वीकृत भएको हो । राप्रपाका रिता माझीले पोष्टबहादुर बोगटी भीमफेदी कुलेखानी सुरुङमार्ग लाई चेपाङवनकरियाभीमफेदीकुलेखानी सुरुङमार्ग नामकरण गर्न भन्दै संशोधन दर्ता गराए पनि बहुमतले अस्वीकृत भएको हो । ९ जिल्लाले विवरण पठाए प्रदेश राजधानी सम्भाव्यता अध्ययन विशेष समितिमा ९ जिल्लाले विवरण पठाएका छन् । समितिले जिल्लाको वस्तुगत स्थिति झल्कने गरी १ सय २३ प्रश्नावली पठाएको थियो । अन्तिमसम्म काभ्रे, मकवानपुर, भक्तपुर, नुवाकोट, सिन्धुपाल्चोक, चितवन, ललितपुर र रामेछापको विवरण आएको समिति सभापति दीपक निरौलाले जनाए । समितिले जेठ २८ गतेदेखि ३० गतेसम्म प्रस्ताव दर्ता भएका काभ्रे, नुवाकोट र भक्तपुर जिल्लाको स्थलगत अवलोकन गर्ने निर्णय भएको समिति सदस्य छिरिङ दोर्जे लामाले जानकारी दिए । उनका अनुसार, लगत्तै अस्थायी मुकाम रहेको मकवानपुर र चितवनको पनि अवलोकन गरिनेछ । औचित्यताका आधारमा सभालाई प्रतिवेदन पेस गर्न बढीमा ४५ दिनको म्याद तोकेर वैशाख १४ मा गठित राजधानी सम्भाव्यता अध्ययन विशेष समितिले वैशाख ३० बाट काम थालेको थियो । ३ छुट्टाछुट्टै प्रस्ताव दर्ता भए पनि सभामा यसबारे छलफल अघि नै नबढाएपछि ३८ सांसदको हस्ताक्षरसहित सचिवालयमा निवेदन दर्ता भएलगत्तै समिति गठन भएको थियो । काभ्रेका सांसदले चैत १४ गते, रसुवा र नुवाकोटका सांसदले १५ र भक्तपुरका सांसदले २६ गते राजधानी कायम गर्न माग गर्दै छुट्टाछुट्टै प्रस्ताव दर्ता गराएका थिए ।"
कुखुरापालनमा युवा आकर्षित,"तीनपाटन (सिन्धुली) दुर्गम क्षेत्रमै भए पनि मिहिनेत गरे राम्रो आयआर्जन गर्न सकिन्छ भन्ने उदाहरण सिन्धुलीको तीनपाटन गाउँपालिका १० औलका एक युवा बनेका छन् । साथीभाइ तथा घरपरिवारले विदेश गएर पैसा कमाउने सल्लाह दिए पनि हाल उनले सल्लाह दिनेलाई नै रोजगारी दिएका छन् । युवा व्यवसायी नेत्रबहादुर लायोमगरले सिंगो परिवारलाई मात्र नभई गाउँका बेरोजगार युवालाई समेत काम दिएका छन् ।उनको मूल व्यवसाय कुखुरापालन हो, त्यससँगै नेत्रले बंगुरपालनसमेत गरेका छन् । पहिला ३ सयको हाराहारीमा कुखुरापालन गर्दै आएका नेत्रले गतवर्षबाट ह्वात्तै व्यवसाय बढाएका छन् । जिल्ला युवा समितिको सिफारिसमा राष्ट्रिय युवा परिषद्बाट पाएको ५ लाखले उनले १२ हजार कुखुरा पालन गरे । त्यसमध्ये १० हजार बिक्री गरिसकेका छन् भने २ हजार बाँकी छन् । बिक्री भएको कुखुराबाट सबै खर्च कटाएर उनले ३ लाख मुनाफा निकालेका छन् । युवाहरूले आफ्नो देशमै व्यवसाय तथा उद्यम गर्नुपर्छ भन्ने भावना जागृत भएर काम थालेको हुँ, उनले भने, लगनशील भएर काम गर्दा कमाइ यहीं नै हुँदो रहेछ । नातिको व्यवसाय ७५ वर्षीया हजुरआमा चन्द्रमायाले निगरानी गर्छिन् । बाबु प्रेमबहादुर र आमा पञ्चकुमारीले उनलाई भरपुर साथ दिएका छन् ।चन्द्रमायाका ४ नातिमध्ये जेठो अलग रहे पनि अन्य दुईले नेत्रलाई सहयोग गरिरहेका छन् । कुखुरा बिक्रीबाट भएको मुनाफाले नेत्रले थप दुइटा खोर निर्माण सकेका छन् । आगामी वर्ष अहिलेको भन्दा दोब्बर कुखुरापालन गर्ने लक्ष्य छ, मुनाफाबाट हौसिएका नेत्रले सुनाए । बाँकी रहेका २ हजार कुखुरा बिक्रीबाट भएको मुनाफाले सोलार प्यानल जोड्ने उनको लक्ष्य छ । पानीको समस्या छ, विद्युत् छैन, सोलार प्यानल जोडी मोटरबाट तान्ने योजना हो । यतिखेर भने भाइबुहारीलाई पानी ओसार्ने जिम्मा उनले दिएका छन् । खेतीपातीबाट सामान्य गुजारा चल्ने गरेकोमा माइलो छोरा नेत्रले ल्याएको व्यावसायिक योजनाबाट बाबु प्रेमबहादुर पनि दंग छन् । घरका सबैलाई रोजगारी भएको छ, उनले भने, बेरोजगारी कोही छैनन्, भरदिन सबै काममा व्यस्त रहन्छन्, पैसाको पनि खाँचो नहुने, काममा व्यस्त हुने भएकाले सबै खुसी छौं । यस वर्षमा मात्र कुखुरापालनबाट ३९ लाखको कारोबार गरेको नेत्रले बताए । उनले हालसम्मको फाइदा निर्माण र सामग्री जुटाउनमा प्रयोग गरेको बताए । सडकको अवस्थाका कारण वर्षको ६ महिना मात्र कुखुरा पाल्ने गरेको उनले बताए । वर्षातमा यातायात चल्दैन, उनले भने, वर्षात्को समय अन्न उत्पादन गर्न लाग्छौं । उनले काठमाडौं, चितवन, उदयपुर र सोलुखुम्बुका व्यापारीले अगाडि नै पैसा दिएर कुखुरा लैजाने गरेको बताए । उनले आगामी दिनमा बाख्रापालन गर्नेसमेत लक्ष्य लिएका छन् । यसै वर्ष बाख्रापालनमा लगानी गर्छु, उनले भने, युवा परिषद्ले दिएको ऋण थोरै छ, कम्तीमा २० लाख दिए ठूलै काम गरी अन्य युवालाई पनि वर्षभरि नै राजगारी दिन सकिन्थ्यो । व्यवसायका लागि युवालाई दिइएको ऋणले सन्तुष्ट बनेका जिल्ला युवा समिति अध्यक्ष सञ्जयकुमार दाहालले बजेट थोरै भएकाले मागबमोजिम दिन नसके पनि आगामी दिनमा दायरा फराकिलो बनाउन पहल गर्ने जनाए । निर्माणाधीन धरान, सिन्धुली हुँदै हेटौंडा जोड्ने सडक बाट ९ किलोमिटर माथि रहेको औल पुग्न टयाक खुलिसकेको छ । ३ किलोमिटर कालोपत्रे भएको छ ।"
स्थानीयद्वारा मुआब्जा माग,"नुवाकोट नुवाकोटको गेर्खुका स्थानीयले मुआब्जा माग गर्दै स्थानीय प्रशासनको ध्यानाकर्षण गराएका छन् । उनीहरूले निर्माणाधीन सडक गल्छीमैलुङस्याफ्रुरसुवागढी सडक आयोजनाले आफूहरूबाट कागजपत्र लिएर पनि मुआब्जा दिन ढिलाइ गरेको भन्दै प्रशासनको ध्यानाकर्षण गराएका हुन् । स्थानीयले मुआब्जाबारे छिटो निर्णय नगरे चीनको केरुङ हुँदै आउँने र रसुवा जाने यातायात सेवा ठप्प पार्ने चेतावनीसमेत दिएका छन् । चैत तेस्रो साता मुआब्जा मागदाबी गर्न सूचना निकाले पनि आनाकानी गरिरहेको विदुर नगरपालिका१० गेर्खुटारका समाजसेवी एवं अगुवा कृष्णप्रसाद प्याकुरेलले बताए । उनले भने, बाली लगाउने जग्गा सडकले काटिसक्यो । मुआब्जा भने पाइएको छैन । आयोजनाले गत चैत २३ गते सडक किनारमा परेका जग्गा अधिग्रहणको सूचना प्रकाशित गरेको थियो । आयोजनाले सूचना प्रकाशित गरेको १५ दिनभित्रै सरोकारवालाले हकदाबी वा भोगचलनसम्बन्धी निस्सा तथा प्रमाणसहितको निवेदन पेस गरे पनि मुआब्जाको मूल्यांकन सार्वजनिक नगरिएको भन्दै स्थानीयले रुष्ट भएका हुन् । स्थानीयले अधिग्रहण कार्य सम्पन्न नगरी जग्गा काटेर सडक बिस्तार गरिएकोप्रति पनि आपत्ति जनाएका छन् । गल्छीमैलुङस्याफ्रुबेंसीरसुवागढी सडक आयोजना प्रमुख सुबोधकुमार देवकोटाले एक साताभित्र मुआब्जाबारे सबै निर्णय गरिसक्ने बताएका छन् । एक साताभित्र निर्णय हुन्छ, उनले भने, ढुक्क हुनुस् । तर आयोजनाले धेरै पटक आवश्वासन दिएर झुलाएको स्थानीयको आरोप छ । एक पीडितले भने, अन्तबाट नभएपछि प्रशासनको ढोका ढक्ढक्याउन आएका हौं । यताबाट पनि सुनुवाइ हँुदैन भने अदालत जाने तयारीमा छौं । निर्माणाधीन सडकले पृथ्वी राजमार्ग धादिङको गल्छी देवीघाटपीपलटार त्रिशूलीमैलुङस्याफ्रुबेंसीरसुवागढी जुन चीनको केरुङ प्रवेशमार्ग मितेरी पुल रेसुओपोर्टमा जोडिनेछ । उक्त सडकको लम्बाइ ८२ किमि छ । अहिले ४६ किमि सडक गल्छीत्रिशूली र रसुवाको मैलुङसम्मको काम अघि बढेको छ । मैलुङस्याफ्रु १८ किमि सडक ट्रयाक नेपाली सेनाले हालै खोलेर आयोजनालाई जिम्मा दिएको छ । यो सडक सञ्जालले पृथ्वीराजमार्ग मात्र नभई पूर्वपश्चिम राजमार्ग र भारतसँग जोडिने त्रिदेशीय मार्ग हुन्छ ।"
काम नगर्नेको विवरण गृहमा,"भक्तपुर जिल्ला प्रशासन कार्यालय भक्तपुरले सम्झौता अवधिभित्र काम सम्पन्न नगर्ने निर्माण कम्पनी र व्यवसायीको विवरण गृह मन्त्रालयमा पठाएको छ । गृहको निर्देशनअनुसार समयमा काम सम्पन्न नगर्ने १५ योजनाका १३ निर्माण कम्पनी र व्यवसायीको विवरण पठाएको प्रमुख जिल्ला अधिकारी नारायणप्रसाद भट्टले बताए । विकास निर्माणसँग सम्बन्धित विषयगत कार्यालयहरू डिभिजन सडक कार्यालय भक्तपुर, सहरी विकास तथा भवन निर्माण विभाग डिभिजन कार्यालय भक्तपुर र चाँगुनारायण नगरपालिकाले पठाएको विवरणका आधारमा समयमा काम सम्पन्न नगर्ने निर्माण कम्पनी र व्यवसायीको विवरण गृहमा पठाएको भट्टले बताए । प्रशासनले पठाएको विवरणअनुसार एकै निर्माण व्यवसायीका तीन आयोजना समयमा सम्पन्न नभएको पाइएको छ । भक्तपुरको सूर्यविनायक नगरपालिका ७ गुण्डुका निर्माण व्यवसायी दिपक रानामगरका तीन वटा आयोजना अधूरो रहेको हो । रानामगरको निर्माण कम्पनी लोहनी एन्ड ब्रदर्स लालीगुराँस निर्माण सेवा जेभीले ठेक्का लिएको चाँगुनारायण प्राथमिक स्वास्थ्य केन्द्र भवन निर्माण, कमलविनायक बसपार्कभत्केपाटी सडक योजना र पेप्सीकोलासल्लाघारीभक्तपुरनगरकोटव्यासीसल्लाघारी दरबार स्क्वायर सडक योजना समयमा सम्पन्न नभएको हो । त्यसैगरी सुनैला खिम्ती कन्स्ट्रक्सनका भीमसेन भण्डारीले लोकन्थली हेल्थपोस्टरमाइलो चोकचाइल्ड नेचर स्कुल र हनुमन्ते खोलाअरनिको राजमार्गबप्पा पाटी विहारबाहाखा बजारको सडक निर्माणको ठेक्का पाएकोमा दुइटै योजना अधुरा छन् । पर्यटकीय गन्तव्य नगरकोटको मुख्य सडक कमलविनायक भत्केपाटीनगरकोट खण्डको १६ किलोमिटर सडक बिस्तारको ठेक्का लिई ४ वर्षसम्म निर्माण सम्पन्न गर्न नसकेका शैलुङ कन्स्ट्रक्सनका शारदा अधिकारी, काठमाडौंको धापाखेलस्थित शाह इन्जिनियरिङ कन्ट्रक्सन प्रालिका सञ्जीव शाह, लामा विल्डर्ससाल्पा शेर्पाजयबाबा गोरख जेभीका श्यामकुमार श्रेष्ठ र वल्र्ड वाइडविष्णु जेभीका विष्णु लामालाई पनि कारबाही सिफारिस गरिएको छ । सञ्जीव शाहको धापाखेलस्थित शाह इन्जिनियरिङ कन्स्ट्रक्सनले चाँगुनारायण२ स्थित दुवाकोट स्वास्थ्य चौकी भवन निर्माणको ठेक्का लिएको थियो । लामा विल्डर्ससाल्पा शेर्पाजयबाबा गोरख जेभीका श्यामकुमार श्रेष्ठले निर्माण जिम्मा लिएको मनोहरा पुल इन्द्रायणी साँखु सडक योजना र वल्र्ड वाइडविष्णु जेभी काठमाडौंका विष्णु लामाले ठेक्का पाएको ठिमीचारदोबाटोबालकोट चोक सडक निर्माणको कार्य पनि पूरा हुन सकेको छैन । त्यस्तै, डिभिजन सडक कार्यालय भक्तपुरले पठाएको विवरणका आधारमा जिल्ला प्रशासन कार्यालय भक्तपुरले दोलालघाट चौरीगुराँसे सडक निर्माणको जिम्मा पाएका सुनौला खिम्तीगौरी गणेश जेभीका कल्याण थापा, भकुण्डेबेसीखरदारपाटीकानपुरतिमालमच्छे सडक निर्माण समयमा पूरा नगर्ने महालक्ष्मीवल्र्ड वाइड जेभीका गौरव लामा, लाँकुरी भञ्ज्याङपनौतीनमोबुद्धदाप्चा सडकको जिम्मा पाएका खानीकुशेश्वरविजय जेभीका नारायण बडाल र लाँकुरी भञ्ज्याङपनौतीनमोबुद्धदाप्चा सडक योजना अलपत्र छोड्ने ईजी विल्डर्स काभ्रेका गणेश बाँस्कोटाको नाम गृहमा सिफारिस गरिएको प्रशासनले जनाएको छ ।"
लुकेर परिवार नियोजन,"काठमाडौं पाँच सन्तानकी आमा भइसकेकी उनी थप बच्चा जन्माउन चाहँदिनन् । मुस्लिम समुदायकी काठमाडौंवासी उनी थप सन्तान नजन्माउन परिवार नियोजनका साधन प्रयोगबारे भने घरमा खुलेर सल्लाह गर्न सक्दिनन् । हाम्रो समाजमा यस्तो सामान प्रयोग गर्न हुँदैन भनिन्छ, प्रयोग त के, कुरा पनि गर्ने गरेको छैन, उनी भन्छिन् । भएका पाँच सन्तानको लालनपालन र पढाइ खर्चबारे चिन्ता त छ नै, यसैमाथि अरू सन्तान थपिएलान् भन्ने पीर पनि उनलाई उत्तिकै छ । भन्छिन्, श्रीमान् गाडी चलाउने काम गर्नुहुन्छ, घर चलाउन गाह्रो छ, यसमाथि अझै बच्चा नथपिए हुन्थ्यो । हाल उनी परिवार नियोजनका साधनबारे लुकेर स्वास्थ्य स्वयंसेविका भेट्न थालेकी छन् । घरमा थाहा पाए के भन्लान् भन्ने डर छँदै छ । मुस्लिम समुदायकी एक महिला सानै उमेरमा विवाह गरेर २० वर्ष अगावै तीन सन्तानकी आमा बनिन् । ३० वर्ष नपुग्दै उनी पाठेघरको समस्या भोग्दै छिन् । भन्छिन्, परिवार नियोजनका साधन प्रयोग गर्छु, तर घरमा थाहा छैन । माइती गएको मौकामा तीनमहिने सुई लगाएर आउने गरेको उनी सुनाउँछिन् ।कानुनअनुसार परिवार नियोजनका साधन महिलाको प्रजनन स्वास्थ्य अधिकार हो । परम्परागत मान्यता र अभ्यासका कारण यस समुदायका महिला प्रजनन स्वास्थ्य अधिकारबाट टाढा छन् । आफ्नो शरीरको पाठेघरमा बच्चा राख्ने कि नराख्ने, कति बच्चा जन्माउने, कति फरकमा पाउने, परिवार नियोजनको साधन प्रयोग गर्ने कि नगर्नेजस्ता विषयमा महिलाहरू आफैंले निर्णय गर्न पाइरहेका छैनन् । साधन प्रयोग गर्नेले पनि परिवारको सल्लाहबिनै लुकीछीपी गर्ने गरेका छन् । मुस्लिम समुदाय मात्र नभई चेपाङलगायत पिछडिएको क्षेत्रका महिलाले पनि परिवार नियोजनका साधन न्यून प्रयोग गर्ने गरेका छन् । परिवार स्वास्थ्य महाशाखाका पूर्व निर्देशक डा विकास देवकोटा भन्छन्, साधनको प्रयोग नगर्दा बर्सेनि बच्चा जन्माउँछन्, यसले महिलालाई गरिबी, रोग र हिंसाको मारमा धकेलिरहेको छ । यो समुदायका महिलाले लुकीछिपी अस्थायी साधन प्रयोग गरे पनि नरप्लान्ट र बन्ध्याकरणजस्ता स्थायी साधनको प्रयोग गर्न नमान्ने डा देवकोटा बताउँछन् । उनी थप्छन्, यस्ता कुरामा उनीहरूलाई परिवारको सहयोग मिल्दैन, हामीले जति परामर्श गरे पनि मान्दैनन् । बर्सेनि गर्भवती भए पनि धेरैजस्तो गर्भ खेर जाने समस्याबाट उनीहरू गुज्रिरहेका छन् । जसले गर्दा उनीहरूमा पाठेघरको संक्रमणको समस्या छ । धेरैमा पाठेघर खस्ने समस्या देखिएको छ ।परिवार स्वास्थ्य महाशाखाको तथ्यांकअनुसार नेपालका १३ जिल्लामा अझै पनि परिवार नियोजनका साधन प्रयोग न्यून छ । पहुँच भएका क्षेत्रमा पनि सांस्कृतिक परम्पराका कारण महिला साधनको प्रयोग गर्नबाट वञ्चित छन् । महाशाखाका अर्का पूर्व निर्देशक डानरेशप्रताप केसी भन्छन्, केही समुदायमा परिवार नियोजनका साधनको उपयोगिताबारे चेतना पुगेको छैन, यसलाई शिक्षाद्वारा मात्रै परिवर्तन गर्न सकिन्छ ।परिवार नियोजनका साधनको प्रयोगले शरीरलाई कमजोर पार्छ, रोग लाग्छ, देवता रिसाउँछन्, बाँझोपन हुन्छजस्ता गलत मानसिकताका कारण यसको प्रयोग बढ्न नसकेको केसी बताउँछन् । स्वास्थ्य सर्वेक्षण २०१६ अनुसार नेपालमा ४३ प्रतिशत व्यक्तिले मात्र परिवार नियोजनका आधुनिक साधन प्रयोग गर्ने गरेका छन् । विश्वकै तथ्यांक हेर्ने हो भने यसको प्रयोग ६४ प्रतिशत छ । हरेक पाँच वर्षको अन्तरालमा हुने स्वास्थ्य सर्वेक्षणअनुसार नवदम्पतीमा परिवार नियोजनको प्रयोग १५ प्रतिशत मात्र छ । जसले किशोरी आमाको संख्या बढाइरहेको छ । किशोर अवस्थामा बच्चा जन्माउँदा आमा र शिशु दुवैको ज्यान जोखिममा पर्छ । मातृशिशु मृत्युदर उच्च हुनुको प्रमुख कारण पनि यही हो । नेपालमा विवाहित महिलामध्ये भने ५३ प्रतिशतले मात्रै परिवार नियोजनका साधन अपनाइरहेका छन् । कुनै बेला परिवार नियोजनका साधनलाई पहिले बच्चा नजन्माउने उपायको रूपमा मात्रै लिइन्थ्यो । आजभोलि यसलाई किशोरकिशोरी स्वास्थ्य सुधार, नवजात तथा बाल स्वास्थ्यसँग पनि जोडेर हेरिन्छ । वरिष्ठ स्त्रीरोग विशेषज्ञ डा किरण रेग्मी भन्छिन्, परिवार नियोजनका साधन महिला सशक्तीकरण र आर्थिक उत्थानसँग पनि जोडिएको छ, यसको प्रयोग बढाउन अभियान नै आवश्यक छ । जिल्ला जनस्वास्थ्य कार्यालय काठमाडौंका सूचना अधिकारी पुष्कर बिजुछें भन्छन्, लुकीछिपी साधन प्रयोग गर्नेले आधिकारिक ठाउँबाट सामान लिँदैनन्, जसले गर्दा प्रयोगकर्ताको दर्ता पनि कम देखिएको छ ।"
टुंगुन पुलमा अनियमितता,"ललितपुर जिल्लाको दक्षिणी भेग भट्टेडाँडास्थित टुंगुन पुल निर्माणमा अनियमितता भएको पाइएको छ । ठेकेदार कम्पनीले काम पूरा नै नगरीकन ४७ लाख रुपैयाँको बिल पेस गरेर भुक्तानी लिएको पाइएको हो । २०७१ असार २३ मा तत्कालीन जिल्ला विकास समिति र त्रिशूली कन्स्ट्रक्सनबीच १ करोड ३९ लाख ९० हजार १८ रुपैयाँमा पुल निर्माण सम्झौता भएको थियो । १५ महिनाभित्रमा बनाउने लक्ष्य राखिएको पुल ५ वर्ष बित्न लागिसक्दा पनि सम्पन्न भएको छैन । जिल्ला प्राविधिक कार्यालय ललितपुर प्रमुख रामेश्वर मरहठ्ठाले पुल बनाउने सम्झौता आफ्नो पालामा नभएको बताए । ठेकेदारको मनोमानीका कारणले पुल समयमा निर्माण नभएको हो, उनले भने, ठेकेदारलाई पटकपटक लिखित तथा मौखिक निर्देशन दिए पनि बेवास्ता गरियो । उनले अहिले ठेकेदार सम्पर्कविहीन भएको बताए । ठेकेदारले सुरुमा ६ लाख रुपैयाँ पेस्की लगेका थिए, उनले भने, त्यो पनि फस्र्योट गरिसकेका छन् । पुल निर्माणमा अनियमितता भएको बारे जानकारी लिन खोज्दा त्रिशूली कन्स्ट्रक्सनका सञ्चालक श्याम तामाङ फोन सम्पर्कमा आउन चाहेनन् । उक्त पुल छपेलीभट्टेडाडाइकुडोल सडकअन्तर्गत पर्छ । समयमा पुनर्निर्माण नहँुदा दक्षिण भेगका किसान बढी मर्कामा परेका छन् । बर्षामा उक्त क्षेत्रमा उत्पादित तरकारी तथा दूध बजारसम्म ल्याउन कठिनाइ हुने गरेको छ । उक्त क्षेत्रमा दैनिक १ हजारदेखि ५ हजार किलो र अफ सिजनमा ५ सय किलोसम्म तरकारी उत्पादन हुन्छ । दक्षिणमा करिब ६० प्रतिशत कृषक दुग्ध र तरकारी व्यवसायमा आबद्ध छन् । यहाँ काउली, बन्दा, रायो, सिमी, बोडी, काँक्रो, फर्सी, घिरौंला, तितेकरेला, मटरकोसा, गोलभेडा उत्पादन हुन्छन् । पुल पुनर्निर्माण गर्न स्विस सरकारले प्राविधिक सहयोग गरेको थियो । टुंगुन खोलाकै पानी खानीखोला जलविद्युत् आयोजनाले प्रयोग गर्दै आइरहेको छ । ठेकेदारले खोलाको दुई किनारामा पिल्लर मात्र उठाएको छ । जिल्ला प्राविधिक कार्यालय ललितपुर प्रमुखमा कमल जैसी रहेका बेला ठेक्का भएको थियो ।"
मृत फेला,"ललितपुर बल्खुमा नाम, थर, वतन नखुलेका करिब ५५ वर्षीय एक पुरुष मृत अवस्थामा फेला परेका छन् । मृत पुरुषका बारेमा थप अनुसन्धान भइरहेको प्रहरीले जनाएको छ ।"
४१ राहदानीसहित पक्राउ,काठमाडौं अवैध रूपमा ४१ वटा राहदानी राखेको भन्दै प्रहरीले बुधबार एक होटल सञ्चालकलाई पक्राउ गरेको छ । मित्रनगरस्थित होटल स्वर्गद्वारीमा अवैध रूपमा राहदानी राखी विदेश पठाउने नाममा ठगी भइरहेको सूचनाका आधारमा मंगलबार राति प्रहरीले छापा मारेको थियो । महानगरीय प्रहरी प्रभाग गोंगबुका अनुसार त्यस क्रममा होटल सञ्चालक रोल्पाका ३० वर्षीय प्रेमबहादुर विकलाई पक्राउ गरिएको हो । उनलाई सबै राहदानीसहित बुधबार वैदेशिक रोजगार विभागमा बुझाइएको छ ।
ट्रिपरका ब्याट्री चोरी,काठमाडौं क्रसर उद्योगमा राखिएका ६ वटा ट्रिपरका ब्याट्री चोरी भएका छन् । ललितपुरको हौडोलमा रहेको क्रसर उद्योगबाट बुधबार राति १ लाख ८० हजार रुपैयाँ पर्ने ६ वटा ट्रिपरका ब्याट्री चोरी भएका हुन् । प्रहरीले अनुसन्धानका लागि लेले बस्दै आएका १८ वर्षीय मनोज तामाङलाई नियन्त्रणमा लिएको छ ।
एपीएफविरुद्ध न्यु डायमन्डको जित,"काठमाडौं शिवम् न्यु डायमन्ड एकेडेमीले राजधानीमा जारी चौथो आरबीबीएनभीए राष्ट्रिय महिला क्लब लिग भलिबलको अन्तिम लिग खेलमा नेपाल एपीएफ क्लबलाई ३१ ले पराजित गरेको छ । बिहीबार त्रिपुरेश्वरस्थित राखेप कभर्डहलमा लिग चरणको अन्तिम खेलमा न्यु डायमन्ड विजयी भए पनि अंकका आधारमा दोस्रो स्थानमा रहयो । पहिलो दुई सेटमा २५१६, २५२२ को जित दर्ता गरेको न्यु डायमन्ड तेस्रो सेट २५१७ ले गुमाए पनि अन्तिम सेटमा २५१६ ले आफ्नो पक्षमा पार्न सफल भयो ।त्यसअघि त्रिभुवन आर्मी क्लबले नेपाल पुलिस क्लबमाथि ऐतिहासिक जित निकाल्यो । महिला भलिबलमा पछिल्लो विभागीय टोलीका रूपमा भित्रिएको आर्मीले पुलिसलाई पहिलोपल्ट हराएको हो । बिहीबार प्रतिस्पर्धात्मक खेलमा आर्मी ३२ सेटले विजयी भयो । पहिलो सेट २५१५ ले जित्दै सहज जिततर्फ उन्मुख देखिएको पुलिसलाई दोस्रो सेटमा आर्मीले २५१० मा रोक्यो । तेस्रो सेटमा पनि लय कायम राख्दै आर्मीले खेल २५२० ले जितेर २१ को अग्रता बनायो । चौथो सेटमा चार अंकको अग्रता लिए पनि २२२५ ले सेट गुमाएको आर्मीले पाँचौं सेटमा १५१२ को जित दर्ता गरेको ।राष्ट्रिय वाणिज्य बैंकको मुख्य प्रायोजन र नेपाल भलिबल संघको आयोजनामा जारी प्रतियोगितामा बुधबार न्यु डायमन्डले पद्मोदय युथ क्लबलाई २५९, २५७, २५१९ ले हराएको थियो । एपीएफले पनि पहिलो खेलमा जावलाखेललाई २५६, २५१०, २५१० को सोझो सेटमा पाखा लगायो । लिग चरणको समापनसँगै सेमिफाइनल समीकरण पनि पूरा भएको छ ।तालिकामा समान अंक र समान सेट जितेपछि एपीएफ र न्यु डायमन्डको स्थान छिनोफानो अंकका आधारमा गरिएको थियो । एपीएफको अंक न्यु डायमन्डको तुलनामा राम्रो भएकाले शीर्षस्थान एपीएफले कब्जा गर्यो । शुक्रबार सेमिफाइनलमा एपीएफले आर्मी र न्यु डायमन्डले पुलिसको सामना गर्नेछन् ।"
जावलाखेल युथ विजयी,सर्साही लालबन्दी गोल्डकप फुटबलको बिहीबार उद्घाटन खेलमा जावलाखेल युथ क्लबले आयोजक सर्लाही ११ लाई टाइब्रेकरमा ५४ ले पराजित गरेको छ ।पहिलो हाफको ३२ औं मिनेटमा सर्लाहीका सनी चौधरीले गोल गर्दै टोलीलाई अग्रता दिलाए । दोस्रो हाफको पाँचौं मिनेटमा जावलाखेलका सोलोले पेनाल्टी बक्सनजिक पाएको फ्रिकिकलाई सजिलै गोलमा परिणत गरेर खेल बराबरीमा ल्याए । दुवै टोलीले गोल थप्त अथक प्रयत्न गरे पनि निर्धारित समयमा थप गोल हुन सकेन । निर्णयका लागि खेल टाइब्रेकरमा पुगेको हो ।टाइब्रेकरमा दुवैले ४४ गोल गरेको अवस्थामा सर्लाहीका सनी चौधरीले टिमको तर्फबाट गरेको अन्तिम प्रहार जावलाखेलका किपरले सहजै रोके । उता सोलोले अन्तिम प्रहारमा गोल गरेपछि जित जावलाखेलको हातमा पुग्यो । लालबन्दी नगरपालिका र जिल्ला फुटबल संघ सर्लाहीको आयोजनामा लालबन्दीको राधाकृष्णा मैदानमा भएको प्रतियोगिताको विजेताले ७ लाख रुपैयाँ पुरस्कार जित्नेछन् ।
एपीएफ स्कुललाई उपाधि,"काठमाडौं एपीएफ स्कुलले तेस्रो एलए नेट च्याम्पियनसिपमा ब्वाइज भलिबल उपाधि जतेको छ । आयोजक एलएको कोर्टमा सम्पन्न फाइनलमा एपीएफले माउन्ट ओलिभ ए लाई २५२३, २५२०, २६२४ को सोझो सेटमा हरायो । ब्वाइज फुटबलमा नेपाल प्रहरी स्कुलले विद्यासागरलाई ४०, एलए नीलोले सेन्ट जेभियर्स गोदावरीलाई ७२, एलए रातोले डनबस्कोलाई ३० र ज्ञानोदयले क्रेसेन्टलाई ४३ ले हराएर क्वाटरफाइनल सुरक्षित गरे ।सिनियर ब्वाइज बास्केटबलमा पुष्पसदनले आइडियल मोडेललाई ३२२७, जेम्सले एभेन्जलाई ५०२८, रातो बंगलाले एलए बी लाई ३५१६ र एलआरआईले एलए ए लाई ३५१६ ले पन्छाए । मिनी ब्वाइजमा पुष्पसदनले सेन्ट जेभियर्स जावलाखेललाई ३२१३ र एलआरआईलाई ११३, एलएले बृहस्पतिलाई २०७ र रातो बंगलाले आइडियल मोडेललाई ३४१४ स्कोरले पन्छाए ।"
कान्जिरोबा र ल्याब फाइनलमा,काठमाडौं सेतीओपी अन्तरस्कुल फुटबल प्रतियोगिताको उपाधिका लागि ल्याबोरेटोरी र कान्जिरोबा स्कुल भिड्ने भएका छन् । मोडर्न इन्डियन स्कुलको मैदानमा बिहीबार सेमिफाइनलमा ल्याबले पुष्पसदन स्कुलमाथि ३२ को रोचक जित दर्ता गर्यो । एकतर्फीे दोस्रो सेमिफाइनलमा कान्जिरोवाले कोलम्बसलाई ५० ले हरायो । कोटेश्वर सेतीओपी युवा क्लबद्वारा आयोजित प्रतियोगिताको फाइनल शनिबार हुनेछ । उत्कृष्ट खेलाडीले २० हजारबराबरको छात्रवृत्ति पाउनेछ ।
बुद्धप्रकाश च्याम्पियन,काठमाडौं बुद्धप्रकाश उसु क्वानले अन्तर क्वान खुला राष्ट्रिय उसुको ट्रफी जितेको छ । बुद्धप्रकाशले ९ स्वर्ण जितेको थियो । शिअ उसु क्वान ५ स्वर्णसाथ दोस्रो भयो भने त्यति नै स्वर्ण जितेको निन्जा उसु क्वानले रजत पदकका आधारमा तेस्रो स्थानमा चित्त बुझायो । शिअले ४ तथा निन्जाले ३ रजत जिते । थाउलोतर्फ पुरुषमा मनमैजुका मनीष बुढाथोकी र महिलामा बलम्बुकी अस्मिता श्रेष्ठ उत्कृष्ट खेलाडी चुनिए । सान्सौंको पुरुषमा निन्जाका तीर्थराज थापा र महिलामा बुद्धप्रकाशकी विद्या गुरुङ उत्कृष्ट ठहरिए ।
प्रभुको कीर्तिमान,काठमाडौं प्रदेश ५ का प्रभु थारुले दसौं केन्द्रीय स्तरीय राष्ट्रपति रनिङ सिल्ड खेलकुदअन्तर्गत छात्र हाइजम्पमा नयाँ जुनियर राष्ट्रिय कीर्तिमान कायम गरेका छन् । प्रतियोगितामा बिहीबार प्रभुले १७६ मिटर जम्प गरे । यसअघि उक्त कीर्तिमान नरेश चौधरीको नाममा थियो । नरेशले २०७१ सालमा १७३ मिटरको कीर्तिमान बनाएका थिए ।
अन्तरस्कुल बास्केटबल,काठमाडौं लालीगुराँस नेसनल एकेडेमीले चौथो लालीगुराँस अन्तरस्कुल बास्केटबल प्रतियोगिता गर्ने भएको छ । शनिबार सुरु हुने प्रतियोगिताको जुनियर ब्वाइजमा १६ र सिनियर गल्र्समा ८ टोलीको सहभागिता रहनेछ । गल्र्समा इलाम र बिराटनगरको टिम पनि सहभागी हुने जनाइयो । ब्वाइजलाई ४ तथा गल्र्सलाई २ समूहमा विभाजन गरी खेलाइने छ ।
हिम्स बास्केटबल आजदेखि,काठमाडौं नवौं हिम्स अन्तरस्कुल बास्केटबल शुक्रबारदेखि सुरु हुँदै छ । ब्वाइजतर्फ १६ र गल्र्समा ८ टिमले भाग लिने आयोजक हिम्स स्कुलले जनाएको छ । लिगकम नकआउटका आधारमा हुने प्रतियोगिताको ब्वाइजतर्फ हिम्स र गल्र्सतर्फ भ्याली पब्लिक साबिक विजेता हुन् ।
हाजार्डको उत्कृष्ट लय,"ब्रसेल्स इडेन हाजार्डले गोल गर्दै अर्कोमा अवसर पनि सिर्जना गरेपछि बेल्जियमले विश्वकप फुटबलको तयारीमा बुधबार भएको मैत्रीपूर्ण खेलमा इजिप्टलाई ३० ले हराएको छ ।बेल्जियमले समूह जी मा इंग्ल्यान्ड, टयुनिसिया र पहिलोपल्ट सहभागी पानामासँग विश्वकपमा प्रतिस्पर्धा गर्नेछ । जुन १४ देखि जुलाई १५ सम्म हुने फुटबलको महाकुम्भमा बेल्जियमले दोस्रो चरणको यात्रा गर्ने अपेक्षा गरिएको छ । घरेलु टोली नर्वेसँग ओस्लोमा पानामासँग १० ले पराजित भएको छ ।जस्तोसुकै भए पनि प्रशिक्षक रोबर्टो मार्टिनेजले भने समर्थकको मन जित्न सकेका छैनन् । त्यसलाई मुख्य डिफेन्डर थोमस भर्मलिन र भिन्सेन्ट कोम्पनी चोटग्रस्त हुनुले पनि थप बल पुर्याएको छ ।इजिप्टले आफ्नो मुख्य हतियारका रूपमा रहेका लिभरपुलका स्टार मोहम्मद सलाह काँधको चोटको सामना गरिरहेको छ । उनी च्याम्पियन्स लिग फाइनलमा रियल म्याड्रिडको हातबाट ३१ ले हारेको खेलमा घाइते भएका थिए । इजिप्टविरुद्धको खेलले बेल्जियमलाई विश्वकपको तयारीमा वर्तमानमा देखिएको समस्या हल गर्ने अवसर दिएको छ ।बेल्जियमले गत साता क्रिस्टियानो रोनाल्डोबिनाको पोर्चुगलसँग गोलरहित बराबरी गर्न संघर्ष गर्नुपरेको थियो । मार्टिनेजले रोमाका स्टार राज्दा नाइनगोलनको टिममा समावेश नगरेकामा बेल्जियन मिडियाको खुबै आलोचना बेहोरिरहेका छन् ।गत सिजनमा युरोपेली गोल्डेन बुट जितेका सलाहको अनुपस्थितिमा इजिप्टको गोल गर्ने सम्भावना स्वत: घटेको थियो । द फारोह ले विशेषत: डिफेन्समा बलियो खेल पस्कियो । तर त्यो हाजार्डलाई रोक्न भने पर्याप्त भएन । उनी पहिलो हाफमा मात्र मैदानमा रहे र त्यसमा पाहुना टिमको प्रदर्शन औसतभन्दा तल नै थियो ।चेल्सीका मिडफिल्डर हाजार्डको उत्कष्ट पासमा रोमेलु लुकाकुले २७ औं मिनेटमा गोलको खाता खोलेका थिए । म्यानचेस्टर युनाइटेडका स्टार लुकाकुले आफ्नो देशका लागि ३४ गोल गरेका हुन् ।पहिलो हाफ सकिन सात मिनेटअघि यानिक कारासोले उपलब्ध गराएको बललाई हाजार्डले गोलमा परिणत गरेका थिए । उनले बेल्जियमका लागि ८० खेलमा २२ औं गोल गरेका हुन् । दोस्रो हाफमा अर्का प्रिमियर लिग खेलाडी मारोउने फेलानीले बेल्जियमको तेस्रो गोल गरे । बेल्जियमको प्रदर्शन उत्साहजनक थियो ।विश्वकपमा सहभागी अर्को टोली नाइजेरिया भने चेक गणतन्त्रसँग १० ले पराजित भएको छ । नाइजेरिया समूह डी मा अर्जेन्टिना, क्रोएसिया र आइसल्यान्डको समूहमा छ ।"
नडाल सेमिफाइनलमा,"पेरिस डिफेन्डिङ च्याम्पियन राफेल नडाल अर्जेन्टिनी डिएगो स्वार्जम्यानलाई वर्षातले प्रभावित खेलमा हराएर विहीबार ११ औंपल्ट फ्रेन्च ओपन टेनिसको सेमिफाइनल पुगेका छन् ।शीर्ष वरीयताका नडालले ६४, ३५ ले पछाडि रहेको अवस्थामा बुधबार पानी परेपछि खेल रोकिएको थियो । फेरि सुरु भएको खेलमा दोस्रो सेटमा तुरुन्तै सफलता हात पारेर उनी कीर्तिमान लम्ब्याउँदै सेमिफाइनल पुगेका हुन् । विहीबार सकिएको चार घण्टा ४२ मिनेटको खेलमा ३२ वर्षीय नडालले ४६, ६३, ६२, ६२ को सफलता हात पारे ।११ औं वरीयताका प्रतिद्वन्द्वीविरुद्ध सफलता हात पार्दा वर्षाले खेल रोकिनुमा आफू केही भाग्यमानी रहेको उनले बताए । म खेल रोक्नका लागि योग्य थिएँ । त्यसमा विचार गरें । शान्त भएँ र अझ चलाखीपूर्वक नियालें, नडालले भने । उनले सेमिफाइनलमा पाँचौं वरीयताका हुँवा मार्टिन डेल पोर्टोविरुद्ध खेल्नेछन् ।अर्जेन्टिनी डेल पोर्टो अर्को क्वाटरफाइनलमा तेस्रो वरीयताका मारिन सिलिचलाई ७६, ५७, ६३, ७५ ले हराएर अगाडि बढेका हुन् । यी दुईको विजेताले आइतबार हुने फाइनलमा सातौं वरीयताका अस्ट्रेलियन डोमिनिक थिम वा वरीयताविहीन इटालियन मार्को सेचियानोको सामना गर्नेछन् ।"
रुस वरीयताको पुछारमा,"मस्को आयोजक रुसले सहभागी ३२ टिममा सबैभन्दा तल्लो वरीयतामा विश्वकपको सुरुआत गर्ने भएको छ । मे महिनामा जारी पछिल्लो फिफा वरीयतामा साउदी अरेबियाभन्दा रुस माथि रहेको थियो । तर बिहीबार प्रकासित वरीयतामा आयोजक राष्ट्र ४ स्थान तल झर्दै ७० औं स्थानमा झरेको छ ।साउदी अरेबिया साबिककै ६७ औं स्थानमा छ । डिफेन्डिङ च्याम्पियन जर्मनीले शीर्ष वरीयतामा रहेर विश्वकपको सुरुआत गर्नेछ । ब्राजिल, बेल्जियम, पोर्चुगल, अर्जेन्टिना, स्विट्जरल्यान्ड, फ्रान्स क्रमश: दोस्रोदेखि सातौं स्थानमा यथावत स्थानमा छन् । पोल्यान्ड एक स्थान माथि उक्लँदै आठौं स्थानमा आइपुगेको छ । स्पेन १ स्थान तल झरेर १० औं स्थानमा पुगेको छ । इंग्ल्यान्ड र उरुग्वे ११ स्थान माथि उक्लँदै क्रमश: १२ र १४ औं स्थानमा आइपुगेका छन् । इंग्ल्यान्डले विश्वकपको समूह चरणमा बेल्जियम, टयुनिसिया र पानामाको सामना गर्दैछ । फिफा वरीयतामा नवौं स्थानमा रहेका चिली, नेदरल्यान्ड्स (१७ औं), वेल्स (१८औं), इटाली (१९औं), र अमेरिका (२५औं) विश्वकपमा छनोट नै नहुन सकेका राष्ट्र हुन् ।"
संकटा उपाधि नजिक,"नेपालगन्ज संकटा क्लबले बिहीबार तेस्रो नेपालगन्ज गोल्डकप फुटबलमा सुदूरपश्चिम११ लाई टाइब्रेकरमा ३१ ले पराजित गर्दै फाइनल तय गरेको छ । संकटा गत वर्ष पनि फाइनल पुगेको थियो । सुरुआती छैटौं मिनेटमा विजय सिंहको गोलबाट सुदूरपश्चिमले अग्रता लिएको थियो । दोस्रो हाफको तेस्रो मिनेटमा एलोन म्याक्सवेलको गोलबाट संकटाले खेल बराबरीमा ल्याएको थियो । ७० औं मिनेटमा पुन: म्याक्सवेलले गोल गरेर टोलीलाई अग्रता दिलाए । त्यो अग्रता तीन मिनेटमै सुदूरपश्चिमले बराबरी ल्याएको हो । सुदूरका चेतन कठायतले गोल गरेका थिए । निर्धारित समयमा २२ गोल भएपछि खेलको निर्णय सोझै टाइब्रेकरमा गरिएको हो ।टाइब्रेकरमा संकटाका सरोज ढकाल, रोमन लिम्बु र भुवन सुब्बाले गोल गरे । सुदूरपश्चिमका चेतन थारु मात्रै गोल गर्न सफल भए । सुरुआतमै नरेन्द्र चौधरीले पेनाल्टी खेर फाले । विजय सिंह र योगेन्द्र चौधरीको प्रहार संकटाका गोलकिपर दिनेश थापाले रोके । सुदूरपश्चिमका व्यवस्थापक सुरेश हमालले आफ्नो रक्षापंक्तिका खेलाडी घाइते हुँदा निर्धारित समयमा बराबरी खेल्नुपरेको बताए । उनले प्रशिक्षकबिना नै आफ्ना खेलाडीले राम्रो खेलेको जनाए । संकटाका प्रशिक्षक जुजुकाजी डंंगोलले गर्मीका बावजुद टोलीले राम्रो खेलेको बताए । कप्तान सरोज दाहालले स्वाभाविक खेल खेल्न नसकेको बताए । संकटाले फेरि एकपल्ट सुदूरपश्चिमलाई घर फर्काएको छ । दोस्रो नेपालगन्ज गोल्डकपमा पनि संकटाले सुदूरपश्चिमलाई सेमिफाइनलमा हराएको थियो ।म्यान अफ द म्याच शान्त गुरुङ भएका छन् । उनले नेपालगन्ज उद्योग वाणिज्य संघका अध्यक्ष नन्दलाल वैश्यले मोबाइल हस्तान्तरण गरे । संकटाले उपाधिका लागि लाली रूपन्देही११ सँग शनिबार प्रतिस्पर्धा गर्नेछ । दोस्रो संस्करणमा पनि यी दुई टोली फाइनल पुगेका थिए । त्यसमा रूपन्देहीले बाजी मारेको थियो । ५ लाख पुरस्कारको नेपालगन्ज गोल्डकपको उत्कृष्ट खेलाडीले मोटरसाइकल पाउनेछन् । टिकट काटेर खेल हेर्ने एक दर्शकले मोबाइल जितेका छन् । आयोजकले लक्की ड्रबाट टिकट ८६ का सम्राटलाई मोबाइल दिएको हो ।"
सर्वकालीन महान् !,:
पुटिन र फुटबल राजनीति,:
सम्भावित स्टार,ग्याब्रियल जेससदेश : ब्राजिलउमेर : २१पोजिसन : फरवार्डखेल : १६ गोल : ९क्लब : म्यानचेस्टर सिटी (इंग्ल्यान्ड)
बलिया ब्राजिल र फ्रान्स,:
सुखद बिदाइको प्रतीक्षा,"आन्द्रेस इनिस्टा, ३४देश : स्पेनपोजिसन : मिडफिल्डरस्पेनको स्वर्णिम पुस्ताको मुख्य खेलाडीमध्ये एक इनिस्टाले दुईपल्ट युरो र एक विश्वकप उपाधि आफ्नो पोल्टामा पारिसकेका छन् । सन् २००६ मा राष्ट्रिय टोलीमा डेब्यु गरेयता उनले स्पेनका लागि बिरलै खेल गुमाएका छन् । सन् २०१० को विश्वकप फाइनलमा नेदरल्यान्ड्सविरुद्ध विजयी गोल गर्नु उनको करिअरको मुख्य पाटो रह्यो । राष्ट्रिय टोलीका लागि १ सय २५ खेल खेल्दै १३ गोल गरेका इनिस्टाले विश्वकपपछि अन्तर्राष्ट्रिय फुटबलबाट संन्यास लिँदै छन् ।"
रेडियोदेखि टेलिभिजनसम्म,(लेखक दी काठमान्डु पोस्टका पूर्वसम्पादक हुन्)
नेपाली नजर,विक्रम लामामनपर्ने टोली : यही भन्ने छैनमनपर्ने खेलाडी : लुका मोड्रिच (क्रोएसिया)सम्भावित विजेता : फ्रान्सकिन ?युरोदेखि युवा खेलाडीसम्मिलित टोली अहिले परिपक्व बनेको छ । सन्तुलन राम्रो बनिसकेका कारण विगत केही खेलमा राम्रो नतिजा आएको छ । सन्तुलन टोली र राम्रो फुटबल खेल्ने भएकाले दावेदार मानेको हुँ । गोल्डेन बलका सम्भावित विजेता : क्यासेमिरो (ब्राजिल)किन ?उनले टोलीलाई चाहेअनुसार प्रदर्शन गर्न सक्छन् । रक्षात्मक रूपमा मात्र नभएर आक्रामक रणनीतिमा पनि उत्तिकै अब्बल छन् । उनको कडा मिहिनेतले गर्दा ब्राजिलले राम्रो प्रदर्शन गर्न सक्छ । दावेदारमध्ये एक टोली भएकाले फाइनल पुगेमा उनी उत्कृष्ट खेलाडी हुनेछन् । प्रस्तुति : सुबास हुमागाईं
विश्वकप पर्वजस्तै,(महर्जन नेपाली राष्ट्रिय टोलीका कप्तान हुन्)
गोल्डेन बुट विजेता,१९३० गुइलेर्मो स्टाबिल (अर्जेन्टिना) ८ गोल१९३४ ओल्डरिच नेजेडली (चेकोस्लोभाकिया) ५ गोल१९३८ लिओनिडास (ब्राजिल) ७ गोल१९५० एडेमिर (ब्राजिल) ८ गोल१९५४ सान्डोर कोकसिस (हंगेरी) ११ गोल१९५८ जस्ट फोन्टेन (फ्रान्स) १३ गोल१९६२ संयुक्त ६ खेलाडीलाई ४ गोल१९६६ इसेबियो (पोर्चुगल) ९ गोल१९७० गर्ड मुलर (जर्मनी) १० गोल१९७४ ग्रजेगोर्ज लाटो (पोल्यान्ड) ७ गोल१९७८ मारिओ केम्पस (अर्जेन्टिना) ६ गोल१९८२ पाउलो रोसी (इटाली) ६ गोल१९८६ ग्यारी लिनेकर (इंग्ल्यान्ड) ६ गोल१९९० साल्भाटोर सिलाची (इटाली) ६ गोल१९९४ ओलेग सालेन्को (रुस) र ह्रिस्टो स्टोइचकोभ (बुल्गेरिया)६ गोल संयुक्त१९९८ डाभोर सुकर (क्रोएसिया) ६ गोल२००२ रोनाल्डो (ब्राजिल) ८ गोल२००६ मिरोस्लाभ क्लोज (जर्मनी) ५ गोल२०१० थोमस मुलर (जर्मनी) ५ गोल२०१४ हामेस रोड्रिग्वेज (कोलम्बिया) ६ गोल
लिजेन्ड्स ११,"मिरोस्लाभ क्लोज जर्मनीक्लोजले विश्वकपमा सर्वाधिक गोलको आफ्नो नाममा लेखाउने क्रममा अन्य थुप्रै कीर्तिमान बनाएका छन् । २००२ को विश्वकपमा उनले ५ गोल गरेका थिए, सबै हेडबाट । उनले एकै प्रतियोगितामा ५ हेड गोलको कीर्तिमान बनाए । जर्मनीलाई फाइनलसम्म डोर्याउनेक्रममा उनी दोस्रो सर्वाधिक गोलकर्ता थिए । ६ फिट अग्ला यी स्ट्राइकरले आफ्नो उचाइको भरपुर उपयोग गरे । २००६ को विश्वकपमा उनले पुन: ५ गोल गरे । २०१० को विश्वकपमा उनको नाममा ४ गोल रह्यो । त्यसमा अर्जेन्टिनासँगको क्वार्टरफाइनलमा दुई गोल गर्दै विश्वकपमा गर्ड मुलरले गरेको सर्वाधिक १४ गोलको कीर्तिमान बराबरी गरे । २०१४ मा घानासँगको खेलमा गोल गर्दै विश्वकपमा सर्वाधिक गोल गर्ने रोनाल्डोको कीर्तिमान बराबरी गरेका क्लोजले सेमिफाइनलमा ब्राजिलसँगै गोल गर्दै विश्वकपमा सर्वाधिक गोल गर्ने कीर्तिमान पनि आफ्नो नाममा लेखाएका थिए । उक्त खेल जर्मनीले ७१ ले जितेको थियो । जर्मनीलाई २०१४ को विश्वकप जिताएको एक महिनापछि क्लोजले अन्तर्राष्ट्रिय खेल जीवनबाट संन्यास लिए । विश्वकपमा उनले कुल २४ खेल खेल्दै १६ गोल गरे । उनी लगातार चार विश्वकप सेमिफाइनल खेल्ने एक्लो खेलाडी हुन् ।"
सेलेब्रिटी रोजाइ,"गौरव पहारी, अभिनेताफुटबल हेर्ने, खेल्ने दुवै गर्छु । मेरो फेभरेट फुटबल क्लबचाहिँ रियल म्याड्रिड हो । रियलको खेल मनपर्छ । सबै प्लेयर ठीक लाग्छन् । क्रिस्टियानो रोनाल्डो, करिम बेन्जमा, सर्जियो रामोस सबै मनपर्छ । वल्र्डकपमा अर्जेन्टिनाको पक्षमा हुन्छु । सन् २०१४ मा अर्जेन्टिनाले राम्रो खेल्दाखेल्दै पनि लास्टमा जर्मनीसँग हारिहाल्यो । साह्रै चित्त दुखेको थियो । यसपालि जित्छ भन्ने आस छ । म स्कुल हुँदादेखि नै फुटबल खेल्थें । अचेल फुटसलतिर लागेको छु ।प्रस्तुति : सजना बराल"
विश्वकप २०१८ का रंगशाला,"भोल्गोग्राड एरेनादर्शक क्षमता : ४५,५६८स्थापना : २०१८ रुस विश्वकपका लागि नै तयार पारिएको हो यो रंगशाला । विश्वकपपछि यो रंगशाला एफसी रोटोरले घरेलु मैदानका रूपमा प्रयोग गर्नेछ । यहाँ समूह चरणका ४ खेल हुनेछ ।"
चलायमान बजार,"अध्यक्ष रिजालले यकिन तथ्यांक उपलब्ध नभए पनि विश्वकपमा पत्रपत्रिकाको विज्ञापनमै झन्डै १०१५ करोड रुपैयाँको कारोबार हुने अनुमान गरे । आनका पूर्वअध्यक्ष सन्तोष श्रेष्ठले यसापलि टेलिभिजनमा विश्वकपको विज्ञापन १५ करोड बढीको बढ्ने विश्वास व्यक्त गरे । विश्वकपका क्रममा सबै क्षेत्रको बिजनेसलाई समग्रमा हेर्ने हो भने ५० करोडमाथिको कारोबार हुने गर्छ, उनले भने ।"
हाम्रो अर्जेन्टिना,:
उत्कृष्ट फिल्म,"१० द मिराकल अफ बर्न, सन् २००३जर्मनका सर्वाधिक सफल फिल्ममध्येको एक मानिने यसमा विश्व युद्धपछिको मनोभाव देखाइएको छ । सर्बियामा ११ वर्षसम्म प्रिजनर्स अफ वारका रूपमा थुनामा परेर मुक्त भएका रिचार्ड आफ्नो परिवारसँगको मिलनमा घुलमिल हुन नसकेको देखाइन्छ । उनका कान्छा छोराको फुटबलप्रतिको आकर्षणले फिल्ममा अर्को मोड लिन्छ । बाबुछोरा विश्वकपका खेल हेर्न स्विट्जरल्यान्डको बर्न पुग्छन् । जादुयी संयोगले भरिपूर्ण फिल्ममा सन् १९५४ मा जर्मनले फिफा विश्वकप जितेको प्रसंग जोडिएको छ । निर्देशक जंक वर्टम्यानको फिल्ममा लुइस क्लामोर्थ र पिटर लोमेयर लिड रोलमा छन् ।स्रोत: आईएमडीबी"
चिजबिनाको पिज्जा,:
विश्वकपका बल,"टिएन्टो उरूग्वे १९३०फेडरेल १०२ इटाली १९३४अलेन फ्रान्स १९३८डुप्लोटी ब्राजिल १९५०डुप्लोटी ब्राजिल १९५०टपस्टार स्वीडेन १९५८क्र्याकटपस्टार चिली १९६२च्यालेन्ज४ स्टार इंग्ल्यान्ड १९६६टेलस्टार मेक्सिको १९७०टेलस्टार डुरलस्ट पश्चिम जर्मनी १९७४ट्याङ्गो अर्जेन्टिना १९७८ट्याङ्गो स्पाना स्पेन १९८२एज्टेका मेक्सिको १९८६एट्रुस्को इटली १९९०क्वेस्ट्रा अमेरिका १९९४ट्राइकलर फ्रान्स १९९८फेवरनोभा दक्षिण कोरिया, जापान २००२टिमजेस्ट जर्मनी २००६जाबुलानी दक्षिण अफ्रिका २०१०ब्राजुका ब्राजिल २०१४टेलस्टार१८ रसिया २०१८"
उदीयमान खेलाडी,रोडरिगो बेन्टान्कुरदेश : उरुग्वेउमेर : २०पोजिसन : मिडफिल्डरइटालियन क्लब युभेन्ट्सका लागि सिनियर टोलीमा आफूलाई स्थापित गरिसकेका मिडफिल्डर बेन्टान्कुरले डेब्यु गरेको केही महिनामात्र भएको छ । यसबीचमा उनले राष्ट्रिय टोलीमा आफ्नो स्थान पक्का पारिसकेका छन् । मिडफिल्डमा आक्रामक र रक्षात्मक दुवै भूमिकामा अटाउने युवा खेलाडीको उचाइले पनि उनलाई फाइदा पुगेको छ । स्टार फरवार्डद्वय लुइस सुआरेज र एडिन्सन काभानीलाई अग्रपंक्तिमा सघाउने काम पनि उनले गर्ने अपेक्षा राखिएको छ ।

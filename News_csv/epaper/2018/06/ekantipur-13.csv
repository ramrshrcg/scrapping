शीर्षक,विवरण
ट्रम्पकिम शिखर वार्ता: परमाणु नि:शस्त्रीकरणको वाचा,यस्तो छ सहमतिपत्र अमेरिका र उत्तर कोरिया शान्ति र समृद्धिका लागि दुवै देशका जनताको चाहनाबमोजिम नयाँ सम्बन्ध स्थापना गर्न प्रतिबद्ध छन् । दुवै मुलुक कोरियाली प्रायद्वीपमा दिगो र स्थायी शान्ति निर्माण गर्ने आपसी प्रयासमा एकजुट हुनेछन् । सन् २०१८ को अप्रिल २७ मा भएको पान्मुनजोम घोषणापत्रप्रति समर्थन जनाउँदै उत्तर कोरिया कोरियाली प्रायद्वीपको परमाणु नि:शस्त्रीकरणका लागि कदम चाल्न प्रतिबद्ध छ ।अमेरिका र उत्तर कोरिया युद्धबन्दी तथा बेपत्ताको खोजी र पहिचान भइसकेकालाई सम्बन्धित देशमा तत्काल पठाउने प्रतिबद्धता जनाउँछन् ।
प्रधानन्यायाधीशमा जोशी सिफारिस,२०११ असोज २४ मा जन्मेका जोशीले बीएल र एमए गरेका छन् । २०४८ कात्तिक १८ गते पुनरावेदन अदालतको अतिरिक्त न्यायाधीश बनेका जोशी पछि न्यायाधीश र मुख्य न्यायाधीश भएका थिए । उनी २०७१ साल जेठ १३ गते सर्वोच्च अदालतको न्यायाधीशमा नियुक्त भएका हुन् । संसदीय सुनुवाइबाट अनुमोदन भएमा जोशी २०७६ साल असोज २३ गतेसम्म प्रधानन्यायाधीश हुनेछन् । कानुन सेवामा प्रवेश गर्नुअघि जोशी नेपाल ल क्याम्पसमा प्राध्यापन गर्थे । बैठकमा अख्तियारका रिक्त पदाधिकारी नियुक्तिको विषयमा छलफल भए पनि कुनै निर्णय हुन सकेन ।
दूधमा युरिया र नुनसमेत,उपभोक्ता संरक्षण ऐनले मिसावट भएको कमसल उपभोग्य वस्तुबाट मानव स्वास्थ्यलाई नै खतरा पुग्ने देखिएमा १४ वर्षसम्म कैद र ५ लाख जरिवाना तोकेको छ ।
लोकतन्त्र रक्षा गर्न आन्दोलन : कांग्रेस,सिटौलाले प्रत्यक्ष र समानुपातिक उम्मेदवार चयन गर्दा नेतृत्वले व्यापक विकृति भित्र्याएको बताए । युवा नेता थापाले पार्टीलाई पुरानो ठाउँमा नभएर नयाँ ठाउँमा पुर्याउने अभियान सुरु गर्नुपर्ने धारणा राखे । सभापतिले पुरानै ठाउँमा पुर्याउने उद्घोष गरिरहेका बेला थापाले भने पुरानो ठाउँमा पुर्याएर कांग्रेस एक नम्बर हुन नसक्ने तर्क गरे ।
इद बिदाबारे गृहमन्त्रीको ध्यानाकर्षण,"इदुल फित्र इदुल अज्हाको बिदालाई राष्ट्रिय बिदाबाट सामुदायिक बिदामा खुम्च्याएको, मुहम्मद जयन्तीको बिदा कटौती गरिएको र केही खास धर्म तथा समुदायका बिदालाई राष्ट्रिय बिदाका रूपमा स्थापित गर्नुले धर्मनिरपेक्ष राज्यको खिल्ली उडेको ज्ञापनपत्रमा उल्लेख गरिएको छ ।"
असार ४ मा गोलाप्रथा,"महिला सदस्य समूह, सबै प्रदेशबाट निर्वाचित दलित सदस्य समूह, सबै प्रदेशबाट निर्वाचित अपांगता वा अल्पसंख्यक सदस्यको समूह, प्रदेशबाट निर्वाचित अन्य सदस्यको समूह र राष्ट्रपतिबाट मनोनीतहरूको समूह गरी नियमावलीले गोलाप्रथाका लागि पाँचवटा समूह निर्धारण गरेको छ । सांसद स्वयंले, उनी अनुपस्थित भए उनले अख्तियारी दिएको व्यक्तिले गोला तान्नेछन् । दुवै नभएको अवस्थामा भने संसदका कर्मचारीले झिकेको बलमा उल्लिखित वर्ष नै अनुपस्थित सांसदको पदावधि कायम हुने उल्लेख छ ।"
चिकित्सा शिक्षा प्रवेश परीक्षा एउटा मात्रै,"यसैगरी मन्त्रालयले प्राविधिक तथा व्यावसायिक शिक्षा, तालिम नीति र नेपालमा सञ्चालित विदेशी शिक्षण संस्थाको सम्बन्धन नीतिमा सुधार गर्न अलगअलग दुई कार्यदल पनि गठन गरेको छ । प्राविधिक तथा व्यावसायिक शिक्षा र तालिमलाई एकद्वार प्रणालीबाट सञ्चालन गर्न प्राडा प्रमोद श्रेष्ठको संयोजकत्वमा र विदेशी शिक्षण संस्थाको अनुगमन, मूल्यांकनलगायत विषयमा सुधार गर्न प्राडा यादवराज कोइरालाको संयोकत्वमा कार्यदल बनेको छ ।"
बढ्यो एसियाको साख,सिंगापुरकै सुरक्षित टापुको क्यापिला होटल अगाडि ओर्लंदा निकै नर्भस देखिएका विश्वकै आकर्षणको केन्द्रमा रहेका नेताहरू वार्तापछि भने निकै ढुक्क देखिन्थे । यसबाट पनि केही ब्रेक थ्रु भएको महसुस गर्न सकिन्छ । सुरुमा केही असहज महसुस गरेको अन्तर्राष्ट्रिय सञ्चार माध्यमले देखाए पनि दुवै नेता मुस्काएको र फोटो पत्रकारका आग्रह स्वीकार गर्दै पटकपटक हात मिलाइरहेको दृश्य टेलिभिजनमा देखिइएको थियो । त्यसपछि भएको चारबुँदे बृहत् सम्झौतालाई कोरियाली प्रायद्वीपलाई आणविक हतियारमुक्त क्षेत्र बनाउनुका साथै अमेरिका र कोरियाबीच नयाँ सम्बन्ध स्थापित हुने संकेतका रूपमा विश्लेषण गरिएको छ ।
काष्ठमण्डप पुनर्निर्माण जिम्मा समुदायलाई,"भुइँचालो गएपछि बेलायतको दुराहम विश्वविद्यालय र पुरातत्त्व विभागले यसको जगैसम्म उत्खनन् गरेको थियो । उत्खनन् गर्दा यो सातौं शताब्दीमा बनेको पुष्टि भएको हो । त्यसअघि यसलाई बाह्रौं शताब्दीमा बनेको बताउँदै आइएको थियो । इतिहासका पुस्तकमा बाह्रांै शताब्दी भनिए पनि जनश्रुति, स्थानीयवासीसँग भएका कागजातका आधारमा चाहिँ यसलाई सातौं शताब्दीको नै भनिँदै आएको थियो ।"
नुवाकोट दरबार पुनर्निर्माण असोजदेखि,साततले पुनर्निर्माणका लागि दैनिक १०१२ जना नेपाली कामदार र ३४ जना चिनियाँ प्राविधिक टोली रहेन कार्यालयले जनाएको छ । पूर्णरूपमा काम सुरु गर्न ४५ महिना लाग्ने भएको छ । वर्षात् नरोकिएसम्म पुनर्निर्माण थाल्दा बढी जोखिम हुने भएकाले असोज दोस्रो साताबाट दरबारको काम थालनी हुने कार्यालयले जनाएको छ ।
विधेयक पारित नहुँदै सेवासुविधा,"संविधानको अनुसूची ६, ७ र ९ मा उल्लेख भएअनुसार प्रदेश र साझा अधिकार क्षेत्रमा रहेका विषयमा कर तथा गैरकर राजस्व लगाउन तथा उठाउन विधेयक तयार गरिएको हो । अनुसूची ६ मा प्रदेश, ७ मा संघ र प्रदेशको र मा संघ, प्रदेश र स्थानीय तहको साझा अधिकारको सूची उल्लेख छ । प्रदेशलाई घरजग्गा रजिस्ट्रेसन शुल्क, सवारीसाधन, मनोरञ्जन, विज्ञापन, पर्यटन, कृषिमा आयकर, सेवा शुल्क दस्तुर र दण्ड जरिवानाको अधिकार छ ।"
फास्ट ट्रयाक प्रवेशबिन्दु विवाद: बसपार्क फर्सिडोलमै,"फर्सिडोलबुङमती सडक चौडा गर्नेबारेमा भने स्थानीयवासीले विरोध जनाएका छन् । उनीहरूले बुङमती खण्डमा पर्ने पाटीपौवा, पोखरी, बगैँचाजस्ता सम्पदा जोगाउन वडा कार्यालयमा ज्ञापनपत्र बुझाएका छन् । पीडित जुनोज मालीले भने फर्सिडोलसोह्रखुट्टे सडक बिस्तार गर्न प्रत्यक्ष सरोकार राख्ने स्थानीयवासीसँग छलफल नै नगरीकन निर्णय गरिएको भन्दै विरोध गरे । यो हामीलाई कुनै पनि हालतमा मान्य छैन, उनले भने, परिमार्जन नगरेमा कडा रूपमा प्रस्तुत हुन बाध्य हुनेछौँ ।"
ट्रम्पकिम वार्ताको सार्थकता,अहिले उत्तरदक्षिणकोरिया र अमेरिकाबीच सम्बन्ध सुधारका लागि वर्षौंदेखिको प्रयास मूर्ततातिर उन्मुख छ । दक्षिणकोरियाको सहयोगार्थ आफ्नो सेना तैनाथ गर्दै आएको अमेरिकाको भूमिकाबिना अहिले कोरियाली प्रायद्वीपमा शान्ति स्थापना एवं त्रिपक्षीय सम्बन्ध सुधार असम्भवप्राय: छ । ट्रम्पले मंगलबारको शिखर वार्तामा उत्तरकोरियालाई सुरक्षा प्रदान गर्न कटिबद्ध भएको पनि जनाएका छन् । दक्षिणकोरियासँग शिखर वार्ता भएयता उत्तरकोरियाले दुइटा परमाणु परीक्षण केन्द्र नि:शस्त्रीकरण गरिसकेको छ । यसरी नै कोरियाली मामिलामा सन् ५० को युद्धकालबाटै अमेरिकाझैं संलग्न रहँदै आएको चीनको पनि हालको शान्ति प्रक्रियामा रचनात्मक भूमिका आवश्यक छ । यी सबै सरोकारवाला मुलुकहरू दिगो शान्ति स्थापनार्थ इमानदार हुन सके भने अहिले सुरु भएको प्रक्रिया टुंगोमा पुग्न सक्छ । यसका लागि आगामी दिनमा हुने द्विपक्षीय र त्रिपक्षीय वार्ताहरू महत्त्वपूर्ण हुनेछन् ।
शिक्षामा बढ्दो सिन्डिकेट,"शिक्षाको व्यायसायीकरण र पुँजीवाद उन्मुख प्रणालीको विकासका कारण शिक्षाको सिन्डिकेट दिनप्रतिदिन थप मजबुत हुँदै गएको आभास हुन्छ । राष्ट्रले अपनाएको निशुल्क आधारभूत शिक्षा, निशुल्क माध्यमिक शिक्षा र सर्वसुलभ उच्च माध्यमिक शिक्षा निजी शिक्षण संस्थाहरूसामु फिक्का सावित भएकाले पनि संस्थागत संस्थाहरूले मनोमानी गर्ने र सिन्डिकेट सञ्चालनको सहज अवसर प्राप्त गरेका छन् । शिक्षामा सिन्डिकेट लगाउन थुप्रै शिक्षासँग आबद्ध बिचौलियाहरू जिम्मेवार भए पनि मुख्य भूमिका संस्थागत विद्यालयहरूको छ । अहिले मुख्यगरी सहरी क्षेत्रमा खोलिएका संस्थागत विद्यालयहरूले नेपाल सरकारबाट मान्यता हासिल गरी प्याब्सन, एनप्याब्सन, हिसान आदि छाता संगठनहरूमा एकीकृत हुन्छन् । यो निजी विद्यालयका लागि एउटा बाध्यात्मक पक्ष पनि हो । यसकै निर्णय बमोजिम निजी विद्यालयहरूले वर्षैपिच्छे शुल्क वृद्धि गर्छन् र अन्य अतिरिक्त शीर्षकमा विद्यार्थीबाट भारी रकम असुल्ने गर्छन् । कमिसनको जालझेलले गर्दा विद्यालयले तोकेको किताब वितरक, टेलरबाट मात्र किन्नुपर्ने बाध्यता तयार पारिन्छ, जसको कारण अभिभावकलाई भ्याइनभ्याइ हुन्छ र असहुलियत महसुस पनि । त्यहाँ कार्यरत शिक्षक त्यत्तिकै पीडित भएका छन् । ऋतिक यादव सिम्रौनगढ१०, बारा"
एआईजीको संख्या कटौती,"सरकारले हालसालै नेपाल प्रहरी र सशस्त्र प्रहरीमा अतिरिक्त महानिरीक्षक अर्थात् एआईजीको पद संख्या घटाउने निर्णय गरेको छ । यसमा जनताको समर्थन रहेको छ । राजनीतिक भागबन्डा मिलाउने बहानामा आफ्नो अभिष्ट पुरा गराउन विगतमा सरकारले आफ्नो अनुकूलतामा यो पद बढाउँदै गएको थियो । ३ दशक अघिमात्र एकजना दरबन्दी भएको एआईजीको पद यहाँसम्म आइपुग्दा १६ पुर्याइएको थियो भने स्थापनाको थोरै समयमै सशस्त्र प्रहरीमा ११ जना पुर्याइएको थियो । यसरी बढाइएको पदमा आसिन व्यक्तिले कसको र केका लागि काम गर्छन् ? यी अनेक सवालको अन्त्य अहिलेको निर्णयले गरिदिएको छ । यसले प्रत्यक्ष सरकारको खर्च बचतमात्र होइन, उक्त पदमा आसिन व्यक्तिलाई पक्कै पनि काम गर्न सजिलो हुनेछ । जसका कारण समाजमा धुमिल बन्दै गरेको नेपाल प्रहरीको छविमा समेत सुधार आउने निश्चित छ । अपराधको नियन्त्रण मात्र नभई देशको कानुन पालनाको समेत जिम्मेवारी पाएको प्रहरी विधिपूर्वक चल्नुपर्छ, यसमा कसैको दुईमत छैन । रामकृष्ण बरालजोरपाटी२, काठमाडौं"
बजार भाउ नियन्त्रण भएन,"बजेट भाषणसँगै व्यापारीले मानोमानी तरिकाले बजार भाउ बढाइरहेका छन् । साना व्यापारीले सानै तरिकाले लुटिरहेका छन् भने ठूलाले ठूलै तरिकाले लुटिरहेका छन् । यसरी मनलागी बजार भाउ बढ्दा पनि सम्बन्धित निकाय मौन बसेको छ । बजार भाउ बढेसँगै आम नागरिकको दैनिकी कष्टकर बन्दै गएको छ । बजेट भाषणलाई अस्त्र बनाएर बजार भाउ बढाउने व्यापारीलाई सरकारले अविलम्ब कारबाही गरोस् । दिनभरि काम गरेर बिहानबेलुकाको छाक टार्न गाह्रो हुने समय आएको छ । बालबच्चालाई पढाउने, लेखाउने त कुरै छाडौं । रोग लाग्यो भने उपचार गराउन सक्ने अवस्था छैन । औषधि उपचार त्यतिकै महंँगो छ । हुनेखानेको लागि गाह्रो छैन होला । हुँदा खानेले चाहिँ कसरी बाँच्ने ? ५ वर्षमा प्रतिव्यक्ति आम्दानी दोब्बर बनाउँछु भनेर मात्र हुन्छ ? त्यसका लागि गृहकार्य पनि हुनुपर्यो । आय आर्जनको बाटो राम्रो छैन । बजार भाउ मनलागी बढिरहेको छ । हरेक वर्ष बजेट भाषणसँगै व्यापारीले बजार बढाउने गर्छन् । यसको अनुगमन, लेखाजोखा कतैबाट भएको पाइँदैन । उपभोक्ताको हितका लागि बनाइएका निकाय मौन बस्छन् । नुनदेखि सुनसम्म अरुकै भर पर्नुपर्ने हामीजस्तो गरिब मुलुकका नागरिकलाई राज्यले राहत दिनु त परै जाओस् अत्यधिक महंँगीसमेत नियन्त्रण गर्न सक्दैन । यसले सर्वसाधारण मारमा परेका छन् । पुरुषोत्तम घिमिरेजोरपाटी, काठमाडौं"
प्रधानमन्त्री रोजगार कार्यक्रमबारे,"समृद्ध नेपाल सुखी नेपाली बनाउने दीर्घकालीन उद्देश्य लिएर बनाइएको आव २०७५७६ को बजेट व्यावहारिक बनाउन खोजिएको भने पनि उत्साह र ऊर्जा दिनसक्ने शीर्षकले पनि उत्साहित बनाउन नसक्ने परियोजनाहरू भने छन् । उदाहरणका लागि प्रधानमन्त्री रोजगार कार्यक्रम सुरु गरिने, जस अन्तर्गत व्यावसायिक कृषि, सिँचाइ, खानेपानी, नदी नियन्त्रण, वन, पर्यटन, यातायत, पूर्वाधार र तीन तहका सरकारका सार्वजनिक निर्माण कार्य र अन्य कार्यक्षेत्रलाई यस कार्यक्रममा आबद्ध गरिने विषय राखिएको छ र यसका लागि ३ अर्ब १० करोड रुपैयाँ विनियोजन गरिएको छ । प्रधानमन्त्री रोजगार कार्यक्रम यस वर्षदेखि सुरु गर्दा यस अन्तर्गत त परेका बेला सबै नेपाली उत्प्रेरित भएर रकम अनुदान दिन सक्ने किसिमको केही रकम त्यस कोषमा राखिएको भए प्रशंसायोग्य काम हुने थियो । जस्तो भूकम्पमा दु:ख पाइरहेका समयमा सर्वसाधारणले पनि अनुदान दिनसक्ने उत्प्रेरणा जगाउने विषयहरू भएको भए यो प्रभावकारी हुने थियो । त्यस्तो विशेष उत्प्रेरणा जगाउने जोश जगाउने सबैको समर्थन रहने विषयमा जानुपर्ने थियो । संघीय शासन पद्धति भएको देशमा प्रधानमन्त्री कार्यालयमा परियोजना सञ्चालन गर्ने भनी धेरै बजेट राखिएको छ । स्थानीय तहका लागि विनियोजन गरिएको बजेटको हाराहारीको रकम प्रधानमन्त्री कार्यालयमा नै छ । जुनजुन कार्यक्रम बजेटको मूलधारमा छ, त्यही कार्यका लाागि बजेट विनियोजन गर्दा संघीय पद्धतिसँग पटक्कै मेल खाएको छैन । प्रतिभा सुवेदीज्ञानेश्वर, काठमाडौं"
सदाचार नीतिको खाँचो,"अहिले प्रधानमन्त्री केपी शर्मा ओलीको सरकारले जुन सदाचारको नीति ल्याउन लागेको छ, त्यो सराहनीय छ । देशमा चलेका रेल र पानीजहाजका ठूलठूला बहसभन्दा सदाचार नीतिको खाँचो छ । देशमा सबैभन्दा पहिला र सदनदेखि सडकसम्म लागु हुनुपर्ने सदाचार नीति हो । के सरकार पक्ष, के प्रतिपक्ष सबै राजनीतिक दल र तिनका नेता तथा कार्यकर्ताले पालना गर्नुपर्ने नीति हो, सदाचार नीति । किनकि व्यवहारमा गर्नुपर्ने राम्रो आचरण, असल चालचलन, सद्व्यवहार नै सदाचार हो र यही सदाचारभित्र रहने नियम नै सदाचार नीति हो । हाम्रो देशका राजनीतिक दल तथा तिनका नेताहरू सदाचारी भइदिएको भए प्रजातन्त्रपछि पनि देशले यो दुर्गति व्यहोर्नुपर्ने थिएन । नेताहरूको सत्तामोह, छलकपट नीति, भ्रष्ट मानसिकता, सम्पत्ति मोह, चुनावमा मात्र जनतालाई आफ्नो ठान्ने प्रवृत्ति, राजनीतिक दादागिरी छाड्न यो सदाचारी नीति पहिला नेताहरूबाटै सुरु गर्नुपर्छ । सत्ता र शक्तिमा भएकाहरू सदाचारी भए भने देशका सबै संघसंस्था, सरकारी कार्यालय, नियोग, विदेशी दातृ निकाय र प्रणाली तथा नियमहरू सदाचारी हुन्छन् ।हाम्रा जनप्रतिनिधिहरू कहिल्यै पनि सदाचारी देखिएका छैनन् । ४६ सालपछि नै पाइलैपिच्छे उदाहरणहरू छन्, तर विगतमा जानै पर्दैन । जस्तो कि सङ्घीय सांसदहरूले व्यक्तिगत रूपमा करोडौं बजेट माग्नु, गम्भीर फौजदारी मुद्दामा जेल पर्दा पनि माननीय हुनुपर्ने, के सदाचारी आचरण हुन् ? देशको विकास, शान्ति सुरक्षा, जनताको उन्नति त्यो देशको राजनीतिमा नै निर्भर हुन्छ । त्यसैले सदाचार नीतिको ठूलो खाँचो छ, त्यो पनि राजनीतिमा धेरै । जनकप्रसाद भण्डारी दोहा, कतार"
त्रिभुवन राजपथ जस्तो पाठ्यक्रम,"लामो समयको कसरतपछि जेठ २१ गते पाठ्यक्रम विकास केन्द्रले बनाएको नयाँ पाठ्यक्रमले लिनखोजेको बाटो त्रिभुवन राजपथजस्तो देखियो । पठनपाठनका दुइटा भाषामध्ये अंग्रेजी भाषालाई बढी महत्त्व दिएको पाइयो । ११ घन्टाका पिरियड बनाउँदा कुनैकुनै शिक्षक, विद्यार्थीलाई उपयुक्तका साथै अनुकूल होला भने कुनै शिक्षक, विद्यार्थीमा नकारात्मक प्रवृत्ति नल्याउला भन्न सकिन्न । बढी समयका कक्षा हुँदैमा विद्यार्थीले सिक्ने र शिक्षकले सिकाउने थप समय पाउँछन् भन्नु भुल हुन पनि सक्छ । आजका विद्यार्थी ट्याब्लेट प्रकारका उत्तर र ज्ञानको खोजी गर्छन् । आज पढेर भोलिको परीक्षामा सहजै उत्तर दिन सकियोस् । जहाँसम्म सातवटा विषयको व्यवस्था गरेर अहिलेसम्म बिहानी समयमा सञ्चालनमा रहेका ं२ कलेजलाई ढोका लगाइदिने संकेत गरेको पाइयो । जीवनोपयोगी शिक्षाको नाममा व्यवस्था गरिएका विषय हेर्दा हचुवाको भरमा ल्याइएको जस्तो देखियो । नेपाल जस्तो कमजोर आर्थिक अवस्था भएको देशले कम्तीमा २५३० वर्षे शिक्षा नीति ल्याउनुपर्ने हो । तर दातृ संस्थाको निर्देशनमा वर्षैपिच्छे पाठ्यक्रम फेरिने प्रवृत्तिले राम्रा विद्यार्थी पलायन हुने क्रम रोक्न सकिएको छैन । त्यसैले यसतर्फ सम्बन्धित निकायको गम्भीर ध्यानाकर्षण गराउन चाहन्छु । महेशप्रसाद न्यौपाने भरतपुर१२, चितवन"
लोडसेडिङमुक्त देशको वास्तविकता,"केही हप्ताअघि आतुरता देखाउँदै नेपाल अब लोडसेडिङ मुक्त देश भएको सरकारी घोषणा आयो, जुन घोषणाप्रति जनता शतप्रतिशत विश्वस्त थिएनन् । तर नेपालमा काम थोरै र प्रचारबाजी धेरै हुने कुरा हामीले अनुभूति गर्दै आइरहेका कुरा हुन् । उक्त घोषणापछि झन् बढी लोडसेडिङ बढिरहेको छ । म पोखरा, लेकसाइड जस्तो पर्यटकीय क्षेत्रमा बस्ने बासिन्दा त दैनिक ५६ घन्टाको लोडसेडिङको समस्याले पीडित छु भने अन्य ठाउँका बासिन्दा लोडसेडि मुक्त भएका छन् भनी विश्वास गर्ने आधार केही देखिँंदैन । राज्यले सुविधा दिने घोषणा गरेपछि जनता त्यसतर्फ लालायित हुनु स्वाभाविक हो । तर त्यो केवल प्रचारबाजी र समाचारको लागि सीमित हुन्छ कि भन्ने कुरामा सरकारले प्रशस्त अध्ययन र गृहकार्य गरेपछि मात्र जनतासामु प्रकाशमा ल्याउनसके सरकारप्रति जनता विश्वस्त हुने आधार खडा हुन्छ । साँच्चै नेपाललाई लोडसेडिङ मुक्त देश घोषणा गर्ने हो भने अरु १० जना कुलमान घिसिङहरू चाहिएका छन्, जसले युद्धस्तरमा काम गरी देशलाई विद्युतमय बनाउन सक्षम हुनेछन् । शिवलाल धिताललेकसाइड, पोखरा"
हाम्रा राष्ट्रकवि,"लमजुङ पुस्तुन गाउँमाप्रघिको प्रिय ठाउँउनी हाम्रा राष्ट्रकविनामी स्वछन्दतावादीसंस्मरण, निबन्ध, गद्यनाटक, कविता, पद्यज्ञान छ कतिकतिमानार्थ महाविद्यावारिधिमानार्थ सहायक रथिपद्यश्री साधना सम्मानसादगी तर छैन अभिमानलाग्दछ, हामीलाई गौरवहाम्रा राष्ट्रकविमासिञ्चित हुन्छ, देशभक्तिमाप्रघिको कवितामा । एकप्रसाद दुवाडीकाठमाडौं विश्वविद्यालय, धुलिखेल, काभ्रे"
लौ है चयन गर,"यो गर्छु र त्यो गर्छु को भाषण गरेका थेभोट मलाई भन्दै हाम्रो शरण परेका थे जिताइयो खुसी भइयो ठूला मान्छे भएकार्पेट टेकी बाटो छेकी उनी संसद गए निदाउने, घुर्ने कोही आराम गर्ने थलोपार्टी पिक्निक गएजस्तो कस्तो रमाइलो गए पनि हाटा गर्ने नजाँदा के करऐनकानुन बन्दै जान्छन्, बित्दो केलाई छ र आफूले क्यै पाउने भए खाने भएदेखिजाने गर्छन्, सबैजना मुन्टो टेकीटेकी ठूला मान्छे भए पनि सोमत कसले खायोआईएनजीओ भत्तासहित तालिम दिन आयोमेरो सांसद कोष भन्थे पहिला कोहीकोही आफूखुसी नहुनाले अहिले बोल्छन् रोईनिलम्बन शब्ददेखि भागे सबै पर सांसद पद छाडा भयो लौ है चयन गर । इन्द्रकुमार श्रेष्ठकमलाकुञ्ज, ओखलढुंगा"
दूधमा हानिकारक पदार्थ मिसावट,"बालबालिकाहरूको वृद्धि विकास छिटो हुन सकोस् भनी आमाहरूले बिहानै आआफ्ना नानीहरूलाई पोषणका लागि पिलाउने दूधमा मानव स्वास्थ्यलाई हानिकारक हुने सोडियम बाइकार्बाेनेट अर्थात् सोडा फेला परेको समाचारले मानवीय संवेदनातर्फ पटक्कै ध्यान नदिने व्यक्ति, उत्पादक र व्यवसायीहरूलाई जनसमक्ष उजागर गरेको छ । सरकारी स्वामित्वको दुग्ध विकास संस्थानले समेत स्वास्थ्य र सरसफाइ सम्बन्धी आधारभूत नियमको पालनाको अनदेखी गर्नु आश्चर्यजनक रहेको छ । मन्त्रीबाट समेत प्रत्यक्ष अनुगमन हुनु प्रशंसनीय कार्य हो । तर वास्तविक अनुगमन हो कि देखावटी ? यसको जवाफ उपभोक्ताले कहिले पाउने हुन् ? समयले बताउनेछ । महेन्द्रसिंह बमटीकापुर१, कैलाली"
विज्ञानको जगै कमजोर,"सुझाव(१) कक्षा ११० सम्मको विज्ञान तथा प्रविधिको पाठ्यक्रमको मात्राअंश २१५ प्रतिशतबाट बढाएर ३० प्रतिशतसम्म पुर्याउनुपर्छ । त्यसको लागि कक्षा ४७ सम्म विविध विषय (सामाजिक शिक्षा, स्वास्थ्य शिक्षा, अङ्ग्रेजी, नेपाली) मा विज्ञान र यसको प्रयोग प्रविधिबारे थप ज्ञान दिनुपर्ने देखिन्छ ।(२) राष्ट्रिय गौरवगाथाहरू समेटिएका विविध पक्ष ६ कक्षाभन्दा तलका कक्षाका पाठ्यक्रममा कुल १० प्रतिशतसम्म पुर्याउनुपर्ने देखिन्छ ।(३) कक्षा ४११ सम्मको पाठ्यक्रममा आनिवार्य विज्ञान राख्नुपर्छ । जसको पाठ्यक्रममा सुरुको कक्षामा विज्ञान र क्रमश: प्राविधिक कुराको अंश थप्नुपर्छ ।(४) प्राविधिक शिक्षामा राज्यको लगानी निकै बढाउनुपर्ने देखिन्छ । साथै उपयोगी विषयको छनोटको लागि विस्तृत अध्ययन आवश्यक छ । (५) राष्ट्रिय परीक्षा बोर्डले भर्खरै ल्याएको ११ र १२ कक्षाको प्रारूपले विज्ञान तथा प्रविधिको साथै गणितको अंशलाई न्युनीकरण गरेको छ । जुन कुरा सम्मुनत नेपालको लागि दुर्भाग्यपूर्ण छ । यसलाई तुरुन्त सच्याउनुपर्छ ।प्रा बिनिल भौतिकशास्त्र केन्द्रीय विभाग र सहप्रा दीपक मौसम विज्ञान केन्द्रीय विभाग, त्रिविका प्रमुख हुन् ।"
उत्पीडनका अनेक रूप,"कानुन तथा राज्यका तर्फबाट नेपाली महिलाले धेरै पाएका छन् । आर्थिक अधिकार, राजनीतिक प्रतिनिधित्व, कानुनी व्यवस्था अझ अविवाहित भएर पनि सन्तान जन्माउन सक्ने अधिकारजस्तो क्रान्तिकारी उपलब्धिका कुरा उठिरहेको भए पनि पुरुषप्रधान सामाजिक मूल्यमान्यताले महिलाको पहुँच त्यहाँसम्म पुग्न दिँदैन । त्यसैले होला, राजनीतिक अधिकार प्राप्तिपछि पनि महिलाका समस्या समाधान भएको नभएर अदृश्यमात्र भएको भन्दै ती अदृश्य समस्यालाई महिला रहस्य अर्थात् फेमिनिन मिस्टिकको नाम दिने बेट्टी फ्राइडनलाई पछ्याउँदै अमेरिकी महिलाले पितृसत्ता विरुद्ध अस्तित्वको लडाइँ जारी राखेका थिए । हामीकहाँ पनि पुरुष सत्ताद्वारा महिला अस्तित्वमाथि हुने यस्ता प्रहार विरुद्ध सामूहिक विद्रोहको संस्कृति स्थापना आवश्यक देखिन्छ । महिला अधिकार र महिला हिंसाविरुद्ध कार्यरत संघसंस्थाले महिला कार्यरत स्थानमा महिला सेल गठन गरी अदृश्य रूपमा भैरहेका यस्ता गतिविधिमा निगरानी गर्नुपर्ने देखिन्छ । त्यसैगरी महिला हिंसाविरुद्ध कलम चलाउने व्यक्तिदेखि राज्यको चौथो अङ्गका रूपमा रहेको पत्रकारिता पेसामा आबद्ध पत्रकारहरूले महिलामाथि हुने मानसिक उत्पीडनका सम्भाव्य क्षेत्रहरू पहिचान गरी यस्ता घटनालाई सार्वजनिक गर्दै दोषीलाई हतोत्साही बनाउने र गल्ती गरेर पनि उन्मुक्ति पाउने संस्कृति अन्त्य गर्नका लागि अग्रसर हुनुपर्ने देखिन्छ ।"
बाआमालाई रमाइलो वातावरण,"हुन पनि हो, अरु केही गरेनगरेन, सामाजिक सुरक्षा भत्ताचाहिं धेरथोर बढाइदिएको भए यिनीहरूको यत्रो ठूलो गुनासो हुँदैनथ्यो । सरकारले सामाजिक भत्ता दिन थालेपछि वृद्धा बाआमाहरू खुसीमात्र होइन, आफ्नो जीवनयापनको माध्यम पनि यही बनाउने गरेका छन् । बूढेसकालमा छोराछोरीले नहेरे पनि उनीहरूले जीवन चलाउने माध्यम यसैलाई बनाएका छन् । त्यसैले यो सरकारप्रति उनीहरूले ठूलो अपेक्षा गरेका थिए । त्यो अपेक्षा यसबेला निराशामा बदलिएको छ । यसपाली उनीहरूको लागि बजेट छुट्टिएन । समाजमा बूढा बाआमाहरूलाई आफ्ना छोराछोरीहरूले सिहार्ने, समाल्ने क्रमश: घट्दैछ । उनीहरू छोराछोरीको लागि बोझ बन्दैछन् । उनीहरू एक्लै हुँदै जाँदैछन् । कामकाजी छोराछोरीको लागि उनीहरूलाई एक्लै छोड्नु एक खालको बाध्यता पनि छ । तर अहिले केही छोराछोरीहरूलाई छोडेर अधिकांश छोराछोरीहरूको लागि बाआमाहरू अल्झाउने बोझ बन्दै गइरहेका छन् । अब उनीहरूको लागि सरकारले विशेष योजना ल्याएर उनीहरूलाई बूढेसकाल भनेको कुनै अभिशाप होइन, हाँसीखुुसी बिताउने पल हो भन्ने प्रत्याभूति दिलाउन सक्नुपर्छ । र उनीहरू भित्रको क्षमता अनुभवहरूलाई उचित ढंगले राष्ट्रनिर्माणमा प्रयोग गर्नसके कति जाती हुन्थ्यो । सबै वृद्धा बाआमाहरू केही गर्न नसक्ने हुन्छन् भन्ने छैन । त्यसैले उनीहरूलाई सक्ने काम दिएर मनोरञ्जनात्मक वातावरणमा बाँकी जिन्दी काट्न सजिलो बनाइदिनु सरकार, समाज र सबै आफन्तजनको कर्तव्य र दायित्व हो । हामी सबै त्यो उमेरमा पुग्छौं । त्यो उमेर पार गरेरै जानुपर्छ । यो सृष्टिको शाश्वत सत्य हो भन्ने कुरा वर्तमानमा हामीले भुलिरहेका छौं । किनभने हामीमा जे पनि गर्न सक्ने शक्ति, ऊर्जा छ, बलवर्गत तागत सबै छ । उमेर बित्दै जाँदा यो सबै विस्तारैविस्तारै क्षीण हुँदै जान्छ । एक दिन हामी हाम्रा बाआमाहरूकै स्थानमा पुग्छौं । त्यतिबेलाको जिन्दगीको बारेमा अहिलेदेखि सोचेर हामी युवा पुस्ताले वृद्धवृद्धाको लागि विशेष वातावरणको लागि पहल गरौं, ताकि हाम्रा बाआमाहरू बाँचुन्चेल रमाएर जिन्दगी काट्न सकुन् ।"
प्रदेश लोकसेवा आयोगको औचित्य,शर्मा लोकसेवा आयोगका सहसचिव हुन् ।
मिडियामा उल्टोपाल्टो हुन थाल्यो : दाहाल,"चितवन (कास) नेकपाका अध्यक्ष पुष्पकमल दाहालले मिडिया आफैंले कोड अफ कन्डक्ट बनाउन आवश्यक भएको बताएका छन् । उनले मंगलबार बिहान भरतपुर विमानस्थलमा पत्रकारमाझ भने, मिडियाको पनि एउटा समस्या नै भएको छ । कहिलेकाहीँ त उल्टोपाल्टो नै हुने गरेको छ । त्यसैले कोड अफ कन्डक्ट बनाउनुस् । गृहमन्त्री रामबहादुर थापाले काम नगर्ने निर्माण व्यवसायीलाई कारबाही थालेकोमा तपाईंले आफ्ना घरबेटी निर्माण व्यवसायीलाई कारबाही नगर्न दबाब दिएको हो ? भनी पत्रकारले सोधेको प्रश्नमा उनले यस्तो प्रतिक्रिया दिएका हुन् । दाहालले राम्रो काम नगर्ने निर्माण व्यवसायी जोसुकैलाई कारबाही हुने भन्दै आफूले गृहमन्त्रीलाई कुनै निर्देशन नदिएको दाबी गरे । मैले अस्ति पनि पत्रकारहरूले आफंैले आचारसंहिता बनाउनुपर्यो भनेको हो । प्रेसको पनि आफ्नै मूल्य, मान्यता, मर्यादा र आचासंहिता हुन्छ । यो कुरा प्रेस आफैंले निधो गरोस्, उनले भने । हालै पारित संसदीय नियमावलीबारे पनि पत्रकारहरूले जनतालाई राम्रोसँग नबुझाएको उनले बताए । दाहालले पाँच वर्ष टिक्ने सरकार आएकाले बजेटमा एकैचोटि धेरै कुरा नसमेटिएको बताए । यसरी बुझ्नोस् अहिले एक गियरमा छ, बिस्तारै उडान भर्छ । किनकि हामी लामो समय सरकारमा रहनेछौं, उनले भने । आफू र प्रधानमन्त्रीले अर्थमन्त्रीसँग तीन घण्टा छलफल गरेर भोट मात्र तान्ने खालको बजेट नबनाउन सुझाव दिएको दाहालले बताए । दाहालले आफूले प्रत्यक्ष निर्वाचित कार्यकारी राष्ट्रपतिको विषयमा बोले पनि अहिलेको आवश्यकता त्यो नभएको बताएका छन् । संविधान बनाउने बेलामा प्रत्यक्ष निर्वाचित कार्यकारी राष्ट्रपति हुनुपर्छ भनेर मत राखेको हो तर अहिले मख्य मुद्दा यो होइन, उनले भने । प्रतिनिधिसभा तथा प्रदेशसभाको सभामुख, उपसभामुख र राष्ट्रियसभाका अध्यक्षउपाध्यक्ष फरकफरक दलका हुनुपर्ने भनी कांग्रेसले उठाएको मागका सम्बन्धमा दाहालले यो विवादमा ल्याउनुपर्ने विषय नरहेको बताए ।"
किन माथि पुग्दैन अफ्रिका ?,"उनी भन्छन्, खेल सुरु हुन ४५ मिनेटअगाडि किट आइपुग्यो र ती दुई ठूला ब्यागमा थिए । सबै खेलाडी आफूलाई मिल्ने किट खोज्न व्यस्त रहे । खेल सुरु हुनैलाग्दा एक खेलाडीले भनेमा थिए, म खेल्न सक्दिनँ । मैले प्रश्न गरें के तिमी घाइते छौं त ? उनको उत्तर थियो होइन, मेरो त बुट नै छैन । त्यति नै बेला ड्रोग्बाले इरिक्सनलाई भनेछन्, अफ्रिकामा यस्तै हुन्छ, गोरान । बीबीसी"
लयमा बलिया टिम,"सम्पाओलीको टिम प्रतिभाशाली छ । मिडफिल्डमा जिओभानी लो सेल्सो र अग्रपंक्तिमा गोन्जालो हिगुइन, सर्जियो अगुइरो, पाउलो डिबाला र एन्जेल डी मारिया छन् । जस्तोसुकै भए पनि उसले समूह चरणको चुनौती पार गर्न सके २०१४ को उपविजेताको क्वाटरफाइनल भेट स्पेनसँग हुन सक्छ । सोची (एएफपी)"
रोचक तथ्य: पहिलोपल्ट बलगल्र्स,फिफा विश्वकपमा पहिलोपल्ट पूर्ण महिला बलगल्र्स टोलीको प्रयोग हुने भएको छ । बिहीबार हुने आयोजक रुस र साउदी अरेबियाबीच हुने उद्घाटन खेलमा मस्कोबाट ८ सय किलोमिटर पूर्वका १४ बलगर्लले उक्त भूमिका निर्वाह गर्नेछन् । उनीहरू १९ हजारमात्र जनसंख्या रहेको सानो सहर एग्रेजका हुन् । उनीहरूको उमेर १३ देखि १६ वर्ष छ । विश्वकपका ६४ खेलमा ७ सय ७६ किशोरकिशोरीले बलब्वाइ र बलगल्र्सको भूमिका खेल्नेछन् ।
": ब्रिल एम्बोलो, स्वीट्जरल्यान्ड",युवा अवस्थामा छँदै युरोपमा चर्चा कमाएका एम्बोलो सन् २०१६ मा एफसी बसेलबाट साल्का पुगेका थिए । गत सिजन अन्तर्राष्ट्रिय ड्युटीमा छँदै घाइते भएका उनी सुखद पुनरागमन गर्दै राष्ट्रिय टोलीमा स्थान बनाउन सफल भए । उनी पहिलो रोजाइमा पर्ने लगभग पक्का छ ।
": हाकिम जिएच, मोरक्को",नेदरल्यान्ड्सको राष्ट्रिय टोलीबाट खेल्ने प्रस्ताव नकार्दै मोरक्को रोजेका हाकिम छनोट दौरानका मुख्य हतियार बनेका थिए । गत सिजन अयाक्सको प्लेयर अफ द सिजन घोषित भएका उनी विश्वकपमा सोही लयलाई निरन्तरता दिने सुरमा हुनेछन् । उनको सेट पिसको विशेषज्ञताले टोलीलाई फाइदा पुग्ने विश्वास छ ।
हाजार्ड कुर्दै बेल्जियम,मार्टिनेजको बहुप्रतिभाशाली टोलीले घाइते रक्षक भिन्सेन्ट कोम्पनीबिनै खेलेको थियो । त्यही पनि कास्टारिकालाई त्यो भारी परेको थियो । जबकि ब्रायन रुइजको गोलमा कोस्टारिकाले २४ औं मिनेटमा अग्रता लिएको थियो । गत साता इजिप्टलाई ३० ले पराजित गरेको बेल्जियमले हाजार्डको विश्वस्तरीय प्रदर्शनमा मध्यान्तरमा २१ को अग्रता बनाएको थियो । मर्टेन्स र लुकाकुको गोलमा बेल्जियम खेलमा पहिलोपल्ट अगाडि रहेको थियो । म्यानचेस्टर युनाइटेडका अग्ला स्ट्राइकर लुकाकुले ५० औं मिनेटमा शक्तिशाली हेडमा आफ्नो दोस्रो गोल गरे । ६४ औं मिनेटमा उनले स्ट्राइकर मिची बाटसुएयीलाई चौथो गोलका लागि पास मिलाइदिए ।
"नोयर, अनि जर्मनीको भाग्य","जब खेलको महत्त्व बढ्दै जान्छ, खेलको रुप पनि गम्भीर हुन्छ । यो अवस्थामा टोलीको भविष्य छिनोफानो डिफेन्सले गर्छ । सामान्यतया गोलरक्षक त्यसका नायक हुन्छन् । र जर्मनी यस दशककै सबैभन्दा उत्कृष्ट डिफेन्स लिएर रुस जाँदै छ । द वासिङ्टन पोस्ट"
थ्रीस्टार सेमिफाइनलमा,दुवै टिम बराबरीमा पुगेपछि खेल रोचक बन्यो । थ्रीस्टारले गोल गर्ने आधा दर्जन अवसर गुमायो । दोस्रो हाफमा पोखरा टिम केही शिथिल देखियो । खेल सकिन २० मिनेट बाँकी भएपछि दुवै टिम आक्रामक खेलमा उत्रिए । दुवैले सुन्दर खेल प्रदर्शन गरेर दर्शकको मन जिते । तर थप गोल नहुँदा खेल टाइब्रेकरमा पुग्यो । म्यान अफ द म्याच पोखराका मिक्छेन तामाङ घोषित भए । बुधबार रमपम झापा ११ र नेपाल पुलिस क्लबीच प्रतिस्पर्धा हुनेछ ।
राष्ट्रिय कराँतेको तयारी पूरा,"छथर गाउँपालिकामा खेल पर्यटनको विकास गर्ने उद्देश्यले प्रतियोगिता आयोजना गरिएको गाउँपालिकाले जनाएको छ । प्रतियोगिता गाउँपालिकाको सहयोगमा नेपाल कराँते महासंघ र सितेरियो कराँते संघ तेह्रथुमले आयोजना गर्न लागेका हुन् । प्रतियोगिताको व्यवस्थापन गर्न स्थानीय युवा अनिल आंखेवाको संयोजकत्वमा खेलकुद विकास समिति गठन गरिएको छ ।झन्डै साढे ७ लाख रुपैयाँ बजेट रहेको कराँते प्रशिक्षक तथा आयोजक संघका जिल्ला अध्यक्ष राजेन्द्र बरालले जानकारी दिए । गाउँपालिकाले ४ लाख उपलब्ध गराउने छ । पहिलो, दोस्रो र तेस्रो हुने टिमले क्रमश: ५०, ३० र २० हजार रुपैयाँ पुरस्कार प्राप्त गर्नेछन् ।"
आर्मीको राम्रो सुरुआत,त्यसअघि न्युरोड टिम (एनआरटी) ले एक गोलले पछाडि परेको स्थिति उल्टाउादै मछिन्द्र क्लबलाई ३१ ले पराजित गर्यो । १५ औं मिनेटमा मछिन्द्रका कप्तान शरद राईको गोलसँगै पछि परेको एनआरटीका लागि ३० औं मिनेटमा शाहिल केसीले बराबरी गोल गरे । त्यसको दुई मिनेटमै एनआरटीले अग्रता लियो । विपिन थापाको पासमा विशाल क्षत्रीले गोल गर्दै एनआरटीलाई अगाडि बढाए । निर्मल घिसिङले खेलको अन्तिम मिनेटमा गोल गर्दै एनआरटीको जित बलियो पारे ।
किशोरले लिए ६ विकेट,"प्रत्युत्तरमा पाँचपोखरीले ११२ ओभरमा अलआउट हुंदै ३२ रनम समेटियो । अनमोल खड्काले २९ बल खेल्दै १६ रन जोड्नुबाहेक कुनै पनि खेलाडीले दोहोरो अंक जोड्न सकेनन् ।ओसिसका अनुप नेपाल र सचिन शर्मा, आरोग्य भट्टराईले २२ विकेट, लिए । म्यान अफ द म्याच आशिष भट्टराई भए ।"
महिलाको प्रारम्भिक छनोट,"काठमाडौं (कास) अखिल नेपाल फुटबल संघ (एन्फा) ले साफ महिला यू१५ र यू१८ प्रतियोगिताका लागि दुई छुट्टाछुट्टै प्रारम्भिक छनोट सम्पन्न गरेको छ । पूर्वकप्तान एवं प्रशिक्षक हरि खड्काको नेतृत्वमा रहेको छनोट समितिले यू१५ का ३८ र यू१८ ३६ खेलाडी समेटेर प्रराम्भिक टोलीको सार्वजनिक गरेको हो । छनोट समितिमा खड्कासँगै सुनील श्रेष्ठ, बालगोपाल महर्जन, संजित सिंह, हरिओम श्रेष्ठ, गंगा गुरुङ र अस्मिता खवास रहेका छन् । जिल्ला, क्षेत्र र केन्द्र गरी तीनस्तरमा छनोट सम्पन्न भएको हो । दुवै उमेर समूहको साफ च्याम्पियनसिप भुटानमा हुँदै छ । यू१५ साफ च्याम्पियनसिप अगस्ट ९ देखि १८ सम्म हुँदै छ भने यू१८ का खेल सेप्टेम्बर २८ देखि अक्टोबर ७ सम्म हुनेछ । यसपछि सेप्टेम्बर १५ देखि २३ सम्म हुने एएफसी यू१६ वुमन्स च्याम्पियनसिप छनोटमा समूह ई का खेल नेपालमै हुनेछ । नेपालको समूहमा फिलिपिन्स, म्यानमार, मलेसिया र सिरिया पनि छन् । एएफसी यू१९ वुमन्स च्याम्पियनसिपको छनोटमा भने नेपाल समूह बी मा छ । अक्टोबरमा हुने उक्त छनोटमा नेपालको समूहमा आयोजक थाइल्यान्ड, भारत, पाकिस्तान र सिंगापुर छन् ।"
सैनिक र एपीएफ भिड्ने,काठमाडौं (कास) सैनिक आवासीय र एपीएफ स्कुल तेस्रो एलए नेट च्याम्पियनसिपअन्तर्गत ब्वाइज फुटबलको फाइनलमा पुगेका छन् । सैनिकले आयोजक लिटिल एन्जल्स स्कुलको रातो लाई ४० र एपीएफले ज्ञानोदयलाई ४१ गोलले पराजित गरे । जुनियर ब्वाइज बास्केटबलमा पुष्पसदनले आयोजक एलएलाई २३१२ र रातो बंगलाले एलआरआईलाई २७६ ले हराउँदै फाइनल पक्का गरे । सिनियर ब्वाइज बास्केटबलमा पुष्पसदनले रातो बंगलालाई ३७१७ तथा एलआरआईले जेम्सलाई ४६२५ ले पाखा लगाउदै फाइनलमा स्थान सुरक्षित गरे ।
बूढानीलकण्ठ कप फुटबल,काठमाडौं (कास) नेपाल खेलकुद महासंघ बूढानीलकण्ठ नगर कमिटीको आयोजनामा दोस्रो मदन मण्डारी बूढानीलकण्ठ फुटबल कप असार ९ देखि हुने भएको छ । प्रतियोगतामा १६ देखि २४ टिमको सहभागिता अपेक्षा गरिएको आयोजक कमिटीका अध्यक्ष प्रज्ज्वल थापाले मंगलबार आयोजित पत्रकार सम्मेलनमा जानकारी गराए ।विजेताले २ लाख र उपविजेताले १ लाख नगद पुरस्कार पाउने छन् ।
अन्तरस्कुल ह्यान्डबल सुरु,काठमाडौं (कास) तेस्रो बीभीएस अन्तरस्कुल ह्यान्डबल प्रतियोगिताको मंगलबार यू१४ ब्वाइजमा जोसेफले ह्वाइटफिल्डलाई ९५ र आयोजक वृहस्पति विद्यासदन बी लाई १४२ गोलले हरायो । सीआईएले बीभीएस ए लाई ९२ गोलले पराजित गर्यो । गल्र्समा क्रेसेन्टले बीभीएस ए लाई ३० गोलले पन्छायो ।
कृषिमन्त्री खनाल दिल्ली आउँदै,"यसअघि प्रधानमन्त्री ओलीको भारत भ्रमणका बेला कृषि क्षेत्रको विकासका लागि द्विपक्षीय साझेदारी गर्ने सहमति भएको थियो । उक्त सहमतिअनुसार नै कृषि अनुसन्धान तथा प्रविधि, उत्पादन र प्रशोधन, तालिम, छात्रवृत्ति, बजार पहुँच, बीउ अनुसन्धान, माटोको परीक्षण, पशुपालन, मल, अर्गानिक खेतीलगायत क्षेत्रमा साझेदारी प्रक्रिया अघि बढाइएको हो । साथै, कृषि प्रविधिसम्बन्धी तालिम, भारतको उत्तराखण्डस्थित डा बल्लभ पन्त कृषि प्रविधि विश्वविद्यालयमा नेपाली विद्यार्थीका लागि निश्चित सिट उपलब्ध गराउने र भारतका विभिन्न क्षेत्रमा नेपाली किसानको भ्रमण गराउने सम्बन्धमा पनि भारतले सहमति जनाएको थियो । कृषि अनुसन्धान केन्द्र (नार्क) र भारतीय कृषि अनुसन्धान परिषद् (आईसीएआर) बीच अनुसन्धानमा आधारित एमएससी र पीएचएडी अध्ययनको अवसर दिन पनि नेपालले आग्रह गरेको थियो ।"
स्थायी राजधानी बनाउन स्थलगत अध्ययन,"प्रतिनिधिसभा सदस्य महेश बस्नेतले भक्तपुरको मात्रै नभई सिंगो प्रदेश ३ को हितका लागि जिल्लालाई स्थायी राजधानी बनाउनुपर्ने सुझाव दिएका छन् । प्राविधिक र आर्थिक रूपले भक्तपुर प्रदेश राजधानीको उपयुक्त स्थान भएको उनले बताए । प्रदेश सांसद शशिजंग थापाले भक्तपुर नै प्रदेश राजधानी बनाउन सकिने १० बुँदे तर्क राखेका थिए । नेपाल मजदुर किसान पार्टीबाट प्रतिनिधित्व गर्ने प्रदेश सांसद सिर्जना संैजूले भने संसद्भित्रको विषयलाई बाहिर ल्याएर बहस गर्न नहुने तर्क राख्दै प्रदेशको राजधानी उपत्यका बाहिर राख्नुपर्ने बताइन् । समितिका सभापति निरौलाले समितिले अधिकतम रूपमा सबैलाई पायक पर्ने स्थानको निर्णय गर्दै भक्तपुरको यथार्थ विवरण लगेर प्रदेश संसद्मा पेस गर्ने बताए । भक्तपुर, काभ्रे र नुवाकोटको अध्ययन पूरा गरेको समितिले चितवन र मकवानपुरको अध्ययनपश्चात् आगामी असार १० गते प्रतिवेदन पेस गर्ने जनाएको छ । समितिको म्याद असार ११ गते सकिँदै छ ।"
नीति तथा योजना आयोग गठन,"उनी विगतमा राष्ट्रिय योजना आयोग, प्रधानमन्त्री कार्यालयलगायत विभिन्न क्षेत्रमा विज्ञका रूपमा अनुभव बटुलिसकेका छन् । उनी आफ्नो जिम्मेवारी सम्हाल्न सोमबार प्रदेशको राजधानी हेटौंडामा आइपुगेका छन् ।"
महिला जिस्क्याउँदा नेपाली कारबाहीमा,कानुन व्यवसायी बलराम श्रेष्ठले जापानको सामान्य कानुनको ज्ञान नहुँदा प्रत्येक वर्ष १५ देखि २० जना नेपाली नैतिक हुने कानुनको कारबाहीमा परेको जानकारी दिए । उनका अनुसार जापानी कानुनबारे जान्दाजान्दै धेरै नेपाली कारबाहीमा पर्ने गरेका छन् ।
शान्ति सेनालाई प्रशिक्षण,"काठमाडौं (कास) अमेरिकी दूतावासले राष्ट्रसंघीय शान्ति सेनामा सामेल हुने नेपाली सेना तथा प्रहरीका अधिकृतका लागि सञ्चार तथा द्वन्द्व समाधानसम्बन्धी तालिम सुरु गरेको छ । नेपाली सेना वीरेन्द्र शान्ति कार्य तालिम केन्द्र र राष्ट्रिय प्रहरी प्रशिक्षण प्रतिष्ठानमा अन्तरसांस्कृतिक सञ्चार तथा नेतृत्व विकास तालिम शृंखलाको थालनी गरिएको दूतावासले जनाएको छ । यी तालिमले वर्तमान तथा भावी शान्ति सेनामा सहभागी हुने नेपालीलाई अंग्रेजी भाषा, सीप, सांस्कृतिक दक्षता तथा द्वन्द्व समाधान क्षमता प्राप्त गर्न सघाउने विश्वास अमेरिकी दूतावासको छ । १५ वर्षभन्दा लामो समयदेखिको अमेरिकी सरकारको संलग्नतामार्फत प्रत्येक वर्ष एक हजारभन्दा बढी नेपाली शान्ति सैनिकले तालिम पाउँदै आएका छन् ।"
बीपी राजमार्ग: ढुवानी रोकिँदा व्यवसायी आन्दोलित,"जिल्लामा झन्डै ४३ हजार घर बनाउनुपर्ने भए पनि अहिलेसम्म करिब १० हजार मात्र सम्पन्न भएका छन् । अधिकांश भूकम्पपीडितले चाँडो काम सकेर तेस्रो किस्ता लिन तयारी गरिरहँदा सिमेन्ट, रड र जस्तापाता अभाव देखिएको जिल्ला आयोजना कार्यान्वयन इकाई (भवन) का आयोजना प्रमुख परीक्षित कडरियाले बताए । उनले ढुवानी समस्या नसुल्झिएसम्म पुनर्निर्माण कार्य रोकिने जनाए । जिल्ला सदरमुकामसम्म काठमाडौंबाट दोलखा हुँदै पुग्ने सडकमार्ग सञ्चालनमा छ । तर त्यताबाट सामान ल्याउन समय र खर्चका हिसाबले उपयुक्त छैन ।"
छाउगोठमा मृत्यु प्रकरण: यसरी गयो पार्वतीको ज्यान,"गत पुसमा मात्र सोही गाउँपालिका३, लकान्द्राकी २२ वर्षीया गौरी बुढाको पनि छाउगोठमा एक्लै सुतिराखेको अवस्थामा मृत्यु भएको थियो । निर्वाचित भएर कार्यभार सम्हालिसकेपछि आफ्नै गाउँपालिकामा छाउगोठमै दुई जनाको मृत्यु भएकाले आफूलाई लज्जित महसुस भएको गाउँपालिकाकी उपाध्यक्ष अमृता बुढा बताउँछन् । अब छाउपडी कुप्रथा अन्त्यका लागि अभियान सुरु गरिनेछ, उनले भनिन्, छाउपडी कुप्रथा अन्त्य नै हुने गरी अबको अभियान सुरु हुनेछ ।"
वीरगन्जमा रगत अभाव,"नारायणी उपक्षेत्रीय अस्पतालका चिकित्सक डा उदयनारायण सिंहका अनुसार फ्रेस फ्रोजन प्लाज्मा रगत बाक्लो पार्ने तत्त्व कमी भएका बिरामीलाई दिइन्छ । रिच प्लाज्मा भने डेंगु, क्यान्सर रोगी, रगतमा प्लेटलेट कमी भएका, सर्पदंशका बिरामी, कलेजो फेल भएका र मुटु रोगसम्बन्धी औषधि खानेहरूलाई दिइन्छ । प्याक्सेल सामान्य रगतको कमी भएका सबै बिरामीलाई दिइन्छ । पछिल्लो समय सेतो रगत अर्थात् रिच प्लाज्माको माग बढिरहेको सिंहले बताए ।"
वडाध्यक्षसहित ११ पक्राउ,प्रहरी निरीक्षक चतुर्भुज ओझाको टोलीले तत्काल गरुडा नगरपालिकाको ४ नम्बर वडा कार्यालयनजिकैको घरबाट शक्तिलगायतलाई नियन्त्रणमा लिएको थियो । उनीहरूले बालकको गोली हानी हत्या गरेको स्विकारिसकेका छन् ।
निकुञ्ज छलेर रेलमार्ग,"उक्त मार्गमा प्रतिघण्टा दुई सय किलोमिटरका दरले रेल गुड्ने उनले बताए । डिजाइन र डीपीआरको काम आउँदो नोभेम्बर महिनासम्म पूरा हुने अवस्था छ । अहिले बर्दिबासबाट पश्चिमतर्फ निर्माण कार्य सुरु नै भएको छ । त्यहाँ संरचनाको काम भएको छ । लालबन्दीदेखि पश्चिम निजगढसम्म आउँदो वर्ष काम सुरु हुने तयारी छ, उपाध्यायले भने ।"
पेट्रोलियम भण्डारण: ठूलो लगानी नगर्न सुझाव,"प्रतिवेदनमा बट्टार क्षेत्रमा तत्कालीन जिल्ला विकास समितिको नाममा रहेको जग्गालाई उपयोग गर्न उपयुक्त हुने जनाइएको छ । सरकारी जग्गा, त्रिशूली किनारमा रहेको, कालोपत्रे सडक भएको र बस्ती नभएको वरिपरि चाहिए जति जग्गा अधिग्रहण गर्न सकिने उल्लेख छ । यस्तै गोरखाली टायरको बन्द भएको उक्त उद्योग पनि पेट्रोल भण्डारणगृहका लागि उपयुक्त हुने जनाइएको छ । पृथ्वी राजमार्गबाट नजिक, पानीको पर्याप्तता र उद्योगको सबै पूर्वाधार, अफिस बनाउनका लागि चाहिने भवन, कर्मचारीका लागि चाहिने आवसगृह भएकाले सहज हुने उपसचिव जोशीले बताए । उद्योगभित्रको परिसरमा निर्माण भए उद्योग संरक्षण र गोरखकाली उद्योगमा रहेका सम्भावनायुक्त कर्मचारीलाई पनि काममा ल्याउन सकिने उनले बताए । यस्तै पृथ्वी राजमार्गको मुग्लिनपोखरा सडक खण्डमा तनहुँ जिल्लाको शुक्लगण्डकी नगरपालिकाअन्तर्गत राजमार्गको दुलेगौंडा ३ माछेपानीबाट करिब १ किलोमिटर दक्षिणपश्चिमतर्फ गएको सिंगल लेनको कच्ची तथा ग्राभेल बाटोबाट ढोर वाराही मन्दिर जानेबाटोमा सेती गण्डकी नदी किनारको वारि र पारि दुवैतर्फ रहेका जग्गाहरूमा पेट्रोलियम पदार्थ भण्डारणगृह निर्माण गर्न उपयुक्त हुने जनाएको छ ।"
सामसङ इलेक्ट्रोनिक्सको २७ प्रतिशत छुट,"काठमाडौं (कास) सामसङ इलेक्ट्रोनिक्सले विश्वकप फुटबल २०१८ को अवसरमा फिल द गेम योजना ल्याएको छ । योजनाअन्तर्गत सामसङ टीभीको खरिदमा विशेष छुटसहित अन्य अफरहरू ल्याइएको छ । योजनाअन्तर्गत सामसङका एसयूएचडी, कभ्र्ड, यूएचडी, स्मार्ट, नोन स्मार्ट, एफएचडी र एचडी टीभीका विभिन्न मोडलहरूमा अधिकतम २७ प्रतिशतसम्म छुट प्रदान गरिने जारी विज्ञप्तिमा उल्लेख छ । साथै यी टेलिभिजनहरूमा २ वर्षको फुल वारेन्टी तथा शून्य प्रतिशत ईएमआई सुविधाको किस्ताबन्दी अफर पनि योजनामा रहेको जनाएको छ ।"
क्लियर टीभी वल्र्डकप किक अफ योजना,काठमाडौं (कास) सुबिसु केवलनेटले विश्वकपलाई लक्षित गरी क्लियर टीभी सेवामा क्लियर टीभी वल्र्डकप किक अफ अफर ल्याएको छ । कम्पनीका अनुसार ग्राहकलाई मात्र २ हजार १८ को प्याकेज खरिदमा एचडी सेटटप बक्स जडान सेवा र दुई महिनाको क्लियर टीभी प्रिमियम प्याकेज नि:शुल्क प्रदान गरिनेछ । ग्राहकले हाई डिभिनिसन पिक्चर क्वालिटीमा विश्वकप हेरेर भरपुर मनोरञ्जन प्राप्त गरून् भन्ने उद्देश्यका साथ यो योजना ल्याएको जारी विज्ञप्तिमा छ ।
आइफोन साट्ने योजना,"काठमाडौं (कास) जेनरेसन नेक्स्ट कम्युनिकेसनले एप्पलको आइफोन तथा त्यसका उत्पादनहरू (म्याकबुक्स, आइप्याड, आइम्याक) को साट्ने योजना ल्याएको छ । ग्राहकहरूले आफ्नो मोबाइल ब्याट्रीको समस्या झेलिरहेकाले कम्पनीले यो योजनाअन्तर्गत त्यसको समाधान गर्न मात्र १० हजार रुपैयाँ तिरेर आइफोन साट्न सक्ने जारी विज्ञप्तिमा उल्लेख छ । ग्राहकहरूले आइफोन साट्न जेनरेसन नेक्स्ट कम्युनिकेसनको अफिस शेर्पा मल जानुपर्ने जनाइएको छ ।"
निर्धन उत्थान र इन्टरनेसनल फाइनान्सबीच सम्झौता,काठमाडौं (कास) निर्धन उत्थान बैंक र इन्टरनेसनल फाइनान्स कर्पोरेसन (विश्व बैंकको एक सदस्य) बीच कर्जाका लागि सम्झौता भएको छ । नेपाल राष्ट्र बैंकबाट सम्झौता अनुमोदन भएपछि इन्टरनेसनल फाइनान्सले निर्धन उत्थानलाई १ अर्ब रुपैयाँ कर्जा प्रदान गर्ने जारी विज्ञप्तिमा उल्लेख छ । बैंकका प्रमुख कार्यकारी अधिकृत जनार्दनदेव पन्त र इन्टरनेसनल फाइनान्सका नेपालका लागि रेसिडेन्ट प्रतिनिधि मोहम्मद रेहन रसिदले सम्झौतमा हस्ताक्षर गरेको जनाइएको छ ।
आनको स्वास्थ्य शिविर शान्तिनगरमा,काठमाडौं (कास) नेपाल विज्ञापन संघ (आन) ले आफ्नो २८ औं वार्षिकोत्सवमा बुधबार आनको सचिवालय सानो खरीबोट शान्तिनगरमा स्वास्थ्य शिविरको आयोजना गर्दै छ । आनले नेपाल मेडिसिटी हस्पिटलको सहयोगमा गर्ने स्वास्थ्य शिविरमा मुटुरोग विशेषज्ञ डा मिलन गौतमबाट नि:शुल्क परामर्श तथा ईसीजी र रक्तदानको कार्यक्रम राखिएको जारी विज्ञप्तिमा उल्लेख छ । यो संस्थाका इच्छुक महानुभावलाई शिविरमा सहभागी भई लाभान्वित हुन आनले आग्रहसमेत गरेको छ ।
रियलको तेस्रो क्षेत्रीय फाइनल,काठमाडौं (कास) रियल स्कुल अफ नेपाल २०१८ अन्तर्गत तेस्रो क्षेत्रीय फाइनल वीरगन्जमा सोमबार सम्पन्न गरेको छ । प्रतियोगिताबाट जीएचपी सेकेन्डरी स्कुल विजयी घोषित भएको जारी विज्ञप्तिमा छ । विजयी विद्यार्थीले काठमाडौंमा हुने अन्तिम चरणको प्रतियोगितामा अन्य विजयीसग प्रतिस्पर्धा गर्ने जनाइएको छ ।
एनआईसी एसियाको शाखा थप,"काठमाडौं (कास) एनआईसी एसिया बैंकले सर्लाहीको हरिपुर्वामा शाखा सञ्चालनमा ल्याएको छ । बैंकले मुलुकभर २२४ शाखा, २१० एटीएम, १४ वटा एक्स्टेन्सन काउन्टर एवं ९ वटा शाखारहित बैंकिङमार्फत बैंकिङ सेवा प्रदान गर्दै आएको जारी विज्ञप्तिमा छ ।"
टयाक्स हेवन बाट धेरै लगानी,पछिल्लो समयमा रेमिटयान्स आप्रवाहमा उतारचढाव देखिएकाले मुलुकको बाहय क्षेत्रमा स्थायित्व ल्याउन पनि एफडीआई प्राथमिकता दिनुपर्ने प्रतिवेदनमा औंल्याइएको छ ।
बाजपेयी अस्वस्थ,"स्टालिनले सामाजिक सञ्जाल टीटरमा लेखेका छन्, पूर्वप्रधानमन्त्री अटल विहारी बाजपेयी विरामी भई अल इन्डिया इन्स्टिच्युट अफ मेडिकल साइन्सेसमा भर्ना गरिएको खबरले चिन्तित तुल्याएको छ । मलाई विश्वास छ, उहाँ छिट्टै स्वस्थ्य अवस्थामा घर फर्किनुहुनेछ ।"
नेपालमा महिला धेरै स्वतन्त्र,ननफिक्सन विधामा सक्रिय रहे पनि उनी अब फिक्सनमार्फत वकालत गर्न खोज्दै छिन् । टेलिभिजन पत्रकारिताबाट करिअर सुरु गरेकी उनी फिल्मलाई समाज परिवर्तनको सशक्त माध्यम मान्छिन् ।
चोखो माया दिए पुग्छ,कार्यक्रमका दौरान विभिन्न मनोरञ्जनात्मक खेल पनि प्रस्तुत थिए । ती खेलमा उत्कृष्ट भएकालाई आकर्षक पुरस्कारको व्यवस्थासमेत गरिएको थियो ।
चिँ मुसी चिँ को शीर्ष गीत,"म्युजिकल थ्रिलर जानरामा निर्मित यस फिल्मलाई दिनेश श्रेष्ठले निर्देशन गरेका हुन् । अरुणकुमार गुरुङ, महेश्वर खत्री, सुवास भुर्तेल, डबबहादुर गुरुङले निर्माण गरेको फिल्ममा सुशान्त कार्की, शेखर अधिकारी, कमली वाइबालगायतको अभिनय रहेको छ । वासु न्यौपाने छायाकार रहेको फिल्मको सम्पादन भूपेन्द्र अधिकारीले गरेका हुन् ।"
सुनकाटी जन्तरै म्युजिक भिडियोमा,पछिल्लो गीतको म्युजिक भिडियोमा प्रकाश भट्ट र करिश्मा ढकालको अभिनय देख्न सकिन्छ ।
लाङटाङ न्यानो छ,"लाङटाङ म्यानेजमेन्ट एन्ड रिकन्स्ट्रक्सन कमिटीका अध्यक्ष पेम्बा लामाका अनुसार स्थानीयले आफैं लाङटाङ पुनर्निर्माण गरेका हुन् । भूकम्पपछि सरकारले र पुनर्निर्माण प्राधिकरणले लाङटाङलाई हेर्न सकेनन्, जति पनि विकास भयो, स्थानीयले नै गरे । सरकारले पर्यटकको रोयल्टी उठाउँछ तर विपत्मा केही गर्दैन ।"
श्रीओम पुरस्कृत,"कार्यक्रममा कथाकार माया ठकुरी, कुमार कोइराला, तुलसीहरि कोइराला लगायतले रोदनको योगदानबारे चर्चा गरे । यसअघि पुरस्कारबाट प्रा मोहनराज शर्मा र दाजिर्लिङकी आख्यानकार वीणा हाङखिम पुरस्कृत भइसकेका छन् ।"

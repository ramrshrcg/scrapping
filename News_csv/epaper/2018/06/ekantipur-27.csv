शीर्षक,विवरण
एसईईमा लापरबाही: ९ हजारको नतिजा अर्कै,"परीक्षा बोर्डका अध्यक्ष चन्द्रमणि पौडेलले गल्तीको जिम्मेवारी लिने बताए । उनले भने, गल्ती लुकाउन सक्ने अवस्था पनि थियो, गल्ती लुकाउँदा झनै विकराल समस्या आउँथ्यो । मन्त्रालयलाई छानबिन गर्न बोर्डले नै बाटो खोलिदिएको उनको तर्क छ । हामी आफैं छानबिन गरेर ढाकछोप गर्न सक्थ्यौं, उनले भने, मन्त्रालयलाई आग्रह गरेर छानबिन समिति बनेको छ, सत्यतथ्य बाहिर ल्याउन सहयोग गर्छौं । त्यस्तै मन्त्रालयले गठन गरेको छानबिन समितिले काम थालेको छ । छानबिन टोलीले मंगलबार परीक्षा नियन्त्रण कार्यालय पुगेर नतिजा प्रकाशनमा संलग्न कर्मचारीसँग सोधपुछ गरेको थियो । ५ दिनभित्रै प्रतिवेदन दिने गरी काम थालेका छौं, समिति संयोजक डा तुलसीप्रसाद थपलियाले भने ।"
निर्दोष टीकाराम अझै छुटेनन्,"ज्यान मुद्दामा निर्दोष सावित र मदिरा सेवनमा माफी पाइसकेका टीकारामले रिहाइका लागि जेलबाटै हारगुहार गरिरहेका छन् । तल्लो अदालतको फैसलामाथिल्लो अदालततल्लो अदालतअमिरको कार्यालय हँुदै अहिले रियादस्थित गृहमा गएर उनको फाइल थन्किएको छ । रियादस्थित नेपाली दूतावासले फाइललाई छिटो प्रमाणीकरण गराउन पहल भइरहेको जनाएको छ । एउटाको गल्तीले मेरो जीवनमाथि खेलबाड भयो । अनाहकमा जेल बसिराख्नुपरेको छ । मेरो विषयमा चिन्तित हुँदा बुबा नै बित्नुभयो, टीकाराम सहयोगी साथीभाइलाई बारम्बार भनिराख्छन्, बिनाकारण जेलमा बस्नुको मूल्यबापत मैले के न्याय पाउने ?"
शान्ति सेनामा महिला बढ्ने विश्वास,"प्रधानसेनापति क्षत्रीले शान्ति सेनामा नेपाली अधिकृतस्तरको सहभागिता वृद्धि गर्न आग्रह गरेको जानकारी सैनिक अधिकारीहरूले दिएका छन् । नेपाल विश्व शान्तिमा खटिने छैटौं ठूलो फोर्स हो । तर, उच्च पदमा आधा दर्जन नेपाली पनि अहिलेसम्म पुगेका छैनन् । लाक्रोइस दक्षिण एसियाका चार मुलुक नेपाल, भारत, पाकिस्तान र बंगलादेश भ्रमण सूचीअन्तर्गत नेपाल आएका हुन् । उनले नेपाली सेना, सशस्त्र प्रहरी बल र नेपाल प्रहारीका प्रमुख तथा उच्च अधिकारीसँग छलफल गर्ने पाँचखालस्थित तालिम केन्द्रको अवलोकन गर्ने, राजनीतिक दलका नेता भेट्नेलगायत कार्यक्रम छ । उनी राष्ट्रपति, प्रधानमन्त्री, रक्षामन्त्री र परराष्ट्रमन्त्री लगायतसँग पनि शिष्टाचार भेट गरेर बिहीबार फर्कनेछन् ।"
कुनै जाति बहुसंख्यक छैन,"आदिवासी जनजाति प्रतिष्ठानका उपाध्यक्ष चन्द्रबहादुर गुरुङले सरकारले प्रतिष्ठानलाई कुनै हालतमा खारेज हुन नहुने र कार्यक्रम बजेटसमेत उपलब्ध गराउनुपर्ने बताए । प्रतिष्ठान सञ्चालक परिषद् सदस्य रेशम तमुले कुल जनसंख्याको ३५ दशमलव २ प्रतिशत जनसंख्या ओगटेका आदिवासी जनजातिप्रति सरकार गम्भीर नहुने हो भने प्रतिकूल परिस्थिति सिर्जना हुन सक्ने चेतावनी दिए । नेपाल आदिवासी जनजाति महासंघका उपाध्यक्ष नवीन रोकामगरले जनजाति प्रतिष्ठान पहिचानको आन्दोलनबाट स्थापित संस्था भएको बताए । राष्ट्रिय आदिवासी जनजाति महिला महासंघकी अध्यक्ष चिनिमाया माझी, कांग्रेस नेता इन्द्रबहादुर गुरुङ, राप्रपाकी प्रदेशसभा सांसद रिता माझी, नेकपाका शरण राई, संघीय समाजवादी फोरमका चन्द्रविक्रम राई, प्रतिष्ठानका सदस्यसचिव गोविन्दलाल माझी लगायतले आदिवासी जनजातिको पक्षमा सरकार लचिलो हुनुपर्ने बताए ।"
नेपाली सीमा सुरक्षित हुनुपर्छ,"त्यसलाई धूलो टकटक्याएर अगाडि बढाएँ । अलिकति छलफल क्रम बाँकी रह्यो । आउँदो जुलाईमा यस सम्बन्धमा प्रोटोकल तयार पनि हुन्छ । सम्झौता पनि हुन्छ । यो कुरा संयुक्त वक्तव्यमा लेखिएको छ, उनले भने । ओलीले भ्रमणले नेपाल र चीनको सम्बन्ध नयाँ उचाइमा पुगेको पनि बताए । उनले चीन भम्रणका क्रममा भएका सम्झौताबारे जानकारी गराएपछि सभामुख कृष्णबहादुर महराले प्रतिनिधिसभा नियमावलीअनुसार सार्वजनिक महत्त्वको विषयमा थप प्रश्न सोध्न सांसदलाई आग्रह गरेका थिए ।"
राजदूत नियुक्ति कहिले ?,राजदूत नियुक्तिको चर्चापछि अहिले परराष्ट्र मन्त्रालयमा पुरानो परम्पराका आधारमा वा वरिष्ठताका आधारमा राजदूत नियुक्त हुने भन्ने होड चलेको छ । कूटनीतिक पोस्टिङबाट फर्केर मन्त्रालयमा बसेको समयलाई आधार मान्ने कि बढुवालाई भन्नेबारे यस पटक पनि राजदूत प्रत्याशी कर्मचारीबीच तीव्र प्रतिस्पर्धा चलेको छ । त्यसबाहेक राजनीति दलनिकट व्यक्तिका बायोडाटाको पनि प्रधानमन्त्री कार्यालय र परराष्ट्रमन्त्रीको सचिवालयमा ठूलो चाङ लागेको छ ।
गंगामायाको स्वास्थ्य गम्भीर,काठमाडौं (कास) २८ दिनदेखि वीर अस्पतालमा आमरण अनशनरत गंगामाया अधिकारीको स्वास्थ्य गम्भीर बन्दै गएको छ । अस्पतालका निर्देशक डा भूपेन्द्र बस्नेतका अनुसार गंगामायाले बीचबीचमा स्लाइन लिने गरे पनि खाना नखाएकाले स्वास्थ्य निकै खस्किएको हो । गंगामायाले रगतलगायत परीक्षणसमेत गराउन नमानेको डा बस्नेतले बताए । आफू ५ वर्षदेखि बस्दै आएको वीर अस्पतालको १७ नम्बर क्याबिनमा जेठ १६ गतेदेखि उनी अनशनमा छिन् । सर्वोच्च अदालतले जारी गरेको आदेशअनुसार छोरा कृष्णप्रसादको हत्यामा संलग्न अभियुक्तलाई पक्राउ गरिनुपर्ने उनको माग छ ।
महिलाको जिम्मामा ग्रामीण सडक,"उनले भने, सडकको रेखदेख गर्ने कार्यमा महिला अब्बल देखिएका छन् । चुनियानामटार सडकका महिलाले सडक भत्केको ठाउँमा ससानो ढुंगाको पर्खाल पनि लगाउने गरेका छन् । भित्ता भत्केर सडक पुर्ने गरेको अवस्थामा उनीहरूले पर्खाल पनि लगाउने गरेका छन् ।"
राजधानी सम्भाव्यता अध्ययन समिति: १५ दिन म्याद थपिँदै,"सांसद दीपक निरौलाको संयोजकत्वमा रहेको १३ सदस्यीय समितिमा तत्कालीन एमालेका तर्फबाट रामकुमार अधिकारी, विजय सुवेदी, वसन्त मानन्धर, सरस्वती बस्नेत, माओवादी केन्द्रका विशाल खडका र जगत सिंखडा, नेपाली कांग्रेसका छिरिङदोर्जे लामा र प्रभात तामाङ, विवेकशील साझा पार्टीका विराजभक्त श्रेष्ठ, नेमकिपाका सुरेन्द्रराज गोसाइँ, राप्रपाका रिता माझी र राप्रपा (प्रजातान्त्रिक) का रिना गुरुङ सदस्य छन् ।"
स्थानीय तहमा कर्मचारी अभाव,उनको पद र सीप कृषि बालीनालीमा लाग्ने रोगकीरा नियन्त्रण र कृषि प्रसारको क्षेत्रमा छ । वडामा पसेपछि भुजेलले नागरिकता र नाता प्रमाणितको सिफारिस लेख्दैमा उम्कन पाएका छैनन् । यसैगरी वडा नम्बर ७ सुकाजोरमा सामाजिक परिचालिकालाई वडा सविचको जिम्मेवारी दिइएको छ । नगरपालिकाका शाखा अधिकृत ज्ञानेन्द्र श्रेष्ठका अनुसार ९ वटा वडा भएको नगरपालिकामा एउटै वडा सचिव छैनन् । सबै नगरपालिकाले तानतुन गरेर काम चलाएको श्रेष्ठले बताए ।
लोप हुँदै पुर्खाको चिनो,"पहिले घडी सहज थिएन, दिउँसो घाम र राति तारा जुन हेरेर समय अनुमान गरिन्थ्यो ।"
दुर्घटनामा मृत्यु हुने संख्या बढयो,तीव्र गतिका कारण दुर्घटना बढेको आंकलन गर्दै प्रहरीले टिपर र मालबाहक सवारीसाधनमा लेफ्ट लेनको प्रयोग र टाइम कार्डको सुरुवात गरेको एसपी श्रेष्ठले बताए ।
गोदावरी र महालक्ष्मीको बजेट सार्वजनिक,"गोदावरीले एक दर्जन ऐन, नियमावली, कार्यविधि, निर्देशिका र आचारसंहिता निर्माण गरी कार्यपालिकाबाट स्वीकृत गरिएको, स्थानीय भाषा, साहित्य कला, संस्कृति र मातृभाषाको संरक्षण, एकीकृत गोदावरी स्वास्थ्य बिमा, विपन्न उपचार कोषलाई कार्यविधि बनाएर आगामी वर्ष पनि निरन्तरता दिइने गोदावरी नगरप्रमुख गजेन्द्र महर्जनद्वारा जारी बजेट वक्तव्यमा उल्लेख छ ।"
बाह्य सहायतामा मापदण्डको खाँचो,"संविधानको धारा ५१ (घ) ११ मा वैदेशिक सहायता लिँदा राष्ट्रिय आवश्यकता र प्राथमिकतालाई आधार बनाउँदै यसलाई पारदर्शी बनाउने र वैदेशिक सहायताबाट प्राप्त रकम राष्ट्रिय बजेटमा समाहित गर्ने उल्लेख छ । यही व्यवस्थाकै कारण अदालतले रोलर अघि नबढाउने निर्णय गरेको हो, यसअघि त्यहाँ सञ्चालित कार्यक्रम राष्ट्रिय बजेटमा थिएनन् । यसरी राष्ट्रिय बजेटमा नपरेका कार्यक्रमहरूको औचित्यमाथि त प्रश्न उठ्छ नै, दातृ निकायसित स्वार्थ बाझ्ने स्थिति पनि रहिरहन्छ । तसर्थ संविधानको मर्मअनुरूप सरकारले दातृ निकायका हरेक सहयोगलाई बजेटरी प्रणालीभित्र समेट्ने गरी विधिविधान बनाउन आवश्यक छ । र, कुनकुन निकायमा कस्तोकस्तो वैदेशिक सहयोग मात्र लिने भनेर स्पष्ट निर्देशिकामापदण्ड निर्माण गरिनुपर्छ । यस्तो व्यवस्था भएमा यी समस्याहरू फेरिफेरि बल्झिरहन्नन् र राज्यका निकायहरू मात्र होइन, दातृ संस्था पनि अनावश्यक विवादमा तानिइरहन्नन् ।"
नेपालचीन सम्बन्ध कति उचाइमा ?,"सहजातीय पहिचानलाई महत्त्व दिएका कारणले होला, पूर्वी एसियाली देशका चिनियाँ मूलका नागरिकको हितका लागि चीन अक्सर चिन्तित देखिन्छ । जसरी भारत मधेसप्रति चिन्तित रहने गर्छ, सहजातीय पहिचानप्रति सहानुभूति राख्ने चिनियाँ समाजको चरित्रका कारण नेपालको उत्तरी सिमानामा पर्ने जिल्लाहरूमा चीनको सहयोगको प्रचुर सम्भावना छ । नेपालको विकास र समृद्धिका लागि चीन र भारतको सहयोग अपरिहार्य छ । तर नेपालको राजनीति, समाज, अर्थतन्त्र र प्रशासनमा समेत चीन र भारत दुबैको सूक्ष्म व्यवस्थापनमा प्रतिस्पर्धा हुने अवस्थाप्रति भने नेपाल सजक हुन जरुरी छ ।यी लेखकका निजी विचार हुन् । लेखक सम्बद्ध संस्थासँग यी विचारको सम्बन्ध छैन ।"
बेलगाम स्थानीय सरकार,"जनप्रतिनिधि शासक होइनन् । नागरिकका सेवक हुन् । यो स्थानीय तहका जनप्रतिनिधिले बुझ्न आवश्यक छ । ऐन, कानुन आफू अनुकूलका होइन, नागरिक अनुकूलका बनाउन आवश्यक छ । लोकतन्त्रमा जनप्रतिनिधिको मात्र होइन, हरेक कामका लागि नागरिक संवाद र सहमति हुनुपर्छ ।"
राष्ट्रिय परीक्षा बोर्डको चरम लापरबाही,"प्राविधिक त्रुटि हुनु नौलो कुरा होइन, तर समयमै निराकरण गर्न नसक्नु र ग्रेडसिट नै परिवर्तन गर्नुपर्ने अवस्था लाजमर्दो विषय हो । एउटा प्राविधिक कर्मचारीलाई दोषी देखाएर हाकिम साहेबहरू उम्कन मिल्दैन । नैतिकताको जिम्मा रापबोका अध्यक्ष र परीक्षा समितिका अध्यक्ष अर्थात् शिक्षा सचिवले लिनुपर्छ । हिम्मत भए शिक्षा, विज्ञान तथा प्रविधि मन्त्रीले पनि जिम्मेवारी लिउन् । अन्य देशमा भए सार्वजनिक माफी वा राजीनामामात्रै यसको विकल्प हुने थियो । यसलाई हल्का रूपले लिने हो भने भविष्यमा नेपालको शिक्षा क्षेत्रमा हेलचेक्र्याइंँ अझ बढ्दै जानेछ । डा मनप्रसाद वाग्लेमीनभवन, काठमाडौं"
टाठाबाठाको रजाइँ,"राजनीतिक सहमतिवाट ७ संघीय प्रदेश स्थापना भएपछि सर्वसाधारणबीच खुसीको सीमा थिएन । स्थानीय र प्रादेशिक निर्वाचन सकिएको क्रमश: १४ र ८ महिना बित्दा पनि ६ नम्बर प्रदेश बाहेक अरुको थातथलो नतोकिंँदा अब भने राज्यको अकर्मण्यता देखेर सत्ताधारीलाई नधिक्कार्ने कोही छैनन् । आगामी आर्थिक वर्षको प्रादेशिक बजेट विनियोजन हुँदासमेत ६ प्रदेशभित्र तानातानको स्थिति देखिएपछि त्यहाँ ठूलै नेताहरूको स्वार्थ लुकेको अनुमान गर्न थालिएको छ । राजनेताको पहुँच भएका सुगम ठाउँहरूलाई स्थायी राजधानी तोक्ने गाइँगुइँ चलेसँगै मुलुकको सुदूर भविष्यमाथि प्रहार थपिएको छ, निर्लज्ज बन्दै कुनाकाप्चाका निमुखालाई नेताले लोप्पा खुवाइदिएका छन् । यता केन्द्रीय नेतृत्व उक्त विषयको जिम्मा संविधानले प्रदेशसभालाई दिएको भन्दै जुँगामा ताउ लगाएर बसेको छ । यसरी जुग बित्दा पनि सानो कामलाई निकास नदिने, शव्दशव्दको निम्ति जुहारी खेल्ने र मडारिइरहने राजनीतिक प्रवृत्तिले मुलुक उठ्नै नसक्नेगरी थिलथिलो बनिसक्यो । २०० वर्ष अघिदेखि लिखित संविधान नहुँदा पनि बेलायत आफ्नो देश लगायत विश्वभर कानुन र विकासको ढोका फराकिलो पार्न सफल भयो । लिखतको वास्ता नगरी समृद्धिलाई प्राथमिकता दिइरह्यो । यहाँ भने संविधान, ऐन, कानुनका कतिपय शव्दले पाइलापाइलामा अंकुश लगाएका हुन्छन्, विकासलाई पछि धकेलिरहेका हुन्छन् । के संविधानका २३ अक्षरले विकास रोक्न सक्छ ? हुटिट्याउँले सगर थाम्न खोज्दैमा थामिन्छ ? संविधानको त्यो अंश सच्याएर केन्द्रले प्रादेशिक स्वरुपलाई मूर्तरूप दिन सक्दैन ?भुमरीमा रंगिएको सरकारले अब ३ मध्ये एक विकल्प रोजोस् : पहिलो, एकीकृत बस्ती विकासको अवधारणा ल्याई दुर्गमका जनतालाई सुगममा स्थानान्तरण । दोस्रो, सही ठाउँमा प्रादेशिक राजधानीको चयन । तेस्रो, संघीय संरचनाको खारेजी । यसो नगर्ने हो भने मुलुकभित्र धूर्तहरूको रजाइँ कहिल्यै रोकिने छैन । डा भुवनेश्वर शर्माचन्द्रागिरि२, काठमाडौं"
बहस ७० को,"रामचन्द्र पौडेल र शेरबहादुर देउवाको गुटबन्दी प्रवृत्ति पार्टी संगठनमा विषका रूपमा नयाँ पुस्ताको नसानसामा सञ्चार भएको छ । युवा पुस्तालाई नेतृत्व हस्तान्तरण स्वाभाविक रूपमा हुनुपर्छ भन्नेमा फरक मत नरहला । तर युवा पुस्तामा पार्टीलाई एकढिक्का बनाएर लैजाने जादुको छडीचाहिँं के होला त ? उत्तम पुडासैनी जोरपाटी, काठमाडौं"
प्रज्ञाको सिन्डिकेट हटाइयोस्,"त्यसमा पनि आजकल कोटा सिष्टमबाट वाचन र पुरस्कार छनोट गरिने हुँदा दल बाहेकका कविहरू पुरस्कृत हुनु त परै जाओस्, वाचनमै पनि पर्दैनन् । तसर्थ यस्तो अलोकतान्त्रिक परिपाटी हटाउन र सरस्वतीको मन्दिरमा सरस्वतीकै पुत्रहरूलाई अपमानित गर्ने काम बन्द गराउन म हार्दिक अनुरोध गर्छु । प्रज्ञा प्रतिष्ठानमा मुख्यत: ३४ दलको सिन्डिकेट छ । त्यहाँ प्राज्ञ हुन दलबाट सिफारिस भएको व्यक्ति बाहेक अरूले पाउँदैनन् । प्राज्ञ भने कुनै दल विशेषको छत्रछायामा रम्न रुचाउँदैन । यसर्थ प्रज्ञा प्रतिष्ठान प्राज्ञविहीन बनेको हो । केही वर्षअघि प्रज्ञाले नै तलब दिएर वर्णविन्यास भत्काएको र फेरि माफी मागेको समाचारमा आएको थियो । तसर्थ प्रज्ञा प्रतिष्ठानलाई राजनीतिमुक्त बनाउन म अनुरोध गर्छु । ज्यो रत्ननिधि रेग्मी शुक्राचार्यमहाकवि देवकोटा साहित्य प्रतिष्ठान, नेपाल"
राज्यको ढुकुटी दोहन नगरौं,"समाजवाद र साम्यवाद अनुसार समुदायमा विभेद गर्नु हुँदैन र यसबारे विगत वर्षहरूमा जे भए, त्यसैलाई पुनरावृति गर्नु पनि उचित होइन । सेना, प्रहरी, सरकारी कर्मचारी तथा शिक्षकहरू आफ्नो उमेरको हदसम्म जनता र देशको निम्ति इमानदारीसाथ कार्यरत रही उमेरको हदले अनिवार्य अवकाशपछि पाउने निवृत्तिभरण पाइरहेको तलबको दुई तिहाइ पेन्सनमा आफ्नो जीविका र भरणपोषण गरिरहेका छन् । तर २४ वर्ष राष्ट्रपति लगायत मन्त्री, प्रधानमन्त्री, सभामुख, उपसभामुख हुँदैमा जनता र देशको सेवा गरेका भन्दै अवकाशपछि निवृत्तिभरणको रूपमा मनपरी ढंगले लाखौं रुपियाँ मासिक भत्ता, घरभाडा, गाडी र स्वास्थ्यका लागि राज्यको ढुकुटीबाट दोहन गर्न खोज्नु जायज होइन । न्यायोचित होइन । हासिम अन्सारीराजविराज, सप्तरी"
कांग्रेससँगको अपेक्षा,"नेपालको राजनीतिक धार अहिले जुन दिशाबाट अगाडि बढ्न खोजिरहेको छ, त्यसमा सशक्त प्रतिपक्षको नितान्त खाँचो छ । स्पष्ट छ, नेपाली कांग्रेस बाहेक हालका अन्य दलहरूबाट त्यो जिम्मेवारी बहन हुन सक्दैन । तर चिन्ता के हो भने स्वयं आफैमा संकटग्रस्त नेपाली कांग्रेस सशक्त प्रतिपक्षको रूपमा कतिको खरो सावित हुनसक्ला ? चालु संसदमा हालसम्मको नेपाली कांग्रेसका प्रस्तुतिले उसलाई सबल, सशक्त तथा सुविचारयुक्त प्रतिपक्षको रूपमा प्रमाणित गर्दैन । एक अर्थमा, राष्ट्रको अपेक्षालाई नेपाली कांग्रेसले अहिलेसम्म सही सम्बोधन गर्नसकेको छैन । संसदमा, सडकमा अनि सैद्धान्तिक बहसमा नेपाली कांग्रेस यतिकै लुलो भइरहने हो भने सत्ताशक्तिको गलत मनसाय नियन्त्रित हुन नसक्ने अवस्थामा पनि पुग्न सक्छ । हुनसक्छ, नेपाली कांग्रेसकै कमजोर भूमिकाका कारण भोलि सर्वसत्तावादका आवृत्तिहरू पनि अंकुरित हुनपुग्ला । अनि त्यस अवस्थाको दोषभागी प्रतिपक्ष पनि बन्नुपर्छ वा पर्दैन ? आज राष्ट्र नेपाली कांग्रेसको सक्षमताको अपेक्षा गर्छ । र नेतृत्व युवा पुस्ता हस्तान्तरणसहित यसको सबलीकरण शुद्धीकरण आजका टड्कारो आवश्यकता हुन् । भर्खर ७४ वर्षको भएंँ, म बूढो भएको छैन भन्ने खालका पदलोलुपता संस्कार, संस्कृतिबाट उन्मुक्ति नेपाली कांग्रेसको अबको बाटो हुनुपर्छ ।"
किन रोकियो मलेसिया ?,"व्यक्तित्वको क्षय गम्भीर समस्या हो । आफ्नै कारणले हुनु भिन्दै कुरा, राज्यले कसैको व्यक्तित्वमा प्रश्न चिह्न उठाउँदा कसुरको आयतन पहिला नाप्नुपर्छ । मेडिकल व्यवसायीले सिन्डिकेट लगाएका थिए भने बरु बाँकी सबैलाई खोलिदिँदा हुन्थ्यो । बायोमेट्रिक प्रणालीका मेसिन राज्यले लिइदिँदा हुन्थ्यो । सबैभन्दा ठूलो सजाय बायोमेट्रिक चलाउनेजतिलाई छानबिनका लागि बन्द गराउँदा हुन्थ्यो । आवेशमा आएर गरिने निर्णय कसैका लागि घातक, अन्यायपूर्ण वा पक्षपातपूर्ण भइदियो भने त्यसले सरकारप्रतिको भरोसा गुमाइदिन्छ । यो घटना त्यसको ज्वलन्त उदाहरण हो । किनकि, जति बदमासी हो, त्यसभन्दा ठूलो दाग लगाइयो । जुन अभियोजमा कालकोठरीमा हुलियो, उही प्रकृतिका काम गर्ने अन्यलाई गरिरहन दिइयो । सबैभन्दा ठूलो कुरा गतिलो गन्तव्य मलेसियाको बाटो लहडका भरमा थुनियो ।"
"स्वर्ग पर्दैन, स्वस्थ भएर बाँच्न दिऊँ","विश्व स्वास्थ्य संगठनले शारीरिक, मानसिक, सामाजिक तथा आध्यात्मिक रूपमा नै स्वस्थ रहेको अवस्थालाई स्वास्थ्य मानेको छ । कुनै पनि व्यक्ति शारीरिक, मानसिक, सामाजिक तथा आध्यात्मिक रूपमा स्वस्थ रहन उसको वरपरको वातावरण तथा सम्बन्धले पनि भूमिका खेलेको हुन्छ । करिब ४० लाखजति बासिन्दा रहेको काठमाडौं खाल्डोमा रहेका सीमित सम्भ्रान्तहरू बाहेक सर्वसाधारणले वर्षौंदेखि भोग्नुपरेको सास्ती, कष्ट या सकस हेर्दा लाग्छ कि जीवनकालमा नै सुधारको अपेक्षा गर्नसक्ने स्थिति छैन । सरकार प्रमुखका आश्वासन र सपनाहरूको भरमा कहिलेसम्म बाँंचिरहने ? आकाश घन्किनेगरी सरकार प्रमुखका समृद्धि र सुशासनका उद्गारहरू प्रकट भइरहँदा जमिन या सतहमा के भइरहेको छ, हेक्का राख्नुपर्छ । अनि मात्र जनताप्रतिको प्रतिबद्धता पूरा हुनेछ । स्वर्ग नै बन्न नसके पनि सार्वजनिक अस्पतालमा सर्वसाधारणले सहज तरिकाले उपचार पाउन सक्ने वातावरण बनाउनसके पुग्छ ।डा पौडेल वीर अस्पतालका नाक, कान, घाँटी विभाग प्रमुख हुन् ।"
सिन्डिकेटपछिको कार्यभार,"अबको बाटो अन्य देशहरूको उदाहरणबाट सिक्दै हाम्रो सहरहरूमा सरकारको मातहतमा यातायात कम्पनी खडा गर्नुपर्छ । सरकारले सार्वजनिक यातायातमा आफ्नो पकड कायम गरी निजी क्षेत्रलाई पनि सहभागी गराउने नीति लिन सक्छ । यसका लागि स्थानीय निकायमार्फत पनि यातायात सञ्चालन गर्नुपर्छ । नेपालमा साझा यातायातको सञ्चालन काठमाडौं महानगरपालिकासँगको सहकार्यमा गरिएको छ, जुन निकै प्रभावकारी पनि देखिएको छ । साथै निजी क्षेत्रका कम्पनीलाई प्रोत्साहित गरी सरकारको पनि केही अंश त्यसमा लगानी गरी कम्पनीलाई सरकारले दिने अनुदानलाई यसले दिने सेवाको स्तरका आधारमा निर्धारण गर्ने व्यवस्था हुनसकेमा कम्पनी नाफामूलक बन्न जाने र सेवाको गुणस्तरमा पनि सुधार हुनेछ । साथै यस्तो व्यवस्थाले यस क्षेत्रमा सरकारको नियमनकारी भूमिका कायमै रहनगई निजी क्षेत्रको एकाधिकार रहने सम्भावना भविष्यमा रहँदैन । गजुरेल यातायात तथा ट्राफिक इन्जिनियर हुन् ।"
दुर्घटनामा मर्नेमा एक तिहाइ पैदलयात्री,उपत्यका ट्राफिक महाशाखाले आर्थिक वर्ष २०६९७० देखि ०७५ जेठसम्मको सवारी दुर्घटनाको तथ्यांक केलाउँदा सडक दुर्घटनामा मृत्यु हुनेमध्ये ४३ प्रतिशत पैदलयात्री रहेको देखिएको छ । यो अवधिमा ७ सय २० जनाको सवारी दुर्घटनामा मृत्यु भएको छ । तीमध्ये ३ सय ४१ पैदलयात्री छन् । आव ०६९७० मा गाडी दुर्घटनामा मृत्यु भएका १ सय ४८ मृतकमध्ये ६३ पैदलयात्री थिए । ०७०७१ मा भएका दुर्घटनामा १ सय ४३ को मृत्यु भएकामा ५३ जना पैदलयात्री छन् । ०७१७२ मा १ सय ३३ जनाको मृत्यु भएकामध्ये ५७ पैदलयात्री छन् । ०७२७३ मा १ सय ६६ जनाको मृत्यु भएको थियो । तीमध्ये ५७ पैदलयात्री थिए । ०७३७४ मा १ सय ३० जनाको सवारी दुर्घटनामा मृत्यु भएकामा ५८ पैदलयात्री थिए । ०७४७५ मा १ सय ६८ जनाको मृत्यु भएकामध्ये ५३ जना पैदलयात्री थिए । जेब्रा क्रसिङमा चालकले कसैको ज्यान लिए ज्यान मुद्दा चलाउने प्रावधान छ । ज्यान मुद्दाअनुसार ८ देखि १० वर्ष कैद सजाय हुन्छ ।
पुरुषले पनि नर्सिङ पढ्न पाउने,"नेपाल नर्सिङ संघकी अध्यक्ष तारा पोखरेल पनि महिलालाई असहज हुने अवस्थामा पुरुष नर्स हुँदा सहज हुने बताउँछिन् । उनले पुरुषले समेत नर्सिङ पढ्न पाउनुपर्ने माग संघले उठाउँदै आएको बताइन् । मुलुकमा कार्यरत पुरुष नर्स औंलामा गन्न सकिन्छ, नर्सिङ पढ्न खोज्ने पुरुषहरू हाल भारतलगायत मुलुक जाने गरेका छन्, उनले भनिन्, अब त्यो रोकिन्छ । नेपालमा नर्सिङ पढाइ हुने करिब १ सय २० वटा कलेज छन् । परिषद्मा दर्ता भएका नर्सको संख्या ८१ हजार १ सय २५ छ । संघका अनुसार सरकारी स्वास्थ्य निकायमा करिब २५ हजारभन्दा बढी नर्स चाहिए पनि १२ हजार जति कार्यरत छन् ।"
पेरुको सान्त्वना जित,अस्ट्रेलियाका लागि नकआउट चरणमा स्थान सुरक्षित गर्न पेरुविरुद्ध जित्नैपर्ने दबाब थियो र त्यससँगै अर्को खेलमा फ्रान्सले डेनमार्कलाई पराजित गर्नुपर्ने अवस्था थियो । तर बर्ट भान मार्विकको टिम असफल भयो । उनले फरवार्डको संख्या वृद्धि गरेर पनि गोल गर्ने क्षमतालाई निखार्न सकेनन् ।
पोर्चुगललाई उछिन्दै स्पेन शीर्षमा,"पोचुर्गलइरानसारान्स्क पोर्चुगल प्रतियोगिताबाट बाहिरिने डरलाग्दो स्थितिबाट गुज्रिदै सोमबार इरानलाई ११ को बराबरीमा रोकेर अन्तिम १६ को यात्रा तय गरेको छ । इरानले खेलको अन्त्यतिर पेनाल्टीबाट गोल गरेलगत्तै अर्को निश्चित गोल अवसर सिर्जना गरेको थियो, तर त्यसमा सफल भने भएन । यसअघि क्रिस्टियानो रोनाल्डो आफैं पेनाल्टीमा गोल गर्न भने चुके । यो नतिजापछि अब युरोपेली च्याम्पियन समूहको उपविजेता रह्यो । टोलीले नकआउट चरणमा समूह ए विजेता तथा शक्तिशाली प्रतिद्वन्द्वी उरुग्वेको सामना गर्नुपर्नेछ । रिकार्डो क्वारेस्माले पोर्चुगललाई सुरुआती अग्रता दिलाएयता इरानको तर्फबाट करिम अन्सरिफ्राडले पेनाल्टीबाट गोल गरे । इरानले पेनाल्टीको अवसर भार को निर्णयपछि पाएको हो ।"
एसियाको बलियो चुनौती,उरुग्वे र रुसबीचको खेल भने समूह ए कसले जित्ने हो भन्नेमा थियो । यसमा उरुग्वे ३० ले बाजी मार्न सफल रह्यो । उरुग्वेले तीनै खेल जित्यो । अन्तिम खेलमा भएका तीनै गोल सेटपिसमा सम्भव भएका थिए । उरुग्वेका लागि लुइस स्वारेजले गरेको पहिलो गोल चलाखीपूर्ण फ्रिकिकमा सम्भव भएको हो । रुसले पहिलो हाफयता नै १० खेलाडीमा सीमित रहेर खेल्नुपर्यो । यसले टिमलाई थप दबाब दिने गर्छ ।
नेपालनेदरल्यान्ड्स खेललाई मान्यता,विश्व क्रिकेटको मक्का मानिएको लर्ड्समा नेपालले सन् २०१५ मा खेलेको थियो । ५० ओभरको खेलमा नेपालले एमसीसीलाई ४१ रनले हराएको थियो । श्रीलंकाका माहेला जयवद्र्धनेले कप्तानी गर्ने एमसीसीमा स्कटल्यान्डका तीन खेलाडी छन् ।
ओब्राइनले ईपीएल खेल्ने,सोमपाल कामीको कप्तानीमा रहेको किंग्सबाट गत सिजनमा श्रीलंकाका पूर्व अलराउन्डर फरवेज महारुफ लगायतले खेलेका थिए ।
पुछारका क्लब घटुवा नहुने,"एन्फा अध्यक्ष कर्माछिरिङ शेर्पाको अध्यक्षतामा भएको बैठकले सहिद स्मारक लिग, एन्फा प्रेसिडेन्ट्स लिग र राष्ट्रिय लिगको अवधारणा र संरचना तयार गरेर ४५ दिनभित्र प्रतिवेदन पेश गर्ने निर्देशन पनि लिग समितिलाई दियो । मोफसलका प्रतियोगितालाई स्तर निर्धारण र नियमन गर्न उपाध्यक्ष कृष्ण थापाको संयोजकत्वमा समिति बनाइएको छ । पुरुष र महिलाका राष्ट्रिय टिम एवं उमेर समूहका टिमलाई सन् २०१८ मा १० प्रतियोगितामा सहभागी गराइने प्रवक्ता राईले बताए । महिलाको साफ च्याम्पियनसिप, पुरुषको एसियाली खेलकुद र साफ च्याम्पियनसिप छन् ।"
बूढो विद्यालयका मेधावी विद्यार्थी,"शिक्षकलाई आफ्ना छोराछोरीसमेत पढ्ने भएपछि थप जिम्मेवार बनाएको छ, प्रअ श्रेष्ठले भने, यसको प्रभाव नतिजामा देखिएको छ । बन्दहडतालमात्र होइन, वर्षे बिदामा समेत जन मावि बन्द हुँदैन । वर्षमा सरदर दुई सय ७० दिनसम्म विद्यालय खुल्छ । वर्षे बिदाको बेला विद्यार्थीको आवश्यकता र मागलाई ध्यान दिएर अतिरिक्त कक्षा सञ्चालन गरिन्छ । यसका साथै कमजोर विद्यार्थीका लागि दैनिक ४ देखि ६ बजेसम्म विशेष कक्षा हुन्छ । प्रत्येक शनिबार सुधारात्मक परीक्षा हुन्छ, जसबाट आएको नतिजाले पृष्ठपोषणको काम गर्छ ।"
दुर्घटनामा ४ को मृत्यु,"दमौली (कास) पृथ्वी राजमार्गअन्तर्गत तनहुँको आबुखैरेनी, बरादीमा मंगलबार तीन सवारी ठोक्किँदा ४ जनाको मृत्यु भएको छ । मृत्यु हुनेमा आबुखैरेनी४ का २६ वर्षीय दिलबहादुर थापा र नुनबहादुर खवास, पर्वतको कुश्मा नगरपालिका९ का ३५ वर्षीय कमल लामिछाने र ३ वर्षीया ममता लामिछाने छन् । आबुखैरेनीबाट डुम्रे आउँदै गरेको ग१ख ३०७३ नम्बरको बस, विपरीत दिशाबाट जाँदै गरेको बा१७च १८१४ नम्बरको भ्यान र मुग्लिनबाट डुम्रे आउँदै गरेको ग५प १९४४ नम्बरको मोटरसाइकल आपसमा ठोक्किएका हुन् ।"
तरुण दलले विरोध सभा गर्ने,"काठमाडौं (कास) कांग्रेस भ्रातृसंस्था तरुण दलले जनजीविकाको प्रश्न उठाउँदै बुधबार राजधानीमा विरोध र्याली गर्ने भएको छ । दलका अध्यक्ष जितजंग बस्नेतले सरकारको सर्वसत्तावादको विरोधमा र्याली गर्न लागिएको बताए । उनका अनुसार मूल्यवृद्धि, महँगी, प्रेस हस्तक्षेप, अदालतको अपमान र भ्रष्टाचारको विरोधमा नाराबाजीसहित सहरका विभिन्न ठाउँमा र्याली निकालिनेछ । र्यालीपछि शान्तिबाटिकामा विरोधसभा हुने भएको छ ।"
प्रदेश र स्थानीय तहमा पीएलजीसीपी कार्यक्रम,काठमाडौं (कास) आगामी माघदेखि ७ वटा प्रदेशसहित ७ सय ५३ वटै स्थानीय तहमा प्रादेशिक तथा स्थानीय शासन सहयोग कार्यक्रम (पीएलजीसीपी) सञ्चालन हुने भएको छ । स्थानीय शासन तथा सामुदायिक विकास कार्यक्रमको राष्ट्रिय कार्यकारी समिति बैठकले सन् २०१९ देखि प्रदेश र स्थानीय तहमा उक्त कार्यक्रम सञ्चालन गर्ने निर्णय गरेको हो । कार्यक्रम सम्पन्न गर्न प्रदेशमा मुख्यमन्त्रीलाई प्रमुख तोकिनेछ । बैठकले स्थानीय शासन तथा सामुदायिक विकास कार्यक्रम पुस मसान्तसम्म (६ महिना) विस्तार गर्ने निर्णय गरेको सामान्य प्रशासन मन्त्रालयले जनाएको छ ।
वर्षासँगै बाढी र पहिरो,आन्तरिक मामिला तथा कानुनमन्त्री हरिबहादुर चुमानले प्रदेश सरकार संरचना बनाएर विपद् व्यवस्थापनको काममा अघि बढेको बताए । सामाजिक विकास मन्त्री नरदेवी पुनले उद्धार र राहत प्रक्रिया झन्झटिलो भएकाले सहज बनाउनुपर्ने जनाइन् । प्रदेशका प्रमुख सचिव नारायणप्रसाद बिडारीले विपद् आउनुअघि केही संकेत हुने भएकाले सोहीअनुसार सतर्कता अपनाउनुपर्ने बताए ।
नारायणगढमुग्लिन सडक: भुक्तानीको अड्को,"सम्झौताभन्दा केके थप भएको हो, त्यसको भुक्तानी दिने विषयमा प्रक्रिया पूरा गर्नुपर्छ । सिधै पैसा हातहातमा राख्न त सकिँदैन । कागजपत्र अघि बढेकै छन् । तर उहाँहरू पहिरो गयो भने मौका यही हो भन्दै अड्को थाप्नुहुन्छ, आयोजना प्रमुख बिसुरालले भने । सो खण्डमा ९० प्रतिशतभन्दा कम काम भएको छ । सुरुको सम्झौताअनुसार निर्माणको काम अघिल्लो वर्ष नै सकिनु पथ्र्यो । यहाँ विभिन्न कारण देखाउँदै पटक(पटक म्याद थप हुँदै आएको छ । पछिल्लोपटक थपेको म्याद पनि १ महिनाअघि सकिएको छ । तर अझै १० प्रतिशतभन्दा बढी काम बाँकी नै छ । यो खण्ड अप्ठ्यारो खण्ड पनि हो । एकातर्फ सीधा त्रिशूली नदी र अर्कोतर्फ पहाड भएका कारण सडक फराकिलो बनाउन ठाउँठाउँमा पहाड काट्दा पहिरोको खतरा बढेको हो ।"
पहिरोमुनि बास,"माथिल्लो निकायमा कुरा उठाइसकेको छु, अब समस्या चाँडै समाधान हुनेछ, उनले भने ।"
ठेकेदारले तुहाइदिए सडक सपना,"बर्खा लागेसँगै सडकमा निकै सकसका साथ यात्रा गर्न स्थानीय बाध्य छन् । साविकका २ दर्जन वढी गाउँका स्थानीय सडक भएर आउजाउ गर्ने गर्छन् । बर्खा लागेसँगै सवारी अवागमन प्रभावित हुन सक्ने भन्दै स्थानीय चिन्तित छन् । असारसम्म कालोपत्रे हुन्छ भन्ने सुनेका थियौं, बारपाककी आशा घलेले भनिन्, तर वर्षौंको समस्या यस वर्ष पनि नहट्ने भयो । दैनिक उपभोग्य सामग्री तथा भूकम्पले भत्काएको घर निर्माण सामग्री ओसारपसारमा बर्खा लागेसँगै समस्या थपिएको स्थानीयको गुनासो छ ।"
कर्मचारी सरुवामा समन्वय गर्नुहोस्,मुख्यमन्त्री राउतले २०७४ फागुन ३ गते प्रदेश सरकार गठनपछि सरकारको नीति तथा कार्यक्रम र बजेट तयार गरी कार्यान्वयन प्रक्रियामा अनुभव हासिल गर्दै आएका सचिव तथा अन्य कर्मचारीलाई प्रदेश सरकारसित समन्वय नगरी अकस्मात् हटाउँदा अन्योलको अवस्था सिर्जना हुने भन्दै केन्द्रीय सरकारको ध्यानाकर्षण गराएका हुन् । संघीय सरकारबाट आउने कर्मचारीहरू प्रदेश सरकारको क्रियाकलापसित परिचित हुन समय लाग्ने भएकाले समन्वय आवश्यक रहेकोमा उनले जोड दिए ।
दुई कोरियाबीच रेल सञ्चालन हुने,ह्वाइटहाउस प्रवक्ता सराह स्यान्डर्सले पत्रकारहरूसँग सिंगापुरमा प्रतिबद्धता जनाएजस्तो उत्तर कोरियाले विश्वास दिलाए संयुक्त सैन्य अभ्यास सधैंका लागि अन्त्य हुने बताएकी थिइन् ।
सर्वोच्चद्वारा ट्रम्पको पक्षमा फैसला,"अमेरिकी सर्वोच्च अदालतले मंगलबार उक्त फैसला उल्ट्याउँदै ती देशका नागरिकालाई अमेरिका प्रवेश गर्न पुन: प्रतिबन्ध लगाउने निर्णय गरेको हो । यसअघि ट्रम्प नीतिको मानवअधिकारवादी समूहले आलोचना गर्दै आएका थिए । प्रधानन्याधीश जोन रोबट्सले भ्रमणमाथि प्रतिबन्ध लगाउने निर्णय राष्ट्रपतिको अधिकार क्षेत्रभित्र पर्ने भन्दै उक्त कदमको पक्षमा फैसला गरिएको उल्लेख गरेका छन् । सरकारले राष्ट्रिय सुरक्षाको यथेष्ट औचित्य पेस गरेको छ । त्यसकारण उक्त नीतिको कुनै पनि पुनरावलोकन गर्न जरुरी देखिँदैन, अदालतको फैसलामा उल्लेख छ । अदालतको फैसलालगत्तै राष्ट्रपति डोनाल्ड ट्रम्पले ट्वीटरमार्फ खुसी व्यक्त गरेका छन् । भ्रमण नीतिको विरोधमा अमेरिका तथा अन्यत्रसमेत ट्रम्पको व्यापक आलोचना हुने गरेको थियो । गतसाता अमेरिकी अधिकारीहरूले गैरकानुनी रूपमा अमेरिका प्रवेश गरेका आप्रवासीका करिब २ हजार ३ सय सन्तानलाई आमाबाबुबाट अलग राखेको सार्वजनिक भएपछि ट्रम्पको चौतर्फी आलोचना भएको थियो ।"
आत्मघाती आक्रमणमा ९ मारिए,कुनारमा तालिवान र इस्लामिक स्टेट (आईएस) विद्रोहीले पटकपटक आक्रमण गर्दै आएका छन् । प्रहरीले सोमबारको आक्रमणमा पनि उनीहरूको संलग्नता भएको आशंका व्यक्त गरेको छ । ती हमलाकारीको परिचय खुल्न नसकेको प्रहरी अधिकारीले जानकारी दिएका छन् । सन् २०१४ देखि अफगानिस्तानबाट नेटो सेना बाहिरिएपछि सुरक्षा अधिकारी तथा सरकारी कार्यालय केन्द्रित आक्रमणमा वृद्धि भएको छ । सन् २०१४ को अन्त्यमा अफगानिस्तानमा युद्धरत अमेरिकी र नेटोआबद्ध सेनाले अफगान युद्ध सकिएको घोषणा गरेका थिए । तालिवान र आईएसले हालैका महिनामा भीषण आक्रमण गर्दै आएका छन् । हाल अफगानिस्तानमा केही हजारको संख्यामा रहेका अमेरिकी र नेटोआबद्ध सैनिकले अफगान सुरक्षा अधिकारीलाई सल्लाह तथा तालिम दिँदै आएका छन् ।
विमानस्थलनजिकै क्षेप्यास्त्र प्रहार,दमास्कस (एएफपी) सिरियाको राजधानी दमास्कसमा रहेको एक मात्र अन्तर्राष्ट्रिय विमानस्थलनजिकै मंगलबार बिहान सबेरै २ वटा क्षेप्यास्त्र प्रहार गरिएको छ । क्षेप्यास्त्र इजरायलले हानेको सिरियाली सरकारी सञ्चारमाध्यमले जानकारी दिएका छन् । सिरियाको सरकारी समाचार समिति सानाले मंगलबार दमास्कस अन्तर्राष्ट्रिय विमानस्थलनजिकै इजरायलले दुइवटा क्षेप्यास्त्र आक्रमण गरेको उल्लेख गरेको हो । मानवअधिकारवादी समूह सिरियन अब्जरभेटरी फर हयुम्यान राइट्सका प्रमुख रामी अब्देल रहमानले एएफपी समाचार समितिलाई विमानस्थलनजिकै रहेको हिज्बुल्लाहको हातहतियार भण्डार स्थललाई लक्षित गरी क्षेप्यास्त्र आक्रमण गरिएको बताए । क्षेप्यास्त्र आक्रमणले हातहतियार भण्डार केन्द्रलाई लक्षित गरेको रामीले बताए ।
बेलायती विदेशमन्त्री अफगानिस्तानमा,काबुल (एएफपी) अफागानिस्तान भ्रमण रहेका बेलायतका विदेशमन्त्री बोरिस जोन्सनले अफ गानिस्तानका राष्ट्रपति असरफ घानीसँग भेटवार्ता गरेका छन् । भेटका क्रममा अफगास्तिानले विद्रोहीविरुद्ध गर्दै आएको संघर्षका साथै अन्य द्विपक्षीय हितबारे कुराकानी भएको जनाइएको छ । जोन्सन सोमबार आफगानिस्तान पुगेका हुन् । भेटमा अफगान राष्ट्रपति घानीले हालै मात्र मुस्लिम समुदायको रमजानको अवसरमा सरकारीतर्फबाट युद्धविराम जारी गरी शान्ति प्रक्रियाको थालनी गरेको जनाएका थिए । राष्ट्रपति घानीले तालिवानलाई पनि युद्धविराममार्फत शान्ति स्थापनाका लागि आग्रह गरे पनि उनीहरूले हिंसालाई निरन्तरता दिएको भन्दै दु:ख व्यक्त गरेका थिए ।
महानगरको नाम पोखरा हुने,"तत्कालीन पोखरा उपमहानगरपालिका, लेखनाथ नगरपालिका र आसपासका गाविस गाभिएर महानगर बनेको हो । कविशिरोमणि लेखनाथ पौडयालको जन्मथलो भएकाले उनैको नामबाट लेखनाथ नगरपालिकाको नामकरण भएको थियो । महानगर बनेपछि नाम पोखरालेखनाथ नै रहयो । यद्यपि धेरैले नाम लामो र सरकारी कामकाजमा प्रयोग गर्न अप्ठयारो भएकाले पोखरा मात्रै राख्नुपर्ने राय राख्दै आएका थिए । महानगर बनेदेखि नै नाममा विवाद भएको थियो । नाम परिवर्तन हुने खबरले साबिकका लेखनाथवासी भने रुष्ट भएका छन् । लेखनाथ हटाउने सुनेपछि केहीले आन्दोलनको तयारी पनि गरिरहेका छन् । महानगरको नाम पोखरा राखे निर्माणाधीन अन्तर्राष्ट्रिय विमानस्थल लेखनाथको नामबाट नामकरण हुनुपर्ने उनीहरूको माग छ ।"
न्यायालय सुधार्न बेन्च बहिष्कार,"राजविराज इजलासमा लामो समयदेखि मुख्य न्यायाधीश छैनन् । वरिष्ठतम न्यायाधीश मोहनबहादुर कार्कीलाई नै मुख्य न्यायाधीशको जिम्मेवारी तोकिएको छ । मंगलबार कानुन व्यवसायीहरूले इजलास बहिष्कार गर्दा कार्की अदालतमा थिएनन् । उनीपछिका वरिष्ठतम न्यायाधीश सलाउद्दिन अख्तर सिद्धिकीले वार एसोसिएसनको इजलास बहिष्कार सम्बन्धी पत्र प्राप्त भएको बताए । इजलास बहिष्कारलाई दु:खद् कदम भन्दै उनले उनले कानुन व्यवसायीहरूको छाता संगठनबाटै रकम चलखेल भइरहेको आरोप लगाए । यस विषयमा अधिकारप्राप्त निकायबाट अवश्य छानबिन हुन्छ, सिद्दिकीले भने, न्याय पैसामा खरिदबिक्री हुनुहुँदैन भन्ने हामी सबैको मान्यता हो । दोषीलाई कारबाही हुनुपर्छ । न्याय परिषद्की प्रवक्ता सहसचिव निर्मला पौडेलले कानुन व्यवसायीहरूले संस्थागत निर्णयमै इजलास बहिष्कार गरेको जानकारी नआएको बताइन् । अदालतमा रकमको चलखेल भइरहेको विषयमा स्पष्ट सूचना आए परिषद्ले छानबिन गर्नेछ, उनले भनिन् ।"
एउटै विद्यालयका २ विद्यार्थीको जीपीए ४,नवयुग एकेडेमीबाट ८६ विद्यार्थीले एसईई दिएकोमा २ ले ४ जीपीए ल्याए भने १६ जनाले ए प्लस ल्याएका छन् । त्यस्तै ४३ जनाले ए ग्रेड ल्याएका छन् भने बी प्लस २० र बी ग्रेड ५ जनाले ल्याएको विद्यालयले जनाएको छ ।
५० हजार पाउन २० हजार खर्च,"सञ्चार सुविधा र बैंकका लागि पनि खलंगाबाट सेवा प्रवाह गर्न बाध्य भएको जनप्रतिनिधिको भनाइ छ । कुशे, बारेकोट, जुनीचाँदे, शिवालयलगायत स्थानीय तहमा बैंक स्थापना हुन सकेको छैन । नलगाड र छेडागाड नगरपालिकामा भरखरै बैंक स्थापना भएका छन् । जिल्लाका सातै स्थानीय तह तथा अन्य सरकारी कार्यालय र विद्यालयको बैंकिङ कारोबार खलंगास्थित नेपाल बैंक लिमिटेडबाट मात्र हुने गरेको छ ।"
सुत्केरीको उद्धार,जिल्ला अस्पतालमा शल्यक्रिया गरी सुत्केरी भएकी लिम्बूको पाठेघर बाट रक्तश्राव भएपछि थप उपचारका लागि मंगलबार काठमाडौं लगीएको हो । लिम्बूको जिल्ला अस्पतालको आकस्मिक प्रसूति कक्षमा गत आइतबार शल्यक्रिया गरिएको थियो । कमजोर आर्थिक अवस्थाका लिम्बूका परिवारले गाउँमा ऋण खोजेर हेलीकप्टर भाडाको जोहो गरेका थिए । ३ लाख ६० हजार रुपैयाँ भाडा तिरेर श्री एयरलाइन्सको हेलिकप्टर चार्टर गरिएको दिलुका पति गणेशले बताए । प्रसूतिका क्रममा पाठेघरमा समस्या भएको र शल्यक्रिया गर्दा बढी रक्तश्राव भएको अस्पतालले जनाएको छ । बढी रक्तश्राव भएपछि जोखिम बढेको भन्दै अस्पतालले आइतबारै जिल्ला बाहिरका अस्पतालमा थप उपचारका लागि लैजान बिरामी रेफर गरेको थियो । दिलुको काठमाडौंको महाराजगन्जस्थित शिक्षण अस्पतालमा उपचार भइरहेको छ ।
तीन वर्षमा पनि बनेन इन्धन भण्डारण,लोक कल्याणकारी राज्यको अवधारणाअनुसार नीतिगत तथा संरचनागत सुधार गरी आधारभूत वस्तु र सेवा कम लागतमा आपूर्ति व्यवस्थापन गर्ने हुनुपर्ने मध्यकालीन खर्च संरचनामा उल्लेख छ ।
माथिल्लो तामाकोसीको सेयर: प्रभावितलाई दुई सातामा खुल्ने,माथिल्लो तामाकोसीले विद्युत् उत्पादन थालेपछि नेपालमा जारी विद्युत् संकट कम हुने र विद्युतमा भारतसँगको निर्भरता घट्ने भएकाले यसलाई राष्ट्रिय गौरवको आयोजना घोषणा गरिएको छ ।
विश्वकै महँगो हङकङ सस्तो तासकन्द,"त्यसैगरी रिपोर्टमा आप्रवासीका लागि सबैभन्दा सस्तो सहर उज्बेकिस्तानको तासकन्द रहेको उल्लेख छ । त्यहाँ घर भाडादेखि खानालगायतका सबै अविश्वसनीय रूपमा सस्तो छ । आवास र त्यसको भाडा दर तथा खानालगायतले लागत मूल्यलाई निर्धारण गर्ने गर्छ । श्रमिकका लागि सस्तो भनिएका सहरहरूमा लन्च, फास्टफुड, बोनलेस चिकेन, दूध, अण्डा, टमाटर, चिज, स्याउ, आलु, घरेलु बियर, वाइन, कोकाकोला, पाउरोटी, यातायात सेवालगायत अत्यन्तै सस्तो रहेको छ । ती सहरहरूमा न्यूनतम मूल्यमा यी वस्तु र सेवाहरू उपलब्ध हुने गरेका छन् । यसैगरी आवासका लागि कमर्सियल क्षेत्रमा ८५ वर्गमिटर क्षेत्रफल भएको घरको मासिक भाडा दर न्यूनतम ४ सय ५८ अमेरिकी डलर, सामान्य क्षेत्रमा त्यति नै क्षेत्रफलको घरभाडा २ सय ६६ डलर न्यूनतम रहेको छ । दुईजनाका लागि हिटिङ, विद्युत् र ग्यासलगायतका सामग्रीको उपयोग गर्दा ३४ डलर न्यूनतम लाग्ने गरेको छ । कपडा पनि ती सहरहरूमा सस्तो मूल्यमा पाइने गरेको छ । एक जोडी जिन्स पेन्टको मूल्य ४७ डलर, एक जोडी स्पोर्ट जुत्ता (नाइक, एडिडासलगायत) को मूल्य ६० डलर पर्छ । सर्वाधिक सस्तो भनिएको सहर (तासकन्द) मा एक लिटर ग्यासको मूल्य ०३३ डलर, सार्वजनिक यातायातका साधनमा मासिक टिकट मूल्य ११ डलर, बिजनेस डेमा ८ किमिको टयाक्सी भाडा ३ दशमलव १६ डलर रहेको छ । अन्य वस्तु र सेवाहरू पनि ती सहरहरूमा सस्तो दरमा पाइने गरेको छ । (एजेन्सी)"
धनकुटा एभोकाडोको राजधानी,धनकुटा नगरभित्र बाँदरले कृषि तथा नगदे बाली नष्ट गर्ने भएकाले विकल्पको रूपमा यी दुई बालि हुन सक्ने कृषकको समेत तर्क छ । धनकुटा ३ पात्लेका कृषक दामोदर वाग्लेका अनुसार बोटैमा नपाक्ने र टिपेर पकाउनुपर्दा बोटमा जंगल जनावरले खान नसक्ने बताए । ०७६ देखि नै फल्ने रूखको संख्या ८ हजार ५ सय ९४ रहेको छ भने १२ हजार ३ सय ५५ बोटले उत्पादन दिने गरेको नगरपालिकाले जनाएको छ । यस्तै २ लाख ५५ हजार ३ सय १६ किलो वार्षिक रूपमा उत्पादन हुने गरेको छ । १४ हजार बिरुवा रोप्नका लागि तयारी अवस्थामा रहेका छन् । नगर क्षेत्रका १ हजार ९ सय ६२ परिवारले व्यावसायिक रूपमा आम्दानी हात पार्दै आएका छन् भने ३ हजार २ सय ३४ परिवार एभोकाडो खेतीमा थपिने भएका छन् । नगरपालिकाभित्र रहेका ९ हजार ४ सय ६० घरपरिवार प्रत्यक्ष तथा अप्रत्यक्ष रूपमा यसबाट लाभान्वित भएको दाबी गरिएको छ । विसं २०७९ पछि धनकुटा नगरपालिकाभित्र वार्षिक रूपमा ७ करोडभन्दा बढीको आर्थिक कारोबार हुने लक्ष्य राखिएको छ । राजधानी तथा विशेष क्षेत्र घोषणा गरिँदा विभिन्न चुनौती रहे पनि त्यसको समाधानका लागि आफूहरू जुट्ने नगर उपप्रमुख शकुन्तला बस्नेतले बताइन् ।
नेप्से १२ सय तल,"मंगलबार सेयर बजार कारोबार भएदेखि नै घटेर बन्द भएको छ । १ हजार २ सय १०१८ विन्दुबाट सुरु भएको बजार १५२९ अंकले घटेर १ हजार १ सय ९४८० विन्दुमा ओर्लेको छ । उक्त दिन होटल समूहको परिसूचक २८१, उत्पादन तथा प्रशोधनको २१६, लघुवित्तको २, बिमाको १२८, बैंकिङको १२४, विकास बंैकको १०४, वित्त कम्पनीको ०८६ प्रतिशतले घटे । करिब साढे ३ हजार कारोबारबाट १ सय ६० कम्पनीका २१ हजार ७ सय ९६ कित्ता सेयर किनबेच भए । ती करोबारबाट २३ करोड १० लाख रुपैयाँ परिचालन भएको नेप्सेले जनाएको छ ।"
माथिल्लो त्रिशूली थ्री ए प्रसारण लाइन विस्तारमा अवरोध,१६ वटा टावरका लागि सामान आइसकेको आयोजनाले जनाएको छ । त्यसका लागि ३४ वटा फाउन्डेसन खन्ने कार्य मात्र बाँकी रहेको टावर निर्माणमा खटिएका आयोजनाका सहायक निर्देशक नारायण आचार्यले जानकारी दिए ।
इन्टरनेट सेवा शुल्क कम गर्छौं,दुई वर्षभित्रमा सबै सामुदायिक विद्यालयमा इन्टरनेट पुर्याउने र त्यस कार्यका लागि शिक्षा मन्त्रालयसँग सहकार्य गरेर अगाडि बढ्ने जानकारी उनले दिए । बाँस्कोटासँग २१ सांसदले प्रश्न सोधेका थिए ।
सार्क गभर्नरहरूको गोष्ठी काठमाडौंमा,"कार्यक्रमहरूमा सहभागी हुन एसियन क्लियरिङ युनियन र सार्क फाइनान्स सदस्य केन्द्रीय बैंकका गभर्नर तथा उच्च पदस्थ प्रतिनिधि मंगलबारसम्म काठमाडौं आइपुगेका छन् । दक्षिण एसियाली क्षेत्रीय सहयोग संगठन (सार्क) का सदस्य मुलुकहरूका गभर्नर र अर्थ सचिव सदस्य रहने सार्क फाइनान्सको बैठकमा सदस्य मुलुकको आपसी हितका बारेमा छलफल हुनेछ । यसैगरी बंगलादेश, भुटान, भारत, इरान, मालदिभ्स, म्यान्मार, नेपाल, पाकिस्तान र श्रीलंका सदस्य रहेका एसियन क्लियरिङ युनियनको बैठकमा सदस्य मुलुकहरूबीच हुने व्यापारिक कारोबारको भुक्तानी तथा सेटलमेन्टसम्बन्धी सहजीकरण र व्यवस्थापनमा छलफल हुने राष्ट्र बैंकद्वारा जारी विज्ञप्तिमा उल्लेख छ ।"
खाद्य ऐन परिमार्जन गरिने,"यसैबीच मन्त्री खनालले रासायनिक मलको कारखानाका लागि लगानी बोर्डबाट परामर्शदाता नियुक्ति गरी विस्तृत सम्भाव्यता अध्ययन भइसकेको संसदमा भनेका छन् । सोबाट प्राप्त प्रतिवेदन कार्यान्वयन गर्न विकासको मोडालिटी तथा भायबिलिटी ग्याप फन्डिङका सम्बन्धमा विद्यमान सार्वजानिक निजी साझेदारीको नीतिसमेतलाई आधार मानी सुझावसहितको प्रतिवेदन पेस गर्न राष्ट्रिय योजना आयोगका कृषि क्षेत्र हेर्ने सदस्यको संयोजकत्वमा समिति गठन भएको छ, मन्त्री खनालले भने ।"
धानमा इरीको साथ,"इरीले नेपाललाई धानका नयाँ जातहरू, माटोको उर्वराशक्ति कसरी कायम गर्ने, रोग तथा किराको रोकथाम कसरी गर्ने र धानको उत्पादन र उत्पादकत्व कसरी बढाउने जस्ता विषयमा सहयोग गर्ने भनेको छ । यो कार्ययोजनाले नेपालमा धान अनुसन्धान र विकासमा उच्चस्तरको प्रविधि विकसित गरी धानको समग्र उत्पादन र उत्पादकत्व बढाई खाद्य र पोषण सुरक्षाको उद्देश्यलाई पूरा गर्ने विश्वास लिएको छु, मन्त्री खनालले भने । सम्झौता कार्यान्वयन भएमा यसले नेपालीको जीवनमा सुधार ल्याई गरिबी निवारणमा सहयोग पुग्ने जनाइएको छ । सरकारले पनि आफ्नो नीति तथा कार्यक्रम र बजेटमा कृषिलाई प्राथमिकता दिएर आगामी पाँच वर्षभित्र उत्पादन दोब्बर पार्ने भनेकाले त्यसका लागि धानका जात र परम्परागत कृषि प्रणालीमा सुधार तथा उत्पादनको व्यावसायिक उत्पादन र यान्त्रीकरणमा जोड दिइएको छ । इरीले सुख्खा र डुबान सहन सक्ने धानका जातहरू विकास गरी नेपाल ल्याई नार्कसँग सहकार्य गरी धानका जात सिफारिस गर्नेछ । हालसम्म नेपालमा सिफारिस गरिएका ८२ धानका जातमध्ये ५० भन्दा बढी जात इरीबाट उपलब्ध भएका छन् । नेपाल सरकार र इरीबीच सन् १९६६ देखि सहकार्य सुरु भएको थियो ।"
कौसी थिएटरमा रूखको कथा,कथा घेराको प्रस्तुति रहेको नाटक असार २४ सम्म मञ्चन हुनेछ ।
संगतले सफलता दिलायो,"म दिनको १५१६ घण्टा रियाज गर्थें । डोरेमीमा क्लास लिँदा कहिलेकहीँ बिहानदेखि रातिसम्मै त्यहीँ गाएर बसिन्थ्यो । हार्मोनियम बजायो, गाउन थाल्यो । त्यो बेला जागिरका नाममा होम टयुसन लिन्थेँ । दिनभर फ्री भइन्थ्यो, अरू के गर्नेभन्दा गाउने । त्यो साधनाले मलाई बलियो बनायो । साथै म आशावादी पनि थिएँ । एक न एक दिन पक्कै चिनिनेछु भन्ने लाग्थ्यो । त्यो पहिचान मलाई मबिना कसैकसैलाई ले दिलायो ।"
श्रीदेवी र इरफानलाई आइफा,"त्यसै गरी, हिन्दी मिडियम बाट इरफानले पनि उत्कृष्ट अभिनेताको अवार्ड पाए । उनले यस वर्षको नेसनल अवार्ड विजेता राजकुमार रावदेखि रणवीर कपुर, अक्षयकुमार र अदिल हुसैनसम्मलाई पछि पारेका हुन् । हिन्दी मिडियम बाटै निर्देशनमा शाकेत चौधरी उत्कृष्ट घोषित हुँदा उत्कृष्ट फिल्म बनेको तुम्हारी सुलु ले दोहोरो विधामा अवार्ड पाउन सकेन । उत्कृष्ट कथामा न्युटन र पटकथामा बरेली की बर्फी ले बाजी मारे । उत्कृष्ट छायांकनको आइफा अवार्ड टाइगर जिन्दा है लाई दिइयो । सहअभिनेता र सहअभिनेत्रीतर्फ क्रमश: नवाजुद्दिन सिद्दिकी र मेहर विज उत्कृष्ट बने । उत्कृष्ट सम्पादनको अवार्ड न्युटन ले जित्यो । अनुपम खेरलाई आउटस्टयान्डिङ अचिभमेन्ट अवार्ड दिइयो ।"
तालीका लागि मात्रै नलेखौं,"डा रामदयाल राकेशले नेपाली कविताहरू पनि अन्तर्राष्ट्रियस्तरको रहेको तर अनुवादको कमीका कारण नचिनिएको दाबी गरे । कवि एवं समालोचक डा रामप्रसाद ज्ञवालीले कविताको शक्तिलाई बिर्सन नहुने उल्लेख गर्दै कविता दिमाग र मन दुवैको प्रयोग गरेर लेख्नुपर्ने बताए । कार्यक्रममा पुरस्कृत कविहरू फूलमान वल, सुनीता खनाल, जीवन खत्री, एलिना दुलालसँगै पुस्कर लोहनी, डा विदुर चालिसे, महेश रिजाल, रामपी आस्था, सुशीला खडका हसिना, शान्ति शर्मा, उषा आचार्य, गंगा आचार्य, राजबाबु श्रेष्ठ, उमेश पाण्डे, प्रकाश बस्नेत गफाडी, उर्मिला कोइरालालगायतले आआफ्ना रचना सुनाएका थिए । हरेक महिना काव्य यात्रा हुँदै आएकोमा यस पटक राष्ट्रिय कविता महोत्सवमा उत्कृष्टहरूको स्वागतको सन्दर्भ जोडेको प्रतिष्ठानका अध्यक्ष मणिराज सिंहले बताए ।"
मुम्बईमा वसन्तका कविता,"सोनुले लामो समयपछि सुन्दर रचना गाउने अवसर पाएको दाबी गर्दै चौधरीको लेखनको प्रशंसा गरे । समीरले चौधरीका रचनाहरू मन छुने र प्रेमिल पाएको टिप्पणी गरे । चौधरीका सांगीतिक एल्बम माया बल्झेछ, कविता संग्रह मेघा, मेरा कविताहरू, आँशुओ के स्याही से लगायत प्रकाशित छन् ।"

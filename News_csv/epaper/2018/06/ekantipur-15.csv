शीर्षक,विवरण
भारतमा सम्पादकको हत्या,"सम्पादक बुखारीमाथि सन् २००० मा पनि आक्रमण भएको थियो । त्यसयता उनलाई राज्यले प्रहरी सुरक्षा उपलब्ध गराएको थियो । कश्मीरमा शान्ति बहालीका लागि उनी लामो समयदेखि सक्रिय थिए । उनले आफ्नो अन्तिम ट्वीटमा भनेका थिए, कश्मीरमा हामीले गर्वका साथ पत्रकारिता गरिरहेका छौं, यहाँ जे भइरहेको छ, हामी त्यसलाई जनसमक्ष ल्याई नै रहनेछौं ।"
प्रधानमन्त्रीको चीन भ्रमण: दर्जन सहमति र सम्झौता हुने,"मन्त्री ज्ञवालीले प्रधानमन्त्री चीन भ्रमणबाट फर्किएपछि राजदूत नियुक्ति प्रक्रिया अघि बढाउने बताए । उनले मापदण्ड तय गरेर क्षमतावान्लाई मात्र राजदूत बनाउने पनि स्पष्ट पारे । परराष्ट्र र बाहिर जहाँबाट बने पनि क्षमतावान् व्यक्ति मात्र राजदूत बन्नेछन्, उनले भने । उनले कूटनीतिक आचारसंहिता पनि अन्तिम चरणमा रहेको बताए ।"
यूएनडीपीए कार्यालय तीन महिनाभित्र बन्द : राष्ट्रसंघ,सन् २०११ मा स्थापित सम्पर्क कार्यालयले त्यसयताका वर्षमा सरकार तथा बृहत नेपाली साझेदारसंग निकट सहकार्य र साझेदारी गरेको भन्दै युएनडीपीएले नेपालसंग सधै निकट रहेर अघि बढ्ने जनाएको छ । विहीबार आयोजित पत्रकार सम्मेलनमा परराष्ट्रमन्त्री प्रदीप ज्ञवालीले युएनडीपीए र विराटनगरस्थित भारतीय फिल्ड कार्यालय बन्द गर्ने निर्णय दुवै कूटनीतिक उपलब्धीको रुपमा ब्याख्या गरेका थिए । राष्ट्रसंघले नेपालको शान्ति प्रक्रियामा सहयोग गरेको निकायलाई बन्द गर्ने सरकारको निर्णयप्रति बेखुशी ब्यक्त गरिसकेको थियो । सरकारले राजनीतिक स्थिरता हुदै अब विकासकार्य अघि बढेको बताउँदै यस्ता कार्यालय आवश्यक नभएको जनाएको थियो ।
खाडीका राम्रा कम्पनीमा मात्रै कामदार,"मागपत्र दूतावासबाट मात्रै प्रमाणीकरण हुने भएपछि रोजगारदाता कम्पनी दूतावासप्रति गम्भीर देखिन थालेका छन् । कुनै कम्पनीमा पुराना नेपाली कामदारको समस्या छ भने त्यो समाधान नगरेसम्म नयाँ कामदार लान पाउने स्थिति अब छैन, साउदीका लागि नेपाली राजदूत महेन्द्रसिंह राजपुतले भने । प्रमाणीकरणले रोजगारदाता कम्पनीबाट नेपाली कामदारले तलब, सेवासुविधा पाउने ग्यारेन्टी हुने स्थिति बनेको छ । खाडी देशमध्ये कतारले मात्रै न्यूनतम तलब ७ सय ५० रियाल तोकेको छ । अरू देशले कामदार र कम्पनीबीच जति सम्झौता हुन्छ, त्यति नै तलब दिलाउने जिम्मेवारी लिन्छन् ।"
विवादले समिति गठनमा ढिलाइ,"सभापति भेलामा विधान मस्यौदा समितिका विषयमा सुझाव आउने भएकाले त्यसअघि नै समिति बनाउनुपर्छ भनेर म लागिरहेको छु, निधिले भने ।"
नेकपाको नियमावली तयार,"काठमाडौं (कास) नेपाल कम्युनिस्ट पार्टीको कार्य सञ्चालनसम्बन्धी नियमावली तयार भएको छ । नियमावली मस्यौदा कार्यदलले दुवै अध्यक्षलाई बिहीबार प्रतिवेदन बुझाएको छ । नियमावलीमा केन्द्रमा ३२ वटा विभाग राख्न प्रस्ताव गरेको छ । त्यस्ता विभाग मन्त्रालयगत र पार्टी कामसँग सम्बन्धित हुने जानकारी कार्यदल सदस्य वेदुराम भुसालले दिए । सरकारमा मन्त्रालय जति छन्, ती विषयसम्बन्धी काम हेर्ने गरी विभाग रहेनछन् । विधान र नियमावलीमाथि छलफल गर्न शनिबार नेकपाको स्थायी समिति बैठक बोलाइएको छ ।"
प्रमाण बटुल्दै आयोग,"काठमाडौं (कास) बेपत्ता पारिएका व्यक्तिको छानबिन आयोगले जिल्लाजिल्लामै पुगेर उजुरी हाल्ने पीडितसँग घटनाबारे थप जानकारी लिन थालेको छ । आयोग टोलीले ३६ भन्दा बढी जिल्ला पुगेर उजुरी हाल्ने पीडितलाई २६ पृष्ठको एन्टीमार्टम फारम भर्न लगाएको हो । आयोगका अनुसार ताप्लेजुङ, पाँचथर, इलाम, ओखलढुंगा, सोलु र कञ्चनपुरमा यतिखेर विवरण संकलन गर्ने काम भइरहेको छ ।"
नेकपा दर्ताविरुद्ध रिट,"काठमाडौं (कास) एमाले र माओवादी केन्द्रबीच एकीकरण भई गठन भएको नेपाल कम्युनिस्ट पार्टी (नेकपा) लाई दर्ता गर्ने निर्वाचन आयोगको निर्णयविरुद्ध सर्वोच्च अदालतमा रिट निवेदन दर्ता भएको छ । अधिवक्ता इन्दु तुलाधर, वरिष्ठ अधिवक्ता डा सुरेन्द्र भण्डारीलगायत १२ जनाले समावेशीको मापदण्ड पूरा नगरेको दललाई आयोगले हचुवाका भरमा दर्ता गरेको भन्दै दर्ताको निर्णय खारेजीको माग गरेका हुन् ।"
एलायन्सनिकट भएकामा कांग्रेस नेताको आपत्ति,काठमाडौं (कास) स्थापनाकालदेखि सोसलिस्ट इन्टरनेसनलको सदस्य रहेको कांग्रेस पछिल्लोपटक त्यसको विकल्पमा स्थापित प्रोग्रेसिभ एलायन्सनिकट हुन पुगेको छ । पार्टीभित्र छलफलै नभई एलायन्सको निकट बनेकामा नेताहरूले असन्तुष्टि पोखेका छन् । कांग्रेसकै आयोजनामा नेपालमा एलायन्सको यही जुन २९ र ३० मा न्याय र प्रगतिका लागि सँगै भन्ने नाराका साथ कार्यक्रम आयोजना हुँदै छ । यसलाई लिएर कांग्रेस नेता अर्जुनरसिंह केसीले आपत्ति जनाए ।
बजेट नछुट्याइएकामा सांसदको आक्रोश: मन्त्रीलाई जेल हाल्नुपर्छ,"नियमावली उल्लंघनछलफलमा भाग लिने सांसदले अशिष्ट, अश्लील, अपमानजनक, आपत्तिजनक शब्द बोलेमा प्रतिनिधिसभाको नियमावली उल्लंघन भएको मानिने व्यवस्था छ । नियमावलीको नियम २१ अन्तर्गत छलफलमा भाग लिने सदस्यले पालना गर्नुपर्ने नियमको ङ मा कुनै व्यक्ति, जाति, धर्म, भाषा वा लिंगलाई होच्याउने किसिमले असर पर्ने गरी छलफलमा बोल्न नपाइने उल्लेख छ । तर, सांसदहरूले आफ्नो क्षेत्रमा बजेट नपरेको भन्दै मन्त्रीलाई जेल हाल्नुपर्नेसम्मको गाली गरेका छन् । यसरी जानीजानी नियमावली उल्लंघन गर्ने सांसदलाई १५ दिनसम्म निलम्बन गर्न सकिने व्यवस्था छ । नियमावलीको नियम ३२ मा सदस्य निलम्बनको प्रावधान छ । नियम ३२ को उपनियम १ मा नियमावलीको जानीजानी उल्लंघन वा अवहेलना गर्ने सदस्यको नाम सभामुखले तोक्न सक्नेछन् । नाम तोकिएको सदस्यलाई बैठकबाट निलम्बन गरियोस् भनी कुनै सदस्यद्वारा प्रस्ताव पेस भएमा सभामुखले निर्णयार्थ तुरुन्त बैठकमा प्रस्तुत गर्नेछन् । उक्त प्रस्ताव पारित भएमा त्यस्तो सदस्य निलम्बन भएको मानिन्छ । निलम्बित सदस्यले त्यसपछिको बढीमा पन्ध्र दिनसम्म सभा र समिति बैठकमा उपस्थित हुन नपाउने व्यवस्था छ ।"
अवकाशपछि कन्सल्ट्यान्सी रोक !,मन्त्रिपरिषद्को बिहीबारको बैठकले सुवेदीलाई फिर्ता बोलाउँदै उनको स्थानमा अर्थ मन्त्रालयका सहसचिव रामशरण पुडासैनीलाई पठाउने निर्णय गरेको सञ्चार तथा सूचनाप्रविधिमन्त्री गोकुल बाँस्कोटाले जानकारी दिए । बैठकले नेपाल टेलिभिजनको अध्यक्षमा पत्रकार महासंघका पूर्वअध्यक्ष महेन्द्र विष्ट र राष्ट्रिय समाचार समितिको अध्यक्षमा हरिहर अधिकारी श्यामल लाई नियुक्त गर्ने निर्णय पनि गरेको छ ।
अदालतको आदेशप्रति कानुनमन्त्री असन्तुष्ट,"भीएलएनले कामदारसँग संकलन गरेको रकम हङकङस्थित अल्ट्राटेक एज के लिमिटेडलाई पठाउँदै आएको छ । नेपाली कामदारसँग रकम संकलन गर्न भीएलएनले मलेसियन कम्पनी अल्ट्राकिरानासँग १२ वर्षसम्मको सम्झौता गरेको थियो, जसलाई नेपाल सरकारले अनुमति दिएको थिएन ।"
ढिलासुस्तीले लागत दोब्बर,अझ यो लागत बढ्ने निश्चितजस्तै छ । ४४ महिनामा काम सम्पन्न गर्ने लक्ष्य लिएर सुरु गरिएको आयोजना ११ वर्षमा पनि सम्पन्न हुन सकेको छैन । निजी क्षेत्रबाट मकवानपुरको इपापञ्चकन्या निर्माणाधीन जलविद्युत् आयोजना भने तोकिएको समयभन्दा पनि ९ महिनाअघि नै सम्पन्न हुँदै छ । आयोजनाबाट २२ मेगावाट विद्युत् उत्पादन हुँदै छ । ४ अर्ब लागतमा निर्माण सम्पन्न हुने आयोजनाको प्रतिमेगावाट लागत १८ करोड छ । आयोजनाले जिज्याङ कम्पनीलाई हर्जना पनि तिराइसकेको छ । हर्जाना तिराइसकेकाले उसलाई काम सम्पन्न गर्न समय थप्नु पर्दैन । हर्जाना तिराउँदै छिटोभन्दा छिटो निर्माण कार्य सम्पन्न गर्ने वा ठेक्का खारेज गर्नेबाहेक अन्य विकल्प प्राधिकरणसँग छैन । कुलेखानी तेस्रो १४ मेगावाट जलाशय बनाउन नपर्ने क्यास्केड प्रोजेक्ट हो । वार्षिक सरदर ४० दशमलब ६५ गिगावाट आवर विद्युुत् उत्पादन गर्ने क्षमता रहेको आयोजनामा हालसम्म करिब ४ अर्ब खर्च भइसकेको छ ।
"बजेट आज : सुशासन, पर्यटन र कृषिलाई प्राथमिकता दिइने","आर्थिक वर्ष २०७५७६ को वार्षिक नीति तथा कार्यक्रममा प्रदेश गौरवका योजनाका रूपमा अगाडि बढाइने भनिएको पोष्टबहादुर बोगटी भीमफेदीकुलेखानी सुरुङ मार्ग परियोजना र पुष्पलाल प्रदेश चक्रपथ (रामेछापदोलखासिन्धुपाल्चोकनुवाकोटधादिङचितवनमकवानपुरसिन्धुलीकाभ्रे) लाई सम्भाव्यता अध्ययनका लागि मात्रै बजेट विनियोजन हुने भएको छ । काठमाडांै उपत्यका काँठ ग्रामीण चक्रपथ, कम्तीमा सय मेगावाटसम्मको हाइड्रोपावर निर्माण परियोजना, गौरीशंकरजुगलगणेश हिमालका आधार शिविर जोड्ने उच्च हिमाली पदमार्ग परियोजना, प्रदेश विश्वविद्यालय परियोजना, मरिन सहर निर्माण परियोजना, भक्तपुरपाँचखाल सुरुङ मार्ग परियोजना र इन्द्रावतीभीमटारपाँचखाल सिँचाइ परियोजनालाई उच्च प्राथमिकता दिएर अध्ययनका लागि बजेट विनियोजन भएको स्रोतले बतायो । मुख्यमन्त्री ग्रामीण सडक कार्यक्रम सञ्चालन गरी जिल्ला सदरमुकाम तथा नजिकको लोकमार्गदेखि स्थानीय तहको मुकामसम्मका सडकलाई स्तरोन्नति गर्दै आगामी पाँच वर्षभित्र कालोपत्रे गरिने नीति तथा कार्यक्रममा उल्लेख भएअनुसार बजेट विनियोजन हुने मन्त्रालय स्रोतले जनाएको छ । सरकारले विकासको नाममा अनुदान छर्ने प्रवृत्तिलाई निरुत्साहित गरेको जनाएको छ । एकै भूगोलमा संघ, प्रदेश र स्थानीय तहका योजना तथा कार्यक्रम छनोट भई सञ्चालन हुन सक्ने सम्भावनालाई मध्यनजर गर्दै प्रदेश सरकारले दोहोरो वा तेहरोपन नपर्ने गरी छनोट गरिएको मन्त्रालयको दाबी छ ।"
कृषिमा कर हटाउन माग,"यता, आफैंले प्रस्तुत गरेको विधेयकको व्यवस्थामाथि आर्थिक मामिला तथा योजना मन्त्री कैलाशप्रसाद ढुंगेलले भने अनविज्ञता प्रकट गरेका थिए । किसानको उत्पादनमा कर लगाउनेकी व्यापारीले बिक्री गरेपछिको आयमा लगाउने भन्ने अझै टुंगो नलागेको भन्दै उनले लागू गराउने बेलासम्म यसको टुंगो लगाउने दाबी गरेका थिए ।"
अन्तरजातीय विवाह गर्ने सम्मानित,"हेटौडा (कास) अन्तरजातीय विवाह गर्नेलाई बिहीबार एक समारोहबीच हेटौंडामा सम्मान गरिएको छ । सामाजिक कुरीतिविरुद्ध चुनौती दिँदै अन्तरजातीय विवाह गर्ने हेटौंडाका ११ जोडीलाई सम्मान गरिएको हो । उपेक्षित सामुदायिक विकास मञ्चद्वारा आयोजना तथा हेटौंडा उपमहानगरको सहयोगमा विवाहित जोडीलाई हेटौंडा उपमहानगरपालिकाका मेयर हरिबहादुर महतले सम्मान गरेका थिए । अन्तरजातीय विवाह गर्ने हेटौंडा उपमहानगरपालिका ३ का देवेन्द्र विश्वकर्मा र चुना श्रेष्ठ, ४ का किशोर देउला र कविता वाइबा, ८ का शिव गुरुङ र संगीता विक, ९ का दीपसागर मिजार र प्रकृति केसी, १० का निरज रानामगर र सीता सुनार तथा बुद्ध लामा र मुनु परियारलाई सम्मान गरिएको हो । यसैगरी सम्मानित हुनेमा हेटौंडा उपमहानगरपालिका ११ का सरोज सुनार र सविता थिङ, १२ का शिशिर मिजार र विपना राई, १४ का दिलिप परियार र आइसा लामा, १७ का अजय सुनार र कल्पना अधिकारी तथा संगम दुतराज र विनिता राई तथा १८ का सुदन मग्राती र दुर्गा खड्का छन् ।"
डुबेर मृत्यु,दोलखा (कास) तामाकोसी नदीमा पौडी खेल्दा १४ वर्षका प्रकाश तामाङको डुबेर मृत्यु भएको छ । शैलुङ गाउँपालिका वडा नं ६ का प्रकाश बुधबार पौडी खेल्ने क्रममा हराएका थिए । खोजीको क्रममा उनी बैतेश्वर गाउँपालिका६ स्थित ठूलोबगरमा मृत फेला परेको प्रहरीले जनाएको छ ।
क्षेत्रीय होटल संघमा माकजू,"काठमाडौं (कास) क्षेत्रीय होटल संघ, काभ्रेको अध्यक्षमा प्रेमकण्ठ माकजू पुन: चयन भएका छन् । बिहीबार भएको साधारणसभाले प्रथम उपाध्यक्ष किरण श्रेष्ठ, द्वितीय उपाध्यक्ष भोला थापा, सचिव ज्योत्स्ना सैंजू, कोषाध्यक्ष दिपेश धिनाञ्जु तथा सदस्यहरूमा रत्न कार्की, शिव कार्की, रवीन्द्र थापा, कृष्णप्रसाद तिवारी, उपेन्द्र लामिछाने, टोम सापकोटा, हरिहर बडाल र मनीष घिमिरेलाई चयन गरेको छ ।"
हतियार बिगबिगी,अपराध महाशाखा प्रमुख एसएसपी धीरजप्रताप सिंह इजाजतप्राप्त व्यक्तिले लिएका हतियार के काममा उपयोग भइरहेको छ भन्नेबारे अनुसन्धानको खाँचो रहेको बताउँछन् । उनका अनुसार इजाजत प्राप्त हतियार कसले कहाँ र कुन प्रयोजनका निम्ति राखिरहेको छ भन्नेबारे खोजबिन जरुरी छ । काठमाडौंमा सीमावर्ती भारतीय नाकाबाट भित्रिएको हतियारका अलवा सशस्त्र द्वन्द्वकालमा माओवादीले उपयोग गरेका हतियार पनि गुन्डागर्दी गर्ने समूहको हातमा पुगेको प्रहरी अनुसन्धानले देखाउँछ । प्रहरीका अनुसार खासगरी २०६८ मा जिल्ला प्रशासन कार्यालयबाट हतियार राख्ने लाइसेन्स वितरण गर्दा त्यसको लाभ धेरै गुन्डागर्दी र आपराधिक समूहमा आबद्धहरूले लिएका थिए । महाशाखाका एसएसपी सिंहका अनुसार हतियारको त्रास देखाएर ठगीदेखि हप्ता असुलीसम्मको धन्दा भइरहेको छ । आफूलाई सुरक्षा खतरा भएको भन्दै हतियार लिने र इजाजतप्राप्त हतियारको बलमा आपराधिक गतिविधि गर्नेहरूको थप पहिचान पनि भइरहेको उनले बताए ।
राष्ट्रिय कला संग्रहालय: पुनर्निर्माण अन्योलमा,"नगर प्रमुख प्रजापति भने टेन्डर खारेज गर्न विभागलाई आग्रह गर्ने, दरबार जीर्णोद्धारका लागि पुरातत्त्वबाट विनियोजित बजेट भक्तपुर नगरपालिकाको कोषमा निकासा गर्न माग गर्ने तथा नगरपालिकाले नियमानुसार अमानतमा वा उपभोक्ता समितिमार्फत जीर्णोद्धार गर्नुपर्ने बताउँछन् ।"
आठ पत्रकार पुरस्कृत,"कार्यक्रममा ६ पत्रकार महिलालाई संयुक्त रूपमा लैंगिक समानता पुरस्कार २०७४ प्रदान गरिएको छ । मदरल्यान्ड नेपालको सहयोगमा १ लाख २० हजार रुपैयाँको उक्त पुरस्कार लैंगिक समानताको नारासहित सगरमाथा आरोहण गरेका रोशा बस्नेत, रोजिता बुद्धाचार्य, डोमा शेर्पा, कल्पना महर्जन, देउराली चाम्लिङ र सगरमाथा अरोहण प्रयास गर्ने प्रियलक्ष्मी कार्कीलाई प्रदान गरिएको हो ।"
मृत फेला,काठमाडौं (कास) मित्रनगरस्थित एक गेस्ट हाउसमा नुवाकोटका २० वर्षीय अमित तामाङ बिहीबार मृत भेटिएका छन् । लक्ष्मण गजुरेलले सञ्चालन गरेको गेस्ट हाउसमा उनी सोमबारदेखि बस्दै आएका थिए ।
ट्यांकरको ठक्करले मृत्यु,काठमाडौं (कास) कीर्तिपुरमा बा१घ ६०९ नम्बरको ट्यांकरले बा९३प ८४९७ नम्बरको मोटरसाइकललाई ठक्कर दिँदा सुमन कटुवालको मृत्यु भएको छ । प्रहरीका अनुसार मोटरसाइकल चालक कटुवाल सख्त घाइते भएका थिए । उपचारका लागि अस्पताल लैजाने क्रममा उनको मृत्यु भएको हो ।
लागूऔषधसहित ३ पक्राउ,लक्ष्मी रोक्का मगरले ५० हजार नगद हराएको आरोप लगाएपछि प्रहरीले काभ्रे घर भई गोठाटार बस्ने कर्म तामाङ र राम परियारको कोठामा तलासी गरेको थियो ।
प्रश्न सोध्ने अधिकारमा अंकुश,"जनताको करबाट सञ्चालित सरकारी सञ्चारगृहको स्वतन्त्रता पनि बहसको विषय हो । सरकारी सञ्चारगृहलाई राजनीतिक भर्ती केन्द्र बनाइनु हुँदैन । राजनीतिक नियुक्तिले सरकार वा सत्तारूढ दलप्रति चाकडी बढाउँछ । चाकडीले पत्रकारिताको मर्मलाई मार्छ । सरकारी होस् वा निजी, सबै सञ्चारगृह निष्पक्ष, विश्वसनीय र व्यावसायिक पत्रकारिताको माध्यम बन्नुपर्छ । त्यसैले सरकारी सञ्चारगृहलाई संरचनागत र नीतिगत सुधार गर्दै स्वायत्त संस्थाका रूपमा विकास गर्न अत्यावश्यक छ । कर्मचारीपत्रकारको नियुक्ति राजनीतिक आस्था होइन, योग्यता र क्षमताका आधारमा हुनुपर्छ । पत्रकारले राजनीतिक दलसँग निकट रहेर र कतिपय अवस्थामा पार्टी कार्यकर्ताकै रूपमा काम गर्ने प्रवृत्ति पनि देखिन्छ, जुन पत्रकारिता क्षेत्रको कमजोर पक्ष हो, यसलाई पनि सच्याउनुपर्छ ।"
के हो प्रत्यक्ष निर्वाचित कार्यकारी प्रमुख ?,"जनताको अभिमतबाट बनेका कुनै पनि आवधिक राजनीतिक संस्था अधिनायकवादी सिद्धान्तको अनुशरण गरेर बनेका हुँदैनन् । अधिनायकवाद प्रत्यक्ष निर्वाचित कार्यकारीबाट आउँछ नै भन्ने छैन, बरु नेपालका सन्दर्भमा, इतिहास साक्षी छ, अधिनायकवाद दुईपटक ०१७ र ०५९ सालमा संसदीय प्रथाकै गर्भबाट जन्मेको हो । यस्तो देख्दादेख्दै कांग्रेस जनताले आफ्नो आफैंले प्रत्यक्ष चुन्न पाउने प्रणालीलाई खुलेआम अधिनायकवादी भनिरहेको छ । तर के बुझिरहेको छैन भने यस्तो भन्नु लोकतन्त्रको मौलिकता, विशेषता विरुद्ध हुन्छ । तैपनि विचरा कम्युनिस्टहरू त्यसको यथोचित जवाफ दिन सकिरहेका छैनन् । दाहाल र उनका समर्थक प्रत्युत्तरमा बोल्न सक्दैनन् । किन सकिरहेका छैनन् र सक्दैनन् भने कम्युनिस्टहरूको प्रशिक्षणमा लोकतन्त्रको पाठ्यक्रम हुँदैन, थिएन र छैन । यसको आत्मतत्त्वसँग उनीहरूको साक्षात्कार भएको छैन ।"
"विश्वकप : जुवा, जर्सी र होहल्ला","विश्वकपले रसियाको आर्थिक वृद्धिलाई बढाएको छ । तर हाम्रोजस्तो गरिब देशलाई भने घाटा पारेको छ । विश्वकप हेर्न भनी टिभी र प्रोजेक्टर किन्नमात्रै नेपालको करोडौं रुपैयाँ विदेशिएको छ । अनि जर्सीको व्यापार पनि ठूलै भएको छ । ती सबै जर्सी पनि विदेशबाटै आयात भएका हुन्, जुन १ महिनापछि रद्दीको टोकरीमा फालिनेछन् । जर्सी कटनको सट्टा नाइनलको हुनु अर्को नराम्रो पक्ष हो । जर्सीले पनि नेपालको लाखौं रुपैयाँ विदेशिएको छ । यसर्थ जुवा खेल्ने, जर्सी लाउने र टोलटोलमा होहल्ला गरी खेल हेर्ने काम नगरी आआफ्नै घरमा शान्तिपूर्वक फुटबल हेरी कुम्भमेलालाई केवल मनोरञ्जनको माध्यम बनाऔं, नकि जुवाघर । गोपाल देवकोटा चावहिल, काठमाडौं"
यस्तो पनि राज्य !,"कृषिमन्त्री चक्रपाणि खनालले दूध डेरीको अनुगमनमा आफूले देखेका र महसुस गरेका पीडालाई यसरी व्यक्त गरेका छन्, यस्तो पनि राज्य, देशै होइन जस्तो । उनले अनुगमनका क्रममा हाम्रो बजारमा पाइने दूधमा न्युट्रलाइजरका रूपमा सोडियम बाइकार्बोनेट, सोडियम हाइड्रो अक्साइड र सोडियम कार्बोनेट गरी तीनवटै रसायनको मिसावट हुने गरेको फेला परेको बताएका छन् । किन व्यवसायीहरू यतिविघ्न संवेदनहीन बन्दै गइरहेका छन् ? किन निश्चित मुनाफाका लागि मानव स्वास्थ्यसँग खेलवाड गरिरहेका छन् ? त्यसको उत्तर हरेक नेपालीको मनबाट एउटै आउँछ । सम्बन्धित निकायको लापरबाही र ती मुनाफामा सम्बन्धित निकायको साझेदारी । यिनै समस्याले आज नेपाली बजार आक्रान्त छन् । यिनै विषादीका कारण खुल्ला रूपमा सास लिन पनि कठिन बनेको छ । जताततै विषादी नै विषादी नियन्त्रण कसले गर्ने ? यस पटक मन्त्री आफै पुग्नुभएको छ र नजिकबाट महसुस गर्नुभएको छ । अब सम्बन्धित निकाय कसरी अगाडि बढ्छ, समयले बताउने नै छ । रामकृष्ण बरालजोरपाटी, काठमाडौं"
दूधसित जोडिएको पीडा,"हरेक दिन छोरीलाई दूध ल्याउन बिहान दूधडेरी जानु अगावै मेरो डेराअगाडि कान्तिपुर राष्ट्रिय दैनिक आइपुग्छ । सरसर्ती आधा घन्टा पत्रिका हेरेपछि छोरी उठ्छिन् । छोरीलाई दूध असाध्य मन पर्ने हँुदा म बिहान दूध लिन छोरीलाई पनि सँगै डेरी लैजान्छु । सदाझंै जेठ २५ गते बुधबार पनि मकहाँ बिहानै पत्रिका आइपुग्यो । हेडलाइन हेर्दा म छाँगाबाट खसेजस्तो भएँ, हेडलाइन थियो दूधमा सोडा । अनि त्यहाँभित्र लेखिएको थियो, काठमाडौंभित्र ३० वटा दुग्ध प्रशोधन उद्योगका ४२ वटा ब्रान्डका दूध पाउचको नमुना केन्द्रीय प्रयोगशालामा जाँच गर्दा ४० वटामा न्युट्रलाइजरका रूपमा सोडियम बाइकार्बाेनेट, सोडियम हाइड्रो अक्साइड र सोडियम कार्बाेनेट तीनवटै रसायनको मिसावट हुने गरेको देखिएको छ । यो समाचार हेरेपछि म रनभुल्ल पर्दै बिस्तारामा सुतिरहेकी छोरीलाई शिरदेखि पाउसम्म हेरेँ, अनि मनमनै सोचेँ, छोरी मैले तिमीलाई जानीजानी पापी दूधडेरीका मालिकहरूले उत्पादन गरेको विषाक्त दूध खुवाइरहेको रहेछु । म सोझो अर्काको मजदुरी नगरी बिहानबेलुकाको छाक टार्न नसक्नेलाई यी डेरीवालाहरू यतिबिघ्न पापी होलान् भन्ने के थाहा ? विष बेचेर पैसा कमाउनेहरू ऐसआरामको जीवन जिउँदैछन् । तर जीवन बेचेर जिउनेहरू पलपलमा मारिँदैछन् भन्ने मलाई के थाहा ? यति सोच्दै थिएँ । छोरी जुरुक्क उठी र बाबा दूध लिन जाऔं भनी । मैले नानी, आज दूध आउँदैन । जुस खाने है भनेँ, तब छोरी डाँको छोडेर रुन थाली । जानीजानी विष हालेको दूध के खुवाउनु भनेर अनेक तरहले छोरीलाई फकाएँ, जुस किनेर खुवाएँ । खाना खुवाउने बेलामा आपत् पर्यो, छोरीले दूधबिना खाना नै खान मानिन । सिर्फ २०० एमएल जुस र दुइटा चक्लेटको भरमा छोरीलाई स्कुल पठाएँ । सन्तोष सिम्खडाभीमसेन गाउँपालिका२, गोर्खा"
प्रधानमन्त्रीलाई प्रश्न,"आदरणीय प्रधानमन्त्रीज्यू, कृपया झर्को नमानी मेरो प्रश्नको उत्तर दिनु होला ।१ तपार्इंहरू गरिब देशका मन्त्री भएर जेजस्ता सेवासुविधा लिइरहनुभएको छ, के त्यो जायज छ ?२ प्रत्येक सांसदको तलब २० हजार, भत्तासत्ता केही नपाउने व्यवस्था गर्दा के कम हुन्थ्यो र ? किनभने नेपालको औसत आय पनि छैन ।३ एउटा आम नागरिकले १०१५ हजार रुपैयाँ औसतमा कमाउँछ भने तिनै गरिब जनताले खुनपसिनाले तिरेको कर खाने त हुन्, सांसदले । तिनीहरूलाई २३ लाखको सुविधा किन दिने ?४ वडा अध्यक्षदेखि मन्त्रीहरूलाई दिएको सुविधा हेर्दा त देशको पैसाजति त तपाईंहरूको सेवासुविधामा नै सकिएला जस्तो छ । अनि केले गर्नुहुन्छ त देश विकास ?५ तपाईले मन्त्री, कर्मचारीलाई त महङ्गी भत्ता बढाउनुभयो, आम जनतालाई महङ्गी किन ? ६ बजार अनुगमन भन्दै साना व्यापारीलाई मात्र किन तर्साउनु हुन्छ ? ठूला आयातकर्ता र थोक व्यापारीलाई किन कहिल्यै कारबाही गरिन्न ? अनुराग खनालचितवन"
नेपाली ऋणमा डुब्न चाहँदैन,"बुधबार प्रकाशित पूर्व अर्थमन्त्री तथा अर्थविद रामशरण महतको रेलमार्ग चर्चा र लगानी प्राथमिकता पढ्न पाइयो । विश्लेषण यथार्थपरक लाग्यो । कुनै पनि विकास योजना अरुको फाइदाका लागि नभई आफ्नो फाइदाका लागि हुनुपर्यो । नेपाल जस्तो सानो तर विविधता भएको मुलुकमा वातावरण, सभ्यता, संस्कृति आदिको सम्बद्र्धन साथै विकास पनि त्यसै अनुकूल भयो भने दिगो रहन्छ । ८१० खर्ब खर्चेर केही सीमित क्षेत्रको मात्र हित हेर्दा त्यो बजेटबाट त हाल मुस्किलले चालु भएका र पूरा हुन नसकेका कैयौं योजना पूरा गर्न सकिन्छ । हो, मित्रराष्ट्रहरूले सौहार्दपूर्वक बिनासर्त अनुदानमा बनाइदिन्छन् भने सहस्र स्वीकारौं, तर ऋण लिएर लगानी गर्दा लगानी उठ्ने सम्भावना न्यून छ । हाम्रो मानसिकता अझै पनि आयात गर्नेमात्रै छ, त्यत्रा रेलका डिब्बामा केके ल्याउने र केके पठाउने ? कि रेल हप्तामा एकदिन चलाउनुपर्यो । देशभरका लिंकरोडहरू चौडा पार्नु, हेटौंडाकाठमाडौं सुरुङमार्ग बनाउनु, चीनसँग जोड्ने सडकमार्ग नै सिधा बनाउन सुरुङ र पुलको योजना बनाउनु यी कार्य गर्न थोरै ऋण र राष्ट्रिय बजेटबाट पनि सकिन्छ र फलदायी पनि हुन्छ । केदारनाथ त्रिपाठी बुढानीलकण्ठ, काठमाडौं"
महिलाको महिलाद्वारै थिचोमिचो,"जेठ ३० गते प्रकाशित डा साधना प्रतीक्षाको उत्पीडनका अनेक रूप पढ्ने मौका पाएँ । उहाँले महिलामाथि थिचोमिचो गरेको भनेर पुरुष र पितृसत्ताको दोहोलो काड्नुभएको रहेछ । म उहाँलाई सोध्न चाहन्छु कि २ दिनअघि दाङमा एउटी महिलालाई केही महिला मिलेर सार्वजनिक स्थानमा निर्वस्त्र पारेको दृश्य त टेलिभिजनमा तपाईले देख्नुभएकै होला ? के त्यहाँ कुनै पुरुष छन् ? बरु पुरुषहरूले ती पीडित महिलालाई बचाउन गएका छन् र प्रहरीलाई खबर गरेका छन् । म अझै तपाईलाई अनुरोध गर्छु कि तपाईकै लेख छापिएको पत्रिकाको अन्तिम पानामा भएको पाकिस्तानी फिल्म मेकर तजिन बारीको भनाइ पनि एकपटक अवश्य पढ्नु होला है । विजयकुमार शाही लाजिम्पाट२, काठमाडौं"
प्रधानन्यायाधीशसँग अपेक्षा,"तेस्रो, मैले बुझे अनुसार कुनै पनि सवारी साधनमा नेपालको कानुन अनुसार राष्ट्रपति, उपराष्ट्रपति, प्रधानमन्त्री, सभामुख तथा प्रधान न्यायाधीश ५ जनालाई मात्र कालो सिसा राख्ने छुट छ, राष्ट्रियसभाका अध्यक्षलाईसम्म छ जस्तो लागेन । अधिकांशले कुन कानुनको आधारमा कालो सिसा राखेर अपारदर्शी भएर हिँड्न लालायित छन् ? कानुनी राज्यको उदाहरण यसले पनि देखाउँदैन र ? यसको तत्काल देखिने आदेश होस् । श्रीकृष्ण राजवंशी सुनकोसी३, सिन्धुली"
मान्छे मार्ने टिपर,"किन आजभोलि टिपरले किचेर मानिस मारिरहेका छन् ? किनभने जनताले हत्यारा टिपरका चालकलाई गाडीमा थुनेर पन्जाब हाइवेमा जस्तै आगो लगाउंँदैनन् ? तर स्थिति बदलिन थालेको छ । जनता बहुलाउन थालेका छन् । तर ३० जेठमा भने जडीबुटीमा टिपरमा आगो लगाएको लाइभ विश्वभर भाइरल भएको छ । चालक बेपत्ता भएकाले बच्यो । तर अब देशभरका जनताले आपंै न्याय गर्ने मनस्थिति देखाएका छन् । जडीबुटीमा कोटेश्वरतिरै गइरहेको स्कुटीमा त्यो जाम हुने रातो बत्तीको इलाकामा उही दिशातर्फ गएको टिपरले मर्ने हदमा ठोक्नुको अर्थ टिपरको तीव्र गति र क्रस ओभरटेक गर्न खोजेको प्रस्ट छ । एक महिनाअघि नवलपरासी र अस्ति भर्खर जेठ ६ गते गोंगबुमा पनि यसरी नै मारेको थियो, टिपरले । भोलिपल्ट बिहान ६ बजे खुला सडकमा म लोकन्थलीबाट ४० को स्पिडमा जडीबुटी जाँंदै थिएँं । पछाडिबाट स्पिडमा आइरहेको बालुवा लोडेड टिपरले हर्न बजाएर कारलाई ओभरटेक गर्न खोज्यो । अघिल्लो दिनको खबरले विचलित मैले बाटो छोडिनँ, पचासमा गएँं, हर्न बजाई ठोक्न खोज्यो, फेरि ६० अनि ६५ गर्दा पनि त्यो घट्ने हैन, बरु मलाई मारेरै बढ्ने मुडमा देखेपछि मैले साइड दिएँं । जेटजस्तै टिपर उडेर गयो । १०० मिटर पर म जडीबुटी पुग्दा टिपर खाली सडकमा कोटेश्वर पुगिसकेको थियो । न मनहराको पुलिस, न जडीबुटीको, न कोटेश्वरको पुलिस कसैले ती भीभीआईपी सवारीलाई रोक्न खोजे । मेरो परीक्षणले प्रमाणित गरेको छ कि अत्यधिक स्पिड, थोत्रो टिपर, लोडेड, कसैको डर नभएको, मान्छे मारे पनि जेल जान नपर्ने, सिन्डिकेट र इन्सुरेन्सले तिर्ने, लाइसेन्स रद्द नहुने, गाडी लिलाम नहुने आदि कारण हुन् । राजेन्द्र थापालोकन्थली, भक्तपुर"
बेइजिङसँगका विभ्रम,"नेपाललाई चीन जति चाहिएको छ, चीनलाई नेपालको खाँचो उत्तिकै छ । प्रधानमन्त्री ओलीले बेइजिङमा वार्ता गर्दा यो वास्तविकतालाई बिर्सनु हुन्न ।"
असमावेशी दल,संवैधानिक प्रावधानमा पनि केही कमजोरी छ । मुख्य कार्यकारी र नीति निर्माण तहमा प्रत्यक्ष प्रभाव राख्ने क्षेत्रमा महिला सहभागिता कम छ । जस्तोउपप्रमुखमा मात्र किन ? उनीहरू सक्षम र योग्य छन् भने प्रमुख पदमा किन नहुने ? त्यसैगरी दलको माथिल्लो तहमा महिला सहभागिता किन छैन ? त्यसैले महिला समावेशीको विषयमा नयाँ शिराबाट दबाबमूलक कार्यक्रम तथा बहस आवश्यक छ ।
लोकतन्त्र र योग्यतातन्त्र,"सरकार यसमा रहेका मानिसभन्दा असल हुन सक्दैन । त्यसैले ठिक ठाउँमा ठिक मानिस राख्न सक्नुमै कार्यकारीको सफलता निर्भर हुन्छ । कर्मचारीको भर्ना र छनोट समग्र प्रशासन संयन्त्रको जग र सुर हो । गलत भर्ना प्रणालीले प्रशासन संयन्त्रभित्र स्थायी खराबी प्रवेश गर्छन् र यसले अन्तत: सुस्त र असक्षमको आश्रयस्थल यो संस्थालाई बनाइदिन्छ । यस्ता व्यक्तिहरू रहेको संस्थाले अहिलेको चुनौतीपूर्ण अवस्थालाई सम्बोधन गर्न सक्दैन, परिवर्तनलाई कुशल व्यवस्थापन पनि । कर्मचारीतन्त्रमा औसत होइन, उत्कृष्ट मस्तिष्क भित्र्याउन सक्नुपर्छ । त्यसैले मेरिटोक्रेसी मूलमन्त्र बन्नुपर्छ ।"
घूससहित पक्राउ,जिल्ला वन कार्यालयमा रहेका सहायक वन अधिकृतमध्ये साह सिनियर सहायक वन अधिकृत हुन् । केही दिनअघि जिल्ला वन अधिकृत बाहिर जाँदा उनैले निमित्तको जिम्मेवारी सम्हालेका थिए । सोही सिलसिलामा उनी जिल्ला वन कार्यालयमा बसेको बताइएको छ ।
पत्नीलाई बलात्कार गर्ने जेलमा,ताप्लेजुङ (कास) आफ्नै श्रीमतीलाई जबरजस्ती करणी गर्ने एक व्यक्तिले तीन वर्ष जेल सजाय पाएका छन् । जिल्ला अदालतका न्यायाधीश कृपासुर कार्कीले बुधबार श्रीमान्लाई ३ वर्ष कैद सजायसहित पीडित महिलालाई ५० हजार रुपैयाँ क्षतिपूर्ति दिलाउन आदेश दिएका हुन् ।पीडकले बयानका क्रममा आफ्नो जायजेथा नभएको बताएका छन् । उनको जायजेथा भए त्यसैबाट र नभए सरकारबाट पीडितलाई ५० हजार क्षतिपूर्ति दिलाउन अदालतले आदेश दिएको छ । फुङलिङ नगरपालिका घर भई फक्ताङलुङ गाउँपालिका बस्दै आएका पीडकको नाम खोल्दा पीडितसमेतलाई असर गर्ने भएकाले गोप्य राखिएको छ । २०७१ साउन ३० गते प्रहरीमा दर्ता जाहेरी भदौ ३० गते अदालत पुगेको स्रेस्तेदार गोपाल थापाले बताए । प्रतिवादी फरार रहेकाले फागुन २७ गते मुल्तवी राखिएको मुद्दा दुई वर्षपछि २०७४ माघ २६ गते ब्युँतेको थियो । पीडितले जाहेरीमा श्रीमान्ले कान्छी श्रीमती लिएर भागेको र केही समयपछि फर्केर आफूमाथि जबरजस्ती करणी गरेको उल्लेख गरेकी थिइन् ।
गणित विषय अनिवार्य गर्न माग,"विज्ञानप्रविधिको आधारस्तम्भका रूपमा रहेको गणित विषय अनिवार्य गरिनुपर्ने वीरेन्द्रनगर नगरपालिका प्रमुख देवकुमार सुवेदीले बताए । उत्तीर्ण प्रतिशत बढाउन पठनशैलीलाई परिमार्जित गर्न आवश्यक छ, उनले भने, गणितलाई अनिवार्य नबनाइँदा अन्य विषयको पठनपाठनमा समेत समस्या हुन्छ । पाठ्यक्रम विज्ञान र प्रविधिमैत्री भए मात्र शिक्षाले मार्गनिर्देशन गर्ने शिक्षाविद् पीताम्बर ढकालले बताए । अरू विषयसँग अन्तरसम्बन्धित रहेको गणित विषयलाई हाउगुजी बनाइएको उनको भनाइ छ । शिक्षाविद् भोजराज शर्माले अधिकांश विषयको जग गणित भएकाले अनिवार्य गर्नुपर्ने धारणा राखे । गणित शिक्षा परिषद् कर्णाली प्रदेश संयोजक रत्नप्रसाद पाण्डेले उत्तीर्ण प्रतिशत बढाउन शिक्षाशैली र पद्धति परिवर्तन गर्नु आवश्यक रहेको जनाए । परिषद्की सुर्खेत अध्यक्ष प्रेमकुमारी ढकालले गणित विषय हटाउँदा आधारभूत विज्ञानको जग नै खलबलिने बताइन् ।"
संकटमा स्पेनको विश्वास,"इरान र मोरक्कोसम्मिलित यस समूहमा दुवै टोली खेल बराबरीमा टुंगिए खुसी हुनेछन् । यद्यपि पोर्चुगलका प्रशिक्षक अर्कै सोचमा छन् । म जितबाहेक अन्य नतिजाबारे सोचिरहेको छैन, उनले भने, हामी यहाँ प्रत्येक खेल जित्ने लक्ष्य लिएर आएका हौं ।"
इरानलाई तयारीको प्रेरणा,फ्रान्सेली प्रशिक्षक हार्वे रेनार्डले सम्हालेको मोरक्को डिफेन्समा अनुशासित छ । मोरक्कोले सन् १९९८ यता पहिलोपल्ट विश्वकप खेल्न लागेको हो । स्पेनले प्रशिक्षक जुलेन लोपेटेगुईलाई बर्खास्त गरेपछि मोरक्को र इरानले अविश्वसनीय नतिजा निकाल्ने आस बढाएको छ ।
सलाह खेल्ने निश्चित जस्तै,इजिप्ट १९९० पछि पहिलोपल्ट विश्वकप खेल्न लागिरहेको हो । अफ्रिकन नेसन्स कपमा बलियो प्रदर्शन दिए पनि इजिप्टले विश्वकप छनोटमा कमजोर प्रदर्शन गर्दै आएको थियो । कुपरले इसाम इल हाडारीलाई शुक्रबार मौका दिएमा उनी विश्वकप खेल्ने सबैभन्दा बढी उमेरका खेलाडी हुनेछन् । भेट्रान गोलकिपर इल हाडारी उरुग्वेसँगको खेलमा उत्रिएमा उनी ४५ वर्ष ४ महिना २९ दिनका हुनेछन् । ४ वर्षअघि कोलम्बियाका गोलरक्षक फारिद मोन्ड्रागोनले ब्राजिलमा ४३ वर्षमा विश्वकपमा प्रतिस्पर्धा गरेका थिए ।
बेखबर छ दिल्ली,"भारतीय अंग्रेजी दैनिक द हिन्दुस्तान टाइम्समा बिहाबारै प्रकासित आफ्नो लेखमा पनि उनले अन्तर्राष्ट्रिय स्तरमा सफलता पाउन फुटबल संस्कृतिको विकासलाई पहिलो पाइलाका रूप लिनुपर्ने उल्लेख गरेका छन् । साधनस्रोत पर्याप्त नभएर पनि दक्षिणी अमेरिकी मुलुकहरूमा रहेको त्यस्तो संस्कृतिले नै ती मुलुकमा फुटबल खेल जीवित रहने उनको भनाइ छ । तर, भुटिया पछिल्ला वर्षमा बढै गएको फुटबलका प्रतियोगिताले केही आस भने जगाएको बताउँछन् । अहिले अवस्था चिन्ताजनक भए पनि म आशावादी भने छु, भुटियाले भने ।"
अफगानिस्तान टेस्टमा,धवन आउट भएपछि विजयले खेललाई नियन्त्रण लिए । उनले लोकेश राहुलसँग दोस्रो विकेटमा १ सय १२ रन जोडे । राहुलले ५४ रन बनाए । अहमादजाईले राहुललाई बोल्ड गरे । वफदारले विजयलाई एलबीडब्लु आउट गरी अफगानिस्तानको जोशलाई उजगार गरे । २६ ओभरमा १ सय २० रन खर्चेका खानले अर्का स्पिनर मुजिब उर रहमानसँग मिलेर कप्तान अजिन्क्या रहाने र चेतेश्वर पुजाराको विकेट लिए । राहनेलाई खानले १० रनमा एलबीडब्लु आउट गरे । पुजारा ३५ रन बनाई रहमानको बलमा आउट भए । दिनेश कार्तिक ४ रनमा रनआउट भए ।
विश्वकपमा झुम्दै,धाइजनचारआली भेट्रान फुटबल क्लबले बिहीबार विश्वकपको स्वागतमा कन्काई नदीदेखि मेचीसम्म मोटरसाइकल र्याली आयोजना गर्यो । र्यालीमा विभिन्न देशको समर्थकको बाक्लो सहभागिता रहेको र्यालीका अगुवा आशिष वनले बताए । उनले फुटबलप्रति नेपाली युवालाई प्रेरित गर्न र विश्वकपको स्वागत गर्न र्याली गरिएको बताए ।
विज्डमलाई डीसीए कप,प्रतियोगितामा कैलाली र कञ्चनपुरका ३१ विद्यालयको सहभागिता थियो । धनगढी क्रिकेट एकेडमीका अध्यक्ष सुवास शाहीले क्रिकेटर उत्पादन गर्न एकेडमीले विद्यालय र क्लबस्तरीय प्रतियोगितालाई प्राथमिकता दिँदै आएको बताए ।
रोश्मा र मोतीचन्द्र विजेता,महिला ६१ केजीका फाइनलमा मकवानपुरकी अस्मिता प्रजा र खोटाङकी जस्मिना राई पुगे । ६८ केजीको फाइनलमा खोटाङकी सोना राई र तेह्रथुमकी सुमना राई भिड्ने छन् । ६८ केजी तौलमाथि खोटाङकी मिस्डोना राई र काठमाडौंकी रबिना लामा फाइनल पुगेका छन् ।
थ्रीस्टारमाथि एपीएफको जित,एपीएफका नवीन लामा म्यान अफ द म्याच घोषित भए । एपीएफले शनिबार फाइनलमा नेपाल पुलिस क्लबसँग खेल्नेछ ।
आर्मीको जित जारी,दोस्रो खेलमा न्युरोड टिम (एनआरटी) ले सरस्वती युथ क्लबलाई १० ले हरायो । एनआरटीको जितमा रोजित पुडासैनीले ७५ औं मिनेटमा निर्णायक गोल गरेका थिए ।
लालीगुराँस च्याम्पियन,काठमाडौं (कास) आयोजक लालीगुराँस नेसनल एकेडेमी र एचएचसीएले चौथो लालीगुराँस अन्तरस्कुल बास्केटबल प्रतियोगिता च्याम्पियन भएका छन् । लालीगुराँस जुनियर ब्वाइज तथा एचएचसीए सिनियर गल्र्समा च्याम्पियन बने । लालीगुराँसले महामञ्जुश्रीलाई ३७३३ ले हरायो । प्रिन्स केसीले १५ स्कोर गरे । एचएचसीएले ग्रिनल्यान्डलाई २६२० ले हरायो । अनिता सुनुवारले १५ स्कोर जाडिन् । लालीगुराँसका दिपेश क्षेत्री र एचएचसीएकी अनिता सुनुवार मोस्ट भ्यालुएबल प्लेयर चुनिए ।
फेन्सिङ टोली बैंकक जाने,"काठमाडौं (कास) थाइल्यान्डको बैकंकमा जुन १७ देखि २३ सम्म हुने एसियन फेन्सिङ प्रतियोगितामा नेपाली टोलीले पनि भाग लिने भएको छ । त्यसका लागि टोली शुक्रबार त्यसतर्फ जानेछ । नेपालले साइबरको पुरुष तथा महिला तथा फोयल इभेन्टको पुरुष तथा महिलातर्फ गरी १२ खेलाडी सहभागी हुनेछ । प्रशिक्षकमा अनुप कपाली, अभिषेक कार्की, अफिसियलमा सुरज शाक्य, टिम म्यानेजरमा प्रवीण नापित, जनिन्द्रबहादुर शाही छन् । खेलाडीमा नुरबहादुर थापा, राजनराज खड्का, शेरसिंह ऐर, सन्जीव लामा, महेन्द्रप्रसाद भाट, दिनेश पाण्डेय, कमला श्रेष्ठ, रविना थापा, मीनादेवी पौडेल, अस्मिता बस्नते र मन्दिरा थापा छन् ।"
क्यारिना च्याम्पियन,ब्वाइजमा क्यारिनाले हाइटफिल्ड र गल्र्समा क्रेसेन्टलाई हराए । ब्वाइजमा क्यारिनाका अस्लिम तामाङ र गल्र्समा क्रेसेन्टकी निरुता बुढामगर उत्कृष्ट खेलाडी चुनिए । यू१४ ब्वाइजमा जोसेफले क्यारिनालाई हराएर उपाधि जित्यो । जोसेफका अजित श्रेष्ठ उत्कृष्ट भए ।
बिनाअध्ययन विश्वविद्यालय थपिँदै,"त्रिभुवन, नेपाल संस्कृत, काठमाडौं, पूर्वाञ्चल, पोखरा, लुम्बिनी बौद्ध, कृषि तथा वन, मध्यपश्चिमाञ्चल, सुदूरपश्चिमाञ्चल विश्वविद्यालय सञ्चालनमा छन् भने सरकारले पछिल्लो पटक काठमाडौंमा खुला विश्वविद्यालय र जनकपुरमा राजर्षि जनक विश्वविद्यालय खोल्ने निर्णय गरेको छ । सरकारले नयाँ खुलेका कतिपय विश्वविद्यालयलाई त्रिभुवन विश्वविद्यालयका आंगिक क्याम्पसकै सम्पत्ति र जनशक्ति भोगचलन गर्न दिएपछि समस्या उब्जिएको छ । त्रिविले आफूमातहत सम्पत्ति जोगाउन कानुनी उपचारको बाटो रोजेको छ ।"
निजी वनका साल काट्न दिऔँ,"कार्यदलले वन पैदावर मुद्दामा रहेका देशभरका काठ लिलाम गर्नसमेत सुझाएको छ । यस्तै, उपभोक्तालाई सस्तो दरमा काठ उपलब्ध गराउन निजी क्षेत्रका व्यवसायीलाई पनि टिम्बर कर्पोरेसन अफ नेपाल (टीसीएन) लाई दिएसरहको व्यवस्था गर्न सुझाइएको छ ।"
हिमाली जिल्लामा बिहानी कक्षा,सोरु गाउँपालिकाका विद्यालयमा पनि बिहानी कक्षा सञ्चालन गरिएको छ । मुगुको तापक्रम ३३ डिग्री सेन्टिग्रेडसम्म पुगेको गमगढी तापक्रम मापन केन्द्रले जनाएको छ । बिहानी कक्षा सञ्चालन गरिएपछि विद्यार्थीको उपस्थिति बढेको छ ।
११ वर्ष पुगेपछि बल्ल स्कुल,"यही कारणले अन्य गाउँका आफूभन्दा कम उमेरका सँगै एउटै कक्षामा पढ्नुपर्दा राङबुसाका बालबालिकाले हीनताबोध महसुस गर्ने गरेको कोदारी माविका प्रधानाध्यापक नइन्द्र तामाङले बताए । यस्तो नहोस् भनेर समयसमयमा परामर्श दिने गरेका छौं, उनले भने ।"
युवालाई सुरक्षा तालिम आलोचित,"नीति तथा कार्यक्रम सार्वजनिक भएको चार दिनमै नीतिसँग सरोकार राख्ने सामाजिक विकास मन्त्रालयसमेत अनिवार्य प्रावधानबारे सोच्ने अवस्थामा पुगेको छ । सुरुमै अनिवार्य भन्ने त सम्भव होलानहोला तर युवालाई यतातिर लगाउन सकिए राम्रै हुन्छ, सामाजिक विकासमन्त्री दल रावलले भने, यसको उद्देश्य युवालाई शारीरिक तथा मानसिक रूपमा स्वस्थ राख्नु हो । उनले लड्नेभिड्नेभन्दा पनि आत्मसुरक्षा र समाजको पहरेदारी गर्ने जिम्मेवार नागरिक बनाउन यस्तो तालिमको व्यवस्था गरिएको बताए ।"
चन्दा उठाएर वृद्धाश्रम,"४२ वर्ष सेवापछि शिक्षण पेसाबाट अवकाश पाएका अज्र्यालका लागि वृद्धाश्रमको सपना साकार पार्नु सहज थिएन । श्रीमती, भाइहरू, छोरी र अमेरिकामा रहेका छोराबुहारीले साथ दिएपछि उनको हौसला बढेको हो । आश्रमका तीन नेत्रहीन ज्येष्ठ नागरिकको हेरचाह गर्ने जिम्मेवारी उनकी ६३ वर्षीया श्रीमती प्रमिलाकुमारीले लिइरहेकी छन् । अदालतको जागिरबाट अवकाशप्राप्त कान्छा भाइ ७२ वर्षीय विनोद पनि वृद्धाश्रममा सेवारत छन् । पाँच रुपैयाँ सहयोगले पनि वृद्धाश्रम बन्छ भन्दै पहिले मुख खुम्च्याउनेहरू अहिले छक्क पर्छन्, उनले भने । अज्र्यालले ८ वर्ष लगाएर हजारौं नागरिकबाट पाँच रुपैयाँका दरले ६३ लाख रुपैयाँ जम्मा पारेका हुन् । रकम उठाएर भाग्छन् र सफल हुँदैनन् भन्नेहरू धेरै थिए, उनले भने । वृद्धाश्रमको आधारशिला खडा गर्न उनी जनसम्पर्क गर्दै भारत, अमेरिका, क्यानडा र अस्ट्ेरलियासम्म पुगे । अज्र्यालले संकलित रकमले १२ कट्ठा जमिन किने । आश्रम तयार भइसकेपछि वृद्धवृद्धाका लागि नियमित भोजन एवं स्याहारसुसारको पनि आवश्यकता थियो । उनले एक हजार नागरिकले दिनमा एक रुपैयाँ दिए सय जनालाई जाउलो खुवाउन पुग्छ भन्दै २०६३ फागुन ७ मा एक रुपैयाँ दान अभियान सुरु गरेका थिए । अज्र्यालका अनुसार सम्पन्नदेखि विपन्नसम्मले हातेमालो गरेको यो अभियानबाट उठेको रकमले ज्येष्ठ नागरिकहरूलाई मजाले खान, बस्न पुगेको छ । वृद्धाश्रमका नाउँमा खोलिएको बैंक खातामा हजारौं दाताहरूले दैनिक एक रुपैयाँका दरले वार्षिक एकमुष्ट जम्मा गर्ने गरेका छन् ।"
उखु कृषकलाई ऋणको भारी,"किसानले धर्ना दिएको लामो समयसम्म पनि उद्योगले चासो नदिएपछि उद्योग वाणिज्य तथा आपूर्तिमन्त्री मातृका यादवले एक साताभित्र भुक्तानी नगरे उद्योगीलाई हतकडी लगाउने चेतावनी दिएका थिए । मन्त्रीको यस्तो प्रतिबद्धतापछि संघले तालाबन्दी यथावत् राखेर धर्ना स्थगित गरेको थियो । उद्योगबाट वार्ताको पत्र आए पनि किसानले वार्ता नगर्ने जनाएका छन् । संघको बिहीबार बसेको बैठकले मन्त्रीले एक साताभित्र एकमुष्ट रकम उपलब्ध गराउने मौखिक सहमति गरेको भन्दै तत्काल ताला नखोल्ने र वार्ता पनि नगर्ने निर्णय लिएको हो । अब भुक्तानी गर्नुको विकल्प छैन, संघका सचिव सञ्जयकुमार ठाकुरले भने, त्यसैले वार्तामा नबस्ने निर्णय गरेका हौं ।"
विरोध प्रदर्शनमा प्रहरी हस्तक्षेप,"सुर्खेत (कास) पेट्रोलियम मूल्यवृद्धिविरुद्ध नेविसंघले निकालेको जुलुसमा प्रहरीले हस्तक्षेप गर्दा केन्द्रीय सदस्य अनिल शाही र नेता गौतम बीसी घाइते भएका छन् । प्रहरीले अर्का केन्द्रीय सदस्य हरि शर्मालाई पक्राउ गरेको छ । प्रधानमन्त्री केपी ओलीको पुतला दहन गर्ने क्रममा साँझ ५ बजेतिर वीरेन्द्रचोकमा भेला भएका विद्यार्थीमाथि प्रहरीले अन्धाधुन्ध आक्रमण गरेको थियो । त्यसपछि प्रदर्शन गर्दै हटियालाइनस्थित पार्टी कार्यालय पुगेका विद्यार्थीलाई प्रहरी निरीक्षक शंकर श्रेष्ठ नेतृत्वको टोलीले भवनभित्रै पसेर पक्राउ गर्न खोजेको थियो । पार्टी जिल्ला सभापति कमलराज रेग्मी, नेता विष्णुबहादुर खड्कासहितको टोली प्रतिकारमा उत्रेपछि प्रहरी बाहिरिएको थियो । नेविसंघ मध्यपश्चिमाञ्चल विश्वविद्यालयका इकाई अध्यक्ष यज्ञबहादुर राम्जालीले शान्तिपूर्ण आन्दोलनलाई सरकारले तानाशाही शैलीमा दमन गर्न खोजेको आरोप लगाए ।"
कांग्रेस भेलाको तयारी तीव्र,"हेटौंडा (कास) असार ५ देखि ७ गतेसम्म हेटौंडामा हुने कांग्रेस जिल्ला सभापतिको भेलाको तयारी तीव्र पारिएको छ । भेलाको व्यवस्थापन गरिरहेको कांग्रेस मकवानपुरले पत्रकार सम्मेलन गरेर सबै तयारी अन्तिम चरणमा पुगेको जनाएको छ । भेला तयारी समितिका प्रचारप्रसार संयोजक प्रदीप कोइरालाले खाजा, खाना, आवास, प्रदेश समन्वय, अतिथि समन्वय, प्रचारप्रसार, मञ्च व्यवस्थापन, सांस्कृतिक कार्यक्रम लगायतका ११ समितिउपसमिति संयोजक तोकेर तयारी तीव्र पारिएको बताए । उनका अनुसार, ७७ जिल्लाका सभापति र केन्द्रीय समितिसँग सम्पर्क भइसकेको छ ।"
खाडीमा नेपाली कामदार: राम्रा कम्पनीमा मात्रै पठाइने,"नेपाली श्रम शक्तिको ज्याला निकै सस्तो हुँदा गन्तव्य देशका रोजगारदाता कम्पनीमा नेपाली कामदारको माग उच्च छ । मागअनुसार आपूर्ति हुन सकेको छैन । निर्देशिका कार्यान्वयनमा आएपछि वैदेशिक रोजगार कार्यालयमा पूर्वस्वीकृतिका लागि आउने मागपत्रमा कमी आएको छ । एउटा प्रणालीमा भइरहेको काम अर्को प्रणालीमा जाँदा केही समय लाग्छ, हामी नयाँ ढंगले जाँदै छौं, श्रम मन्त्रालयका एक अधिकारी भन्छन्, कि कामदारमाथि शोषण भइराख्न दिनुपर्यो । नत्र दु:ख दिने कम्पनीमा कामदार रोक्नुलाई अन्यथा लिनुहुन्न । मागपत्र प्रमाणीकरण गर्दा दूतावासको कार्यसम्पादन कति विश्वसनीय हुन्छ भन्नेमा म्यानपावर व्यवसायीहरूले आशंका व्यक्त गरेका छन् ।"
दूधमा मिसावट: सल्लाह दिने निकाय नै निष्क्रिय,"यो निकाय करिबकरिब निष्क्रियजस्तै छ । चालु वर्ष ६ करोड बजेट भएको बोर्डको अधिकांश रकम दुरुपयोग हुने गरेको बोर्डका एक अधिकारीले बताए । दूध क्षेत्रमा अनुसन्धान तथा किसानलाई तालिम, भ्रमण गराउने यसको कार्यसूचीमा पर्छ । तर, केही अघि यसले किसानका नाममा तत्कालीन कृषिमन्त्री हरि पराजुलीका छोरा गृभाण पराजुलीलाई अस्ट्रेलिया र इजराल पठायो ।"
उद्योगका कारण भोल्टेजको समस्या,"भोल्टेजको समस्या समाधानका लागि विद्युत् माग बढी हुने क्षेत्रमा ट्रान्सफर्मर थप्ने, जीर्ण अवस्थामा रहेका ट्रान्सफर्मर फेर्ने तथा मर्मत सम्भार गर्ने, नयाँ सब स्टेसन थप्ने, वितरण लाइन सुधार गर्नेलगायतका काम प्राथमिकतामा राखिएको घिसिङले बताए । प्राधिकरणले उद्योगलाई अनिवार्य क्यापासिटर बैंक राख्न लगाउने, अनलोड टयाप चेन्जर जडित ट्रान्सफर्मर रहेका सब स्टेसन थप्ने, सबस्टेसन तथा वितरण ट्रान्सफर्मरमा क्यापासिटर बैंक राख्ने, नयाँ प्रसारण लाइन बनाउने, निजी उत्पादकलाई सम्झौतानुसारको रियाक्टिभ पावर सप्लाई गर्न लगाउने लगायतका काम अगाडि बढाइरहेको घिसिङले बताए ।"
विज्ञापन संघको २८औं वार्षिकोत्सव,काठमाडौं (कास) नेपाल विज्ञापन संघले २८ आंै वार्षिकोत्सवमा राजधानीमा रक्तदान र नि:शुल्क मुटु परीक्षण कार्याक्रमको आयोजना गरी मनाएको छ । कार्यक्रममा ५२ पिन्ट रगत संकलन र २ सयभन्दा बढीले स्वास्थ्य सेवा लिएको जारी विज्ञप्तिमा उल्लेख छ ।
मिडिया हबद्वारा प्रसारण अनुमति,"काठमाडौं (कास) मिडिया हब प्रालिले कान्तिपुर एचडी, नेपाल टेलिभिजन, डिसहोम एक्सन स्पोर्टस र एनटीभी प्लसलाई फिफा विश्वकप म्याच प्रत्यक्ष प्रसारणको अनुमति दिएको छ । कम्पनीले यो सुविधा राम्रो नै हेरौं, हाम्रो मै हेरौं भन्ने नाराका साथ यो अनुमति प्रदान गरेको जारी विज्ञप्तिमा छ । मिडिया हब फिफा विश्वकप २०१८ को एक मात्र आधिकारिक टेलिभिजन प्रसारण साझेदार हो । यो प्रसारणमा अर्घाखाँची सिमेन्ट, बजाज पल्सर एनएस २००, कोकाकोला, राइनो ५०० डीले सहयोग गरेका मिडिया हबले जनाएको छ ।"
चौधरी फाउन्डेसनको सहयोग,"काठमाडौं (कास) चौधरी फाउन्डेसनले चितवन महानगरपालिका २८ मेघौलीस्थित राष्ट्रिय आधारभूत विद्यालयका विद्यार्थी, शिक्षक र स्थानीयका लागि शुद्ध खानेपानी सेवा उपलब्ध गराएको छ । अन्तर्राष्ट्रिय प्रविधिको वाटर फिल्ट्रेसन सिस्टम जडान गरी उक्त विद्यालयमा शुद्ध खानेपानीको व्यवस्था मिलाइएको जारी विज्ञप्तिमा उल्लेख छ ।"
सामसङको एयर प्युरिफायर बजारमा,काठमाडौं (कास) सामसङले हालै एएक्स ३००० एयर प्युरिफायर नेपाली बजारमा ल्याएको छ । यसमा भएको पीएम २५ फिल्टरले हावामा भएका हानिकारक कीटाणु एवं पदार्थलाई सहजै हटाई कोठामा स्वच्छ वातावरण सिर्जना गर्ने दाबी कम्पनीको छ । कम्पनीले यो एयर प्युरिफायर नेपालभरि उपलब्ध रहेको जनाएको छ ।
सिटिजन्स र मेडिसिटीबीच सहकार्य,काठमाडौं (कास) सिटिजन्स बैंक इन्टरनेसनल र नेपाल मेडिसिटी अस्पतालबीच बैंकका ग्राहकलाई अस्पतालको सेवा शुल्कमा विशेष छुट दिनेसम्बन्धी समझदारीपत्रमा हस्ताक्षर भएको छ । यस सम्झौतापश्चात् सिटिजन्स बैंकका डेबिटक्रेडिट कार्डबाहक ग्राहकले मेडिसिटीमा उपचार गराउँदा ७ प्रतिशतसम्म छुट पाउने जारी विज्ञप्तिमा उल्लेख छ ।
कोक विजेता रसियातर्फ,काठमाडौं (कास) कोक खाम् रसिया जाम अभियानका ४० जना विजेताहरू रसिया उडेका छन् । दुई टोली बनाइएका विजेताहरूमध्ये पहिलो टोली बिहीबार उडेको छ भने दोस्रो टोली असार २ मा रसिया उड्ने जारी विज्ञप्तिमा छ ।
आईसीटी अवार्ड हुने,काठमाडौं (कास) लिभिङ विथ आईसीटीको आयोजनामा आईसीटी अवार्ड २०१८ हुने भएको छ । काठमाडौंमा पत्रकार सम्मेलन गर्दै आयोजकले भदौ १ देखि तेस्रो संस्करणको आईसीटी अवार्ड कार्यक्रम गर्ने जारी विज्ञप्तिमा उल्लेख छ । अवार्डका लागि असार १ बाट अनलाइन रजिस्ट्रेसन सुरु गरिएको जनाइएको छ ।
सूचना प्रकाशित गरेर अनुगमन,"कालोबजारी, कृत्रिम अभाव मूल्य वृद्धिलगायतका सूचनाहरू नेपाल प्रहरीलगायतका सम्बद्ध निकायहरूले विभागलाई जानकारी गराउने र विभागले पनि सरोकारवाला निकायहरूसँग समन्वय गरी त्यस्ता क्षेत्रहरूमा तत्काल अनुगमन गर्ने प्रबन्ध मिलाउने निर्णय भएको थियो । सोही सन्दर्भमा विभागले बिहीबार चेम्बर अफ कमर्स, उद्योग वाणिज्य महासंघ, होलसेल व्यवसायी र खुद्रा व्यवसायीहरूसँग छलफल गरेको हो । मूल्य वृद्धिका सन्दर्भमा कारणसहित पेस गर्न व्यवसायीलाई निर्देशन दिएको गौचनले दाबी गरे । छलफलका क्रममा होलसेल व्यवसायीले आयाततित वस्तुको मूल्य बढेको बताएका थिए भने खुद्रा व्यवसायीको छाता संगठन खुद्रा व्यापार संघका अध्यक्ष पवित्र बज्राचार्यले सबै वस्तुको मूल्य वृद्धि भएको बताएका थिए । विभागका प्रवक्ता ढुण्डीराज पोखरेलले बैठकमा बिलबीजक जारी गर्नेमा व्यवसायीहरू सहमत भएको बताए । विभागले गर्ने अनुगमनमा व्यवसायीले अनिवार्य बिल देखाउनुपर्छ, अन्यथा कारबाहीको भागीदार हुन्छ भनेका छौं, उनले भने, यसमा व्यवसायीहरू सहमत भएका छन् । विभागले प्रत्येक १५ दिनमा खाद्यको मूल्यसूची माग गरेको जनाएको छ । त्यसका आधारमा अनुगमन र कारबाही हुने उनले बताए ।"
चीनसँग अन्तरदेशीय प्रसारण लाइन निर्माण सम्झौता हुने,नेपालभारतबीच निर्माण हुने भनिएको दोस्रो अन्तरदेशीय प्रसारण लाइन न्यु बुटवलगोरखपुर निर्माणका लागि दुई देशबीच निर्माण मोडलका विषयमा छलफल जारी छ । प्रधानमन्त्री ओलीको भारत भ्रमणको विषयमा पनि यसको चर्चा भएको थियो । वैशाख पहिलो साता बसेको नेपालभारत संयुक्त सचिव र सहसचिवस्तरीय बैठकमा यसको वित्तीय स्रोतको मोडालिटी टुंगिएको थियो । यसबारे विस्तृत अध्ययन गर्न नेपाल र भारतीय पक्षले तीन महिनाभित्र संयुक्त रूपमा प्रतिवेदन तयार पार्ने सहमति भएको थियो ।
अक्सफामलाई हाइटीमा प्रतिबन्ध,गत फेब्रुअरीमा अक्सफामले हाइटीसँग माफी मागेको थियो । तर विवाद सार्वजनि भएपछि हजारौं मानिसले उक्त संस्थालाई प्राप्त हुने चन्दा घट्दै गएको छ ।
सिरिया आक्रमणमा विषालु ग्यास,तर रूस र सिरियाले उक्त हमलामा कुनै पनि रासायनिक हतियारको प्रयोग नगरेको बताउँदै आएका छन् । रूसले राष्ट्रपति असदको पक्षमा विद्रोहीलक्षित कारबाहीमा सहयोग गर्दै आएको छ ।
ढल्क्यो ढल्क्यो जोबन मेरो,"रमाइलो खेल खेल्ने, अगाडि आएर प्रश्नको जवाफ दिने, नाच्ने र स्टेजमा गएर गीत गाउनेलाई दर्शकलाई रेडियो कान्तिपुरको लोगो अंकित टिसर्टसहितको पुरस्कार दिइयो ।"
भानुजयन्तीमा हिमवत्खण्ड सम्मिलन,"आजको साहित्य कस्तो हुने ? यसप्रति स्रष्टाहरूले मन्थन गर्नुपर्ने बेला आएको छ, प्रधानमन्त्री ओलीले भने, राष्ट्रियता सम्बद्र्धन, समृद्धि र सद्भाव निर्माणमा स्रष्टाहरूको ठूलो भूमिका हुन्छ । भेटघाटमा प्रतिष्ठानका महासचिव डा नेपालले यस वर्ष आफूहरू संस्थागत रुपमै समृद्धिको लागि साहित्य लाई बहसको विषय बनाएर अघि बढिरहेको जानकारी गराए । टोलीमा प्रतिष्ठानका उपाध्यक्ष प्राडा कृष्णप्रसाद घिमिरे, नेपाल प्रज्ञा प्रतिष्ठानका सदस्यसचिव प्राडा जीवेन्द्रदेव गिरी, प्राडा भिक्टर प्रधान, शान्ता मानवी, दयालबहादुर शाहीलगायत थिए ।"
कोलकातामा उपियाँको निबन्ध,"एसो नाटक सिखी ले गर्दै आएको यो नाट्य महोत्सवमा नेपाल, भारत, दक्षिण अफ्रिका, मेक्सिको, श्रीलंकालगायत आठ मुलुकको सहभागिता रहनेछ भने १६ वटा नाटक छानिएका छन् । राजधानी काठमाडौंमा नियमित मञ्चन भइसकेको उपियाँको निबन्ध को शैली थिएटरको राष्ट्रिय बाल नाटक महोत्सवमा पहिलोपटक मञ्चन गरेको थियो । स्कुले परिवेशको कथालाई हास्यव्यंग्य शैलीमा प्रस्तुत गरिएको नाटकमा परम्परागत नेपाली सिकाइ शैलीप्रति प्रहार गरिएको छ । नेपालबाट गार्डेन थिएटरको चे शंकर निर्देशित नाटक मिस्टर फक्स एन्ड स्कुल बोय को टोली पनि महोत्सवका लागि भारत प्रस्थान गरिसकेको छ ।"
रोमियो एन्ड मुना मा चित्रकला,"सेक्सपियर कृति रोमियो एन्ड जुलियट र देवकोटाको मुनामदन लाई फयुजन गराएर केसीले रोमियो एन्ड मुना निर्माण गरेका हुन् । साउन ११ देखि प्रदर्शनमा आउने फिल्मलाई प्रशन्न गोपाली, राजी श्रेष्ठ, राम शर्मा र कविन शाक्यले निर्माण गरेका हुन् ।"
विश्वकप फुटबल: कलाकार चासो,उता अभिनेता दीपकराज गिरी र दीपाश्री निरौलाले जर्सी लगाएको तस्बिरमाथि ट्रोल नै बनेको छ । दीपकले अर्जेन्टिनाको र दीपाले ब्राजिलको जर्सी लगाएको तस्बिर ट्रोलमा हेर्न सकिन्छ । दीपकले म पनि मिस गर्छु भन्दै विश्वकप फुटबलप्रति चासो देखाएका छन् ।
फिल्म नचल्नुमा कलाकार मात्रै दोषी हुँदैनन्,"काठमाडौं, सिन्धुली, पोखरा र मुस्ताङमा छायांकन भएको उक्त फिल्म विवेक बस्यालले निर्देशन गरेका हुन् । यसमा स्वरूपपुरुष ढकाल, रवि गिरी, तमन्ना केसी, गीता अधिकारी, विश्व बस्नेत, धीरज सुनारको पनि अभिनय हेर्न सकिन्छ । रामशरण उप्रेतीको छायांकन, कविराज गहतराजको कोरियोग्राफी र अर्जुन पोखरेलको संगीत हेर्नसुन्न सकिन्छ ।"
नरगिसजस्तै मनीषा !,"दुर्भाग्यवश, सञ्जयको पहिलो फिल्म रक्की रिलिज हुनुभन्दा अघि नै नरगिसको देहान्त भएको थियो । उनी क्यान्सर रोगी थिइन् । ४७ वर्षीया मनीषाले नरगिसको जीवनलाई अभिनयमा उतार्न इनर स्ट्रेन्थ बलियो बनाउनुपर्ने बताइन् । आफू पनि क्यान्सरको मुखबाट बचेको सम्झँदै उनले जीवनको मूल्य यसै घटनाबाट महसुस गरेको सुनाइन् ।"
रुसमा रोचक,मेक्सिकोका राफेल मार्केज पाँचौंपल्ट विश्वकप खेल्ने संघारमा छन् । उनी सन् २००२ देखि नियमित विश्वकपमा मेक्सिकोका लागि खेल्दै आएका छन् । उनी १९९८ को विश्वकपमा भने अन्तिम चरणमा टोलीमा अटाउन सकेका थिएनन् ।यसपटक उनी मैदानमा ओर्लिएमा विश्वकपमा जर्मनीका लोथार म्याथुज र मेक्सिकोकै एन्टोनियो कार्बाहालको कीर्तिमान बराबरी गर्नेछन् । ३९ वर्षीय मार्केजले विश्वकपपछि संन्यास लिँदैछन् । बार्सिलोनामा सात वर्ष खेलेका उनी डिफेन्स र डिफेन्सिभ मिडफिल्ड दुवै भूमिकामा खेल्ने गर्छन् ।
स्मार्टफोनका द्धिविधा,"तर, दुवै कम्पनीले आफ्नो अपरेटिङ सिस्टममा प्रयोगकर्ताले स्मार्टफोनको प्रयोगलाई कम गर्न सघाउने फिचर राखेको भए पनि प्रयोगकर्तालाई स्मार्टफोन साँच्चिकै कम प्रयोग गर्न मिल्ने गरी सुविधा भने कटौती गरेका छैनन् । बरु, दुवैले आफ्ना नयाँ अपरेटिङ सिस्टममा प्रयोगकर्तालाई स्मार्टफोन धेरै प्रयोग गर्न मन लाग्ने फिचरहरू थपेका छन् । आफ्नो भ्वाइस असिस्टेन्टलाई सुधारेका छन् र पहिलेका सुविधामा पनि आकर्षण थपेका छन् ।"
याहु म्यासेन्जर बन्द हुने,"सन् १९९८ मा याहु पेजरका रूपमा लञ्च भएको यो सेवा १९९९ देखि याहु म्यासेन्जरका रूपमा ब्रान्डिङ गरिएको थियो । याहु म्यासेन्जर व्यक्तिव्यक्तिबीच च्याटबाहेक ग्रुप च्याटको लागि पनि चर्चित थियो । म्यासेन्जर रुम दिइएको याहु म्यासेन्जरको फिचर चर्चित मानिन्थ्यो, जसमा विभिन्न देशमा रहेका प्रयोगकर्ताहरूसँग नचिने पनि पनि च्याट गर्ने सुविधा हुन्थ्यो । च्याट रुम फिचर सन् २०१२ मा बन्द गरिएको थियो । पछिल्लो समय याहु म्यासेन्जरले आधुनिक म्यासेजिङ एपमा हुने सबै सुविधा थपे पनि प्रयोगकर्ता आकर्षित भएनन् ।"
इन्स्टाग्राममा रिपोस्ट,"कुनै प्रयोगकर्तालाई कसैले आफ्नो स्टोरिजमा ट्याग भए, उनीहरूले त्यसको नोटिफिकेसन पाउनेछन्, इन्स्टाग्रामको ब्लगमा भनिएको छ, उनीहरूले सोही नोटिफिकेसनमा क्लिक गरी रिपोस्ट गर्ने फिचर प्रयोग गर्न सक्छन् । यो सुविधा भने पब्लिक इन्स्टाग्राम एकाउन्टमा मात्रै लागू हुनेछ । एकाउन्ट प्राइभेट गरेका प्रयोगकर्ताले यो सुविधा प्रयोग गर्न पाउने छैनन् ।"

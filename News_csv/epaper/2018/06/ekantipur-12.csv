शीर्षक,विवरण
डीपीएलाई बिदा,पत्रमा शान्ति प्रक्रिया र राजनीतिक संक्रमणमा सहयोग पुर्याएकोमा राष्ट्रसंघप्रति आभार प्रकट गरिएको छ । नेपालमा शान्ति प्रक्रिया समाप्त भई नयाँ संविधानअन्तर्गत भएको निर्वाचनबाट स्थायी सरकार बनिसकेको उल्लेख गर्दै ३ महिना समयसीमा दिएर डीपीए बन्द गर्न भनिएको छ । सरकारको निर्णयबारे धन्यवाद पत्र प्राप्त गरे पनि यसमा कूटनीतिक छलफल जारी रहेको राष्ट्रसंघीय कार्यालयको भनाइ छ । सन् २०११ मा राष्ट्रसंघको राजनीतिक मिसन अनमिन फिर्ता गएपछि त्यसैको संस्थागत निरन्तरताजस्तो देखिने गरी राष्ट्रसंघीय आवासीय संयोजक कार्यालयअन्तर्गत डीपीए सञ्चालन हुँदै आएको थियो । त्यसलाई दक्षिण एसियाली क्षेत्रीय कार्यालयका रूपमा विस्तार गर्ने चर्चा चलेसँगै सरकारले डीपीएलाई फिर्ता पठाउने निर्णय लिएको एक उच्च अधिकारीले बताए ।
दूधमा सोडा,पाउडर भरमार प्रयोग गरिएको छ । खाद्य प्रविधिले पनि कडाइपूर्वक छानबिन गरेको देखिएन । दूधजस्तो संवदेनशील पदार्थको उत्पादनमा डेरीहरूले पर्याप्त ध्यान नपुर्याएको विषयलाई प्रधानमन्त्री र मन्त्रिपरिषद्मा लैजाने बताउँदै मन्त्री खनालले कानुन संशोधन तथा नयाँ आवश्यक भए ल्याउने बताए । यसअघि बुधबार डीडीसीले मन्त्रालयलाई राजधानीका १२ वटा डेरीको दूधको गुणस्तर जाँचेर प्रतिवेदन बुझाएको थियो । त्यो प्रतिवेदनले ७ वटा ठूला डेरीले दूधमा सोडा मिसाउने गरेको प्रतिवेदन दिएको छ ।
छाउगोठमा सर्पले डसेर मृत्यु,गत पुसमा मात्र उक्त गाउँपालिका३ भैरवस्थानको लकाद्राकी २२ वर्षीया गौरी बुढाको पनि छाउपडी गोठमा एक्लै सुतिराखेको अवस्थामा मृत्यु भएको थियो । छाउपडी गोठमा सुतेको अवस्थामा २०६३ सालयता मात्रै पार्वतीलगायत १३ किशोरी तथा महिलाले ज्यान गुमाइसकेका छन् ।
बालिका बलात्कारीलाई जन्मकैद,काठमाडौंको स्वयम्भूमा १३ वर्षीया अमृता नेपालीको बलात्कारपछि हत्या भएको थियो । न्यायाधीश राजेन्द्र नेपालको इजलासले बलात्कार र हत्या अभियोगमा मोरङ बाहुनीका रनपैलीलाई दोषी ठहर गरेको हो । आमा सन्तोषी नेपालीले दोषीमाथि कारबाही नभएसम्म छोरीको शव नबुझ्ने अडान राखेकी थिइन् । मृतक बालिकाको शव त्रिवि शिक्षण अस्पतालमा छ । अमृताको २०७३ जेठ ३ गते हत्या भएको थियो । अदालतले पीडित परिवारलाई ५० हजार रुपैयाँ क्षतिपूर्ति भराउनसमेत आदेश दिएको छ ।
१० वर्षमै महिनावारी,७ प्रतिशत किशोरीहरू अनिच्छित गर्भपतनका लागि सरकारी अस्पताल पुग्ने गरेका छन् । डागौतमका अनुसार अधिकांश किशोरीहरूको गर्भपतन निजी स्वास्थ्य संस्थामा हुन्छ । रजोदर्शनको उमेरमा कमी आउँदा केही स्वास्थ्य जटिलताको जोखिमसमेत देखिएको छ । सन् २०१३ को डाइबिटिक केयरमा प्रकाशित ८ युरोपेली राष्ट्रका १५ हजार महिलामा गरिएको एउटा अध्ययनको दाबीअनुसार समयभन्दा अगावै सुरु हुने यौवन (प्युवर्टी) ले टाइप२ मधुमेह हुने जोखिम बढाउँछ ।
२४ घण्टाभित्र कर्मचारी खटाउन ताकेता,"युनियनका नेतालाई पनि खटाइँदै मन्त्री पण्डितले विभिन्न ट्रेड युनियनका पदाधिकारीको काठमाडौंको काज खारेज गर्दै उनीहरूलाई जिल्ला र स्थानीय तहमा खटाउन निर्देशन दिएका छन् । ट्रेड युनियन कोटामा काजका ९ सिट छन् । युनियनमा आबद्ध नेताहरूले लामो समयदेखि हाजिर गरेको भरमा जागिर खाएका छन् । अब उनीहरू सबैलाई जिल्ला र स्थानीय तहमा खटाइनेछ, स्रोतले भन्यो, मन्त्रालयमा ट्रेड युनियनका कसैले पनि हाजिर गर्न पाउने छैनन् । संघीय निजामती कर्मचारीको प्रस्तावित विधेयकमा निजामती कर्मचारीको एउटा मात्र आधिकारिक ट्रेड युनियन रहने प्रस्ताव छ । मन्त्रालयले अतिरिक्त समूहमा हाजिरको व्यवस्थासमेत हटाएको छ ।"
राजपाको बटमलाइन: सांसद चौधरीको शपथ,७ भदौ २०७२ मा कैलालीको टीकापुरमा एक बालक र एसएसपीसहित ८ जनाको ज्यान जाने गरी भड्किएको हिंसामा दोषी भएको भन्दै प्रहरीले चौधरीविरुद्ध पक्राउ पुर्जी जारी गरेको थियो । त्यसपछि फरार रहँदै आएकामा प्रतिनिधिसभा सदस्य निर्वाचनमा कैलाली१ बाट विजयी भएपछि अदालतमा गएर आत्मसमर्पण गरेका थिए ।
सूचना टाँसेर बैठक स्थगित,कारण नखुलाई स्थगित बैठकको अर्को मिति पनि तोकिएको छैन । राष्ट्रिय सभाका अध्यक्ष गणेश तिमिल्सनाले प्राविधिक कारणले बैठक स्थगित भएको बताए पनि कारण भने खुलाएनन् । स्रोतका अनुसार प्रतिनिधिसभाको आइतबारको बैठकमा संयुक्त बैठकसम्बन्धी सूचना नदिइएकाले त्यसैलाई प्राविधिक त्रुटि मानिएको हो ।
१० विद्यालय भवन अझै बनेनन्,"भूकम्पपछि बालबालिका छानामुनि राखेर अध्ययन गराउने उद्देश्यले बनाइएका अस्थायी कटेराहरूमा अझै पनि बालबालिका हुनु दु:खलाग्दो भएको नागरिक अगुवा रामचन्द्र वियोगीले बताए । भारतीय दूतावासले बनाउँदैन भने अल्झाएर राख्नुभएन, उनले भने । भूकम्पले भत्काएका जिल्लाका केही विद्यालयहरू अहिलेसम्मकै आधुनिक भवनमा विद्यार्थी राखेर अध्ययन गराउन थालेका छन । भैरवी, नागकन्या, भीमेश्वर प्रशुन, रुद्राक्षेश्वर, गौरीशंकर, नवदर्शन, मावि भने सुविधासहितको भवनमा सरिसकेका छन् ।"
४० अर्ब हाराहारीको बजेट ल्याइने,"प्रदेशको आगामी बजेटले अल्पसंख्यक, सिमान्तकृत र जनजातिहरूको भाषा संस्कृतिलाई प्रवद्र्धन गर्न सम्बोधन गर्ने आर्थिक मामिला मन्त्री ढुंगेलले बताए । कृषिमा यन्त्रीकरण, बजारीकरण र क्विक मार्केटिङमा आगामी बजेटले सहयोग गर्ने उनले बताए ।"
६ वर्षमा पनि बनेन पुल,वर्षौंसम्म आयोजना अलपत्र पार्ने निर्माण व्यवसायीको नामसूची गृह मन्त्रालयमा पठाएर स्थानीय प्रशाासन पन्छिएको छ । जिल्लामा २०६८ सालमै योजना सम्झौता गरी हालसम्म पनि सम्पन्न नगर्ने निर्माण व्यवसायी खुलेआम घुमिरहेका छन् । ठेक्का दिने निकायले रुग्ण योजना भन्दै कालोसूचीमा राखेका २५ निर्माण कम्पनीका ३७ व्यवसायीको नाम आवश्यक कारबाहीका लागि गृह मन्त्रालयमा पठाएको छ । चितवनस्थित डिभिजन सडक कार्यालयले रुग्ण योजनामा सूचीकृत गरेका पुल र सडक निर्माण तथा मर्मतका १४ योजना जिल्ला प्राविधिक कार्यालयका ३ योजना र सहरी विकास तथा भवन निर्माण विभागतर्फका ८ योजना निर्माण अलपत्र छ ।
दुर्घटनामा २ को मृत्य,"दुर्घटनामा ८ घाइते छन् । घाइते चालक दीपक नेपालीका अनुसार मोड नपुगेकाले दुर्घटना भएको हो । जिल्ला प्रहरी प्रमुख डीएसपी वासुदेव पाठकका अनुसार घाइतेहरू गुरु नेपाली, हिमालु नेपाली, स्वस्थानी खत्री, ४४ शान्त सुवेदी, पर्शुराम खत्री, बाबुुराम खत्री अमृतबहादुर थापा घाइते छन् । उनीहरूमध्ये ५ लाई थप उपचारका लागि धुलिखेल र काठमाडौं पठाइएको छ ।"
गाँजासहित २ पक्राउ,हेटौंडा (कास) हेटौंडा प्रहरीले गाँजा खरिद बिक्री गरिरहेको अवस्थामा २ जना कारोबारीलाई पक्राउ गरेको छ । प्रहरीले १ सय १७ केजी गाँजासहित कैलाश गाउँपालिका७ का ३९ वर्षीय मानबहादुर मोक्तान र चितवन राप्ती नगरपालिका१२ का ४० वर्षीय वीरबहादुर मोक्तानलाई पक्राउ गरेको हो । मकवानपुरका राक्सिराङ गाउँपालिका ६ लोथर खोलामा गाँजा खरिद बिक्री गरिरहेको अवस्थामा इप्रका मनहरीका प्रमुख वीरेन्द्र पनेरूको टोलीले उनीहरूलाई पक्राउ गरेको हो । मानबहादुरले वीरबहादुरलाई गाँजा बिक्री गरेको प्रहरीको भनाइ छ । उनीहरूलाई लागूऔषध ऐन २०३३ बमोजिम अनुसन्धान भइहेको प्रहरीले जनाएको छ ।
मनोहरा खोलाको बहाब परिवर्तन गरिने,१ सय ३० देखि २ सय ५० फिट सम्म बगर रहेको मनोहरा खोलाको आफ्नो बहाब भूमि नै ८० फिटभन्दा बढी रहेको वडा कार्यालयले जनाएको छ । उक्त स्थानमा बहाब परिवर्तनमा कुनै समस्या नरहेकोले एक साताभित्र बहाब परिवर्तन भइसक्ने वडाध्यक्ष महर्जनले जानकारी दिए । सोमबारको वर्षात्ले कुइँकेल गाउँ थप जोखिममा परेको छ ।
पूर्वाधार विकास प्रगति न्यून,महानगरले योजना सञ्चालनका लागि पेस्की दिने गरेको छ । ठेकेदारलाई २० प्रतिशत र उपभोक्ता समितिलाई योजनामा परेको कुल बजेटको एकतिहाइ पेस्की प्रदान गर्छ । पेस्की लिएपछि काम नगर्ने परिपाटी पनि हाबी छ । अटेर ठेकेदारहरूलाई कारबाही गर्ने गृह मन्त्रालयको कदमअनुसार महानगरले पनि प्रक्रिया थालेको छ ।
किरातेश्वर मूर्ति तोडफोड,"प्रहरी बिट गौरीघाटका प्रहरी आएर ती महिलालाई सम्झाए । प्रहरीले नसम्झाएको भए अझ धेरै क्षति पुर्याउने रहिछन्, उनले भने, प्रहरीले थप क्षति हुन दिएन तर कारबाही भने गरेन । तोडफोड गर्ने महिलालाई क्षेत्र विकास कोष, प्रहरीले चिनेका छन् । तैपनि कारबाही गर्दैनन् । एक जना हिजो बिहानसम्म यतै थिइन् । आज भने बेपत्ता भएकी छन् । यसमा संलग्नलाई पहिचान गरेर कारबाही गर्न पशुपति क्षेत्र कोषमा माग उजुरी दिए पनि सुनुवाइ नभएको जानकारी दिए ।"
एआईजी कटौती सराहनीय,"एआईजी पदसंख्या कटौती प्रहरी संगठन सुधारको सकारात्मक कदम हो । संगठनलाई मर्यादित र व्यावसायिक बनाउन सरुवाबढुवाका सन्दर्भमा विशेष ध्यान दिनुपर्ने देखिएको छ । राजनीतिक भागबन्डा, प्रहरी अधिकारीको लबिइङ लगायतका कारण प्रहरीमा सरुवाबढुवा प्राय: विवादित बन्दै आएको देखिन्छ । कार्यसम्पादनलाई प्राथमिकता दिँदै निष्पक्ष र पारदर्शी रूपमा सरुवाबढुवा गर्ने पद्धति बस्यो भने प्रहरी अधिकारीहरू व्यावसायिक बन्न प्रेरित हुन्छन् । यसले प्रहरी संगठनलाई चुस्त पनि बनाउँछ । नेपाल प्रहरीमा ३० वर्षे सेवाअवधिका कारण नीतिगत तहको अनुभव नै नलिई डीआईजीबाट सोझै नेतृत्वमा पुग्ने स्थिति बनेको छ । सिंगो संगठनकै कार्यसम्पादन प्रभावित हुन सक्ने भएकाले यसमा पनि सुधार जरुरी छ ।"
चीन भ्रमणका ओलीकार्यसूची,"निष्कर्ष चिनियाँ विदेश नीतिको प्राथमिकता तथा बीआरआईको आर्थिक, कूटनीतिक र सामरिक उद्देश्यको सापेक्षतामा विश्लेषण गर्दा ओलीलाई अवसर र चुनौती दुवै छन् । ओलीको २०७२ को चीन भ्रमणमा व्यापार तथा पारवहन लगायतका कार्यसूचीमा सैद्धान्तिक सम्झौता र समझदारी मात्रै भएका थिए । तर नेपालको राष्ट्रिय हित र प्राथमिकताको आधारमा अहिले ठोस सहमति र विगतमा भएका सम्झौताहरूका प्रोटोकलमा ओलीले हस्ताक्षर गर्नु पर्नेछ । ओलीको २०७२ को चीन भ्रमण अपेक्षाकृत सफल भएको कारणले आसन्न भ्रमणप्रति अपेक्षा बढी छ । तर नेपालको गृहकार्य, नेपाली प्रतिनिधिमण्डलको द्विपक्षीय वार्तामा नेगोसिएसन गर्ने क्षमता तथा कौशल र ओलीको कूटनीतिक शैलीको कारणले अपेक्षाको तुलनामा उपलब्धि कति होला, धेरैले यसलाई चासोका साथ हेरेका छन् । त्यसैले पनि आसन्न चीन भ्रमण प्रधानमन्त्री ओलीका लागि अग्निपरीक्षा हुनेछ । ट्विटर :"
ट्रम्पकिम वार्ता र हाम्रो चासो,"सम्भवत: छोटो वार्ताका क्रममा थोरै दम्भ अनि सामान्य दबाब सिर्जना होलान् । अब आणविक परीक्षण नगर्ने सहमति होला । उत्तर कोरियाले आफ्नो समृद्धिका लागि अमेरिकी सहयोगको याचना पनि गर्ला । देशका जनता भोकमरीमा रुमलिएको बखत आणविक परीक्षण गरेर उत्तर कोरियाले जुन रवाफ विश्व समुदायमा फैलाएको थियो, यो वार्ता उत्तर कोरियाका लागि निकै ठूलो अवसरका रूपमा परिणत पनि होला । दुबै राष्ट्रले भण्डारण गरेका हतियार नष्ट गर्ने र विश्व समुदायमा शान्तिको पक्षमा बिगुल फुक्ने विषयमा छलफल अघि बढाउलान् त ? संसारले सूक्ष्म रूपमा हेरिरहेको दुई राष्ट्र प्रमुख बीचको वार्ता उपलब्धिमूलक होला त ? वार्तामा थोरै दम्भ अनि धेरै घमन्ड तथा सामान्य दबाबमाझ विशाल उपलब्धिका डंका सार्वजनिक हुने निश्चित छ । यद्यपि हामीजस्ता विकासशील र निशस्त्र मुलुकका लागि हात्ती आयो, हात्ती आयो फुस्सा बाहेक कुनै उपलब्धिको गुञ्जायस छैन । मात्र आशा राखौं, दुई सन्की शासकहरूको वार्तारूपी सामान्य घर्षणबाट ठूलो दुर्घटना ननिम्तियोस् । उत्तम पुडासैनी जोरपाटी, काठमाडौं"
गणित हटाउने कस्ता सुझावकर्ता,"हालै पाठ्यक्रम विकास केन्द्रले तयार पारेको कक्षा ११ र १२ को पाठ्यक्रममा गणित विषय हटाएको भन्ने जुन प्रचारप्रसारमा आएको छ, यदि साँच्चिनै त्यो हो भने अब विज्ञहरूको दिमागमा खिया लागेछ भन्दा फरक नपर्ला । बदलिँंदो विकसित नयाँ प्रविधिको युग सुरु भएको भनिएको छ । तर क्रियाकलाप परम्परागतभन्दा पनि ढुङ्गे युगतिर ढल्केको हो कि भन्ने लाग्छ । यो किन भनिएको भन्दा १० कक्षापछि चिकित्सक क्षेत्रतिर लाग्नेले जीवविज्ञान पढ्ने र जीवविज्ञान पढ्न नसक्नेले विकास निर्माण अर्थात इन्जिनियरिङ पढ्नेले गणित विषय अनिवार्य लिनैपर्छ । त्यसरी नै ११ र १२ कक्षाको विज्ञान अन्तर्गत पढाइपछिको प्राविधिक विषय अन्तर्गत प्राविधिक बन्न जीवविज्ञानपछि अर्थात चिकित्सक क्षेत्रपछि दोस्रो इन्जिनियरिङ विषय हो । ११ देखि नै विज्ञान संकाय अन्तर्गत अध्ययन गर्दा गणित पढ्नुपर्ने हुन्छ । तसर्थ पाठ्यक्रम विकास केन्द्रको जवाफमा विज्ञहरूकै संग्लनता र रायसुझावमा यसो गरिएको हो कि केही स्वार्थी शिक्षकले मात्र गणित विषय हटाएको भनेर अनावश्यक तर्क गरेको भन्ने कुरा पढ्न पाइयो । जुन कुरा सरकारी स्तरबाट त ठिकै होला । तर नेपाली जनसंख्याको ७५ प्रतिशतभन्दा बढीले यो कुरा ठिक मान्दैनन् । २०७२ सालको संविधानमा व्यवस्था भएको शिक्षा सम्बन्धी हकको विरुद्ध आएको कक्षा ११ र १२ मा गणित समावेश नहुने पाठ्यक्रमलाई सुधार गर्नैपर्छ । के नेपाली जनताको छोराछोरी अब इन्जिनियर बन्न नपाउने ? तसर्थ कक्षा ११ र १२ मा अनिर्वाय गणित समेट्नैपर्छ । हर्कनारायण श्रेष्ठत्रियुगा नगरपालिका१०, उदयपुर"
प्रहरीमा सुधारको संकेत,"प्रहरी संगठनका एआईजीको संख्यामा भारी कटौती गर्नुलाई ओली सरकारको एक उल्लेखनीय कदम मान्न सकिन्छ । बहुदलीय व्यवस्थामा देखापरेको राजनीतिक अस्थिरताको फाइदा उठाउँदै राजनीतिक हस्ती भनाउँदाहरूले आफ्ना आसेपासेहरूलाई प्रोत्साहन गर्ने बहानामा समयसमयमा प्रहरी संगठनमा अनावश्यक रूपमा एआईजी पदको संख्या हेरफेर गर्ने गरेको छर्लङ्गै छ । अब जनपदमा ३ र सशस्त्रमा २ एआईजीको व्यवस्थाले मूर्तरूप पाओस् । भोलिका दिनमा आफ्ना आफन्तलाई बढुवा गर्ने उद्देश्यसाथ फेरि एआईजीको संख्या थप्ने दुष्प्रयास कोही कसैबाट नहोस् । नेतृत्वमा छु, शक्तिमा छु भन्दैमा जथाभावी मनलागी निर्णय गर्ने परिपाटीलाई सम्बन्धित सबैले अन्त्य गरेमा नयाँ नेपाल निर्माणको सम्भावना पुरा हुनेमा विश्वास गर्ने आधार बाँकी नै रहन्छ । एसपी बडुकृष्णपुर६, कञ्चनपुर"
बोलीको ख्याल गर,"जेठ २८ गते प्रकाशित तुइनबाटै वारपारमा धादिङ र गोरखा जिल्लाका जनताले भोगिरहेका पीडा बुझ्न धेरै धामा गर्नु पर्दैन । उखाने प्रधानमन्त्रीले हरेक भाषणमा उखान भन्ने गरेको त सुनेकै हे । अहिले दिगो शान्ति र स्थायी सरकारको उखान हाल्दैछन् भाषणमा, तर कुन बेला के भनेँ र त्यो भनेको कुरालाई कार्यान्वयन गरेँ कि गरिन भन्नेचाहिँ नसोच्नु त कुन नेताको बानी होइन र ? यी नेताले बोलेका कुराचाहिँ गरुन् । यो पटकको निर्वाचनमा त झन् के पो भन्न बाँकी राखेका छन् र ? पहिला भनेका कुरा कार्यान्वयन गरुन् । प्रधानमन्त्रीज्यूले आजभन्दा ३ वर्ष पहिला नै आफू प्रधानमन्त्री हुने बित्तिकै ल अब नेपालमा तुइन उन्मूलन हुनेछ । मैले बोलेँ, मेरो सरकारको पहिलो प्राथमिकताको पहिलो काम सबै तुइनका ठाउँमा झोलुङ्गे पुल बनाउने हुनेछ । अब जनताले यस्ता तुइनमा झुन्डिएर नदी वारपार गर्नुपर्ने छैन भन्दा यो क्षेत्रका जनताले अब त झोलुङ्गे पुल बन्ला भन्ने आस गरेका थिए । ऊ बेलाका अस्थायी सरकारका प्रधानमन्त्री हुँदा जाबो झोलुङ्गे पुलको कुरा त किन गर्नुपर्यो र ? अहिले बहुमत प्राप्त पार्टीको नेतृत्व दिने प्रधानमन्त्री भइसकेपछि पानीजहाजको कुरा आइसकेको छ । तर जनतालाई दैनिक कामकाजका लागि अति आवश्यकीय कुरामा सरकारको ध्यान जाओस् । जनताले यस्तै सास्ती भोग्नु नपरोस् । विष्णु न्यौपानेसिद्धलेक१, धादिङ"
प्रदूषित मनोहरा खोला,"वाग्मती सफाइ अभियानले २६५ औं हप्ता मनाइरहँदा यता मनोहरा खोला सफाइको पर्खाइमा रहेको छ । हुन त वाग्मती आंशिक रूपमा सफा भएको छ । सबै पक्षबाट भएको सहयोगले निरन्तरता पाएको हुनाले वाग्मती सफा हुने विश्वास छ । तर मनोहरा खोला सफा हुने सुनिश्चितता देखिँदैन । किनभने नगर विकास आयोजना वा सम्बन्धित निकायले हचुवाको भरमा प्लानिङ गरेको हुनाले घरबाट निस्कने सेफ्टी टं्याकीको ढल सिधै खोलामा खसाउने व्यवस्था गरेको हुनाले पवित्र मनोहरा खोला सफा हुनसकेको छैन । यहांँका बासिन्दाले घर निर्माण गर्दा सेफ्टी टं्याकी लगभग ५ फिट गहिरोमात्र खन्ने र निकास खोलामा गर्ने गरेका छन् । तराईमा सेफ्टी टं्याकी खन्दा २० फिटभन्दा गहिरो र त्यही अनुपातमा चौडाइ हुने गर्छ । त्यसैले चाँडै भरिँदैन । यस्तै तरिकाले टं्याकी निर्माण गर्ने हो भने ढललाई खोलामा विसर्जन गर्नुपर्ने अवस्था आउँदैन । आयोजनाले प्लानिङ गर्दा सर्वप्रथम ढलको निकास, बिजुली, टेलिफोनको पोलको व्यवस्थापन आदिमा ध्यान दिँदा खोलामात्र होइन, वातावरणसमेत प्रदूषित हुनबाट जोगिन्छ । प्रमोद पौडेलश्रीपुर११, वीरगन्ज"
गणितलाई नजरअन्दाज नगरौं,नेपाल () अमेरिकाको मर्सर युनिभर्सिटी र बस्याल (_ युनिभर्सिटी अफ विस्कनसिनमा गणित विषय प्राध्यापनरत छन् ।
ब्रान्ड कम्युनिस्ट !,"माओवाद त्यागेकोमा पू्र्व माओवादीलाई पछुतो छैन । माओवादका नाममा मोहन वैद्य किरण, नेत्रविक्रम चन्द विप्लवले क्रान्तिका कुरा गरिरहनेछन् । माओवादीले करिब १२ वर्षअघि माओले अंँगालेको सशस्त्र युद्धको बाटो त्यागिसकेको थियो । माओवादमै टेकेर माओवादीले एक्काइसौं शताव्दीको जनवाद र प्रचण्डपथ विकास गर्यो । उसले शान्ति प्रक्रियामा आएपछि प्रचण्डपथ छाडेको थियो । माओवादीले पार्टी एकीकरणसँगै एक्काइसांै शताव्दीको जनवाद र तत्कालीन एमालेले पनि जनताको बहुदलीय जनवादलाई परिमार्जन गरेका छन् । दुबैले अब जनताको जनवाद अंँगाल्ने भएका छन् । जनताको जनवादलाई जनतन्त्र भनेर पनि बुझ्न सकिन्छ । एमाले र माओवादी दुबै रूपान्तरण भएका हुन्, विर्सजन भएका होइनन् । माओवादी विर्सजन भएको हो, एमाले होइन भन्नुको तर्कमा दम छैन । किनकि पार्टी एकीरकण गर्न दुबैले केही विषय त्याग गर्नैपर्ने हुन्छ । एमाले र माओवादीले पूर्ववत केही सिद्धान्त त्यागेर सिद्धान्तलाई परिमार्जन गरेका हुन् । दुई रङका नदी मिलेर अर्कै पानी देखिए जस्तै हो यी दुई पार्टी मिलनपछि बनेको सिद्धान्त । त्यसकारण यतिबेला विसर्जनको सवाल नभएर एकीकरण मुद्दा प्रमुख हुनआएको हो । अझै माओवाद अंँगालेर मुलुकमा फेरि सशस्त्र हिंसात्मक युद्ध गर्नु छैन । त्यसकारण माओवादीले माओवाद त्यागेकैमा खुसी हुनुपर्ने होइन र ?"
उत्तरकोरियाबारे भुल्न नहुने मुद्दा,त्यसैले ट्रम्पले किमलाई आणविक हतियार निशस्त्रीकरणका साथै त्यहाँका जनताको जीवनस्तरमा सुधार गर्नका लागि केही काम गर्न मनाउन सक्छन् । किनभने विश्वमा रहेका केही आणविक हतियार सम्पन्न राष्ट्र मध्येको एकमात्र नभई उत्तर निरंकुश राष्ट्र पनि हो र वार्ता हतियारसँग मात्र नभई त्यहाँका मान्छेको जीवनसँग जोडिएको छ । द न्युयोर्क टाइम्सबाट अनूदित
प्रविधि पनि पितृसत्ताकै औजार,"नेपालको संविधान २०७२ ले प्रत्येक महिलालाई लैंगिक भेदभावबिना समान वंशीय हक हुनेछ भनी उल्लेख गरेको छ । तर राज्यले नै त्यसलाई रत्तिभर व्यवहारमा लागु गरेको छैन । महिलाले बारम्बार आफ्नो अस्तित्व र पहिचानका लागि परिवार, गाउँ, घर, समाज र राज्यसँग लडिरहनुपर्ने अवस्था छ । कानुनी पहिचान र अस्तित्वका निम्ति परिचय पाउने सबैको नैसर्गिक अधिकार हो । यस्तो अधिकारलाई लैङ्गिक असमानताले मात्रै होइन, प्रविधिको नाममा समेत बाधा हालिएको छ । वर्तमान प्रधानमन्त्रीले आफ्नै पार्टीका महिला नेतृलाई हप्काएको घटना तरोताजा नै छ, जुन राष्ट्रिय लज्जाको विषय हो । यसरी उच्चपदस्थ व्यक्ति र नेताहरूले नै महिलाको सम्मान नगर्दा आधा धर्ती, आधा आकाश मानिने महिलाको स्वअस्तित्व, सम्मान र समताको संघर्ष कठिन बन्छ नै, तर असम्भव भने कदापि बन्दैन ।परियार दलित रिडरकी सहकर्मी हुन् ।"
सुन तस्करी र हत्या मुद्दा: मुख्य ३ अभियुक्तलाई काठमाडौं लगियो,"यी तीनसहित यो मुद्दाका अभियुक्तबाट १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग दाबी गर्दै घलेसहित ६३ जनाविरुद्ध जिल्ला न्यायाधिवक्ताको कार्यालयले वैशाख १९ गते जिल्ला अदालतमा आपराधिक समूह स्थापना र सञ्चालन गरी सुनको अवैध कारोबार गरेको, अपहरण तथा शरीर बन्धक र कर्तव्य ज्यान मुद्दा दर्ता गरेको थियो ।"
करणीमा प्रहरीलाई १० वर्ष कैद,मुद्दाका अर्का आरोपी सशस्त्र प्रहरी राजु थारूलाई ३ वर्ष कैद तोकिएको छ । अवस्थीले करणी गर्दा थारूले मद्दत गरेको पाइएकाले उनलाई पनि सजाय भएको स्रेस्तेदार शर्माले जनाए । थारू कपिलवस्तुकै बाणगंगा नगरपालिका१५ चौवाका हुन् ।
आयातित विश्वकप टिम,एक व्यावसायिक खेलाडीका लागि युरोपमा क्लब फुटबल खेलेर अफ्रिकी देशका लागि खेल्न सजिलो भने हुन्न । प्रत्येक दुई वर्षमा हुने अफ्रिकी कप अफ नेसन्सले पनि खेलाडीलाई अप्ठ्यारोमा पार्न सक्छ । तर केही खेलाडीका लागि आफ्नो देश र त्यसप्रतिको भावनाले पनि धेरै महत्त्व राख्ने गर्छ । त्यसमाथि पछिल्लो समय केही युरोपेली देशमा आप्रवासीप्रति अनुदार राजनीतिक पार्टी अगाडि आउन थालेका छन् । त्यो पनि विशेषत: नेदरल्यान्ड्समै । न्युयोर्क टाइम्स
ट्रेनिङमा रोनाल्डो,बलियो टिम स्पेनको सामना गर्नुभन्दा पाँच दिनअघि पोर्चुगलले प्रशिक्षण थालेको हो । फर्नान्डो सान्तोसले सम्हालेको टिमका सबै २३ खेलाडीले पूरा ९० मिनेट प्रशिक्षण गरेका थिए । १० डिग्री सेल्सियस तापक्रममा हल्का प्रशिक्षण गरिएको थियो । रोनाल्डोको उपस्थितिमा एक सय बढी समर्थक र मिडिया टचलाइनमा आएका थिए । युरोपेली च्याम्पियनले विन्टर ओलम्पिक २०१४ को आयोजक सहर सोचीमा शुक्रबार स्पेनविरुद्ध खेल्दै विश्वकपको यात्रा सुरु गर्नेछ । त्यसको विजेता टिम मोरक्को र इरान पनि रहेको समूहमा पहिलो हुने प्रतिस्पर्धामा अगाडि हुनेछ । सबै समूहका शीर्ष दुई टिम अन्तिम १६ को लागि छनोट हुनेछन् ।
बेल्जियम र इंग्ल्यान्डको होड,इंग्ल्यान्डविश्वकप २०१४ को समूह चरणबाटै बाहिरिएको इंग्ल्यान्डलाई युरो २०१६ को अन्तिम १६ मा आइसल्यान्डले हराएको थियो । पछिल्ला ठूला प्रतियोगितामा लज्जास्पद प्रदर्शन गरेकोले इंग्ल्यान्ड टिमप्रतिको अपेक्षा घटेको छ । विश्वकै धनाढय र लोकप्रिय घरेलु लिग भएकाले प्रशिक्षकलाई उत्कृष्ट खेलाडी छान्ने अवसर वृद्धि भइरहेको छ । उसको युवा टिमले रुसमा प्रतिस्पर्धा गर्दै छ । वास्तविकता हेर्ने हो भने समूह चरणबाट माथि जाने आस गर्नुपर्छ ।मुख्य खेलाडी : ह्यारी केन (टोटेनहम)प्रिमियर लिग र च्याम्पियन्स लिगमा नियमित गोल गर्दै विश्वकै एक उत्कृष्ट फरवार्डको रूपमा स्थापित भएका केनले इंग्ल्यान्डका लागि २३ खेलमा १२ गोल गरेका छन् ।प्रशिक्षक : गारेथ साउथगेटसेप्टेम्बर २०१६ मा टिमको जिम्मेवारी लिएका साउथगेटले उच्च स्तरमा प्रशिक्षकको काम गरेको अनुभव नभए पनि कठोर निर्णय गर्नका लागि पनि डर नभएको देखाइसकेका छन् ।नकआउट चरणमा पुग्ने अनुमान गरिएका टिम : बेल्जियम र इंग्ल्यान्ड द टेलिग्राफ
": राडामेल फाल्काओ, कोलम्बिया",चोटको कारण चार वर्षअघिको विश्वकप गुमाएका फरवार्ड फाल्काओले कोलम्बियाका लागि सर्वाधिक गोलको कीर्तिमान बनाइसकेका छन् । टिमको कप्तान पनि रहेका उनले पछिल्लो सिजन फ्रान्सेली लिग वानको क्लब मोनाकोका लागि उत्कृष्ट प्रदर्शन गरेका थिए ।
ब्राजिली टोली रुसमा,"फिफा वरीयतामा डिफेन्डिङ च्याम्पियन जर्मनीभन्दा पछाडि रहेको ब्राजिल विश्वकपको समूह ई मा स्वीट्जरल्यान्ड, कोस्टारिका र सर्वियासँग परेको छ । उसले स्वीट्जरल्यान्डविरुद्ध आइतबार खेल्दै विश्वकप यात्रा थाल्नेछ ।"
सेनेगलको पुनरागमन,द टेलिग्राफ
एकता नै विश्वकप जित्ने मूलमन्त्र,"उक्त विश्वकपबाट मैले मानसिक रूपमा सधैं याद गर्ने एउटा क्षण छ । काग्लियारीका पूर्व फरवार्ड गिगी राभा, जसले राष्ट्रिय टोलीका लागि ४२ खेलमा ३५ गोल गर्दै दिग्गजको उपमा पाएका छन् । उनैले मलाई बोलाएर भने, मार्को, मैले गरेको सयौं गोल तिम्रो त्यो एक गोलको बदला साट्न म तयार छु । त्यसपछि मैले उक्त गोलको असली महत्त्व बुझें । मैले त्यसबेला नै यो असामान्य समूहको शक्तिबारे थाहा पाएँ । विश्वकप, एक एकत्रित समूहले मात्र जित्न सक्छ, जुन त्यो बेलाको इटालीसँग थियो ।(द गार्डियनका फब्रिजियो रोमानोले लिएको अन्तर्वार्ता अनुवाद)"
ललित स्मृति फुटबल आजदेखि,लिगकम नकआउटका आधारमा हुने प्रतियोगिताको हरेक समूहका शीर्ष दुई टोली क्वाटरफाइनल पुग्नेछन् । सबै खेल सातदोबाटोस्थित एन्फा कम्प्लेक्स मैदानमा हुनेछ । दुवै संस्करणमा आर्मी क्लब च्याम्पियन बन्न भएको थियो । विजेताले ३ लाख र उपविजेताले १ लाख ५० हजार प्राप्त गर्नेछन् । विधागत उत्कृष्ट हुनेले जनही १० हजार पाउने छन् ।
सैनिक र सान विजयी,काठमाडौं (कास) सैनिक आवासीय र सानले कागेश्वरी मनोहरा यू१६ टी२० सान कप क्रिकेटमा सोमबार सफलता पाएका छन् । सैनिकले ग्रेट हिमालय क्रिकेट एकेडेमीलाई १७ रनले हरायो । टस हारेको सैनिकले २० ओभरमा ५ विकेट गुमाई १ सय २४ बनायो । ग्रेट हिमालयले २० ओभरमा ८ विवेट गुमाउँदै १ सय ७ रन जोड्यो । आयोजक सान रातो ले नेपाल क्रिकेट स्कुललाई ३ रनले हरायो । टस जितेको सानले २० ओभरमा ८ विकेट गुमाई १ सय २३ रन बनायो । जवाफमा क्रिकेट स्कुलले पूरै २० ओभर खेल्दै ६ विकेट क्षतिमा १ सय २० रन बनायो ।
लालीगुराँसको जित,काठमाडौं (कास) आयोजक लालीगुराँस नेसनल एकेडेमी र माउन्ट ग्लोरीले चौथो लालीगुराँस अन्तरस्कुल बास्केटबलको जुनियर ब्वाइजतर्फ विजयी भएका छन् । लालीगुराँसले बीएनएलाई २७२० र माउन्ट ग्लोरीले बूढानीलकण्ठलाई २११५ स्कोरले हराए ।
ज्ञान र बाबालाई सफलता,"काठमाडौं (कास) ज्ञान निकेतनले नवौं हिम्स अन्तरस्कुल बास्केटबलको ब्वाइजतर्फ ओसिसलाई ६०५७ स्कोरले पराजित गर्यो । सोमबारै बाबाले नेरिक एकेडेमीलाई ४०२७ र बुद्ध एकेडेमीले काठमाडौं भ्यालीलाई ३५१२ ले हराए । गल्र्समा विल्सन एकेडेमीले हिम्सलाई २४८, श्रीदिवाले थ्रीस्टारलाई ४१२२ र भ्याली पब्लिकले काठमाडौं भ्यालीलाई ३२१२ स्कोरले हराए ।"
बेपत्ताका परिवारको पीडा: कहिलेसम्म अन्योलमा बस्ने ?,२०६० भदौ १५ गते गिरफ्तारीमा परेर ०६३ जेठ १३ गते रिहा भए पनि पक्राउ परेको मितिदेखि ०६० चैत १३ गतेसम्मको अवस्थालाई अज्ञात बनाइएको पाँचथरका चिरञ्जीवी लामिछानेले बताए । आयोगले पछिल्लो समय ८ सय २२ मुद्धाको विस्तृत विवरण लिइसकेको छ । विस्तृत अध्ययनको काम २९ जिल्लामा सकिएको र असार भरमा ३५ जिल्लामा सकिने आयोग प्रवक्ता पाठकले बताए ।
अपहरणपछि गोली हानी बालकको हत्या,श्रीमानले विदेशबाट पठाएको रकम मरिताले खोजबिन गरेपछि देवर र देवरानीले उनलाई यातना दिँदै आएको स्थानीयले बताएका छन् । त्यही पीडा सहन नसकेर मरिताले आफू र नाबालक छोरालाई विष सेवन गर्न लगाई आत्महत्या गरेको मृतकका भाइ जयप्रकाश यादवले दाबी गरे । घटनापछि इलाका प्रहरी गरुडाका इन्स्पेक्टर चतुर्भुज ओझासहितको टोली पुगेको थियो । प्रहरी पुग्दा मृतकका देवर दीपेन्द्र घरमा थिएनन् । उनी सामान किन्न भारतको बैरगनिया बजार गएको श्रीमतीले प्रहरीलाई जानकारी दिएकी थिइन् ।
सिकलेसकोरी केबलकार,प्रदेश ४ का आर्थिक मामिलामन्त्री किरण गुरुङले वार्षिक २० लाख पर्यटक भित्र्याउने प्रदेशको योजनामा मादीको केबलकार सहयोगी बन्ने बताए ।
महाकालीमा हाम फालेर शिक्षक बेपत्ता,रैखोलाको खोजीका लागि जिप्रका र सशस्त्र सीमा सुरक्षा बलको टोली खटाइएको डीएसपी नवराज अधिकारीले बताए । प्रहरीले जिप चालक महेशराज बडूलाई पनि नियन्त्रणमा लिएको छ ।
कांग्रेसमा नेतृत्व परिवर्तनको मुद्दा: देशव्यापी अभियान थाल्ने घोषणा,"कार्यक्रममा नेता थापाले केन्द्रीय अधिवेशन नियमित समयमै गरे पनि प्रादेशिक संरचनाअनुसार पार्टीलाई रूपान्तरण गर्न तत्काल अधिवेशन हुनुपर्ने बताए । प्रादेशिक अधिवेशनका लागि पनि केन्द्रको नियमित अधिवेशन पर्खंदा स्थानीय तहको अर्को चुनाव आइसक्ने र त्यतिबेला पार्टीले झनै लज्जास्पद परिणाम भोग्ने थापाको भनाइ थियो । केन्द्रको अधिवेशन नियमित समयमै होस्, केही छैन, तर महासमितिबाट विधान संशोधन हुनासाथ ७५३ पालिका, प्रतिनिधिसभा निर्वाचन क्षेत्र १६५ र प्रदेश निर्वाचन क्षेत्र ३३० र ७७ जिल्लाको अधिवेशन तत्काल हुनुपर्छ, थापाले भने, २०७५ सालको फागुन चैतसम्ममा प्रदेशिक संरचनाअनुसार अधिवेशन गर्नुपर्छ ।"
संविधानको उल्लंघन संसद्मै !,"संविधानविद् भीमार्जुन आचार्य सत्तापक्षको जिकिरलाई अत्यन्तै कमजोर तर्कका रूपमा लिन्छन् । संविधानमा कतै पनि विवाद छैन, स्पष्ट ढंगले सभामुख र उपसभामुख फरकफरक दलको हुनुपर्ने लेखिएको छ, उनले भने, संविधान जीवित रहेसम्म त्योसँग बाझिने कुनै पनि अवस्था एक सेकेन्ड पनि रहनु हुँदैन । संसदभित्र देखिएको त्रुटि अविलम्ब सच्चिनुपर्छ । उनका अनुसार सभामुख र उपसभामुखले दल त्याग गरिसकेको सत्तापक्षको तर्कलाई मान्ने हो भने संविधान र कानुनअनुसार दुवै जनाको सांसद पद नै स्वत: रिक्त हुनेछ । संविधानको धारा ८९ र राजनीतिक दलसम्बन्धी ऐनको व्यवस्थाले त्यही भन्छ, उनले भने, निर्वाचित भइसकेपछि सभामुख र उपसभामुखबाट निष्पक्ष र सन्तुलित व्यवहारको अपेक्षा गरिएको हो । तर, उनी निर्वाचित भएको दलसँग सम्बन्ध विच्छेदको व्यवस्था भने कानुनले गरेको छैन । उनले संविधानअनुसार कुनै विषय हिजो ठीक थियो र आज बेठिक हुन पुग्यो भने त्यसलाई तुरुन्तै ठीक बनाउनुपर्ने सुझाए ।"
अधुरै रह्यो दुवै खुट्टा टेकेर गाउँ घुम्ने सपना,"कार्की ०६४ देखि निरन्तर संसदीय चुनावमा प्रतिस्पर्धा गर्दै आएका छन् । छोरा नीरज कार्कीका अनुसार डा गोविन्द केसी नेतृत्वको चिकित्सक टोलीले खुट्टाको अप्रेसन गरेको हो । अप्रेसन भएको धेरै भएको छैन, उनले भने, घाउको अवस्था हेरेर करिब एकडेढ महिनासम्म अस्पताल बस्नुपर्ने चिकित्सकले जानकारी दिएका छन् ।"
लामामाथि प्रहरीको गोली,गोली घुँडामुनिको भागमा लागेर घाइते भएका लामालाई प्रहरीले वीर अस्पताल पुर्याएको थियो । उनको साथबाट एउटा पेस्तोल र दुई राउन्ड गोलीसमेत बरामद भएको जनाएको छ । महाशाखाका एसएसपी धीरजप्रताप सिंहका अनुसार सातदोबाटोदेखि भैंसेपाटी क्षेत्रका घरजग्गा व्यवसायीसँग जबरजस्ती रकम असुल्ने गरेको आरोप लामामाथि छ ।
फर्किए सेनापति,"काठमाडौं (कास) भारतको ६ दिने भ्रमण सकेर प्रधानसेनापति राजेन्द्र क्षत्री आइतबार फर्केका छन् । भारतीय सेनाका प्रमुख विपिन रावतको निमन्त्रणामा उनी जेठ २८ मा दिल्ली गएका थिए । भ्रमणका क्रममा उनले भारतका रक्षामन्त्री, रक्षा सचिव, राष्ट्रिय सुरक्षा सल्लाहकार, जल सहसेनाध्यक्षसहित अन्य उच्च पदस्थ अधिकारीसँग भेटवार्ता गरेको सैनिक जनसम्पर्क तथा सूचना निर्देशनालयले जनाएको छ । प्रधानसेनापति भएपछिको दोस्रो भारत भ्रमणमा उनले आपसी हित र सहकार्यको विषयमा छलफल गरेको बताइएको छ । विस्फोटक पदार्थका लागि आवश्यक पर्ने कच्चा पदार्थमा भारतले लगाएको रोक लगायतको विषयमा छलफल गरेको अधिकारीहरूले बताए । उनले यसअलावा नेपाल र भारतबीचको दुईपक्षीय सम्बन्ध उचाइमा पुग्दै गएको विषय र अन्य सहकार्यहरूका बारेमा पनि छलफल गरेको बताइएको छ ।"
ढुंगेललाई आममाफीको भत्र्सना,"काठमाडौं (कास) सर्वस्वसहित जन्मकैद सजाय पाएका बालकृष्ण ढुंगेललाई आममाफी दिने सरकारको निर्णयको ३२ मुलुकमा रहेका कांग्रेसका जनसम्पर्क समितिले भत्र्सना गरेका छन् । जनसम्पर्क समितिका अध्यक्षहरूले संयुक्त वक्तव्यमार्फत ज्यान मुद्दामा जन्मकैद पाएका ढुंगेललाई केपी ओली नेतृत्वको सरकारले आममाफी दिने निर्णय गरेर दण्डहीनता निम्ताएको बताएका छन् । प्रवासी नेपालीको करिब ४० प्रतिशत रेमिट्यान्सबाट चलेको मुलुकमा यस्तो निन्दनीय कार्यको विश्वभरिका प्रवासी नेपालीको आवाज बोल्ने जनसम्पर्क समितिहरू घोर भत्र्सना गर्दछांै, विज्ञप्तिमा भनिएको छ । पेट्रोलियम पदार्थलगायत उपभोग्य वस्तुमा मूल्यवृद्धिले नेपाली जनतालाई जीविकोपार्जनमा गाह्रो भएको उनीहरूले उल्लेख गरेका छन् ।"
खेलकुदमन्त्री र चिनियाँ राजदूतबीच भेटवार्ता,काठमाडौं (कास) युवा तथा खेलकुदमन्त्री जगतबहादुर सुनार विश्वकर्मा र नेपालस्थित चिनियाँ राजदूत यु होङबीच भेटवार्ता भएको छ । भेटका अवसरमा विश्वकर्माले छिमेकी मुलुक चीनले आर्थिक विकास र समृद्धिका क्षेत्रमा गरेको प्रगतिको प्रशंसा गर्दै यसबाट नेपालसमेत लाभान्वित हुन सक्ने अवसर सिर्जना भएको बताए । राजदूत युले चीनले नेपालको विकासमा सहकार्य गरिरहेको उल्लेख गर्दै युवा र खेलकुदको क्षेत्रमा पनि सहकार्य जारी राख्ने बताएकी थिइन् । उनले नेपालले आगामी वर्ष आयोजना गर्न लागेको दक्षिण एसियाली खेलकुदलाई मध्यनजर गर्दै भूकम्पबाट प्रभावित खेलकुदका संरचना निर्माण तथा पुनर्निर्माणमा सहयोग गर्न चीन सरकार तत्पर रहेको जनाएकी थिइन् ।
सुन पसलमा छापा,काठमाडौं (कास) संगठित सुन तस्करीमाथि अनुसन्धान गरिरहेको विशेष समितिले दरबारमार्ग र न्युरोडमा रहेको आरके ज्वेलर्समा छापा मारेको छ । ज्वलेर्सका सञ्चालक राजेन्द्र शाक्य लुटिएको ३३ केजी सुन र सनम शाक्यको हत्या अभियोगमा मुख्य प्रतिवादीमध्येका एक हुन् । मोरङ जिल्ला अदालतमा चलेको मुद्दामा शाक्य पुर्पक्षका लागि थुनामा छन् । स्रोतका अनुसार प्रहरीले शाक्यको सुन पसलबाट कारोबारसम्बद्ध कागजहरू बरामद गरेको छ । सुन किनबेचको कागजका आधारमा उनले वैध सुन कति किन्थे र कति सुन बेच्ने गर्थे भन्ने खुल्ने विश्वास समितिले लिएको छ ।
गोन्जाओमा नेपाल मेला,"बेइजिङ (कार्स) चीनको दक्षिणमा रहेको प्रसिद्ध बन्दरगाह गोन्जाओमा नेपाल मेला सुरु भएको छ । नेपाली हस्तकलाका सामानको चिनियाँ बजार खोज्ने उद्देश्यका साथ सोमबारदेखि मेला सुरु भएको हो । मेला आगामी बुधबारसम्म सञ्चालन हुनेछ । नेपालमा चिनियाँ लगानी भित्र्याउने र नेपालको संस्कृतिको प्रचारप्रसार गरेर नेपालमा चिनियाँ पर्यटक आकर्षित गर्ने उद्देश्य पनि मेलाको रहेको बताइएको छ । मेलामा विभिन्न स्टल राखेर नेपाली उत्पादनको प्रदर्शनी तथा बिक्रीवितरण गरिएको छ । मेला सुरु भएको पहिलो दिनमै नेपालमा उत्पादित विभिन्न हस्तकलाका सामानहरूले चिनियाँको मन तान्न सफल भएका छन् । नेपाली पस्मिना, काठबाट बनेका सामान, विभिन्न जडिबुटीसँगै मूर्तिकला, थांकासहित नेपाली कागजबाट बनेका सामान पनि प्रदर्शनीमा राखिएका छन् । नेपालका ढाकाका पोसाक तथा परम्परागत नेपाली पोसाकका स्टलमा चिनियाँहरूले निकै रुचि देखाएर अवलोकन गरेका छन् । अधिकांश चिनियाँ सामानहरू गोन्जाओ बन्दरगाह भएर नेपाल जाने गर्छन् । नेपाल सामान आपूर्ति गर्ने प्रख्यात सहरमै नेपाली उत्पादनको प्रदर्शनीले नेपालबारेमा थप जानकारी दिएको र चिनियाँको मन तानेको गोन्जाओस्थित नेपाली महावाणिज्य दूतावासका महावाणिज्यदूत रवि भट्टराईले कान्तिपुरलाई बताए ।"
अख्तियारले भन्यो आपूर्तिको निर्णय तीन दिनभित्र पठाऊ,"प्रतिवेदनअनुुसार बुँदा नम्बर ७५ को (क) मा उद्योग, वाणिज्य तथा आपूर्ति मन्त्रालयले कम्पनी रजिस्ट्रारको कार्यालयसँग सम्पर्क र समन्वय गरी नेपाल सरकारको नाममा सेयर कायम गर्न नियमसम्मत प्रक्रिया तयार गर्नुपर्ने उल्लेख छ । उक्त कम्पनीको सञ्चालक समितिमा प्रतिनिधित्व गर्ने नेपाल सरकार र नेसनल ट्रेडिङ लिमिटेडका प्रतिनिधिले आगामी सञ्चालक समितिको बैठक र आगामी साधारणसभामा प्रचलित कम्पनी ऐनबमोजिम प्रक्रिया अगाडि बढाउनुपर्ने उल्लेख छ ।"
बैंकको ब्याज बढ्ने,सोही अवधिमा निक्षेप परिचालनको वृद्धिदर १६ प्रतिशत छ । यो वर्षका अधिकांश महिनाहरूमा निक्षेप वृद्धिदरभन्दा कर्जा प्रवाह दर बढी हुँदै आएको छ । यद्यपि गत वैशाखमा निक्षेपको भारित औसत ब्याजदर ६६ प्रतिशत रहेको राष्ट्र बैंकले जनाएको छ ।
चार महिनामा रेल आउने,जिल्ला प्रशासन कार्यालय मोरङका प्रजिअ आचार्यले हालसम्ममा अधिग्रहण गरिएको जग्गाको प्रतिकट्ठा न्यूनतम ९० हजारदेखि २५ लाखसम्म मूल्यांकन गरेर ५३ करोड मुआब्जा वितरण गरिसकिएको बताए । विराटनगररंगेली सडकभन्दा उत्तरतर्फको जग्गामा मुआब्जा विवाद रहेको उनले बताए । त्यहाँभन्दा दक्षिण भारत सरकारले निर्माण काम गरिरहेको प्रजिअ आचार्यको भनाइ छ ।
४ सय मेगावाटलाई एक करोड,"आगामी आर्थिक वर्षको बजेट हेर्दा नलगाड हाइड्रोपावर छिट्टै पूरा नहुने अवस्था नदेखिएको स्थानीय दीपबहादुर सिंहले बताए । सरकारले नलगाड आयोजना अलपत्र पर्ने भो, सिंह भने, कर्णाली प्रदेशको जलाशययुक्त मेघा प्रोजेक्ट निर्माणमा सरकारले खासै चासो नदेखाउनु दु:खद हो । सरकारको प्राथमिकतामा नपर्दा नलगाड हाइड्रोपावर वर्षौंपछि धकेलिने सम्भावना बढेको वडा अध्यक्ष गोविन्द शाहीले बताए । अबको ५७ वर्षमा आयोजनाको निर्माण सम्पन्न गर्ने लक्ष्य राखे पनि बजेट विनियोजनको अवस्था हेर्दा २० वर्षसम्म पनि बन्ने देखिँदैन, शाहीले भने, सरकारकै कारण नलगाड निर्माणमा ढिलाइ भएको छ ।"
कोमात्सुको ग्रेडर जीडीको बिक्री,काठमाडौं (कास) कन्टिलेन्टल ट्ेरडिङ इन्टरप्राइजेजले कोमात्सुको मोटर ग्रेडर जीडी ५३५५ को बिक्री सुरु गरेको छ । हे ग्रेडर जीडी ५३५५ मा एसएए सिक्स डि १०७ ईवन इन्जिन रहेको कम्पनीले जनाएको छ । यसको ३७१ मिटर ब्लेडले २००० आरपीएममा १५४ हर्सपावर उत्पन्न गर्ने क्षमता रहेको जारी विज्ञप्तिमा उल्लेख छ । कम्पनीका अनुसार यो मेसिनसँगै टर्बो चार्जर एअरटुएअर अफ्टरकुल्ड इन्जिन हुने भएकाले उच्च गतिशीलता प्रदान गर्नुका साथै तेल खपत पनि कम हुन्छ ।
सान्सुई टीभीमा क्यास ब्याक,काठमाडौं (कास) त्रिवेणी व्यापार कम्पनीले सान्सुई इलेक्ट्रोनिक्स ब्रान्डको एलईडी टीभीमा २५ प्रतिशतसम्म क्यास ब्याक अफर ल्याएको छ । विश्वकपलाई लक्षित अफरलाई कम्पनीले लाइभ द गेम अभियान नाम दिएको जारी विज्ञप्तिमा छ । उक्त अभियानका क्रममा सेलेक्टिभ मोडेलका ब्लुटुथ फ्री उपलब्ध गराउन जनाएको छ ।
भायनेटको अफर,काठमाडौं (कास) भायनेट कम्युनिकेसन्सले भायनेटको नेट टीभी जडान गरी ग्राहकले सित्तैमा विश्वकप हेर्न सक्ने योजना ल्याएको छ । योजनाअनुसार ग्राहकले एकपटक सेटअप बक्सको एक हजार रेन्टल चार्ज र ५ सय डिपोजिट तिरेर ६ महिना वा २५ सय रेन्टल र ५ सय डिपोजिट तिरेर १२ महिनासम्म नेट टीभी सित्तैमा हेर्न सक्ने कम्पनीको दाबी छ ।
हिटाचीको टफ टु टयाकल,काठमाडौं (कास) युनिभर्सल इलेक्ट्रोकमले हिटाची ब्रान्ड टेलिभिजन खरिदमा टफ टु टयाकलअन्तर्गत ६० हजारसम्मको क्यास ब्याक ल्याएको छ । विश्वकपका अवसरमा ल्याइएको उक्त अफर जेठ २९ बाट नेपालभरि लागू भएको विज्ञप्तिमा उल्लेख छ ।
यामाहाको राइड आउट,काठमाडौं (कास) एमएडब्लू इन्टरप्राइजेजले यामाहा एफजी २५ का राइडरहरूका लागि साहसपूर्ण तथा रोमाञ्चक राइड आउट को चौथो संस्करणको आयोजना गरेको छ । कम्पनीका अनुसार यसपटक १ नम्बर प्रान्तका एफजी २५ राइडरर्सलाई इटहरीको यामाहा सोरुमबाट धरान हुँदै भेंडेटार नाम्जेसम्मको यात्रा गराएको थियो ।
एनआईसी एसियाको मुद्दती निक्षेप योजना,काठमाडौं (कास) एनआईसी एसिया बैंकले उच्च ब्याजदरसहितको मुद्दती निक्षेप योजना पुन: सञ्चालनमा ल्याएको छ । धनवर्षा मुद्दती निक्षेप योजना मा मासिक रूपमा ब्याज भुक्तानीको सुविधासहित वार्षिक १२ प्रतिशत ब्याज प्रदान गरिने जारी विज्ञप्तिमा छ ।
सिभिलको चन्द्रसूर्य बचत,"काठमाडौं (कास) सिभिल बैंकले चन्द्रसूर्य बचत खाता ल्याएको छ । बैंकले यस बचत खातामा १० प्रतिशत वार्षिक ब्याजदर प्रदान गर्ने जारी विज्ञप्तिमा उल्लेख छ । न्यूनतम मौज्दात १० हजार रहेको बचत खातामा ग्राहकका लागि नि:शुल्क इन्टरनेट बैंकिङ, एटीएम कार्ड, चेक बुक, एसएमएस बैंकिङ सेवा, मोबाइल बैंकिङ सेवा, लकरको वार्षिक शुल्कमा शत प्रतिशत छुट रहेको कम्पनीले जनाएको छ ।"
शिवम्को भविष्यवाणी कार्यक्रम,काठमाडौं (कास) शिवम् सिमेन्टले आफ्ना फेसबुक फलोअरलाई वल्र्डकप विजेताको भविष्यवाणी गरी आकर्षक पुरस्कार जित्ने अवसर प्रदान गर्ने भएको छ । हरेक खेलमा हुन सक्ने सम्भावित विजेताहरूको घोषणा गरी उक्त भविष्यवाणी मिलेमा सहभागीले प्रत्येक खेलमा आकर्षक पुरस्कार प्राप्त गर्न सक्ने जारी विज्ञप्तिमा छ । यस खेलका सहभागीहरूले शिवम् सिमेन्टको आधिकारिक फेसबुक पेजलाई लाइक गरी त्यहाँ रहेको प्रिडिक्ट एन्ड विनपोस्टको लिंकमा गई भविष्यवाणी गर्नुपर्नेछ ।
बैंकको शाखा थप,"काठमाडौं (कास) सनराइज बैंकले रौतहटको चन्द्रनिगाहपुरमा आफ्नो ८५ औं शाखा स्थापना गरेको छ । शाखाको स्थापनाबाट बैंकले ग्राहकलाई थप विस्तारित, सर्वसुलभ तथा उच्चस्तरीय बैंकिङ सेवा पुर्याउने उद्देश्य लिएको विज्ञप्तिमा छ ।"
स्थानीय तहका ९ वित्तीय स्रोत,"हालको फ्रिज नहुने व्यवस्थाले स्थानीय तहले खर्च क्षमता थप कमजोर हुने सम्भावना भने बढी देखिन्छ । तर, त्यसका लागि अब बन्ने नीति नियमबाट कडाइ गरिने केन्द्र सरकारको तयारी छ । आगामी आर्थिक वर्षका लागि केन्द्र सरकारले ७ सय ५३ वटा स्थानीय तहहरूलाई ३ खर्ब ८ अर्ब ४८ करोड ७२ लाख रुपैयाँ दुई शीर्षकको अनुदानमा विनियोजन गरेको छ । प्राकृति स्रोत, आन्तरिक अन्त:शुल्क र मूल्य अभिवृद्धि कर (भ्याट) बाट उठेको राजस्वसमेत स्थानीय तहले छुट्टै पाउनेछन् ।"
रोकिएन इन्धन चोरी निकासी,त्यसैगरी आयल निगमको क्षेत्रीय डिपो विराटनगरबाट सुनसरीका विभिन्न ५ वटा पम्मका नाममा २० हजार लिटर डिजेल लिएर हिँडेको टयांकरका चालकले पम्पलाई नदिई उक्त डिजेल भारतमा लगेर बिक्री गरी टयांकरलाई भारतमै बेवारिसे अवस्थामा छाडेर फरार भएको खुलासा भएको थियो । ना२ख ४३५२ नम्बरको टयांकरका चालक मुन्नाले सुनसरीको इटहरीका तीनवटा पम्पमा १२ हजार लिटर दिएर बाँकी ८ हजार लिटर डिजेल भारतमा पुर्याएर महँगो मूल्यमा बेची टयांकर बेवारिस छाडेर भागेका थिए ।
अर्काे साता सूचना प्रविधि सम्मेलन,सम्मेलनको उद्घाटन अर्थमन्त्री युवराज खतिवडाले गर्ने कार्यक्रम छ ।
बम आक्रमणमा १३ मारिए,"आक्रमणको कुनै पनि समूहले जिम्मेवारी नलिएको डानिसले बताए । पीडितहरू महिला, बालबालिक तथा पुनस्र्थापना मन्त्रालयका केही कर्मचारी छन्, उनले भने । गत शनिबार अफगान तालिवानले अप्रत्याशित रूपमा इदका अवसरमा तीनदिने युद्धविरामको घोषणा गरेका थिए । यद्यपि उनीहरूको युद्धविराम कहिले अन्त्य हुने भन्नेबारे केही बताइएको छैन । एक साताअघि मोटरसाइकलमा आएका एक व्यक्तिले गरेको आक्रमणमा १४ जनाको मृत्यु भएको थियो । त्यसैगरि गत अप्रिलमा काबुलमा गरिएको विस्फोटमा २६ जनाको ज्यान गएको थियो । मृत्यु हुनेमा ९ जना पत्रकार थिए ।"
ट्रम्पकिम शिखर बैठक आज,ट्रम्पले शिखर बैठक शान्ति स्थापन गर्न एक पटकको प्रयास हुने बताएका छन् । यसअघि ट्रम्पले बैठकको सम्भावित नतिजाबारे थाहा पाउन आफूलाई एक मिनेट पनि नलाग्ने दाबी गर्दै सकारात्मक नभए वार्ताबाट बाहिरिने बताएका थिए । ट्रम्पले उत्तर कोरियाली नेता किमलाई नि:शस्त्रीकरणका लागि सहमत गराउने प्रयासमा जुट्ने अपेक्षा गरिएको छ ।
प्रमिलाका बोल्ड क्यानभास,बिहीबारसम्म चल्ने भनिएको प्रदर्शनीमा २४ कलाकृति छन् ।
बुद्धिरेशम स्मृति सम्मान,"काठमाडौं (कास) कवि कृष्णभक्त श्रेष्ठ, आख्यानकार अनिता तुलाधार र नाटककार अशेष मल्ललाई बुद्धिरेशम स्मृति स्रष्टा सम्मान प्रदान गरिएको छ । कवि द्वारिका श्रेष्ठले आफ्ना आमाबुबाका नाममा स्थापना गरेको पुरस्कारमा जनही १ लाख रुपैयाँ रहेको छ । तीनै स्रष्टालाई राजधानीमा सोमबार वाङ्मय शताब्दी पुरुष सत्यमोहन जोशीले पुरस्कार हस्तान्तरण गरे । जलरिका साहित्य प्रतिष्ठानद्वारा आयोजित समारोहमा सम्मानित स्रष्टाहरूबारे समीक्षक महेश पौडयालले बोलेका थिए । समारोहमा जलेश्वरी श्रेष्ठ लिखित कथा संग्रह फूल फुलाउने गमला लोकार्पण पनि गरियो । उक्त संग्रहमा सत्र कथा छन् ।"
रत्न पुस्तक अनलाइनमा,"प्रबन्धक श्रेष्ठका अनुसार, हाल देशभित्र भने यो सेवा सञ्चालनमा ल्याइएको छैन । यो सेवा सञ्चालन गरेको पछिल्लो ३ महिनामा अमेरिका, युरोपसहितका २९ देशमा रहेका नेपाली पाठकले नेपाली पुस्तकहरू मगाएका छन् । यो सुविधामा रत्नबाट छापिएका र अन्य सबै प्रकाशन गृहबाट प्रकाशित पुस्तकहरू खरिद गर्न सकिनेछ, श्रेष्ठले भने, नेपाली पुस्तकलाई अन्तर्राष्ट्रिय बजारमा पुर्याउन र पुस्तक व्यवसायलाई नयाँपन दिन यो सेवा सुरु गरिएको हो ।"
सामुदायिक वनबारे,"विसं २०३० मा सरकारले ठोकर्पा पञ्चायतका तत्कालीन प्रधानपञ्च भण्डारीको प्रस्तावअनुसार उपभोक्तालाई वन जोगाउने सहमति दिएको थियो । उनले २०२९ मै १०३ सदस्यीय संरक्षण समिति गठन गरी जनसहभागितमा आधारित वन विकास भन्ने अवधारणा गाउँतहबाट पारित गराएका थिए । सोही आधारमा तत्कालीन प्रधानपञ्च भण्डारी र जिल्ला वन अधिकृत तेजबहादुर महतलाई २०७३ सालमा सामुदायिक वनको राष्ट्रिय अभियान्ताको रूपमा पहिचान दिने निर्णय गरेको थियो । पुस्तकको वन तथा भूसंरक्षण मन्त्री शक्ति बस्नेत, कानुन मन्त्री शेरबहादुर तामाङ, पूर्वमन्त्रीहरू अमृतकुमार बोहरा तथा अग्निप्रसाद सापकोटाले राजधानीमा लोकार्पण गरेका हुन् ।"
मानहानिविरूद्ध जीफ्रेन्ड,"इन्टरनेटमार्फत हुने यस्ता गतिविधिको हामी निरन्तर निगरानी गर्दै छौं, सोर्स म्युजिकलाई उद्धृ्रत गर्दै कोरियाको अलकेपप डटकम लेख्छ, यथार्थको प्रवाह नगरी जे मन लाग्यो त्यही कमेन्ट लेख्नेहरूको तथ्यांक जम्मा पार्दै छौं । यसविरुद्ध हाम्रो ल फार्ममार्फत कानुनी प्रक्रिया सुरु गरिनेछ । कलाकारको अधिकार सुनिश्चित गर्न यो आवश्यक रहेको बताइएको छ ।कसैको मानहानी गर्नु अपराध भएको भन्दै सोर्स म्युजिकले यसमा कुनै किसिमको सम्झौता नगर्ने घोषणा गरेको छ । सन् २०१५ मा स्थापना भएको समूहमा सोउन, येरिन, युन्हा, युजु, सिनबी र उम्जी आबद्ध छन् । यी किशोरीलाई आपत्तीजनक शब्द प्रयोग गरेर यिनको चरित्रमाथि प्रश्न उठाउने वा यौन दुव्र्यवहार गर्न खोजिएकाले एजेन्सी सजग भएको बताइन्छ ।सोर्स म्युजिकले आपत्तिजनक कमेन्ट पोस्ट गर्ने नेटिजन्स (इन्टरनेट प्रयोगकर्ता) को तथ्यांक संकलनमा आफूलाई सहयोग गर्न जीफ्रेन्ड समर्थकलाई आग्रह गरेको छ । उसको यो कदमलाई लिएर अन्य सेलेब्रिटी र म्युजिक ग्रुपले सराहना गरेका छन् । जीफ्रेन्ड त्यहाँको नामी गर्लग्रुप हो । के पप पछयााउने नेपालीमाझ पनि यो समूह परिचित छ ।"
मिस्टर र मिस नेपाल आइकन,"निर्णायकमण्डलमा वर्षा कार्की, सुजता काफ्ले शाह, डा पुनम कर्ण, अध्यापक सरोज प्याकुरेल, गायक सीताराम पोखरेललगायत थिए । एएनपी मिडिया हाउसले गर्दै आएको प्रतियोगितामा अश्विनी झाको कोरियोग्राफी रहेको थियो ।"
रणवीर निकै चुलबुले छन्,"रणवीरको सरलपनले गर्दा पनि मलाई त्यो फिल्ममा आफ्नो अभिनय निर्धक्कसाथ तिखार्ने माहोल मिलेको जस्तो लाग्छ । उनको यो विशेषताबाट मलाई के लाग्यो भने कलाकारहरू सरल हुनुपर्दो रहेछ । सुटिङको पहिलो दिन पनि म डरले रातै भएको थिएँ । कुन कलाकारसँग खेल्दै छु भन्नेसमेत हेक्का थिएन । भुइँमा लडिरहेकी युवतीलाई हेर्ने तर, नउठाउने दृश्य थियो । मैले उसै गरें । एक छिनपछि ती युवती कहाँ गइन् पत्तो नै पाइनँ । एकै छिनको ब्रेक लिएर सेटमा आउँदै थिएँ, अग्ली, सुन्दर युवती अगाडि उभिइन् । ती प्रियंका चोपडा पो रहिछन् । उनीसँगको अनुभव भने हाई हेल्लोभन्दा अघि बढ्न सकेन । बर्फी फिल्म नआउँदासम्म साथीहरूलाई मेरो अनुबन्धबारे विश्वास दिलाउनसमेत मुस्किल परेको थियो । धेरैले बलिउड फिल्म खेल्नुलाई ठूलो माने । अब यसको स्वभाव बदलिन्छ होला भन्दै अडकल काटे । तर, मलाई खासै केही लागेन । त्यो एउटा सानो अभिनय कर्म मात्रै थियो । म त सँधै उही हुँ, भोला ।"

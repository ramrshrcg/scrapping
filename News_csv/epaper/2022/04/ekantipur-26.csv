शीर्षक,विवरण
चुनावी मैदानमा सवा लाख उम्मेदवार,"दाङ, कपिलवस्तु, गुल्मी, कालीकोट, रोल्पालगायत जिल्लामा चन्दले उम्मेदवार उठाएका छन् । निर्वाचन आयोगमा दर्ता भएका १ सय ११ दलमध्ये निर्वाचन प्रयोजनका लागि ७९ दल दर्ता भएका छन् । सक्रिय सबैजसो दलले निर्वाचनमा सहभागिता जनाएको आयोगले जनाएको छ । काठमाडौं महानगरको प्रमुखमा २१ दलका उम्मेदवारले प्रमुखमा दाबी गरेका छन् ।निर्वाचन आयोगले राति ११ बजे सार्वजनिक गरेको विवरणअनुसार प्रदेश १ मा सबैभन्दा बढी उम्मेदवार मोरङमा ३ हजार ५ सय ८२, प्रदेश २ मा सर्लाहीमा सबैभन्दा बढी ३ हजार ६ सय ३७, काठमाडौंमा २ हजार १०, काभ्रेपलाञ्चोकमा २ हजार ३ सय, गण्डकीको स्याङ्जामा सबैभन्दा बढी १ हजार ३ सय ९२ जनाले उम्मेदवारी दिएका छन् । लुम्बिनी प्रदेशको बाँकेमा १ हजार ८ सय ९६ जनाको उम्मेदवारी परेको आयोगले जनाएको छ । कर्णालीको प्रारम्भिक विवरणमा सबैभन्दा बढी दैलेखमा १ हजार ४ सय २४ जनाको उम्मेदवारी परेको छ । सुदूरपश्चिम प्रदेशमा कञ्चनपुरमा सबैभन्दा बढी १ हजार ३ सय ९० जनाले मनोनयन दर्ता गराएका छन् । यो तथ्यांक कुल १ लाख ४ हजार १ सय २३ उम्मेदवारको विवरणका आधारमा उल्लेख छ ।स्थानीय निर्वाचन हुनेबारे आशंका गरिए पनि वैशाख ३० मा निर्वाचन हुने पक्का भएको छ । धेरै मान्छेलाई निर्वाचन नहुने हो कि भन्ने आशंका थियो, मनोनयन दर्ता भइसकेपछि निर्वाचन सुनिश्चित भएको छ, पूर्वप्रमुख निर्वाचन आयुक्त भोजराज पोखरेलले भने, चुनाव हुन्न कि भन्ने आशंकालाई जनताले गलत साबित गरिदिए । उम्मेदवार छनोट माथिल्लो तहबाट हुँदा विकृति देखिएको उनले बताए । उम्मेदवारी दर्ता गर्ने अन्तिम समयसम्म पनि दलहरूले उम्मेदवारको टुंगो लगाउन सकेनन्, यसले दलको पारदर्शितामा शंका उब्जिएको छ, यसले दलहरूलाई नै कमजोर बनाउने भयो, उनले भने । विगतमा जतिसुकै विद्रोह भए पनि निर्वाचन नै उचित राजनीतिक माध्यम भएको पूर्वप्रमुख निर्वाचन आयुक्त पोखरेलले बताए । दलहरूले जनताको मत नै म्यान्डेट रहेछ भन्ने बुझे, उनले भने, आमजनता निर्वाचनको पक्षमा छन् । नेताहरूले जनताको क्यारेक्टर देखेपछि निर्वाचन बहिष्कार गर्ने, भाँड्ने, हिंसा गर्ने प्रवृत्ति हट्दै गयो । राजनीतिक दल र कुनै समूह विरोध छाडेर निर्वाचनमा सहभागी हुँदा लोकतन्त्रलाई बलियो बनाउने पूर्वप्रमुख आयुक्त नीलकण्ठ उप्रेतीले बताए । विगतको निर्वाचनमा विरोध गर्ने, हिंसात्मक गतिविधि गर्ने दल र समूहहरू पनि निर्वाचनमा सहभागी भएका छन्, यसले लोकतन्त्रलाई सुदृढ पार्नेछ, उप्रेतीले भने, पहिला ३० भन्दा बढी दलले विरोध गर्दा पनि निर्वाचन भएको थियो । उम्मेदवारी दिएको दिन नै बन्द आह्वानसमेत भएको थियो, यसपालि कुनै पनि दलले विरोध गरेका छैनन्, उनले भने, संविधानको मर्मअनुसार ५ वर्षमा निर्वाचन हुँदै छ । अब देश अघि बढ्यो । निर्वाचन निरन्तर गराउनेतर्फ पनि थिति बस्यो । त्यसकै फलस्वरूप आजको निर्वाचन प्रक्रिया सुरु भएको हो । हामी परिपक्व हुँदै गएका छौं । मतदाताको विद्वताले लोकतन्त्रलाई संस्थागत गर्न मद्दत गर्दै आएको उनले बताए । ताप्लेजुङको ओलाङचुङगोलाको मतदाता र कञ्चनपुरको दोधारा चाँदनीका मतदाताबीच आपसमा भेट नभए पनि उनीहरूले लोकतन्त्र बलियो बनाउने काम गर्छन्, लोकतन्त्रलाई संस्थागत गर्न मतदाताले योगदान दिइरहन्छन्, उनले भने ।अघिल्लो स्थानीय तह निर्वाचनमा मनोनयन दर्ता एक दिन मात्रै राख्दा समस्या भएपछि यसपालि दुई दिन समय राखिए पनि ठूला दलले दोस्रो दिनको अन्तिम घडीमा मात्रै उम्मेदवारी दर्ता गराएका छन् । छिटपुट घटनाबाहेक कुनै अप्रिय घटना भएको जानकारी आएको छैन, मनोनयन उत्साहजनक नै भयो, प्रमुख निर्वाचन आयुक्त थपलियाले भने । उम्मेदवारी दिने अन्तिम समयमा दलहरूले मनोनयनपत्र दिने व्यक्तिको नाम फेरबदलसमेत गरेको आयोगले जनाएको छ । एउटै पार्टीका एकभन्दा बढी व्यक्ति पार्टीको आधिकारिक पत्र लिएर निर्वाचन अधिकृतको कार्यालयमा मनोनयन दर्ता गर्न पुगेका थिए ।दलका तर्फबाट उम्मेदवारी दिने व्यक्तिको मनोनयनपत्रमा कसको हस्ताक्षर हुने भन्ने निर्वाचन प्रयोजनका लागि दल दर्ता गर्दा नै यकिन भएको थियो । मनोनयन गर्दा यसअघि तोकिएको व्यक्तिको भन्दा फरक हस्ताक्षर भएको पत्र लिएर निर्वाचन अधिकृतको कार्यालयमा आएको आयोगले जनाएको छ । प्रदेश र प्रतिनिधिसभाको समानुपातिक बन्द सूचीमा रहेका व्यक्तिहरूलाई दलको आधिकारिक पत्रबिना आयोगले हटाउन सक्दैन । दल टुटफुट भए पनि बन्दसूचीमा रहेका व्यक्तिको नाम नहटाइएकाले केहीले उम्मेदवार बन्न नपाएको थपलियाले बताए ।"
४० पदमा एकल मनोनयन,"उनी गत निर्वाचनमा स्वतन्त्र उम्मेदवारी दिएर अध्यक्षमा विजयी भएका थिए ।काइके गाउँपालिकाको अध्यक्षमा एकीकृत समाजवादीका अंगत राना र उपाध्यक्षमा कांग्रेसका लिमी रोका तथा शेफोक्सुन्डो गाउँपालिका अध्यक्षमा एमालेका धावा छन्दुक गुरुङको एकल उम्मेदवारी परेको छ । डोल्पाका मुख्य निर्वाचन अधिकृत केशव चपार्इंले ५ जना अध्यक्षउपाध्यक्षको एकल उम्मेदवारी परेको जानकारी आए पनि मंगलबारसम्म विवरण रुजु गरेपछि मात्र आधिकारिक रूपमा भन्न सकिने बताए । उपल्लो डोल्पामा शेफोक्सुन्डो, छार्कातोन्साङ र डोल्पोबुद्ध गरी ३ गाउँपालिका छन् । स्थानीय तहको गत निर्वाचनमा सेनाङसहित ३ जना अध्यक्ष र उपाध्यक्ष स्वतन्त्रबाट विजयी भएका थिए ।उता ताप्लेजुङको फक्ताङलुङ गाउँपालिका७ ओलाङचुङगोलाको निर्वाचन अधिकृतको कार्यालयमा सोमबार उम्मेदवारी दर्ता गर्न ७ जना मात्रै आए । उनीहरूमध्ये २ जना प्रस्तावक बसे भने अन्य पाँचले अध्यक्षसहितको पदमा एकल उम्मेदवारी दर्ता गराए । फक्ताङलुङका निर्वाचन अधिकृत राजकुमार दाहालका अनुसार वडाध्यक्षमा छेतेन लामा शेर्पाको मात्र उम्मेदवारी परेको छ । वडा सदस्यमा टाँसी शेर्पा र वाङया शेर्पा, महिला सदस्यमा फुपुल्हामु श्रेष्ठ र दलित महिला सदस्यमा विपना तुम्बाहाम्फे विश्वकर्माको उम्मेदवारी पर्यो । यी पाँचै जनाको प्रस्तावक बसे निवर्तमान वडाध्यक्ष छेतेन शेर्पा भोटे र समर्थक थिए दावा चुङ्दा शेर्पा । दाहालका अनुसार आवश्यक पद संख्या जति मात्र उम्मेदवारी परेकाले उनीहरू निर्विरोध भए पनि घोषणा आवश्यक प्रक्रिया पूरा भएपछि हुनेछ ।३ सय ३६ मतदाता भएको यो वडामा कांग्रेस र एमाले गरी दुई पार्टीका कार्यकर्ता मात्रै छन् । २०७४ को निर्वाचनमा वडाध्यक्ष र सदस्यहरू कांग्रेसबाट निर्वाचित भएका थिए । छेतेन लामा शेर्पा भने वडाध्यक्षमा एक मतले पराजित भएका थिए । ओलाङचुङगोलाका ५० प्रतिशतभन्दा बढी मतदाता बस्तीभन्दा बाहिर छन् । स्थानीय बासिन्दाका अनुसार रोजगारी र पढाइको सिलसिलामा गाउँका धेरैजसो काठमाडौं, भारतको दार्जिलिङ, सिक्किम र अमेरिका, क्यानडालगायतमा छन् । विगतको चुनावमा बाहिरबाट मतदाता ल्याउँदा दुवै पार्टीका उम्मेदवारको निकै खर्च भएको थियो । आवश्यकताभन्दा बढी खर्च र सानो बस्तीमा ठूलो अन्तरद्वन्द्व भएपछि निर्वाचनमा नजाने निर्णय भएको टाँसी बताउँछन् । उनले भने, सानो बस्तीका मतदातालाई पनि अप्ठ्यारो हुँदोरहेछ । सबै आफ्नो मान्छे छ, कसलाई जिताउने र कसलाई हराउने ? २०७४ सालको पाठले पनि सर्वसम्मत गर्यौं । बाहिर नदेखिए पनि यो निर्वाचनपछि सानो बस्तीमा लामो समयसम्म अन्तरद्वन्द्व देखिएको उनले बताए । वर्तमान वडाध्यक्ष छेतेन भोटे सहमति गर्छौं भन्दा गाउँले पनि खुसी भएको बताउँछन् । सदरमुकामभन्दा टाढाको बस्ती र धेरै विकास गर्नुपर्ने भएकाले मिल्नुको विकल्प नभएको नवनिर्वाचित वडाध्यक्ष छेतेन बताउँछन् । सबै स्वतन्त्रबाट निर्वाचित भएकाले दलीय हिसाबले विभाजित हुने मेरोतेरो भन्ने नै नभएको उनले बताए । ओलाङचुङगोलाकै जस्तो एकल उम्मेदवारी गण्डकी प्रदेशका केही स्थानीय तहमा पनि देखिएको छ । मनाङको मनाङ ङिस्याङ गाउँपालिका३ को वडाध्यक्षमा कृष्ण लामा (स्वतन्त्र) वडाध्यक्षमा एकल उम्मेदवारी दर्ता भएको छ । त्यस्तै मनाङकै ङिस्याङ गाउँपालिका९ को वडाध्यक्षमा च्योल्पा गुरुङ र ७ को वडाध्यक्षमा ओमबहादुर गुरुङको एकल उम्मेदवारी परेको छ । त्यस्तै मनाङकै चामे गाउँपालिका१ मा एमालेका खड्कजंग गुरुङ र २ मा कांग्रेसका मंगलदेव गुरुङको पनि वडाध्यक्षमै एकल उम्मेदवारी परेको छ । गोरखाको चुमनुव्री गाउँपालिका६ चुम्चेतको वडाध्यक्षसहितका चार पद र वडा १ सामागाउँको ३ सदस्य पदमा एकल उम्मेदवारी परेको छ । वडा ६ को अध्यक्षमा माओवादीका २८ वर्षीय सरोज लामाको एकल उम्मेदवारी परेको छ । चुम्चेतमा कांग्रेस र माओवादीले वडाध्यक्षसहितका पद भागबन्डा गरेर निर्विरोध बनाएका हुन् । वडाध्यक्षमा लामा र सदस्य ठिन्ले ग्याम्जो लामाले माओवादीका तर्फबाट एकल उम्मेदवारी दिएका हुन् । कांग्रेसका तर्फबाट वडा सदस्यमा सोनाम लामा र महिला सदस्यमा डोल्मा लामाको एकल उम्मेदवारी परेको छ । दलित सदस्यका तर्फबाट कसैको पनि उम्मेदवारी परेको छैन । तिब्बती सीमासँग जोडिएको चुमनुव्री१ सामागाउँबाट पासाङ लामा, डोल्मा लामा र कर्मा सन्दुकको वडा सदस्यमा एकल उम्मेदवारी परेको छ । यस्तै मुस्ताङको लोघेकर दामोदरकुण्ड गाउँपालिकाको तीन वडामा पनि एकल उम्मेदवारी परेको छ । वडा १ मा वडाध्यक्ष पदमा एमालेका टसीढिन्डु ठकुरीको एकल उम्मेदवारी परेको छ । यो वडामा सदस्य पदमा एमालेकै एक र कांग्रेसका २ सदस्यको पनि एकल उम्मेदवारी परेको छ । वडा ३ मा वडाध्यक्षमा एमालेकै झियानतिजिन गुरुङको एकल उम्मेदवारी परेको छ । यो वडामा सदस्य पदमा एमालेका ३ र कांग्रेसका एक सदस्यको पनि एकल उम्मेदवारी परेको छ । त्यस्तै वडा ४ मा वडाध्यक्षमा एमालेका झियानछुसाङ गुरुङको एकल उम्मेदवारी परेको छ । त्यस्तै ४ जना वडा सदस्यका लागि पनि एकल उम्मेदवारी परेको छ । २ नम्बर वडामा पनि एमालेको तीन र कांग्रेसका एक सदस्यको एकल उम्मेदवारी परेको छ ।कलेन्द्र सेजुवाल (सुर्खेत), आनन्द गौतम (ताप्लेजुङ), आश गुरुङ (लमजुङ) र हरिराम उप्रेती (गोरखा)"
चन्द समूह पनि प्रतिस्पर्धामा,"काशीराम डाँगी (रोल्पा), माधव अर्याल (पाल्पा), तुलाराम पाण्डे (कालीकोट), मनोज पौडेल (कपिलवस्तु) र गगनशीला खड्का (गुल्मी)"
सीके राउतको पार्टीद्वारा डेढ सय पालिकामा उम्मेदवारी,"हामीले उठाएको किसानको समस्या र स्थानीय तहमा जनप्रतिनिधिले गरेको भ्रष्टाचारविरुद्ध आन्दोलनले ग्रामीण क्षेत्रमा सकारात्मक छाप परेको छ, उनले भने, मतदाताको झुकाव हामीतिर बढेपछि अन्य पार्टीले भ्रम फैलाउने चुनौती छ । पुराना दलहरू डर, त्रास देखाएर मतदाता प्रभावित पार्न सक्रिय भएको आरोप पनि उनले लगाए । उनले निर्वाचन कार्यालयमाथि पनि टिप्पणी गर्दै भने, हाम्रा उम्मेदवारको कागजातमा कैफियत देखाउने निर्वाचन अधिकृतले अन्यको मनोनयनपत्र अध्ययन नगरी दर्ता गरेको देखियो ।"
"महानगर प्रमुखमा १५५, उपप्रमुखमा ८० उम्मेदवार","मधु शाही (काठमाडौं), प्रशान्त माली (ललितपुर), रमेशकुमार पौडेल (चितवन), दीपक परियार (पोखरा), देवनारायण साह (विराटनगर) र भूषण यादब (वीरगन्ज)"
"नासुको सम्पत्ति : २१ ठाउँमा जग्गा, १४ बैंक खाता","(काठमाडौं)  नासु पदमा कार्यरत एक कर्मचारीले भन्सार र अदालतमा बसेर करोडौं रुपैयाँ अकुत आर्जन गरेको खुलेको छ । अख्तियार दुरुपयोग अनुसन्धान आयोगले पछिल्लो पटक भन्सार जाँचपास कार्यालय तीनकुनेमा कार्यरत नासु देवीबहादुर थापाविरुद्ध पौने २ करोड रुपैयाँ बिगो, त्यति नै जरिवाना र स्रोत नखुलेको सम्पत्ति जफतको मागदाबीसहित विशेष अदालतमा मुद्दा दायर गरेको हो ।२०५६ साउन ५ मा विचारी पदबाट सरकारी सेवा प्रवेश गरेका र पछिल्लो पटक निलम्बनमा रहेका नासु थापाविरुद्ध २० वर्षमा १ करोड ८७ लाख रुपैयाँ बराबरको गैरकानुनी चल अचल सम्पत्ति आर्जन गरेको कसुरमा सोमबार विशेष अदालतमा मुद्दा दायर भएको हो । अख्तियारका प्रवक्ता श्यामप्रसाद भण्डारीका अनुसार उनीविरुद्ध अकुत सम्पत्ति बराबरको बिगो, बिगो बराबरको जरिवाना तथा कैद सजायको मागदाबी गरिएको छ । अख्तियारले थापाका बाबु कृष्णबहादुर, आमा चन्द्रमाया र श्रीमती विमसा राउत थापाविरुद्ध अनुसन्धानबाट खुलेको गैरकानुनी अकुत सम्पत्ति फिर्ता प्रयोजनका लागि प्रतिवादी बनाएको छ ।भन्सार जाँचपास परीक्षण कार्यालय तीनकुने काठमाडौंमा नासु पदमा कार्यरत थापाले पेस गरेको सम्पत्ति विवरण र अनुसन्धान गर्दा खुलेका तथ्यबीच तालमेल नदेखिएको र अनुसन्धान गर्दै जाँदा करिब २ करोड रुपैयाँ बराबरको चलअचल सम्पत्तिको स्रोत नखुलेको अख्तियारका प्रवक्ता भण्डारीले बताए । २०५६ साउन ५ मा विचारी पदमा सेवा प्रवेश गरेदेखि २०७५ असार मसान्तसम्मको अवधिमा थापा र उनका परिवारले अमिल्दो र अस्वाभाविक उच्च जीवनस्तर यापन गरेको, आफ्नो हैसियतभन्दा बढी रकम आफू, बाबुआमा र श्रीमतीका नाममा घरजग्गा खरिद गर्नुका साथै कम्पनी तथा फर्महरू दर्ता गरी परिवारले अमिल्दो र अस्वाभाविक उच्च जीवनस्तर यापन गरेको अख्तियारले जनाएको छ । अख्तियार प्रवक्ता भण्डारीका अनुसार उनले परिवारका सदस्यको नाममा विभिन्न बैंक, वित्तीय संस्था तथा कम्पनीमा संस्थापक एवं साधारण सेयर उद्योग तथा फर्महरूमा लगानी, विभिन्न बैंक तथा वित्तीय संस्थाहरूमा मौज्दात एवं घर निर्माण लगायतमा ३ करोड ८९ लाख ४५ हजार ५ सय ८८ रुपैयाँ खर्च गरेको र २ करोड १ लाख ९८ हजार ४ सय ३९ रुपैयाँको मात्रै स्रोत खुलेको देखिन्छ । स्रोत नखुलेको रकमलाई नै अख्तियारले बिगो कायम गरी त्यस बराबरको जरिवाना र कैद सजाय मागदाबी गरेर मुद्दा दायर गरेको हो । स्रोत नखुलेको चलअचल सम्पत्ति पनि जफत गर्न अख्तियारले मागदाबी गरेको छ ।सरकारी सेवा प्रवेश गरेको २० वर्षमा थापाले काठमाडौं, मकवानपुर र महोत्तरीमा २१ स्थानमा जग्गा खरिद गरेका छन् । बारा र पर्सा जिल्ला अदालतमा २०५६ साउनदेखि २०५७ मंसिरसम्म बसेका उनी त्यसपछि भने भन्सार कार्यालयहरूमा कार्यरत रहेको देखिन्छ । भन्सार क्षेत्र कर्मचारीका लागि सबैभन्दा बढी आकर्षक पोस्टिङ मानिन्छ । २०५७ मंसिरदेखि २०७५ असोजसम्म राजापुर बर्दिया भन्सार कार्यालय, तातोपानी भन्सार कार्यालय, अर्थ मन्त्रालय, त्रिवि भन्सार कार्यालय, पथलैया, लामाबगर भन्सार, रसुवा भन्सारमा कार्यरत उनी पछिल्लो पटक २०७५ असोजअघि भन्सार जाँचपास परीक्षण कार्यालय तीनकुनेमा कार्यरत थिए । ससुरा सुरेश राउत, सासू रेखा राउतसहित पारिवारिक सदस्यका नाममा सम्पत्ति लुकाएर उनले त्यसलाई वैध बनाउने प्रयास पनि गरेका छन् । पैतृक जग्गाजमिन महोत्तरीका ८ ठाउँमा देखिएकामा सरकारी सेवा प्रवेश गरेपछि थापाले काठमाडौंमा घरजग्गा जोडे । त्यसबाहेक मकवानपुर र महोत्तरीका २१ ठाउँमा जग्गा किनेको देखिन्छ । त्यस्तै महोत्तरी र मकवानपुरका १५ ठाउँको जग्गा पनि बिक्री गरेको अनुसन्धानबाट खुलेको छ । अख्तियारले विशेष अदालतमा दायर गरेको अभियोजनपत्रअनुसार काठमाडौं र महोत्तरीका विभिन्न ठाउँमा अझै जग्गाजमिन देखिन्छ । राष्ट्रिय वाणिज्य बैंकसहित १४ बैंकमा उनले खाता खोलेर जग्गा कारोबार र आर्थिक लेनदेन गरेको अनुसन्धानबाट खुलेको छ । अख्तियारले अनुसन्धान गरेपछि यी खातामा रहेको १० लाख ४९ हजार ५ सय ८३ रुपैयाँ रोक्का छ । करिब ३ लाख रुपैयाँ आफ्नो ऋण रहेको उल्लेख छ ।अख्तियारका अनुसार पत्नी विमसा राउत थापा र आफ्ना नाममा क्रमशः कमलामाई ट्रेडर्स र कृष्णचन्द्र रियल स्टेट कम्पनी स्थापना गरेर अकुत सम्पत्ति लगानी गरेको अनुसन्धानबाट खुलेको छ । करिब २ सय कारोबार विवरण केलाउँदा अख्तियारले उनले सरकारी न्यून मूल्यांकनबाट हुने कारोबार ३ करोड ८९ लाख ४५ हजार ५ सय ८८ रुपैयाँ देखाएका छन् । यो मूल्यांकन अहिले तुलना गर्दा ५० करोडभन्दा बढी हुने अख्तियार स्रोत बताउँछ । अकुत सम्पत्ति लुकाउन थापाले घरबहालबापत ३५ लाख ४८ हजार ९ सय ८२ रुपैयाँ आम्दानी देखाएका छन् । कृषिबाट पनि उनले परिवारका अरू सदस्यको भाग कटाएर आफ्ना नाममा २४ लाख ७२ हजार ४ सय ३४ रुपैयाँ आम्दानी देखाएका छन् । आफूसँग भएको सम्पत्तिको स्रोत जबर्जस्ती देखाउनकै लागि अन्य व्यवसायबाट १७ लाख ४६ हजार ८ सय ४१, सवारी भाडाबाट १४ लाख ४० हजार, गरगहना र दाइजोबाट १५ लाख ९१ हजार, पशुधन आयबाट ६० लाख आम्दानी देखाएका छन् । जग्गा खरिदतर्फ सबै गरी एकमुष्ट १ करोड ६१ लाख ८२ हजार ६ सय ८४ लाई उनले व्ययतर्फ हिसाब देखाएका छन् । त्यस्तै सेयर खरिदमा ७६ हजार २ सय, सवारी साधन खरिदमा ७ लाख ८७ हजार ७ सय, बिमातर्फ प्रिमियम रकम भुक्तानीमा ९२ हजार २ सय १८, अन्य पेसा व्यवसायमा लगानी गर्दा २५ लाख ८ हजार खर्च भएको देखाइएको छ । तर, यसमध्ये धेरैको स्रोत खुलाउन उनले सकेका छैनन् । उनी सेवा प्रवेशदेखि ४ वर्षको अवधिमा ११ लाख ४१ हजार ९ सय ४० रुपैयाँ पारिश्रमिक, भत्ता, व्यापार व्यवसायलगायतबाट आएको देखाएका छन् । तर, अख्तियारका अनुसार ७ लाख ४३ हजार ७० रुपैयाँको स्रोत नै खुलेको देखिँदैन । २०६१ देखि २०६६ सम्मको पारिश्रमिक, भत्ता, लगानीलगायतबाट ८४ लाख ९८ हजार रुपैयाँ देखाएकामा २१ लाख ३ हजार २ सयको स्रोत खुलेको छैन । २०६६ देखि २०६८ सम्म उनले ७९ लाख १० हजार ८ सयको कारोबार गरेको देखाएकामा ६५ लाख ४० हजार ८ सय ९४ रुपैयाँको स्रोत खुलेको छैन । त्यस्तै २०६८ देखि २०७० को अवधिमा उनले ३५ लाख ५२ हजार ७ सय २१ रुपैयाँ बराबरको कारोबार देखाएकामा १८ लाख ३२ हजार २ सय ८८ रुपैयाको वैध स्रोत खुलेको देखिँदैन । २०७१ भदौदेखि २०७३ वैशाखसम्म २९ लाखको हिसाब देखाएकामा १४ लाख ४३ हजार ३ सय ५१ रुपैयाँको वैध स्रोत खलाउन सकेका छैनन् ।त्यसपछिका ७ महिनामा ३२ लाख २९ हजारको कारोबारमा १७ लाख ६२ हजारको स्रोत खुलेको छैन । त्यसपछिको ६ महिनामा भएको २८ लाख ६१ हजारको कारोबारमा २४ लाख २६ हजार अकुत सम्पत्तिलाई वैध बनाउन खोजेको अख्तियारले उल्लेख गरेको छ । अख्तियारले पछिल्लो कारोबारलाई २०७५ भदौ २८ देखि असार मसान्तसम्मलाई आधार मानेर त्यस अवधिमा देखाइएको १२ लाख ६९ हजारको कारोबारमध्ये ६ लाख २९ हजारलाई अवैध रहेको उल्लेख गरेको छ । सबै कारोबार अध्ययन गरेर अख्तियारले ४७ शीर्षकको २ करोड १ लाख ९८ हजार ४ सय ३९ रुपैयाँलाई वैध स्रोत मानी स्रोत नखुलेको चल अचल १७ वटा शीर्षकको कारोबार र सम्पत्तिलाई अवैध मानेर १ करोड ८७ लाख ४७ हजार १ सय ४७ रुपैयाँलाई बिगो कायम गरेको छ । अख्तियारले महोत्तरीमा देवीबहादुर थापा, कृष्णचन्द्र रियल स्टेट र चन्द्रमायाका नाममा भएका जग्गा जफत गर्न मागदाबी गरेको छ । सेयरतर्फ १३ लाख ३९ हजारको जफत गर्न भनिएको छ । यस्तै अन्य १६ ठाउँका जग्गा पनि जफत गर्न भनेको छ ।"
बाजागाजासहित अबेरसम्म मनोनयन,"(हेटौंडा)  स्थानीय तह निर्वाचनमा वाग्मती प्रदेशका केही जिल्लामा सत्तापक्षीय गठबन्धनले सहमतिअनुसार उम्मेदवारी दिएका छन् भने केहीमा बागी उम्मेदवारी परेको छ । नुवाकोटमा कांग्रेस, माओवादी केन्द्र, नेकपा एकीकृत समाजवादी र जसपाबीच गठबन्धन गर्ने सहमति भए पनि ४ वडा एकीकृत समाजवादीले दाबी गरेपछि अन्तिममा एक वडामा सीमित भएको छ ।मकवानपुरमा सत्तारूढ गठबन्धन र एमालेले शक्ति प्रदर्शनसहित उम्मेदवारी दर्ता गराएका छन् । निर्वाचन अधिकृतको कार्यालयमा उनीहरू दलबल र बाजागाजासहित पुगेका थिए । मकवानपुरका १० वटै स्थानीय तहमा सत्तारूढ गठबन्धन, नेकपा एमाले, राप्रपाले उम्मेदवारी दर्ता गराए । हेटौंडा उपमहानगर प्रमुखमा १७ जनाको उम्मेदवारी परेको छ । सत्तारुढ गठबन्धनबाट नेकपा (एकीकृत समाजवादी) बाट मीना लामा र उपप्रमुखमा नेपाली कांग्रेसबाट राजेश बानियाँले उम्मेदवारी दिएका छन् । एमालेबाट प्रमुखमा अनन्त पौडेल र उपप्रखुममा सुमित्रा काफ्लेले उम्मेदवारी दर्ता गराएका छन् । गठबन्धनले केही वडाबाहेक सवै स्थानमा दलगत रूपमा भागबन्डा गरी एउटै चुनाव चिह्नमा उम्मेदवारी दर्ता गराएको छ । एमालेले राप्रपा नेपालसँग सहकार्य गर्दै उम्मेदवार दर्ता गराएको छ । राप्रपाबाट दीपक सिंहले प्रमुखमा उम्मेदवारी दिएका छन् । थाहा नगरपालिकामा चार जनाले प्रमुखमा उम्मेदवारी दिएका छन् । गठबन्धनबाट माओवादी केन्द्रका विष्णु विष्ट र उपप्रमुखमा कांग्रेसका भरत गोपालीले उम्मेदवारी दर्ता गराएका छन् । एमालेबाट प्रमुखमा अच्युतम ढकाल र उपप्रमुखमा कल्पना बलामीले उम्मेदवारी दिएका छन् । रामेछापमा भने गठबन्धन भत्किएको छ । कांग्रेसले एक्लै उम्मेदवारी दिँदा माओवादी केन्द्र र एकीकृत समाजवादीले तालमेल गरेका छन् । कांग्रेसबाट मन्थली नगर प्रमुखमा विनोद कार्की र उपप्रमुखमा यशोदा श्रेष्ठ, रामेछाप नगरप्रमुखमा लबश्री न्यौपाने र उपप्रमुखमा बालकुमारी कार्कीले उम्मेदवारी दर्ता गराएका छन् । एमालेबाट खाँडादेवी र सुनापति गाउँपालिकामा आइतबार नै उम्मेदवारी दर्ता गरिएको थियो । एमालेबाट मन्थली नगर प्रमुखमा लब श्रेष्ठ र उपप्रमुखमा ईश्वरी बस्नेत र रामेछाप नगरप्रमुखमा रोशन पाख्रिन र उपप्रमुखमा सीता खत्रीले उम्मेदवारी दिएका छन् । मन्थली नगरप्रमुखमा माओवादी केन्द्रका दीपक प्रसार्इं र उपप्रमुखमा एकीकृत समाजवादीका कृष्णबहादुर थापा, रामेछाप नगरप्रमुखमा माओवादीका नरेशबाबु श्रेष्ठ र उपप्रमुखमा एकीकृत समाजवादीका ढालविक्रम कार्कीले उम्मेदवारी दिएका छन् । सिन्धुली सदरमुकामसमेत रहेको कमलामाई नगरपालिकामा गठबन्धनबाट प्रमुखमा कांग्रेसका उपेन्द्रकुमार पोख्रेल र उपप्रमुखमा माओवादी केन्द्रका दीर्घराज श्रेष्ठको उम्मेदवारी परेको छ । एमालेबाट प्रमुखमा महेन्द्रदेव श्रेष्ठ र उपप्रमुखमा मञ्जु देवकोटाले उम्मेदवारी दर्ता गराएका छन् । राप्रपाबाट प्रमुखमा मुकुन्द गजुरेलको उम्मेदवारी दर्ता भएको छ । दुधौली नगरपालिकामा गठबन्धनबाट प्रमुखमा माओवादी केन्द्रका दिनेश अधिकारी दनुवार र उपप्रमुखमा कांग्रेसका चन्द्रकिशोर थारूको उम्मेदवारी परेको छ । एमालेबाट प्रमुखमा लक्ष्मण कार्की र उपप्रमुखमा बालकुमारी अधिकारी दनुवारले उम्मेदवारी दिए । दोलखाका नौ स्थानीय तहमध्ये ४ कांग्रेस, ३ माओवादी र २ नेकपा एकीकृत समाजवादीले भागबन्डा गरेका थिए । कांग्रेसको भागमा परेको भीमेश्वर नगरपालिकामा ईश्वर मानन्धरले प्रमुख र उपप्रमुखमा नेकपा एकीकृत समाजवादीकी संगीता पाख्रिनले मनोनयन दर्ता गराइन् । जिरी नगरपालिकामा गठबन्धनबाट नेपाली कांग्रेसका लाक्पा शेर्पा प्रमुख र उपप्रमुखमा माओवादीका तेजबहादुर गोलेले मनोनयन गराएका छन् । वैत्यश्वरमा गठबन्धनबाटै नेपाली कांग्रेसका छवि लामाको उम्मेदवारी परेको छ । कालिञ्चोक प्रमुखमा कांग्रेसका अर्जुन शिवाकोटी र उपप्रमुखमा माओवादी केन्द्रका कुलबहादुर बुढाथोकीले उम्मेदवारी दर्ता गराएका छन् । नुवाकोटको विदुर नगरपालिका प्रमुखमा कांग्रेस र उपप्रमुखमा माओवादी केन्द्रको गठबन्धनले उम्मेदवारी दर्ता गराएका छन् । प्रमुखमा राजनलाल श्रेष्ठ र उपप्रमुखमा प्रभा बोगटीले उम्मेदवारी दर्ता गराएका हुन् । उपमेयर बोगटी स्वर्गीय पोस्टबहादुर बोगटीकी छोरी हुन् । एमालेले विदुर नगरप्रमुखमा सञ्जु पण्डितलाई दोहोर्याएको छ । माओवादी केन्द्रले बेलकोटगढी नगरपालिकामा जगत तामाङ र उपप्रमुखमा शिव दाहालले उम्मेदवारी दर्ता गराएको कांग्रेस सचिव श्रीराम श्रेष्ठले बताए । नुवाकोटमा कांग्रेस, माओवादी केन्द्र, नेकपा एकीकृत समाजवादी र जसपाबीच गठबन्धन गर्ने सहमति थियो । कांग्रेससँग विदुर नगरपालिकामा ४ वटा वडा एकीकृत समाजवादीले दाबी गरेपछि अन्तिममा एक वडामा सीमित भएको थियो ।रमेशकुमार पौडेल (चितवन), नगेन्द्र अधिकारी (काभ्रे), सुवास विडारी (मकवानपुर), राजकुमार कार्की (सिन्धुली), केदार शिवाकोटी (दोलखा), टीकाप्रसाद भट्ट (रामेछाप) र कृष्ण थापा (नुवाकोट)"
पार्टी फेरेर उम्मेदवार,"नुवाकोट (कास) नुवाकोटको दुप्चेश्वर गाउँपालिकाका निवर्तमान अध्यक्ष योविन्द्रसिं तामाङ आइतबारसम्म कांग्रेसमा थिए । सोमबार एमालेमा प्रवेश गरी कैलाश एयरको हेलिकोप्टर लिएर काठमाडौं पुगेर एमालेबाट उम्मेदवारको टिकट लिई पुनः अध्यक्ष पदका लागि मनोनयन दर्ता गर्न भ्याएका छन् । कांग्रेस छाडेर जानेमा उनी मात्र नभई निर्वाचन क्षेत्र नम्बर १ क बाट क्षेत्रीय सभापति, वडाध्यक्षलगायतका कार्यकर्ता छन् । कांग्रेसका क्षेत्रीय सभापति सुशील खड्का, दुप्चेश्वर गाउँपालिकाका१ का निवर्तमान वडाध्यक्ष सुनबहादुर तामाङले एमाले प्रवेश गरे । तामाङले विगतमा कांग्रेसबाट चुनाव जितेका थिए । योविन्द्रसिं तामाङ र खड्कालाई जिल्ला कमिटीमा र सुनबहादुरलाई क्षेत्रीय अध्यक्ष बनाउने प्रस्ताव रहेको एमालेका जिल्ला कमिटी अध्यक्ष एवं प्रदेश सांसद बद्री मैनालीले बताए ।"
काभ्रे गठबन्धनमा बागी उम्मेदवारी,"(काभ्रे)  गठबन्धन गर्ने पार्टीको निर्णयविरुद्ध काभ्रेमा विभिन्न स्थानीय तहमा बागी उम्मेदवारी दर्ता भएका छन् । धुलिखेलमा कांग्रेस नगर सभापति वीरेन्द्रबहादुर बस्नेतले प्रमुख पदमा स्वतन्त्र उम्मेदवारी दिएका छन् । म कांग्रेसकै उम्मेदवार हो, गठबन्धन मात्रै नस्विकारेको हो, उनले भने, कांग्रेस संरक्षणका लागि नै मैले उम्मेदवारी दिएको हो । सत्ता गठबन्धनको प्रदेश संयन्त्रले धुलिखेल नगरप्रमुखमा एकीकृत समाजवादी र उपप्रमुखमा कांग्रेसको उम्मेदवारी हुने निर्णय गरेको थियो । प्रमुखमा दयासागर श्रेष्ठ र उपप्रमुखमा नीराजन जंगमले उम्मेदवारी दिएका छन् । खानीखोला गाउँपालिका अध्यक्ष पदमा कांग्रेसका तर्फबाट बागी उम्मेदवारी परेको छ । अध्यक्षमा कांग्रेसका गोपाल दर्लामीले स्वतन्त्र उम्मेदवारी दिएका छन् । दर्लामी २०७४ सालको स्थानीय तहको निर्वाचनमा कांग्रेसका तर्फबाट उम्मेदवार भएर तेस्रो भएका थिए । गठबन्धनले खानीखोलामा माओवादी केन्द्रका इन्द्रबहादुर थिङलाई उम्मेदवार बनाएको छ । बेथानचोकमा माओवादीबाट बागी उम्मेदवारी परेको छ । माओवादीका कुमार तिमल्सिनाले उपाध्यक्षमा स्वतन्त्र उम्मेदवारी दिएका हुन् । गठबन्धनले बेथानचोकको अध्यक्षमा कांग्रेसका भगवान् अधिकारी र उपाध्यक्षमा माओवादी केन्द्रकी तारा राना तिमल्सिनालाई उम्मेदवार बनाएको थियो । पार्टीले अध्यक्षमा सिफारिस गरेकी तारा गठबन्धनपछि उपाध्यक्षको उम्मेदवार बनेपछि माओवादी केन्द्रमा असन्तुष्टि छ । नमोबुद्ध१ मा सत्ता गठबन्धन र एमालेका असन्तुष्ट कार्यकर्ताले बागी उम्मेदवारी दिएका छन् । कांग्रेसका वडा सभापति प्रेम लामाले अध्यक्षसहित सदस्यमा पदम तामाङ, मुरारी सत्याल, दलित महिला सदस्यमा राधिका शंकर र महिला सदस्यमा यशोदा ढोडारीले उम्मेदवारी दिएका हुन् ।"
किन सम्भव भएन देशव्यापी गठबन्धन ?,"सबै पालिकामा उम्मेदवारी ः एमालेएमालेले आफ्नो पार्टीबाट छिटपुटबाहेक सबै पालिकामा उम्मेदवारी दिएको जनाएको छ । एमाले महासचिव शंकर पोखरेल, उपमहासचिव विष्णु रिमाल, प्रचार विभाग उपप्रमुख विष्णु रिजाललगायतका नेताले पार्टी केन्द्रीय कार्यालयमा बसेर जिल्ला र पालिकामा समन्वय गरेका थिए । पार्टीको निर्णयअनुसार उम्मेदवारी दिइएको छ, प्रचार विभाग उपप्रमुख विष्णु रिजालले भने, समस्या देखिएका पालिकामा केन्द्रबाट समन्वय गरेर समाधान भएको छ । उनले डोल्पाको एक, दुई ठाउँमा एकल उम्मेदवार परेको भए पनि अरू सबै पालिकामा एमालेको उम्मेदवारी परेको बताए । एमालेले चितवन, बुटवललगायत जिल्लामा स्थानीयस्तरमा तालमेल गरेको थियो ।"
बहुरंगी तालमेल,"कहाँ कस्तो तालमेल ?भरतपुर एमाले, राप्रपा दमक कांग्रेस, माओवादी, एकीकृत समाजवादी, राप्रपाबुटवल एमाले, जनमुक्तिवीरगन्ज एमाले, लोसपाझिमरूक (प्यूठान) एमाले, माओवादीकचनकवल (झापा) कांग्रेस, एमालेसुनछहरी (रोल्पा) कांग्रेस, एमाले, चन्द समूहसिस्ने (रूकुम पूर्व) कांग्रेस, एमालेव्यास (तनहुँ) एमाले, जोशी समूह"
स्वदेश फर्केका युवालाई रोक्ने योजनै छैन पालिकासँग,कोभिडपछि भदौसम्म स्वदेश फर्केका ः ५ लाख ७२ हजार चैतसम्म पुनः विदेश गएका ः २ लाख १० हजार सीप सिकेर फर्केका ः ६९ प्रतिशतस्वदेश फर्केर कृषि र पशुपालनमा आबद्ध ः ४०५ प्रतिशत
ग्यासको अभाव तत्काल हटाऊ,"सरकारी असंवेदनशीलताका कारण फेरि बजारमा खाना पकाउने एलपी ग्यास अभाव देखिन थालेको छ । अर्थमन्त्री जनार्दन शर्माले इन्धनको मूल्य पूर्ण रूपमा स्वचालित बनाउन वाणिज्य तथा आपूर्ति सचिवलाई निर्देशन दिएसँगै व्यवसायीहरूले ग्यास लुकाउन थालेका हुन् । अहिले प्रतिसिलिन्डर १६ सय रुपैयाँ पर्ने ग्यासलाई अर्थमन्त्रीको निर्देशन लागू भएमा साढे २५ सय रुपैयाँ पर्छ । यही कारण, आफूले सस्तोमा किनेको ग्यास अत्यधिक महँगोमा बेच्न पाइने अवसर कुरेर कति व्यवसायीले ग्यास लुकाएका हुन् । यो गैरव्यावसायिक धन्धा गैरकानुनी र दण्डनीय छ । सम्बन्धित सरकारी निकायहरूले यथोचित बजार अनुगमन गरी बजारमा ग्यास सहजै उपलब्ध हुने वातावरण बनाउनुपर्छ । इन्धनको मूल्य स्वचालित बनाउनु हुन्छ कि हुँदैन, वा सबै वर्गका घरघरमा प्रयोग हुने एलपी ग्यासमा सरकारले निश्चित रकम छुट दिइरहने कि मूल्य पूरै स्वचालित बनाउने भन्ने प्रश्न छुट्टै बहसको विषय हो । यसबारे तार्किक र मनासिब निर्णय गर्न सरकार स्वतन्त्र छ । तर बजारसंवेदनशीलतासित जोडिएको यस्तो निर्णय ढोल बजाएर गरिँदैन । यस क्रममा सरोकारवालाहरूबीच पक्कै घनीभूत रूपमा विमर्श हुनुपर्छ, तर सरकारी तयारी चुहिनु हुँदैन । यही सामान्य ज्ञानको हेक्का राख्न पनि अर्थ मन्त्रालय चुक्नाले बजारमा त्यसको नकारात्मक असर देखिएको हो । अहिले न ग्यास आयातमा कुनै अवरोध छ, न उद्योगहरूबाट बजारसम्म नै नआइपुगेको हो । नेपाल आयल निगमका अनुसार पछिल्लो समय प्रतिदिन औसत सवा लाख सिलिन्डर बजारमा पठाइएको छ, जुन सर्वसाधारणले सहज रूपमा ग्यास पाउनका लागि पर्याप्त हो । तर अवस्था त्यस्तो छैन । धेरैतिर ग्यास पाउन सर्वसाधारणले एक सातासम्म कुर्नुपर्ने भैसकेको छ । यो सकस सुरु भएकै पनि दुई साता भैसक्यो । अर्थमन्त्रीको निर्देशनपछि केही टाठाबाठा उपभोक्ताले निश्चय पनि अधिक सञ्चय गरे होलान्, आफूसित भएजति सिलिन्डर भरे होलान्, तर मूलतः केही व्यवसायीको बदमासीकै कारण ग्यास अभाव भएको हो । यो संकट लम्बिएमा उपभोक्ताहरू थप मारमा पर्न सक्छन् । एक साता कुर्दा पनि ग्यास नपाइने वातावरण बन्न सक्छ । त्यस्तो अवस्थामा घरमा अतिरिक्त सिलिन्डर जोहो गर्न नसक्नेहरू झनै प्रताडित हुनुपर्छ । उनीहरूमध्ये कतिपयसित त भनेका बेला बिजुली चुलो र त्यसमा प्रयोग हुने भाँडाकुँडा किन्ने पैसासम्म नहुन सक्छ । फेरि अचेल झ्याप्पझ्याप्प विद्युत् गैरहने समस्या त छँदै छ । त्यसैले भोलि न्यून वर्गीय परिवारमा चुलो बल्नै समस्या हुने परिस्थिति ननिम्त्याउन सरकार यसै चुपचाप बस्नु हुँदैन । बजारमा सहज रूपमा ग्यास पाइने वातावरण मिलाउन सम्बन्धित नेतृत्व तथा अधिकारीहरूले यथोचित भूमिका निर्वाह गर्नुपर्छ ।ग्यास अभाव हुनुको अर्को कारण उद्योगीको आन्दोलन पनि हो । डिजेलको मूल्य अनुपातमा घटबढ हुने गरी बाह्य तथा आन्तरिक ढुवानी साधनको स्वचालित भाडा कायम गर्न माग गर्दै एलपी ग्यास उद्योग संघ र नेपाल पेट्रोलियम डिलर्स एसोसिएसन, ढुवानी व्यवसायीउद्योगीले चैत ६ देखि १९ गतेसम्म ग्यासको पीडीओ नउठाउनेदेखि उद्योगबाट विक्रेतालाई बिक्रीवितरण बन्द गर्नेसम्मका आन्दोलन गरेका थिए । पक्कै पनि अहिले त्यसको प्रभावसमेत देखिएको होला, तर सम्पूर्ण कारक त्यही मात्र होइन । त्यसैले, ग्यासको मूल्यलाई स्वचालित प्रणालीमा लैजाने हो भने पनि सरकारले त्यसबारे तुरुन्त निर्णय गर्नुपर्छ, सरकारी निर्णयहीनताकै कारण व्यापारीहरूले खेलिरहने अवसर उपलब्ध गराउनु हुन्न । उक्त निर्णय गरे पनि, नगरे पनि बजारमा विद्यमान अभाव हटाउन भने तुरुन्त ठोस कदम चाल्नुपर्छ । ग्यास लुकाउनेहरूलाई पहिचान गरी कारबाहीको दायरामा ल्याउनुपर्छ । ग्यासको स्वचालित मूल्यबारे सोच्दै गर्दा नेपालले दीर्घकालीन रूपमा भने यसको प्रतिस्थापनमै जोड दिनुपर्छ, त्यसका लागि बिजुली चुलोलाई प्रोत्साहन गर्नुपर्छ । निगमले यस आर्थिक वर्षको नौ महिनामा मात्रै ग्यास खरिद गर्न ४५ अर्ब ३४ करोड रुपैयाँ खर्चिएको छ । यदि सरकारले नागरिकहरूलाई बिजुली चुलोमा प्रोत्साहन गर्ने हो भने यति धेरै रकम बिदेसिनबाट जोगिन्छ, र विदेशी मुद्राको सञ्चिति पनि बढ्छ । त्यसकारण पनि सरकारले अनिवार्य रूपमा नागरिकलाई यसतर्फ उत्प्रेरित गर्ने प्रभावकारी कार्यक्रम अघि सार्नुपर्छ । झ्याप्पझ्याप्प बिजुली गैरहने अवस्था हटाउनुपर्छ । ट्रान्सफर्मर पड्किने, विद्युत्का तार जल्नेजस्ता प्राविधिक समस्याहरू न्यूनीकरण गर्नुपर्छ । घरघरमा मिनियचर सर्किट ब्रेकर (एमसीबी) झर्ने समस्या हटाउनुपर्छ, उपभोक्तालाई सहजै थ्री फेज मिटर उपलब्ध गराउनुपर्छ । समग्रमा विद्युत् वितरण प्रणाली बलियो बनाएर प्राविधिक गडबडीका कारण बिजुली नजाने सुनिश्चित गर्नुपर्छ । र, आम ग्राहकका निम्ति बिजुलीलाई थप सस्तो बनाउनेबारे पनि सोच्नुपर्छ । अतः तत्कालका लागि सरकारले बजारमा अनुगमनलगायतका विधिद्वारा अहिले देखिएको ग्यास अभाव हटाउनुपर्छ, र भोलिका दिनमा संवेदनशील विषयमा फेरि यस्तो खेलाँची नगर्ने प्रण गर्नुपर्छ । र, दीर्घकालीन रूपमा भने एलपी ग्यास प्रयोगलाई नै बिजुली चुलोका माध्यमबाट प्रतिस्थापन गर्दै लैजानुपर्छ ।"
स्वदेशी उत्पादन र निर्यात बढाऔं,"रफ्तार यही रहे व्यापार घाटा १७ खर्ब समाचारले अत्यन्त दुःखी बनायो । समाचार अनुसार आयात नियन्त्रणमा कडाइ गर्न बैंकहरूले अत्यावश्यकबाहेकका सामग्रीमा प्रतीतपत्र नखोल्ने निर्णय गरे पनि बितेका ९ महिनामा झन्डै १४ खर्ब ६७ अर्बका सामग्री आयात भएका थिए, उता निर्यात १ खर्ब ६० अर्बको मात्र छ । फलस्वरूप, १३ खर्ब ७ अर्बजति व्यापार घाटा भइसकेको छ । अरू त परैको कुरा, मुलुकमै उत्पादन हुन सक्ने गहुँ, धान, चामल, मकै, पामतेल, खानेतेल, कपालमा लगाउने तेल, पिना, केरा, कागतीको आयातसमेत ह्वात्तै बढेको छ । स्वदेशमै उत्पादन हुन सक्ने यस्ता वस्तु आयात किन गर्ने ? सरकारले नियन्त्रण र नियमन गर्ने कानुन बनेको र कार्यान्वयन भइरहेको परिप्रेक्ष्यमा अर्बौंको सुर्तीजन्य पदार्थ र रक्सी आयात किन गर्ने ? स्वदेशमै उत्पादन भइरहेका र हुन सक्ने सवारीसाधन आयात गर्नुपर्ने औचित्य के ? बजार व्यवस्थापन गर्न नसक्दा किसानले उत्पादन गरेका वस्तुले बजार पाएका छैनन्, कोरोना महामारीकालमा स्वदेशमै उत्पादित चार अर्बको तरकारी खेर गयो भने भारतबाट ७ अर्बको तरकारी आयात भयो । यो रफ््तारलाई नियन्त्रण नगर्ने हो भने व्यापार घाटा दोब्बर पुग्न के बेर ? स्वदेशमै उत्पादन हुन सक्ने खाद्यान्न एवम् दैनिक उपभोग्य वस्तु कुनै पनि अवस्थामा आयात गर्नै हुँदैनथ्यो, त्यसका लागि स्वदेशी वस्तु उपभोगको अभियान चलाउनुपर्थ्यो, स्वदेशी उद्योगबाट कपडा उत्पादन गर्नमा जोड दिनुपर्थ्यो । यहीँको खस्रो, मसिनो कपडा उपभोग गर्न उर्दी गर्नुपर्ने बेला हो यो । अनि मात्र आयात घट्न गई विदेशी मुद्राको सञ्चिति बढ्थ्यो । निर्यातमाथि जोड दिन सक्नुपर्थ्यो । तर यसविपरीत स्वदेशमै उत्पादन हुने र हुन सक्ने वस्तुको आयात बढाउनुपर्ने कारण के ? श्रीलंकाको हालैको अवस्थाबाट पाठ सिकेर अर्थमन्त्रीले अब बिचौलियाको चंगुल र कमिसनको खेलमा नपरी जस्तासुकै सामानको आयात गर्न रोक लगाउनुपर्छ । त्यस्तै स्वदेशी वस्तुको उपभोग गर्न उर्दी नै जारी गर्नुपर्छ । गंगाराज अर्याल, पाणिनि८, अर्घाखाँची मुलुक आर्थिक संकटोन्मुख छ । छोटो समयमै अर्थतन्त्र संकटतर्फ कसरी गयो ? यसमा हाम्रो केके कमजोरी रहन गयो ? यस्ता प्रश्नमा सरकारले गम्भीर समीक्षा गर्न ढिला भइसकेको छ । यो संकट आउनुमा सरकार पूर्ण रूपमा जिम्मेवार छ भन्नेमा दुईमत छैन । सरकारमा रहेकाहरूको विलासी जीवन, संस्थागत भष्टाचार, बढ्दो आयात, घट्दो निर्यात र कोभिड महामारीसृजित बेरोजगारीका कारण हामी आर्थिक संकटतर्फ अग्रसर छौं । मुलुकलाई कसरी बचाउने भन्नेतर्फ अब सरकारको ध्यान केन्द्रित हुनु जरुरी छ । पछिल्लो समय इन्धनको अत्यधिक प्रयोगले पनि अर्थतन्त्र धराशायी बनाउँदै छ । त्यसतर्फ सरकारको ध्यान गएको छैन । खुला सीमाका कारण आझै पनि दैनिक करोडौं रुपैयाँको तेल भारततर्फ फर्किरहेको छ । हामी त्यसलाई व्यापार भनेर रमाइरहेका छौं । के त्यो व्यापार हो भन्ने प्रश्नमा सरकार मौन छ । अर्थतन्त्र सुधार्ने योजनाहरू तत्काल अगाडि नबढाउने हो भने, भोलि हाम्रो भविष्य अँध्यारो हुनेछ । रामकृष्ण बराल, जोरपाटी५, काठमाडौं"
पुनर्निर्माणको पर्खाइमा त्रिचन्द्र,"देशकै पुरानो त्रिचन्द्र कलेज भग्नावशेषमा परिणत हुँदै छ । २०७२ वैशाख १२ को भूकम्पले कलेजको घण्टाघरतर्फको भवन निकै जीर्ण अवस्थामा पुगिसकेको छ । इतिहास बोकेको देशको मुटुमा अवस्थित कलेजको दुरवस्थाले भूतपूर्व विद्यार्थीका नाताले पक्कै पनि मन दुख्छ । अहिले यही कलेजमा पढ्नेहरू देशमा प्रमुख ओहोदामा पुगेका छन् । यो कलेजले विभिन्न क्षेत्रमा ठूलठूला व्यक्तित्वहरू उत्पादन गरेका छन् । तर अहिलेसम्म कलेजको भवन मर्मत एवम् पुनर्निर्माण गर्नेतर्फ कसैले पनि सम्बन्धित निकायमा कुरा पुर्याउनतर्फ ध्यान दिएका छैनन् । यसै कलेजसँग जोडिएको रानीपोखरी पुनर्निर्माण सम्पन्न भइसकेको छ । नजिकैको दरबार स्कुलको पनि पुनर्निर्माण सम्पन्न भई सञ्चालनमा आइसकेको छ । तर यो कलेजको मर्मत तथा पुनर्निर्माणतर्फ अहिलेसम्म सम्बन्धित निकायले ध्यान दिएको छैन । यसबारे समयसमयमा विभिन्न सञ्चारमाध्यममा समाचार आइसके पनि सम्बन्धित निकाय किन मौन छन्, बुझ्न सकिएन । यसर्थ यसतर्फ यथाशीघ्र पहल गर्नु अति आवश्यक भैसकेको छ । अन्यथा यसले मानवीय दुर्घटना निम्त्याउन सक्छ । अच्युतमानसिंह प्रधान, बालुवाटार, काठमाडौं"
न्याय किन यति महँगो ?,"बलात्कारीले विवाह गर्छु भनेर आश्वासन दिएपछि बयान फेरेकी पीडितलाई जिल्ला अदालत अछामले उल्टै तीन वर्ष जेल सजाय सुनायो । सजायविरुद्ध पुनरावेदन गर्नका लागि चार लाख रुपैयाँ धरौटी राख्न नसकेर पीडित किशोरी भौंतारिएको समाचारले निकै दुःखी बनायो । यसले मुलुकमा न्याय निमुखाहरूको पहुँचभन्दा निकै टाढा रहेको प्रस्ट पार्छ । आर्थिक अभावकै कारण न्यायबाट वञ्चित हुनेहरूको संख्या समाजमा निकै ठूलो छ । राज्यले निमुखा नागरिकका लागि निःशुल्क न्याय दिलाउनुपर्छ । न्यायको आँखामा सबै नागरिक समान हुने संविधानले नै ग्यारेन्टी गरेको छ । कानुनमै नभएको व्यवस्थालाई आधार मानेर न्यायाधीशले पीडितलाई उल्टै सजाय सुनाउनु न्यायसंगत छैन भनेर कानुन व्यवसायीले नै बताइरहेका छन् । निमुखाहरूले न्याय पाउँदैनन् भन्ने विगतका थुप्रै घटनाक्रमले देखाएका छन् । आर्थिक अभावले कैयौं पीडित हिंसा सहेर बस्न अझै बाध्य छन् । राज्यले आर्थिक रूपमा कमजोर नागरिकलाई पनि न्याय दिनुपर्छ । १० वर्षभन्दा कम सजायका व्यक्तिले पुनरावेदन गर्ने कानुनी व्यवस्था भए पनि धरौटी राख्न नसकेर न्यायका लागि भौंतारिनु दुःखद पक्ष हो । आर्थिक अभावका कारण न्यायका लागि छटपटाएकी अछामकी किशोरीको पक्षमा न स्थानीय सरकार छ न त प्रदेश सरकार नै । यस्तो परिस्थिति बनेमा स्थानीय सरकारले सहयोग गरेर भए पनि न्यायबाट वञ्चित गर्नु हुन्न । अछामकी किशोरीको घटना प्रतिनिधि मात्र हो । कैयौं निमुखा नागरिक न्यायभन्दा बाहिर छन् । विशेष गरी महिला, बालबालिका, किशोरीहरू र समाजको पीँधमा रहेको दलित समुदायले न्याय पाउन संघर्ष गरिरहनुपरेको छ । पीडकको प्रलोभनमा परेर घटना तोडमोड गर्ने, अदालतमा बयान फेर्नेजस्ता क्रियाकलापले निरन्तरता पाउन्जेल निमुखाहरूले न्याय पाउँदैनन् । हिंसाका पीडित सबैभन्दा धेरै निमुखा नागरिक नै भइरहेका हुन्छन् । हुनेखानेहरू त पैसाको बलमा कानुनी कारबाहीबाट उम्किने गरेका थुप्रै उदाहरण हामीबाट छिपेको छैन । पैसा नभएर न्यायको ढोकासम्म पुग्न नसक्ने अवस्थाप्रति राज्य बेखबर बन्नु असंवेदनशीलताको परकाष्ठा नै हो । नागरिकको न्यायका लागि राज्य सधैँ सचेत र सजग हुनु नितान्त आवश्यक छ । गोविन्द विक, बूढानीलकण्ठ१२, काठमाडौंपुनरावेदन गर्न आर्थिक अभाव समाचारले निकै दुःखी बनायो । न्यायका लागि अदालत पुग्दा उल्टै तीन वर्षको सजाय सुनाइएकी अछामकी पीडित किशोरीको आर्थिक अवस्था कमजोर छ, जसका कारण उनी न्याय पाउनबाट वञ्चित हुने अवस्था आउँदै छ । आफ्नै वकिल राख्ने अवस्था पनि छैन । यस्ता मुद्दामा राज्यले ध्यान दिनु जरुरी छ । आर्थिक अभाव भएकै कारण निर्दोष व्यक्ति जेल चलान हुनु अर्को अन्याय हो । यस्तोमा राज्य अभिभावक बन्नुपर्छ । यो घटनाले जनताको आर्थिक अवस्था कतिसम्म कमजोर छ भन्ने कुरा प्रस्ट पारिदिएको छ र न्याय किन यति महँगो भनेर प्रश्न पनि उठेको छ । कमजोर भएकै कारण वयान फेर्न बाध्य व्यक्तिहरूलाई कानुनी दायरामा ल्याउनु जरुरी छ । विजय भट्टराई, भैरहवा"
खाद्य र कृषि : मुद्दा कि गन्तव्य ?,"कृषि सबैको सरोकार हुनुपर्छकृषिमाथिको चासो खेती र पशुपन्छीपालन गर्ने किसान, कृषिजन्य वस्तुका व्यापारी र कृषिका कुरा गरेर हिँड्ने अभियन्ताको मात्रै होइन । हरेक व्यक्तिको दिनचर्या, उसको प्रत्येक सास कृषिमा अडिएको छ । हामी हरेक जीवित प्राणीलाई खानेकुरा खाएरै बाँच्नुपर्छ । जतिसुकै पैसा कमाउनेले पनि नोट चबाएर हुँदैन, खानै खानुपर्छ । खानाकै भरले उभिनुपर्छ, हिँड्नुपर्छ । तर खानेकुरामाथिको बहस, चिन्ता र सरोकार भने अरू कसैले गरिदेओस् भन्ने सोच प्रबल छ । राज्यको कृषि मन्त्रालय त काम गरे पनि नगरे पनि तलबभत्ता पाक्ने थलो भइहाल्यो, राजनीतिक दलका नेतृत्वदेखि कार्यकर्तासम्मलाई कृषिमाथिका छलफलमा अलि बेर समय दिएर सहभागी हुने धैर्य छैन । विचारधारा र आन्दोलनहरू बोकेको दाबी गर्नेहरूले पनि खाद्य र कृषिका विषयलाई राजनीतिक र पद्धतिगत सरोकारको विषय बनाएको असाध्यै कम मात्रै देखिन्छ ।कृषि सीप र अध्ययनको विधाका हिसाबले प्राविधिक विषय अवश्य हो तर समग्रमा कृषि प्राविधिक कुरा मात्रै होइन । यो जीवन निर्वाहको एउटा पेसा मात्र पनि होइन । कृषि विचार, संस्कृति र अर्थतन्त्रको संरचनात्मक आधार हो । यो हजारौं वर्षदेखि राज्यको चरित्र निर्धारक रहँदै आयो । औद्योगिक युगतर्फ संक्रमण भएयता पनि कृषिको मूल्य र महत्त्व घटेको छैन बरु कृषि आफैं ठूलठूला अर्थतन्त्रको निर्माता र माध्यमका रूपमा झन्झन् विस्तार भइरहेको छ । हरेक प्राणीको अस्तित्व खानेकुरामै अडिएकाले कृषि खाद्यवस्तुको उद्योग धान्ने मुख्य आधार बनेको छ । दुनियाँभरका कर्पोरेट शक्तिहरू औद्योगिक कृषिउपज, उपकरण, रासायनिक मल र बीउविषादीको भयावह बजार सञ्जालका मालिक बनेर संसारभर आफूअनुकूलको विचार र भाष्य बनाउँदै बेचिरहेका छन् । त्यस्तो विचार जसले रैथाने खाना, रैथाने कृषि प्रणाली र ज्ञानलाई पुरानो भनाएर आफूलाई नित्यनयाँ भन्दै बेच्छ । कृषि र यसका जैविकरासायनिक मोडलहरू अब व्यवस्थागत राजनीतिक प्रश्न बनिसकेका छन् ।कृषि जनपक्षीय विचारको मोडल र कार्यदिशासहितको राजनीति नै हो भन्ने बोध गर्न र मार्गचित्र बनाउन विद्यमान व्यवस्थाभित्रका कर्ता दल र तिनले चलाउने राज्यसत्ता तयार हुने अनुमान गर्ने आधार छैनन् । तैपनि, दलहरूका घोषणापत्रहरू कागजी प्रदर्शनी मात्र होइनन् भन्ने हो भने खाद्य र कृषि खालि गफ गर्ने मुद्दा होइनन्, आजको विश्वका मुखर राजनीतिक प्रश्न हुन्Ù ती प्रश्नको उत्तर खोजिनुपर्छ र तिनै उत्तर हुँदै पुगिने गन्तव्य पनि तय हुनुपर्छ भन्ने थोरै मात्र पनि आत्मसात् गर्न सक्छन् कि ? यसो नगरी न देशको कृषि सुध्रिन्छ, किसानको अवस्था सुधार हुन्छ न प्रत्येक नागरिकको पोषणयुक्त खाद्य अधिकारको ग्यारेन्टी नै हुन्छ ।"
शिक्षा नीतिका अव्यावहारिक पक्ष,"संघीयतापछि शिक्षा क्षेत्रमा स्थानीय तहको भूमिका बढाइयो । तर, तिनले अपेक्षित काम गर्न सकिरहेका छैनन् । संविधानले शिक्षा क्षेत्रको सुधारलाई प्राथमिकता दिए पनि सामुदायिक विद्यालयको पढाइ खस्किरहेकै छ । यसलाई कसरी सुधार्ने भन्नेतर्फ अब बहस हुनुपर्छ । संविधानमै प्रत्येक नागरिकलाई आधारभूत शिक्षामा पहुँच, राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क अनि अपांगता भएका तथा विपन्न नागरिकलाई कानुन बमोजिम निःशुल्क उच्च शिक्षा पाउने हक हुने व्यवस्था छ । दृष्टिविहीन नागरिकलाई ब्रेललिपि तथा श्रवण, स्वर वा बोलाइ सम्बन्धी अपांगता भएकाहरूलाई सांकेतिक भाषाको माध्यमबाट निःशुल्क शिक्षा दिने भनिएको छ । संविधानमा लेखिए पनि व्यवहारमा यो लागू भएको छैन । सरकारको साथसहयोग रहने भएकाले निःशुल्क शिक्षा सामुदायिक विद्यालयले मात्र दिन सक्छन् । त्यहाँ शिक्षा निःशुल्क हुनुपर्छ । निजी स्रोतका विद्यालयलाई निःशुल्क शिक्षा प्रदान गर भन्न मिल्दैन भन्ने तर्क पनि छ । माध्यमिक तहसम्म शिक्षा निःशुल्क भनिएको छ, तर निजी शैक्षिक संस्थाहरूले कसरी निःशुल्क शिक्षा दिने ? संविधानको व्यवस्था अनुरूप के निजी विद्यालयहरूले अब शुल्कै नलिने ? त्यहाँ पढ्न चाहने विद्यार्थीले शुल्क तिर्न सक्दिनँ भन्दा के हुने ? निजी स्रोतमा चल्ने विद्यालयका हकमा संविधान मौन छ । यो व्यवस्था लागू गर्ने हो भने सबै ठाउँमा निःशुल्क पढ्न पाइने निश्चितता राज्यले गर्नुपर्छ । कहिले निजी विद्यालयलाई कम्पनी अन्तर्गत राख्ने, कहिले कम्पनीमा दर्ता भएका विद्यालय चलाउन नै नपाउने भन्छ सरकार । यस्ता क्रियाकलापले लगानीकर्ताहरू हतोत्साही हुन सक्छन् । संविधानमा रहेको निःशुल्क शिक्षाको प्रावधान सामुदायिक विद्यालयको हकमा मात्र हो भन्न सरकारले सक्नुपर्छ । संविधान र कानुनका यस्ता प्रावधानलाई प्रस्ट पार्नुपर्छ । त्यस्तै, सामुदायिक विद्यालयले कुनै पनि शीर्षकमा शुल्क लिन नपाउने भनिएको छ । तैपनि दान, चन्दा, उपहारजस्ता बहानामा पैसा असुल्ने बाटो खुलै छ । कतिपय विद्यालयले अनेक बहानामा विद्यार्थीबाट पैसा असुल्ने गरेको पनि सार्वजनिक भइरहन्छ । विद्यालयहरूले शुल्क तोक्ने वा उठाउने छुट पाएपछि संविधानमा निःशुल्क शिक्षा भन्नुको अर्थ के रह्यो र ? निःशुल्कको प्रावधान कागजमा मात्र सीमित छ । घाँटी हेरी हाड निल्नु भनेझैं सरकारले आफ्नो क्षमता र मुलुकको यथार्थलाई ख्याल गरेर यस्ता प्रावधानको व्यवस्था गर्नुपर्छ । सस्तो लोकप्रियताका लागि कार्यान्वयन नै नहुने व्यवस्था संविधानमा राख्नुको के मतलब ? यसर्थ हरेक विषयमा नीतिनियम तथा कार्यक्रम बनाउँदा व्यावहारिक पक्षलाई पनि उत्तिकै ध्यान दिनुपर्छ । अव्यावहारिक कुरा जतिसुकै लोभलाग्दो सुनिए पनि कार्यान्वयन गर्न सम्भव हुँदैन ।स्तरीय शिक्षाका नाममा कतिपय हुनेखानेहरूका छोराछोरी विदेश जाने गरेका छन् । यदि आफ्नै देशमा गुणस्तरीय शिक्षा सम्भव भए विदेश जानैपर्दैनथ्यो । गुणस्तरीय शैक्षिक संस्थाहरू यहीँ स्थापना गरेर लगानीकर्ताहरूलाई प्रोत्साहन गर्ने दायित्व सरकारको हो । अनि यहीँ स्तरीय शिक्षा पाउने वातावरण भए उच्च शिक्षाका लागि बिदेसिएकाहरू फर्कनेछन् । यस्ता जनशक्तिलाई यहीँ रोजगारीका अवसर सृजना गरेर अड्याउन सक्नुपर्छ । मुलुकको समग्र प्रगतिउन्नतिका लागि नागरिकको योग्यता र दक्षता अभिवृद्धि गरिनुपर्छ, जसका लागि शिक्षालयहरू मजबुत हुनु जरुरी छ । दक्ष नागरिक बनाउन सरकारले प्रारम्भिक तथा उच्च शिक्षामा पनि उत्तिकै लगानी गर्नुपर्छ । पछिल्लो समय विद्यालय शिक्षामा बालबालिकाको पहुँच बढे पनि शिक्षणसिकाइको प्रविधिमा सुधार हुन सकेको छैन । निजी र सामुदायिक विद्यालयमा सिकाइ उपलब्धिमा पनि असमानता छ । यसलाई कम गर्न सामुदायिक विद्यालयको सिकाइस्तर उठाउनुपर्छ । सरकारले जनशक्ति तथा स्रोत व्यवस्थापनका साथै शिक्षकहरूको क्षमता अभिवृद्धिमा पनि ध्यान दिनुपर्छ । कक्षाकोठामा शिक्षकले जति मिहिनेत गर्छन्, नयाँनयाँ विधिप्रविधि प्रयोग गर्न जान्छन्, त्यति नै विद्यार्थीको सिकाइस्तर माथि उठ्छ ।शिक्षकको व्यावसायिकता शिक्षाक्षेत्रको सुधारको पहिलो खुड्किलो हो । सरकारले यो विषयमा ध्यान दिए सिकाइस्तरमा निश्चित सुधार देखा पर्छ । पहिलो त, असल तथा योग्य शिक्षकहरूको छनोट हुनु जरुरी छ । त्यसका लागि खुला प्रतिस्पर्धाको वातावरण बनाउनुपर्छ । उपयुक्त विधि अपनाउनुपर्छ । अनि विषयगतका साथै दक्ष शिक्षकको पनि उत्तिकै आवश्यकता छ । शिक्षकको पेसागत ज्ञान, सीप र क्षमता विकासबिना अपेक्षित शिक्षण सिकाइ उपलब्धि सम्भव हुँदैन । यसर्थ राज्यले शिक्षा सम्बन्धी नीति र कार्यक्रम तय गर्दा शिक्षकको क्षमता वृद्धिमा ध्यान दिनु जरुरी छ ।अहिले शिक्षा स्थानीय तहको मूल चासोको विषय बन्दै आएको छ । हिजोको शिक्षा नीतिप्रति विरोध गर्नेहरू नै आज राजनीतिको नेतृत्वमा छन् । तिनैमध्येका कतिपयले स्थानीय सरकार हाँके । स्थानीय सरकारलाई शिक्षाको जिम्मा दिइएको छ । शिक्षा सम्बन्धी नीतिनिर्माण र कार्यान्वयनमा पहुँच बढोस् भनेरै स्थानीय तहलाई यस्तो जिम्मेवारी दिइएको हो । तर यसबाट नागरिकले सोचे अनुसारको लाभ पाउन सकेका छैनन् । तसर्थ अब संविधानले प्रतिपादन गरेको नीति अनुरूपको शिक्षा ऐन तयार गर्नु सरकारको मुख्य काम हो । ऐन तयार गर्ने प्रक्रियामा सरोकारवालाहरूको व्यापक सहभागिता सुनिश्चित हुनुपर्छ ।"
सुरक्षाकर्मीको निर्वाचन भत्ता कटौती र सत्ताको नियत,"फन्सेली क्रान्ति उत्कर्षमा पुग्दा आम नागरिकले राजासमक्ष बिन्ती बिसाए महाराज, भोकै मर्ने भयौंÙ भातसम्म खान पाइएन ! राजाले उर्दी जारी गरे भात खान नपाए के भो त, खीर खाओ न ! राजाको यो अभिव्यक्तिलाई अहिले पनि सामन्ती संस्कारको अविस्मरणीय दृष्टान्तका रूपमा लिने गरिन्छ । निर्वाचनमा खटिने सिपाही निर्वाचन सुरक्षाका अभिन्न अंग हुन् । निर्वाचनको निष्पक्षता र सफलता उनीहरूको मनोबल र सक्रियतामा निर्भर गर्छ । निर्वाचनजस्तो सुरक्षाको विशिष्ट र चुनौतीपूर्ण अवस्थामा खटिने सुरक्षाकर्मीले विगतदेखि नै पाइरहेको न्यूनतम खाजा भत्ताबापतको रकम समयानुकूल थप हुँदै जानुपर्नेमा उल्टै खाईपाई आएको भत्तासम्म कटौती गरेर राज्यको ढुकुटी कति सुदृढ हुन जान्छ, त्यो त अर्थशास्त्रीहरूले विश्लेषण गर्ने नै छन्, यसले सुरक्षाकर्मीको मनोविज्ञानमा भने नकारात्मक असर पार्ने निश्चित छ । यो कटौतीको निर्णय एक छाक भात वा खीर खाने विषय मात्र होइन । यो निर्णयले राज्यको सुरक्षाकर्मीप्रतिको विभेदपूर्ण दृष्टिकोणलाई समेत उजागर गरेको छ । सुरक्षाकर्मीहरू आफ्नो जिम्मेवारीलाई सुविधासँग तुलना वा मोलतोल गर्दैनन्, जस्तोसुकै विषम परिस्थितिमा पनि ऐयाआत्थुसम्म नभनी ज्यानको बाजी लगाउने सुरक्षाकर्मीले विगतमा पनि राज्यआदेशको कार्यान्वयनलाई सर्तरहित ढंगले पालना गरेकै छन्, यद्यपि सेवाको गुणस्तरमा राज्यप्रदत्त सुविधाको प्रतिकूल प्रभाव त पर्छ नै । त्यसैले राज्यको सुरक्षा सेवा प्रभावकारी बन्न नसकेको आम गुनासो बढ्दै गएको देखिन्छ । यसरी राज्यआदेशलाई अपेक्षा फलको छैन, सदैव कर्तव्य चिन्तन भन्ने सुरक्षाकर्मीकै सुविधामा कटौती गर्ने विषय भने जहिले पनि राज्यको सर्वाधिक प्राथमिकतमा पर्ने गर्छ । राज्यले धान्नै नसक्ने भए पनि वृद्ध भत्ता घटाउँदा आफ्नो भोट घट्ने डर, सुपारी निकासीमा रोक लगाउँदा आफ्नै थैली घट्ने डर, बेला न कुबेला हेलिकप्टर लगायतका कम प्राथमिकतामा परेका सामग्री खरिद गर्दा बिचौलियाको डर हुने भएपछि सिपाहीकै छाक कटाउन सजिलो हुने निष्कर्षमा सरकार पुगेको हुनुपर्छ । आश्चर्य त के छ भने, यो निर्णय निरंकुश फ्रान्सेली राजाको नभएर विगतमा आम नागरिकको छाककै लागि लडेका क्रान्तिकारी र लोककै हितका लागि संघर्ष गरेर सत्तासीन भएका लोकतन्त्रवादीहरूको हो । समयसमयमा मुलुकमा भएका राजनीतिक परिवर्तनको संस्थागत विकासमा सुरक्षाकर्मीको पनि उत्तिकै योगदान रहँंदै आएको छ, तत्कालीन प्रचलित व्यवस्थाको पक्ष वा विपक्ष दुवै अवस्थामा सुरक्षाकर्मीले नै सबैभन्दा बढी बलिदान गरेका हुन्छन् । राजनीतिक परिवर्तनका विभिन्न परिवेशमा सुरक्षा निकायले बिनाआग्रहपूर्वाग्रह व्यावसायिक धर्म र क्षमताको उत्कृष्ट प्रदर्शन गर्दै आएका छन् । यो धरातलीय यथार्थलाई आकलन गर्न नसक्नेहरूले आफूलाई नै राजनीतिक परिवर्तनका ठेकेदार सम्झिने भएकाले नै सरकारी कामकाजलाई समेत नाफामूलक ठेक्कापट्टाका रूपमा सञ्चालन गरिरहेका छन्, सुरक्षाकर्मीको निर्वाचन भत्ता कटौती यही स्वार्थप्रेरित मानसिकताको उपज हो । सुरक्षाकर्मीको संगठनात्मक सुदृढीकरण र राजनीतिक व्यवहारको शुद्धीकरणबीचको अन्योन्याश्रित सम्बन्धलाई आत्मसात् गर्न नसकेकै कारण पनि सुरक्षाकर्मीप्रति राज्यको हेय दृष्टिकोणमा परिवर्तन हुन नसकेको हो । राज्यको दृष्टिकोणमै वर्गीय विभेदको दोषी चस्माले काम गरिरहने हो भने सिपाहीलाई तिखार्ने र सुरक्षाकर्मीलाई सुयोग्य साधन बनाउने मुद्दा बेवारिसे हुने निश्चित नै छ । निर्वाचन भत्ता केवल भत्ता होइन, यो राज्यका तर्फबाट प्राथमिकतापूर्वक वितरण गरिने आफ्नो क्षमता अनुरूपको सुविधाको वितरण पनि हो । सुविधा न्यून छ वा बढी, यो पनि खासै चासोको विषय होइन । समयसमयमा अनावश्यक रूपमा थप्ने गरिएका केही थान स्वार्थपरक उच्च पदको कटौती, चुहावट नियन्त्रण, सेवाको प्रविधीकरण र आधुनिकीकरणको व्यवस्थापनमा मात्र ध्यान दिने हो भने पनि विद्यमान साधनस्रोतलाई नै पर्याप्त र उत्थानमुखी ढंगले सञ्चालनमा ल्याउन सकिन्छ । गाँठी मुद्दा त, राज्यको सुविधामा सिपाहीको छाकको सम्मान र समान वितरणमा कसरी ध्यान दिइएको छ भन्ने हो । सिपाहीले प्राप्त गर्ने सुविधा वितरणलाई अनुत्पादक लगानीका रूपमा हेरिनु हुन्न । यो त लोकतन्त्रको सबलीकरणका लागि गरिएको राज्यको सर्वोत्कृष्ट लगानी हो । सिपाही बलिया भए मात्र लोकतन्त्र बलियो र संस्थागत हुन सक्छ । सत्ताको भत्ता वितरणको मापदण्डले नै सुरक्षा निकायका अंगहरूसँगको राज्यको सम्बन्धलाई भावनात्मक रूपमा कसिलो बनाउँछ । सुरक्षा निकायलाई सदैव राज्यउपेक्षाको सूचीमा राख्ने प्रवृत्तिका कारण लोकतन्त्र नै धरापमा नपर्ला भन्न सकिन्न । त्यति बेला राज्य सुविधाको प्राथमिकतामा पर्ने सुपारी तस्कर र अन्य बिचौलियाले काँध थाप्ने होइनन् भन्ने यथार्थलाई यथाशीघ्र बुझ्नु सत्ताधारीकै लागि हितकर हुन्छ । सुरक्षा निकायहरू संकटमोचक हुन्, कोभिड नियन्त्रण गर्दा होस् वा विभिन्न प्राकृतिक प्रकोपको नियन्त्रणमा, भत्तावञ्चित भएर पनि सुरक्षाकर्मीले क्षति नियन्त्रण र राज्य व्यवस्था सुचारु राख्न जोखिमपूर्ण योगदान दिएकै छन् । त्यसैले सुरक्षाकर्मीको निःस्वार्थ खटनपटनलाई कमजोरीका रूपमा मूल्यांकन गर्ने दुस्साहस नगरौं । गुणस्तीय सुरक्षा सेवाको रणनीतिलाई आफ्नो राजनीतिक वा व्यक्तिगत लाभको नीति र नियतको छायाभन्दा टाढा राखौं । सुरक्षाकर्मी निरीह रहे अपराधरहित सभ्य समाजको निर्माण हुन सक्दैन भन्ने बोध गर्नेबित्तिकै सिपाहीको छाक कटौतीको परिकल्पनासम्म गर्न सकिन्न । सुरक्षा नीति र राज्यको नियतबीच तादात्म्य मिलाउन अब अझै ढिलो गर्नु हुन्न ।प्रहरी ऐनको प्रस्तावनामै प्रहरीलाई राज्यको अपराध रोकथाम तथा नियन्त्रण गर्ने सुयोग्य साधनका रूपमा उल्लेख गरिएको छ । पछिल्लो चरणमा यसलाई राज्यको साधन र नागरिकको सेवाका रूपमा विकसित गरिनुपर्ने धारणा प्रबल हुँदै गएको छ । साधनले जहिले पनि समयानुकूल परिष्कार र परिमार्जन खोजेको हुन्छ भने सेवाले सेवाग्राहीको सहज पहुँचको प्रत्याभूति । झन्डै सात दशकअघि स्थापना र वैधानिकीकरण गरिएको प्रहरीलाई अहिले पनि न सुयोग्य साधन नै बनाउन सकियो न त भरपर्दो सेवाका रूपमै विकसित गर्न । सात दशकअघि सवारी साधन र अन्य यान्त्रिक साधनहरू धक्का दिएर सञ्चालन (पुस स्टार्ट) गरिन्थे भने प्रविधिको विकाससँगै अहिले सबैजसो साधन स्वचालित (सेल्फ स्टार्ट) मा परिमार्जन गरिएका छन् । यो प्रविधि र विकासको उच्चतम उपयोगको अवस्था हो । अहिलेको परिष्कृत प्रविधिको युगमा पनि प्रहरी संगठनसहित सबै सुरक्षा निकायलाई भने सेल्फ स्टार्टको मोडलमा रूपान्तरण गर्न सकिएको छैन । एकातिर युग स्वयंमा युगानुकूल प्रविधिको प्रभाव परेको छ, अर्कातिर हामीकहाँ भने युगद्रष्टा नेता र सांगठनिक रूपमा भविष्यद्रष्टा नेतृत्वको अभावका कारण सुरक्षा साधनहरू तिखारिनबाट वञ्चित छन् । पुरानाले पुरातन ढंगले राज्य साधनको दोहन गरिरहने, नयाँले सम्झौता गरिरहने स्थितिको अन्त नभएसम्म सत्ता र भत्ताको पहुँच र वितरण न्यायोचित हुने छाँट देखिन्न ।सिपाही भनेका तिखारि राख्न्या हुन् भन्ने राजा पृथ्वीनारायण शाहको दिव्य उपदेश सुरक्षा निकायका भित्तामा मात्र सजिन पुगेको छ । सुरक्षा निकायका लागि आवश्यक पर्ने न्यूनतम पूर्वाधारको जोहोसम्म गर्न नसक्ने, जाडोका लत्ता र छाक टार्ने भत्ता समयमै व्यवस्था गर्न नसक्ने प्रायः राजनीतिक दलले आफ्नो निर्वाचन घोषणापत्रमा भने दस वर्षभित्रमा नेपाललाई झन्डैझन्डै स्वर्गजस्तै बनाइदिने घोषणा गरेका छन् । नेपाल त त्यसै स्वर्गसरि छ, हामीलाई अरू स्वर्ग नै चाहिँदैन, बरु सक्नुहुन्छ भने सके सपारौंला, नसके नबिगारौंला भन्ने प्रतिबद्धतामा इमानदारीपूर्वक कायम रहने घोषणा मात्र गरिदिनुस् । अन्तमा, २०७९ साल निर्वाचन वर्ष भएकाले निर्वाचनलाई परिवर्तनको अवसरका रूपमा उपयोग गर्ने सार्वभौम मौकासमेत हाम्रै घरदैलोमा आएको छ । हाम्रो भाग्य हाम्रै विवेकी निर्णयमा निर्भर रहने यस सुअवसरलाई सचेतनापूर्वक प्रयोग गर्न सकिएको खण्डमा मात्र सत्ता र भत्ताको अर्थहीन लडाइँको अन्त हुने र समन्यायिक समाजको निर्माण हुनेछ । २०७९ हाम्रो चेतना र विवेकशीलताको परीक्षण गर्ने वर्षका रूपमा समेत रहेकाले विवेकलाई बन्धकमा राखेर अयोग्यलाई योग्यमाथि शासन गर्ने निरन्तरतामा पूर्णविराम लगाउने अठोट गरौं । सत्ता र भत्ता वितरणबीच समतामूलक सन्तुलन कायम गर्नु नै लोकतन्त्रको विकल्परहित उपचार हो । लोकतन्त्रमा अन्यथाको उपचारले अन्यथाकै क्षतिको परिणाम ल्याउने कुरा विगतमा पनि पुष्टि भैसकेको छ । तसर्थ मतलाई दान गर्दा आत्माको विवेकलाई ध्यान दिऔंÙ चोक्टा खाएर झोलमा डुब्नेले आफूसँगसँगै भावी सन्ततिको भविष्यलाई समेत डुबाउँछ भन्ने हेक्का राखौंÙ नत्र पछि गएर धारेहात लगाई गाली वा गुनासो गर्ने, भत्ता वितरणमै अन्याय भो भन्ने नैतिक अधिकारसमेत रहन्न । प्रसंग सुरक्षाकर्मीको भत्ता कटौतीको मात्र होइन, निर्वाचनसृजित अवसरको पनि हो ।"
कमजोर बन्दै आर्थिक कूटनीति,"(काठमाडौं)  बढ्दो व्यापार घाटा, घट्दो रेमिट्यान्स र कोभिड१९ महामारीलगायतका कारणले मुलुकको अर्थतन्त्रमा संकट उन्मुख भएका बेला सरकारले आर्थिक कूटनीति प्रभावकारी बनाउन चासो दिएको छैन । विज्ञहरू भने श्रीलंकाकै जस्तो संकट आउन नदिन सरकारले बेलैमा आर्थिक कूटनीतिमा प्राथमिकता दिनुपर्नेमा जोड दिन्छन् । वाणिज्यका पूर्वसचिव पुरुषोत्तम ओझा आर्थिक कूटनीतिमा नेपालले उल्लेख्य काम गर्न नसकेको बताउँछन् । आर्थिक कूटनीतिको मापदण्ड भनेको मुलुकको आर्थिक स्वार्थलाई विदेशी सम्बन्धबाट लाभ लिने हो, उनले भने, हाम्रोमा भने आर्थिक कूटनीतिबाट जुन परिमाणमा नतिजा आउनुपर्थ्यो, त्यो देखिएन । परराष्ट्र मामिला अध्ययन प्रतिष्ठानकी पूर्वउपकार्यकारी निर्देशक इन्द्र अधिकारी अधिकांश दूतावासहरू नेता र कर्मचारीहरूको स्वार्थ परिपूर्तिमा सीमित हुँदा मुलुकले लाभ लिन नसकेको बताउँछिन् । व्यक्तिगत स्वार्थ पूर्तिका लागि विदेशमा नियोग खोल्ने र राजदूत पठाउने प्रवृत्तिका कारण सरकारलाई केही फाइदा लिन सक्दैन, उनले भनिन् । उनले भारतको कोलकातास्थित बन्दरगाहमा महावाणिज्य दूतावास खोल्नु ठीक भए पनि चीनमा चार वटा महावाणिज्य दूतावास खोल्नुको औचित्य पुष्टि नभएको बताइन् । नेपाल र चीनबीचको सम्बन्ध थप सुमधुर बनाउन र आर्थिकसामाजिक पक्षमा जोड दिन सन् १९५६ मा चीनको स्वशासित क्षेत्र ल्हासामा महावाणिज्य दूतावास स्थापना गरिएको थियो । त्यसअघि नै सन् १८५६ मा नेपालले ल्हासामा वकिल कार्यालय खोलेको थियो, जसको मुख्य उद्देश्य नेपालतिब्बत (चीनमा तिब्बत विलय हुनुअघि) बीचको व्यापारलाई सहज गर्नु थियो । यसबीचमा हङकङ र गोन्जाउमा महावाणिज्य दूतावास खुलिसकेपछि नेपालले सन् २०२१ मा चीनमै अर्को सहर छेन्दुमा महावाणिज्य दूतावास खोल्यो । चीनमा चार वटा महावाणिज्य दूतावास भए पनि कोभिड१९ को कारण नेपालसँगका नाका रसुवागढी र तातोपानीबाट सहज रूपमा सामग्री निकासी पैठारी हुन सकेको छैन । नेपालका थप महावाणिज्य दूतावास भारतको कोलकाता, अमेरिकाको न्युयोर्क र साउदी अरबको जेद्दामा छन् । साउदीको महावाणिज्य दूतावासले त्यहाँ रहेका कामदारलाई सहजीकरणमा सहयोग गर्छ । अन्य बाँकी ६ महावाणिज्य दूतावासको काम नेपालको व्यापार र आर्थिक गतिविधिलाई बढावा दिनु हो । तर सरकारले महावाणिज्य दूतावासको नेतृत्व गर्न सामान्य सेवाका व्यक्तिलाई पठाउने गर्छ । कूटनीति र अर्थतन्त्र दुवै नबुझेका व्यक्ति दूतावासमा खटिँदा नेपालले लाभ लिन नसकेको देखिन्छ । नेपालले आर्थिक कूटनीतिलाई जोड दिन विदेशस्थित ठूला दूतावासहरू बेइजिङ, वासिङ्टन र नयाँदिल्लीमा आर्थिक काउन्सिलर राखेको हुन्छ । अर्थ मन्त्रालयबाट खटाइने आर्थिक काउन्सिलर पनि कूटनीतिमा राम्रो ज्ञान नभएका र मन्त्रीका निकट कर्मचारी हुने गरेका छन् । परराष्ट्र मन्त्रालयले २०७५ सालमा आर्थिक कूटनीतिको देशगत रणनीति ल्याएको थियो, जसमा नेपालले कूटनीतिक सम्बन्ध स्थापित गरेका दुई छिमेकी भारत र चीनसहित ३६ मुलुकसँग कसरी आर्थिक कूटनीति अघि बढाउनेबारेमा उल्लेख छ । आर्थिक कूटनीतिको प्राथमिकतामा बंगलादेश, जापान, बेलायत, जर्मनी, दक्षिण कोरिया, श्रीलंका, थाइल्यान्ड, अस्ट्रेलिया, रुस, पाकिस्तान, क्यानडा, म्यानमार, इटाली, दक्षिण अफ्रिका, अस्ट्रिया, स्विट्जरल्यान्ड, स्पेन, फ्रान्स, बेल्जियम, मलेसिया, कतार, साउदी अरेबिया, यूएई, कुवेत, बहराइन, डेनमार्क, ओमान, ब्राजिल, इजरायल, इजिष्ट, टर्की, सिंगापुर र मौरिसस पनि छन् । नेपालको कूटनीतिक सम्बन्ध भएका मुलुकको संख्या भने १ सय ७६ छ । सरकारले २०५० सालमा परराष्ट्र मन्त्रालयमा नीति, योजना र आर्थिक विश्लेषण शाखा स्थापना गरेको थियो । पूर्वपरराष्ट्र सचिव तथा राष्ट्रिय सभाका तत्कालीन सांसद उद्धवदेव भट्टको संयोजकत्वमा गठित १५ सदस्यीय कार्यदलले २०५२ माघ २४ मा परराष्ट्र मन्त्रालयलाई सक्रिय, सशक्त र प्रभावकारी बनाउने विषयमा बुझाएको थियो । उक्त समितिको प्रतिवेदनले परराष्ट्र मन्त्रालयबाट आर्थिक कूटनीति सञ्चालनका लागि विशेष सचिवको नेतृत्वमा आर्थिक सम्बन्ध र समन्वय महाशाखा स्थापना गर्न सिफारिस गरेको थियो । यस प्रतिवेदनसँगै नेपालमा आर्थिक कूटनीतिलाई समग्र कूटनीतिको एक अंगका रूपमा ग्रहण गरियो । आर्थिक कूटनीति समग्र परराष्ट्र सम्बन्धको महत्त्वपूर्ण पक्षका रूपमा स्थापित भएको छ । आर्थिक कूटनीतिलाई नै विदेश नीतिको केन्द्रबिन्दु बनाउनुपर्छ भन्ने आवाज घनीभूत बन्दै गएको छ, उक्त प्रतिवेदनमा भनिएको छ । परराष्ट्र मन्त्रालय तथा विदेशस्थित नियोगहरूबाट आर्थिक कूटनीतिका कार्यक्रम सञ्चालन गर्न आर्थिक वर्ष २०६६६७ देखि बजेट विनियोजन हुँदै आएको छ । त्यसअन्तर्गत विदेशस्थित नियोगहरूबाट वैदेशिक लगानी, पर्यटन, निर्यात व्यापार प्रवर्द्धन, विकास सहायता परिचालन तथा वैदेशिक रोजगार व्यवस्थापनका कार्यक्रम सञ्चालन हुँदै आएका छन् । उच्चस्तरीय आर्थिक कूटनीति अनुगमन तथा सञ्चालन समितिको २०७३ पुस १४ मा सम्पन्न चौथो बैठकले दीर्घकालीन सोच, योजना र मुलुक विशेषको सम्भावनाका आधारमा नेपाली नियोगहरू रहेका मुलुकमा आर्थिक कूटनीतिसम्बन्धी देशगत तथा क्षेत्रगत रणनीति तयार गर्ने निर्णय गरेको थियो । फ्रान्सका लागि पूर्वराजदूत मोहनकृष्ण श्रेष्ठ २०५२ सालमै आर्थिक कूटनीतिलाई अघि सारिए पनि सधैं बजेटको समस्या हुने गरको बताउँछन् । विदेशस्थित हाम्रा नियोगहरूलाई काम गर्न विनियोजित बजेटले भ्याउँदैन । बजेट पनि आर्थिक वर्षको अन्त्यमा प्राप्त हुन्छ, उनले भने । श्रेष्ठले आफू पेरिसमा राजदूत भएर बस्दाको समस्या सुनाए । वर्षको पनि अन्त्यमा बजेट निकासी हुनाले खर्च नभएर फर्किन्थ्यो, उनले भने, वर्षको सुरुआतमै बजेट आए कार्यक्रम गर्न सकिन्थ्यो । आर्थिक कूटनीतिका कार्यक्रमलाई प्रभावकारी बनाउनुपर्ने उल्लेख गर्दै श्रेष्ठले फ्रान्समा आर्थिक कूटनीतिसम्बन्धी काम गर्ने समितिको अध्यक्ष विदेशमन्त्री हुने गरेको जानकारी दिए । पूर्वसचिव ओझा नेपाल खुला अर्थतन्त्रमा जोडिए पनि विदेशी सहयोगको परिचालन, लगानी वृद्धि, निकासी वृद्धि, पर्यटक वृद्धिलगायतमा उल्लेख्य फाइदा लिन नसकिएको बताए । उनले नेपालको आर्थिक कूटनीतिका सन्दर्भमा विदेशस्थित नेपालका दूतावास, संयुक्त राष्ट्रसंघीय स्थायी नियोग, महावाणिज्य दूतावास र अन्य अवैतनिक राजदूतहरूको भूमिका पनि महत्त्वपूर्ण हुने बताए ।"
युक्रेनलाई रक्षा सहयोगबारे छलफल,"रासससिन्ह्वा युक्रेनका राष्ट्रपति भ्लोदोमिर जेलेन्स्कीसँग अमेरिकी विदेशमन्त्री एन्टोनी ब्लिन्केन र अमेरिकी रक्षामन्त्री लोयड अस्टिनले भेटवार्ता गरेका छन् । युक्रेनका लागि वासिङ्टनको सहयोगबारे छलफल गर्न किभमा भेटवार्ता भएको हो ।दुवै पक्षले रक्षा सहयोग, रुसमाथिको प्रतिबन्ध थप बलियो बनाउने, युक्रेनलाई आर्थिक सहयोग र सुरक्षा ग्यारेन्टीबारे छलफल गरेको युक्रेनले जारी गरेको विज्ञप्तिमा उल्लेख छ । संयुक्त राज्य अमेरिकाले युक्रेनका लागि ३४ बिलियन अमेरिकी डलर रक्षा सहयोग उपलब्ध गराएको छ । यो युक्रेनको रक्षा क्षमतालाई सुदृढ पार्न सबैभन्दा ठूलो योगदान पुग्ने विश्वास गरिएको छ । आर्थिक सहायताबारे बोल्दै राष्ट्रपति जेलेन्स्कीले संयुक्त राज्यले युक्रेनलाई द्वन्द्वपछिको पुनः प्राप्तिमा मद्दत गर्ने र अमेरिकी बजारमा युक्रेनी सामानको पहुँचलाई सहज बनाउने आशा व्यक्त गरेका छन् । रुसलाई थप प्रतिबन्ध लगाउने अवधारणापत्र अमेरिकी पक्षलाई हस्तान्तरण गर्दै उनले रुसमाथि थप प्रतिबन्ध लगाउन पनि आग्रह गरेका छन् । अमेरिकी विदेशमन्त्री र रक्षामन्त्री आइतबार किभ आइपुगेका हुन् ।"
युक्रेनलाई रक्षा सहयोगबारे छलफल,"रासससिन्ह्वा युक्रेनका राष्ट्रपति भ्लोदोमिर जेलेन्स्कीसँग अमेरिकी विदेशमन्त्री एन्टोनी ब्लिन्केन र अमेरिकी रक्षामन्त्री लोयड अस्टिनले भेटवार्ता गरेका छन् । युक्रेनका लागि वासिङ्टनको सहयोगबारे छलफल गर्न किभमा भेटवार्ता भएको हो ।दुवै पक्षले रक्षा सहयोग, रुसमाथिको प्रतिबन्ध थप बलियो बनाउने, युक्रेनलाई आर्थिक सहयोग र सुरक्षा ग्यारेन्टीबारे छलफल गरेको युक्रेनले जारी गरेको विज्ञप्तिमा उल्लेख छ । संयुक्त राज्य अमेरिकाले युक्रेनका लागि ३४ बिलियन अमेरिकी डलर रक्षा सहयोग उपलब्ध गराएको छ । यो युक्रेनको रक्षा क्षमतालाई सुदृढ पार्न सबैभन्दा ठूलो योगदान पुग्ने विश्वास गरिएको छ । आर्थिक सहायताबारे बोल्दै राष्ट्रपति जेलेन्स्कीले संयुक्त राज्यले युक्रेनलाई द्वन्द्वपछिको पुनः प्राप्तिमा मद्दत गर्ने र अमेरिकी बजारमा युक्रेनी सामानको पहुँचलाई सहज बनाउने आशा व्यक्त गरेका छन् । रुसलाई थप प्रतिबन्ध लगाउने अवधारणापत्र अमेरिकी पक्षलाई हस्तान्तरण गर्दै उनले रुसमाथि थप प्रतिबन्ध लगाउन पनि आग्रह गरेका छन् । अमेरिकी विदेशमन्त्री र रक्षामन्त्री आइतबार किभ आइपुगेका हुन् ।"
भारतमा कोरोनाबाट ३० को मृत्यु,नयाँदिल्ली (एजेन्सी) भारतमा कोरोना भाइरसबाट सोमबार ३० जनाको मृत्यु भएको छ । थप २ हजार ५ सय ४१ जना संक्रमित थपिएका छन् । अघिल्लो दिन भने २ हजार ५ सय ९३ जना संक्रमित थिए ।नयाँ संक्रमितमध्ये १ हजार ८३ जना दिल्लीका मात्रै हुन् । दिल्लीमा केही दिनयता संक्रमण दर बढेको छ । लगातार तेस्रो दिन एक हजारभन्दा बढी केस भेटिएको छ । सक्रिय संक्रमित करिब ४ हजार जना छन् । भारतमा अहिलेसम्म ४ करोड ३० लाख ६० हजार ८६ जना संक्रमित भइसकेका छन् । संघीय स्वास्थ्य मन्त्रालयले भारतमा अहिले १६ हजार ५ सय २२ जना संक्रमित अवस्थामै रहेको जनाएको छ ।
नागरिक आकांक्षाको विनिमय,"योजना ः प्रविधिमैत्री पालिकाएमालेले यसपालिको घोषणापत्रमा सूचना प्रविधि र सेवा प्रवाहमा अपूर्व विस्तार गर्ने जनाएको छ । सूचना महामार्ग निर्माण गर्ने, डिजिटल नेपाल फ्रेमवर्क कार्यान्वयन गर्ने, सबै जिल्लामा फोरजी सेवा विस्तार गर्ने एमालेको प्रतिबद्धता छ । सञ्चार पूर्वाधार संरचनाको विस्तारका कारण इन्टरनेटका प्रयोगकर्ताको संख्या दोब्बर भई ८५ प्रतिशत पुगेको घोषणापत्रमा उल्लेख छ ।सूचना प्रविधि र सेवा क्षेत्र समृद्धिका महत्त्वपूर्ण आधार भएको भन्दै एमालेले अब पालिका र वडाबाट हुने सेवा प्रवाहमा उल्लेखनीय सहजता ल्याउने दाबी गरेको छ । सत्ता गठबन्धनको कांग्रेसले कनेक्टिभिटीसँग सम्बन्धित पूर्वाधार विकासमा विशेष जोड दिने प्रतिबद्धता अघि सारेको छ । सडक, हवाई, रेलसँगै डिजिटल सञ्जालमा बहुपक्षीय लगानी जुटाउने, झन्झटिला ऐन, नियम, प्रक्रियामा समय तोकेरै शृंखलाबद्ध सुधार गर्नेमा उच्च प्राथमिकता रहने कांग्रेसको दाबी छ । अनलाइनबाट नागरिक बडापत्र उपलब्ध गराउने भनिएको छ । सेवा अभिलखलाई डिजिटाइजेसन गर्ने कांग्रेसको भनाइ छ ।स्थानीय तहमा संकलित तथ्य र तथ्यांक संग्रहको डाटाबेस स्थापनाका साथै स्थानीय तहका सम्पूर्ण दस्ताबेज एवं जानकारीलाई अभिलेखीकरण गरी वेबसाइटमा प्रकाशन गर्ने कांग्रेसको घोषणा छ । कांग्रेसले हालको अवस्था र समस्या अध्ययन गरी स्थानीय निकायलाई उपयुक्त सूचना प्रविधि विकास र कार्यान्वयन गर्ने संकल्प लिएको छ । आर्टिफिसियल इन्टेलिजेन्स, रोबोटिक्स र स्वचालन (अटोमेसन) को प्रयोग मात्रै नगरी तिनको विकास र निर्माणमा सहभागी हुन सक्ने शिक्षाको जग बसाउन कांग्रेस नेतृत्वको सरकारले जोड दिनेसमेत भनिएको छ । सबै टोल र गाउँमा इन्टरनेट पुर्याउने, सबै सार्वजनिक स्थलमा निःशुल्क वाइफाई, विद्यालयमा ईपुस्तकालय स्थापनालगायत संकल्प कांग्रेसका छन् ।"
२०७४ सालमा गरिएका प्रतिबद्धता र अहिलेको उपलब्धि,"माओवादी आन्तरिक खपतमुखी जलविद्युत् परियोजना साना र मझौला जलविद्युत् आयोजनामा जोड उपलब्धि हिउँदयाममा अहिले पनि भारतबाट दैनिक ४ सय ५० मेगावाटसम्म बिजुली आयात जनताको जलविद्युत् कार्यक्रम घोषणा, तर कार्यान्वयन नहुँदा असफल ठूला र जलाशययुक्त आयोजना बनेनन् हाइभोल्टेज प्रसारणलाइन बनाउन प्रारम्भिक अध्ययन नै भएन ९३ प्रतिशत जनसंख्यामा विद्युत् पहुँच, राष्ट्रिय प्रसारणलाइन विस्तारमा छैन प्रगति मासिक ३० युनिटसम्म बिजुली खपत गर्ने परिवारलाई निःशुल्क बिजुली"
राष्ट्र बैंकको अध्ययन भन्छ '१५ बैंक भए पुग्छ,"(काठमाडौं)  नेपालमा बढीमा १५ वटा वाणिज्य बैंक भए पुग्ने राष्ट्र बैंकको एक अध्ययनले देखाएको छ । राष्ट्र बैंकले गरेको नेपालमा बैंक तथा वित्तीय संस्थाको उपयुक्त संख्या विषयक अध्ययनले यस्तो निष्कर्ष निकालेको हो । संख्या धेरै भएकाले बैंक तथा वित्तीय संस्था घटाउन विभिन्न उपायमार्फत मर्जरलाई प्रोत्साहन गरिरहेको राष्ट्र बैंकले अहिले संख्या आघा घटाउनुपर्ने निष्कर्षसहितको प्रतिवेदन सार्वजनिक गरेको हो । अध्ययनमा सहभागी ८४ प्रतिशत उत्तरदाता र ७८ प्रतिशत विज्ञले हालका वाणिज्य बैंकको संख्या आवश्यकताभन्दा धेरै भएको बताएको उल्लेख छ । मर्जर भएर संस्था धेरै ठूला भएपछि संस्थामा एकाधिकार शक्ति प्रदान हुने जोखिम पनि हुन्छ । तर नेपालको बैंकिङ क्षेत्र निकै प्रतिस्पर्धी रहेको र त्यो बढ्दै गएकाले एकाधिकारको सम्भावना कम रहेको अध्ययनले देखाएको हो, राष्ट्र बैंक अनुसन्धान विभाग प्रमुख प्रकाशकुमार श्रेष्ठले भने, यसको अर्थ मर्जरका लागि बैंक तथा वित्तीय सस्थालाई अझै पनि प्रोत्साहन गर्नुपर्छ भन्ने हो । अध्ययनमा समावेश सहभागीमध्ये करिब ५० प्रतिशतले नेपालमा ११ देखि १५ वटा वाणिज्य बैंक भए पुग्ने राय व्यक्त गरेका छन् । यस्तै, २० प्रतिशतले ५ देखि १०, १५ प्रतिशतले १६ देखि २० र बाँकी १५ प्रतिशतले २० देखि २५ वटा वाणिज्य बैंक भए पुग्ने राय व्यक्त गरेको प्रतिवेदनले देखाएको छ । हाल सञ्चालनमा रहेका २७ वटा वाणिज्य बैंक धेरै भएकाले घटाउनुपर्ने सुझाव प्रतिवेदनमा छ । तर यति नै संख्या बनाउनुपर्छ भन्ने छैन, श्रेष्ठले भने, करिब ५० प्रतिशतले ११ देखि १५ वटा वाणिज्य बैंक भए पुग्ने बताएका छन् । यो बहुसंख्यकको उत्तर भएकाले अरूभन्दा यो नै बढी वास्तविकता नजिक देखिएको छ । प्रतिवेदनले बैंक तथा वित्तीय संस्थाको संख्या घटाउने उपयुक्त माध्यम मर्जर र एक्विजिसन भए पनि त्यसका लागि नियामक निकायले दबाब दिन नहुने सुझाएको छ । सहभागीमध्ये ५७ प्रतिशतले फोर्सफुल्ली मर्जरको साटो बैंक तथा वित्तीय संस्थालाई विभिन्न सुविधा दिएर प्रोत्साहन गर्नुपर्नेमा जोड दिएका छन्, प्रतिवेदनमा उल्लेख छ, २० प्रतिशतले फोर्सफुल्ली रूपमा ठूला मर्जरमा जानुपर्ने, १७ प्रतिशतले नियामक निकायले स्वैच्छिक मर्जरको नीति लिनुपर्ने र बाँकीले वित्तीय संस्थाको पुँजी वृद्धिका लागि मर्जरलाई प्रोत्साहन गर्नुपर्ने सुझाव दिएका छन् । अध्ययनमा सहभागीमध्ये ६१ प्रतिशतले बलियो र कमजोर संस्थाबीच मर्जर गर्नुपर्ने बताएका छन् । २० प्रतिशतले ठूला र साना संस्थाबीच, ९ प्रतिशतले साना संस्थाबीच र बाँकीले कमजोर संस्थाबीच मर्जर गर्दा उपयुक्त हुने राय राखेका छन् । पछिल्लो एक दशकदेखि राष्ट्र बैंकले मर्जरलाई प्रोत्साहन गर्दै आएको छ । यो नीतिका कारण बैंक तथा वित्तीय संस्थाको संख्या पनि घटेको छ । तर अपेक्षित रूपमा वाणिज्य बैंकको संख्या घटेको छैन । यो राष्ट्र बैंकका लागि टाउको दुखाइ हो । वित्तीय स्थायित्व सुदृढीकरण गर्ने उद्देश्यले बैंक तथा वित्तीय संस्था गाभ्नेगाभिने तथा प्राप्तिसम्बन्धी प्रक्रिया सुरु गरेको राष्ट्र बैंकको दाबी छ । राष्ट्र बैंकका अनुसार २०७८ फागुनसम्म कुल २३९ बैंक तथा वित्तीय संस्था मर्जरप्राप्ति प्रक्रियामा सामेल भएका छन् । यसमध्ये १७७ संस्थाको इजाजत खारेज हुन गई ६२ संस्था कायम भएका छन् । हाल कुल बैंक तथा वित्तीय संस्थाको संख्या ६१ छ । सन् २०१२ मा बैंक तथा वित्तीय संस्थाको संख्या २२० थियो । केही समययताका हरेक मौद्रिक नीतिमा राष्ट्र बैंकले मर्जरलाई प्राथमिकता दिँदै आएको छ । सोही क्रममा चालु आर्थिक वर्षको मौद्रिक नीतिमार्फत राष्ट्र बैंकले मर्जरमा जाने बैंक तथा वित्तीय संस्थाका लागि थप ९ बुँदे सुविधा दिएको हो । आर्थिक वर्ष २०७८७९ भित्र वाणिज्य बैंकहरू आपसमा गाभ्ने, गाभिने तथा प्राप्ति प्रक्रियामा सहभागी भई एकीकृत कारोबार सञ्चालन गरे विद्यमान व्यवस्थाका अतिरिक्त देहायबमोजिमका थप सुविधा तथा छुट २०८० असार मसान्तसम्म प्रदान गरिनेछ, मौद्रिक नीतिमा भनिएको छ ।यसअनुसार तोकिएका क्षेत्रमा कर्जा प्रवाह गर्ने अवधि एक वर्ष थप गरिने, एकीकृत कारोबार गरेको एक वर्षसम्म अनिवार्य नगद मौज्दातको सीमामा ०५ प्रतिशत बिन्दुले छुट प्रदान गरिने र एकीकृत कारोबार गरेको एक वर्षसम्म वैधानिक तरलता अनुपातमा १ प्रतिशत बिन्दुले छुट प्रदान गरिने, राष्ट्र बैंकबाट तोकिएको प्रतिसंस्था निक्षेप संकलन सीमामा ५ प्रतिशत बिन्दुले थप गरिने मौद्रिक नीतिमा उल्लेख छ । सञ्चालक समितिका सदस्य र उच्चपदस्थ कर्मचारी पदबाट हटेको कम्तीमा ६ महिना नबित्दै यस बैंकबाट इजाजतपत्र प्राप्त अन्य संस्थामा आबद्ध हुन नपाउने विद्यमान प्रावधानमा छुट दिने नीति पनि राष्ट्र बैंकको छ ।"
डिसहोमका दुई ग्राहकलाई एकएक लाख,"काठमाडौं (कास) १ वर्षमा २४ महिना योजनाअन्तर्गत डिसहोम (डीटीएच) का दुई ग्राहकले एकएक लाख रुपैयाँ जितेका छन् । यसै योजनाअन्तर्गत वैशाख ५ र १२ मा गरिएको लक्की ड्रमा क्यास आइडी ७१९००८३१०४२ र ०२५६४२५१७०३ भएका ग्राहकले एकएक लाख जितेका हुन् । ग्राहकले यस योजनाअन्तर्गत एक वर्षको रिचार्ज गर्दा २४ महिनासम्म डिसहोमको सेवा पाउनेछन् । साथै हरेक साता लक्की ड्रमार्फत एक जनाले एक लाख जित्नेछन् । यो योजनामा सहभागी हुन ग्राहकले डिसहोम डिलरमा गई आफूले प्रयोग गरेको प्याकेजको १ वर्षको रिचार्ज गर्नुपर्नेछ ।एनआईसी एसियाको अनलाइन खातामा ५ हजारसम्म छुट काठमाडौं (कास) एनआईसी एसिया बैंकले अनलाइनमार्फत बचत खाता खोल्नेलाई विभिन्न ईकमर्सबाट वस्तु तथा सेवा खरिदमा ५ हजारसम्म छुट दिने योजना ल्याएको छ । यसअनुसार दराज, ग्यापु, सस्तोडिल, भोजमान्डु, फुडबाइट, यूजी बजार, खानपिनजस्ता ईकमर्सबाट सामान किन्दा छुट पाइनेछ । ट्याक्सीमान्डु, यती एयरलाइन्स, सोनी लिभ, अल्ट बालाजीका अनलाइन प्लेटफर्ममार्फत सेवा लिई डेबिट, क्रेडिट कार्ड तथा एनआईसी एसिया मोबैंकमार्फत भुक्तानी गर्दा अधिकतम २० प्रतिशतसम्म छुट रहेको बैंकले जनाएको छ । बैंकले पठाएको प्रोमो कोड वा डिस्काउन्ट लिंक प्रयोग गरी आकर्षक छुट प्राप्त गर्न किने पनि बताइएको छ । ग्राहकले बैंकको वेबसाइटमार्फत जुनसुकै स्थानबाट मोबाइल, ल्यापटप वा कम्प्युटर प्रयोग गरी सहज रुपमा अनलाइन खाता खोल्ने व्यवस्था छ ।"
'युवा उद्यमीमार्फत आर्थिक सबलीकरण,"काठमाडौं (कास) ऊर्जा, जलस्रोत तथा सिँचाइमन्त्री पम्फा भुसालले सबै युवा उद्यमीले आर्थिक तथा सामाजिक विकासलाई प्रवर्द्धन गर्नुपर्नेमा जोड दिएकी छन् ।महिला युवा उद्यमी सम्मेलन२०२२ का अवसरमा उनले नयाँ पुस्तालाई उत्पादनमा जोड्न युवा उद्यमीको संस्था हरेक स्थानीय तहमा पुर्याउनुपर्ने बताइन् ।"
भक्तपुर नगरपालिकामा मुख्य दलका उम्मेदवार पुरानै,"(भक्तपुर)  भक्तपुर नगरपालिकामा नेपाल मजदुर किसान पार्टी (नेमकिपा) बलियो राजनीतिक शक्ति मानिन्छ । जनमत संग्रहपछि २०३९ सालको स्थानीय निकाय निर्वाचनपछि नेमकिपाले भक्तपुर नगरमा लगातार जित्दै आएको छ । उसको किल्लामा बलिया उम्मेदवार उठाउन प्रमुख दलहरू यसपटक पनि हच्किएका छन् । नेमकिपाले २०७४ मा प्रमुख र उपप्रमुखसहित भक्तपुर नगरको १० वटै वडामा विजयी नेमकिपाले यसपटक पुनः पुरानै उम्मेदवारलाई यसपटक दोहोर्याएको छ । नेमकिपाका भक्तपुर नगर प्रमुखमा पुनः सुनील प्रजापति र उपप्रमुखमा रजनी जोशीले उम्मेदवारी दिएका छन् । वडाध्यक्षका उम्मेदवारसमेत पुरानै छन् । सोमबार नगरको १० वडामध्ये ७ वटाका वडाध्यक्षमा पुरानैको उम्मेदवारी परेको छ । वडा १ मा श्यामकृष्ण खत्री, २ मा हरिप्रसाद बासुकला, ३ मा राजकृष्ण गोरा, ६ मा हरिराम सुवाल, ७ मा उकेश कवां, ९ मा रवीन्द्र ज्याख्व र १० मा लक्ष्मीप्रसाद ह्योमिखा पुनः वडाध्यक्षको उम्मेदवार बनेका हुन् । नगरको वडा ४ मा उपेन्द्र सुवाल, ५ मा नेमकिपाका अध्यक्ष नारायणमान बिजुक्छेका भाइ योगेन्द्रमान बिजुक्छे र ८ वडामा कृष्णप्रसाद कोजुले उम्मेदवारी दिएका छन् । भक्तपुर नगरमा अन्य पार्टीको आकर्षणसमेत कम छ । जिल्लाको अन्य तीन नगरपालिकामा नेमकिपा कमजोर देखिन्छ ।नेमकिपाका तर्फबाट चाँगुनारायण नगर प्रमुखमा केशव तिमिल्सिना र उपप्रमुखमा कल्पना लामाले उम्मेदवारी दिएका छन् । सूर्यविनायक नगर प्रमुखमा नेमकिपाबाट श्याम बिसुंखे र उपप्रमुखमा चनमति खुलिमुलीले उम्मेदवारी दिएका छन् । त्यस्तै, नेमकिपाका तर्फबाट मध्यपुर थिमि नगर प्रमुखमा आशाहरि प्रजापति र उपप्रमुखमा दीक्षा बाडेले उम्मेदवारी दिएका छन् । मध्यपुर थिमि नगर प्रमुखमा एमालेका तर्फबाट पुनः मदनसुन्दर श्रेष्ठले उम्मेदवारी दिएका छन् । स्थानीय तह निर्वाचन २०७४ मा विजयी श्रेष्ठले पुनः उम्मेदवारी दिएका हुन् । सम्पदा पुनर्निर्माणमा अग्रणी भूमिका खेलेका श्रेष्ठलाई एमालेले पुनः उम्मेदवार बनाएको हो । एमालेकै तर्फबाट उपप्रमुखमा उत्तरा नेपालको उम्मेदवारी परेको छ । मध्यपुर थिमिको वडाध्यक्षहरूमा १ मा कृष्णकुमार प्याठः, २ मा प्रकाश थापामगर, ३ मा होमनाथ ढुंगेल, ४ मा बालकृष्ण पात्य श्रेष्ठ, ५ मा राधेश्याम प्रजापति, ६ मा दिलकृष्ण प्रजापति, ७ मा कृष्णकुमार प्रजापति, ८ मा विक्रम बुढा र ९ मा दीपेन्द्र थापाले उम्मेदवारी दिएका छन् ।सूर्यविनायक नगर प्रमुखमा एमालेका वासुदेव थापा पुनः उम्मेदवार भएका छन् । उपप्रमुखमा सरिता भट्टराईले उम्मेदवारी दिएकी छन् । नगर प्रमुख, उपप्रमुख मात्र होइन, एमालेले २०७४ को स्थानीय तह निर्वाचनमा विजयी वडाध्यक्षहरूलाई समेत दोहोर्याएको छ । दोहोरिएर उम्मेदवारी दिने वडाध्यक्षहरूमा वडा १ का सानुकाजी कायस्थ, ५ मा राजकुमार जोशी, ७ मा रवीन्द्र सापकोटा, ९ मा उपेन्द्र केसी र १० का शिवराम राउत छन् । एमालेले सूर्यविनायकको वडा २ मा विश्वराज विष्ट, ३ मा रामकृष्ण राउत, ४ मा भोला राउत, ६ मा सुधाम केसी, ८ मा पुष्पराज बस्नेतलाई उम्मेदवार बनाएको छ । चाँगुनारायण नगरमा यसअघिकी उपप्रमुख बिना बाँस्तोलाले नगर प्रमुख पदमा उम्मेदवारी दिएकी छन् । भक्तपुर जिल्लाका ४ स्थानीय तहमध्ये, नगर प्रमुखमा उम्मेदवारी दिने एक मात्र महिला उम्मेदवार बाँस्तोला हुन् । एमालेले चाँगुनारायण नगर प्रमुखमा बाँस्तोलालाई छनोट गरेको हो । उपप्रमुखमा रमेश बुढाथोकीले उम्मेदवारी दिएका छन् । एमालेका तर्फबाट चाँगुनारायण नगरको वडाध्यक्षहरूमा वडा १ मा ईश्वर थापा, २ मा मनोज केसी, ३ मा श्यामसुन्दर धिमाल, ४ मा रोजबहादुर तामाङ, ५ मा अश्विन गिरी, ६ मा विष्णु तामाङ, ८ मा प्रकाश लामिछाने र ९ मा श्रीकण्ठ खड्काले उम्मेदवारी दिएका छन् । एमालेका तर्फबाट भक्तपुर नगर प्रमुखमा रवीन्द्र लाछिमस्यू र उपप्रमुखमा रञ्जना खर्बुजाले उम्मेदवारी दिएका छन् । वडाध्यक्षहरूमा वडा १ मा रमेश न्याइच्याईं, २ मा राजाराम सुवाल, ३ मा रामसुन्दर बोइजु, ४ मा सुरेश नापित, ५ मा राजेशपतिराज शर्मा, ६ मा भूपेन्द्र नेपाली, ७ मा राम तचामो, ८ मा नरेश दुवाल, ९ मा अक्षसुन्दर प्रजापति र १० मा पुण्यराम घटुवाले उम्मेदवारी दिएका छन् । उम्मेदवारी दिने अन्तिम समयसम्म पनि गठबन्धनका दलहरूलाई उम्मेदवार छनोटमै सकस पर्यो । दलका कार्यकर्ता सोमबार मध्यरातसम्म नै उम्मेदवारी दर्तामै व्यस्त भए । गठबन्धनका तर्फबाट जिल्लाको भक्तपुर, मध्यपुर थिमि र सूर्यविनायक नगर प्रमुखमा कांग्रेसले उम्मेदवारी दिएका छन् । जसमध्ये, भक्तपुरमा अघिल्लो निर्वाचनमा पराजित रामप्रसाद कासुलाले नगर प्रमुख पदमा उम्मेदवारी दिएका छन् । गठबन्धनका तर्फबाट मध्यपुर थिमिमा कांग्रेसका सुरेन्द्र श्रेष्ठले र सूर्यविनायक नगर प्रमुखमा कांग्रेसका नगर सभापति निशान ढुंगेलले उम्मेदवारी दिएका छन् । गठबन्धनका तर्फबाट भक्तपुर नगर उपप्रमुखमा एकीकृत समाजवादीका ओमचरण अमात्य, मध्यपुर थिमि उपप्रमुखमा माओवादीका विजयकृष्ण श्रेष्ठ र सूर्यविनायकको उपप्रमुखमा एकीकृत समाजवादीका जिल्ला अध्यक्ष श्यामसुन्दर बस्नेतले उम्मेदवारी दिएका छन् ।गठबन्धनबाट नगर प्रमुख र उपप्रमुखमा मात्र सहमति कार्यान्वयन भएको छ । वाग्मती प्रदेशस्तरीय गठबन्धनका बैठकले प्रमुख र उपप्रमुखका लागि मात्र निर्णय गरिदिँदा वडास्तरमा गठबन्धनमा उल्झन देखिएको कांग्रेसका एक नेताले बताए । वडास्तरमै पाँच दलीय गठबन्धन भने पनि कांग्रेसले प्यानलगत रूपमा प्रत्येक नगरको वडाहरूमा उम्मेदवारी दर्ता गरेको जनाएको छ । चाँगुनारायण नगरमा भने गठबन्धन हुन सकेन । २०७६ को उपनिर्वाचनमा प्रदेशसभा सदस्य कृष्णलाल भँडेललाई जिताउन राप्रपासँग भएको लिखित सम्झौता बाहिरिएपछि गठबन्धन टुट्यो । कांग्रेसका तर्फबाट चाँगुनारायण नगर प्रमुखमा जीवन खत्री र उपप्रमुखमा सुभद्रा काफ्लेले उम्मेदवारी दिएका छन् । चाँगुनारायणको वडाध्यक्षहरूमा वडा १ मा सिजन कार्की, २ मा सोमप्रसाद प्रधान, ३ मा गोविन्द थापा, ४ मा बलबहादुर श्रेष्ठ, ५ मा जयन्द्र खड्का, ६ मा वीरमान तामाङ, ७ मा रमेश लामा, ८ मा जनक खत्री र ९ मा राजकुमार खड्काले उम्मेदवारी दिएका छन् । २०७६ को उपनिर्वाचनको सहमतिअनुसार कांग्रेससँग तालमेल हुन नसकेपछि राप्रपाले एक्लै लड्न उम्मेदवारी दिएको छ । नगर प्रमुखमा राप्रपाबाट रवीन्द्रप्रताप शाह, उपप्रमुखमा मञ्जु कार्कीले उम्मेदवारी दिएका छन् । वडाध्यक्षहरूमा वडा १ मा जनक थापा, २ मा सन्तोष केसी, ३ मा सरोज मल्ल, ४ मा कमलदीप थापा, ५ मा जनक कार्की, ६ मा धनबहादुर लामा, ७ मा श्याम नायजु, ८ मा रामबहादुर खत्री र ९ मा रमेश खत्री छन् । गठबन्धन हुन नसकेपछि एकीकृत समाजवादीबाट नगर प्रमुखमा ईश्वर खड्काले उम्मेदवारी दिएका छन् । माओवादीका तर्फबाट नगर प्रमुखमा नरेश खड्का र उपप्रमुखमा चण्डिका पाण्डेको उम्मेदवारी परेको छ । त्यस्तै, भक्तपुर नगर प्रमुखमा माओवादीका तुल्सीभक्त सुवाल र उपप्रमुखमा इन्द्रमाया सुवालले उम्मेदवारी दिएका छन् ।"
दुई इंग्लिसविरुद्ध दुई स्पेनी,"म्यानचेस्टर (एएफपी) रियल म्याड्रिड र भिल्लारियल उभिएका छन् युरोपेली च्याम्पियन्स लिग फुटबलको फाइनल पुग्नका लागि म्यानचेस्टर सिटी र लिभरपुलविरुद्ध । यी दुई इंग्लिस क्लबसामु घरेलु फुटबलमा उपाधि जित्ने अवसर उत्तिकै रहेको छ । मे २८ मा पेरिसमा हुने फाइनलमा सिटी र लिभरपुल भिडे भने त्यो चार वर्षयता फाइनलमा उत्रने दुई इंग्लिस क्लबको तेस्रो संयोग हुनेछ । टेलिभिजन प्रशारण अधिकार बेचेर प्रिमियर लिगले पर्याप्त कमाउन गरेको छ । त्यसैबाट प्रभावित रहेर रियलले युरोपेली सुपर लिग (ईएसएल) को सोच प्रस्तुत गरेको थियो । तर भिल्लारियल सेमिफाइनल पुगेको हुनाले त्यस्तो धारणा ठीक छैन भन्ने दाबी सही देखिएको छ । आफ्नो पूरा इतिहासमै एकै ठूलो उपाधि मात्र जितेको एलो सबमेरिन ले ईएसएल भएको भए भाग पनि लिन पाउँदैनथ्यो । त्यसमा सिटी र लिभरपुल भने सामेल रहेका थिए । भिल्लारियल त्यस्तो सहरको क्लब हो, जसको पूरा जनसंख्या लिभरपुलको घरेलु मैदान एनफिल्डमा अट्ने गर्छ । उसले लिभरपुललाई रोक्ने हो भने इंग्लिस क्लबको एकै सिजन चार उपाधि जित्ने अभियान टुट्न सक्छ । यसका लागि भिल्लारियलसामु १ सय ८० मिनेटको अवसर छ । घरेलु लिगमा भने योर्गन क्लोपको लिभरपुल सिटीभन्दा एक अंकले मात्र पछाडि छ । लिगमा पाँच चरणको खेल बाँकी छ । तर, लिभरपुलले अर्को महिना हुने एफए कप फाइनलमा पुग्नबाट सिटीलाई सेमिफाइनलमा रोकेको छ । टोलीले यसअघि नै फेब्रुअरीमा लिग कप भने जितिसकेको छ । क्लोपको नेतृत्वमा लिभरपुलले यसअघि नै भिल्लारियलविरुद्धको खेल गुमाइसकेको छ । जतिबेला प्रशिक्षक उनाइ एमरी थिए । सन् २०१६ को युरोपा लिग फाइनलमा सेभियाले लिभरपुललाई हराएको थियो, जहाँ एमरी प्रशिक्षक थिए । एमरीले जितेका चार युरोपा लिग उपाधिमध्ये यो एक थियो । त्यसमध्ये अन्तिम उपाधिका लागि गत वर्षमात्रै उसले म्यानचेस्टर युनाइटेडलाई हराएको थियो र त्यसमै टिकेर च्याम्पियन्स लिगका लागि छनोट भएको थियो । क्लोप पनि मान्छन्, एमरी कप प्रतियोगिताका राजा हुन्, उनले जे जस्तो गरिरहेका छन्, त्यो अविश्वसनीय छ । उनी कप प्रतियोगिताका सबैभन्दा सफल प्रशिक्षक हुन् ।एनफिल्डमा बुधबार हुने पहिलो लेगको खेलका लागि लिभरपुल नै जितका लागि बढी हकदार देखिन्छ । क्लबको आम्दानी र अन्य स्रोतका कारण पनि यस्तो अनुमान गर्न सकिन्छ । सिटी पनि लगातार दोस्रो वर्ष फाइनल पुग्ने अनुमान गर्न सकिन्छ । भलै, उपाधि जितेको आधारमा सिटी रियलभन्दा धेरै पछाडि छ । तर दुई वर्षअगाडि अन्तिम १६ मै यी दुई टिमको भेट हुँदा पेप ग्वार्डिओलाको सिटी सजिलै विजयी भएको थियो । ग्वार्डिओला भन्छन्, हामीले तेस्रोपल्ट च्याम्पियन्स लिगको सेमिफाइनल खेल्दैछौं र संयोगले ती तीनै टिम उपाधि हकमा हामीभन्दा धेरै अगाडि छन् । हाम्रा लागि पक्कै पनि यो निकै महत्त्वपूर्ण खेल हुनेछ । हामीले यसमा सक्दो गर्नेछौं । सेमिफाइनल पुग्ने क्रममा रियलले पहिलो लेगमा चेल्सीविरुद्ध दुई गोलले पछाडि रहेको स्थिति उल्टाएको थियो । यस्तै पीएसजीसँग पनि पछाडि रहेको स्थितिबाट खेलमा फर्केको थियो । कार्लो एन्सेलोट्टीको टिमलाई अर्को साता घरमै हुने दोस्रो लेगको खेलको फाइदा हुनेछ । तर मुख्य प्रश्न के हो भने करिम बेन्जेमा र लुका मोड्रिच जस्तो उमेर ढल्कँदै गएका खेलाडीको मदतमा मात्र यो टिम कति अगाडि बढ्न सक्छ । क्लोप र ग्वार्डिओलासामु ऐतिहासिक उपलब्धि हात पार्ने अवसर छ । अर्को १० दिनभित्र च्याम्पियन्स लिगमा इंग्लिस क्लबको प्रभुत्व फेरि सिद्ध हुनसक्ने छ ।"
कोषलाई सदस्यसचिवको तलब,"काठमाडौं (कास) राष्ट्रिय खेलकुद परिषद् (राखेप) का सदस्यसचिव टंकलाल घिसिङले २ लाख ९ हजार १ सय १४ रुपैयाँ राष्ट्रिय खेलाडी कल्याणकारी कोषलाई उपलब्ध गराएका छन् । उनले उक्त रकम सोमबार राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठलाई हस्तान्तरण गरे । सदस्यसचिव घिसिङले भने, सर्वोच्च अदालतमा दायर गरिएको रिटको कारण मैले रोपमा काम गर्न पाएको थिएन, त्यो रिट खारेज भएपछि जिम्मेवारीमा फर्किएको छु । कानुनतः मैले काम नगरेको त्यो अवधिको तलब पनि पाइने रहेछ । जिम्मेवारीमा नरहेको अवधिको त्यो तलब लिनु राम्रो होइन । राखेपमा मेरो पहिलो प्राथमिकता खेलाडी हो । त्यसैले त्यो अवधिको २ लाख ९ हजार १ सय १४ रुपैयाँ राष्ट्रिय खेलाडी कल्याणकारी कोषमा प्रदान गरेको छु ।युवा तथा खेलकुद मन्त्रालयले रमेशकुमार सिलवाललाई बर्खास्त गरेपछि मंसिर १३ गते घिसिङलाई राखेप सदस्यसचिव नियुक्त गरेको थियो । मन्त्रालयको उक्त निर्णयविरुद्ध सिलवालले दायर गरेको रिटमा दुवै सदस्यसचिवलाई काम नगर्ननगराउनू भन्दै सर्वोच्चले अल्पकालीन अन्त्रिम आदेश दिएपछि घिसिङ १६ दिनमात्रै जिम्मेवारीमा रहेका थिए । उक्त मुद्दा चैत २२ मा सर्वोच्चले खारेज गरेपछि घिसिङ पुनः राखेपको जिम्मेवारीमा फर्किएका हुन् । लगत्तै तीन वर्षपछि बसेको राखेप बोर्ड बैठकले नवौं राष्ट्रिय खेलकुद जेठ २२ देखि २८ सम्म गर्ने र १९ एसियाली खेलकुदमा २३ खेलमा सहभागी हुन निर्णय गरेको थियो ।उहाँजस्तो खेलकुदको नेतृत्वमा रहेका व्यक्तिबाट खेलाडी कल्याणकारी कोषलाई यसरी सहयोग आउनु एकदमै राम्रो हो । यसले अरू व्यक्तिलाई पनि खेलाडीका लागि केही गर्न उत्साहित पार्नेछ, खेलाडी संघका अध्यक्ष श्रेष्ठले भने, २०६८ सालमा मन्त्रिस्तरीय निर्णयबाट कार्यविधि पारित गरेर सञ्चालनमा आएको खेलाडी कल्याणकारी कोषमा यसअघि नै १ करोड ४० लाख रुपैयाँ जम्मा भइसकेको छ । यसको ब्याजबाट हामीले खेलाडीहरूको उपचार र संकट परेका बेला सहयोग गर्दै आएका छौं ।"
क्यानले फ्रेन्चाइज लिग गर्ने,"(काठमाडौं)  लामो प्रतीक्षा र गृहकार्य र केही हदसम्म विवादपछि नेपाल क्रिकेट संघ (क्यान) ले आफ्नै फ्रेन्चाइज ट्वान्टी२० क्रिकेट लिग गर्ने भएको छ । क्यानले बुधबार प्रतियोगिता आयोजनाको औपचारिक रूपमा घोषणा गरेको छ । यसलाई नेपाली खेलकुदको सर्वोच्च संस्था राष्ट्रिय खेलकुद परिषद्ले मान्यता पनि दिएको छ । क्यानले प्रतियोगिता हुने समय भने तोकेको छैन । तर, खेल असोज महिनामा हुने बताइएको छ । क्यानले प्रतियोगिता आयोजना गर्न भारतीय कम्पनी सेभेन थ्री स्पोर्ट्ससँग सम्झौता भने गरिसकेको छ । धनगढीमा सम्पन्न क्यानको साधारणसभाले यसअघि नै सेभेन थ्री स्पोर्ट्ससँगको सम्झौता अनुमोदन गरिसकेको छ । लिगका लागि क्यान र सेभेन थ्री स्पोर्ट्ससँग वर्षको तीन करोड ९० लाख रुपैयाँमा सम्झौता गरेको हो । नेपाली क्रिकेटमा यसअघि फ्रेन्चाइज ट्वान्टी२० क्रिकेटका प्रतियोगिता भए पनि ती कुनै पनि क्यानको आयोजनामा भएका थिएनन् । अबको प्रतियोगिता क्यानको भने आधिकारिक स्पर्धा हुनेछ । अन्य प्रतियोगिताको अन्योल समाप्त हुनेछ । नेपाली क्रिकेट टिमका कप्तान सन्दीप लामिछानेले यस प्रतियोगिताको आयोजनाले क्रिकेटका विकासमा ठूलो योगदान हुने विश्वास पोखेका छन् । उनले प्रतियोगिता आयोजना हुन लागेको अवसरलाई स्वागत गर्दै भनेका छन्, क्रिकेटमा भविष्य खोज्ने यो प्रतियोगिताले ठूलो सहयोग गर्नेछ । यसले सबैका लागि अगाडि बढ्ने अवसर पनि दिनेछ । क्यान अध्यक्ष चतुरबहादुर चन्दले पनि प्रतियोगिताले नेपाली क्रिकेटको विकासमा मदत पुग्ने विश्वास व्यक्त गरेका छन् । उनले भनेका छन्, यो प्रतियोगिता नेपाली क्रिकेटलाई व्यावसायिक क्रिकेट नक्सामा उभ्याउने छ । हामी सबै नेपालमा क्रिकेट विकासका लागि प्रतिबद्ध छौं र यो खेलको विकासले खेलको स्तर बढाउन मदत गर्नेछ ।"
आशिष र अकी विजयी,"काठमाडौं (कास) आशिष खड्का र अकी जुवेन रावतले सोमबार आठौं सिटिजन्स बैंक खुला टेनिस प्रतियोगिताको पुरुष सिंगल्समा विजयी सुरुआत गरेका छन् ।आर्मी अफिसर्स क्लबको कोर्टमा आशिषले प्रितम परियारलाई ७५, ६१ र अकीले कुमार तामाङलाई ६२, ६१ को सोझो सेटमा हराए । सोही स्पर्धामा विष्णु नेपालले श्रीयोग अधिकारीलाई ६३, ६० ले, निजेस महर्जनले अभिषेक शाहलाई ६४, ६१ ले, प्रणव मानन्धरले निश्चल कायस्थलाई ६२, ६० ले, कुमार जिसीले सौरभनाथ पन्तलाई ६३, ६४ ले र विवेश मगरले सुसल मोक्तानलाई ६०, ६० को सोझो सेटमा हराए । विजेता सबै प्रिक्वाटरफाइनलमा पुगेका छन् । प्रमोदबहादुर थापा र सक्षमविक्रम शाह वाकओभर पाए ।काठमाडौं जिल्ला टेनिस संघद्वारा आयोजित प्रतियोगिताको भेट्रान ३५ वर्षमाथि पुरुष डबल्समा जेजे राणा र प्रणव मल्ल, डेगेन्द्र र सन्जिव, गोपी भट्टराई र नवीन चालिसे, दावा शेर्पा र जितेन्द्र परियार, अनुज बाँस्तोला र विकास गुरुङ, मानबहादुर कटुवाल र राजेन्द्र भट्ट तथा लक्ष्मण तामाङ र राज लामाको जोडी प्रिक्वाटरफाइनल पुगेका छन् । भेट्रान ५५ वर्षमाथि पुरुष डबल्समा सुवर्ण धाख्वा र कृष्णराज घले, विदुर विष्ट र काजी गुरुङ, राजु गुरुङ र लाक्पा शेर्पा, युवराज थापा र किरण नेपाल, सूर्य गिरी र भूअरुण मल्ल, राज घिमिरे र लोक गुरुङ, रामेश्वर थापा र राजेश क्षेत्री, ध्रुव गुरुङ र मनोज राणा तथा निरञ्जन श्रेष्ठ र सागर केसीको जोडीले प्रिक्वाटरफाइनल पुगेका छन् ।भेट्रान ५५ वर्षमाथि पुरुष सिंगल्समा सुशील पाण्डे, राजु श्रेष्ठ, बाबु कार्की, निरञ्जनकुमार श्रेष्ठ, करिमुलाह मुस्लिम, शैलेश भण्डारी र हेमचन्द्र गुरुङ विजयी भए ।"
मुम्बईको हार जारी,मुम्बई (एएफपी) लखनउ सुपर जायन्ट्स आइतबार इन्डियन प्रिमियर लिग (आईपीएल) २०२२ मा मुम्बईलाई ३६ रनले हराएर तालिकाको चौथो स्थानमा उक्लिएको छ । जितपछि लखनउको १० अंक भएको छ । मुम्बईको यो लगातार आठौं हार हो । टोली अहिलेसम्म अंकविहीन रहेर तालिकाको पुछारमा छ । वाङ्खडेमा भएको खेलमा लखनउले पहिले ब्याटिङ गर्दै ६ विकेटमा १ सय ६८ रन बनायो । कप्तान केएल राहुलले नटआउट रहेर १ सय ३ रन बनाए । उनले १२ चौका र चार छक्का प्रहार गरे । जवाफमा मुम्बईले २० ओभरमा ८ विकेट गुमाएर १ सय ३२ रनमात्र बनाउन सक्यो ।

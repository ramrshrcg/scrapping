शीर्षक,विवरण
हिउँदमा भारतकै भर,"नीति बन्छ, कार्यान्वयन हुँदैनसरकारले १४ वर्षअघि नै जलाशययुत्त आयोजना निर्माण नगरे नेपालले दीर्घकालसम्म लोडसेडिङ भोगिरहनुपर्ने निष्कर्ष निकालेको थियो । नेपाल सरकारका पूर्वसचिव सोमनाथ पौडेलको संयोजकत्वमा बनेको १० वर्षीय जलविद्युत् विकास योजना तर्जुमा कार्यदल, २०६५ मा भनिएको छ, नेपालको एकीकृत विद्युत् प्रणाली जलविद्युत्मा बढी केन्द्रित छ । जसकारण वर्षायाममा पर्याप्त विद्युत् उत्पादन भए पनि हिउँदमा घटेर पूर्ण क्षमताको १ तिहाइमा माक्रै सीमित हुन्छ । जलाशययुत्त आयोजना समयमै बन्न नसके दीर्घकालसम्म माग र आपूर्तिको व्यवस्थापनमा कठिनाइ हुनेछ । त्यसफछि हरेक वर्षजसो वार्षिक नीति तथा कार्यक्रम र बजेटमा जलाशययुत्त आयोजनालाई प्राथमिकतामा राखियो । बुढीगण्डकी र पश्चिम सेतीलाई सरकारले राष्ट्रिय गौरवकै आयोजनामा समेट्यो । तर निर्माणमा कुनै प्रगति भएको छैन ।नदी प्रवाह तथा जलाशययुक्त आयोजनाबाट मात्रै विद्युत् माग पूरा गर्न नसकिने भन्दै सरकारले ६ वर्षदेखि ऊर्जा मिश्रण (इनर्जी मिक्स) को अवधारणा कार्यान्वयन गरिरहेको छ । मन्त्रिपरिषद्ले २०७२ फागुन ६ मा स्वीकृत गरेको राष्ट्रिय संकट निवारण तथा विद्युत् विकास दशकसम्बन्धी अवधारणापक्र ले जलाशययुत्त, अर्धजलाशययुक्त र नदी प्रवाहमा आधारित आयोजनाको मिश्रण कायम राख्ने लक्ष्य राखेको छ । जसमा जलाशयबाट ४०५० प्रतिशत, अर्धजलाशयबाट १५२० प्रतिशत, नदी प्रवाहमा आधारितबाट २५३० प्रतिशत र अन्य वैकल्पिक स्रोतबाट ५१० प्रतिशत विद्युत् उत्पादन गर्ने लक्ष्य राखिएको छ । यो लक्ष्य पूरा नहुने देखिएपछि सरकारले जलाशययुक्त आयोजनाको विद्युत् खरिद सम्झौता (पीपीए) सीमा घटाउने तयारी गरेको छ । ऊर्जा विकास दशक अवधारणामा जलाशययुक्त आयोजना निर्माण गर्न स्रोत व्यवस्थापन गर्ने तथा त्यस्ता आयोजनालाई इन्जिनियरिङ प्रोक्युरमेन्ट कन्स्ट्रक्सन एन्ड फाइनान्स (ईपीसीएफ) मोडलमा बनाउन कार्यविधि तयार गर्ने उल्लेख छ । तर उक्त कार्यविधि हालसम्म बन्न सकेको छैन । ऊर्जा विकास दशक रणनीतिमार्फत सरकारले ५ हजार ३ सय मेगावाट क्षमताका ११ वटा जलाशययुक्त आयोजना बनाउने भनिएको थियो । जसमा ३ सय मेगावाटको उत्तरगंगा, १ सय ४० मेगावाटको तनहुँ सेती, ३ सय मेगावाटको दूधकोसी, १२ सय मेगावाटको बुढीगण्डकी, ७ सय ५० मेगावाटको पश्चिम सेती, ६ सय ९२ मेगावाटको तमोर, ५ सय ३६ मेगावाटको सुनकोसी३, ५ सय मेगावाटको खिम्ती ठोसे, ३ सय मेगावाटको लाङटाङ, २ सय २५ मेगावाटको नौमुरे र ४ सय १० मेगावाटको नलसिंह गाड आयोजना छन् । यी सबै आयोजनालाई २०७९ देखि २०८३ सम्ममा निर्माण सम्पन्न गर्ने लक्ष्य राखिएको थियो । तर तनहुँ सेतीबाहेक कुनै पनि आयोजना निर्माणको चरणमा जान सकेका छैनन् । पछिल्लो पटक नेपाल र भारतले संयुक्त रूपमा जलविद्युत् आयोजना निर्माण गर्ने विषय उठ्न थालेको छ । प्रधानमन्त्री शेरबहादुर देउवाको पछिल्लो भारत भ्रमणका क्रममा पनि विद्युत् उत्पादनका लागि सहकार्य गर्न सकिने सहमति भएको छ । नेपाल र भारतबीच लाभ बाँडफाँट हुने जलाशययुक्त आयोजना ४ वटा छन् । ६ हजार मेगावाटको पञ्चेश्वर, १० हजार ८ सय मेगावाटको कर्णाली चिसापानी, ३ हजार ५ सय मेगावाटको सप्तकोसी उच्च बाँध र ५५ मेगावाटको सुनकोसीकमला डाइभर्सनमा नेपालभारतले संयुक्त रूपमा मात्रै काम अघि बढाउन सक्छन् । तर यी आयोजना निर्माणका लागि दुवैतर्फबाट उल्लेख्य प्रगति हुन सकेको छैन । भारतीय कम्पनीहरूले नेपालका केही आयोजनामा लगानी पनि गरेका छन् । भारतीय कम्पनी सतलज जलविद्युत् निगमले ९ सय मेगावाट उत्पादन क्षमताको अरुण३ आयोजना बनाइरहेको छ । यो आयोजनाको निर्माण सन् २०२३ को अन्तिमसम्म सक्ने लक्ष्य राखिएको छ । सतलजले नै बनाउने भनिएको तल्लो अरुणको पनि डीपीआर स्वीकृत भइसकेको छ । अर्को भारतीय कम्पनी जीएमआरले निर्माणको जिम्मा पाएको ९ सय मेगावाट क्षमताको माथिल्लो कर्णाली जलविद्युत् आयोजना भने तत्काल बन्ने छाँटकाँट देखिँदैन । आयोजना विकास सम्झौता भएको ८ वर्ष बितिसक्दा पनि जीएमआरले लगानी जुटाउन सकेको छैन । गत चैत तेस्रो साता बसेको लगानी बोर्डको बैठकले जीएमआरलाई लगानी जुटाउन थप डेढ वर्ष समय दिन सकिने निर्णय गरेको छ ।"
चीन फर्काउन माग गर्दै साढे ९ सय विद्यार्थीको आवेदन,"(काठमाडौं)  कोरोना महामारीका कारण बीचैमा पढाइ छाडेर स्वेदश आएका ९ सय ६१ विद्यार्थीले बाँकी अध्ययनका लागि चीन फर्कन पाउनुपर्ने भन्दै शिक्षा मन्त्रालयमा आवेदन दिएका छन् । आवेदकमा मेडिकल र इन्जिनियरिङका विद्यार्थी धेरै छन् । शिक्षा मन्त्रालयले पढाइ पूरा गर्न नपाएर अलपत्र परेका विद्यार्थीसँग आवेदन माग गरेको थियो । शिक्षा मन्त्रालयका उच्चशिक्षा महाशाखाका सहसचिव कमल पोखरेलले विद्यार्थीको कोर्स, वर्षसहित तथ्यांक यकिन गरेर विवरण परराष्ट्र मन्त्रालयमा पठाइने जानकारी दिए । केही विद्यार्थीले दुई पटकसम्म आवेदन दिएको पाइएको छ । त्यसैले संख्या केही घट्न सक्छ, रुजु गर्दै छौं, उनले भने । महामारीका बेला घर आएका नेपाली विद्यार्थीले इन्टर्नसिपलगायत बाँकी कोर्स पूरा गर्न पाएका छैनन् । चीनले प्रवेशमा रोक लगाएकाले उनीहरू सम्बन्धित विश्वविद्यालय र शिक्षणसंस्थामा फर्कन नपाएका हुन् । तीन साताअघि चिनियाँ विदेशमन्त्री वाङ यीको नेपाल भ्रमणका क्रममा विद्यार्थीको समस्याबारे कुरा उठेको थियो । परराष्ट्र मन्त्रालय र विदेशमन्त्रीको भ्रमण टोलीबीच विद्यार्थीको समस्या प्राथमिकताका आधारमा समाधान गर्ने सम्झौता भएको छ । परराष्ट्र मन्त्रालयले शिक्षा मन्त्रालयसँग विद्यार्थीको यकिन विवरण माग गरेपछि तथ्यांक संकलनको काम थालिएको हो । विद्यार्थीलाई चार्टर फ्लाइटबाट चीन फर्काउन चिनियाँ दूतावाससँग मोटामोटी छलफल भएको शिक्षा मन्त्रालयले जनाएको छ । पहिलो चरणमा चिकित्सा शिक्षाका विद्यार्थीलाई अध्ययन पूरा गर्न चीन फर्काउन तयारी भइरहेको शिक्षा मन्त्रालयले जनाएको छ । विवरण केलाइसकेपछि सबैभन्दा प्रभावित विद्यार्थीलाई प्राथमिकता दिएर पठाउने व्यवस्था मिलाइने सहसचिव पोखरेलले बताए । मेडिकलतर्फ सन् २०१६ ब्याचयताका विद्यार्थी चीन फर्कन पाएका छैनन् । सन् २०१४ र २०१५ का विद्यार्थी पनि बीचैमा नेपाल फर्केका थिए । इन्टर्नसिप मात्रै पूरा गर्न नपाएका यी दुई ब्याचका विद्यार्थीलाई भने सरकारले चिकित्सा शिक्षा आयोग र नेपाल मेडिकल काउन्सिलको समन्वयमा नेपालमै अध्ययन सकाउने अवसर दिएको छ । चीनबाहेक फिलिपिन्सबाट फर्केका ६ विद्यार्थीले पनि अध्ययन पूरा गर्न पाएका छैनन् । इन्जिनियरिङ र भाषा अध्ययनका लागि चीन पुगेका सन् २०१५ ब्याचदेखिकै विद्यार्थी फर्कन पाएका छैनन् । मन्त्रिपरिषद् बैठकले पुसमा सन् २०१६ यताका विद्यार्थीलाई पनि नेपालमै इन्टर्नसिप पूरा गर्न सैद्धान्तिक स्वीकृति दिने निर्णय गरेको थियो । उक्त निर्णयमा चिकित्सा शिक्षा आयोग र मेडिकल काउन्सिल सकारात्मक नहुँदा कार्यान्वयन हुन सकेको थिएन । २०१६ यताका विद्यार्थीको इन्टर्नसिपबाहेक सैद्धान्तिक पढाइ पूरा नभएको र प्राविधिक धारका विषयमा अनलाइन कक्षालाई मान्यता दिन नसकिने आयोग र काउन्सिलका पदाधिकारीहरूको धारणा थियो ।"
एमालेका सहयात्री राप्रपा नेपाल र परिवार दल,"(काठमाडौं)  पाँचदलीय सत्ता गठबन्धनले देशभर नै तालमेल गर्ने निर्णय गरेसँगै दबाबमा रहेको एमाले राप्रपा नेपाल र परिवार दललाई साथमा लिएर स्थानीय तह चुनावमा उत्रने भएको छ । बुधबार भएको सम्झौताअनुसार कमल थापा नेतृत्वको राप्रपा नेपाल र एकनाथ ढकालको परिवार दलका उम्मेदवार एमालेको चुनावचिह्न सूर्यबाट प्रतिस्पर्धा गर्नेछन् । एमालेका नेताहरूले आसन्न चुनावमा एक्लै प्रतिस्पर्धा गर्ने सार्वजनिक उद्घोष गर्दै आएका थिए । एमाले अध्यक्ष केपी शर्मा ओलीले पाँचदलीय गठबन्धन एक्लाएक्लै लड्न सक्ने अवस्थामा नभएको बताउने गरेका थिए । सार्वजनिक मञ्चमा एमालेको सामर्थ्यअघि अन्य दल टिक्न नसक्ने दाबी गर्दै आए पनि नेताहरूले अन्य दलसँग तालमेलका लागि गृहकार्य गरिरहेका थिए । सत्ता गठबन्धन भत्किने सम्भावनासमेत टरेपछि एमालेले दुई साना दलसँग सहकार्य गरेको हो । एमालेको चुनावचिह्नबाट प्रतिस्पर्धा गरे पनि राप्रपा नेपाल र परिवार दलका उम्मेदवारको हैसियत साविकको दलकै हुने सम्झौता छ । एमालेले गएको स्थानीय तह निर्वाचनमा सबैभन्दा बढी पालिकामा प्रमुखअध्यक्ष पद जितेको थियो । त्यतिबेला पनि धेरै ठाउँमा कांग्रेस र माओवादी केन्द्रले तालमेल गरेका थिए । तर यसपालि ती दुई दलसँगै जनता समाजवादी पार्टी र एमालेबाट विभाजित एकीकृत समाजवादी पनि सत्ता गठबन्धनमा आबद्ध छन् । लामो समय एमालेको नेतृत्वमा रहेका पूर्वप्रधानमन्त्रीद्वय माधवकुमार नेपाल र झलनाथ खनालको नेतृत्वमा गत भदौमा एकीकृत समाजवादी गठन गरिएको हो । नेपाल र खनालसँगै नेताकार्यकर्ताको एउटा पंक्तिले एमाले छाडेको छ । एमाले नेताहरूले भने विभाजन भएर गएकाभन्दा बढी नेताकार्यकर्ता अन्य दलबाट भित्रिएकाले खासै असर नपरेको दाबी गर्दै आएका छन् । कांग्रेसभित्र एक्लै स्थानीय चुनावमा जानुपर्ने आवाज पनि उठेको थियो तर यसरी आवाज उठाउने शक्ति कमजोर रहेकाले सत्ता गठबन्धनले ७ सय ५३ वटै पालिकामा तालमेल गर्ने निर्णय गरेको छ । माओवादी केन्द्र र एकीकृत समाजवादीले भने चुनावी गठबन्धनमै जोड दिँदै आएका थिए । संघीय संसद् र सबै प्रदेशसभामा प्रतिपक्षमा रहेको एमालेले भने चुनावमा एक्लै लड्ने सामर्थ्य रहेको दाबी गर्दै पार्टी प्रवेश अभियान नै चलाएको थियो । एमालेका वरिष्ठ नेता ईश्वर पोखरेल र राप्रपा नेपालका अध्यक्ष कमल थापालगायत नेताको उपस्थितिमा बुधबार स्थानीय तह चुनावमा तालमेल गर्ने सहमति भएको हो । सम्झौतामा एमालेका तर्फबाट स्थानीय विकास विभागका प्रमुख देवेन्द्र दाहाल र राप्रपा नेपालका स्थानीय निकाय परिचालन विभागका प्रमुख सुशीलकुमार श्रेष्ठले हस्ताक्षर गरेका छन् । अर्को सम्झौतामा एमालेबाट दाहाल र परिवार दलका महामन्त्री सन्तोषकुमार पौडेलले हस्ताक्षर गरेका छन् । एमालेले दुवै दलसँग एकै खालको सम्झौता गरेको छ । २०७४ सालको आमनिर्वाचनमा पनि परिवार दलले एमालेको चुनावचिह्न लिएर प्रतिस्पर्धा गरेको थियो । राप्रपा नेपालका अध्यक्ष कमल थापाले ठूला राजनीतिक दलहरूले गठबन्धन गरेपछि आफूहरूले पनि चुनाव तालमेल गरेर जाने निर्णय गरेको बताए । अहिले स्थानीय चुनावमा एक्लै जाने अवस्था भएन, उनले भने, राप्रपा नेपाल तुलनात्मक रूपमा नयाँ पनि छ । त्यसैले एमालेसँग सहकार्य गर्ने निर्णय गरेका हौं । उनले राष्ट्रियता, आर्थिक समृद्धि र स्थिरताका विषयमा एमालेसँग धारणा मिलेको बताए । राजनीतिक दलहरूले सहमति गरेर साझा चुनावचिह्न लिएर जान सक्ने कानुनी व्यवस्थाअनुसार सूर्य चिह्न लिएको उनको भनाइ छ । मतदातामा कुनै प्रकारको अलमल नहोस् भनेर सूर्य चिह्न लिएर चुनाव लड्न लागेका हौं, थापाले भने, चुनाव जितेपछि हाम्रा सबै उम्मेदवार राप्रपा नेपालमै रहन्छन् र चुनाव प्रचार पनि राप्रपा नेपाल भएरै हुन्छ । चिह्न मात्रै साझा हो ।पाँचदलीय गठबन्धन एक हुँदा त्यसले उत्पन्न गर्ने चुनौतीबाट अत्तालिएर एमालेले साना दलहरूसँग गठबन्धन गरेको टिप्पणी कतिपयले गरेका छन् । एमाले उपाध्यक्ष युवराज ज्ञवाली भने त्यसलाई अस्वीकार गर्छन् । पाच दल एमालेसँग एक्लाएक्लै लड्ने अवस्थामा छैनन् । एमालेविरुद्ध उनीहरूले गठबन्धन गरेका हुन्, उनले भने, त्यसबाट हामी अत्तालिएका छैनौं । कोही तपाईंहरूलाई सहयोग गर्छौं सहयोगी हुन्छौं भन्छन् भने त्यो सकारात्मक कुरा हो । उनले यो गठबन्धन नभई अन्य दल एमालेको चुनाव चिह्नबाट लड्न तयार भएको बताए । हाम्रा लागि धेरैथोरै जति भए पनि यो प्लस हो । भोट थपिन्छ । चुनावचिह्न सूर्य भएपछि हाम्रा मतदातालाई पनि अप्ठ्यारो परेन, उनले भने, एकातर्फ पाँचदलीय गठबन्धन र अर्कोतर्फ एमाले एक्लै छ । पाँचदलीय गठबन्धन नगर्ने हो भने एमालेसँग प्रतिस्पर्धा नै हुँदैन । एमाले उपाध्यक्ष ज्ञवालीले स्थानीय तहमा व्यक्तित्व हेरेर टिकट वितरण हुने बताए । राप्रपाबाट बाहिरिने क्रममा थापाले आफू निकटका नेताहरूलाई एमालेसँग संघ तथा प्रदेशसभा निर्वाचनमा सूर्य चुनावचिह्नबाट प्रतिस्पर्धा गर्ने सहमति भइसकेको बताएका थिए । एमाले उपाध्यक्ष ज्ञवाली भने वैशाख ३० को स्थानीय तह चुनावका लागि मात्र अहिले सहमति भएको बताउँछन् । एमालेसँग सहमति गरेका दुवै दलबीच वैचारिक भिन्नता भने निकै ठूलो छ । त्यही कारण दुवै पार्टीका नेताले भिन्न वैचारिक मान्यताका सम्बन्धमा मतदाताका तिखा प्रश्न सामना गर्नुपर्ने देखिएको छ । एमाले उपाध्यक्ष ज्ञवाली भने फरक पार्टी भएपछि फरक विचार हुनु स्वाभाविक रहेको र त्यसले तालमेललाई असर नगर्ने दाबी गर्छन् । अध्यक्ष थापाले यो तालमेल स्थानीय चुनावका लागि भएको बताए । पछिल्लो समय राप्रपा नेपालका अध्यक्ष कमल थापाले लिएको धारणा र एमाले अध्यक्ष केपी शर्मा ओलीमा देखिएको सांस्कृतिक राष्ट्रवादको रुझान मिल्दोजुल्दो देखिएको थियो । ओली र थापाबीच २०७२ सालको गठबन्धनदेखि नै सम्बन्धमा निकटता आएको थियो । ओली पहिलो पटक प्रधानमन्त्री बन्दा मन्त्रिपरिषद्मा थापा उपप्रधानमन्त्री र परराष्ट्रमन्त्री थिए । गत मंसिरमा भएको राप्रपा महाधिवेशनमा अध्यक्षमा पराजित भएपछि थापाले संवैधानिक राजतन्त्र मुद्दा छाडेका छन् । दुवै दलका लागि स्थानीय तहको चुनाव जीवनमरणको सवाल बनेको छ । एमालेलाई चुनावमा सबैभन्दा ठूलो दल बन्ने र राप्रपा नेपाललाई अस्तित्व जोगाउने चुनौती छ ।"
कांग्रेस र एमाले राजतन्त्र छाडेरै गणतन्त्रवादी भएका हुन्,"राप्रपा नेपाल र एमालेको सम्झौतालाई नयाँ प्रकारको पार्टी एकीकरण भनेर टिप्पणी भइरहेको छ । एकतै भएको हो ?आरोप लगाउनेहरूले अनेक भन्छन् । ठूला राजनीतिक दलहरूले तालमेल गर्ने भएपछि तुलनात्मक रूपमा सानो राजनीतिक दल राप्रपा नेपाल एक्लै चुनावमा जानु बुद्धिमानी होइन । त्यसैले एमालेसँग सहकार्य गर्ने निर्णय गरेका हौं । राष्ट्रियता, आर्थिक समृद्धि र स्थिरताजस्ता मुद्दाका कारण पनि हामीले एमाले रोजेका हौं । एमालेको चिह्न लिएर चुनावमा जाने निर्णय गर्नुभयो, आफ्नै चुनाव चिह्न किन छाड्नुभयो ? सूर्य चुनाव चिह्न लिनुका पछि मुख्य तीन कारण छन् । पहिलो, निर्वाचनसम्बन्धी कानुनमै राजनीतिक दलहरूले सहमति गरेर साझा चिह्न लिएर जान सक्ने व्यवस्था छ । दोस्रो, मतपत्रमा उम्मेदवार नभएको ठाउँमा पनि सबै पार्टीको चुनाव चिह्न हुन्छ । हाम्रो चिह्न र एमालेको चिह्नमा छाप लगाउँदा धेरै मत बदर हुन सक्छ । चुनाव जितेपछि हाम्रा उम्मेदवार राप्रपा नेपालमै रहन्छन् । चुनाव प्रचारमा हाम्रै तर्फबाट हुन्छ । तेस्रो, यसअघि पनि ठूला दलले यस्तो अभ्यास गरिसकेका छन् । राप्रपा नेपालको निर्णय अत्यन्तै स्वाभाविक, व्यावहारिक, बुद्धिमानीपूर्ण छ । एमालेसँग विचारधारा फरक छ । एकै ठाउँमा बस्ने अवस्था कसरी बन्यो ?पूर्व र पश्चिम हिँडेका ५ दलको गठबन्धन चलिरहेको छ । राप्रपा नेपाल राजसंस्थाको अजेन्डा छाडेर लोकतन्त्रमा आएका छौं । लोकतन्त्रको अजेन्डामा हामी एमालेसँगै छौं । राष्ट्रियता, समृद्धि र स्थिरताका विषयमा पनि साझा धारणा छ । स्थानीय चुनाव स्थानीय विकाससँग सम्बन्धित हुने भएकाले धेरै टाउको दुखाउनु आवश्यक छैन । चार दशकभन्दा बढी राजतन्त्रको पक्षमा राजनीति गर्नुभयो । अहिले राजतन्त्रको मुद्दा छाड्दा सार्वजनिक रूपमा पश्चाताप गर्नुपर्छ जस्तो लाग्दैन ?यो प्रश्न किन एमाले र कांग्रेससँग गरिँदैन ? किन मलाई मात्रै चरित्र हत्या गर्ने प्रकारले आरोप लगाइन्छ ? कांग्रेसले स्थापनाकालदेखि २०६३ सालसम्म संवैधानिक राजसंस्थाको अजेन्डा बोकेको थियो । ऊ किन संवैधानिक राजतन्त्रको अजेन्डा छाडेर गणतन्त्रमा गयो ? एमालेले २०४७ देखि २०६२०६३ सालसम्म राजसंस्थासँग सहकार्य गर्यो । एमाले किन राजसंस्थालाई छाडेर गणतन्त्रमा गयो ? राजनीतिक दलले अवलम्बन गर्ने विचार सर्वकालीन हुँदैन । समय, परिस्थिति र जनताको भावनाअनुसार विचार, नीति र सिद्धान्त परिमार्जन गर्दै जानुपर्छ । हामीले १५ वर्षसम्म राजसंस्थासहितको प्रजातन्त्रका लागि संघर्ष गर्यौं । त्यसमा पश्चाताप छैन । अहिले पनि राजसंस्थाप्रति मेरो सम्मान छ । १५ वर्षको राजनीतिक अभ्यासबाट जनताको भावनामा के देख्यौं भने राजसंस्था पुनःस्थापना सम्भव छैन । राप्रपा नेपाल सामाजिक, राजनीतिक र आर्थिक रूपान्तरणको बृहत् मान्यता बोकेर खडा भएको हो । एउटा अजेन्डा कमजोर भएपछि त्यसैलाई सधैं समातेर बसिराख्नुपर्छ भन्ने छैन । गणतन्त्र वा राजतन्त्र राजनीतिको सामान्य विषय हो र ? निश्चय समय र परिस्थितिअनुसार आफ्ना मान्यता परिमार्जन गर्दै जानुपर्छ । हामीले पनि त्यही गरेका हौं । जसले ममाथि राजतन्त्रको अजेन्डा छाडेको आरोप लगाइरहेका छन्, उहाँहरूले के बुझ्नुपर्यो भने कमल थापा जस्तो व्यक्तिले २०६३ सालमा मुलुक गणतन्त्रमय भएको समयमा टाउकोमा कफन बाँधेर राजसंस्थाको अजेन्डा बोकेको थियो । त्यस्तो व्यक्तिले राजसंस्थाको अजेन्डा छाड्नुपर्ने स्थिति किन सिर्जना भयो ? कसले सिर्जना गर्यो ? यस्ता विषयमा प्रश्न गर्नु भने जायज हुन्छ । एमाले अध्यक्ष केपी शर्मा ओलीमा पौराणिक राष्ट्रवाद देखिन्छ, तपार्इं हिन्दु राष्ट्रका लागि रथयात्रा गर्ने नेता हुनुहुन्छ । तपाईंहरूलाई हिन्दु धर्मको अजेन्डाले एकै स्थानमा ल्याएको हो ?अहिले कुनै अजेन्डाले तालमेल भएको होइन । चुनाव जित्ने मुख्य उद्देश्य हो । एमालेसँगको गठबन्धनमा राजेन्द्र लिङ्देन नेतृत्वको राप्रपा पनि सहभागिता हुन्छ ?यो विषय थाहा छैन । सत्ता गठबन्धनले अन्य दलसँग चुनावी तालमेल नगर्ने भनेपछि साना पार्टीले अस्तित्व रक्षाका निम्ति कुनै न कुनै आधार खोज्नुपर्यो नि । ५ दल एकातिर र एमाले अर्कोतिर छ । हामी एक्लै चुनावमा जाँदा निरर्थक हुन्छ । हामीसँग तुलनात्मक रूपमा निकट देखिएको एमाले हो । त्यसैसँग सहकार्य गरेका हौं । नयाँ दल राप्रपा नेपालसँग सहकार्य गर्न तयार भएकामा एमालेलाई धन्यवाद दिन चाहन्छु । एमालेसँग एकीकरणको सम्भावना कति छ ?छैन । कांग्रेस र माओवादीबीच एकताको सम्भावना जति छ, त्यति नै हो राप्रपा नेपाल र एमालेबीचको एकताको सम्भावना ।"
कांग्रेस महामन्त्रीले भने गभर्नर निलम्बनको निर्णय सच्याऊ,"(काठमाडौं)  कांग्रेसका महामन्त्रीद्वय गगनकुमार थापा र विश्वप्रकाश शर्माले आफ्नै पार्टी नेतृत्वको सरकारका पछिल्ला निर्णय र कामकारबाहीप्रति असन्तुष्टि जनाउँदै गलत निर्णयको भारी सिंगो पार्टीले बोक्न नसक्ने चेतावनी दिएका छन् । सभापति तथा प्रधानमन्त्री शेरबहादुर देउवाको उपस्थितिमा बुधबार बसेको पार्टी केन्द्रीय कार्यसम्पादन समिति बैठकमा उनीहरूले राष्ट्र बैंकका गभर्नर महाप्रसाद अधिकारीलाई निलम्बन गर्ने मन्त्रिपरिषद्को निर्णय र विवादास्पद छवि भएका सुनील पौडेललाई नेपाल टेलिकमको प्रबन्ध निर्देशकमा नियुक्ति गरिएको विषयमा पनि प्रश्न उठाए । निर्वाचनअघि सरकारका यस्ता कदमले पार्टीलाई रक्षात्मक स्थितिमा पुर्याएको भन्दै उनीहरूले गभर्नर निलम्बनको निर्णय सच्याउनसमेत प्रधानमन्त्रीलाई आग्रह गरेका छन् ।सरकारको कामको विषयलाई लिएर सार्वजनिक रूपमा बोल्न पाउनुपर्छ । आफ्नै पार्टी नेतृत्वको सरकारले गभर्नर निलम्बन वा अरू नियुक्ति र निर्णय गर्दा त्यसको भारी सिंगो पार्टीले बोक्नुपर्छ, प्रधानमन्त्रीतर्फ इंगित गर्दै थापाले भने, यसलाई विचार गरेर प्रधानमन्त्रीले निर्णय लिँदा हेक्का राख्नुपर्छ । अर्का महामन्त्री शर्माले गभर्नर र टेलिकमको प्रबन्ध निर्देशक नियुक्तिले पार्टीलाई रक्षात्मक बनाएको भन्दै असन्तुष्टि पोखे । अर्थतन्त्रको चुनौती बढेका बेला बृहत्तर समन्वय जरुरी थियो । गभर्नर निलम्बनमै पुग्नुपर्ने गरी त्यस्तो गम्भीर र बाध्यात्मक विषय थियो र ? शर्माको भनाइ थियो, यसले अर्थतन्त्रमा सकारात्मक योगदान पुर्याउन सक्ने ढंगको खोइ गम्भीर कार्ययोजना र पहलकदमी ? स्थानीय निर्वाचन आचारसंहिता लागू हुनुभन्दा अघिल्लो दिन बिहीबार सरकारले महालेखाले अनियमिततामा संलग्न भएको यकिन गरेका र ओली सरकारका पालामा सेक्युरिटी प्रेस खरिद र ओम्नी समूहसँग जोडिएका पौडेललाई टेलिकमको नेतृत्व सुम्पेको थियो । व्यक्तिगत रूफमा अत्यन्तै मिलनसार व्यक्ति नियुत्ति भएको भन्ने सुनेको छु । ओली सरकारका बेला उतै पनि मिलनसार, अहिले यसै मिलनसार, कटाक्ष गर्दै शर्माले भने, व्यक्ति योग्य र प्रोफेसनल भएर यस्तो भएको हो कि, महालेखा परीक्षकको ५८ औं वार्षिक प्रतिवेदनले गलत प्रश्न उठाएको हो ? स्थानीय निर्वाचनमा पार्टीले जारी गर्ने घोषणापत्रका विषयमा छलफल गर्न बोलाइएको बैठकमा थापा र शर्माले खुलेरै सरकार र सत्ता गठबन्धनको चुनावी तालमेलसम्बन्धी निर्णयका विषयमा धारणा राखे पनि अन्य नेता भने त्यस विषयमा प्रवेश गर्न चाहेनन् । स्थानीय संगठन कमजोर बनाउने र आम कार्यकर्ताको मनोबल गिर्ने गरी केन्द्रबाट हुने चुनावी तालमेलप्रति महामन्क्रीद्वयले असन्तुष्टि व्यत्त गरे । बैठकमा प्रधानमन्त्री देउवाले सरकारलाई असहयोग गरेकै कारण गभर्नरलाई निलम्बन गरिएको जवाफ दिए पनि अन्य विषयमा भने नबोलेको बैठकमा सहभागी एक नेताले बताए । गठबन्धनको सवालमा भने उनले, बाध्यता भएको बताएका थिए । महामन्त्री शर्माले चितवनको भरतपुर महानगरपालिका प्रमुख कांग्रेसले पाउनुपर्ने धारणासमेत राखेका छन् । गठबन्धन दलको मंगलबारको बैठकले २०७४ को स्थानीय चुनावमा जुन दलले पालिकाको नेतृत्व जितेको छ, उसैलाई प्रमुख पद दिने र अन्य पदमा तालमेल गर्ने सैद्धान्तिक समझदारी बनाएको थियो । सोही आधारमा भरतपुर महानगरको प्रमुख माओवादीलाई दिन प्रधानमन्त्री देउवा तयार भइसके पनि पार्टीभित्र भने त्यसको चर्को मतभेद जारी छ । भरतपुरको प्रमुख पद कांग्रेसले राख्नुपर्छ, स्थानीय स्थिति र आवश्यकताअनुरूप तालमेल गर्ने हाम्रो केन्द्रीय समितिको निर्णय हो । प्रमुखमा हिजो कांग्रेसले सघायो, यो पटक माओवादीले सघाउनुपर्छ, शर्माले भने, भरतपुरका साथीहरूको भावना कुल्चिएर अघि बढ्न सकिन्न । यसमा सबै शतप्रतिशत प्रष्ट हौं । थापाले पनि स्थानीय भावना र पार्टी संगठनको आधारमा भरतपुरको नेतृत्वमा कांग्रेसले प्रतिस्पर्धा गर्नुपर्ने धारणा राखेका थिए । चुनावी तालमेलका नाममा हामी जुन बाटोमा हिँड्दै छौं, यसले करिब तीन सय स्थानमा कांग्रेसले प्रमुख नलड्ने अवस्था हुन्छ । दीर्घकालीन रूपमा पार्टी संगठनलाई कति क्षति पुग्छ भने ध्यान गएको छ ? उनले भने, यसमा हामी गम्भीर हुनुपर्छ । स्थानीय स्तरमा मिलेको ठाउँमा तालमेल गर्ने, नमिलेको स्थानमा प्रतिस्पर्धा गर्न दिनुपर्छ । पद बाँडफाँटका लागि सत्ता गठबन्धनको मंगलबारको बैठकले तय गरेको मापदण्ड र निर्णयप्रति असन्तुष्टि जनाउँदै थापा र शर्माले पार्टीमा छलफल नै नगरी गठबन्धनको निर्णय लाद्न नहुने बताए । स्थानीय अवस्था र आवश्यकताका आधारमा चुनावी तालमेल गर्न सकिनेछ भन्ने पार्टी केन्द्रीय कार्यसमितिको निर्णयलाई हुबहु कार्यान्वयनमा लैजानुपर्ने उनीहरूको धारणा थियो । कांग्रेसको विधानमा महानगरपालिकाको उम्मेदवार चयन केन्द्रले गर्न पाउने व्यवस्था छ । उम्मेदवार चयन गर्दा पार्टीको संसदीय समितिबाट गर्नुपर्छ । त्यस सम्बन्धमा पार्टीमा छलफल नगरी गठबन्धनमै भागबन्डा मिलाउने काम विधान र पार्टी केन्द्रीय कार्यसमितिको निर्णयविपरीत समेत हुने उनीहरूको भनाइ थियो । बैठकले थापा नेतृत्वको समितिले तयार पारेको पार्टीको चुनावी घोषणापत्रलाई सुझावसहित अनुमोदन गर्ने निर्णय पनि गरेको छ । घोषणापत्रको फ्रेमवर्क तयार भएको र केहीदिनमै सुझावसहित पुर्णता दिने काम गरिने थापाले बताए । पाँच बर्षमा स्थानीय सरकारका अनुभव लिने काम भईसकेको छ । हामीले बनाउने घोषणापत्रमा हावादारी गफका पुलिन्दा नराखेर यथार्थमा आधारित भई पालिकाले गर्नुपर्ने र गर्न सक्ने कार्यक्रम ल्याउने छौं, उनले भने, स्थानीय सरकारको सवल पक्ष के रह्यो ? सीमितता के छन् ? पाँच बर्ष भित्र के गर्न सकिन्छ ? केके गर्नुपर्छ भन्नेबारेमा समिक्षा गरिनेछ । सबैको सुझाव लिएर पुर्णता दिने काम केही दिनभित्रै हुन्छ ।"
केसी सशस्त्र महानिरीक्षक,"काठमाडौं (कास) सशस्त्र प्रहरी महानिरीक्षकमा पुष्पराम केसी बढुवा भएका छन् । मन्त्रिपरिषद्को बुधबारको बैठकले सशस्त्र प्रहरी अतिरिक्त महानिरीक्षक (एआईजी) केसीलाई महानिरीक्षक (आईजीपी) मा बढुवा गरेको हो ।चारवर्षे पदावधिका कारण महानिरीक्षक शैलेन्द्र खनालले सोमबार अनिवार्य अवकाश पाएका थिए । ३० वर्षे सेवा हदअनुसार उनी आगामी वैशाख १८ सम्म सेवामा रहन पाउँथे । तर, महानिरीक्षकको ४ वर्षे पदावधिका कारण उक्त मितिअगावै अवकाशमा गएका हुन् । आईजीपीको दौडमा वरीयतामा दोस्रो नम्बरमा रहेका एआईजी रामशरण पौडेल पनि थिए । तर, पहिलो वरीयताका केसीलाई नै सरकारले बढुवा गरेको हो । केसी २०४९ वैशाख १८ मा नेपाल प्रहरीको निरीक्षकबाट सेवा प्रवेश गरेका हुन् । २०५८ मा सशस्त्र प्रहरी स्थापना भएपछि नेपाल प्रहरीबाट एआईजी कृष्णमोहन श्रेष्ठको नेतृत्वमा ठूलो संख्यामा प्रहरीले सेवा स्थानान्तरण गरेका थिए । त्यसबेला डीएसपी रहेका केसी विभिन्न मितिमा एसपी, एसएसपी, डीआईजी र एआईजी हुँदै सशस्त्रको महानिरीक्षक बनेका हुन् । केसी सशस्त्रको ११ औं महानिरीक्षक बनेका छन् । उनी २०७९ वैशाख १८ सम्म नेतृत्वमा रहनेछन् । उनीसँगै एआईजी पौडेल पनि अवकाशमा जानेछन् । त्यसपछिको नेतृत्व हाल डीआईजी रहेका ब्याचीमध्येबाट हुनेछ । त्यसका लागि वैशाख १८ अगावै आईजीपीका दाबेदार डीआईजीमध्ये एक जनालाई रिक्त एआईजीमा बढुवा गर्नुपर्ने हुन्छ । केसीपछि आईजीपीमा २०५४ चैतमा प्रहरी निरीक्षकबाट सेवा प्रवेश गरेका राजु अर्याल, नारायणदत्त पौडेल र सैनिक पृष्ठभूमिबाट सशस्त्रमा स्थानान्तरण गरेका चन्द्रप्रकाश (सीपी) गौतम र प्रहरीबाटै आएका वंशीराज दाहालमध्येबाट बढुवा गर्नुपर्नेछ । वरीयतामा अर्याल पहिलो, पौडेल दोस्रो, गौतम तेस्रो र दाहाल चौथोमा छन् । भावी आईजीपीका रूपमा बढुवाका लागि रिक्त एआईजीमा दाबेदारमध्येका एक जना गएपछि पुनः रिक्त हुन आउने दुई एआईजीमा तीन डीआईजीको प्रतिस्पर्धा हुनेछ । ज्येष्ठता, वरीयता र कार्यसम्पादनमूल्यांकनका आधारमा दाबेदारमध्येबाट एआईजीमा बढुवा गर्नुपर्ने हुन्छ । नेपाल प्रहरीमा वैशाख १८ बाट नयाँ नेतृत्व चयन हुँदै छ । प्रहरी महानिरीक्षक शैलेश थापा क्षत्रीसहित २०४९ वैशाख १८ मा सेवा प्रवेश गरेका सबै उच्च अधिकारी एकै दिन अवकाशमा जाने भएपछि त्यसपछिको नेतृत्वमा ज्येष्ठतामा समेत अगाडि रहेका एआईजी विश्वराज पोखरेल आईजीपी बन्ने प्रबल सम्भावना छ । पोखरेल २०७७ मंसिर २६ मा बढुवा भएका थिए । उनीसँगै सेवा प्रवेश गरेका सहकुल थापा २०७८ असार र पछिल्लो पटक एआईजीमा बढुवा भएका धीरजप्रताप सिंह र रवीन्द्र धानुक पनि आईजीपीको दौडमा छन् । आईजीपी चयनमा थप चलखेल गर्नकै लागि नेतृत्व परिवर्तनको सेरोफेरोमा सरकारले पोखरेलसँगै सेवा प्रवेश गरेका दुई डीआईजीलाई एआईजीमा बढुवा गरेको थियो । पोखरेल पछिल्लो पटक बढुवा भएका सिंह र धानुकभन्दा १९ महिना र थापाभन्दा ७ महिना सिनियर हुन् । निर्वाचनको मुखमा ज्येष्ठता र वरीयता मिचेर आईजीपीमा बढुवा गर्दा विवाद निम्तिन सक्ने भएकाले स्वाभाविक प्रक्रियाबाटै नेतृत्व चयन हुने गृह स्रोतले जानकारी दियो ।"
मन्त्रालयहरू भाडाको घरमा,"(मकवानपुर)  आवश्यक भौतिक संरचना अभावमा वाग्मती प्रदेशका ३ मन्त्रालय र १० मन्त्री भाडाको घरमा बस्दै आएका छन् । प्रदेश सरकार गठन भएको ४ वर्ष बितिसक्दा पनि आवश्यक भौतिक संरचना निर्माण गर्न संघीय सरकारले जग्गाबारे निर्णय नगर्दा यस्तो अवस्था सिर्जना भएको हो । प्रदेश सरकारले भौतिक संरचना निर्माण गर्न आवश्यक जग्गाको विषयमा निर्णय गर्न संघीय सरकारलाई सिफारिस गरेको लामो समय हुँदा पनि कुनै सुनुवाइ भएको छैन, जसकारण भौतिक संरचना निर्माण अगाडि बढाउन प्रदेशलाई समस्या परिरहेको हो ।केन्द्रको आलटालकै कारण प्रदेश सरकारले चालु आर्थिक वर्षमा विनियोजन गरेको ९७ करोड रुपैयाँ पनि फ्रिज हुने सम्भावना बढेको छ । केन्द्रले निर्णय गरेपछि पूर्वाधार निर्माणकार्य अगाडि बढाउँछौं, सरकारका प्रवक्ता एवं आन्तरिक मामिला तथा कानुनमन्त्री कृष्ण शर्मा खनालले भने, हामीले मन्त्रालय, विभाग तथा अन्य कार्यालय र आवासगृह बनाउन आवश्यक बजेट विनियोजन गरेका छौं । डीपीआर निर्माण गरेर टेन्डर आह्वान गर्न धेरै समय लाग्दैन । तर, केन्द्रबाट जग्गा भोगचलनका लागि निर्णय आवश्यक पर्छ । संरचना निर्माण हुन नसक्दा प्रदेश सरकारका केही मन्त्रालय अस्थायी संरचनामा खडा गरिएको छ । करिब ३ वर्षसम्म प्रदेशमा ७ वटा मन्त्रालय र मन्त्री मात्रै भएकाले भाडाको घरमा बस्नुपरेको थिएन । प्रदेशका मन्त्रालयहरू संघीय सरकारअन्तर्गतका सरकारी भवनमा राखिएको थियो । मन्त्रीहरू हेटौंडा सिमेन्ट उद्योगको आवासीय भवनमा बस्दै आएका थिए । तर, पछिल्लो समय प्रदेशमा मन्त्रालय र मन्त्रीहरूको संख्या बढेसँगै भाडाको घरमा राख्नुपर्ने अवस्था आएको हो । प्रदेश सरकारका ३ मन्त्रालय, ६ मन्त्री र ४ राज्यमन्त्रीहरू भाडाको घरमा बसिरहेका छन् ।कात्तिक ११ मा गठबन्धनको नेतृत्व गर्दै राजेन्द्र पाण्डेले मुख्यमन्त्रीको रूपमा सत्तारोहण गरेका थिए । माओवादी केन्द्र, कांग्रेस, नेकपा (एकीकृत समाजवादी) र जसपा गरी ४ दलको सहयोगमा मुख्यमन्त्री बनेका पाण्डेले गठबन्धनमा भागबन्डा मिलाउन ८ मन्त्रालयलाई विभाजन गरेर १४ पुर्याएका थिए । थप ४ राज्यमन्त्रीसहित प्रदेशमा अहिले १८ जना मन्त्री छन् ।भाडाको घरमा राखिएका मन्त्रालयहरूको मासिक घरभाडामा मात्रै २ लाख १५ हजार रुपैयाँ खर्च हुने गरेको छ । सबैभन्दा महँगो भाडाको घरमा प्रदेशको भूमि, व्यवस्था, सहकारी तथा गरिबी निवारण मन्त्रालय बसेको छ । यो मन्त्रालय चैत १ बाट हेटौंडा४ हुप्राचौरस्थित भाडाको घरमा सरेको हो । जसको मासिक घरभाडा ९० हजार रुपैयाँ रहेको मन्त्री बलराम पौडेलले जानकारी दिए । मन्त्रालयले चालु आर्थिक वर्षमा खर्च गर्न करिब डेढ करोड रुपैयाँ मात्रै पाएको छ, उनले भने, त्यसमध्ये मासिक ९० हजार रुपैयाँ त घरभाडा नै बुझाउनुपर्छ ।प्रदेशको युवा तथा खेलकुद विकास मन्त्रालयले मासिक ६५ हजार रुपैयाँ घरभाडामा खर्चिंदै आएको छ । पर्यटन मन्त्रालयले मासिक ६० हजार रुपैयाँ घरभाडा भुक्तानी गर्छ । प्रदेशका १८ जना मन्त्रीमध्ये १० मन्त्री भाडाको घरमा बस्दै आएका छन् । बाँकी ८ मन्त्री सरकारी भवनमा बसिरहेका छन् । तत्कालीन जिल्ला वन अधिकृतको सरकारी आवासमा मुख्यमन्त्री पाण्डे बसिरहेका छन् ।वन तथा वातावरणमन्त्री विशाल खड्का, खानेपानी, ऊर्जा तथा सिँचाइमन्त्री वसन्त मानन्धर, कृषि तथा पशुपन्छी विकासमन्त्री वसुन्धरा हुमागाईं, युवा तथा खेलकुदमन्त्री रत्न ढकाल, भूमि व्यवस्था सहकारी तथा गरिब निवारणमन्त्री बलराम पौडेल र संस्कृति तथा पर्यटनमन्त्री दीपेन्द्र श्रेष्ठ भाडाको घरमा बस्दै आएका छन् । कृषि तथा पशुपन्छी विकास राज्यमन्त्री इन्द्रमाया गुरुङ, भौतिक पूर्वाधार विकास राज्यमन्त्री सन्तबहादुर प्रजा, उद्योग वाणिज्य तथा आपूर्ति राज्यमन्त्री रजनी जोन्छे अमात्य र स्वास्थ्य राज्यमन्त्री कल्पना नेपाली पनि भाडाकै घरमा बसिरहेका छन् ।प्रदेश सरकारले मन्त्रीहरूलाई घरभाडाबापत् मासिक २७ हजार रुपैयाँ र राज्यमन्त्रीलाई २५ हजार रुपैयाँ उपलब्ध गराउँदै आएको छ । जसअनुसार मन्त्रीहरूका लागि १ लाख ६२ हजार र राज्यमन्त्रीहरूका लागि १ लाख रुपैयाँ घरभाडामा मात्रै खर्च हुने गरेको छ । ३ वटा मन्त्रालय र मन्त्रीहरूको समेत घरभाडा जोड्दा मासिक ४ लाख ७७ हजार रुपैयाँ खर्च हुने गरेको प्रदेश कोष तथा लेखा नियन्त्रण कार्यालयको तथ्यांकले देखाउँछ ।"
दोहोर्याउने दाउमा पुरानै जनप्रतिनिधि,"(धादिङ)  पाँच वर्षअघिको स्थानीय चुनावमा धादिङको सिद्धलेक गाउँपालिकामा अध्यक्षमा प्रेमनाथ सिलवाल र उपाध्यक्ष कमला शर्मा विजयी भए । एमालेबाट निर्वाचित दुवै जना यो चुनावमा पनि उठ्ने भएका छन् । एमाले गाउँपालिका कमिटीले उनीहरूको कार्यकालमा धेरै राम्रा काम भएकाले उम्मेदवारी दोहोर्याउने निर्णय गरिएको हो । गाउँपालिका अध्यक्षको टिकट पाएसँगै सिलवाल चुनावी तयारीमा जुटिसकेका छन् । गएको चुनावमा वाचा गरेका योजना पूरा गर्न नसकेका उनले फेरि अर्को कार्यकाल ताकेका हुन् । खानेपानी, कृषि, पर्यटन जस्ता महत्त्वपूर्ण योजनाहरू अधुरै छन्, सिलवालले भने, नयाँ चुनावी एजेन्डा नभए पनि आफूले थालनी गरेका योजना पूरा गर्न र जनताले देखिने गरी काम गर्न एक पटक अध्यक्षमा नै दोहोर्याउन लागेको हुँ । नीलकण्ठ नगरपालिका प्रमुख भीमप्रसाद ढुंगाना यस पटक पनि नगर प्रमुखको प्रमुख दाबेदारका रूपमा चिनिएका छन् । ढुंगानाले मतदाता स्तरमा पुगेर आफ्नो उम्मेदवारी घोषणा नगरे पनि पार्टी नेतृत्व र आफू निकटका नेताहरूसँग टिकट मिलाउने दौडधुपमा छन् । पहिलो पटक मेयर हुँदा जति काम गरे त्योभन्दा धेरै काम गर्न बाँकी छ त्यसैले पनि मेरो माग हुनु र मैले उम्मेदवार बन्छु भन्नु कुनै नौलो कुरा हुँदैन, ढुंगानाले भने । नीलकण्ठ नगरपालिका उपप्रमुख मनराज भण्डारी पनि नगरप्रमुखमा उठ्ने दाउमा छन् । गएको चुनावमा कांग्रेस र माओवादीको गठबन्धन हुँदा माओवादीबाट उपप्रमुख पाएका भण्डारी अहिले गठबन्धन नभएपनि प्रमुखमा लड्ने बताउँछन् । पाँच वर्षसम्म उपप्रमुख भएर काम गरियो, जनप्रतिनिधि भएर स्थानीय तहमा काम गरेको अनुभवले पनि यो पटक मेरो मेयरमा दाबेदारी हो भण्डारीले भने । कांग्रेस, माओवादी, एकिकृत समाजवादी र जनता समाजवादीबीच गठबन्धन भए पनि नीलकण्ठ कांग्रेसको भागमा पर्ने लगभग निश्चित छ । एमालेका अर्जुनकुमार श्रेष्ठ (गोर्खाली) ले नगर प्रमुखको आकांक्षा देखाएका छन् । अघिल्लो चुनावमा उनी प्रमुखमा ढुंगानासँग पराजित भएका थिए । जिल्लाको अर्को नगरपालिका धुनिबेंसीमा पनि हालका नगर प्रमुख बालकृष्ण आचार्यलाई नै प्रमुख दाबेदारका रूपमा हेरिएको छ । नेकपा एमालेबाट नगरप्रमुख जितेका आचार्य र उपप्रमुख नीरु खरेल एमाले विभाजन भएपछि एकीकृत समाजवादीतर्फ लागेका छन् । विभाजनपछि एमालेलाई आफ्नो विरासत जोगाउन हम्मे छ । गठबन्धनमा धुनिबेसी नगरपालिका समाजवादीकै भागमा पर्ने सम्भावना धेरै भएको आचार्यले आफ्नो चुनावी गतिविधि तीव्र पारिरहेका छन् । आचार्य भन्छन्, पाँच वर्ष जनताको घरदैलोमा पुगेर सेवा दिएका छौं, धेरै कुरा सिकेका पनि छौं, अझ गर्न बाँकी रहेका कामहरू अबका दिनमा गर्नका लागि पुनः नेतृत्व सम्हाल्न चाहन्छु । उपप्रमुख नीरु खरेलको पनि प्रमुखमा दाबी छ । अहिले जनप्रतिनिधि भएर काम गरिरहेका साथीहरूले पनि प्रमोसन भएर जानुपर्छ भनेर आफ्नो दाबी प्रस्तुत गरिरहेका छन्, नयाँ नेता कार्यकर्ताको पनि आकांक्षा धेरै छ, खरेलले भनिन्, अघिल्लो चुनावमा पालिकाका उपप्रमुखमा विजयी भएका र वडा सदस्यमा विजयी भएकाहरू धेरैको अध्यक्षमा दाबी छ । धुनिबेंसीमा यसअघि आचार्य र खरेलसँग पराजित भएका कांग्रेस र माओवादीका तत्कालीन उम्मेदवारहरू अहिले पनि उम्मेदवारीका लागि गाउँबस्तीमा आफ्नो सांगठानिक गतिविधि तीव्र पारिरहेका छन् ।आसन्न स्थानीय निर्वाचनमा पालिका तहका आकांक्षीहरू पुरानै अनुहार बढी देखिएका छन् । उम्मेदवार छनोट प्रक्रिया सुरु हुँदै गर्दा अहिले पनि पालिका प्रमुख उपप्रमुखहरूले नै पार्टी नेतृत्वसँग उम्मेदवारको लागि लबिइङ गरिरहेका छन् । हाल पालिकाहरूमा प्रमुख, उपप्रमुख सम्हालिरहेकाहरूले मतदाता स्तरमा आफू पनि उम्मेदवार हो भनेर घोषणा नगरेपनि आफूभन्दा माथिल्लो तहसग मरिमेटेर लबिइङ गरिरहेका छन् । जिल्लामा रहेको २ वटा नगरपालिका र ११ वटा गाउँपालिकाका प्रायः सबै प्रमुख र उपप्रमुखले नै मेयरअध्यक्ष बन्न पार्टी नेतृत्वसँग अनुनय गरिरहेको नेताहरूले बताएका छन् । जिल्लामा सक्रिय सबै पार्टीका नेतृत्वले भने पालिका स्तरका आकांक्षीका बारेमा मुख खोलेका छैनन् । वडा स्तरको आकांक्षीको टुंगो लगाएपछि मात्रै पालिकास्तरमा छलफल सुरु गर्ने नेताहरूको भनाइ छ ।"
"राजनीतिमा थिति बसोस्, अर्थतन्त्रले लय समातोस्","बितेका दुई नयाँ वर्षहरू कोभिड१९ का कारण त्यसै फिक्काफिक्का भए । परार महाव्याधिको विश्वव्यापी सन्त्रास सुरु भएको थियो भने पोहोर यसको घातक दोस्रो लहर सामुन्नेमा थियो । यसपालि महामारी अलि सुस्ताएको छ, जनसंख्याको ७५ प्रतिशतले कम्तीमा एक मात्रा कोभिडविरुद्धको खोप लगाइसकेका छन् भने दुवै मात्रा लगाउने ६६ प्रतिशत छन् । १८ वर्षमाथिका त ९४ प्रतिशतले कम्तीमा एक मात्रा लगाइसकेका छन्, दुवै मात्रा लगाउने पनि ८३ प्रतिशत छन् । अर्को लहर सुरु नभएमा कोभिडको चिन्ता अलि घटेको जस्तो देखिन्छ । तर, राजनीतिक र आर्थिक ज्वरो अझ बढेको छ । खास गरी, अर्थतन्त्र जोखिमको डिलमा छ । नयाँ वर्षको आजको दिन यही बिग्रँदो राजनीति र अर्थतन्त्रमा सुधारको संकल्प गरिनुपर्छ । खास गरी सरकार र राजनीतिक दलहरूबाट यसका निम्ति यथोचित प्रतिबद्धता आउनुपर्छ ।सामान्यतया हरेक नयाँ वर्ष बितेको सालका गल्तीहरू सच्याएर नवसंकल्पका साथ अघि बढ्ने शुभअवसर हो । यसपालि भने मुलुकलाई बितेका पाँच वर्षकै गल्तीहरूको समीक्षा गर्ने विशेष मौका छ । यो वर्ष तीनै तहका चुनाव हुँदै छन्, स्थानीय निर्वाचन त यही महिना हुँदै छ । यसै पनि आवधिक चुनावहरू देशका लागि आफैंमा ठूला पर्व हुन् । शासनसत्तामा बसेकाहरूले पुराना गल्तीहरू सच्याउन प्रण गर्ने र नयाँ प्रतिबद्धता जनाउने मात्र होइन, नागरिकले पनि उनीहरूको कार्यव्यवहारमाथि औंलो ठड्याउने र भाग्यफैसलामाथि स्वस्तिक छाप लगाइदिने विशेष अवसर हुन् चुनावहरू । अतः आजका दिन दलहरूले बितेका पाँच वर्षमा आफूहरूबाट भएका कमीकमजोरीहरूको समुचित लेखाजोखा गर्नुपर्छ, र यसपालि पूरा हुनै नसक्ने सपना देखाएर लोकलाई झुक्याउनेभन्दा पनि यथार्थपरक प्रतिबद्धताहरू जनाएर त्यसलाई पूरा गर्ने दृढता व्यक्त गर्नुपर्छ । आम नागरिकले पनि राजनीतिज्ञहरूको भाग्य फैसला गर्दैगर्दा आफ्नै भाग्यको निर्णय भैरहेको हुन्छ भन्ने हेक्का पुर्याउनुपर्छ, अनि राष्ट्र तथा जनताको समुन्नतिका खातिर कार्य गर्न सक्नेलाई मात्र आफ्नो अमूल्य मत प्रदान गर्नुपर्छ । चुनावी वर्षको नयाँ दिनमा गरिने यससम्बन्धी संकल्प र त्यसको उचित कार्यान्वयनले देशको आगामी दिशा तय गर्छ । मुलुकका निम्ति यी चुनावको महत्त्व एउटा आवधिक निर्वाचनको भन्दा बढी किन छ भने, यिनले हाम्रो संघीयताको जगलाई पनि बलियो बनाउनेछन् । भविष्यका निम्ति थिति बसाल्न तथा संघीयताको गाडीलाई व्यवस्थित रूपमा चलाउन यी चुनावको महत्त्वपूर्ण भूमिका हुन्छ । २०७४ सालमा भएका विभिन्न तहका निर्वाचनहरू २०७२ सालमा जारी संविधान कार्यान्वयनका लागि सुन्दर प्रस्थानविन्दु थिए भने अब हुने निर्वाचनहरूले त्यस यात्रामा अहम् खुट्किला थप्नेछन् । अतः हरेक तहका सरकार तथा त्यहाँ क्रियाशील राजनीतिक दलहरूले आजका दिनमा हिजो संघीयतालाई बदनाम गराउने गरी भएका गल्तीहरू स्मरण गर्नुपर्छ । किनभने, गल्तीहरूको सही नियतका साथ गरिने गणनाबाटै तिनमा सुधारको ढोका खुल्नेछ । गत साल मात्रै पनि मुलुकको राजनीतिमा अस्वाभाविक उथलपुथल भए । तत्कालीन प्रधानमन्त्री केपी शर्मा ओलीले जेठ ८ गते दोहोर्याएर संसद् विघटन गरेपछि सर्वोच्च अदालतले पुनः प्रतिनिधिसभाको पुनःस्थापना गर्नुपर्यो । साथै, बहुमत सांसदको हस्ताक्षरसहित पुगेका शेरबहादुर देउवालाई राष्ट्रपतिले प्रधानमन्त्री नबनाएपछि मुलुकको इतिहासमै पहिलो पटक सर्वोच्च अदालतमा सांसदहरूले परेड खेल्नुपर्यो । र, सर्वोच्चले देउवालाई प्रधानमन्त्री बनाउन परमादेश जारी गर्नुपर्यो । त्यसपछि बनेको गठबन्धन सरकार नै अहिले सत्तासीन छ । संघमा सत्ता समीकरण बदलिएसँगै यसका असर प्रदेशहरूमा पनि देखिए । मधेश प्रदेश र सुदूरपश्चिममा बाहेक मुख्यमन्त्रीहरू फेरिए । जिम्मेवार पदमा आसीन व्यक्तिहरू विधिसम्मत तथा संवैधानिक मार्गचित्र अनुरूप चल्न चाहेका भए सायद यसरी संघीयताका पहिला वर्षहरूमै संघ र प्रदेशहरूको राजनीतिक स्थायित्वमा बादल छाउँदैनथ्यो होला । त्यसैले आजको दिनमा समुन्नत राजनीतिक संस्कारका निम्ति जिम्मेवार राजनीतिक दलहरूले प्रण गर्ने हो भने हिजोको जस्तो दुर्दिन भविष्यमा पक्कै देख्नुपर्दैन । यसबीचमा दैनन्दिनको राज्य प्रशासनका क्रममा सरकारबाट अनगिन्ती भूलहरू भएका छन् । सार्वजनिक संस्थानदेखि राजदूतसम्मका नियुक्तिमा अपवादबाहेक सम्बन्धित पदकै हुर्मत लिइएको छ । सबैभन्दा चिन्ताजनक त, अर्थतन्त्र संकाटोन्मुख छ, तर सुधारका निम्ति यथोचित पहल भएको छैन । उल्टो सरकारको हुल्लडबाजी प्रतिशोधको सिकार भएर राष्ट्र बैंकका गभर्नर निलम्बन भएका छन् । अर्थतन्त्रका अधिकांश आँकडासँगै सरकारी गतिविधि पनि उत्तिकै निराशाजनक छ । यसमा सुव्यवस्थित सुधार नथाल्ने हो भने मुलुकले ठूलै दुर्दशा भोग्नुपर्ने निश्चित छ । त्यसैले जसरी वसन्तमा पुराना पात झरेर नयाँ पालुवा पलाउँछन्, त्यसै गरी मध्यवसन्तको आजको दिनमा सरकारलाई नयाँ तथा सकारात्मक सोचका साथ अघि बढ्ने उत्प्रेरणा मिलोस्, आगामी दिनमा राजनीतिले थिति रोजोस्, अर्थतन्त्रले लय समातोस्, नागरिकहरूले पनि आफ्नो दायित्व नभुलून् र आगामी चुनावमा अत्यन्त सचेततापूर्वक मतदान गरून्Ù यही अपेक्षाका साथ हाम्रातर्फबाट सबैलाई नयाँ वर्ष २०७९ को हार्दिक मंगलमय शुभकामना !"
आफ्नै फाइदाका लागि तालमेल,"तालमेल नगरी निर्वाचन जित्छु भन्ने कुनै दलका शीर्षनेताहरूमा हिम्मत देखिएन । एकअर्काको बैसाखी बनेर जनता ढाँट्ने काममा फेरि नेताहरू लागिरहेका छन् । तालमेलबाट नेता छान्ने हो भने निर्वाचनचाहिँ किन गर्नुपर्यो ? नेताहरूले आफूआफू मिलेर बाँडीचुँडी खाए भइहाल्यो नि ! अहिले यही त भइरहेको छ । बिनासित्ती निर्वाचनको नाममा राष्ट्रको ढुकुटी किन सक्नु ? राजदूत बनाउँदा सबै मिल्छन्, आफ्ना मानिस नियुक्त गर्छन् । नेताका मान्छेबाहेक अरू व्यत्ति योग्य हुँदैन नियुक्ति पाउन । यो देशमा अघि बढ्न कि पैसा हुनुपर्यो कि नेताको मान्छे हुनुपर्यो । तालमेलबिना निर्वाचन जितेर देखाउन नेपाली कांग्रेसका सभापति तथा प्रधानमन्त्री शेरबहादुर देउवाले कार्यकतालाई चुनौती दिएका छन् । यसो भन्नुको तात्पर्य के हो ? कांग्रेसलाई जनताले भोट किन हाल्ने भन्नुपर्दैन ? नेताहरूलाई आमजनले यी प्रश्न तेर्साउने बेला आएको छ । देशको जिम्मेवार जोकोहीले नेतालाई भन्नुपर्यो, तपाईंहरूलाई भोट किन हाल्ने ? नेताहरू जनताप्रति उत्तरदायी बन्न सकेनन् । नेताले म को हुँ, मेरो कतर्व्य के हो भनेर बुझ्न नसक्दाको परिणाम हो तालमेल गरेर निर्वाचनमा जानु । नेता जनतामुखी बन्न सकेनन् । नेताहरूप्रति जनताको वितृष्णा बढ्दो छ । शासक भएपछि के गर्नुपर्छ भन्ने हेक्का नेताहरूमा भएन । जसरी भए पनि, जे गरेर भए पनि शक्तिमै बस्नुपर्छ भन्ने सोच मात्र नेतामा देखियो । कांग्रेस मात्र होइन हरेक पार्टीलाई तालमेल नगरी निर्वाचन जित्न सकिँदैन भन्ने परेको छ । जनताले हरेक पार्टीलाई अवसर दिएकै हुन् तर नेताहरूले जनभावना बुझ्न सकेनन् । उनीहरूमा महत्त्वाकांक्षा बढ्यो । आफ्नो जिम्मेवारी पूरा गर्नेभन्दा पनि आसेपासे पोस्ने काममा तत्लीन भए, जसका कारण जनतामा नैराश्य छायो । पुरुषोत्तम घिमिरे, जोरपाटी, काठमाडौं"
योग्य उम्मेदवार छान्ने अवसर,"स्थानीय तहको निर्वाचनको घोषणा भएपछि गाउँगाउँमा पार्टी प्रवेश गराउन थालिएको छ । पाँच वर्षसम्म आफ्नो टोल, गाउँ नआएका केन्द्रका नेताहरूसमेत आफ्नो पार्टीको उम्मेदवारका लागि भोट माग्दै घरघर पुगेका छन् । अनेकन सस्ता नारा र प्रलोभन देखाएर उनीहरू तपाईंहाम्रा घरआँगनमा पनि पक्कै आउनेछन् । त्यसैले हामी अझै म यो पार्टीको, तँ त्यो पार्टीको भन्ने प्रतिशोध साध्यौं भने फेरि पनि देश र जनतालाई धोका हुन्छ । त्यसैले तपाईंहामीले भोट हाल्नुभन्दा अगाडि जुनसुकै पार्टीको उम्मेदवार भए यी प्रश्न गरौं तपाईं को हो ? तपाईंले अहिलेसम्म गरेका कामहरू केके हुन् ? आगामी ५ वर्षे योजना के छ ? यी प्रश्नको उत्तर मूल्यांकन गरेर देशलाई सही बाटामा डोर्याउन सक्नेलाई भोट हालौं । चुनावको अघिल्लो रात आउने मासु र रक्सी मा आफ्नो अमूल्य मत नफालौं । सकभर सबै सकारात्मक परिवर्तनका लागि अनुरोध गरौं । कुनै उम्मेदवारले तलब नलिने भन्ला वा अरू सस्तो नारा लगाउला । मतदाताले यो कुरा बुझ्न जरुरी छ कि, कसैले पनि घाटामा कारोबार गर्दैन । तलब नलिएकाले पनि सार्वजनिक सम्पत्तिको दुरुपयोग गरेर करोडौं कुम्लाएका दृष्टान्त देखिएकै हो । अत सस्तो नाराको पछि लागेर मत खेर नफालौं । सुरेश पौडेल, सैनामैना४, रूपन्देही"
"नयाँ वर्ष, नयाँ अपेक्षा","२०७९ सालभित्रै स्थानीय, प्रदेश र संघीय तहको निर्वाचन सक्नुपर्ने संवैधानिक बाध्यता छ । स्थानीय तहले गरेका कामकारबाहीलाई जनताले प्रत्येक्ष अनुभूत गर्छन् । त्यसकारण सक्षम र योग्य उम्मेदवारलाई विजयी गराउने दायित्व हामी जनताको काँधमा आएको छ । उम्मेदवारको शैक्षिक योग्यता, सामाजिक चरित्रलगायत पक्षलाई राम्रोसँग विचार गरेर हामीले प्रतिनिधि चुन्न सकेनौं भने अर्को ५ वर्ष दुःख पाउनेछौं । त्यसकारण पक्षपाती र खराब नेतालाई पराजय र असल नेतालाई विजयी गराउनुपर्छ । संघ र प्रदेशका जनप्रतिनिधि चयनमा पनि उत्तिकै ध्यान दिनुपर्छ । प्रदेशमा असल प्रतिनिधि चयन गर्न सकिएन भने विकास निमार्णका कामकारबाही कमजोर हुन सक्छ । त्यस्तै संघमा पठाउन असल नेतृत्व छान्न सकेनौं भने देशको कानुन निर्माण प्रक्रिया नै प्रभावित हुन सक्छ । तसर्थ २०७९ साल जनताले आफ्नो भाग्य आफैं लेख्ने वर्ष हो । त्यसका लागि निर्वाचनमा असल प्रतिनिधि छनोट गर्नुपर्छ । तिलप्रसाद न्यौपाने, माछापोखरी, काठमाडौंनयाँ वर्ष सुरु हुँदै छ । व्यक्ति, समाज वा देशका आआफ्नै योजना, आकांक्षा वा महत्त्वाकांक्षा होलान् । हामी अल्पविकसित मुलुकबाट मध्यम विकसित मुलुकमा रूपान्तरण हुने प्रक्रियामा छौं । तर हाम्रा शासकका आश्वासन धेरै, काम थोरै भए । स्वास्थ्य र शिक्षा अनिवार्य भनेर संविधानमा लेख्न हामी हतारियौं । आजका दिनमा पनि हुम्लाकी गर्भवती महिला साधारण उपचार नपाएर वा बेलैमा हेलिकोप्टर नपुगेर मृत्युवरण गर्न बाध्य छन् । अर्बौं रुपैयाँ खर्च गरेर भ्युटावर बनाउनुभन्दा, सो बजेट सुविधासम्पन्न अस्पताल बनाउन लगाएको भए उपचार अभावमा कोरोनादेखि अनेक खालका रोगव्याधिबाट जनताले जीवन गुमाउनु पर्दैन थियो । हिल्सासिमीकोट सडक खोस्रेको दसकौं भए, अझै कर्णाली राजमार्गले सहजै आवागमन सुविधा पाउन कति कुर्नुपर्ने हो ? कालीगण्डकी करिडोरको जोमसोमकोरला नाका सामरिक महत्त्वको भए पनि राज्यको प्राथमिकतामा परेको छैन । न किमाथांकासंखुवासभा न ओलाङ्चुङगोलाताप्लेजुङ सडक नै परेका छन् । एक दुई डोजर र दसबीस जना मजदुरले सडक खनीखोस्री उत्तरदक्षिण सडकको विकास नमुना जारी छ । काठमाडौतराई जोड्ने फास्ट ट्र्याक अनेक झमेला र किचलोले कछुवा गतिमा चल्दै छ । हुलाकी राजमार्ग तराईकै नेताहरूको प्राथमिकतामा परेन । पूर्व पश्चिम रेलमार्ग कहिले साकार हुने हो ? मुसहर र डुम समुदाय आज पनि खुला आकाशमुनि छन् । गरिब बढ्दो छ । संघदेखि पालिकासम्म योजना सुनाउने, सके केही पूर्वाधार नबनाई रिबन काट्न होडबाजी छ । जहानियाँ राणा शासनदेखि राजाको शासनसम्मलाई दोष दिँदै आजको लोकतन्त्र मा आउँदासमेत विवेकको राजनीति गर्न जानेनौं । खाली सक्ता र शत्तिमै रमाउने नेता पायौं । तर मुलुककका लागि इमानदार राजनेता पाउन सकेनौं । दल एउटा, तीभित्र अनेक स्वभाव र स्वार्थमा खेल खेल्ने निमित्त खेलाडी धेरै भए । विकास र समृद्धि चुनावी नारा मात्र भएका छन् । हाम्रो समाजको सोच र व्यवहारमा परिवर्तन नआएसम्म नयाँ साल प्रवेश हुँदैमा कायापलट हुने होइन । हाम्रा उद्देश्य र गन्तव्य प्रस्ट हुनुपर्छ । हिजोका दिनमा हामीले भोगेका असह्य दुःख र वेदनालाई आत्मसाथ गर्दै त्यस्ता दिन पुनः नदोहोर्याउन प्रण गर्नुपर्छ । हाम्रा नेता महोदयहरूले सधैं सक्ता, शत्ति र सुखसयलका लागि मात्र जन्मेका होइनौं सोचेर देश र जनताका लागि उदाहरणीय बन्न सक्नुपर्छ । श्रीकृष्ण राजवंशी, सुनकोसी३, सिन्धुली नयाँ वर्षले नयाँ हर्ष र उमंग लिएर आएको हुन्छ । सबै नेपालीको आशा भनेको देशमा शान्ति र स्थिरताको अपेक्षा नै हो । नयाँ वर्ष सुरु भएसँगै देशमा चुनावको माहोल छाएको छ । अब नेपालीले पनि निकै बुद्धि पुर्याएर देशलाई माया गर्ने सच्चा नेतालाई आफ्नो अमूल्य मत दिनुपर्छ । आफ्नालाई भन्दा राम्रालाई जिताउनुपर्छ । देश विकासका लागि सच्चा नेताको खाँचो छ । हाम्रो सानो गल्तीले पछि आफैं पछुताउन नपरोस् । आशा गरौं, नयाँ वर्ष हामी सबैका लागि सुखद हुनेछ । अच्युतमानसिंह प्रधान, बालुवाटार, काठमाडौं"
भारतमा ऊर्जा निकासीका आधार,"(च) नेपालभारत सद्भाव, सहयोग र विश्वासको आवश्यकताभूपरिवेष्टित राष्ट्र भएकाले नेपालले भारतीय भूमिको प्रयोगबिना अन्तर्राष्ट्रिय व्यापार गर्न सम्भव छैन । त्यसैले नेपालले भारतसँग पारवहन सन्धि गरी कलकत्ता र विशाखापट्टनमजस्ता समुद्री बन्दरगाहबाट तेस्रो मुलुकसँग अन्तर्राष्ट्रिय व्यापार गर्दै आएको हो । नेपालको वैदेशिक व्यापारमा ८० प्रतिशतभन्दा बढी हिस्सा भारतले ओगटेको हुँदा उसको सद्भाव, समझदारी र सहयोगबिना नेपालले अन्तरदेशीय वैदेशिक व्यापार विस्तार गर्न सम्भव देखिँदैन । यसका लागि नेपालले भारतसित विद्युत् व्यापार सम्झौता गर्नु आवश्यक छ । त्यस्ता सम्झौतामा नेपालले भारतमा विद्युत् निर्यात गर्न पाउने अधिकार तथा भारतको भूमि वा विद्युत् प्रसारण लाइनको प्रयोग गरी बंगलादेश लगायत तेस्रो मुलुकमा विद्युत् निकासी गर्न पाउनेजस्ता अधिकारलाइ पनि सुनिश्चित गरिएको हुनुपर्छ । अन्तरदेशीय व्यापारमा कुनै पनि मुलुकले आफ्नो राष्ट्रिय हित र स्वार्थ पूरा हुने सुनिश्चितता चाहन्छ, जुन स्वाभाविक र सामान्य पनि हो । नेपालले भारतमा विद्युत् निकासीको सुविधा पाउन उसको स्वार्थ र लाभलाई सम्बोधन गर्न सक्नुपर्ने हुन्छ । भारतले पनि यस्ता विद्युत् व्यापारबाट नेपालालाई प्राप्त हुने लाभ र फाइदालाई सम्मान गर्न सक्नुपर्छ । नेपालबाट अलि सस्तो दरमा विद्युत् खरिद गर्न पाउने भएमा भारतले आफ्नो आन्तरिक बजारमा नेपाललाई सहज पहुँच दिन सक्छ । भारतले सहज रूपमा खरिद गर्न पाउने भएमा भोलिका दिनमा नेपालको विद्युत्को माग भारतीय बजारमा बढी निर्यात व्यापार फस्टाउन मद्दत पुग्छ ।"
पीआईएलको बढ्दो दुरुपयोग,"कारण नं २मुद्दाले सर्वोच्च अदालतको समय खान्छ । सर्वोच्च अदालतले कसैको अज्ञानता वा स्वार्थका कारण परेको रिटलाई समय दिन सक्दैन । गणेश रेग्मीको रिटले पाँच न्यायमूर्तिको अमूल्य समय खायो । पूर्ण पाठमा यस्ता रिटबारे अदालतले बोल्नुपर्छ । त्यो कम्तीमा सर्वोच्च अदालतविरुद्ध मुद्दा लाग्नेनलाग्ने एवं संविधान र कानुनको धारा उल्लेख हुनुपर्ने वा नपर्ने भन्ने गाइडलाइनका रूपमा आउनुपर्छ ।भारतमा रिट निवेदन सम्बन्धमा ३२ सूत्रीय चेकलिस्ट छ । भारतमा गरिब, नपढेको, सहारा नभएको, अज्ञानी व्यक्ति जेलमा परेको रहेछ र उसका बारेमा बन्दी प्रत्यक्षीकरणको निवेदन अदालतसमक्ष ल्याइदिने कोही रहेनछ भने उसले चुरोटको बट्टामा वा अन्य खाली कागजमै म गैरकानुनी थुनामा परें, मुक्ति पाऊँ भनेर लेखे पनि त्यसैलाई पनि रिट निवेदन मानी इन्साफ गर्नुपर्छ, ढाँचा खोज्नु हुँदैन भन्ने सिद्धान्त विकास भएको छ । तीबाहेक अरू किसिमका निवेदनमा पर्नुपर्ने कुराहरूबारे चेकलिस्टमा स्पष्ट गरिएको छ । हाम्रै पनि सर्वोच्च अदालत नियमावलीमा रिट निवेदनको ढाँचा दिइएको छ, त्यसमा पर्नुपर्ने विषयहरूबारे उल्लेख गरिएको छ । रिट दर्ताको विषय एकैपल्ट इजलासमा पुग्दैन । प्रशासनले प्राप्त अधिकार अन्तर्गत जाँच्छ । नमिले दरपीठ गर्ने व्यवस्था पनि छ । यति सेफगार्ड हुँदाहुँदै पनि गणेश रेग्मीको रिट दरपीठ नभई इजलासमा पेस हुनु र पहिलो सुनुवाइ गर्ने एकल इजलासले पनि तपाईंले सर्वोच्च अदालतलाई नै विपक्षी बनाउनुभएछ, हामी आफ्नो मुद्दा कसरी आफैं हेरौं ? भनेर खारेज नगरीकन ज्यादै नरम र लचक भएर अन्तरिम आदेश जारी गर्यो । यसले गर्दा अब अरू पीआईएलवालाले सर्वोच्च अदालतलाई विपक्षी बनाउन नपल्किऊन् । अन्त्यमा, निवेदक गणेश रेग्मीको रिटले पीआईएलको खोल ओढेको मात्र हो, रिट पीआईएल होइन । यस्तो रिटलाई निरुत्साहित गर्नुपर्छ । फैसलाको पूर्ण पाठमा यस्तो रिटलाई असाधारण अधिकारको ढोका खुला नहुने गरी पीआईएल, धारा १३७(१), रेक्युजल र पूर्व पदाधिकारीको विचार र अभिव्यक्तिको स्वतन्त्रताबारे विस्तृत व्याख्या आउनुपर्छ ।केसी पूर्वन्यायाधीश हुन् ।"
भुइँमान्छेको सरकार,"नेपालमा पहिलो पटक २०७२ सालको संविधानमा स्थानीय तहबारे उल्लेख गरियो, जसका कारण शक्तिको अभ्यास तलसम्म पुग्न सक्यो । शक्तिको अवतरण भुइँतहमै भयो । तर, गाउँगाउँमा सिहंदरबार भन्ने संकथनले के गर्यो ? भुइँमान्छेले घरआँगनमा अवतरित सरकारमा आफ्नो कत्तिको स्वामित्व पाए ? सत्ताको लाभ बढीभन्दा बढी मान्छेले पाउन सके ? भुइँयाबाटै भावी नेतृत्वको निर्माण हुन सक्यो ? दलीय प्रतिस्पर्धाबाटै भए पनि निर्वाचित जनप्रतिनिधिहरूले उदारवादी दृष्टिकोण राख्न सके ? जनता र सरकारबीचको पारस्परिक सम्बन्धले कस्तो रूप पायो ? कम समय, कम व्यय भनिएको सरकारको चाल, चरित्र र चेहरा कस्तो रह्यो ? के भुल्नु हुन्न भने, स्थानीय तहको आवधिक निर्वाचन मात्रले यो संस्थालाई दिगो एवं प्रभावकारी बनाउँदैन, भुइँमान्छेको सरकार बन्न उपर्युक्त प्रश्नहरूको तटस्थ जवाफ खोज्नैपर्छ ।जतिखेर संविधानमा स्थानीय तहलाई स्वतन्त्रता दिने र त्यसको भूमिका प्रस्ट्याउने उपक्रम हुँदै थियो, त्यतिखेर सार्वजनिक विमर्शमा समानान्तर दुई विपरीत विचारबीच घर्षण चल्दै थियो । जो विगतमा संघीयताका पक्षपाती थिएनन् र मधेश आन्दोलनको दबाबमा त्यसलाई स्वीकार गर्न बाध्य थिए, उनीहरूले संघीयता भनेकै जनतानजिक रहेको स्थानीय सरकार भएकाले त्यसलाई मजबुत बनाउन संविधानमै व्यवस्था गर्नुपर्नेमा जोड दिन थाले । स्थानीय तहले जति प्रभावकारी ढंगले काम गर्छ भुइँतहमा लोकतन्त्र त्यति नै मजबुत हुन्छ भन्ने उनीहरूको मत थियो । यता संघीयतावादीहरू यस संकथनलाई प्रदेशको भूमिका खुम्च्याउने वर्चस्वशाली तप्काको धूर्त्याइँ ठान्थे ।संघीयतावादीहरू स्थानीय तहमाथि प्रदेश सरकारको नरम निगरानी चाहन्थे । प्रदेश सरकार संवैधानिक अधिकारहरूबाट सुसज्जित रहे यसले नेपालको अति केन्द्रीयताको चरित्रमा आमूल परिवर्तन ल्याउन सक्छ भन्ने उनीहरूको विश्वास थियो । जो राजनीतिक बाध्यतावश संघीयताका पक्षमा लागेका थिए, उनीहरूमा प्रदेश सरकारलाई शक्तिशाली बनाउने गल्ती गरिए देश टुक्रिन्छ भन्ने आशंका थियो । मुलुकलाई विभाजनतर्फ जानबाट जोगाउने बाटो भनेकै प्रादेशिक अभ्यासलाई देखावटी र स्थानीय तहलाई मजबुत बनाउनु हो भनियो । यसरी प्रादेशिक अभ्यासलाई कसरी संविधानमा ठाउँ दिने भन्नेबारेको मतमतान्तरले स्थानीय तहलाई अहिलेसम्म पछ्याइरहेको छ ।नेपालमा बहुतहका सरकार अन्तर्गत स्थानीय तह राखिने भएपछि साबिकको एकाइ तहको संरचनालाई भत्काएर नयाँ अस्तित्व खडा गरियो । नवसंरचित पालिकाहरूको भूगोल फराकिलो पारियो, जसभित्र कैयौं गाउँ विकास समिति समाहित गरिए । कतिवटा स्थानीय तह कुन भूगोलमा राख्ने, पहिले नै तय गरियो । त्यस अनुसार पालिकाहरूको खाका कोरियो, नामकरण गरियो । यद्यपि पालिकाहरूको निर्धारित क्षेत्रफल र न्वारनलाई जनसामान्यले अझै पचाउन सकिरहेका छैनन् । पुराना गाउँटोलका आआफ्ना विशेष चिनारी थिए । केही दशकको जिल्लाको अभ्यासले समेत आममानसमा जरो गाडिसकेको थियो । पालिकाहरूका हकमा के भैदियो भने, भूगोल र नाम दुवै नयाँ भए । पालिकाहरूको सीमांकन राजनीतिले समेत स्थानीय सरकारको परिकल्पनालाई अल्झाइराख्यो । स्थानीय तहमा भूगोल सानो हुँदा अल्पसंख्यक र पिछडिएकाहरूले समेत प्रतिनिधित्व गर्ने मौका पाउँथे तर ठूलो बनाउँदा त्यस क्षेत्रका वर्चस्वशाली वर्ग वा जातिकाले नै त्यो अवसर हात पार्न थाले । स्थानीय शासन प्रणालीलाई आत्मसात् गर्नुको प्रमुख उद्देश्य हो देशका सबै नागरिकले आफ्नो लोकतान्त्रिक अधिकार प्राप्त गर्न सकून् । लोकतन्त्रको सफलता सत्ताको अभ्यासलाई तलसम्म पुर्याउनुमै निर्भर हुन्छ । स्थानीय स्वशासनका माध्यमबाटै राजकीय शक्तिको सही अवतरण सम्भव हुन सक्छ । लोकतन्त्रको सही अर्थ हुन्छ सार्थक भागीदारी र उद्देश्यपूर्ण जवाफदेही । जीवन्त र मजबुत स्थानीय शासनले भागीदारी र जवाफदेही दुइटैलाई सुनिश्चित गर्छ । स्थानीय तहको विशेषता के हो भने, यो भुइँमान्छेको नजिकको हुन्छ र यस कारण लोकतन्त्रमा सबैको सहभागिता सुनिश्चित गर्नमा सक्षम हुन्छ । स्थानीय सरकारको क्षेत्राधिकार विशेष क्षेत्रमा सीमित हुन्छ र त्यहीँका बासिन्दाका लागि काम गर्छ । संवैधानिक अधिकारप्राप्त स्थानीय तहले विगतमा जस्तो केन्द्रको निगाहमा अस्तित्व पाएको होइन । नेपाल राज्य भनेकै संघीय, प्रदेश र स्थानीय तहको सगोल स्वरूप हो । यो विगतमा गरिएको विकेन्द्रीकरणको अभ्यास पनि होइन । संविधानले यसलाई स्वयंमा सक्ता र शत्तिको केन्द्रका रूपमा परिभाषित गरेको छ । स्थानीय सरकारको निश्चित क्षेत्र, जनसंख्या, संरचना र सत्ता छ तर अभ्यासमा केन्द्र झ्यालबाट स्थानीय तहमा छिरेर मूलढोकाबाट निस्कियो । दलविशेषको प्रत्याशीदेखि जनशक्ति र स्रोतसम्म दल वा शासनको शीर्ष तहबाटै निर्यात भयो । यसबाट संवैधानिक अपेक्षाले उचाइ लिन पाएन ।स्थानीय तहले एक कार्यकाल पूरा गर्दै छ । एकातिर यो अभ्यास सफल पनि रह्यो, अर्कोतिर असफल पनि । यसको सफलता र असफलता यसलाई कुन उद्देश्यका आधारमा जाँच गरिँदै छ भन्नेमा निर्भर गर्छ । यस व्यवस्थाको उद्देश्य भुइँतहमा सरकार तथा राजनीतिक प्रतिनिधित्वको अर्को प्रणालीको विकास गर्नु थियो भने स्थानीय सरकारको अवधारणा यसमा पूर्णतः सफल रह्यो । तर सुशासनलाई तृणतहसम्मै कायम गर्नमा चाहिँ असफलता प्राप्त भयो । गाउँगाउँमा सिहंदरबार भन्ने कथ्यले त्यसका सबै विसंगतिलाई सोझै भुइँतहमा पुर्याइदियो ।भुइँतहमा लोकतन्त्रको स्वाद तबसम्म पुग्दैन जबसम्म सबै समस्या केन्द्रीय हुँदैनन् भन्ने बुझाइ ठीक होइन । भुइँतहमा उत्पन्न समस्या, प्रस्फुटित आकांक्षा र टुसाउँदै गरेको सपनालाई त्यहीँकै बासिन्दाहरूद्वारा हल गरिनुपर्छ, व्यवस्थापन गरिनुपर्छ जहाँ त्यसले आकार लिएको छ । स्थानीय सरकारले नागरिक जीवनको सुविधालाई प्राथमिकता दिन्छ, जस्तो बिजुली, सडक, सञ्चार, आधारभूत शिक्षा र स्वास्थ्य, पिउने पानी, आवास, सरसफाइ आदि । समयसँगै आम मानिसको जीवनयापनका आवश्यकताहरूको न्यूनतम अवधारणा पनि बदलिएको छ । स्थानीय शासनले जे जुन कार्य गर्नुपर्ने हो, त्यसमा निरन्तर वृद्धि भएको छ । उपलब्ध सुविधाहरूको प्रवर्द्धन गर्नु एवं नयाँ सुविधाहरू जुटाउनु, भविष्यका सम्भावनाहरूमाथि दृष्टि राख्नु, नागरिक जीवनका शारीरिक, आर्थिक, सामाजिक तथा सांस्कृतिक पक्षलाई गुणस्तरयुक्त बनाउनु स्थानीय शासनको उत्तरदायित्व हो । एकातिर आम नागरिकको जीवनलाई व्यवस्थित बनाउनुपर्नेछ भने अर्कातिर लोकतान्त्रिक मूल्यहरूप्रति जागरुक तुल्याएर समाजलाई शासन व्यवस्थासँग सामञ्जस्य स्थापित गर्ने उद्देश्य हासिल गर्नु छ । तर स्थानीय सरकार कहाँ पुग्यो ? अचेल आम नागरिकको दैनिक जीवनमा स्थानीय शासनको भूमिका प्रान्तीय र केन्द्रीय शासनको भन्दा बढी अनुभव गरिएको छ । स्थानीय शासनको कार्यव्यवहारमा निरन्तर अभिवृद्धि भएसँगै यसको आवश्यकता र महत्त्व बढ्दै जान्छ । आम मानिस राजनीतिक दृष्टिले जसरी जागरुक हुँदै आएका छन्, राजनीतिक संस्कृति मजबुत हुँदै गएको छ, त्यसले उत्तरदायित्व तथा सहअस्तित्वमा आधारित शासन व्यवस्थाको यो एकाइमा नागरिक सहभागितालाई थप मजबुत गर्नेछ र भविष्यमा नागरिकहरूको सेवा निष्पादनमा अग्रगामी साबित हुनेछ भन्ने आशा पलाएको छ ।स्थानीय तहले संवैधानिक परिकल्पनाअनुसार स्थानीय सवालहरूको कुशलतापूर्वक व्यवस्थापन गर्ने हो । हिजो सिहंदरबारसमक्ष स्थानीय सवालहरू सम्प्रेषित गर्नै कठिन थियो, सम्प्रेषित भइहाले पनि त्यसको प्रबन्धनको कार्य जटिल हुन्थ्यो । स्थानीय सरकारको अभ्यासले विगतको जटिल एवं लामो प्रक्रियालाई सहज र सरल बनाउन हस्तक्षेप गरेको छ । यसबाट केन्द्र वा प्रदेशको कार्यभार कम भएको छ ।लोकतन्त्रको सफलता आम मान्छेले सार्वजनिक क्षेत्रमा कत्तिको चासो देखाउँछन् भन्नेमा भर पर्छ । यस्तो चासो स्वयं संस्थाद्वारा एवं स्वयं नागरिकहरूमा उत्पन्न हुनुपर्छ । पछिल्लो अभ्यास हेर्दा, लोकतन्त्रले आम मान्छेलाई जिज्ञासु बनाएको छ । आफ्नो छेउछाउको विकासनिर्माण वा सेवासुविधाबारे के, किन, कसरी, कति भनेर उनीहरू जान्न चाहन्छन् । स्थानीय जनप्रतिनिधिबाट लुकाइएका तथ्यहरूबारे प्रश्न गर्छन् । कतै कमसल काम भयो वा जे हुनुपर्थ्यो त्यो भएन कि, जे भनिएको थियो त्यो गरिएन कि भन्ने पक्षको लेखाजोखा राख्ने प्रवृत्ति बढेको छ । सबैभन्दा नोटिस हुने कुरा आम मान्छेमा त्यस्ता दुष्प्रवृत्ति उजागर गर्ने साहस पलाउँदै गएको छ । अरू केही नभए सामाजिक संजालमा राख्छन्, त्यस्तै परे अख्तियारमा उजुरी हाल्छन् । आम नागरिकलाई लाग्छ बढिया प्रबन्धनका लागि स्थानीय शासनलाइ अधिक दबाब दिन सकिन्छ । स्थानीय सरकारले राजनीतिक शिक्षणलाई भुइँतहमा पुर्याएको छ । आम नागरिक राजनीतिक रूपमा सजग बन्दै आएका छन् । करहरूको औचित्य, निर्वाचनको तरिका र शासनको कार्यशैलीबारे बुझ्न थालेका छन् ।कर्मचारीको संख्या बढेजस्तो देखिए पनि, स्थानीय तहमा जनशक्तिको विस्तारले राज्यले प्रदान गर्ने सेवा लिनमा सहज भएको छ । यसले राज्यनागरिक सम्बन्धलाई फराकिलो बनाएको छ । स्थानीय सरकारसँग कसरी लाभ लिने, उसँग कसरी सहकार्य गर्ने भन्ने चेतना विस्तारित हुँदै गएको छ । सुशासनले स्वशासनको मर्मलाई मूर्तरूप दिन्छ । स्थानीय सरकारले स्थानीय इतिहास, संस्कृति, रैथाने ज्ञान, मातृभाषा, पारम्परिक सीप, सम्पदाको संरक्षण, सदुपयोग र सुविस्तार त गर्छ नै, पालिकास्तरका सूचना र तथ्यांकहरू प्रदेश तथा संघीय सरकारलाई उपलब्ध पनि गराउन सक्छ । यसले गर्दा सरकारहरूलाई नीति तथा कार्यक्रम निर्माणमा सहयोग पुग्छ, एकीकृत रूपमा सम्पूर्ण राष्ट्रको हित हेर्न सकिन्छ । ती सरकारहरूका नीति तथा योजना सफल बनाउन स्थानीय शासनले पूरक एवं पोषणको काम गर्छ । हो, यस पटक समग्रमा यी अपेक्षाहरू पूरा हुन सकेन ।स्थानीय सरकारले लोकतन्त्रको प्राथमिक पाठशालाको काम गर्छ । स्थानीय स्वशासनको अनुपस्थितिमा लोकतन्त्र भुइँतहमा मजबुत हुन सक्दैन । स्थानीय शासनको तौरतरिका जति श्रेष्ठ हुन्छ, क्षेत्रविशेषका बासिन्दा त्यति नै सुखी र सम्पन्न हुन्छन् । स्थानीय स्वशासन स्वतन्क्र राष्ट्रको शत्तिको आधार हो । संविधान निर्माणताका स्थानीय तह निरूपणको जुन द्वन्द्व थियो त्यो आज पनि छँदै छ । सबै दल केन्द्रबाटै उम्मेदवार छनोट वा गठबन्धन थोपर्न उद्यत छन् । स्थानीय सरकारको परिकल्पना साँच्चिकै साकार पार्ने साझा सोच भएको भए यसको आकार सानो र शक्ति बढी तुल्याउन संविधान संशोधनको सवालमा एकमत हुनुपर्थ्यो । यथार्थमा भुइँमान्छेको सरकार मन्त्र जपे पनि बर्कोभित्र, च्यादरभित्र सबैले छुरी बोकेका छन् र स्थानीय तह घाइते भएर छटपटाउँदै छ ।"
१०२६ युक्रेनी सेनाद्वारा आत्मसमर्पण,"मस्को (एजेन्सी) रुसले युत्रेनको मरिउपोल सहरस्थित युक्रेनी सेनाले आत्मसमर्पण गरेको जनाएको छ । रुसी अधिकारीका अनुसार १ हजार २६ जना सैनिकले बुधबार रुसी फौजसमक्ष आत्मसर्पण गरेका हुन् । उक्त सहर लामो समयदेखि रुसी फौजको घेराबन्दीमा रहेको थियो । तर युक्रेनी राष्ट्रपति भ्लोदिमिर जेलेन्स्कीका उच्च सल्लाहकारले भने युक्रेनी सेनाले अझै संघर्ष गरिरहेका र त्यहाँस्थित नौसेना अर्को बटालियनमा मिसिएको दाबी गरेका छन् । मरिउपोलका मेयरले रुसी आक्रमणका कारण २१ हजार सर्वसाधारणको ज्यान गएको दाबी गरेका छन् । मेयर भदिम ब्वाइचेन्कोका अनुसार कम्तीमा एक लाख जना सुरक्षित बहिर्गमनको पर्खाइमा छन् । अन्तर्राष्ट्रिय सञ्चारमाध्यमहरूले अजोभस्टल स्टिल कारखानाबाट आगोको निकै ठूलो मुस्लो निस्किएको जनाएका छन् । कारखानामा युक्रेनी सेनाले प्रतिरक्षात्मक मोर्चा बनाएका जनाइएको थियो । रुसी टेलिभिजनले कारखानामा रहेका ३६ औं ब्रिगेडका नौसेनाले आत्मसमर्पण गरेको भन्दै दृश्यहरू प्रसारण गरेको छ ।युक्रेनी रक्षा मन्त्रालयले भने त्यहाँको पछिल्लो अवस्थाबारे जानकारी प्राप्त नभइसकेको जनाएको छ । युक्रेनको दक्षिणी बन्दरगाह सहर मरिउपोल रणनीतिक रूपमा पनि रुसका लागि निकै महत्त्वपूर्ण ठानिएको छ । जसका कारण रुसी फौजले कैयौं सातादेखि त्यहाँ आक्रमण जारी राखेका थिए । दुई साताअघि युत्रेनको राजधानी किभ वरपरका क्षेत्रबाट फिर्ता भएपछि भने मरिउपोलमा रुसी फौजले आक्रमण तीव्र पारेको हो । पछिल्लो घटनासँगै मरिउपोल रुसको कब्जामा पुग्ने लगभग निश्चित देखिएको छ । मेयर ब्वाइचेन्कोका सहयोगीले भने रुसले विजयी परेड का लागि तयारी गरिरहेको हुन सक्ने जनाएका छन् । यसअघि युक्रेनी सांसद मित्रो गुरिनले मरिउपोल सहर पूरै रुसी सेनाको घेराबन्दीमा रहेको र बम आक्रमण जारी रहेको जनाएका थिए । रुसी फौजले सर्वसाधारणको नरसंहार गरेको उनको दाबी छ । ४ लाख ५० हजार जनाको बसोबास रहेको सहरमा अब करिब एक लाख मात्र सर्वसाधारण बाँकी छन् । बिजुली, ग्यास तथा पानीको चरम अभाव भएको अधिकारीहरूको भनाइ छ । मरिउपोलमा कम्तीमा ८० प्रतिशत आवासीय भवन तथा व्यापारिक केन्द्रहरू भत्किएका वा ध्वस्त भइसकेका छन् । यसअघि रुसले मरिउपोल सहरमा तैनाथ युक्रेनी फौजलाई आत्मसमर्पणका लागि अल्टिमेटम दिँदै सैनिक र सर्वसाधारणलाई सुरक्षित मार्ग दिने प्रस्ताव गरेको थियो । तर युक्रेनी अधिकारीले उक्त प्रस्ताव स्वीकार्न नसकिने जनाएको थियो । युक्रेनी बन्दरगाह सहर मरिउपोल विभिन्न कारणले महत्त्वपूर्ण मानिएको छ । सुरुदेखि नै रुसी फौजको निसानामा परेको सहरमाथि नियन्त्रण कायम गर्न सके रुसले आफ्नो मूल भूभागबाट जमिनमार्फत क्राइमिया र डोन्बास पुग्ने बाटो पाउँछ । मरिउपोल एजोभ सागरको बन्दरगाह भएकाले रुसले युक्रेनको अर्थतन्त्र पनि प्रभावित पार्न सक्छ । मरिउपोलमा पूर्ण नियन्क्रण कायम गरेको खण्डमा रुस र त्राइमियाबीच सिधा बाटो खुल्छ र रुसले यसलाई आफ्नो युद्ध सफल भएको ठान्नेछ, बेलायती संयुक्त फौजका पूर्वकमान्डर रिचार्ड ब्यारन्सले भने । रुसी नियन्क्रणसँगै युत्रेनको समुद्री मार्गबाट हुने व्यापार अन्त्य हुन्छ । मरिउपोल सहर अजोभ सी (जुन ब्ल्याक सीको अंश हो) को महत्त्वपूर्ण बन्दरगाह पनि हो । उक्त सहरबाट मध्यपूर्वलगायतका देशमा फलाम, स्टिल, कोइला र मकै निर्यात हुने गर्छ । सन् २०१४ मा रुसले क्राइमियालाई आफ्नो भूभागमा गाभेसँगै यो क्षेत्र रुसी फौज र दोनेत्सक र लुहान्स्क क्षेत्रका रुस समर्थित पृथकतावादी लडाकुको दबाबमा रहँदै आएको छ । यसमाथि रुसको नियन्क्रण युत्रेनी अर्थतन्त्रका लागि खतराको घण्टी सावित हुने देखिन्छ । मरिउपोलमा एजोभ ब्रिगेड नामक युक्रेनी लडाकुहरूको समूह छ । समूहमा उग्रदक्षिणपन्थी अतिवादी र नवनाजीहरू समावेश छन् । एजोभ ब्रिगेडमा त्यस्ता लडाकुको संख्या भने निकै सानो छ । तर रुसले युक्रेनमा नवनाजीहरू छन् भनेर प्रचार गरिरहेको छ । मरिउपोलमाथि नियन्त्रण कायम गर्न सके रुसले आफ्नो सैन्य कारबाही नवनाजीलाई दमन गर्न सफल भएको भनेर विश्व समुदायमा प्रचारप्रसार गर्न पाउँछ । त्यस्तै, रुसी राष्ट्रपति पुटिनले युक्रेनको ब्ल्याक सीको तटीय क्षेत्रलाई नोभोरोस्सिया (नयाँ रुस) अर्थात् १८ औं शताब्दीको रुसी साम्राज्यको भूभागका रूपमा हेर्छन् । पुटिनले पश्चिमा विश्वतिर ढल्किएको युक्रेनी सरकारको उत्पीडनबाट रुसी मूलका जनतालाई उद्धार गरेर त्यो अवधारणा ब्युँताउन चाहन्छन् । त्यसकारण मरिउपोलमाथिको विजयलाई रुसले आफ्नो जितका रूपमा व्याख्या गर्न सक्छ । त्यसको अर्थ रुसले युक्रेनमा आफ्नो सैन्य कारबाहीको उद्देश्य पूरा भएको भन्दै युद्ध अन्त्य गर्नसमेत बाटो खुल्न सक्ने कतिपयको आकलन छ ।"
दिल्लीमा सरकारले ३५ लाख बिरुवा रोप्ने,"(नयाँदिल्ली)  अरबिन्द केजरीवाल नेतृत्वको सरकारले दिल्लीमा यस वर्ष ३५ लाख बिरुवा रोप्ने भएको छ । जनसंख्याका आधारमा दिल्लीको वन क्षेत्र अन्य भारतीय सहरहरूको तुलनामा बढी छ । दिल्लीको हरियाली क्षेत्र २३ प्रतिशत भए पनि वायुमा प्रदूषणको मात्रा निकै छ । त्यसलाई कम गर्न दिल्ली सरकारले वृक्षरोपण र रूखबिरुवा संरक्षणलाई प्राथमिकतामा राख्दै आएको छ । त्यसअनुसार आर्थिक वर्ष ०२२२३ मा ३५ लाख ३८ हजार बिरुवा रोप्न सरकारले मेगा अभियान नै चलाउने भएको हो । सरकारका विभिन्न विभागहरूले २९ लाख बिरुवा रोप्नेछन् । बाँकी बिरुवा सर्वसाधारण वितरण गरिने जनाइएको छ । दिल्लीका पर्यावरणमन्त्री गोपाल रायले दिल्लीका सबै नागरिकलाई बिरुवा रोप्ने अभियानमा सहभागी हुन अपिल गरेका छन् । अभियानअन्तर्गत मे र जुनमा बिरुवा रोप्नका लागि माटो तयार पार्ने, मल मिसाउने, खाल्डा खन्ने र माटोअनुसार बिरुवा छनोट गरिनेछ । जुलाईमा सुरु हुने मेगा प्लान्टेसन ड्राइभ अन्तर्गत बिरुवा रोपिने रायले बताए । एक तथ्यांकअनुसार दिल्लीको भगौलिक विस्तार १ हजार ४ सय ८३ वर्ग किलोमिटर छ । त्यसमा वन क्षेत्र १ सय ९५ दशमलव ४४ वर्ग किलोमिटर छ । कुल भगौलिक क्षेत्रको तुलनामा वन क्षेत्र १३ दशमवल २ प्रतिशत छ । राष्ट्रिय जंगलबाहेक पार्क तथा सडक किनारको वृक्षरोपणसमेत गरी दिल्लीको हरित क्षेत्र ३ सय ४२ किलोमिटर छ । दिल्लीको कुल हरित क्षेत्र २३०६ प्रतिशत पुगेको छ । दिल्लीमा एउटा रूख काट्नुपर्ने अवस्थामा कम्तीमा १० वटा लगाउनुपर्ने प्रावधान छ । वनसम्बन्धी केन्द्र सरकारले केही महिनाअघि सार्वजनिक गरेको प्रतिवेदनमा दिल्लीको हरित क्षेत्रमा १८ वर्ग किमि वृद्धि भएको उल्लेख छ ।"
श्रीलंका सरकारले वार्ता गर्ने,"कोलम्बो (एजेन्सी) श्रीलंकाको सरकारले प्रदर्शनकारीसँग वार्ता गर्न तयार भएको बताएको छ । प्रधानमन्त्री महिन्दा राजापाक्षेले राष्ट्रपतिको सचिवालय नजिकै निरन्तर प्रदर्शन गर्दै आइरहेका युवा प्रदर्शनकारीसँग वार्ता गर्न सरकार तयार रहेको बुधबार बताएका हुन् । उनले आन्दोलनभन्दा वार्ताका माध्यमबाट देशमा जारी संकट अन्त्य गर्न सकिने र त्यसका लागि सहमति गर्न सरकार तयार रहेको बताएका हुन् । श्रीलंकामा आर्थिक संकट गहिरिँदै गएपछि पछिल्ला दिनहरूमा सरकारविरोध प्रदर्शन चर्केको छ । आर्थिक संकटका कारण देशमा इन्धन, खाद्यान्न तथा औषधि लगायतका अत्यावश्यक सामग्रीको अभाव चुलिएको छ । संकट अन्त्यका लागि सरकारले कुनै कदम नचालेको प्रदर्शनकारीहरूको भनाइ छ । यसअघि सरकारले आन्दोलन रोक्न संकटकाल तथा कतिपय सहरमा कर्फ्युसमेत लगाएको थियो । प्रदर्शन चर्केपछि सत्तारूढ दलसहितका ४१ जना सांसदहरूले राजीनामा दिइसकेका छन् । जसका कारण वर्तमान सरकार अल्पमतमा परेको छ ।"
सुपारी आयातको विरोध गर्ने महानिर्देशकको पनि सरुवा,"(काठमाडौं)  सुपारी, केराउ, छोकडा र मरीच आयात खुलाउने सरकारको निर्णयको विरोध गर्ने वाणिज्य आपूर्ति तथा उपभोक्ता संरक्षण विभागका महानिर्देशक प्रेमकुमार श्रेष्ठको सरुवा भएको छ । विदेशी मुद्राको सञ्चिति घटेको अवस्थामा यी वस्तुको आयात खुलाउँदा अर्थतन्त्रमा थप चाप पर्ने, तत्काल आयात अनुमति नदिँदा मुलुक बर्बाद नहुने र यी वस्तु मुलुकलाई नचाहिएको बताउँदै आएका श्रेष्ठलाई तालुकदार उद्योग, वाणिज्य तथा आपूर्ति मन्त्रालयमा तानिएको हो । स्रोतका अनुसार श्रेष्ठलाई मन्त्रालयमा जगेडाको रूपमा राखिएको छ ।सबै महाशाखामा सरहरू हुनुहुन्छ । उहाँ (श्रेष्ठ) लाई मन्त्रालयमा तानिए पनि जिम्मेवारी दिइएको छैन, मन्त्रालयका एक अधिकारीले भने, गलत निर्णयको विरोध गर्दा उहाँको सरुवा भएको हो । श्रेष्ठ मंसिर पहिलो सातादेखि विभागको नेतृत्वमा थिए । सरकारी निर्णयको विरोध गरेसँगै मन्त्रालय तानिएका उनले चैत २५ देखि विभाग छाडेका छन् । अहिलेको अवस्थामा सुपारी, केराउलगायत आयात गर्नुपर्ने आवश्यकता पनि थिएन । अर्थतन्त्र संकटतर्फ उन्मुख भइरहेको अवस्थामा विरोध गर्नुभएको थियो, विभागका एक अधिकारीले भने, त्यही कारण सरुवा भएको हो । अन्य कारण हुनै सक्दैन । विभागमा केही घटनामा पनि घटेको छैन । श्रेष्ठको सरुवापछि विभाग महानिर्देशकको जिम्मेवारी लीलाप्रसाद शर्मालाई दिइएको छ । उनी प्रधानमन्त्री शेरबहादुर देउवानिकट मानिन्छन् । अहिलेका महानिर्देशकको घर धनगढी हो । सुदूरपश्चिम र प्रधानमन्त्रीको नजिकको हिसाबले महानिर्देशक पदमा नियुक्त गरिएको हुन्न सक्छ, विभागका ती अधिकारीले भने । उता, सहसचिव श्रेष्ठले भने आफूलाई के कारणले मन्त्रालय तानिएकोबारे कुनै जानकारी नभएको प्रतिक्रिया दिए । हालसम्म मन्त्रालयमा जिम्मेवारीविहीन रहेको समेत उनले पुष्टि गरे । मुलुकको अर्थतन्त्र चिन्ताजनक छ । विदेशी मुद्राको सञ्चिति घटेको छ । नुन, इन्धन अत्यावश्यकबाहेक अन्य वस्तुमा मुद्रा खर्च गर्नु हुँदैन भन्ने मेरो भनाइ हो । अहिले पनि त्यही भन्छु, उनले भने, मन्त्रालयमा किन फिर्ता बोलाए थाहा छैन । जानेबुझेअनुसार राम्रो गर्ने हो । सरकारले जहाँ खटायो, त्यहीं हाजिर भएर काम गर्ने हो ।यसअघि, सुपारी आयातकै विषयलाई लिएर सरकारले तत्कालीन वाणिज्य तथा आपूर्ति सचिव दिनेश भट्टराईको पनि सरुवा गरेको थियो । सुपारी आयातको निर्णय कार्यान्वयन गर्न नमानेकै कारण भट्टराईको पनि सरुवा भएको थियो । उनी प्रधानमन्त्री कार्यालयमा सरुवा भएका थिए ।वस्तुको कारोबारसम्बन्धी इजाजत वाणिज्य विभागले दिने हुँदा यसअघि सुपारी, केराउलगायत बस्तु आयातको नीति लिँदा वाणिज्यको राय लिने प्रचलन थियो । तर, पछिल्लो पटक सुपारी, केराउलगायत वस्तु आयात खुला गर्ने क्रममा वाणिज्य विभागको रायसुझावसमेत लिइएको छैन । फराकिलो बन्दै गएको शोधनान्तर घाटा र तीव्र रूपले घटिरहेको विदेशी मुद्रा सञ्चितिको अवस्थालाई थप बिग्रन नदिन राष्ट्र बैंकले एकपछि अर्को नीतिगत कडाइ गरिरहेको छ । तर, सीमित व्यापारीको स्वार्थमा आयात खुलाउन मन्त्रिपरिषद्ले गत माघ अन्तिम साता नै निर्णय गरेको थियो । यसअघि संसदीय समिति र अख्तियार दुरुपयोग अनुसन्धान आयोगले पटकपटक छानबिन गरी विभिन्न निर्देशन दिएका थिए । निश्चित व्यापारीलाई फाइदा पुग्ने गरी आयात अनुमति दिएको भन्दै उद्योग तथा वाणिज्य र श्रम तथा उपभोक्ता हित समिति एवं राष्ट्रिय सभाको दिगो विकास तथा सुशासन समितिअन्तर्गतको उपसमितिले छानबिन गरेका थिए । तर, दुवै समितिको निर्देशन लत्याउँदै सरकारले आयात खुला गर्ने निर्णय गरेको थियो । उद्योग मन्त्रालयले फागुन २६ मा राजपत्रमा सूचना प्रकाशन गरेपछि आयातको बाटो खुलेको हो ।मन्त्रालयले औद्योगिक प्रयोजनका लागि मात्रै आयात अनुमति दिने र एउटा उद्योगलाई २ सय टन मात्रै भित्र्याउन दिनेगरी कोटा निर्धारण गरेको छ । सम्बन्धित उद्योगले आफैं आयात गर्न सक्ने गरी विभागले स्वीकृति दिने जनाइएको छ । सुपारीलगायतको आयात खुलाउने निर्णयसँगै परेका ५३ आवदेनमा ६ कम्पनीले अनुमति पाइसकेका छन् ।"
"ओटीटी, भीओडी प्लाटफर्म नियमन गर्न कार्यविधि बनाइँदै","(काठमाडौं)  सरकारले ओटीटी (ओभर द टप), भीओडी (भिडियो अनलाइन डिमान्ड) र अनलाइन टेलिभिजन नियमनका लागि कार्यविधि बनाउन सरोकारवालासँग छलफल सुरु गरेको जनाएको छ । फागुनमा संशोधन गरिएको राष्ट्रिय प्रसारण नियमावली, २०५२ कार्यान्वयनका लागि कार्यविधि आवश्यक परेकाले ओटीटी, भीओडी प्लाटफर्मका सञ्चालकहरूसँग यसमा समेट्नुपर्ने विषयबारे सुझाव लिइरहेको सूचना तथा प्रसारण विभागका महानिर्देशक गोगनबहादुर हमालले बताए ।ओटीटी दर्ताका विषयमा यस्ता प्लाटफर्म चलाइरहेका र नयाँ खोल्नेवालाहरू पनि बुझ्न आइरहनुभएको छ, हमालले भने, कतिपयलाई हामीले बोलाएर छलफल गरिरहेका छौं । कार्यविधिमा राख्नुपर्ने विषयमा सुझाव मागिरहेका छौं । उनका अनुसार धेरैले महसुल दर बढी भएकाले यसमा विचार पुर्याउन आग्रह गरिरहेका छन् । यसबारे आफूहरूले अझै छलफल गर्ने उनले बताए ।प्रसारण नियमावलीको एघारौं संशोधनअनुसार ओटोटी सेवा सञ्चालनको इजाजतपत्रका लागि कम्पनीले सरकारलाई १ करोड रुपैयाँ महसुल तिर्नुपर्छ । भीओडी सेवा सञ्चालन गर्न २ लाख रुपैयाँ र अनलाइन टेलिभिजन सञ्चालनको इजाजतपत्र लिन ५ लाख रुपैयाँ सरकारलाई बुझाउनुपर्छ ।यो नीति ल्याउन जरुरी थियो तर दस्तुरचाहिँ के, कसरी तोकिएको हो, त्यो हामीलाई जानकारी भएन, नेट टीभीका प्रमुख कार्यकारी अधिकृत नीरन राजभण्डारीले भने, अब कार्यविधि बन्दै छ भन्ने सुनेका छौं । आउने साता हामीलाई पनि छलफलका लागि बोलाइएको छ । उहाँहरूका कुरा सुनेपछि प्रतिक्रिया दिउँला । उनले कार्यविधि सहज बनाइनुपर्नेमा जोड दिए ।महानिर्देशक हमालका अनुसार अब नेटफ्लिक्स, सोनिलिभ, अमेजन प्राइम, युट्युब प्रिमियमजस्ता विदेशी ओटीटी प्लाटफर्मले पनि नेपालमा सेवा दिन अनुमति लिनुपर्छ । ती सबै प्लाटफर्म नेपालमा दर्ता हुनुपर्ने र क्यास सर्भर पनि स्थापना गर्नुपर्ने उनले बताए । यहीं क्यास सर्भर स्थापना गर्दा विदेशी ओटीटी प्लाटफर्मका ग्राहक वा सदस्यहरूको जानकारी यहीं अभिलेख रहन्छ ।डेडिकेटेड क्यास सर्भरले ब्यान्डविथको माग पनि कम गर्छ । अहिले क्यास सर्भर नहुँदा ओटीटी प्लाटफर्मबाट प्रवाह हुने सामग्री हेर्न ब्यान्डविथको अत्यधिक खपत भइरहेको इन्टरनेट सेवा प्रदायकहरूले बताउने गरेका छन् । उनीहरूले प्रतिएमबीपीएस ३ देखि ८ डलरमा इन्टरनेसनल ब्यान्डविथ खरिद गर्ने गरेका छन् । यसका लागि मासिक करौडौं रुपैयाँ विदेशिने गरेको छ । अबको एकडेढ महिनामा कार्यविधि बनिसकेपछि हामी सूचना निकाल्छौं, हमालले भने, सूचनामा अहिले चलिरहेका ओटीटी, भीओडी सबैलाई तोकिएको समयभित्र प्रक्रियामा आउन भनिनेछ । उहाँहरू आउनु भएन भने कारबाही गर्छौं । स्वदेशीविदेशी सबै प्लाटफर्म अनिवार्य रूपमा कानुनको दायरामा आउनुपर्ने हुन्छ । विदेशी ओटीटीहरूलाई सूचना दिइरहन जरुरी नहुने हमालको भनाइ छ । उनका अनुसार तिनले सरकारसँग स्वीकृति नलिइकन सेवा दिन पाउँदैनन् । पहिला पो कानुनै थिएन, जे गरेगरे । अब कानुन बनेको छ, उहाँहरू कानुनको दायरामा आउनैपर्छ, उनले भने । नियमावली संशोधन भई राजपत्रमा प्रकाशित भएको डेढ महिना भइसकेको छ । हालसम्म इजाजतपत्रका लागि कसैले पनि निवेदन नदिएको उनले जानकारी दिए । कार्यविधि बनेपछि यसमा कडाइ गरिने उनको भनाइ छ ।उनका अनुसार यो नियमावलीले युट्युब च्यानललाई भने समेट्दैन । ग्राहक बनाएर पैसा लिनेहरूलाई मात्रै हामीले हेर्ने हो, उनले भने, युट्युब च्यानल भनेको फ्रि च्यानल हो, त्यसका भिडियो निःशुल्क हेर्न पाइन्छ । युट्युब प्रिमियमचाहिँ यसको दायरामा आउँछ तर यो अहिले हामीकहाँ उपलब्ध छैन ।नयाँ नियमावलीमा उल्लेख भएको अनलाइन टीभी को परिभाषामा निकै विवाद भएको थियो । त्यसमा अनलाइन टेलिभिजन (इन्टरनेट टीभी) भन्नाले इन्टरनेटमार्फत आफैंले उत्पादन गरी नियमित रूपमा श्रव्यदृश्य कार्यक्रम प्रसारण गर्ने कार्य भनिएको छ । यसबारे हमालले प्रस्ट्याए, अनलाइन टीभी भनेको चाहिँ आफ्नो वेबसाइट बनाएर त्यसमा नियमित रूपमा कार्यक्रम राख्ने, ग्राहक बनाउन पैसा लिनेलाई भन्न खोजिएको हो । युट्युबजस्तो निःशुल्क प्लाटफर्मलाई होइन ।"
सौराहामा 'फुड फेस्टिबल को रमझम,"(चितवन)  सडक किनार दायाँबायाँ झकीझकाउ बनाइएको छ । स्वादिला परिकारका स्टल पनि राखिएका छन् । खान्कीको स्वादसँगै विभिन्न सांस्कृतिक झाँकी हेरेर रमाउनेको संख्या पनि उल्लेख्य छ । वन्यजन्तु हेर्न आएका पर्यटक बास बस्ने सौराहामा नयाँ वर्षको अवसर पारेर बुधबारदेखि फुड फेस्टिबल सुरु भएको छ । फेस्टिबलकै लागि सौराहालाई सामान्य अवस्थाभन्दा बढी चमकदार बनाइएको छ ।सौराहाको रेस्टुरेन्ट तथा बार एसोसिएसन (रेबान) ले फेस्टिबल आयोजना गरेको हो । १७ वर्षअघिदेखि यहाँ भ्यालेन्टाइन्स डे सन्दर्भ पारेर यो फेस्टिबल आयोजना हुने गरेको हो तर पछिल्ला २ वर्ष कोरोना महामारीका कारण सम्भव भएन । नयाँ वर्षमा कोरोना संक्रमणको जोखिम नदेखिएपछि भ्यालेन्टाइन्स डेमा हुने फेस्टिबल यो बेला राख्यौं, फेस्टिबलका संयोजक ध्रुव गिरीले भने । चितवन राष्ट्रिय निकुञ्ज घुम्न आउने अधिकांश पर्यटक सौराहा पुग्छन् । यहाँ सवा सयको हाराहारीमा होटल, रिसोर्ट र २ सयभन्दा बढी रेस्टुरेन्टहरू छन् । कोरोना महामारीका कारण २ वर्षयता सुनसान सौराहामा अहिले चहलपहल बढेको छ । घुम्न आउने क्रममा केही सुधार देखिन्छ । यसलाई बढाउन आवश्यक छ । त्यसैले यो कार्यक्रम राखेका हौं, सौराहा रेबानका अध्यक्ष नरेश गिरीले भने ।सौराहा क्षेत्रको झन्डै १७ सय मिटर लम्बाइको सडकको दायाँबायाँ विभिन्न परिकारका स्टल र आउटलेटहरू राखिएका छन् । होटल रेस्टुरेन्टका पकवानदेखि स्थानीय समुदायका खान्की त्यहाँ हुनेछ । खानाका २ सय स्टलहरू रहनेछन् । हामीले टोल विकास संस्थाहरूसँग पनि समन्वय गरेका छौं । एउटा टोलमा थारू समुदायको बसोबास बाक्लो छ । त्यहाँ थारूका परिकारहरू चिच्चर, घोंगी, माछा, हाँस खान पाइन्छ, फेस्टिबल संयोजक गिरीले भने । उनका अनुसार अन्य जाति तथा समुदायका रैथाने खानाहरू पनि पाक्नेछन् । तीन दिनसम्म चल्ने फेस्टिबलमा हरेक साँझ सडकमा सांस्कृतिक झाँकीसमेत देखाइनेछ ।"
घटनास्थलमा सटगनका १० खोका,"विराटनगर (कास) गत चैत ६ गते साँझ मोरङको लेटाङमा भएको हिंसात्मक भीडमा २६ वर्षीया प्रहरी जवान उर्मिला श्रेष्ठको मृत्यु गोली लागेर भएको पुष्टि भएपछि घटनाले नयाँ मोड लिएको छ । श्रेष्ठलाई लागेको गोली प्रहरीको हो वा उत्तेजित भीडबाट गोली चलेको थियो भन्ने पुष्टि हुन बाँकी छ । घटनामा प्रहरीले दुई दर्जनभन्दा बढी हवाई फायर गरेको थियो ।सुरुवाती अनुसन्धानमा प्रहरीले श्रेष्ठको मृत्यु धारिलो हतियार प्रहारबाट भएको बताउँदै आएको थियो । तर पोस्टमार्टम रिपोर्टले उनको मृत्यु गोली प्रहारबाट भएको उल्लेख गरेपछि घटना थप शंकास्पद बनेको हो । लेटाङ५ खेरुवास्थित शिक्षा माध्यमिक विद्यालयका शिक्षक मनोज पौडेलले कक्षा ६ अध्ययनरत एक बालिकालाई यौन दुर्व्यवहार गरेपछि उनलाई नियन्त्रण गर्न पुगेको प्रहरी टोलीलाई आक्रोशित भीडले आक्रमण गर्दा श्रेष्ठको घटनास्थलमै मृत्यु भएको थियो । आक्रमण स्थल विद्यालयदेखि करिब डेढ किलोमिटर दक्षिणको धराने चोक हो । भीड नियन्त्रण गर्दै अगाडि बढेका प्रहरी र उत्तेजित भीडबीच चोकमा साढे आठ बजेदेखि दुई घण्टासम्म दोहोरो झडप हुँदा प्रहरीले दर्जनौं पटक हवाई फायर गरेको स्थानीय जंगबहादुर श्रेष्ठले बताए । उनका अनुसार तीनतिरबाट आएको भीडले प्रहरीलाई घेरा हालेर आक्रमण गरेको थियो । सो बन्दुकको ठूलो र सानो आवाज पटकपटक सुनिएको उनले बताए । घटना नियन्त्रणमा लिन प्रहरीले तीन वटा हतियारमार्फत हवाई फायर गरेको थियो । ती हतियारमा लोड गरिएका गोली र मृतकको शरीरबाट निकालिएको गोली विधि विज्ञान प्रयोगशालामा परीक्षण गर्दा म्याच नभएपछि अनियन्त्रित भीडबाटै गोली चलेको हुन सक्ने मोरङ प्रहरी प्रमुख एसपी शान्तिराज कोइरालाको भनाइ छ । कोइरालाले भने, हत्यारालाई पक्राउ गर्न अनुसन्धान भइरहेको छ, जोसुकै भए पनि दोषीलाई उम्किन दिँदैनौं । घटनाको तीन सातापछि कोइरालाले मोरङ प्रहरी प्रमुखको जिम्मेवारी सम्हालेका हुन् । घटनाताका प्रहरी प्रमुख एसपी जनार्दन जीसी थिए । घटनास्थलमा सटगनका १० वटा खोका फेला परेका थिए । घटना राति भएकाले गोली चलाउनेको पत्तो लगाउन गाह्रो भयो, कोइरालाले भने, पक्राउ परेका सबैले भाला, ढुंगा, बोत्तल प्रहार गरेको स्विकारे पनि भीडबाट कसले गोली चलायो भन्ने जानकारी नभएको बताउँदा थप समस्या भएको हो । प्रहरीले अहिलेसम्म गोली चलेको हतियार फेला पार्न सकेको छैन । एक पूर्वडीआईजीका अनुसार धेरै प्रकारका सटगनमध्ये कुनबाट गोली चलेको र त्यसको प्रयोगकर्ता कोको हुन सक्छन् भन्ने पत्ता लगाउन सकेमा हत्याराको नजिक पुग्न सकिन्छ । बुधबार जिल्ला अदालतमा भेटिएका घटनाका अभियुक्तका अभिभावकले भने प्रहरीको मृत्यु प्रहरीकै गोलीबाट भएको दाबी गरेका छन् । एसपी कोइरालाका अनुसार घटनामा प्रत्यक्ष संलग्न भएका पाँच जना अझै फरार छन् । उनीहरू नियन्त्रणमा आएपछि गोली चलाउनेको पहिचान हुन सक्ने उनको दाबी छ । फरार पाँच जनाविरुद्ध प्रहरीले आजन्म कैदको माग गर्दै जिल्ला अदालतमा कर्तब्य ज्यान मुद्दा दर्ता गरेको छ । यसैबीच, मोरङ प्रहरीले बुझाएको मिसिलका आधारमा जिल्ला सरकारी वकिल कार्यालयले बुधबार घटनामा फरार पाँचसहित १५ जनाविरुद्ध आजन्म कैदको माग गर्दै जिल्ला अदालतमा कर्तव्य ज्यान मुद्दा दर्ता गरेको अदालतका सूचना अधिकृत हेमबहादुर बुढाथोकीले बताए ।"
सवारी दुर्घटनामा ३ प्रहरीको मृत्यु,"ओखलढुंगा (कास) सिद्धिचरण राजमार्गअन्तर्गत मानेभन्ज्याङ६, भँडारेखोलामा बुधबार बिहान बोलेरो दुर्घटना हुँदा ३ प्रहरीको मृत्यु भएको छ । सोलुखुम्बु प्रहरी कार्यालयबाट प्रदेश १ प्रहरी कार्यालय विराटनगरका लागि बा १७ च १०९४ नम्बरको बोलेरोमा हिँडेको प्रहरी टोली दुर्घटनामा परेको हो । सोलुखुम्बु प्रहरी कार्यालयमा कार्यरत हवल्दार भूपेन्द्र कार्की, जवान मानिक राजवंशीको घटनास्थलमै र हेलिकोप्टरबाट काठमाडौं लगिएका घाइते जवान रूपन बिष्टको उपचारका क्रममा नेपाल प्रहरी अस्पतालमा मृत्यु भएको प्रहरीले जनाएको छ । प्रहरी निरीक्षक ऋषिराज ढकाल, नायब निरीक्षक धनराज खतिवडा, सहायक निरीक्षक नवराज दाहाल, वरिष्ठ हवल्दारद्वय विशाल श्रेष्ठ र भूपेन्द्र खनाल एवं सवारी चालक इलाम निवासी लीलाप्रसाद खनाल घाइते भएका छन् । प्रहरी नायब निरीक्षक खतिवडा उपचारपछि डिस्चार्ज भइसकेका छन् । बोलेरो सडकदेखि अन्दाजी डेढ सय मिटर खसेको प्रहरीले जनाएको छ । कार्यालय प्रयोजनका लागि भाडामा लिइएको गाडीमा हतियार र पोसाकसहित हिँडेको टोली दुर्घटनामा परेको डीएसपी सुकदेव खनालले बताए । उनले प्रहरीले बोकेका हतियार घटनास्थलबाट संकलन गरिसकेको जानकारी पनि दिए ।"
कंगोमा मारिएका गुरुङलाई सेनाको सम्मान,काठमाडौं (कास) कंगोमा विद्रोहीको गोली प्रहारबाट मृत्यु भएका शान्ति सैनिक अनिल गुरुङलाई नेपाली सेनाले अन्तिम सम्मान अर्पण गरेको छ । बुधबार छाउनीस्थित वीरेन्द्र अस्पतालमा गुरुङलाई श्रद्धाञ्जली व्यक्त गर्दै अन्तिम सम्मान अर्पण गरिएको जनसम्पर्क तथा सूचना निर्देशनालय जंगी अड्डाले जानकारी दिएको छ । सुर्खेतको गुर्माकोट नगरपालिका१४ जहरेका गुरुङको उपचारका क्रममा चैत २२ गते मृत्यु भएको थियो । उनको पार्थिव शरीरमा प्रधानसेनापति प्रभुराम शर्माले नेपाली सेनाको झन्डा र संयुक्त राष्ट्रसंघका नेपालका लागि आवासीय प्रतिनिधि रिचर्ड हवार्डले संयुक्त राष्ट्रसंघको झन्डा ओढाएर श्रद्धाञ्जली दिएका थिए । प्रधानसेनापति शर्माले कंगो मिसनमा रहेका संयुक्त राष्ट्रसंघका फोर्स कमान्डरको समवेदना पत्र र अन्तिम दाहसंस्कारका लागि नेपाली सेनाबाट प्रदान हुने रकम मृतकका परिवारलाई हस्तान्तरण गरेका थिए ।
रंगमञ्चमा 'पल्पसा क्याफे र 'उलार,"(काठमाडौं)  ललितपुर थसिखेलस्थित थिएटर भिलेजमा यतिबेला नाटक पल्पसा क्याफे रिहर्सलमा रंगकर्मीहरूको समूह अभ्यासरत छन् । मञ्चनको दिन नजिकिँदै गर्दा समूहको अभिनय अभ्यास र व्यवस्थापन नियमित छ । वैशाख ९ बाट थापागाउँस्थित मण्डला थिएटरमा नाटकको नियमित मञ्चन हुँदै छ । कोराना महामारीका कारण अघिल्लो वर्ष मञ्चन रोकिएकाले समूहले कलाकारसमेत हेरफेर गरी पुनः रिहर्सल सुरु गरेको हो । १० वर्षे सशस्त्र द्वन्द्वको समयलाई केन्द्रित गरेर एक चित्रकारको कथालाई प्रस्तुत गर्ने नारायण वाग्लेको चर्चित उपन्यास पल्पसा क्याफे लाई नाटकका रूपमा ल्याउने तयारी भएकाले समूह अझ उत्साहित छ । उपन्यासलाई नाट्य रूपान्तरण सुरज सुवेदीले गरेका हुन् भने निर्देशन विमल सुवेदीको छ । महामारीको लामो प्रभाव त्यसमाथि चर्चित उपन्यास भएकाले समूहले आफ्नो प्रयासलाई निकै चुनौतीका रूपमा लिएका छन् । निर्देशक सुवेदीका अनुसार समूहले नाटक तयारीका लागि अहिले चौथो पटक रिहर्सल गर्दै छ । हामीले द्वन्द्वको कथालाई नाटकमा उतारिरहेका छौं । कोरोनाले गर्दा मञ्चनका लागि पनि युद्ध नै लडेको जस्तो भयो, उनले भने । यही नाटकमार्फत सुवेदी झन्डै एक दशकपछि अभिनयमा समेत फर्कंदै छन् । पल्पसा क्याफे मार्फत आम दशर्कका सामु आउन सहज नभएको उनको भनाइ छ । उपन्यासको मूल कथा, समय र परिवेशलाई अहिलेको नाटकका रूपमा पस्कनु आफ्नो लागि अवसर र चुनौती दुवै रहेको उनले सुनाए । हुन त साहियिक कृतिहरूमाथि नाटक बनेको यो पहिलो नाटक भने होइन । नेपाली रंगमञ्चमा विदेशी तथा स्वदेश स्रष्टाहरूबाट सिर्जना भएका कृतिहरूमा थुप्रै नाटकहरू बनेका छन् । हालै मात्र कीर्तिपुरस्थित थिएटर मल कीर्तिपुर रंगमञ्चले पारिजातको उपन्यास शिरीषको फूल लाई नाटकका रूपमा मञ्चन गर्यो । अञ्जान प्रदीपले निर्देशन गरेको नाटकलाई दर्शकले रुचाए पनि । त्यस्तै आख्यानकार नयनराज पाण्डेको उपन्यास उलार लाई पनि दर्शकले अब नाटकका रूपमा हेर्न पाउने भएका छन् । रंगकर्मी चे शंकरको निर्देशनमा मञ्चन हुन लागेको नाटक टेकुस्थित कौशी थिएटरमा वैशाख ६ देखि नियमित मञ्चनमा आउँदै छ । कौशीमा अहिले उलार समूहको रिहर्सल चलिरहेको छ । बजारमा आएर पाठकको मनमा बसिसकेको कृतिहरूलाई नाटकको रूप दिन असाध्यै सजग बन्नुपर्ने पल्पसा क्याफे लाई नाट्य रूपान्तरण गरेका सुरज सुवेदीको अनुभव छ । उपन्यासको पात्र, उसको हाउभाउ सबै कुरा पाठकले थाहा पाइसकेको हुन्छ । नाटकको दृश्यमा त्यही कुरालाई स्थापित गर्न अझ बढी जिम्मेवारी हुने रहेछ, उनले भने । मुख्य कथा र घटनालाई दृश्यमा साक्षात्कार गरेर दर्शकलाई पात्रसँग भेट गराउन सक्नु नै मुख्य जिम्मेवारी रहने उनको धारणा छ । उनी थप्छन्, उपन्यासको कथा तथा पात्र पहिले नै हुने भएकाले नाटकमा यसका लागि सोचिरहनु पर्दैन । योचाहिँ अलि फाइदा नै हुन्छ । साहित्यिक कृतिहरू नाटकका रूपमा मञ्चन हुनु सकारात्मक रूपमा लिन्छन् पत्रकार तथा लेखक वाग्ले । पल्पसा क्याफे लाई नाटकका रूपमा हेर्न उनी आतुर छन् । उपन्यासमा हुँदा त्यसमा लेखकको अवधारणा हुन्छ भने नाटकमा अर्कै तहबाट व्याख्या, विश्लेषण हुन सक्छ, उनले भने, पल्पसा क्याफेलाई पनि मैले उहाँहरूकै जिम्मामा छोडेको छु । राम्रो र रमाइलो नै होला भन्ने सोचेको छु । नेपाली सिर्जनाहरूमाथि नाटक बन्नाले अपनतत्वको भावना सिर्जना हुने पल्पसा क्याफे लाई सहनिर्देशन गरिरहेका दिलीप राणाभाट सुनाउँछन् । उनका अनुसार कृतिको मूल कथा र मौलिक कुरालाई ओझेल नपारी नाटकका रूपमा प्रस्तुत गर्ने हो भने यसलाई निकै सकारात्मक रूपमा लिनुपर्छ । सामाजिक विषयवस्तु र कथामार्फत समाजलाई प्रभाव पारेका साहित्यिक कृतिहरूलाई नाटकका रूपमा प्रस्तुत गर्दा त्यसमा नाटकको भाषासमेत समेटिने भएकाले अझ प्रभावकारी हुने उपन्यास उलार लाई रंगमञ्चमा ल्याउने तयारी गरिरहेका निर्देशक तथा परिकल्पनाकार शंकरको बुझाइ छ । कृतिमा पाठकले पाएको भाषा, छापलाई नाटकको न्यारेसन अझ शक्तिशाली हुने उनले जिकिर गरे । यसलाई उनी चुनौतीभन्दा पनि नयाँ प्रयोगका रूपमा लिन्छन् । समय सापेक्ष नाटकमा प्रस्तुत गर्दा आउने दृश्य, प्रस्तुतिमा अझ अर्को तहको परिकल्पना तथा स्वतन्त्रता रहन्छ । यसले समाज, मानव सभ्यता, हाम्रो धारणाहरूमा अझ प्रभाव पार्छ । उपन्यासमा पाठकले बनाएको चित्रअनुसार नाटक बुझाउन बिम्बात्मक तथा कलात्मक बनाउन सिर्जनात्मक पक्षको बढी प्रयोग हुने भएकाले लेखकले केही पक्षमा सम्झौता गर्नुपर्ने पाण्डेको भनाइ छ । उनले जोडे, एक डेढ घण्टामा उपन्यासलाई नाटकमा देखाउनुपर्ने हुन्छ । दृश्यलाई फेरि सच्याउन पनि मिल्दैन । पात्रअनुसार परिवेश, पहिरन सबै कुरा निर्माण भइसकेकाले पाठकको अपेक्षा पूरा गर्न कलात्मक प्रयोग हुन सक्छ । यसमा हामीले सम्झौता गर्नुपर्ने हुन्छ । यद्यपि रंगमञ्चका लागि नयाँ नाटकहरू लेखिनुपर्ने उनको मत छ । रंगमञ्चमा केही नौलो गरौं भन्ने रंगकर्मीहरूको हुटहुटी छ । यसको लेखन, विकास र विस्तारका लागि अझै बलियो आधार नबनिसकेकाले साहित्यिक कृतिमाथि नाटक गर्छु भनी आँट गर्नेहरूप्रति उनको समर्थन छ । बढ्दै गइरहेको नाटकघर, नाट्यकर्मीहरूको रंगमञ्चप्रतिको प्रेम, भोकलाई टार्न कृतिलाई नाटकका रूपमा पस्कने अभ्यासलाई वाग्ले पनि समर्थनकै रूपमा लिन्छन् । चलेको कृतिमाथि नाटक बनाउनु निर्देशकको ठूलो परीक्षाका रूपमा लिन्छन् प्राध्यापक अभि सुवेदी । उनका अनुसार जसले कृतिलाई नाटकका रूपमा लैजाँदै छन्, उसले कृतिको कथा, पात्र मात्र नभएर नाटकको मर्म र प्रविधिलाई समेत आत्मसात् गर्न सक्नुपर्छ । उनले भने, निर्देशकले उपन्यासमा भएको मूल कथा, पात्र तथा द्वन्द्वलाई खोजेर दर्शकलाई भेराइटी दिन सक्षम हुनुपर्छ । दृश्य देखाएर वा जोरजार पारेर मात्र कृतिले नाटकको रूप लिन सक्दैन । रंगमञ्चको विकास र निरन्तरताका लागि युवा पुस्ताका प्रयासलाई भने उनले सकारात्मक ठान्छन् ।"
सलमानको कार्यक्रम जेठ १४ गते,"काठमाडौं (कास) बलिउड स्टार सलमान खानका भाइ सोहेल खान बुधबार नेपाल वायुसेवा निगमको उडानमा मुम्बईबाट काठमाडौं आइपुगेका छन् । उनी आगामी जेठ १४ मा दशरथ रंगशालामा हुने सलमानको दबंग लाइभ इन नेपाल सांगीतिक कार्यक्रमको तयारीलगायत विषयमा जानकारी लिन काठमाडौं आइपुगेको आयोजक ओडीसी इन्टरटेन्मेन्ट प्रालिका प्रबन्ध निर्देशक सिमान्त गुरुङले बताए । बिहीबार दिउँसो १ बजे सोल्टी होटलमा हुने पत्रकार सम्मेलनमा सहभागी भएर सोहेल खान साँझ मुम्बई फर्किने छन्, गुरुङले भने । कोरोना महामारीले धराशायी भएको पर्यटन क्षेत्र चलायमान बनाउने उद्देश्यले आयोजना गर्न लागिएको कार्यक्रममा सहभागी हुन सलमानसहित बलिउड अभिनेत्री सोनाक्षी सिन्हा, ज्याकलिन फर्नान्डिज, प्रभु देवालगायत एक दर्जन भारतीय कलाकार काठमाडौं आउँदै छन् । सलमान काठमाडौं आएका बेला पर्वतीय उडानमा फनि जाने कार्यक्रम छ । कार्यत्रमले घुम्न आउने भारतीयहरूको संख्या अझै बढ्ने अपेक्षा गरिएको छ ।"
चेल्सीको पुनरागमनमा रियललाई राहत,"म्याड्रिड (रोयटर्स) रियल म्याड्रिड प्रशिक्षक कार्लो एन्सेलोटीका लागि बर्नाबाउमा मंगलबार एक अर्को कठिन रात सावित भयो । तर, उनको टिम चेल्सीको हातबाट ३२ ले पराजित भएर पनि युरोपेली च्याम्पियन्स लिगको सेमिफाइनल पुग्न सफल रह्यो । चेल्सीले अन्तिम आठको दोस्रो लेगमा उत्कृष्ट पुनरागमन रचे पनि त्यो रियललाई निर्णायक धक्का दिन भने पर्याप्त रहेन् । अतिरिक्त समयसम्म चलेको खेलको अन्त्यमा रियलको भाग्यमा राहत लेखिएको थियो भने चेल्सीको नाममा दुःख । रियल समग्रमा ५४ ले अगाडि रह्यो । उसले पाँचसाता अगाडि मात्र पेरिस सेन्ट जर्मेन (पीएसजी) विरुद्ध दुई गोलले पछाडि रहेको स्थितिबाट अन्तिम आठ पुग्न सफल रहेको थियो । जति मलाई गाह्रो हुन्छ, त्यति म खुसी हुने गर्छुं, खेलपछि पत्रकारसँग कुराकानी गर्दै कार्लो एन्सेलोटी मुस्कानसहित भने, वास्तवमै आजको खेलमा निकै कठिनाइ भयो । चेल्सीविरुद्ध हामी एक समय दुई गोलले पछाडि थियौं, तर यही स्थितिमा पनि हाम्रो टिमले राम्रो खेल्यो ।एन्सेलोटीले आफ्ना सबै खेलाडीको प्रशंसा पनि गरे र थपे, हामी किन सेमिफाइनल पुग्यौं भने हामी यसका लागि सक्षम थियौं । हाम्रा खेलाडी वास्तवमै बहादुर निस्के र उनीहरूले युद्धमा झैं लडे । आजको खेल सजिलो हुन्न भनेर हामीलाई पहिलेदेखि नै थाहा थियो, चेल्सीले दुई गोल गरेपछि त समीकरण आफैंमा जटिल भएको थियो । तर बर्नाबाउका जादूमयी वातावरणले खेलाडीलाई प्रेरित गरिरहेको थियो । टिम स्वयंले पनि कहिले पनि हरेस खाएनन् ।उनले चेल्सीको प्रशंसा गर्न पनि बिर्सेनन् । उनले रियलको तुलनामा बढी दुःख चेल्सीलाई नै भएको पनि स्विकारे । उनको भनाइ थियो, चेल्सीले निकै राम्रो गरेको हो, तर हाम्रो आफ्नो खेलमा पनि सबैलाई गर्व हुनुपर्छ । हामीले आखिरमा डिफेन्डिङ च्याम्पियनलाई पन्छायौं, त्यो पनि पीएसजीविरुद्धको खेलपछि । हामी दुई कठिन चरण पार गरेर सेमिफाइनल आइपुगेका छौं । त्यसैले पनि मसँग खुसी हुनका लागि पर्याप्त बहाना बनेको छ ।खेलपछि चेल्सीका प्रशिक्षक थोमस टुचेलले रियललाई हराएर पनि सेमिफाइनल पुग्न नसकेकोमा कुनै गुनासो गर्नुपर्ने स्थान नभएको बताए । उनले भने, यो यस्तो हार जितको खेल हो, जसलाई हामीले गर्वले पचाउनुपर्ने हुन्छ । मलाई लाग्छ, हामी भाग्यमानी रहेनौं । आजको खेलको तुलनामा हामीले पर्याप्त स्तर र गुण देखाउन सक्यौं । त्यसैले हामीले पछुताउनुपर्ने केही पनि छैन । करिम बेन्जेमाले अतिरिक्त समयमा गरेको गोल नै रियललाई सेमिफाइनल पुग्न पर्याप्त रह्यो ।मंगलबारकै अर्को खेलमा भिल्लारियलले बार्यन म्युनिकलाई ११ को बराबरीमा रोक्यो र समग्रमा २१ ले अगाडि रहेर सेमिफाइनल पुग्यो । यो नतिजापछि भिल्लारियलका प्रशिक्षक उनाइ एमरीले भने, हामी सेमिफाइनल पुग्नुको अनुभव निकै मीठो रहेको छ । हामी अहिले ठीक दिशातर्फ अग्रसर भइरहेका छौं । हाम्रो लागि बायर्नको सामना गर्नु र सेमिफाइनल पुग्नु सजिलो रहेन्, निकै गाह्रो नै रह्यो । तर हाम्रो एक मात्र लक्ष्य अगाडि बढ्नु नै थियो र त्यो पूरा भएको छ ।"
रानीमहलमा स्थायी कोर्टको चाहना,"(पाल्पा)  अभिनेता धीरेन शाक्य ३० वर्षअघि चलचित्र प्रतीक छायांकन गर्न रानीमहल पुगेका थिए । बिच भलिबलको सद्भावना दूत भएकाले यसपटक पनि उनी रानीमहल पुगे । त्यसबेला र अहिलेको रानीमहल क्षेत्रमा धेरै परिवर्तन पाएको उनले बताए ।मलाई पनि बिच भलिबलका लागि उपयुक्त स्थान लाग्यो, शाक्यले भने, खेलकुद र पर्यटनलाई जोडेर यस क्षेत्रको विकास गर्ने हो भने पर्यटकलाई आकर्षित गर्न सकिन्छ । कालीगण्डकीको सुसेली, वरपर डाँडाकाँडा, रानीमहलको आँगनमा बिच भलिबलको स्थायी कोर्ट बनाउन उनले सुझाव दिएका छन् । त्यसका लागि मैले के सहयोग गर्नुपर्छ तयार छु, उनले भने, तर, यस क्षेत्रको विकासमा खेल र पर्यटन जोडिनुपर्छ ।युवा तथा खेलकुद मन्त्रालयका सचिव डा दामोदर रेग्मीले पनि रानीमहल आफैंमा ब्रान्ड भइसकेको क्षेत्र भएको बताए । पर्यटकीय, धार्मिक र खेलकुदलाई सँगसँगै लैजान सक्नुपर्ने उनले बताए । धार्मिक र पर्यटकीय महत्त्वलाई खेलकुदसँग जोड्न सक्नुपर्छ, उनले भने, बिच भलिबलको हब बनाउनका लागि सबैको सहयोग जरुरी छ ।पूर्वाधारलाई बढाउँदै लग्ने हो भने मात्र खेलकुदको विकास हुने र त्यसलाई पर्यटनसँग जोडेर लग्नुपर्ने उनले बताए । भलिबल र बिच भलिबलको हब बनाउन सकियो भने पक्कै यस क्षेत्रको पनि पर्यटकीय विकास हुन्छ, उनले भने । केही दिनअघि आयोजित राष्ट्रिय महिला बिच भलिबल प्रयिोगिताले पनि रानीमहल क्षेत्रको विकासका लागि आगामी दिनमा प्रतियोगिता आयोजना गर्न सकिने पुष्टि गरेको छ । कालीगण्डकी नदीको किनारमा रहेको रानीमहल पर्यटकीय हिसाबले महत्त्वपूर्ण छ । रानीमहललाई पृष्ठभूमिमा राखेर बिच भलिबल खेल्न सकिने नेपाल भलिबल संघकी उपाध्यक्ष निरोज मास्केले बताइन् । वरिपरिको क्षेत्रलाई व्यवस्थित गर्ने हो भने यहाँ बिच भलिबललाई निरन्तरता दिन सकिन्छ, उनले भनिन् । रानीमहलमा अहिले पनि पाल्पा र बाहिरी जिल्लाका दैनिक ५ सय बढी पर्यटक आउने गर्छन् । खेल र पर्यटनलाई जोडेर रानीमहल क्षेत्रमा विभिन्न खेलुकदका प्रतियोगिता गर्ने हो भने रानीमहलको थप प्रचारप्रसार हुने उनले बताइन् ।समुद्र वा नदीको किनारमा बिच भलिबल खेलाइन्छ । बिच भलिबलका लागि रानीमहल क्षेत्र उपयुक्त ठहर्याइएको छ । उहाँ बिच भलिबल गर्न सकिन्छ भन्ने प्रचार भएको पाल्पाली संगम काठमाडौंका अध्यक्ष पदम न्यौपानेले बताए । ऐतिहासिक र सांस्कृतिक सम्पदाको धरोहर रानीमहल भएकाले पर्यटन प्रवर्द्धन गर्न थप मद्दत पुगेको उनको बुझाई छ । राष्ट्रिय तथा अन्तर्राष्ट्रिय रेफ्रीहरूले पनि रानीमहल क्षेत्र बिल भलिबलका लागि उपयुक्त भएको बताएका छन् ।खेलकुद र पर्यटनको एकापसमा सम्बन्ध छ, अन्तर्राष्ट्रिय निर्णायक गौतमप्रसाद लाछिवाले भने, त्यस सम्बन्धलाई नेतृत्व गर्ने काम बिच भलिबलले गरेको छ । यस्तो कार्यक्रम भइरहनुपर्छ ।यस क्षेत्रलाई खेलकुद र पर्यटनसँग जोडेर विकास गर्न सकिने प्रथम सञ्जय स्मृति राष्ट्रिय महिला बिच भलिबल प्रतियोगिताले पनि पुष्टि गरेको छ । हामीले अन्यत्र प्रतियोगिता आयोजना गर्नसक्ने भएपनि रानीमहल नै रोजियो, प्रतिष्ठानकी अध्यक्षसमेत रहेकी संघकी उपाध्यक्ष मास्केले भनिन्, यस क्षेत्रको विकास होस् भन्ने हाम्रो चाहना हो । बिच भलिबल हेर्न रानीमहल पुगेका संघीय, प्रदेश र स्थानीय सरकारका प्रतिनिधि, खेलाडी र प्रशिक्षकहरूले पनि स्थायी कोर्ट बनाएर हरेक वर्ष रानीमहलमा बिच भलिबल प्रतियोगिता गर्न सकिने सम्भावना औंल्याए ।"
अनुमाया र रसिला भिड्ने,"(काठमाडौं)  दोस्रो प्रधानमन्त्री कप खुला र्याङकिङ ब्याडमिन्टनमा पुरुष सिंगल्सतर्फ आर्मीका नवीन श्रेष्ठ र रिभाइभ लिजर पार्कका प्रिन्स दाहाल तथा महिलातर्फ आर्मीका दुई खेलाडी अनुमाया राई र रसिला महर्जन फाइनलमा भिड्ने भएका छन् ।राष्ट्रिय खेलकुद परिषद्को कभर्डहलमा बुधबार भएको सेमिफाइनलमा नवीनले एपीएफका दीपेश धामीलाई २११९, १२२१ र २११९ ले पराजित गर्दै फाइनल यात्रा तय गरे । प्रिन्सले आर्मीका प्रफुल्ल महर्जनलाई १९२१, २११७ र २११६ ले पराजित गरे ।महिला सिंगल्सतर्फ अनुमायाले आर्मीकै प्रार्थना देउवालाई १६२१, २११८ र २११५ ले पराजित गरिन् भने रसिलाले एपीएफकी जेसिका गुरुङलाई २११४ र २१११ ले पन्छाउँदै फाइनल भेट निश्चित गरिन् ।यु१५ पुरुष सिंगल्समा सिल्क ग्रुपका कविर केसीले स्पोर्ट्स हबका सुनिल कार्कीलाई २११३ र २३२१ तथा एनआरएनका साहिल चन्दले उदयपुरका रुमुहाङ राईलाई २११५ र २११९ हराउँदै फाइनल यात्रा तय गरे । पुरुष डबल्समा रिभाइभका प्रिन्स र आर्मीका नवीनको जोडीले एपीएफका दीपेश धामी र विजित थापा मगरको जोडीलाई २२२०, २३२५ र २११४ तथा आर्मीका पविन लिङथेव र सुरोज महर्जनको जोडीले कास्कीका विधान अधिकारी र विशाल खड्काको जोडीलाई २११५, २१२३ र २११७ ले हराएर फाइनलमा स्थान बनाए । सात स्पर्धाकै फाइनल बिहीबार हुनेछ ।"
रूपन्देही र मलेसिया सेमिफाइनलमा,"लुम्बिनी (कास) रूपन्देहीमा जारी प्रो क्लब च्याम्पियनसिपमा रूपन्देही एघार र मलेसिया एघार सेमिफाइनलमा प्रवेश गरेका छन् । भैरहवास्थित सिद्धार्थ क्रिकेट मैदानमा जारी प्रतियोगिताको समूह ए बाट मलेसिया, पुस स्पोर्ट्स दिल्ली र रूपन्देहीले अंक तालिकामा समान चारचार नम्बर ल्याएर नेटरनरेट आधारमा मलेसिया र रूपन्देही सेमिफाइनलमा प्रवेश गरेका हुन् ।बुधबार भएको पहिलो खेलमा नेपाल आर्मीले क्लबले भारतको उत्तर प्रदेशलाई सात विकेटले पराजित गर्दै समूह विजेता बनेको छ । खेलबाट दुवै टिम सेमिफाइनलमा प्रवेश गरेका छन् । पहिले ब्याटिङ गर्दै उत्तर प्रदेशले निर्धारित २० ओभरको खेलमा नौ विकेट गुमाउँदै १ सय १४ रन बनाएको थियो । खेलमा शुभम चौधरीले २७, राज यादव र नीतिन रामले समान २१२१ रन जोडे ।आर्मीका सुशान्त भारी, जितेन्द्र मुखिया र हरि चौहानले समान दुईदुई विकेट लिए । जबाफी ब्याटिङ गरेको नेपाल आर्मीले आठ बल बांँकी छँदा लक्ष्य भेट्टायो । उसका लागि रोहित पौडेलले ३०, भीम सार्कीले २६ र सन्तोष कार्कीले २० रन जोडे । दोस्रो खेलमा दिल्लीले रूपन्देहीलाई चार विकेटले पराजित गरेको छ ।पहिला ब्याटिङ गरेको रूपन्देहीले २० ओभरमा सबै विकेट गुमाएर एक सय तीन रन बनाएको थियो । विशाल विक्रम केसीले २९ र बसिर अहमदले २८ रन जोडे । दिल्लीका सबै बलरले दुईदुई विकेट लिए । जबाफी ब्याटिङ गरेको दिल्लीले १८ ओभरमा लक्ष्य पूरा गर्यो । भिसेस सरोहले सर्वाधिक २६ रन बनाए । विक्रम भुसाल र विशाल विक्रम केसीले समान दुईदुई विकेट लिए । बिहीबार सेमिफाइनलमा रूपन्देही र नेपाल आर्मी तथा उत्तर प्रदेश र मलेसिया भिड्नेछन् ।"
टीका भैरव सो क्योकुसिनलाई ४ स्वर्ण,काठमाडौं (कास) आयोजक टीका भैरव सो क्योकुसिन कराते डोजोले पाँचौं टीका भैरव राष्ट्रव्यापी क्योकुसिन कराते प्रतियोगितामा बुधबार सर्वाधिक ४ स्वर्ण जितेको छ । पुरुषमा ५ र महिलामा १ गरी ६ स्पर्धा समावेश प्रतियोगितामा टीका भैरवले सर्वाधिक ४ स्वर्ण जितेको हो । स्वर्णका अलावा टीका भैरवले २२ रजत र कास्य पनि जित्यो ।बाँकी ११ स्वर्ण वज्रबाराही र केन्द्रीय डोजोले जिते । गोदावरी नगरपालिकाको टीका भैरवमा भएको प्रतियोगिताको पुरुष ३० केजीमा टीका भैरवका अमृत नगरकोटी पहिलो भए । फाइनलमा उनले आफ्नै डोजोका निरोज नगरकोटीलाई पराजित गरे । ४० केजीमा टीका भैरवका निरन स्याङ्तानले फाइनलमा टीका भैरवकै विजय स्याङ्तानलाई हराउँदै शीर्ष स्थान हात पारे ।५० केजीको फाइनलमा टीका भैरवका सुदीप मगरले पाथीभराका सुनिल तामाङलाई हराए । ५५ केजीमा वज्रबाराहीका जयराम भुलनले पहिलो स्थान हात पारे । उनले फाइनलमा आईकेकेएफका मनीष कार्कीको चुनौती समाप्त पारे । खुलामा टीका भैरवका अजय तामाङ च्याम्पियन बने ।
नवौं राष्ट्रिय खेलकुद जेठ अन्तिम साता,"(काठमाडौं)  मन्त्रिपरिषद्को बुधबारको बैठकले नवौं राष्ट्रिय खेलकुद जेठ अन्तिम साता आयोजना गर्ने निर्णय गरेको छ । २०७७ सालमै गण्डकी प्रदेशमा आयोजना गर्ने घोषणा गरिएको बृहत् खेलकुद प्रतियोगिता कोभिड१९ महामारी र राष्ट्रिय खेलकुद परिषद्कै विवादले दुई वर्ष पछाडि सञ्चालन हुन लागेको हो ।युवा तथा खेलकुद मन्त्रालयको प्रस्तावअनुसार नवौं राष्ट्रिय खेलकुद गण्डकी प्रदेशमा जेठ २२ देखि २८ गतेसम्म आयोजना गर्ने मन्त्रिपरिषद्को बैठकले निर्णय गरेको छ, राष्ट्रिय खेलकुद परिषद्का सदस्यसचिव टंकलाल घिसिङले भने, यसलाई सफलतापूर्वक सञ्चालन गर्न अनौपचारिक रूपमा तयारी थालिसकेका छौं । तहगत परिषद्, राखेप कार्यकारिणी समितिको बैठक चाँडै बस्दै छौं । प्रदेश खेलकुद बोर्डका सदस्यसचिवहरूको बैठक वैशाख ४ गते बोलाइसकेको छु । पूर्वाधार र व्यवस्थापन पक्षको तयारीसँगै खेल संख्या र आयोजना स्थलहरूबारे चाँडै निर्णय गर्नेछौं । उनले भने, सुरुबाटै राष्ट्रिय खेलकुद गर्ने भन्नेमै थिए । तर, तीन महिना तीन हप्ता काम गर्न पाइएन । नत्र फागुनमै राष्ट्रिय खेलकुद गर्ने तयारी थालिसकेको थिए । अहिले पनि मेरो प्राथमिकता राष्ट्रिय खेलकुद आयोजना गर्ने नै हो र यही आर्थिक वर्षभित्र गर्ने अठोटअनुसार मन्त्रालयको प्रस्तावमाथि मन्त्रिपरिषद्ले निर्णय गरेको छ । सरकारले रमेश सिलवाललाई सदस्यसचिवबाट बर्खास्त गरेपछि घिसिङलाई १३ मंसिरमा राखेपको सदस्यसचिव नियुक्त गरेको थियो । तर, सरकारको निर्णयविरुद्ध सिलवालले सर्वोच्च अदालतमा रिट दायर गरेपछि काम नगर्नूनगराउनू भन्दै अदालतको अल्पकालीन अन्तरिम आदेशअनुसार घिसिङले मंसिर २९ सम्ममात्रै कार्यभार सम्हाल्न पाएका थिए । सर्वोच्चले चैत २२ मा सिलवालले दायर गरेको रिट नै खारेज गरेपछि घिसिङ पुन ः चैत २३ देखि राखेपको जिम्मेवारीमा फर्किएका हुन् ।अर्थमन्त्री जनार्दन शर्माले नवौं राष्ट्रिय खेलकुद आयोजनाका लागि बजेटको अभाव नहुने प्रतिबद्धता जनाएका छन् । अर्थ मन्क्रालयमा बुधबार आयोजित आर्थिक वर्ष ०७९८० का लागि नीति तथा कार्यत्रम र बजेट निर्माणका लागि खेलकुद क्षेत्रका विभिन्न संघसंस्था, प्रशिक्षक र खेलाडीसँगको छलफलमा मन्त्री शर्माले भने, राष्ट्रिय खेलकुदलाई भव्य रूपमा आयोजना गर्न बजेटको कुनै समस्या हुने छैन । उनले आउने बजेटबारे भने, नयाँ खेलाडी उत्पादन गर्नेतर्फ कार्यक्रम र बजेटले ध्यान दिनुपर्ने देखिन्छ । खेलकुद क्षेत्रले खुसी मनाउने गरी केही नयाँ कार्यक्रम ल्याउने गृहकार्य भइरहेको छ ।"

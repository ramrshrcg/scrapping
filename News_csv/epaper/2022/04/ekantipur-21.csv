शीर्षक,विवरण
"३६ लाख नयाँ मतदाता, पुरानै ढर्राका नेता","(काठमाडौं)वैशाख ३० मा हुने स्थानीय निर्वाचनमा ३६ लाख ५९ हजार २ सय ९९ नयाँ मतदाताले भाग लिनेछन् । पाँच वर्षमा थपिएका नयाँ मतदाताको संख्या गत संसदीय निर्वाचनमा पहिलो दल एमालेले पाएको भन्दा पाँच लाख बढी हो । नयाँ मतदातामध्ये केही पहिल्यै उमेर पुगेर पनि नाम छुट भएका थिए भने धेरैजसो भर्खर १८ वर्ष पुगेका हुन् ।अघिल्लो संसदीय निर्वाचनमा एमालेले समानुपातिकतर्फ ३१ लाख ७३ हजार चार सय ९४ मत पाएको थियो, त्योभन्दा ४५ हजार एक सय पाँच मत कम पाएर कांग्रेस दोस्रो भएको थियो । उसले ३१ लाख २८ हजार तीन सय ८९ मत पाएको थियो । तेस्रो दल माओवादीका पक्षमा १३ लाख तीन हजार सात सय २१ मत खसेको थियो । थपिएका मतदाता सबैभन्दा बढी लुम्बिनीमा छन् । पाँच वर्षमा लुम्बिनीमा ७ लाख ५७ हजार ९ सय ४३ मतदाता थपिएका छन् । अघिल्लो स्थानीय तहमा २४ लाख ६१ हजार ५ सय १४ मतदाता रहेको यो प्रदेशमा यसपालि ३२ लाख १९ हजार ४ सय ५७ मतदाता दर्ता भएका छन् । मतदाता थपिने दोस्रो नम्बरमा छ, मधेस । यहाँ ६ लाख ६६ हजार २ सय २० जना थपिएर कुल मतदाता संख्या ३३ लाख ३१ हजार १ सय ७० पुगेको छ । यसअघिको निर्वाचनमा मधेसमा २६ लाख ६४ हजार ९ सय ५० मतदाता थिए ।प्रदेश १ मा ६ लाख ६२ हजार ८ सय ९६ मतदाता थपिएका छन् । यो प्रदेशमा अब ३३ लाख ४७ हजार ३ सय ८४ मतदाता सूचीकृत भएका छन् । यो प्रदेशमा २०७४ को निर्वाचनमा २६ लाख ४ हजार ४ सय ८ मतदाता थिए । सबैभन्दा बढी मतदाता रहेको वाग्मती प्रदेशमा नयाँ मतदाता भने ६ लाख ५३ हजार १ सय ३६ मात्र छन् । अघिल्लो निर्वाचनमा २७ लाख ५९ हजार ७ सय ३३ मतदाता रहेकामा यसपालि ३४ लाख १२ हजार ८ सय ६९ पुगेका छन् । गण्डकी प्रदेशमा यसअघि १४ लाख १३ हजार ५ सय ८६ मतदाता थिए, यसपालि ३ लाख ७५ हजार ८ सय २५ जना थपिएका छन् । अब गण्डकीमा १७ लाख ८९ हजार ४ सय ११ मतदाता मतदानका लागि योग्य भएका छन् ।सुदूरपश्चिम प्रदेशमा १३ लाख ४ हजार ६ सय ४९ मतदातामा २ लाख ३७ हजार ५ सय १ मतदाता थप भएर १६ लाख ३२ हजार १ सय ५० पुगेका छन् । सबैभन्दा कम मतदाता थपिने प्रदेश कर्णाली हो । कर्णालीमा २०७४ को निर्वाचनमा ७ लाख ३ हजार ५ सय ४ मतदाता थिए । २ लाख १७ हजार ७ सय ७ मतदाता थपिएर १० लाख १ हजार ८२ पुगेका छन् ।नयाँ पुस्ताका मतदाता के सोच्छन् र तिनलाई आकर्षित गर्न राजनीतिक दलले कस्ता कार्यक्रम ल्याएका छन् । यो प्रश्न नै सबैभन्दा महत्त्वपूर्ण हुने राजनीतिक दलका नेताहरू नै बताउँछन् । सार्वजनिक मञ्च तथा चुनावी भाषणमा शीर्ष नेताहरू एकअर्काको व्यक्तिगत आलोचना गर्नमै व्यस्त रहे पनि घोषणापक्र लेख्ने त्रममा भने युवा मतदातालाई लक्षित योजना राख्न दलका नेताहरूले प्रतिस्पर्धा गरिरहेका छन् । कांग्रेसको घोषणापत्र लेखनको नेतृत्व गरिरहेका महामन्त्री गगन थापा आफू नयाँ मतदाताप्रति निकै सचेत रहेको बताउँछन् । चुनावी प्रशिक्षणमा युवा केन्द्रित स्थानीय मुद्दा अघि सार्नुपर्ने उनको भनाइ छ । नयाँ मतदाता वडावडा, टोलटोलमा छरिएका हुन्छन्, परिवारका अगुवाको आस्था जुनसुकै पार्टीमा भए पनि युवा भने स्वतन्त्र मतदाता हो, हुनुपर्छ भन्ने मानिएको पाइँदैन, उनी भन्छन्, नयाँ मतदाताका नयाँ सोच र नयाँ माग हुन्छन्, जसलाई दलहरूले पूरै बेवास्ता गर्छन्, यो दललाई घाटा हो र समग्रमा मतदातालाई पनि घाटा हो ।नयाँ मतदातामध्ये सहरका युवा राजनीतिमा मलाई चासो छैन र भोटै हाल्दिनँ भन्ने छन् । उनीहरू सबै राजनीतिक दलसँग रिसाएका हुन्छन्, झयानक आक्रोश हुन्छ । तर आत्रोश अभिव्यक्त गर्ने सबैभन्दा ठूलो अस्त्र मतपत्र हो भन्ने उनीहरूलाई बुझाउन नसकिएको महसुस गर्छन् थापा । भन्छन्, उनीहरूका माग ठूल्ठूला होइन, नितान्त स्थानीय हुन्छन्, मैले एकदुई ठाउँ गएर उनीहरूसँग छुट्टै भेट्ने कोसिस गरेको छु, सुरुमा संवाद गर्न चाहँदैनन्, किनकि उनीहरूलाई हामी मन पर्दैन, दलका मान्छे नै मन पर्दैनन्, संवाद गरिसकेपछि जब खुल्न थाल्छन्, उनीहरूका सुन्दर आकांक्षा खुल्छन् ।कांग्रेसकै घोषणापत्र लेखन समितिका सदस्य गुरुराज घिमिरे मुख्यतः रोजगारी, शिक्षा, कृषि, स्वास्थ्यका विषय घोषणापत्रमा समेट्न लागिएको जानकारी दिन्छन् । रोजगारीका अवसर सिर्जना, कृषिको आधुनिकीकरण र व्यवसायीकरण, शिक्षाको गुणस्तरीयताको आधार बसाल्ने योजना घोषणापत्रमा समेटिएका छन्, उनी भन्छन् । एमालेको घोषणापत्र लेखन समिति सदस्य तथा उपमहासचिव प्रदीप ज्ञवालीले पहिलो पटक मतदाता बन्न लागेका युवालाई स्थानीय सरकारमा साझेदार बनाउने विषय घोषणापत्रमा समेटिएको बताउँछन् । घोषणापत्र लेखनमा युवाका लागि खासगरी रोजगारीको उपलब्धता, शिक्षा, स्वास्थ्यलगायत आधारभूत सुविधा, व्यक्तित्व विकासका लागि चाहिने खेलकुद र मनोरन्जनलगायतका विषयलाई मध्यनजर गरिएको उनको भनाइ छ । युवाहरू राजनीतिमा दर्शकजस्ता मात्रै भएका छन् । राजनीतिमा उनीहरू जुन ढंगले सहभागी हुनुपर्ने हो त्यसरी हुन पाएका छैनन् । उनीहरूको सहभागिता हुनेबित्तिकै अपनत्व बढ्छ, ज्ञवाली भन्छन्, युवाका मुद्दालाई राजनीतिले छोएन भन्ने कुरा आएका छन्, त्यसैले स्थानीय तहको राजनीतिलाई युवाका मुद्दासँग जोड्ने योजना घोषणापत्रमा राखेका छौं ।माओवादीले भने घोषणापत्र लेखनको जिम्मेवारी सम्बन्धित तहलाई नै दिएको छ, स्थानीय तहअनुसार आवश्यकता र योजना फरक हुने भएकाले केन्द्रबाट घोषणापत्र नलेखिएको दलको भनाइ छ । तर पहिलो पटक मतदान गर्न लागेको युवाका लागि योजना राख्न भनिएको नेता वर्षमान पुन बताउँछन् । भन्छन्, यो गणतान्त्रिक व्यवस्था युवाहरूका लागि हो र यसका लागि माओवादी लडेको थियो । माओवादीले व्यवस्था बदल्यो अब रोजगारी, शिक्षा, स्वास्थ्यलगायत क्षेत्रबाट अवस्था बदल्ने गरी योजना ल्याउन सबै तहका कमिटीलाई सर्कुलर जारी गरिएको छ । युवा सरोकारका विषय उठाएर उनीहरूलाई राजनीतिमा अगाडि सारिरहेको पुनको भनाइ छ । युवाले आर्थिक विकास, रोजगारी, पूर्वाधार निर्माणका विषयमा आफ्नो चासो राखिरहेका छन् । आफ्नो ठाउँको प्राथमिकता छुट्याउन सक्ने भएका छन् । त्यही नै युवाको राजनीति हो, पुन भन्छन्, राजनीतिलाई युवाले घृणा होइन, सम्मान गर्ने गरी समाहित गर्नुपर्छ । त्यसका लागि युवाहरूको मुद्दा केन्द्रित कार्यक्रम ल्याउने र शासन सञ्चालनमा उनीहरूलाई सहभागी गराउने योजना अगाडि ल्याउने हो । राजनीतिप्रति युवाहरूलाई आकर्षित गर्न स्थापित नेताहरूले आफ्नो चरित्रमा सुधार गरी कार्यक्षमता देखाउनुपर्ने कांग्रेसका नेता घिमिरेको भनाइ छ । पहिलो पटक भोट हाल्न लागेका युवाहरूमा राजनीतिप्रतिको वितृष्णा अन्त्य गर्नका लागि नेताहरूको चरित्रमा सुधार हुनुपर्यो । राजनीतिप्रति जनताको विश्वास बढ्नुपर्यो, त्यसले नै नयाँ पुस्ताको आकर्षण बढाउँछ । राजनीति भनेको जनतालाई गुमराहमा राखेर स्वार्थ पूरा गर्ने क्षेत्र हो भन्ने बुझाइलाई बदल्न नेताहरू नै बदलिनुपर्छ, घिमिरेको भनाइ छ । एमाले केन्द्रीय कमिटीमा रहेको युवा नेता हुन् अरविन्द सिंह । उनी भन्छन्, फहिले युवा संगठनहरूबाट नयाँ मतदातालाई संगठित गर्न सकिन्थ्यो, अहिले त्यस्ता कार्यक्रमको कमी छ, चुनावमा मात्र गतिविधि बढ्दा युवालाई सत्रिय बनाउन चुनौती हुन्छ । युवाहरू राजनीतिप्रति किन निराश छन् ? त्यो विषय पहिल्याएर चुनावी एजेन्डा बनाउनुपर्ने उनको भनाइ छ । विवेकशील साझा पार्टीका प्रवक्ता शरदराज पाठक आफ्ना उम्मेदवार र चुनावी एजेन्डाले युवाहरूको मन जित्न सक्ने दाबी गर्छन् । वर्षौंदेखिको नेतृत्वले मुलुकलाई कुशासनकै दुश्चक्रमा राखिरह्यो । आम मानिस, युवालाई निराशामा राख्यो, फेरि पनि तिनैलाई अनुमोदन गर्ने हो भने राजनीति बिग्रियो भनेर गनगन गरेर काम छैन, उनले भने, युवाहरूलाई समेट्ने उम्मेदवारलाई मौका दिनुपर्यो नि, त्यसपछि सही अर्थमा राजनीतिक युग सुरु हुन्छ र त्यो युगको नेतृत्व युवाले गर्छ । उता युवाहरूको भने आफ्नै सोच छ । तीन महिनाअघि मतदाता परिचयपत्र हात पारेका शिशिर लामिछाने दुई कारणले उत्साहित छन् । पहिलो, उनी पहिलो पटक मतदानमा भाग लिँदैछन् भने दोस्रो, स्थानीय तह निर्वाचनमा उनैले चाहेको उम्मेदवारलाई विवेकपूर्ण ढंगले भोट हाल्ने अधिकार उनीसँग छ । स्कुलमा नै राइट टु भोट भनेर पढेको थिएँ, यसपालि त्यो अधिकार प्रयोग गर्दै छु, कस्तो हुँदोरहेछ भन्ने एक्साइटमेन्ट भइरहेको छ, उनी सुनाउँछन् । बौद्ध घर भएका १९ वर्षीया लामिछाने बीबीए पहिलो सेमेस्टरमा अध्ययनरत छन् । उनी कुनै राजनीतिक दल विशेषप्रति आस्था राख्दैनन् । उम्मेदवार छनोट गर्ने उनको आफ्नै मापदण्ड छन् । युवाका नयाँ सोच र अपेक्षा सुनिदिने, युवालाई स्वदेशमै गुणस्तरीय शिक्षा, रोजगारी दिलाउने, प्रविधिमैत्री सेवा दिने र निरन्तर विकास गर्ने उम्मेदवार उनको छनोटमा पर्नेछन् । पहिलो रोजाइमा युवा नै पर्नेछन्, युवा नभए नवीनतम् मुद्दा र सोचलाई सम्बोधन गर्ने उम्मेदवारलाई मेरो भोट जानेछ, उनी भन्छन्, सडक, विद्युत्जस्ता भौतिक पूर्वाधार केन्द्रित विकास मात्रै होइन, युवाका रुचिमा पर्ने खेलकुद, संगीत, साहित्य, कलासंस्कृतिलाई पनि प्राथमिकता दिने उम्मेदवार खोज्दै छु । बुबाआमा र आफ्नो रोजाइ फरक पर्न सक्ने उनको भनाइ छ । ड्याडीमम्मीले युवालाई पत्याइहाल्नुहुन्न, तर उहाँहरूले पत्याएर पठाएकाले यत्रो पाँच वर्षमा गतिलो काम पनि गर्नु भएन, भन्छन्, मेरो घर नजिकैको बाटो चार वर्षसम्म बिजोग थियो, पाँचौं वर्षमा आएर मात्रै बन्यो, अहिले काठमाडौंको खाल्डाखुल्डी भटाभट पुरिएका छन्, चुनाव आउँदा खाल्डो पुर्नेले देशको विकास गर्न सक्दैनन् । निर्वाचित भएपछि कार्यकालभरि निरन्तर काम गर्ने र युवाको विश्वास जित्ने उम्मेदवारलाई जिताउनुपर्ने उनको धारणा छ । निर्मला तामाङ पनि यस्तै सोच राख्छिन् । २४ वर्षीया तामाङ अध्ययनका लागि नै सिन्धुपाल्चोक छाडेर काठमाडौं आएकी हुन् । व्यवस्थापन संकायमा पढ्न र त्यतैबाट भविष्य बनाउन चाहन्थिन् । पढ्न चाहेको विषय गाउँको कलेजमा थिएन । घर छोडेर काठमाडौं आइन् । प्लस टु व्यवस्थापन संकायमा भर्ना भइन्, परिवारमा धेरै सदस्य भएकाले बाआमाले खर्च दिन नसक्ने भएपछि काम गर्दै, खर्च जुटाउँदै गर्दा जीवन संघर्षपूर्ण भयो । गाउँमै पढ्न पाएको भए घरमै बसेर, घरकै खाएर पढ्न पाउँथे, अहिले मैले कोठाभाडा तिर्नकै लागि पनि कठिन काम गर्नुपर्छ, भन्छिन्, अब भोट हाल्ने समयमा मजस्ता युवाका मुद्दालाई कुन दल र कुन उम्मेदवारले सम्बोधन गर्छन् त भनेर साथीहरूसँग सल्लाह गर्छु । शिक्षा, स्वास्थ्य र रोजगारीको ग्यारेन्टी गर्नेलाई भोट दिने हो । युवाहरू नेतृत्व र निर्णय क्षमता राख्न सक्दैनन् भन्ने पुरानो सोचलाई चुनौती दिने बेला आएको ललितपुरका सागर लामाको बुझाइ छ । २२ वर्षीया लामा पूर्ण दृष्टिविहीन व्यक्ति हुन् । अपांगता भएका व्यक्ति (खासगरी दृष्टिविहीनको) अधिकार क्षेत्रमा युवा अभियन्ताका रूपमा सक्रिय उनी कुनै राजनीतिक दलविशेषप्रति आस्था राख्दैनन् । शिक्षा, स्वास्थ्य, रोजगारी, अपांगता, पिछडिएका, जनजाति, दलितका मुद्दामा काम गर्न चाहने मात्र उम्मेदवार उनको रोजाइमा पर्दैनन् । उनलाई आकर्षित गर्ने उम्मेदवार युवालाई सुन्ने, बुझ्ने, समाज, देशको विकास र नेतृत्वमा समेट्न चाहने हुनुपर्छ । ललितकलामा स्नातक गर्दै गरेका लामा कला, साहित्य र समाजका बारेमा जानकारी राख्छन् । बहालवाला जनप्रतिनिधिले कलासाहित्यलाई खासै प्राथमिकता नदिएको, वडादेखि पालिकासम्मका नीति, योजनामा युवालाई नसमेटेको उनका मूल्यांकन छ । आफ्नै मूल्यांकनका आधारमा मतदान गर्ने उनको भनाइ छ । आमाबुबाले रोजेकै दल र उम्मेदवारलाई फरि पनि भोट हाल्नुपर्छ भन्ने परम्परालाई अस्वीकार गर्छु किनकि अहिलेको युवाहरू सुसूचित भइसकेका छन्, मतको महत्त्व बुझ्ने भइसकेका छौं, उनी भन्छन्, कार्यगत र नेतृत्व क्षमता राख्नेलाई अवसर दिनुपर्छ, अब युवाहरू लोभलालचमा फस्नु हँॅदैन । लामाको विचारमा राजनीतिक दल निकट संगठनमा लागेका युवाहरू मनै नपरेकालाई पनि भोट हाल्न बाध्य पारिन्छन् । तर स्वतन्त्र मतदाता भने असल उम्मेदवारका लागि निर्णायक हुने गर्छन् ।राजनीतिक विश्लेषक इन्द्र अधिकारी पनि आगामी निर्वाचनमा नयाँ मतदाता निर्णायक हुने बताउँछिन् । उनको विश्लेषणमा निर्वाचित जनप्रतिनिधिको मनपरीले मतदाता रुष्ट छन् । राजनीतिशास्त्रका विद्यार्थीहरू पढाउँदै गर्दा युवापंक्तिमा राजनीतिप्रतिको निराशा छताछुल्ल भएको महसुस उनले गरेकी छन् । पञ्चायतकालमा जस्तो बाउआमा कुनै पार्टीमा लागेकै कारण छोराबुहारी र तिनका सन्तति त्यतै लाग्छन् भन्ने अब छैन, अब त बाआमा, अभिभावकमा पनि निराशा छ, अधिकारी भन्छिन्, छोराछोरीलाई पहिलेजसरी दबाब दिन्छन् भन्ने लाग्दैन, छोराछोरी स्वविवेक प्रयोग गर्ने भइसकेका छन्, किनकि भोट हाल्ने ठाउँमा त एक्लै जाने हो नि । समाजशास्त्री तिलक विश्वकर्मा नयाँ मतदाताको राजनीतिक पृष्ठभूमिले उम्मेदवार चयनमा अर्थ राख्ने बताउँछन् । अझै पनि समाजमा खाडल छ, काठमाडौंमा पढ्दै वा काम गर्दै गरेको मतदाता गाउँमा पुगेर भोट हाल्नुछ तर आउजाउ खर्च छैन भने लहैलहैमा लागेर कुनै पनि पक्षले व्यवस्था गरेको गाडी चढेर आउजाउ गर्न सक्छन्, उनकै पक्षमा भोट हाल्न बाध्य हुन्छन्, उनी भन्छन्, यति हुँदाहँॅदै पनि राजनीतिक दल र तिनका उम्मेदवारलाई चुनौती त हुन्छ नै किनकि युवा मनस्थिति धेरै फेरिइसकेको छ ।"
१२ दिनमा फर्किए गभर्नर,"काठमाडौं (कास) सर्वोच्च अदालतको आदेशबाट निलम्बन फुकुवा भएपछि नेपाल राष्ट्र बैंकका गभर्नर महाप्रसाद अधिकारी बुधबार काममा फर्किएका छन् । १२ दिनमा राष्ट्र बैंक फर्किएका अधिकारीले आगामी दिनमा अर्थ मन्त्रालय र नेपाल राष्ट्र बैंकले संस्थागत रूपमा सल्लाह गरेर अगाडि बढ्ने बताए । हामी व्यक्तिभन्दा पनि संस्था हौं, गभर्नर, राष्ट्र बैंक, अर्थ मन्त्रालय भनेका संस्था हुन्, उनले भने, विभिन्न घटना, परिघटनाले यस्ता स्थितिहरू ल्याउँछन् तर हामीले आफ्नो जिम्मेवारी पूरा गरिराख्दाखेरि गर्नुपर्ने समन्वय, सम्पर्क गर्छौं । त्यसमा कुनै किसिमको आग्रह र पूर्वाग्रह राखेर गर्नुपर्ने भन्ने छैन । हामी त्यसमा सतर्क रहन्छौं । उनले अदालतमा विचाराधीन मुद्दाका बारेमा थप बोल्न चाहेनन् तर आगामी दिनमा आउने आदेश पनि आफ्नो पक्षमा हुने आशा व्यक्त गरे । भोलिको दिनमा मैले पेस गरेको निवेदनमाथि थप सुनुवाइ गर्दै जाँदा नेपाल राष्ट्र बैंक, केन्द्रीय बैंकको स्वायत्तता, मौद्रिक नीति, मौद्रिक स्थायित्व, आर्थिक स्थायित्व सम्बन्धमा यसरी नै सन्देशहरू आउने आशा राखेको छु, उनले भने, म एउटा माध्यम मात्रै हुँ, यो समग्र प्रणालीका लागि आएको आदेश हो ।अर्थमन्त्री जनार्दन शर्माको प्रस्तावमा मन्त्रिपरिषद्ले गभर्नर अधिकारीविरुद्ध विभिन्न आरोप लगाउँदै चैत २५ मा छानबिन समिति गठन गरेको थियो । मन्त्रिपरिषद्ले सर्वोच्च अदालतका पूर्वन्यायाधीश पुरुषोत्तम भण्डारीको अध्यक्षतामा तीन सदस्यीय समिति गठन गरेपछि उनी निलम्बनमा परेका थिए । अछामका पृथ्वीबहादुर शाह र उनको परिवारका नाममा अमेरिकाबाट आएको अवैध रकम फुकुवा गर्न नमानेपछि गभर्नर अधिकारीसँग अर्थमन्त्री शर्मा रुष्ट बनेका थिए । आफूलाई निलम्बन गर्ने निर्णयविरुद्ध अधिकारी सर्वोच्च अदालत गएका थिए । उनको निवेदनमा सुनुवाइ गर्दै न्यायाधीश हरिप्रसाद फुयालले इजलासले सरकारको निर्णय कार्यान्वयन नगर्न र गभर्नरका रूपमा काम गर्न दिन मंगलबार अल्पकालीन अन्तरिम आदेश जारी गरेको थियो । उक्त निवेदनमाथि वैशाख १३ मा अन्तरिम आदेशका लागि सुनुवाइ गर्न पेसी तोकिएको छ ।"
ठेक्कापट्टामा संलग्न व्यक्ति उम्मेदवार बन्न पाउने,"(काठमाडौं)सम्बन्धित पालिका क्षेत्रभित्र ठेक्कापट्टा व्यवसायमा संलग्न भएका व्यक्ति स्थानीय तह निर्वाचनमा उम्मेदवार बन्न नपाउने भएका छन् । निर्वाचन आयोगको आचारसंहितामा स्थानीय तहमा उम्मेदवार बन्ने व्यक्तिले मनोनयन दर्ताअघि कुनै स्थानीय तहको ठेक्कापट्टा वा चल अचल सम्पत्तिसम्बन्धी व्यवहारमा संलग्न नरहेको स्वघोषणा गर्नुपर्ने अनिवार्य गरेपछि त्यसविरुद्ध परेको रिटमा सर्वोच्च अदालतले सम्बन्धित पालिका क्षेत्रमा ठेक्कापट्टा गर्नेले मात्र उम्मेदवार हुन नपाउने आदेश दिएको हो । सर्वोच्चले सम्बन्धित स्थानीय तहबाहेक अन्यत्र ठेक्कापट्टामा संलग्न भएको व्यक्तिलाई उम्मेदवार हुनबाट नरोक्न आयोगलाई आदेश दिएको छ । न्यायाधीश नहकुल सुवेदीको एकल इजलासले आयोगले जारी गरेको आचारसंहितालाई व्याख्या गर्दै यस्तो आदेश दिएको हो । आचारसंहिताको व्यवस्थाविरुद्ध यादप श्रेष्ठले वैशाख ४ मा सर्वोच्चमा निवेदन दिएका थिए । श्रेष्ठको निवेदनमा सुनुवाइ गर्दै सर्वोच्चले स्थानीय तह निर्वाचन ऐनले स्थानीय तहको ठेक्कापट्टा वा अन्य चल अचल सम्पक्तिको व्यवहारमा संलग्न रहेका व्यत्ति उम्मेदवार हुन नपाउने गरी रोक नलगाएको भन्दै आचारसंहिताको व्यवस्थालाई सम्बन्धित स्थानीय तहमा मात्र लागू हुने गरी सीमित गरिदिएको हो । निर्वाचन आयोगले निर्देशिका बनाउँदा वा आदेश जारी गर्दा संविधानले निःसृत गरेको दायित्वअनुरूप निर्वाचनलाई स्वतन्त्र, निष्पक्ष र मर्यादित बनाउन प्रचलित कानुनी व्यवस्था प्रतिकूल नहुने गरी र आवधिक निर्वाचनका स्वीकार्य मूल्य मान्यताअनुकूल उचित र तर्कसंगत मानकका आधारमा गर्नुपर्ने देखिन्छ, सर्वोच्चको ५ वैशाखको आदेशमा भनिएको छ । कुनै पनि स्थानीय तहको ठेक्कापट्टासम्बन्धी व्यवहारमा संलग्न नरहेको भन्ने आचारसंहिताको प्रावधानले व्यावसायिक सरोकार नरहेका स्थानीय तहमा समेत उम्मेदवार हुनबाट रोक लगाउने देखिन्छ भन्दै सर्वोच्चले आयोगको त्यस्तो निर्णय प्रथम दृष्टिमा नै उचित तर्कमा आधारित भएको देखिएन भनेको छ । कानुनले निषेध नगरेको र संविधानप्रदत्त पेसा, व्यवसाय र रोजगार गर्न पाउने हकअन्तर्गत ठेक्कापट्टा व्यवसाय गरेकै आधारमा उम्मेदवार हुन रोक लगाउने गरी आयोगबाट निर्णय भएको सर्वोच्चले ठहर गरेको छ । आयोगको त्यस्तो निर्णयले वैयक्तिक स्वतन्त्रता तथा समानताको हकजस्ता आधारभूत मौलिक हकमा आघात पुग्ने पनि सर्वोच्चले ठहर्याएको छ । तर, कुनै व्यक्ति आफ्नो व्यावसायिक कारोबार भइरहेको स्थानीय तहमा निर्वाचित हुँदा निर्णय प्रक्रियामा स्वार्थ बाझिने भन्दै सर्वोच्च अदालतले त्यसमा भने रोक लगाउनु उपयुक्त हुने आदेश दिएको हो । सुशासन (व्यवस्थापन तथा सञ्चालन) ऐन, २०६४ मा पनि स्वार्थ बाझिने स्थितिमा निर्णय गर्न नमिल्ने भन्ने प्रावधान रहेको भन्दै सर्वोच्चले स्थानीय तहमा सुशासनको प्रत्याभूति सुनिश्चित गर्ने प्रयोजनका लागि स्थानीय तहको ठेक्कापट्टासम्बन्धी व्यवहारमा संलग्न नरहेको स्वघोषणा सम्बन्धित स्थानीय तहको हकमा लागू गर्न सान्दर्भिक हुन्छ भनेको छ ।"
अमेरिकी सांसद टोलीमा अन्तरिक्ष यात्री,"(काठमाडौं)युत्रेनमाथि रुसले गरेको आक्रमणको विरोधमा जनमत तयार गर्न ५ सदस्यीय अमेरिकी संसदीय टोली शुत्रबार काठमाडौं ओर्लिँदै छ । उक्त टोलीका एक सदस्य मार्क केली अमेरिकाको माथिल्लो सदन सिनेटका सदस्य मात्र नभएर नासाका पूर्वअन्तरिक्ष याक्रीसमेत हुन् । अमेरिकी टोलीमा मार्कका अतिरित्त माथिल्लो सदन सिनेटका तीन र तल्लो संसद् हाउस अफ रिप्रिजेन्टेटिभ्स का एक सांसद छन् ।एरिजोना राज्यबाट सिनेटमा प्रतिनिधित्व गर्ने मार्कका जुम्ल्याहा भाइ स्कट पनि अन्तरिक्ष यात्री हुन् । ६ मिनेटको अन्तरमा जन्मिएका मार्क र स्कट अन्तरिक्षमा पुग्ने एकमात्रै सहोदर दाइभाइ हुन् । उनीहरूमाथि शून्य गुरुत्त्वाकर्षण भएको ठाउँमा लामो समय बिताउँदा त्यसले मानवमा पर्ने असरका बारेमा वैज्ञानिक अनुसन्धान गरिएको थियो । उनीहरूमाथि दसवटा टोलीले अध्ययन गरेका थिए । वैज्ञानिकहरूले पृथ्वी र अन्तरिक्षमा रहँदा केली दाजुभाइको शरीरमा आउने अन्तरलाई समेत तुलना गरेका थिए । स्कटले रुसी अन्तरिक्ष यात्री मिखाइल कोर्निइन्कोसँगै २०१५ मार्च २७ देखि लगातार ३ सय ४० दिनसम्म अन्तरिक्ष केन्द्रमा बिताएर अन्तरिक्षमा लामो समय बस्ने कीर्तिमान बनाएका थिए । स्कट पृथ्वीभन्दा करिब ४ सय किलोमिटरमाथि अन्तरिक्षमा रहेकै बेला उनका दाइ मार्कले भने अमेरिकाको एरिजोना राज्यको टुसनबाटै अनुसन्धानमा सहयोग गरेका थिए । मंगल ग्रहमा मानव पठाउने विषयमा भइरहेको अध्ययनको एउटा कडीका रूपमा मार्क र स्कटमाथि अनुसन्धान गरिएको नासाले जनाएको छ । मंगल ग्रह अभियान भने ३० महिनाको हुने अनुमान गरिएको छ । चार पटकमा गरी स्कटले ५ सय २० दिन अन्तरिक्षमा बिताएका छन् । अन्तर्राष्ट्रिय अन्तरिक्ष केन्द्र (आईएसएस) मा रहँदा समयसमयमा स्कटको रगत, पिसाब र दिसाको नमुना संकलन गरिन्थ्यो । ती नमुना केन्द्रबाट पृथ्वी फर्किने अन्तरिक्षयात्रीका साथ पठाइन्थ्यो । ती नमुनाबाट शरीरमा भइरहेको परिवर्तनको (जिन) अनुवांशिकी जाँच हुन्थ्यो । त्यसक्रममा स्कट अन्तरिक्षमा जानुपूर्व संकलन गरिएका नमुनाको पनि अध्ययन गरिएको थियो । स्कट अन्तरिक्षमा जानुअघि र त्यहाँ रहँदा लिएका नमुना परीक्षण गर्दा जिनको रसायनिक सूचकमा १ हजारभन्दा बढी परिवर्तन देखिएको थियो । स्कटको शरीरमा परिवर्तन आएको हो कि होइन भनेर मार्कलाई आधार बनाएर अध्ययन गरिएको थियो ।अनुसन्धानले लामो समय अन्तरिक्ष यात्रा गर्दा मानिस शरीर दबाबमा रहने प्रमाणित गरेको थियो । अनुसन्धानले अन्तरिक्षमा रहँदा अनुवांशिकी र स्नायु प्रणाली बढी सक्रिय हुने र परिवर्तन हुनेसमेत देखाएको थियो । तर्कवितर्क र स्मरणलाई मन्द बनाउने पनि अध्ययनमा पाइएको थियो । अध्ययनले शरीरमा जुन प्रकारको परिवर्तन हुन्छ, त्यसले दीर्घकालीन रूपमा कुनै क्षति गर्छ वा गर्दैन भन्ने विषयमा भने प्रस्ट पारेन । स्कट पृथ्वीमा फर्किएको ६ महिनापछि गरिएको परीक्षणमा ९१ प्रतिशत जिन अन्तरीक्ष यात्रामा जानुअघिको अवस्थामा फर्किएको पाइएको थियो । उनीहरूमाथि गरिएको उक्त अनुसन्धानको नतिजा साइन्स जर्नलको २०१९ अप्रिलको अंकमा छापिएको थियो । मार्क र स्कटको जन्म १९६४ फ्रेबुअरी २१ मा न्युजर्सी राज्यमा भएको थियो । उनीहरूका आमा र बुबा दुवै प्रहरी अधिकृत थिए । अमेरिकी नौसेनाका युद्धक विमान चालकसमेत रहेका यी जुम्ल्याहालाई नेसनल एरोनोटिक्स एन्ड स्पेस एडमिनिस्ट्रेसन (नासा) ले १९९६ मा अन्तरिक्ष यात्रीका रूपमा छनोट गरेको थियो । डेमोक्रेटिक पार्टीका नेता मार्क सन् २०२० मा भएको सिनेटको चुनावमा विजयी भएका थिए । एक वर्ष अन्तरिक्षमा बिताएका स्कटले पनि नेपालप्रति चासो राख्दै आएका छन् । उनी सन् २०१८ जुनमा नेपाल आउँदाका तस्बिरहरू अहिले पनि पत्नी अमिकोको इन्स्टाग्राम र ट्विटरमा भेटिन्छ । उनले भक्तपुर दरबार क्षेत्र, नगरकोट र गुम्बा भ्रमण गरेको फोटो पोष्ट गरेकी छन् । मैले भनें हिमाल हेर्न चाहन्छु । उनले घर फर्केलगत्तै तिमीलाई त्यहाँ लैजान्छु भने, अमिकोले नगरकोटको फोटो इन्स्टाग्राममा सेयर गर्दै लेखिकी छन् । स्कटले नेपालमै रहँदा आफू अन्तरिक्षमा रहँदाको क्षण सम्झिँदै ट्वीटसमेत गरेका थिए । स्कट एकवर्षे मिसनका क्रममा अन्तरिक्षमै रहेका बेला नेपालमा भूकम्प गएको थियो । उनले भूकम्प गएको भोलिपल्ट अन्तरिक्षबाटै नेपालका बारेमा ट्वीट गर्दै कुशलताको कामना गरेका थिए । अन्तरिक्ष केन्द्रबाट हेर्दा शान्त देखिन्छ तर मेरो मन भने नेपालको भूकम्पबाट प्रभावितहरूको साथमा छ, २०७२ वैशाख १३ मा अन्तरीक्ष केन्द्रबाट देखिने नेपालको फोटो हाल्दै स्कटले लेखेका थिए ।"
"राजनीति भनेकै मनी, मसल र माफियाको बिम्ब बन्न थालेको छ",राजनीतिक दलको चिन्तन त्यस दिशामा जान्छ भन्ने विश्वास तपाईंलाई कत्तिको छ ? राजनीतिक कमाउने उद्योग होइन । समुन्नत नेपाल बनाउने लक्ष्यमा राजनीतिक दल जोडिनुपर्छ । भीड अघि लगाएर मात्रै राजनीतिक सफल हुन्न । राजनीतिक दलहरूले भ्रष्टीकरणबाट मुलुकलाई बचाउन नसक्नु पनि अपराध हो । लामो संघर्षबाट आएका नेताहरूले यति कुरा बुझ्नुपर्छ ।
सबै पालिकामा निर्वाचन अधिकृतको कार्यालय,"काठमाडौं (कास) स्थानीय तह निर्वाचन गराउन ७ सय ५३ स्थानीय तहमा बिहीबार निर्वाचन अधिकृतको कार्यालय स्थापना गरिँदै छ । निर्वाचन अधिकृतहरू नियुक्तिपत्र लिएर पालिकास्तरमा खटिइसकेका छन् । हरेक जिल्लामा एक जना मुख्य निर्वाचन अधिकृत हुन्छन् । मुख्य निर्वाचन अधिकृतले जिल्ला सदरमुकाम रहेको गाउँपालिका वा नगरपालिकाको केन्द्रमा मुख्य निर्वाचन अधिकृतको कार्यालय स्थापना गर्नेछन् । अन्य पालिकामा निर्वाचन अधिकृतको कार्यालय रहनेछन् । प्रमुख निर्वाचन आयुक्त दिनेश थपलियाले निर्वाचन अधिकृतको कार्यालयले मतदान केन्द्रमा रहेका समस्या, आचारसंहिता पालनाको अवस्थासमेत निर्वाचन अधिकृतको कार्यालयले हेने बताए । उनले भने, मतदाता नामावली टाँस्ने, उम्मेदवारी दर्ता, मतदान गराउनेदेखि मतगणना गर्ने कामसमेत यही कार्यालयले गर्नेछ ।कार्यालय स्थापना गर्दा सम्बन्धित गाउँपालिका वा नगरपालिकाको कार्यालय, जिल्ला समन्वय समितिको कार्यालय, सम्बन्धित जिल्लाको निर्वाचन कार्यालय, अन्य कुनै सरकारी कार्यालय र सरकारी स्वामित्वमा रहेको कार्यालयको भवन प्रयोग गर्नुपर्ने सर्त निर्वाचन आयोगले तोकेको छ । सरकारी भवन उपलब्ध नभए मात्र भाडाको घर लिनुपर्ने हुन्छ । निर्वाचन अधिकृतको कार्यालयमा निर्वाचन अधिकृत, सहायक निर्वाचन अधिकृत, सहायक कर्मचारी, लेखापाल, कम्प्युटर अपरेटर, सवारी चालक, कार्यालय सहयोगी, पीएसओ (निजी सुरक्षा अधिकारी) सहित नौ जना कर्मचारी रहनेछन् । मुख्य निर्वाचन अधिकृतको कार्यालयमा पनि नौ जनै कर्मचारी रहनेछन् ।निर्वाचन अधिकृतको कार्यालय सञ्चालन तथा व्यवस्थापन खर्च २ लाख ५५ हजार रहेको छ । मुख्य निर्वाचन अधिकृतको कार्यालयले भने २ लाख ८५ हजार रुपैयाँ बजेटको सिलिङ दिइएको छ । कार्यालयको सुरक्षामा बढीमा १० जनासम्म सुरक्षाकर्मी परिचालन हुनेछ । कार्यालयमा खटिने नियुक्ति भएदेखि सुविधा पाउनेछन् । मुख्य निर्वाचन अधिकृतले जिल्लाभरिको स्थानीय तहमा समन्वय गर्न प्रत्येक स्थानीय तहको एक हजारका दरले भत्ता पनि पाउनेछन् । निर्वाचन अधिकृतले निर्वाचन अवधिभर एकमुष्ठ ५ हजार सञ्चार सुविधा पाउनेछन् । सुरुको तलब स्केलको एक सय प्रतिशत भत्ता पाउनेछन् । यसबाहेक हरेक दिनको खाजा खर्च पनि पाउँछन् । निर्वाचन अधिकृतको कार्यालयमा खटिनेले एक सय प्रतिशत भत्ता र खाजा खर्च पाउनेछन् ।"
कांग्रेसलाई महानगरमा ५० र उपमहानगरमा ६३ प्रतिशत,"सम्बन्धित पार्टीका विधानमा जे व्यवस्था छ, त्यहीअनुसार तालमेलको निर्णयलाई आआफ्नो पार्टीमा कार्यान्वयन गर्छौं । एउटै पार्टीमा पनि उम्मेदवार सिफारिस गर्दा असन्तुष्टि देखिन्छ । यो पाँच पार्टीको गठबन्धन हो, केही समस्या त आउँछ नै । अहिले प्रतिगमनविरोधी मोर्चाको आवश्यकता एवं संविधान र लोकतन्त्रको रक्षा गर्नुपर्ने हाम्रो प्रतिबद्धतालाई सार्थक बनाउन केही न केही पार्टी र नेताले त्याग गर्नुपर्ने आवश्यकतालाई बुझाउँछौं । सहमति कार्यान्वयनको वातावरण बनाउँछौं । निर्वाचन तयारी तथा अनुगमन समिति रामचन्द्र पौडेलको नेतृत्वमा छ, यसमार्फत कहाँकहाँ समस्या आउँछ, अनुगमन गर्छौं र सहजीकरण गर्छौं । अन्य पालिकामा तालमेल गर्न प्रदेश र जिल्ला संयन्त्रलाई जिम्मा दिएका छौं । उहाँहरूले गृहकार्य गरिरहनुभएको छ । केही टुंगिएका छन्, केहीले केन्द्रको निर्णयको स्पिरिटमा छिट्टै टुंग्याउनु हुन्छ । बिहीबार बेलुकासम्म धेरैजसो जिल्लामा मिलिसक्छ भन्ने रिपोर्ट पाएका छौं ।पहिले भरतपुरमा हजारौं भोट ट्रान्सफर भएकै हो । अन्य कतिपय जिल्लामा पनि कांग्रेससँग तालमेल गरेर सफल भयौं । कतिपय ठाउँमा असन्तुष्टि रहे, भोट ट्रान्सफर भएनन् । मूल रूपमा एकअर्कोमा भोट सरेको छ । कांग्रेसले मतदातालाई मनाउन आफ्नो ठाउँबाट कोसिस पनि गर्ला । पार्टीका उम्मेदवारले पनि कांग्रेस वा अर्को पार्टीको भावना, संवेदनशीलतालाई विचार गरेर निर्वाचन परिचालन र मतदाता कन्भिन्स का काम गर्नुहुन्छ । शीर्ष नेतृत्व सातै प्रदेशमा जानुहुन्छ, त्यसका लागि हामी छिट्टै कार्यक्रम बनाउँछौं । अन्य सिनियर नेता सहभागी भएर देशभर महानगरउफमहानगरमा कार्यक्रम गर्छौं, सम्बोधन गर्छौं र तल संयुत्त रूपले प्रचारप्रसार गर्छौं । हामी शतप्रतिशत नतिजा निकाल्ने कोसिस गर्छौं । एकाधिकार ढंगले नेता, जनता, व्यापारी, पत्रकार, बुद्धिजीवीलाई तर्साउने निरंकुश प्रवृत्ति पराजित भएको छ । हामीलाई लोकतान्त्रिक वातावरण बनाउने जिम्मेवारी छ । अर्कातिर आर्थिक विकास, समृद्धि र सामाजिक रूपान्तरणका लागि काम गर्ने राजनीतिक वातावरण बनाउने जिम्मेवारी पनि छ । गठबन्धन दलहरू आपसी विश्वासमा छन्, तालमेलले विश्वासको वातावरण बनाउँछन् र आम मतदातालाई अपिल गर्छन् । त्यसले जित्ने माहोल बन्दा ढुलमुलमा रहेका, भ्रममा रहेका मतदाता पनि गठबन्धनको वरिपरि गोलबद्ध हुन्छन् । हामी सबैतिर जित्ने वातावरण बनाउँछौं ।"
पोखरामा सजिलो छैन समाजवादीलाई,"(पोखरा)पाँचदलीय गठबन्धनको निर्णयविपरीत कांग्रेसको पोखरा महानगर समितिले मेयर र उपमेयर आकांक्षीको नाम प्रदेश समितिमा पठाएको छ । समितिले यसअघि नै संकलित मेयरका १८ र उपमेयरका १० आकांक्षीको नाम बुधबार प्रदेश समितिलाई सिफारिस गरेको हो ।गठबन्धनको निर्णयबमोजिम पोखरा महानगरपालिका नेकपा (एकीकृत समाजवादी) को भागमा छ । उक्त निर्णयको विरोध गर्दै कांग्रेसको महानगर समितिले बुधबार चिप्लेढुंगास्थित कास्की पार्टी कार्यालयमा तालाबन्दी गर्यो । जिल्ला र प्रदेश समितिलाई ध्यानाकर्षणपत्र बुझाउँदै केन्द्रको निर्णयविरुद्ध संघर्षका कार्यक्रम सुरु गर्यो । महानगर समितिले पोखराका ३३ वटै वडाका सभापतिको बैठक डाकेर राय संकलन गरेको थियो । बैठकमा अधिकांशले कांग्रेसकै उम्मेदवार हुनुपर्ने वा समाजवादीको उम्मेदवारले रूख चिह्नबाट चुनाव लड्नुपर्ने राय व्यक्त गरेका थिए ।बैठकले गठबन्धनको समर्थन वा विरोधबारे भने कुनै निर्णय गरेन । कांग्रेसका महानगर समिति सचिव गणेश थापाले उम्मेदवार छनोट प्रक्रिया सुरु भएको बताए । महानगरलाई भूमिकाविहीन बनाइएकाले हामीले आफ्नो जिम्मेवारी पूरा गरेका हौं, उनले भने, पार्टी केन्द्रको निर्णयबारे मौन बसे पनि यो हाम्रो सांकेतिक विरोध हो । पार्टीको विधानबमोजिम उम्मेदवार सिफारिस गरेर महानगरले आफ्नो भूमिका पूरा गरेको उनले बताए ।एकीकृत समाजवादीको भागमा पोखरा महानगर परे पनि जित सजिलो नभएको कांग्रेस कार्यकर्ता बताउँछन् । उनीहरूले समाजवादीका उम्मेदवारले रूख चिह्नबाट नलडे गठबन्धन बहिष्कार गर्नेसम्मको चेतावनी दिएका छन् । उनीहरूले रूख चिह्नबाहेक अन्त भोट हाल्न नसक्ने बताए । पोखरा९ मा कांग्रेसबाट निर्वाचित वडाध्यक्ष रामराज लामिछानेले गठबन्धनको यो निर्णयले भावी दिनमा कांग्रेसको संगठन कमजोर बनाउने बताए । महानगरमा दलका सचेतकसमेत रहेका उनले रूखमा भोट हाल्न बानी परेकालाई अन्य चिह्नमा भोट हाल भन्न सहज नहुने बताए । कांग्रेसका केही प्रतिबद्ध कार्यकर्ताले पार्टीको निर्णय मान्लान्, उनले भने, बाँकीले आफ्नो उम्मेदवारलाई मात्रै भोट हाल्ने, अरू चिह्न खाली राख्ने स्थिति हुन्छ ।पोखराको मेयर छाड्न नहुनेमा कांग्रेस नेता रामचन्द्र पौडेलको विशेष जोड थियो । प्रधानमन्त्री शेरबहादुर देउवाले मंगलबार गण्डकी प्रदेश सभापति शुक्रराज शर्मा, कास्की जिल्ला सभापति किशोरदत्त बराल र नेता यज्ञबहादुर थापालाई काठमाडौं बोलाएका थिए । पोखराबाट गएका नेताले कांग्रेसबाहेक अर्को पार्टीको उम्मेदवारले मेयर जित्न नसक्ने अवस्थाबारे प्रस्ट पारेका थिए । जवाफमा प्रधानमन्त्री देउवाले गठबन्धन दलहरूसँग मिलेर जानुपर्ने अवस्था भएकाले त्यसलाई बुझिदिन आग्रह गरेको शर्माले बताए । मेयरको दाबी छाडेर गठबन्धनका लागि सहयोग गर्न र उम्मेदवारलाई जिताएर पठाउन प्रधानमन्त्री देउवाले निर्देशन दिएका थिए । यथार्थमा पोखरामा कांग्रेसबाहेक दलको मेयर उम्मेदवारले गठबन्धन गरे पनि एमालेलाई जित्न सक्ने अवस्था छैन, समाजवादीलाई मेयर दिने गठबन्धनको निर्णयपछि उनले भने, गठबन्धन चाहिन्छ तर यहाँको परिस्थिति के छ भन्ने नहेरी निर्णय गर्दा विपरीत परिणाम आउँछ । उनले पोखरामा गठबन्धनबाट कांग्रेसबाहेकका दलले टिकट पाउनु मृत्युपत्रमा हस्ताक्षर गरेजस्तो भएको टिप्पणी गरे । कांग्रेसका लागि मृत्युपत्रमा हस्ताक्षर गरेजस्तो हो, यसले गठबन्धनको हार हुन्छ, ठूलो मत सानो पार्टीमा लैजाँदा पोखिन सक्छ, उनले भने ।देउवा पक्षधर कांग्रेस कास्कीका सभापति किशोरदत्त बराल पार्टीको निर्णयभन्दा दायाँबायाँ गर्न नहुने पक्षमा छन् । महानगरमा गठबन्धनका पाँच दलमध्ये ठूलो पार्टी भएको हिसाबले मेयर पाउनुपर्छ भनेर अन्तिमसम्म दाबी गर्नु स्वाभाविक भएको उनी बताउँछन् । पोखराको मेयर समाजवादीलाई दिएर उपमेयर कांग्रेसले पाउने गठबन्धनले निर्णय गरिसकेकाले विवाद गर्न नहुने उनको भनाइ छ । उठिसकेपछि जित्नु पनि पर्छ, समाजवादीको उम्मेदवारले रूख चिह्नबाट लड्दा जिताउन सजिलो हुन्छ भनेका छौं, उनले भने, यसबारे कानुनी अड्चन के हुन्छन्, छलफलमै छौं ।कास्की कांग्रेस सचिव भानु ढकालले रूख चिह्नबाट चुनाव लडे उत्साहपूर्वक सघाउने बताए । रूख चिह्नबाट लड्न तयार हुने हो भने कार्यान्वयन गरेर अगाडि जान्छौं, यो हाम्रो बटमलाइन हो, गगन थापा पक्षधर उनले भने, होइन भने प्रधानमन्त्रीको कुर्सी जोगाउन गरिएको निर्णय मान्न हामी बाध्य हुनेछैनौं । केन्द्रको निर्णयविपरीत जाँदा कारबाही भोग्नुपरे पनि तयार रहेको उनको भनाइ छ । माओवादी केन्द्रका जिल्ला संयोजक बखानसिंह गुरुङ कम मत भएको समाजवादीलाई मेयर दिँदा जोखिम हुने देख्छन् । उनले समाजवादीले दाबी गरेजस्तो संगठन महानगरको वडाहरूमा नदेखिएको बताए । भाग पाउनु मात्रै ठूलो कुरा होइन, जित्न पनि पर्यो, उनले भने, कार्यकर्तालाई ह्वीप जारी गरेर मत हाल भनौंला तर जनताको स्तरमा भन्न सकिन्न । महानगर आफ्नो भागमा परेसँगै समाजवादीको महानगर कमिटीले प्रमुखका लागि दिलु पन्त, श्रीनाथ बराल र धनराज आचार्यको नाम प्रदेश कमिटीलाई सिफारिस गरेको छ । एकीकृत समाजवादीका जिल्ला अध्यक्ष आचार्य यति धेरै दलबीचमा गठबन्धन भएर पहिलोपल्ट निर्वाचनमा होमिन लागेकाले कांग्रेस कार्यकर्तामा असन्तुष्टि देखिनुलाई स्वाभाविक मान्छन् । असन्तुष्ट कार्यकर्तालाई मनाउन गठबन्धन सक्रिय हुने उनले बताए । गठबन्धनका पार्टी नै हाम्रो शक्ति हुन्, उनले भने, सिंगो टिम लागिपरेर आम कार्यकर्ता र मतदातालाई अनुरोध गर्छौं । चुनाव चिह्नबारे बुझाउँछौं ।एमाले कास्की अध्यक्ष मनबहादुर गुरुङले गठबन्धन हुँदा आफ्नो पार्टीलाई झन् सजिलो भएको बताए । यसपल्ट २० हजार मतान्तरले चुनाव जित्छौं, उनले भने, गठबन्धनलाई कुन चिह्नमा भोट हाल्ने भन्ने अप्ठेरो छ, त्यसले हामीलाई फाइदा पुर्याउँछ । एमालेभित्रै भने कसलाई मेयरको उम्मेदवार बनाउने भन्ने अझै टुंगो लाग्न सकेको छैन । महानगर समितिले जिल्ला र जिल्ला समितिले प्रदेशलाई १२ जना आकांक्षीको नाम सिफारिस गरेको छ । केन्द्रीय सदस्य भीम कार्की, बहालवाला प्रदेश सांसद कृष्णबहादुर थापा र राजीव पहारी, मीनाकुमारी गुरुङ, रश्मि आचार्य, विश्वकल्याण पराजुली, दर्शन लामा, पुष्पज्योति ढुंगाना, पुष्पराज अधिकारी, दीपक पौडेल, बालसिंह काउछा मगर र सावित्री भण्डारीको नाम सिफारिस भएको छ ।"
राजमार्गमा प्रदर्शन,"(सिन्धुली)बोलेरोको ठक्करबाट पैदल यात्रुको मृत्यु भएपछि बुधबार स्थानीयले बीपी राजमार्ग अवरुद्ध पारे । बोलेरो र चालकलाई अघिल्लो दिन नै प्रहरीले नियन्त्रणमा लिइसकेको थियो । तर, सवारीधनीसँग क्षतिपूर्ति रकमबारे सहमति हुन नसकेपछि स्थानीय आक्रोशित भएका थिए । सवारीधनीले १० लाखभन्दा बढी दिन नसक्ने जनाएका थिए भने मृतकका आफन्तले २० लाख रुपैयाँ माग गरेका थिए ।सवारी जामले गर्दा बीपी राजमार्ग लामो लाइन भइसकेको थियो । मध्याह्नपछि जसरी पनि बाटो खुलाउनुपर्ने दबाब प्रहरीलाई आयो । कमान्ड गरेका प्रहरी नायब उपरीक्षक मनोजकुमार लामाले पटकपटक बन्दकर्तालाई वार्ता जारी रहेको र सडक खोल्न चेतावनी दिए । तर बन्दकर्ता टसमस भएनन् । अपराह्नपछि बल प्रयोग गर्दा थोरै संख्यामा लाठी बोकेर अगाडि बढेका प्रहरीहरूलाई ढुंगामुढा गर्दै स्थानीयले पछाडि धकेले । दुई घण्टाजसो हानाहानले गर्दा स्थिति तनावग्रस्त बन्यो । थप सुरक्षाफौज पुगेर बन्दकर्तालाई लखेटे । बुधबार अवरुद्ध राजमार्गमा यातायात सञ्चालन गर्ने क्रममा बन्दकर्ता र प्रहरीबीच झडप हुँदा ११ जना प्रहरी घाइते, तीन जनालाई उपचारका लागि काठमाडौं रेफर गरिएको छ । बाँकीको सिन्धुली अस्पतालमा उपचार भइरहेको छ । केही दिनअघि पुलको जग राख्न खनेको खाल्डोमा डुबेर एक बालकको मृत्यु भयो । स्थानीयले बीपी राजमार्गमा टायर बालेर बन्द गरे । मृतक परिवारलाई पुल निर्माणको जिम्मा लिएको सारस विल्डर्सका रमेश कुँवरले २० लाख रुपैयाँ क्षतिपूर्ति दिने सहमति गरेपछि मात्र राजमार्ग सञ्चालन भयो । निर्माण व्यवसायी संघका अध्यक्ष तुलसीराम श्रेष्ठले घटना भइहाले बढी क्षतिपूर्ति माग्न थलेको गुनासो गरे । असन्तुष्टि भए सडक बन्द गरिहाल्ने संस्कृति नै बन्यो, उनले भने ।"
भागबन्डामै सकस,"टिकटका लागि शक्तिकेन्द्र धाउँदैसिन्धुलीका आकांक्षीहरू टिकट लिन शक्तिकेन्द्र धाउन थालेका छन् । काभ्रेमा आकांक्षीको संख्या बढी भएपछि निर्णयका लागि प्रदेश र केन्द्रीय कमिटीमा सिफारिससहित नाम पठाइएको छ ।दलहरूले बनाएको मापदण्डअनुसार टिकटका लागि उम्मेदवारका आकांक्षीहरू जिल्ला, प्रदेश र संघ तथा शक्तिकेन्द्र धाउन थालेका हुन् । स्थानीय तह र जिल्लामा टुंगो लाग्न नसकेका नाम प्रदेश र संघमा पठाइएको सिन्धुलीका माओवादी केन्द्र जिल्ला समन्वय समितिका संयोजक रामकुमार पौडेलले जनाए । कतिपय पालिकाबाट उम्मेदवारको नाम आउने क्रम जारी छ, उनले भने । उनी मरिण गाउँपालिका अध्यक्षका आकांक्षी हुन् ।कांग्रेसको तीनपाटन गाउँपालिकामा हालका अध्यक्ष कर्णबहादुर थापालाई पुनः पालिकास्तरबाट अध्यक्षका लागि सर्वसम्मत एकल उम्मेदवार छनोट गरेको छ । एमालेसँग १९ मतको झिनो अन्तरले विजयी भएको कांग्रेस यो पटक फराकिलो अन्तर बनाउन चाहन्छ । गत निर्वाचनमा अन्तिम समयमा आएर टिकट पाएकाले जित निकाल्न हम्मेहम्मे परेको थियो । कांग्रेस संघीय निर्वाचन क्षेत्र नं १ का सभापतिसमेत रहेका अध्यक्ष थापामगरले भने, यो पटक त पहिलादेखिकै तयारी छ, फराकिलो मतअन्तरले जित्छौं । त्यसमाथि गठबन्धन जोडिँदा त निकै अन्तर हुन्छ ।एमालेले गोलन्जोर गाउँपालिकामा शंकर बराल र मरिण गाउँपालिकामा गोविन्दलाल माझीलाई अध्यक्ष पदका लागि सर्वसम्मत उम्मेदवार चयन गरेको छ । यी दुवै पालिकामा २०७४ को निर्वाचनमा एमाले दोस्रो भएको थियो । कांग्रेस र माओवादीले जित निकालेका यी पालिकामा एमालेले यो पटक स्थानीय सरकार बनाउन जित निकाल्ने रणनीति बनाएको छ । गत स्थानीय चुनावमा दोस्रो भएको एमालेले दुवै पालिकामा जित निकाल्ने प्रचार तथा प्रकाशन विभाग प्रमुख सञ्जय दाहाल बताउँछन् । भन्छन्, एकढिक्का भएर निर्वाचनमा गई जित निकाल्नुपर्ने भएकाले सर्वसम्मत उम्मेदवार चयन भएको हो ।यसैगरी काभ्रेमा स्थानीय तहको निर्वाचनमा पार्टीले पाउने संख्यामा नै कुरो नमिलेपछि सत्तारूढ दलहरूले प्रदेशस्थित संयन्त्रमा पठाउने निर्णय गरेका छन् । गठबन्धनको ४ पटकसम्म बसेको बैठकले स्थानीय तहको संख्या टुंगो लाग्न नसकेपछि आइतबार प्रदेशलाई जिम्मा दिने निर्णय भएको हो । सबैको आआफ्नो दाबी रह्यो । संख्या टुंगो लाग्न नसकेपछि प्रदेशलाई जिम्मा दिने निर्णय भएको छ, कांग्रेस जिल्ला सचिव गुणराज मोक्तानले भने, स्थानीय तहबारे प्रदेश तहबाट टुंगो लागेपछि वडाका बारेमा छलफल गर्छौं ।मोक्तानका अनुसार जिल्लाका १३ स्थानीय तहमध्ये ९ वटामा कांग्रेस, ६ वटामा माओवादी केन्द्र, ४ वटामा एकीकृत समाजवादी र १ स्थानीय तह प्रमुखमा जनता समाजवादी पार्टीको दाबी छ । माओवादी केन्द्रको जिल्ला समन्वय समितिका संयोजक भोला अर्यालले छलफलकै क्रममा रहेको भन्दै स्थानीय तहका बारेमा टुंगो लगाउने जिम्मा प्रदेशलाई दिएको बताए । एकीकृत समाजवादी पार्टीका जिल्ला सचिव दीपक गौतमले कांग्रेसले १३ मध्ये ८ स्थानीय तह आफ्नो हुनुपर्ने अडान राखेपछि कुरा नमिलेको बताए । जनता समाजवादी पार्टी काभ्रेका अध्यक्ष कृष्ण भण्डारीले संख्याकै विषयमा कुरा नमिलेको बताए ।"
दुई शव फेला,धादिङ (कास) धादिङको रुबिभ्याली गाउँपालिका१ तिप्लिङको लिङ्जोमा पहिरोमा पुरिएका २ जनाको शव बुधबार फेला परेको छ । सडकको नयाँ ट्र्याक खन्ने क्रममा डोजरसहित पहिरोमा पुरिएका डोजर चालक मकवानपुरका पूर्णबहादुर रुम्बा र स्थानीय धन तामाङको शव सडेगलेको अवस्थामा फेला परेको धादिङका प्रहरी नायब उपरीक्षक (डीएसपी) जागेश्वर भण्डारीले बताए । गत पुस २९ मा गएको पहिरोमा ३ जना पुरिएका थिए । त्यसमध्ये सहचालक राजु तामाङको शव २ दिनपछि भेटिएको थियो । रुम्बा र तामाङ बेपत्ता थिए ।
२५ फिट अग्लो बुद्ध मूर्ति,"मकवानपुर (कास) हेटौंडा१८ गुम्बाडाँडामा २५ फिट अग्लो बुद्धको मूर्ति निर्माण गरिएको छ । करिब १ करोड ४४ लाख रुपैयाँ लागतमा बुद्ध मूर्ति र २३ फिट अग्लो बोधी चैत्य (स्तूपा) निर्माण गरिएको हो । समाजसेवी दुर्गामान शाक्य, सुभाषराज शाक्य, कमलचन्द्र सुमनको सक्रियतामा गुम्बाडाँडास्थित मूर्ति बगैंचाामा बौद्ध मूर्ति राखिएको छ । बौद्ध धर्मगुरु लोमसाङ नांगेलले मूर्ति अनावरण गरेका छन् । बुद्ध मूर्ति अनावरण हुँदा त्यस क्षेत्रको पर्यटन विकासमा टेवा पुग्ने विश्वास वडाध्यक्ष अनिल बानियाँको छ ।"
सहरी नदीहरूको पुनर्जीर्वनको तृष्णा,"पहिलेपहिले काठमाडौं उपत्यकाको उत्पादकत्व र सहरवासीको दैनिकीको केन्द्रमा यहाँका नदीहरू थिए । काठमाडौंको धार्मिक, सांस्कृतिक र सामाजिक जीवनमा विशेषतः वाग्मतीको प्रभाव निकै छ । टुकुचा, विष्णुमती, धोबीखोला, मनोहरा, हनुमन्ते, नख्खुलगायत अन्य सहायक नदीहरू पनि आआफ्नै महत्त्वका छन्Ù यी सबै यहाँका अमूल्य प्राकृतिक सम्पत्ति हुन् । तर, काठमाडौंमा जनसंख्या बढ्न थालेसँगै नदीहरूसँगको सहरवासीको सम्बन्ध बदलिएको छ । अचेल नदीहरू फोहोर मिल्काउने स्थान भएका छन्Ù ढल र उद्योगबाट निस्केका रसायनयुक्त फोहोरले केही दशकअघिसम्मका निर्मल नदीहरूलाई नै ढलमा परिणत गरिदिएका छन् । यहाँका नदीहरू आज सौन्दर्यहीन मात्र होइन, लगभग मृत अवस्थामा छन् । औद्योगिकीकरण र अव्यवस्थित बसोबासका कारण संसारका अरू कति सहरहरूको हालत पनि कुनै बेला काठमाडौंको जस्तै थियोÙ दक्षिण कोरियाको सोल, स्पेनको मेड्रिड, फ्रान्सको पेरिस र चीनका थुप्रै सहरका नदीहरू नालामा परिणत भएका थिए । जब सहरी जीवनमा नदीको महत्त्वलाई नीतिगत तहमै महसुस गर्न थालियो, तब धेरै देशमा नदी सरसफाइको काम प्राथमिकतामा पर्यो । नदी स्वच्छ र सफा बनाउनु सहरको परिचय र सहरवासीको प्रतिष्ठाको विषय बन्यो । फलस्वरूप कति नदीहरू पुरानै स्वरूपमा फर्काइए । त्यसरी पुनर्जीवन पाएका कतिपय नदीले अहिले पर्यटन भित्र्याइरहेका छन्, साथै पानी पुनर्चक्रण गरेर सहरका बासिन्दाको पानीआवश्यकतालाई पनि पूर्ति गरेका छन् । काठमाडौंका नदीको रूपलाई पनि यसरी नै फेर्न अवश्य सकिन्छ, त्यसका लागि नदी संरक्षणप्रति सरकार गम्भीर बन्नुपर्छ । सहरी नदी प्रणालीलाई सुधार्न समुदाय र सरकारीस्तरबाट प्रयासहरू नभएका होइनन्, तर तिनले परिणाम दिन सकेका छैनन् । सहरी नदी सरसफाइका लागि सरकारले लिएको महत्त्वपूर्ण कदम हो सहरी विकास मन्त्रालय अन्तर्गत अधिकारसम्पन्न वाग्मती सभ्यता एकीकृत विकास समितिको स्थापना । यसले वाग्मती र अन्य सहायक नदीहरूको सफाइबाहेक नदी किनारमा करिडोर तथा बगैंचा निमार्णको पनि जिम्मा पाएको छ । यो समिति २०५२ सालदेखि नै अस्तित्वमा छ, कुनै न कुनै रूपमा सक्रिय पनि । २०७० सालदेखि त यसको नेतृत्वमा शनिबार बिहान दुई घण्टा वाग्मती नदी किनारका फोहोर उठाउने अभियान नै चलाइयो, जसले निकै चर्चा पनि पायो । पछि अन्य सहायक नदीहरूको पनि फोहोर उठाउन थालियो, यो क्रम अझै जारी छ । यो अभियानलाई जनसहभागिताका हिसाबले सकारात्मक मान्न सकिन्छ, उपत्यकाका नदी सरसफाइमा सर्वसाधारणको चासोचिन्ता असाध्यै छ भन्ने यसमा उपस्थित नागरिक संख्याले देखाउँछ । केही हदसम्म यसले नदी संरक्षणको चेतना वृद्धिमा पनि सघाएको छ । सरकारी पहलका साथसाथै समुदाय स्वयंको सक्रियता पनि नदी संरक्षणका लागि महत्त्वपूर्ण हुन्छ । तर, यति लामो समयसम्म फोहोर उठाउँदा पनि नदीको अवस्था ज्युँका त्युँ छ, जसले यो तौरतरिकालाई पुनर्मूल्यांकन गर्नुपर्ने आवश्यकता औंल्याउँछ । यो अभियानको अनुभवले भनिरहेको छ फोहोरको स्रोतमै नियन्त्रण नगरी नदीमा झरिसकेको फोहोर मात्र टिपेर नहुने रहेछ । त्यसैले अब घर वा उद्योगमै फोहोर व्यवस्थापनका पूर्वाधार बनाउनमा जोड दिनुपर्छ । समितिले नदी किनारमा करिडोर बनाएर ढल बगाउने काम गरिरहेको छ । ढल प्रशोधन केन्द्र बनाएर पानी स्वच्छ बनाई तिनलाई फेरि नदीमै बगाउने उसको उद्देश्य छ । यसका लागि गुह्येश्वरीमा एउटा प्रशोधन केन्द्र सञ्चालनमा आइसकेको छ । भक्तपुरको सल्लाघारी, टेकु दोभान, टुकुचा दोभान, सुन्दरीजल, गोकर्णेश्वरलगायतका स्थानमा पनि प्रशोधन केन्द्र बन्दै छन् । नदीको पानी स्वच्छ बनाउने प्रमुख उपाय नै आवश्यक सबै स्थानमा प्रशोधन केन्द्र छिटोभन्दा छिटो निर्माण गरी सञ्चालनमा ल्याउनु हो । तर थालिएकै काम पनि निकै धीमा गतिमा भइरहेको छ, प्रगति विवरण र अनुगमनमा सम्बद्ध पक्षको ध्यान गएको छैन । नदीहरू फोहोर माक्र बनेका छैनन्, अतित्रमित पनि छन् । सर्वसाधारण मात्र होइन, सरकारले पनि यो पक्षमा ध्यान दिएको छैन । करिडोर निर्माणका नाममा नदीको प्राकृतिक बहावलाई खुम्च्याइएको छ, यही कारण सहरी बाढी अहिले राजधानी उपत्यकाको एउटा प्रमुख समस्या बनिरहेको छ । अनि नदीको सौन्दर्य बढाउने नाममा कंक्रिटको अत्यधिक प्रयोग गरेर जैविक प्रणालीलाई पनि तहसनहस पारिएको छ । संरचना, जनचासो, नियमित बजेट, अन्तर्राष्ट्रिय दातृ निकायको सहयोग भएर पनि वाग्मती अझै वाग्मतीझैं बन्न नसक्नुका कारणहरूको खोजी अब हुनैपर्छ । र, प्रशोधन केन्द्र समयमै निर्माण र सञ्चालनका लागि सरकारले गम्भीरतापूर्वक चासो देखाउनुपर्छ । बजेट तथा जनशक्ति उपलब्धता र समितिको कार्यक्षमताको पनि नियमित मूल्यांकन गरिनुपर्छ । नदी सहरको निकै ठूलो स्रोत हो । यसको महत्त्वलाई बुझेर नदीहरूलाई प्राकृतिक स्वरूपमै ब्युँताउनु अपरिहार्य छ । आधुनिक सहर हुनका लागि नदीहरू स्वच्छ हुनैपर्छ, र तिनको बहुआयामिक उपयोगले प्राथमिकता पाउनुपर्छ । सहरी पर्यावरणको सन्तुलनको दृष्टिबाट त नदी संरक्षणको महत्त्व छँदै छ, सहरवासी र सहरको समृद्धि देखाउने माध्यमका रूपमा पनि यिनको स्याहार हुनुपर्छ । नदीहरूको संरक्षण गर्न नसक्नुले हाम्रो सहरीकरण नीतिको असफलतालाई झल्काइरहेको छ । यो दुरवस्था अब रोकिनुपर्छ, र संसारका अन्य सहरमा भएका प्रयत्न र शैलीको यथोचित अनुसरण गर्दै उपत्यकाका नदीहरूलाई पुनर्जीवन दिनुपर्छ ।"
अर्थमन्त्री नैतिकताको परीक्षामा,"अर्थतन्त्रको गाडी चलाउने चालकको हो अर्थमन्त्री । गाडी ठीक भए पनि चालक ठीक भएन भने दुर्घटना हुन्छ । यसको उल्टो, गाडी खराबै भए पनि ड्राइभर असल भइदियो भने गन्तव्य पुर्याउँछ । जनार्दन शर्मा अर्थतन्त्रको गाडी चलाउन असफल भएका छन् । उनले सत्ता सम्हालेको नौ महिनामा अर्थतन्त्र दुर्घटनातर्फ मोडिएको छ, हरेक निर्णय विवादित बन्दै छन् जसले दिनप्रतिदिन समस्या थपिँदै गएको छ । पछिल्लो समय सुपारी र मरीचको आर्यात खुला गर्ने अर्थमन्त्री शर्माको निर्णय निकै विवादमा रह्यो । राष्ट्र बैंकका गभर्नर निलम्बनको घटनाले अर्थतन्त्र तथा आर्थिक नीतिनियमप्रतिको उनको बुझाइ निकै कमजोर रहेको पुष्टि हुन्छ । राष्ट्र बैंक स्वायत्त निकाय हो, यसमाथिको हस्तक्षेपले अर्थतन्त्रलाई असर गर्छ भन्ने सामान्यजनलाई पनि थाहा छ । तर, अर्थमन्त्री शर्माले यो कुरा बुझ्न सकेनन् । उनले राष्ट्र बैंकलाई अर्थ मन्त्रालयको शाखाजस्तो बनाउन खोजे । महँगी बढ्दो छ । अर्थतन्त्रका सबै सूचक नकारात्मक छन्, तरलताको अभाव छ । विदेशी मुद्राको सञ्चिति घट्दो छ । यस्तो संवेदनशील बेला राष्ट्र बैंक र राष्ट्रिय योजना आयोगको समन्वयमा सुधारको पहल गर्न अर्थमन्त्री शर्मा चुकेका छन् । विलासी सामानको आयात बन्द गरी विदेशी मुद्राको सञ्चिति बढाउन राष्ट्र बैंकले दिएको सुझावलाई उनले कार्यान्वयन गर्न सकेका छैनन् । बरु साढे चार अर्बमा हेलिकप्टर किनेर विदेशी मुद्रा रित्याउन सक्रिय देखिन्छन् । अमेरिकाबाट आएको चालीस करोड शंकास्पद रकम छुटाउन गभर्नरसमक्ष अर्थमन्त्री शर्माले पहल गरेका थिए । आफ्नो प्रयास असफल भएपछि बदला लिने भावनाले उनले गभर्नरमाथि निलम्बनको कारबाही गरेका हुन्, जसलाई प्रधानमन्त्री शेरबहादुर देउवाले पनि साथ दिएका थिए । बुधबारको सर्वोच्च अदालतको आदेशले गभर्नरमाथिको निलम्बन कार्यान्वयन नगराउनू भनी आदेश दिएसँगै प्रधानमन्त्री देउवा र अर्थमन्त्री शर्माको योजना विफल भएको छ । सामान्य अवस्थामा आफ्नो नीति र कार्यक्रम असफल भएपछि सत्तामा बसिरहन मिल्दैन । दुई दशकअघि तत्कालीन अर्थमन्त्री महेश आचार्यले तिलक रावललाई गभर्नरबाट हटाएका थिए, सर्वोच्चको फैसलाले तिलक रावल पुनः गभर्नरमा नियुक्त भएपछि आचार्यले नैतिकताका आधारमा राजीनामा दिएका थिए, उक्त घटनालाई प्रधानमन्त्री देउवा र अर्थमन्त्री शर्माले बिर्सनु हुँदैन । तत्काल राजीनामा दिनुपर्छ । भोलिका दिनमा पनि गभर्नर र अर्थमन्त्रीको समन्वयमा अर्थतन्त्र चलायमान गराउनुपर्ने हुन्छ, अहिलेको सन्दर्भमा यस्तो सम्भावना कम देखिन्छ । अर्थमन्त्री र गभर्नरको टकराव भैइरह्यो भने मुलुकको समस्या यथावत् रहन्छ । त्यसकारण मुलुकलाई निकास दिन र बचेको थोरै इज्जत जोगाउन अर्थमन्त्रीले राजीनामा दिनुपर्छ । पुरुषोत्तम घोरासैनी, बालाजु१६, काठमाडौंअर्थमन्त्री राजीनामा देऊ सम्पादकीय सटीक लाग्यो । अर्थमन्त्री शर्मा यदि बचेखुचेको आफ्नो छवि जोगाउन र आफ्नो राजनीतिक भविष्य सुरक्षित होस् भन्ने चाहना राख्छन् भने नैतिकताका आधारमा राजीनामा दिनु उनका लागि अवसर हो । राष्ट्र बैंकले अनुसन्धानको दायरामा परेको बैंक खाता रोक्का राखेको झोकमा उनले गभर्नरलाई नै निलम्बन गरे । यो घटनाले उनी लेनदेनमा संलग्न रहेको आशंका जनमानसमा व्याप्त छ । सर्वोच्चको फौसलाले गभर्नरलाई पुनः पदबहाली गरिदियो । यस्तोमा नैतिकताको आधारमा अर्थमन्त्रीले राजीनामा गरेको नजिरको चर्चा चलिरहँदा, उनले भने राजीनामा नगरी बस्नु उपयुक्त होला ? गभर्नर प्रकरण नसेलाउँदै अर्थमन्त्री शर्माको दिलचस्पी हेलिकप्टर खरिदतिर बढेको छ । चुनावका लागि दलहरूले अत्यधिक खर्च गर्ने विषयमा अनेकन् कुरा आइरहेको सन्दर्भमा दलको नेता पनि रहेका अर्थमन्त्रीको नजर एकपछि अर्को विवादित आर्थिक कारोबारतर्फ पर्नुलाई आमनागरिकले कसरी बुझ्ने ? यतातर्फ सरकार प्रमुखको ध्यान जानु पर्दैन ? महेशप्रसाद ढुंगाना, नयाँबानेश्वर, काठमाडौं"
दलहरूलाई निर्वाचनको भय,"अहिले एक्लै निर्वाचन लड्ने राजनीतिक दलको खडेरी पर्न थालेको छ । संघ, प्रदेशमा मात्र होइन स्थानीय तहकै निर्वाचनमा समेत कुनै पनि राजनीतिक दलले एकल प्रतिस्पर्धामा जाने आँट गरेको देखिएन । मूल नेतृत्वको कारण स्थानीय स्तरमा कुनै दल बलियो भएको स्थानमा पनि एक्लै लड्ने अवस्था बनिरहेको छैन । यस्तो पाराले कुनै पनि दलको एकल राजनीतिक एजेन्डा स्थापित हुन सक्ने अवस्था छैन । दुई वा योभन्दा बढी दल मिलेमा आफू पराजय हुने डरले अन्य दल पनि गठबन्धन गर्न बाध्य हुन्छन् । ठूला र बलिया भनिएका एमाले र नेपाली कांग्रेस नै एकलै निर्वाचनमा जान डराएपछि, नेता छान्ने नागरिकको अधिकार नै खुम्चिन पुगेको छ । २०७४ को निर्वाचनपछि सरकारको नेतृत्व गरेको पार्टी यतिबेला तीन टुक्रा भएको छ, जसमध्ये एमाले अझै संसद्को सबैभन्दा ठूलो दल हो । तर, पार्टी विभाजनको असर, जनमानसमा एमालेप्रति बढ्दो नकारात्मक धारणा र पाँचदलीय गठबन्धनले एमाले झस्किएको छ, अन्ततः गठबन्धनमै जाँदै छ । संसद्मा दोस्रो हैसियतमा रहेको र सरकारको नेतृत्व गरिरहेको कांग्रेस आगामी निर्वाचनमा एक्लै मैदानमा उत्रिए पनि विजय निश्चितजस्तै देखिएको थियो । केपी शर्मा ओलीले संसद् विघटन गरेपछि, संसद् र संविधान जोगाउन भन्दै पाँचदलीय गठबन्धनको नेतृत्व गरेको कांग्रेसले गठबन्धन आगामी निर्वाचनसम्मकै लागि थियो भन्ने अर्थ लगाउँदै एक्लै भिड्ने आँट गरेन । पार्टीमा एक्लै निर्वाचनमा जानुपर्ने मत बलियो हुँदाहुँदै नेतृत्वले विगतलाई सम्झेर निर्वाचनमा उही हालतमा पुगिने आकलन गरेर गठबन्धनमै बल गरिरह्यो । अन्ततः गठबन्धन गरेर चुनावमा जानु पार्टीकै निर्णय हुन पुग्यो । माओवादी केन्द्र र भर्खरै बनेको एकीकृत समाजवादीलाई गठबन्धन गर्नैपर्ने बाध्यता थियो । उनीहरूले कांग्रेसले गठबन्धन टुटाएमा एमालेसँग सहकार्यको ढोका पनि बन्द नभएको चेतावनी दिँदै आएका थिए । निर्वाचनमा जाँदा नै गठबन्धन गरेपछि कुनै एक दलको मात्र सरकार बन्ने कल्पना गर्न सकिँदैन । २०७४ सालमा पनि दलहरूले गठबन्धनै गरेर निर्वाचनमा सहभागी भएका थिए र अबको निर्वाचनमा पनि त्यसैलाई अंगीकार गरिसकेकाले राजनीतिमा अब यसले निरन्तरता पाउने देखिन्छ । राजनीतिक दलको परीक्षा नै निर्वाचन हो । जनताले आफूले चाहेको दल र व्यक्तिलाई चुन्न नपाएपछि देखाउनका लागि मात्र फरक दल स्थापित गर्नुको औचित्य रहन्न । यसैले निर्वाचमा जाने बेला टाउको जोड्न पुग्ने दलहरू वास्तविक रूपमै एक भए राम्रो हुन्थ्यो । सुजन देवकोटा, पालुङ्टार४, गोरखा"
सूर्य चिह्न : सदुपयोग कि दुरुपयोग,"कमल थापाको पार्टी राप्रपा नेपाललाई एमाले अध्यक्ष केपी शर्मा ओलीले सूर्य चिह्न प्रयोग गर्न दिएपछि अनेक प्रश्न उठेका छन् । सूर्य चिह्नमा खसेको मतलाई हिन्दु धर्मसापेक्ष मान्ने कि धर्मनिरपेक्ष ? गणतन्त्रको मत मान्ने कि राजतन्त्रको ? समाजवादको मान्ने कि उदार पुँजीवादको ? यो अहिलेको यक्षप्रश्न हो, जुन एमालेले प्रस्ट गर्न जरुरी छ । के सूर्य चिह्न कुनै बिकाउ वस्तु हो ? जो जसले पनि किन्न पाउने ? सूर्य चिह्न प्रयोग गर्न दिने अधिकार पार्टीको कुनै एक व्यक्तिमा निहित छ कि त्यसका लागि केन्द्रीय कार्यसमिति वा स्थायी समितिको पनि निणर्य चाहिन्छ ? अनि कस्ता पार्टी र कस्ता व्यक्तिलाई सूर्य चिह्न दिन मिल्ने हो ? यसबारे सैद्धान्तिक छलफल पार्टीभित्र हुनुपर्ने हो वा होइन ? यसको जवाफ केवल ओलीले होइन सिंगों एमाले पार्टीले दिनुपर्ने बेला आएको छ । किनकि पार्टीकै केही शीर्षर्नेताले यसबारे प्रश्न उठाइसके । पार्टीभित्रै आउँछु, पार्टीमै समाहित हुन्छु, पार्टीको चिह्न लिएर चुनाव लड्छु भन्नु नाजायज होइन तर अर्को पार्टीको चुनाव चिह्न लिएर चुनाव लड्छु र चुनावपछि म पुनः आफ्नै पार्टीमा फर्कन्छु भन्नु नाजायज नै हो । यसअघि पनि सूर्य चिह्न लिएर हृदयेश त्रिपाठीले चुनाव लडेका थिए, चुनाव जितेपछि एमाले छोडे । त्रिपाठी र उनको पार्टीलाई धेरै दोष लगाउने ठाउँ छैन तर थापा र उनको पार्टीसँग के कुन सिद्धान्तको आधारमा सूर्य चिह्न दिन खोजियो ? यो सूर्य चिह्नको सदुपयोग हो कि दुरुपयोग ? व्यक्तिगत रूपमा थापाको छवि राम्रो छैन । किनकि पार्टीमा चुनाव लड्ने र हारेपछि अलग्गै पार्टी बनाउने थापाको कार्यलाई कुनै पनि हिसाबले नैतिक मान्न सकिँदैन । त्यो अनैतिक र अवसरवादको चरम रूप हो । थापालाई आफ्नो सिद्धान्त र आदर्शलाई थाती राखी जुन पार्टी सत्तामा आउँछ उसैसँग सहमति गर्दै थुप्रै पटक मन्त्री खाने पात्रको रूपमा चित्रण गरिन्छ । र यस्तो पात्रलाई सूर्य चिह्न प्रयोग गर्न दिएर ओलीले चिह्न र एमालेकै छवि बिगारेको एकथरी जमातले आरोप लगाइरहेका छन् । यसर्थ यस्तो पेचिलो विषयमा स्थायी समितिमा घनीभूत छलफल हुनुपर्छ । कुनै एक व्यक्तिको सनकको भरमा सूर्य चिह्नलाई बिकाउ वस्तु बनाउनु हुन्न । हिजोका दिनसम्म ओली एमाले कसैसँग गठबन्धन गर्दैन, एक्लै चुनाव लड्छ भन्थे । तर आज उनी थापा र एकनाथ ढकालको ससानो पार्टीसंँग पनि तालमेल गर्न उद्यत छन् । हारको डरले गठबन्धन गर्नु नै थियो भने किन गठबन्धन गर्दैनौं भनेर ठूला कुरा गर्नु ? गोपाल देवकोटा, गौरीनगर, चाबहिल"
दलितको गरिबी कहिलेसम्म भजाउने ?,"अर्थ मन्त्रालयले आगामी बजेटका लागि सुझाव लिने सन्दर्भमा गत चैत २१ गते दलितका सरोकारवालालाई पनि बोलाएको थियो । अर्थमन्त्री जनार्दन शर्माको अध्यक्षतामा भएको कार्यक्रममा अर्थसचिव लगायत बजेट निर्माणमा संलग्न सदस्यहरूको समेत उपस्थिति थियो । यो पंक्तिकारलाई यस्तो अवसर सुरेन्द्र पाण्डे अर्थमन्त्री हुँदा पनि मिलेको थियो । सो भेलामा पूर्व उद्योग तथा वाणिज्यमन्त्री तथा नेपाल दलित संघका सभापति मीन विश्वकर्माले बडो मार्मिक भनाइ प्रस्तुत गरेका थिए । उनले दलितहरू सधैं गरिब रहेर राज्यलाई सघाइरहेका छन् भनेका थिए । झट्ट सुन्दा यो तर्क आश्चर्यजनक तथा पत्याउन नसकिने खालको छ तर यो वास्तविकता हो । नेपाल विश्वकै गरिब देशमध्ये एक हो । सरकारले नेपालको गरिबी १७२ प्रतिशतमा झरेको दाबी गरेको छ तर सन् २०११ देखि जीवनस्तर सर्वेक्षण गरिएको छैन र जातजाति अनुसारको गरिबी पनि निकालिएको छैन । यस्तो अवस्थामा त्यो १७२ प्रतिशतभित्र अन्य जातसमुदायको गरिबी कति छ, तथ्यांक उपलब्ध छैन । सन् २०१७ पछि त सरकारले सामाजिक समावेशीकरणलाई आधार मानेर कुनै तथ्यांक सार्वजनिक गरेको छैन । तथ्यांकमा कतिसम्म राजनीति भइरहेको छ भने, सन् २०१६ मा स्वास्थ्य मन्त्रालयले नियमित रूपमा गर्ने नेपाल डेमोग्राफी एन्ड हेल्थ सर्भेले, जुन २०१७ मा सार्वजनिक गरिएको थियो, भूगोल र लिंगमा आधारित तथ्यांक मात्र देखाएको छ । दलित लगायत अन्य जातजातिको तथ्यांक निकाल्दा त्यही ११ वर्ष पुरानो नेपाल जीवनस्तर सर्वेक्षणलाई नै आधार मान्नुपर्ने हुन्छ । त्यो सर्वेक्षणले नेपालको कुल गरिबी २५२ प्रतिशत हुँदा दलितको गरिबी ४२ प्रतिशत देखाएको थियो । त्योभन्दा पाँच वर्षअघि अर्थात् सन् २००६ मा गरिएको सर्वेक्षणले दलितको गरिबी ४७ प्रतिशत देखाएको थियो । त्यो पाँच वर्षको अवधिमा हरेक वर्ष दलितको गरिबी १ प्रतिशत विन्दुले घटेको देखिन्छ । त्यसलाई आधार मान्ने हो भने विगत ११ वर्षमा दलितको गरिबी ३१ प्रतिशत हाराहारी भएको अनुमान गर्न सकिन्छ जुन अझै पनि सरकारको दाबी (१७२ प्रतिशत) भन्दा १४ प्रतिशत विन्दुले बढी हो । अहिले नेपालको सरदर आय १,०९२ डलर रहेको बताइन्छ तर गाउँगाउँका दलित बस्तीहरूलाई हेर्दा त्यति आय पनि दलितहरूको भएको देखिँदैन । पूर्वसचिव तथा अर्थशास्त्री डा मानबहादुर बीकेको भनाइ सापट लिने हो भने दलितहरू जुन अपमान र गरिबीमा बाँच्न बाध्य छन्, त्यसले नेपालको कुल गार्हस्थ्य उत्पादनमा १० प्रतिशतले कमी आएको छ । यसको मतलब जहिलेसम्म दलितहरू गरिब रहन्छन् तबसम्म देश पनि गरिबै रहिरहन्छ । देश गरिब रहेपछि अर्थ मन्त्रालय तथा परराष्ट्र मन्त्रालयलाई वैदेशिक सहायता तथा अनुदान माग्न सजिलो भइरहन्छ । अतः पूर्वमन्त्री मीन विश्वकर्माले राखेको भनाइ वास्तविक रहेको पुष्टि हुन्छ । यसको मतलब दलितहरू सधैं गरिब नै रहिरहनुपर्ने हो अनि देशलाई मान सजिलो बनाइदिनुपर्ने हो ?पञ्चायतकालका ३० वर्षसम्म दलितहरूले कहिल्यै निर्दिष्ट बजेटबाट एक सुका पनि पाएनन् । बहुदलीय व्यवस्था पुनःस्थापनाको ४ वर्षपछि गठन भएको एमालेको ९ महिने सरकारले प्राथमिक विद्यालयमा जाने दलित विद्यार्थीलाई ५० रुपैयाँ छात्रवृत्ति दिने व्यवस्था सुरु गरेको हो । विडम्बना मान्नुपर्छ, समानता र न्यायको वकालत गर्ने एमाले र माओवादी पटकपटक सत्तामा रहँदा पनि उनीहरूले वैचारिक र नीतिगत रूपमा दलितका लागि यथोचित बजेट छुट्याउने काम कहिल्यै गरेनन् । उदार अर्थतन्त्रको हिमायती कांग्रेसले त झन् दलितका लागि केही गर्ला भन्ने आशा गर्ने कुरा भएन । भरतमोहन अधिकारीबाहेक पछि बाबुराम भट्टराई अर्थमन्त्री हुँदा कर्णालीका सबै र दलितका लागि वृद्ध भत्ताको उमेर ६० वर्ष कायम गरियो, जबकि आम नेपालीका लागि यो उमेर ७० वर्ष छ । ५ वर्षमुनिका बालबालिकाका लागि पोषण भत्ता पनि त्यति बेलै व्यवस्था गरिएको थियो । पछि सुरेन्द्र पाण्डेले जनता आवास कार्यक्रम र अन्तरजातीय प्रोत्साहन रकम व्यवस्था गरिदिएका थिए । जनता आवास कार्यक्रमले अन्य समुदायलाई पनि समेट्दै निरन्तरता पाएको छ भने अन्तरजातीय विवाह प्रोत्साहन कार्यक्रम विष्णु पौडेलको पालामा पूरै खारेज भयो । यद्यपि उनै विष्णु पौडेलले अन्य सबै अर्थमन्क्रीको तुलनामा दलितहरूका लागि धेरै कार्यत्रम र बजेट छुट्याइदिएका थिए, त्यसमा प्रमुख रूपमा थियो भगत सर्वजित शिल्प उत्थान कार्यक्रम जसका लागि ५३ करोड बजेट पारिएको थियो । तर पछि ज्ञानेन्द्रबहादुर कार्की तथा कृष्णबहादुर महरा आउँदा त्यसको कार्यान्वयन कतिपय ठाउँमा फितलो र कतिपय ठाउँमा विकृत रूपमा गरियो । कांग्रेसका रामशरण महतले तराईका डोम, मुसहर र चमार तथा पहाडका बादी र गन्धर्वहरूका लागि सरकारी स्कुलबाट एसएलसी गरेर प्रथम श्रेणीमा पास भई एमबीबीएसको प्रवेश परीक्षामा पास भए मेडिकल कलेजको शुल्क विश्वविद्यालय अनुदान आयोगमार्फत तिरिदिने व्यवस्था गरेका थिए । डा युवराज खतिवडाले शैक्षिक प्रमाणपत्र धितो राखेर ऋण पाउने व्यवस्थामा अरूलाई स्नातक तथा दलितलाई दस जोड दुईको व्यवस्था गरिदिएका थिए, तर यो सुविधाबाट कति जना दलितले लाभ लिए भन्ने जानकारी कहीँ उपलब्ध छैन । डा जगदीशचन्द्र पोखरेल राष्ट्रिय योजना आयोगको उपाध्यक्ष हुँदा तयार भएको एघारौं त्रिवर्षीय योजनामा दलितका लागि १३ अर्बको बजेट खर्च गरिने उल्लेख थियो । तर त्यसमा व्यवस्था भएका सबै योजना दराजबाहिर निस्कन सकेनन् । सरकारले आफ्नो नीति बजेटमार्फत कार्यान्वयन गर्ने हो । अहिले दलितका लागि सरकारले कुनै नयाँ कुरा सोच्नुपर्दैन, केवल संविधानको धारा २४ को छुवाछुतविरुद्धको हकलाई लागू गर्न कानुन कार्यान्वयन गर्ने निकायहरू नेपाल प्रहरी, सरकारी वकिलको कार्यालय तथा अदालतहरूको अभिमुखीकरण, क्षमता वृद्धि र दलितप्रति संवेदनशीलता बढाउन भूमिका खेले पुग्छ । प्रहरीमा छुट्टै डेस्क र अदालतमा छुट्टै इजलास गठन गरिदिए पुग्छ । धारा ४० र यसका ६ वटा उपधाराले शिक्षा, स्वास्थ्य, रोजगारी, परम्परागत पेसाको संरक्षण र विकास, भूमिहीनलाई एक पटक जमिन उपलब्ध गराउने र आवासविहीनहरूलाई आवास बनाइदिने जुन व्यवस्था गरेको छ त्यसलाई नीति, कार्यक्रम र बजेटमार्फत सम्बोधन गरिदिए पुग्छ । माथि उल्लेख गरिएको अर्थ मन्क्रालयको कार्यत्रममा अर्थमन्त्री शर्माले भनेका थिए, दलितहरूले लुगा सिलाएर देशको लाज ढाके तर देशले उनीहरूको लाज ढाक्न सकेन । तर दलितका गरिबी लगायत यावत् समस्या सम्बोधन गर्नेबारे उनले खासै धेरै प्रतिबद्धता व्यक्त गरेनन् । रुकुम घटनाका मृतकहरू नवराज विक र उनका साथीहरूको हत्याका आरोपीहरूलाई बचाउन शर्माले जुन अभिव्यक्ति संसद्मा दिएका थिए, त्यसले उनलाई दलितमाझ अलोकप्रिय बनाएको छ । यस्तो अवस्थामा उनले दलितको लाज ढाक्न तथा आफूलाई दलितका हितैसी साबित गर्न के गर्लान् ?"
स्थानीय तहमा महिला नेतृत्वको अपरिहार्यता,"अहिले देशमा स्थानीय तह निर्वाचनको तयारी भइरहेको छ । निर्वाचन आयोग निर्वाचन व्यवस्थापनमा लागेको छ भने राजनीतिक पार्टीहरू आआफ्नो तयारीमा छन् । महिला अधिकारकर्मीहरूले भने स्थानीय तहमा महिलाको पहुँच अभिवृद्धिका लागि संविधानमा व्यवस्था भए बमोजिम सबै नेतृत्वदायी पदमा महिलाको अर्थपूर्ण उपस्थिति कसरी गराउन सकिन्छ भनेर चासो राखेका छन् । संविधानको धारा ३८(४) ले राज्यका सबै निकायमा महिलालाई समानुपातिक समावेशी सिद्धान्तको आधारमा सहभागी हुने हक हुने व्यवस्था गरेको छ । त्यसै गरी संविधानले राज्यका सबै संरचनामा एकतिहाइ महिलाको अनिवार्य उपस्थिति हुनुपर्ने व्यवस्था गरेको छ । राष्ट्रपति र उपराष्ट्रपति, प्रतिनिधिसभाको सभामुख र उपसभामुख, राष्ट्रिय सभाको अध्यक्ष र उपाध्यक्ष, प्रदेशको सभामुख र उपसभामुख, जिल्ला समन्वय समितिको प्रमुख र उपप्रमुख, स्थानीय पालिकाको प्रमुख एवं अध्यक्ष र उपप्रमुख तथा उपाध्यक्षमध्ये एक फरकफरक लिंगको हुनुपर्ने स्पष्ट प्रावधान छ । तर अपवादमा बाहेक सबै स्थानीय तहका प्रमुख पदमा पुरुष छन्, उपप्रमुख पद मात्र महिलालाई दिइएको छ । संघीय तथा प्रदेश सरकारका मन्त्री र वडाध्यक्ष पदमा महिलाको उपस्थिति र संख्या तोकिएको छैन । त्यसैले यी पदहरूमा महिलाको उपस्थिति न्यून छ । प्रमुख या निर्णायक ठाउँमा महिलाको उपस्थिति हुन नसकेको यो यथार्थलाई सबै राजनीतिक दलले स्विकार्नुपर्छ । र अब हुन लागेको स्थानीय तहको निर्वाचनमा कम्तीमा एकतिहाइ जिल्ला समन्वय प्रमुख, पालिका र वडाहरूमा पनि कम्तीमा एकतिहाइ प्रमुख तथा वडाध्यक्ष महिलाको उपस्थिति हुने गरी उम्मेदवार छनोट गर्नुपर्छ । निर्वाचन ऐन अनुसार दुई या दुईभन्दा बढी राजनीतिक पार्टीले गठबन्धन गर्दा फरकफरक पार्टीबाट प्रमुख र उपप्रमुखमा उम्मेदवारी दिँदा फरक लिंगको हुनुपर्ने अनिवार्य व्यवस्था छैन । यही कारण यस पटकको स्थानीय तह निर्वाचनमा विगतझैं उपप्रमुखमै पनि महिलाले उम्मेदवार हुन नपाउने हुन् कि भन्ने चिन्ता थपिएको छ । यही चिन्ता हटाउन निर्वाचन आयोगले स्थानीय तहको प्रमुख र उपप्रमुख वा अध्यक्ष र उपाध्यक्ष पदमध्ये एक पदमा मात्रै उम्मेदवारी दिने राजनीतिक दलले महिलाको मनोनयनको व्यवस्था गर्नुपर्ने भनी निर्णय गरेको थियो । तर राजनीतिक दलहरूको विरोध र दबाबका कारण पुनः विज्ञप्ति जारी गरी स्थानीय तहको प्रमुख र उपप्रमुख वा अध्यक्ष र उपाध्यक्षको पदमध्ये एक पदमा मात्र उम्मेदवारी दिने राजनीतिक दलले महिलालाई उम्मेदवार मनोनयनमा प्राथमिकता दिने हुनुपर्नेमा अन्यथा भएको भनी आफ्नो पूर्वअडान सच्याउन आयोग बाध्य भयो । यसबाट प्रगतिशील भनिएका राजनीतिक पार्टीका नेतृत्वहरूमा सामन्ती चिन्तन र पुरुषसत्तावादी सोच अन्त्य नभएको देखिन्छ । आजको गणतान्त्रिक मुलुकमा पनि जबजब अवसर, जिम्मेवारी र नेतृत्व लिने समय आउँछ तबतब पुरुष नेतृत्वको निगाह र भरोसामा पर्खनुपर्ने अवस्था कायमै छ । महिलाको बलिदान, योगदान र क्षमतालाई पहिचान, सम्मान र भरोसा गर्ने राजनीतिक, सामाजिक, सांस्कृतिक परिपाटी र चिन्तन अझै छैन । २०४६ सालपश्चात् क्रमशः महिलाहरू राजनीतिकसामाजिक भूमिकासहित सार्वजनिक जीवनमा आउन थालेका हुन् । २०५४ को स्थानीय निर्वाचनमा प्रत्येक वडामा एक महिला सदस्यको अनिवार्य व्यवस्था भएपश्चात् देशभरिबाट फरकफरक पार्टीको प्रतिनिधित्व गर्दै हजारौं महिला एकै पटक निर्वाचित भएर सार्वजनिक जीवनमा उपस्थित भए । त्यति बेला निर्वाचित भएका अधिकांश महिला सदस्यहरू आफ्नो जिम्मेवारीमा खरो उत्रिएर, सामाजिक पहिचान बनाएर अहिले विभिन्न पार्टीमा महत्त्वपूर्ण भूमिकामा छन् । दोस्रो जनआन्दोलनपश्चात् पुनःस्थापित संसद्मा २०६३ जेठ १६ गते राज्यका सबै तह र संरचनामा समानुपातिक समावेशिताका आधारमा कम्तीमा एकतिहाइ महिलाको अनिवार्य उपस्थितिको सुनिश्चितता गर्ने संकल्प प्रस्ताव पारित भयो । सोही बमोजिमको व्यवस्था संविधानमा गरिएको छ र राज्यका तीनै तहका संरचनामा महिलाको एकतिहाइ उपस्थिति सुनिश्चित भएको छ । २०७४ सालको स्थानीय तहको निर्वाचनबाट अध्यक्ष अथवा प्रमुख पदमा २४ प्रतिशत महिला निर्वाचित भए भने उपप्रमुख या उपाध्यक्ष पदमा ९३ प्रतिशत । वडाध्यक्षमा आरक्षणसहित अनिवार्य व्यवस्था नगरिएको हुँदा १ प्रतिशतभन्दा कम मात्र महिलाले अवसर पाए । वडामा अनिवार्य एक महिला सदस्य र एक दलित महिला सदस्यको अनिवार्य व्यवस्थाका कारण ठूलो संख्यामा महिला उपस्थिति सम्भव भयो । जिल्ला समन्वयमा जम्मा दुई जना मात्र महिलाले प्रमुखको अवसर पाए भने बाँकीमा उपप्रमुखको ।आज हिजोभन्दा फरक अवस्था छ । पाँच वर्ष उपाध्यक्ष र उपप्रमुख भएका अधिकांश महिला अनुभव र क्षमताका आधारमा अब अध्यक्ष र प्रमुखको जिम्मेवारी निर्वाह गर्न सक्षम भएका छन् । राजनीतिक दलले सक्षम महिला उम्मेदवार छैनन् भन्ने अवस्था छैन । त्यसैले विवेकपूर्ण ढंगले सामाजिकलैंगिक समावेशिताका आधारमा व्यक्तिको योग्यता, क्षमता, लगनशीलता, अनुशासन र संवेनशीलतालाई समेत आधार बनाएर महिलालाई प्रमुख नेतृत्वमा उम्मेदवारी दिलाउन सबै दलको ध्यानाकर्षण हुन जरुरी छ । अहिले समाजमा बढिरहेको महिला हिंसाको रोकथाम, महिलाको न्यायमा पहुँच, सशक्तीकरण र सुशासनका लागि समेत महिलाको नेतृत्वदायी भूमिका महत्त्वपूर्ण रहन्छ । अचेल हरदिन हाम्रै घर, परिवार र समाजमा कुनै न कुनै रूपमा महिलामाथि हिंसा भइरहेको छ । पछिल्ला वर्षहरूमा गाउँसहर सबैतिर नयाँ स्वरूप र प्रकृतिका महिला हिंसा देखिन थालेका छन्, जसलाई तत्कालै सम्बोधन गर्न र कानुनी दायरामा ल्याउनसमेत असहज परिस्थिति छ । एक्काइसौं शताब्दीमा पनि समाजमा एउटी महिलालाई कथित बोक्सीको आरोपमा बर्बर, अमानवीय यातना दिइन्छ । अमानवीय कुप्रथा छाउपडी कतिपय समाजमा कायमै छ । चरम पितृसत्तात्मक सोचका कारण छोरा र छोरीबीचको विभेद हट्न सकेको छैन । बालिका, किशोरी, युवती, प्रौढ, वृद्ध महिलामाथि दिनहुँ अमानवीय कहालीलाग्दा हिंसाका घटनाहरू भैरहेका छन् ।यस्ता घटनाको अनुगमन, रोकथाम र पीडितको न्यायमा पहुँचका लागि स्थानीय तहको सरकार र न्यायिक समितिको अत्यन्त ठूलो दायित्व र भूमिका हुन्छ । महिलामाथिको उल्लिखित अवस्थालाई ध्यानमा राख्दै सम्पूर्ण महिलाको न्यायमा पहुँच हुन सकोस् भन्ने उद्देश्यले संविधान अनुसार राज्यका तीन तहमा उपप्रमुखको संयोजकत्वमा न्यायिक समितिको व्यवस्था गरिएको छ । आफ्नो पालिकामा आफैंले मतदान गरेर जिताएका जनप्रतिनिधिसमक्ष आफूलाई परेको समस्या, अन्याय, अत्याचार र हिंसाविरुद्ध उजुरी गर्न सक्ने र सहजै न्याय प्राप्त गर्न सक्ने अवस्थाको परिकल्पना गरिएको छ । यो परिकल्पनालाई पूर्णता दिन, महिला हिंसालाई प्रत्येक घर र समाजबाट अन्त गर्न, महिलाको न्यायमा पहुँच र सशक्तीकरणका लागि प्राथमिकता दिन महिलालाई अर्थपूर्ण र नेतृत्वदायी भूमिकामा अवसर दिलाउन अपरिहार्य छ ।"
भारतमा २ हजार संक्रमित थपिए,नयाँदिल्ली (एजेन्सी) भारतमा कोरोना भाइरसबाट एकै दिन २ हजार जना संक्रमित भएका छन् । स्वास्थ्य तथा जनसंख्या मन्त्रालयका अनुसार पछिल्लो २४ घण्टामा २ हजार ६७ जना संक्रमित थपिएका हुन् । मन्क्रालयका अनुसार मंगलबार १ हजार २ सय ४७ जना संत्रमित भएका थिए । भारतमा हाल १२ हजार ३ सय ४० जना संक्रमणको अवस्थामा छन् । फछिल्लो २४ घण्टामा १ हजार ५ सय ४७ जना संक्रमणमुत्त भएका मन्त्रालयले जनाएको छ । कोरोना भाइरसको महामारी सुरु भएयता भारतमा ५ लाख २२ हजार ६ जनाको मृत्यु भइसकेको छ । तीमध्ये ४० जनाको पछिल्लो एकै दिन मृत्यु झएको हो । ४ करोड २५ लाख १३ हजार २ सय ४८ जना संक्रमणमुत्त भइसकेका छन् ।
चीनसोलोमन सुरक्षा सम्झौताले अस्ट्रेलिया तनावमा,"क्यानबेराबेइजिङ (एजेन्सी) चीनले सोलोमन आइल्यान्ड्ससँग सुरक्षा सम्झौता गरेपछि अस्ट्रेलिया, न्युजिल्यान्ड र अमेरिकाले प्रशान्त क्षेत्रको सुरक्षाबारे गम्भीर चासो जनाएका छन् । दुई देशबीच यसै साता गरिएको सम्झौतापछि चीनले प्रशान्त क्षेत्रमा नौसैनिक केन्द्र बनाउने त्रास बढेको हो । सोलोमन आइल्यान्ड्सको सबैभन्दा ठूलो दातृराष्ट्र अस्ट्रेलियाले दुई देशबीचको सम्झौता रोक्न प्रयत्न गरेको भए पनि त्यो असफल भएको थियो । अस्ट्रेलियाली प्रस्ताव सोलोमन आइल्यान्ड्सले अस्वीकार गरेको हो । सोलोमनका प्रधानमन्त्री मनासेह सोगाभरेले चीनसँगको सम्झौताले प्रशान्त क्षेत्रको शान्ति र सद्भावमा केही असर नपर्ने बताएका बीबीसीले उल्लेख गरेको छ । यद्यपि, उनले सम्झौताका विषयबारे भने केही उल्लेख गरेका छैनन् । राष्ट्रिय हितबाट निर्देशित भएर खुला आँखाले सम्झौता सम्पन्न गरेको उनको भनाइ छ । अस्ट्रेलिया सरकारले सम्झौताको एक मस्यौदा हात पारेको जनाउँदै दुई देशबीच विभिन्न विषयमा सहमति भएको जनाएको छ । सम्झौताअनुसार सोलोमन आइल्यान्ड्समा चिनियाँ युद्धपोतहरू तैनाथ गर्न अनुमति दिइने र सामाजिक शान्ति कायम गर्न सहयोगका लागि चीनले सुरक्षा फौज पठाउन सक्नेछ । पछिल्ला वर्षहरूमा सोलोमनमा सामाजिक सद्भाव र अशान्ति फैलिएको छ । गत नोभेम्बरमा प्रधानमन्त्री सोगाभरेविरुद्ध राजधानी होनिअरामा फैलिएको दंगाका क्रममा प्रदर्शनकारीले संसद्मा आक्रमण गरेपछि अस्ट्रेलिया सरकारले सेना पठाएको थियो । तर सोगाभरे सरकारले सुटुक्क चीनसँग सम्झौता गरेपछि अप्ठ्यारो समयमा सहयोग गरेको अस्ट्रेलिया झस्केको हो । चिनियाँ विदेश मन्त्रालयले दुई देशबीच भएको सम्झौतामा सामाजिक शान्ति कायम गर्ने विषय पनि समेटिएको पुष्टि गरेका बीबीसीले उल्लखे गरेको छ । अस्ट्रेलियाली विदेशमन्त्री मरिस पेन र प्रशान्त मन्त्री जेद सेसेल्जाले दुई देशबीचको सम्झौता एकदमै निराशाजनक भएको बताउँदै यसका प्रावधान अपारदर्शी भएकाले चिन्ता थपिएको बताएका छन् ।प्रशान्त क्षेत्रको सुरक्षा आवश्यकतालाई पूरा गर्न यही क्षेत्रको परिवार नै पर्याप्त छ । हामीले अस्ट्रेलियाको राष्ट्रिय चासोलाई समेत ध्यान दिएर लगातार भन्दै आएको फनि यही नै हो, दुई देशद्वारा जारी संयुक्त वत्तव्यमा उल्लेख छ । अस्ट्रेलियाको विपक्षी दल लेबरले दुई देशबीचको सम्झौता अस्ट्रेलियाको विदेश नीतिको आठ दशकयताकै खराब असफलता भएको बताएको छ । अस्ट्रेलियाली प्रधानमन्त्री स्कट मरिसनले कूटनीतिक रूपमा सरकारको असफलता अस्वीकार गर्दै प्रशान्त क्षेत्रका टापु देशा नेताहरूलाई के गर्ने वा नगर्ने विषयमा आफूले केही नभनेको बताएका छन् । बीबीसीका अनुसार मरिसनले चीनसँग अस्ट्रेलियाको विनम्र सम्बन्ध नहुने बताए । हामी सधैं चीनको विपक्षमा उभिएका छौं किनकि त्यो देशको हितमा छ, उनले बुधबार पत्रकारहरूसँग भनेका छन् । त्यस्तै, न्युजिल्यान्डका विदेशमन्त्री ननैया महुताले चीन र सोलोमन आइल्यान्ड्सको सम्झौताले आफ्नो देश दुःखी बनेको बताएका छन् । सोलोमनले गत महिना चीनसँग सुरक्षा सम्झौताको मस्यौदा गरिएको जनाएपछि अस्ट्रेलियाले चासो जनाएको थियो । पछिल्ला वर्षहरूमा अस्ट्रेलिया र चीनबीच तनाव बढ्दो छ । अमेरिकी राष्ट्रिय सुरक्षा परिषद्का अधिकारी कुर्ट क्याम्पबेल उच्चस्तरीय वार्ताका लागि सोलोमनको भ्रमणमा आउनुभन्दा दुई दिनअघि चीनसँगको सम्झौताका विषयमा समाचार बाहिरिएको हो ।"
प्रदेशमा बजेट खर्च एकतिहाइभन्दा कम,"प्रदेशका कोषहरूमा सञ्चिति निकै कम छ । प्रदेशहरूले आफ्नै स्रोतबाटको बजेट ९० प्रतिशतभन्दा बढी खर्च गरेको हुन्छ । केन्द्र सरकारबाट पाउने ससर्त, समपूरक र विशेष शीर्षकको अनुदान रकममा खर्च गर्न नसक्ने समस्या देखियो, सचिव दाहालले भने । प्रदेशहरूले नमागेका आयोजनाहरूमा बजेट थोपर्ने गरेको देखिन्छ । संघीय सरकारले प्रदेशले माग्दै नमागेका र पूर्वतयारी नै नगरेका आयोजनामा जबर्जस्ती बजेट थोपर्ने, धेरैवटा आयोजनामा ससानो रकम छरिएर विनियोजन गर्ने जस्ता समस्या छन् । प्रदेशबाट सिफारिस भएका आयोजनामा मात्रै केन्द्रबाट बजेट आउनुपर्छ । सँगै आयोजनाहरूमा न्यून बजेट राखेर पठाउँदा त्यसले पनि समस्या देखिएको छ, दाहालले भने, उदयपुरमा १८ करोड लागतको पुल बनाउन ५ लाख रुपैयाँ बजेट छुट्याएर पठाइयो । स्रोत नदेखाईकन र बजेट सुनिश्चितता नभईकन ठेक्का लगाउन सकिँदैन । आयोजनाहरूमा न्यून बजेट विनियोजन र सिर्जना भइसकेको भुक्तानी दायित्वका लागि बजेट अभावको समस्या सुदूरपश्चिम प्रदेशमा पनि देखिएको आर्थिक मामिला मन्त्रालयका सचिव जितेन्द्र बस्नेतले बताए । भौतिक प्रगति भइसकेको तर वित्तीय प्रगति नदेखिएको अवस्था एकातिर छ । अर्को मुख्य समस्या भनेको कार्यक्रम धेरै छन् । तर बजेट विनियोजन थोरै छ । धेरैजसो आयोजना न्यून बजेटकै कारण ठेक्का तथा खरिद प्रक्रियामै जान सक्दैनन् । र बजेट फ्रिज हुन्छ, उनले भने । प्रदेशस्तरीय विकास समस्या समाधान समितिको बैठकमा सबै प्रदेशहरूबाट यस्ता समान प्रकृतिका समस्या उठान हुने गरेको उनको भनाइ छ । प्रदेशहरूले भोगिरहेको यो समस्या केन्द्रबाट बहुवर्षीय आयोजना हस्तान्तरण भएर जाने तर ती आयोजनामा बजेट भने नपाउने अवस्थाका कारण सिर्जना भएको देखिन्छ । तयारी नै नगरिएका आयोजना तथा कार्यक्रमको बोझ केन्द्रबाट प्रदेशहरूलाई थोपरिँदा उनीहरूले अपनत्वसमेत लिन सकेका हुँदैनन् । आयोजना निर्माणका लागि पूर्वतयारीका काम भएनभएकोसमेत हेरिँदैन र एकैचोटि बजेट तोकेर पठाइन्छ । कर्मचारी अभाव र कार्यक्षमता नै नभएका कर्मचारीलाई काममा खटाउँदा त्यसको नतिजा प्रभावकारी हुन नसक्नु पनि प्रदेशहरूले भोगेको अर्को समस्या हो । विनियोजनको तुलनामा हालसम्म सबैभन्दा बढी खर्च प्रदेश १ ले गरेको छ । चालु आर्थिक वर्षका लागि ३२ अर्ब ९८ करोड ७० लाख रुपैयाँ बराबरको बजेट ल्याएको प्रदेश १ ले चैत मसान्तसम्ममा ४६२ प्रतिशत अर्थात् १५ अर्ब २४ करोड ११ लाख रुपैयाँ बराबर खर्च गरेको देखिएको हो । त्यस्तै मधेसले २५४, वाग्मतीले ३०५, गण्डकीले ३२२, लुम्बिनीले ३२४, कर्णालीले २१८ र सुदूरपश्चिमले ३०६ प्रतिशत बराबर खर्च गरेको देखिएको महालेखा नियन्त्रक कार्यालयको तथ्यांक छ । प्रदेशहरूको चालु खर्च औसत देखिए पनि विकास खर्च भने निकै न्यून छ । पुँजीगत शीर्षकमा सम्मन्धित प्रदेशका लागि विनियोजित बजेटमा प्रदेश १ ले ८ अर्ब ८८ करोड (४५), मधेसले ३ अर्ब ३६ करोड (१७), वाग्मतीले ७ अर्ब ३१ करोड (२२७) र गण्डकीले ५ अर्ब ६८ करोड खर्च गरेको देखिन्छ । लुम्बिनीले ७ अर्ब ११ करोड (३०), कर्णालीले ४ अर्ब २ करोड (१७९) र सुदूरपश्चिमले ४ अर्ब ६७ करोड (२५९) पुँजीगत खर्च गरेका छन् । अहिले संघीय सरकारले चालु शीर्षकमा पुँजीगतभन्दा करिब ३ गुणा बढी बजेट छुट्याइरहेको छ, जसकारण पुँजीगतभन्दा चालु खर्च स्वाभाविक बढी देखिन्छ । तर प्रदेशहरूले भने चालुभन्दा पुँजीगत शीर्षकमा बढी बजेट राखेका छन । चालु आर्थिक वर्षका लागि प्रदेशहरूको चालु बजेट १ खर्ब १३ अर्ब रुपैयाँ र पुँजीगत बजेट १ खर्ब ४८ अर्ब रुपैयाँ बराबर छ । तर उनीहरूको खर्चको प्रकृति भने पुँजीगतभन्दा चालुमै बढी भइरहेको देखिन्छ । यस वर्षका प्रदेश १ बाहेक सबै प्रदेशले चालुभन्दा पुँजीगत खर्च बढी छुट्याएका थिए । चालुगतभन्दा पुँजीगत शीर्षकमा बजेट बढी राख्ने प्रदेशहरूले खर्चको स्थिति भने विरोधाभाषपूर्ण छ । त्यहाँ पनि चालु खर्च नै बढी देखिन्छ । पुँजीगत खर्च गर्न नसक्दा तरलता अभावलगायत समस्याले वित्तीय क्षेत्र चलायमान हुन नसकेको भन्दै केन्द्र सरकारले चर्को आलोचना खेपिरहेको छ । अहिले संघ सरकारले मात्र नभई प्रदेशहरूले पनि खर्च बढाउन नसकेको देखिएको हो । विकास खर्चको अवस्था झन नाजुक देखिएको छ ।वित्तीय व्यवस्थातर्फ वाग्मतीले २ अर्ब रुपैयाँ छुट्याएकामा ५० प्रतिशत अर्थात् १ अरु रुपैयाँ खर्च गरेको देखिन्छ । प्रदेश १, गण्डकी र सुदूरपश्चिमले वित्तीय व्यवस्था शीर्षकमा छुट्याएको रकमको खर्च हालसम्म शून्य छ । यी प्रदेशले विक्तीय व्यवस्था शीर्षकमा त्रमशः ३ करोड, २४ करोड र ३० करोड छुट्याएका थिए । सार्वजनिक संस्थानहरूमा लगानी तथा ऋण प्रयोजनका लागि त्यो बजेट शीर्षक देखाइए पनि खर्च भने हुन नसक्ने देखिएको छ ।"
सुत्केरीलाई मासिक ३ हजार,"काठमाडौं (कास) राष्ट्रिय प्रजातन्त्र पार्टी (राप्रपा) ले स्वास्थ्य, शिक्षा र सुशासनका कार्यक्रम स्थानीय तहबाट सञ्चालन गर्ने योजना समावेश गरेर चुनावी प्रतिबद्धतापत्र सार्वजनिक गरेको छ । बुधबार पार्टी कार्यालयमा भएको प्रतिबद्धतापक्र सार्वजनिक कार्यत्रममा बोल्दै अध्यक्ष राजेन्द्र लिङ्देनले चुनाव जिते ६ महिनाभित्र विपन्न परिवार पहिचान कार्यक्रम अघि सारिने बताए । प्रतिबद्धतापत्रमा मतदातालाई सुविधा र करमा छुट दिने विषय रहेका छन् । ६ महिनाभित्र सबै स्थानीय ऐन निर्माण र परिमार्जन गर्ने घोषणासमेत गरिएको छ । १२ कक्षासम्म पूर्ण निःशुल्क शिक्षा, सबै स्थानीय तहमा एउटा प्राविधिक विद्यालय, सबै विद्यालयमा अनिवार्य कम्प्युटर कार्यक्रम पनि समावेश गरिएको छ । विद्यालयका छात्रालाई निःशुल्क सेनेटरी प्याड, गरिब तथा अल्पसंख्यक समूहका एकएक विद्यार्थीलाई चिकित्साशास्त्र, इन्जिनियरिङ तहमा छात्रवृत्ति, सुत्केरीलाई ३ महिनासम्म मासिक ३ हजार भत्ता उपलब्ध गराउने घोषणा पनि गरिएको छ । किशोरीहरूलाई पाठेघर क्यान्सरविरुद्धको खोप दिने घोषणा पनि राप्रपाले समावेश गरेको छ । लैनो गाईभैंसीलाई पालिकामार्फत सुत्केरी भत्ताको व्यवस्था गरिने प्रतिबद्धतापत्रमा उल्लेख छ । उब्जाउ जमिन बाँझो नराख्ने, कृषि कार्यको विद्युत् शुल्कमा अनुदान, खेतखेतमा बिजुली, प्राकृतिक प्रकोप र जंगली जनावरबाट हुने बालीनाली क्षतिमा प्राविधिक निरीक्षण गरी क्षतिपूर्तिको व्यवस्था गर्ने पनि राप्रपाले प्रतिबद्धता जनाएको छ । सबै घरमा चार वर्षमा आधारभूत खानेपानी सेवा, तराईमा आर्सेनिकमुक्त सुरक्षित खानेपानी, एक घर एक धाराको व्यवस्था गरिने उल्लेख छ । स्थानीय करको दरमा परिमार्जन गरी ५० प्रतिशतसम्म स्थानीय कर कटौती गरी न्यून करको व्यवस्था, महिलाले सञ्चालन गर्ने साना तथा लघु उद्योगमा १२ वर्षसम्म स्थानीय कर छुट गर्ने राप्रपाले प्रतिबद्धतापत्रमा घोषणा गरेको छ । सीप सिकेका युवालाई बिनाधितो ऋण, प्रत्येक वडामा खेल मैदानदेखि सार्वजनिकनिजी साझेदारीमा युवालक्षित उद्यम व्यवसाय प्रवर्द्धनका विषय पनि प्रतिबद्धतापत्रमा समेटिएको छ ।"
भोट हाल्न आतुर छ विद्रोही तिङ्ला,"सोलुखुम्बु (कास) अघिल्लो तीनै तहको निर्वाचन बहिष्कार गरेको नेपालकै एक मात्र वडा हो, तिङ्ला । तत्कालीन अवस्थामा नेचासल्यान गाउँपालिका६ कायम भएको तिङ्लाले राज्य पुनर्संरचनामा आफ्ना माग पूरा नभएको भन्दै निर्वाचन बहिष्कार गरेको थियो । अपायक पर्ने पालिकामा गाभिएपछि यहाँका बासिन्दाले चुनावमा कुनै पदमा उम्मेदवारी नदिई भोटसमेत हालेका थिएनन् । मुख्य तीन पार्टी रहेको तिङ्लामा स्थानीयबीचको एकताले सबै तहको निर्वाचन बहिष्कार सम्भव भएको थियो । अहिले माग सम्बोधन गर्दै सोलुदूधकुण्ड नगरपालिका११ कायम गरिएपछि उनीहरू आसन्न स्थानीय निर्वाचनमा मतदान गर्न आतुर छन् । तिङ्लालाई नगरपालिकामा गाभ्न ठूलो संघर्ष गर्यौं, माग पूरा भएको छ, संघर्ष समितिका संयोजक तथा स्थानीय अगुवा बालकुमार कार्कीले भने, अब मतदान गरेर जनप्रतिनिधि छान्ने समयको पर्खाइमा छौं । नेचासल्यान गाउँपालिका र सोलुदूधकुण्ड नगरपालिकाको संयुक्त सिफारिसमा शेरबहादुर देउवा नेतृत्वको सरकारले २०७५ माघ ११ मा तिङ्लालाई नगरपालिकामा गाभ्ने निर्णयपछि उनीहरूको माग पूरा भएको हो । हामी पार्टीभन्दा माथि उठेर गाउँका लागि एकजुट भएर आन्दोलनमा होमिएका थियौं, एक जना पनि उम्मेदवारी नदिने र भोट नहाल्ने कठोर कदमकै कारण माग पूरा भएको हो, संयोजक कार्कीले भने । देश संघीयतामा गएपछि पहिलो पटक भएको निर्वाचनमा एक जना पनि जनप्रतिनिधि नहुँदा स्थानीयले सरकारी काम लिन ठूलै सास्ती खेप्नुपरेको थियो । हामीले गाउँमा जनप्रतिनिधि पाएनौं, कर्मचारीको भरमा ५ वर्षसम्म वडा चल्दा निकै समस्या भयो, स्थानीय कुमारी नेपालीले भनिन् । जनप्रतिनिधि र कर्मचारी दुवैको काम गर्नु निकै चुनौतीपूर्ण बनेको वडा सचिव ख्यामराज खतिवडाको भनाइ छ । उनले पहिलो पटक कर्मचारीको रूपमा वडाध्यक्षको समेत जिम्मेवारी सम्हालेका हुन् । तिङ्लामा जनप्रतिनिधिले गर्नुपर्ने जटिल काम भने नगरप्रमुखले नै गर्दै आएका थिए । मैले जनप्रतिनिधिविहीनतामा पनि अधिकतम समय तिङ्लाली नागरिकलाई दिएँ, नगर प्रमुख नाम्गेलजाङ्बु शेर्पाले भन्छन् । २०७४ को स्थानीय चुनावमा २ हजार ४ सय ७६ मतदाता रहेको तिङ्लाका ५ वटै मतदान केन्द्रमा एकजना मतदाता पनि भोट खसाल्न गएनन् । निर्वाचन आयोगको टोली रित्तो मतपेटिका लिएर सदरमुकाम फर्किएको थियो । यस पटक भने मतदाता संख्या बढेर २ हजार ८ सय २८ पुगेको छ । ६ वटा पार्टीले वडामा उम्मेदवारी दिँदै छन् ।"
प्रेमललवाको दुखान्त,"(काठमाडौं)चुनावी माहोल उत्कर्समा छ । राजेन्द्रराज र शान्तिराजाको मत गणना जारी छ । सर्वसाधारणमा कौतुहलता उस्तै । पात्र छन् प्रेमललवा, कलुवा, ननकौउ र द्रौपदी । टेकुस्थित कौशी थिएटरमा नाटक उलार हेर्दा दर्शक उपन्यासकै कथामा डुब्न पुगे । आख्यानकार नयनराज पाण्डेको चर्चित उपन्यासको नाट्य रूपान्तर मंगलबारदेखि मञ्चन सुरु भएको हो । निर्देशन चे शंकरले गरेका छन् । गार्डेन थिएटर र कथाघेराको सहकार्यमा उलार लाई नाट्य रूपान्तरण गरिएको हो । दुई दशकअघि प्रकाशित उपन्यासमा २०४६ सालको परिवर्तनपछि देखिएको राजनीतिक चरित्र र सीमान्तकृत वर्गको भोगाइलाई नेपालगन्जको परिवेशमा बुनिएको छ । उपन्यासमा जसरी नै नाटकको कथा चुनावी माहोलबाट नै सुरु हुन्छ । राजेन्द्रराजको पराजयपछि राजनीतिमा शान्तिराजाको उदयले सुरु भएको प्रेमललवाको दुखान्त कथालाई नाटकले अन्त्यसम्म नै डोर्याएको छ । शान्तिराजाको विजय जुलुसमा बढी मानिसको लोडकै कारण टाँगा उलार भएर प्रेमललवाको घोडी वसन्तीको मृत्यु हुन्छ । घोडी मरेपछि आर्थिक संकटमा परेका प्रेमललवा सहयोग याचनाका लागि राजेन्द्रराजकहाँ पुग्छन् । उनले शान्तिराजाकहाँ जान चिठी लेखिदिन्छन् । दरबारमा पुगेका प्रेमललवालाई एक दिनको भाका राखेर बोलाउँछन् । पछिल्लो दिन काठमाडौं आउनू भनेर शान्तिराजा हिँडेपछि प्रेमललवाको अर्को वियोगान्त सुरु हुन्छ । आफूसँग भएको पैसा, कलुवाको दम्पतीको केही सहयोग र द्रौपदीको कानको सुन लिएर यात्रा सुरु हुन्छ । काठमाडौंमा मन्त्री भएका शान्तिराजालाई भेटेमा सहायता पाउने आशामा उनी मन्त्री क्वार्टर पुल्चोक, सिंहदरबार, बालुवाटार र पार्टी कार्यालय भौंतारिन्छन् । दुई दिन होटल, एक दिन पार्टी कार्यालय र एक दिन सडकमा रात बिताएका प्रेमललवालाई शान्तिराजाको सहायकले अन्त्यमा घोडाको क्षतिपूर्तिका लागि यातायात मन्त्रालयमा जान सुझाउँछिन् । त्यसपछि कोरियनपुर फर्किएका प्रेमललवा एक्लो र रित्तो हुन्छन् । उनीसँग आधा कट्ठा जमिनको लालपुर्जा थन्किएको एउटा थोत्रो टिनको बाकसबाहेक घर, टाँगा केही हुन्न । त्यही शून्यतामा उनले आफू, आफू हुनुको अस्तित्व, आफ्नो स्तर, वर्ग, पहिचान, राजनीति र राजेन्द्रराजहरूको लेखाजोखा गर्छन् । वियोगमै कलुवालाई भन्छन्, मलाई अझै पनि सम्झना छ, मेरो बाप्पुले गाएको विरह गीत । सुनाएको दर्जनौं लोककथा मेरो स्मृतिबाट मधुरो भएर जाँदै छ । प्रेमललवाका बाबुको बास राणाहरूले बसालेको मेनरोडमै थियो । त्यहाँबाट सरेर सुर्खेत रोड पुगे । त्यहाँबाट प्रेमललवा कोरियनपुर, हुँदै अन्त्यमा परस्पुर पुगे । उनी ८ वर्षकै हुँदा उनको बापुलाई ट्रकले किचेर मार्नु, त्यसको केही समयपछि दमकै कारण आमाको मृत्यु हुनु, राजेन्द्रराजले ट्रक मालिकबाट ८ हजार दिलाएर बैंकमा राखी १० वर्ष भएपछि उनैले टाँगा किनिदिनु, भाडामा लगाउनु, सुर्खेत रोडको घर बेचेर ३० हजार रुपैयाँ लिई घोडी र कोरियनपुरमा सानो झुप्रोसहितको आधा कट्ठा जमिन किन्नुसम्मका कथालाई नाटकमा समानान्तर रूपमै प्रस्तुत गरिएका छन् । एक लाख रुपैयाँमा ल्याप्चे लगाएर ३० हजार हात पारेका प्रेमललवाले कोरियनपुरको घर बेच्दा पनि ३० सै हजार लिएर परस्पुरमा नयाँ घोडा, टाँगा लिन्छन् । यसपल्ट पनि ९० हजारमा ल्याप्चे लगाएका राजेन्द्रराजहरूको राजनीतिलाई नजिकैबाट नियाल्छन् । उनी प्रश्न गर्ने हुन्छन्, हामी गरिबहरू जहिल्यै पछि धकेलिइरहेका छौं, किन ? हामी गरिब भनेको मिट्टी रहेछ । जसले पनि कुल्चिएर हिँड्छ । आखिर किन ? नाटकमा प्रयुक्त भाषा र लवजले मधेसको भूगोल र सीमान्त समुदायलाई जीवन्त रूपमा देख्न सकिन्छ । उपन्यास पढेकोभन्दा बढी नाटकमा देख्न सकिन्छ । प्रेमललवा र द्रोपदीको प्रेम सम्बन्धलाई नाटकको अन्तिम दृश्यले अझ कसिलो बनाएर देखाएको छ । न्यारेटर कथालाई अझ प्रस्ट्याउछन् । प्रेमललवाको काठमाडौं यात्राका दृश्य र बिम्बहरू नाटकका बलिया पक्ष हुन् । उपन्यासमा थोरै समय देखाइने लेखक पात्रलाई समेत प्रेमललवाको समय र अवस्थालाई तुलना गरेर नाटकले अझ सशक्त बनाएको छ । वादी समुदायलाई प्रतिनिधित्व गर्ने द्रोपदी पात्र आफैंमा सशक्त देखिन्छिन् । उनीमार्फत बादी महिलाका पीडा र समाजको चरित्रलाई उदांगो देखिन्छ । चरित्र चित्रण गर्न एक दृश्यमा देखाइएको पहिरनले दर्शकमा केही संकोच उत्पन्न हुन सक्छ । नाटकमा कला, प्रतीकात्मक बिम्बका रूपमा प्रयोग गरिएका छाता, चित्र जस्ता पक्षले कथालाई अझ ओजिलो बनाउन सघाउ पुर्याएको छ । २००७ सालदेखि २०१७, २०३६ र २०४६ को राजनीतिक परिवर्तनका लागि लडेका एक अपांग योद्धालाई समेत नाटकले छुटाएको छैन । उनैमार्फत जनताको ढाड टेकेर चुनावी मैदानमा जित हासिल गर्नकै लागि अहिले दौडधुप गरिरहेका दलका नेताहरूप्रति दर्शकको मनमा आक्रोश पैदा हुन्छ । नाटकको कथालाई समकालीन समय र समाजमा प्रस्तुत गर्नलाई केही बिम्ब र कथानकलाई थपघट गरेको निर्देशक चे शंकर स्विकार्छन् । यसले कथालाई मजबुत बनाउने उनको मत छ । आख्यानकार पाण्डेले समेत नाटक हेरेपछि निकै सन्तुष्ट भएको धारणा राखे । नाटकमा विभिन्न बिम्ब र भाषाहरू प्रयोग भएका छन् । ती सबै मलाई निकै राम्रो लाग्यो, उनले भने, उपन्यासमा जस्तै मेरै भाषा मेरै लेखन भएको भए नाटकमा आउँदा सिर्जनशील पक्ष देखिने थिएन । निर्देशकले आफ्नो सिर्जनशील पक्षलाई निकै राम्रोसँग प्रयोग गर्नुभएको छ । मलाई मेरो पात्र र कथा नाटकमा आउँदा पनि एकदमै चित्त बुझ्यो । वैशाख १८ सम्म मञ्चन हुने नाटकमा सरिता गिरी, सबिर चरौटे, अरुण शर्मा, सञ्जय गुप्तालगायतका कलाकारहरूले अभिनय गरेका छन् । नाटकमा न्यारेटरको भूमिकामा रंगकर्मी शेखर चापागाईं देखिएका छन् ।"
दक्षिण एसिया बुझाउने आँखीझ्याल,"२५ वर्ष सुरु भएको यात्राहिमाल साउथ एसियन म्यागजिनको सम्पादन मण्डलमा थिए दीक्षित र उनको टिम । गम्भीर पत्रकारिता गर्ने भन्ने सोचसहित सुरु भएको थियो म्यागजिन । दौतरी संस्था थियो, डकुमेन्ट्री फिल्म मेकिङ । स्वभावैले डकुमेन्ट्री फिल्मकर्मीसँग आत्मीयता बढ्ने भयो । एक दिन सम्पादन मण्डललाई सुझाव आयो डकुमेन्ट्री मेकिङसँग नजिक भएकाहरूले त डकुमेन्ट्रीसम्बन्धी फिल्म महोत्सव गरे भइहाल्यो नि । त्यही सुझावले सन् १९९७ मा फिल्म साउथ एसिया सुरुवात भयो । काठमाडौं, वास्तवमा दक्षिण एसियाको राजधानी हो । काठमाडौंमा केही कुरा गर्यो भने हामी नेपालीलाई त उपहार नै हुन्छ । अन्त जानुपरेन सबै हामीकहाँ आइदिन्छ । यो महोत्सव कलकाताका मानिसले कसरी हेर्ने भनिरहेका हुन्छन् । तर, नेपालीका लागि त हामी सिधै उपलब्ध छौं । यो महोत्सव हामी नेपालीको लागि गरेका हौं । अर्को त दक्षिण एसियाको लागि पनि गरेका हौं, दीक्षितले सुरुवाती दिन सम्झँदै भने, हामी छापा माध्यमका पत्रकार मिलेर किन डकुमेन्ट्री फिल्म फेस्टिभल नगर्ने त भन्ने भयो । कुनै पनि कुरा नेपालमा गर्दा अरूलाई पनि उदाहरण मिल्नेछ भन्ने सोचेर महोत्सव सुरु गर्यौं । महोत्सव आयोजना गरेसँगै डकुमेन्ट्री फिल्ममेकरहरूले प्लेटफर्म पाए । २५ औं वर्ष मनाइरहँदा यो महोत्सव दक्षिण एसियाकै मुख्य फिल्म फेस्टिभलमा पर्ने गरेको दाबी गर्छन् दीक्षित । यसबीच प्रविधिमा धेरै परिवर्तन आयो । महोत्सव सुरु गर्दा सेलुलोइड रिलमा डकुमेन्ट्री खिचिन्थ्यो । अहिले फिल्म देखाउने र बनाउने प्रविधिमै कायापलट भएको छ । प्रविधिले डकुमेन्ट्री फिल्म बनाउन अझ सजिलो गराइदिएको छ । अब त उच्च क्वालिटीमा डकुमेन्ट्री फिल्म बन्नुपर्ने हो नि त । तर, अझै त्यो भइसकेको छैन, उनले समीक्षात्मक हुँदै भने, अहिले ह्यान्डीक्याम, मोबाइलको क्यामराले पनि डकुमेन्ट्री फिल्म बनाउन सकिन्छ । तर, जति मात्रामा फिल्महरू बन्नुपर्ने हो बनेका छैनन् ।दक्षिण एसिया केन्द्रित वृत्तचित्रको प्रवर्द्धन र संरक्षणमा पुर्याएको योगदानलाई महोत्सवको महत्त्वपूर्ण उपलब्धिका रूपमा अर्थ्याउँछन् दीक्षित । मनोरञ्जन (आख्यान फिल्म) को दुनियाँमा केन्द्रित दक्षिण एसियालाई डकुमेन्ट्री फिल्म मेकिङको महत्त्व बुझेर यस्ता फिल्म जोगाइराख्न यो महोत्सवले भूमिका खेलेको छ । नेपालमा बसेर हामीले त्यो काम गर्यौं । यो नेपालमै सुरु भएको महोत्सव हो, उनले भने, यो महोत्सव काठमाडौंमा बसेर दक्षिण एसियामा भएका डकुमेन्ट्री फिल्ममेकरलाई उत्साह बाँड्ने ठाउँ बनेको छ ।"
अलिकति उज्यालो धेरै अँध्यारो,"धनकुटा (कास) भ्युटावर उद्घाटनमा आएका नगर प्रमुख भन्छन्, सहिदका सालिक बनायौं, भ्युटावर बन्यो, वाटर फाउन्डेसन धमाधम बन्दै छन् । गाउँमा अब विकासको लहर आयो । कार्यक्रममा एउटा समूह गुनासो गर्छ, छिमेकी गाउँ हेर्नुस्, त्यहाँ शिक्षा, स्वास्थ्य, खानेपानीका पूर्वाधार छन् । हाम्रोमा खोइ ? कार्यक्रममा उपस्थितमध्येको अर्को जमात अध्यक्षको मन्तव्यमा सहमति राख्छ । ताली पिट्छ । गुनासो गर्नेका आवाज दबिन्छ । एकातिर सालिक अनावरण, भ्युटावर शिलान्यास, उद्घाटन चल्छ, अर्कातिर आधारभूत सुविधा माग गर्नेहरू उभिन्छन् । खानेपानी, विद्यालय र स्वास्थ्य चौकी छैन, किसानलाई मल, बीउ र सिँचाइ अभाव छ । गाउँलेको आवश्यकताका गुनासाका बीच नगरप्रमुखले नमुना नगर घोषणा गर्दै छन् । यो नाटकको कथा हो । धनकुटाको हाम्रो बहुमुखी पाठशालामा मंगलबार साँझ शिल्पी थिएटरले मुक्त रंगमञ्चअन्तर्गत अलिकति उज्यालो मञ्चन गरेको छ । नाटकमा रंगकर्मीले प्राथमिकताको क्षेत्र निर्धारणमा चुकेका जनप्रतिनिधिलाई ऐना देखाए । विकासको नाम दिँदै मतदातालाई भ्रम छरेकालाई चिन्नुपर्ने सन्देश दिएको नाटकका केही दृश्य कारुणिक पनि थिए । युवा जनशक्तिले बिदेसिनु बाध्यता र स्वास्थ्य चौकी अभावमा गर्भवती महिलाले बेहोर्नुपरेका मर्का मञ्चमा प्रस्तुत हुँदा दर्शक भावुक भए । घिमिरे युवराजको लेखन निर्देशनको नाटकले संघीय शासन प्रणालीमा उज्यालो पाटो भए पनि जनप्रतिनिधिले स्थानीय आवश्यकताको प्राथमिकता निर्धारण गर्न नसक्दाको अँध्यारो पक्ष देखाएको थियो । नाटक समापनपछि प्रतिक्रिया दिँदै दर्शकले जनप्रतिनिधिलाई जिम्मेवारी बोध गराउन कलाकर्मीले झकझक्याएको बताए ।"
म्यानचेस्टरलाई शिक्षा,"(लिभरपुल)लिभरपुल मंगलबार इंग्लिस प्रिमियर लिगमा शीर्ष उक्लिन सफल रह्यो, कम्तीमा केही घण्टाका लागि । त्यही खेलबाट म्यानचेस्टर युनाइटेडले भने एउटा फुटबलको पाठ सिक्यो । त्यागे इंग्लिस फुटबलको शिखरबाट यो टिम कति टाढा छ । यस्तो हुँदैनथ्यो त एनफिल्डमा म्यानचेस्टर यति नराम्रोसँग पराजित हुने थिएन । के मात्र रह्यो भने म्यानचेस्टरको शीर्ष चारमा रहेर सिजन टुंग्याउने सम्भावना त जीवन्त छ । तर, कमजोर भएको छ ।मैदानमा लिभरपुल वास्तवमै उत्कृष्ट रह्यो भने म्यानचेस्टर कमजोर । ओल्ड ट्राफोर्डमा नयाँ प्रशिक्षक आउँदै छ, एरिक टेन हगका रूपमा । त्यसअघि दुई टिमबीचको अन्तर स्पष्ट देखियो । लिभरपुलका लागि मोहम्मद सलाहले दुई गोल गरे भने साडियो मानेले एक । पहिलो गोल भने लुइस डियाजले गरे । खेलको कमेन्ट्री गरिरहेका ग्यारी नेभिलले सहनै सकेनन् । र, उनले भने, अहिलेको म्यानचेस्टर टिम बेकार जस्तै छ । पहिलो हाफमा म्यानचेस्टरले एउटै आक्रमण पनि बुन्न सकेन । बलमा २४ प्रतिशतमात्र नियन्त्रण । ओल्ड ट्राफोर्डमा यसअघि प्राप्त जितमा जस्तै लिभरपुलले दोस्रो हाफमा आरामले खेल्न रुचायो । ओल्ड ट्राफोर्डको ५० हारले भनेको थियो, यो टिममा समस्या छ । अहिलेको ४० हारले भने भनेको छ, यो समस्या निकै गहिरो छ । म्यानचेस्टरका पूर्व खेलाडी नेभिलले भने, यो टिममा एकता भन्ने नै छैन । टिम भावनाले खेल्न पनि सक्दैन । फुटबल कसरी खेल्नुपर्छ, त्यसको मूल्य मान्यता केही पनि छैन ।पछिल्ला केही वर्षमा म्यानचेस्टरले शृंखलाबद्ध रूपमा नयाँ खेलाडीका लागि पर्याप्त लगानी गरेको छ । यसअघि क्लबमा रहेको जिततर्फ अग्रसर हुने बानी भने सबैले बिर्सेका छन् । डिजाजको पहिलो गोलबाट प्रस्ट भएको थियो, म्यानचेस्टरको डिफेन्स कति कमजोर छ भनेर । ट्रेन्ट बोल्ड आर्नोल्ड र सलाहले मिलाएको पासमा कोलम्बियाली खेलाडीले जसरी सजिलै गोल गरे, त्यसले प्रस्ट पारेको थियो, म्यानचेस्टरको डिफेन्स वास्तवमै कमजोर छ भनेर । सायद पाउल पोग्बाले यही खेलमा अन्तिम पटक म्यानचेस्टरका लागि खेले ।उनका लागि म्यानचेस्टरको दोस्रो आगमन पनि सुखद रहेन । मैदानमा छिरेको १० औं मिनेटमै चोट बोक्दै फ्रान्सेली खेलाडी बाहिर निस्के र मानिएको छ, उनले केही साता खेल्न सक्ने छैनन् । त्यसको अर्थ अब जतिबेला उनी निको हुनेछन्, सिजन सकिने छ । विना कुनै मूल्य अन्यत्र जान सक्नेछन् । ६ वर्षअगाडि नै विश्वकप विजेता खेलाडीका लागि म्यानचेस्टरले ८ करोड ९० लाख पाउन्ड तिरेको थियो । म्यानचेस्टरले यसबीच तीन उपाधि जिते । क्लब समर्थकले कुनै पनि बेला उनको उत्कृष्ट खेल भने हेर्न पाएनन् ।रोनाल्डोलाई लिभरपुलको समर्थनयो खेलको एउटा ठूलो विशेषता रह्यो, एक खास कारणका लागि दुवै टिमका समर्थक एक भए । एनफिल्डमा ५० हजार हाराहारीमा घरेलु समर्थक थिए । तिनले म्यानचेस्टरका ७ नम्बर खेलाडी क्रिस्टियानो रोनाल्डोप्रति समर्थन र सहानुभूति दुवै देखाए । रोनाल्डोलाई नवजात छोराको शोक परेको थियो, त्यसैले उनी एनफिल्ड गएनन् । तर एनफिल्डले पाँचपल्टका बालोन डीअर विजेताको सम्मानमा खेलको सातौं मिनेटयता सम्मान दिन बिर्सेन । त्यो पनि म्यानचेस्टरका समर्थकसँग मिलेर । रोनाल्डोको परिवारले त्यसका लागि लिभरपुल समर्थकलाई धन्यवाद पनि दिएका छन् । सातौं मिनेटमा एनफिल्डमा क्लबको यु विल नेभर वाक एलोन गीत बजेको थियो । रोनाल्डोकी दिदी इल्माले आफ्ना भाइको प्रतितिधित्व गर्दै भनेकी छन्, यो सबै सद्भावका लागि लिभरपुललाई धन्यवाद । आजको यो समर्थन हामीले कहिले पनि बिर्सने छैनौं । अघिल्लो दिनमात्र रोनाल्डोले आफ्ना नवजात छोराको मृत्यु भएको जनाएका थिए ।"
चन्द्रकला र सन्जुमाया सेमिफाइनलमा,काठमाडौं (कास) आर्मीकी चन्द्रकला थापा र एपीएफकी नाङजा बुढामगर गणेशमान सिंह स्मृति राष्ट्रिय बक्सिङ प्रतियोगिताको सेमिफाइनल पुगेका छन् । वसन्तपुर डबलीमा महिला ५७ केजीमा बुधबार चन्द्रकलाले स्वस्तिका तिरुवा र नाङजाले लुम्बिनी प्रदेशकी जानकी थापा मगरलाई हराएका थिए ।महिला ५१ केजीमा एपीएफकी सन्जुमाया थिङले कर्णाली प्रदेशकी आरती बिक र पुलिसकी दिवाना शेर्माले गण्डकी प्रदेशकी अस्मिता थापालाई हराएर अन्तिम चारमा स्थान बनाए । ६० केजीमा वाग्मती प्रदेशकी शशिकला राईले गण्डकीकी जोसिका श्रेष्ठ र आर्मीकी संगीता डंगोलले कर्णालीकी मनीषा मगरलाई हराए । उनीहरू सेमिफाइनल पुगेका छन् । भूपेन्द्र र सनिल विजयीपुरुष ६३ केजीमा पुलिसका भूपेन्द्र थापामगर मधेस प्रदेशका रावन अलीलाई हराएर सेमिफाइनल पुगे । एपीएफका सोनाम सार्कीले गण्डकीका निश्चल गुरुङलाई हराएर सोही तौलको सेमिफाइनल पुगे । पुरुष ६९ केजीमा पुलिसका सनिल शाहीले एपीएफका विक्रम चौधरी र सुदूरपश्चिम प्रदेशका भरत चन्दले कर्णालीका प्रशान्त लामालाई हराएर सेमिफाइनल तय गरे । भूपेन्द्र र सनिल १३ औं सागका स्वर्ण विजेता हुन् ।पुरुष ५२ केजीमा आर्मीका प्रेम चौधरीले गण्डकीका आकाश राना र पुलिसका चन्द्रबहादुर थापाले प्रदेश १ का धर्मेन्द्र राई तथा ५७ केजीमा पुलिसका शम्भु राजवंशीले प्रदेश १ का भूगोल लिम्बु र आर्मीका इन्द्र सुनारले कर्णालीका पारस शाहीलाई हराएर सेमिफाइनलमा स्थान बनाए । पुरुष ७५ केजीमा आर्मीका दीपेश लामाले वाग्मतीका निश्चल विष्ट र मधेसका कोसिस श्रेष्ठले एपीएफका झलक रोक्का तथा ८१ केजीमा आर्मीका दीपक श्रेष्ठले एपीएफका साजन तामाङलाई हराएर सेमिफाइनल तय गरे ।पुरुष ९१ केजीमा एपीएफका रविन नेपालले मधेसका विजय राजभण्डारीलाई हराएर सेमिफाइनल पक्का गरे । सोही स्पर्धामा गण्डकीका किरण बिकले लुम्बिनीका केशर खत्रीवाट वाकओभर पाए ।
आर्मी राष्ट्रिय कबड्डी च्याम्पियन,धनगढी (कास) मुख्यमन्त्री राष्ट्रिय पुरुष कबड्डी प्रतियोगिताको उपाधि विभागीय टोली नेपाल आर्मी क्लबले जितेको छ । बुधबार फाइनलमा अर्को विभागीय टोली नेपाल एपीएफ क्लबलाई ४०१६ अंकले हराउँदै आर्मीले उपाधि जितेको हो । सर्वाधिक पुरस्कार राशिको प्रतियोगिता विजेताले आर्मीले एक लाख ५० हजार रुपैयाँ पुरस्कार पाएको छ । उपविजेताले ८० हजार पायो । सेमिफाइनल पुगेका सुदूरपश्चिम प्रदेश र लुम्बिनी प्रदेशले तेस्रो स्थान प्राप्त गरे । दुवैले ४०४० हजार पाएका छन् । सुदूरपश्चिम खेलकुद परिषद् मुख्य प्रवर्द्धक रहेको प्रतियोगिताका विजयी खेलाडीलाई सुदूर प्रदेश सरकारका सामाजिक विकासमन्त्री गोविन्द वोहरा र प्रदेश खेलकुद परिषद्का सदस्यसचिव दीपकबहादुर सिंहले पुरस्कार प्रदान गरे । कैलाली जिल्ला कबड्डी संघले प्रतियोगिता आयोजना गरेको हो ।
सरुको दुई गोल,धनगढी (कास) एपीएफ क्लब प्रथम राष्ट्रिय मुख्यमन्त्री बीवाईसी महिला गोल्डकप फुटबलको उपाधि नजिक पुगेको छ । बुधबार धनगढी रंगशालामा सम्पन्न सेमिफाइनलमा एपीएफले आर्मीलाई ३२ ले हराएर फाइनल तय गर्यो । एपीएफलाई फाइनल पुर्याउन सरु लिम्बुले दुई गोल गरिन् । सावित्रा भण्डारीले एक गोल गरिन् । आर्मीका सपना लामा र हेमा चौधरीले गोल फर्काए । सरुले २३ औं मिनेटमा गोल गर्दै टोलीलाई अग्रता दिलाइन् । ११ मिनेटपछि उनले दोस्रो गोल गर्दै अग्रता दोब्बर बनाइन् । एपीएफबाट दोस्रो हाफमा सावित्राले एक गोल थपिन् । उनले ७१ औं मिनेटमा गोल गरेकी हुन् । अन्तिम समयमा आर्मीबाट सपना र हेमाले गोल गरेरअन्तर घटाएका हुन् । सरु प्लेयर अफ द म्याच भइन् ।
नुवाकोट फुटबलमा चित्रकार,"नुवाकोट (कास) नुवाकोट जिल्ला फुटबल संघको बुधबार सम्पन्न छैटौं जिल्ला अधिवेशनले देवनारायण चित्रकारलाई अध्यक्ष गरेको छ । चार वर्षे कार्यसमितिको प्रथम उपाध्यक्षमा शनि चित्रकार, द्वितीय उपाध्यक्ष अच्युतराज महन्थ गिरी र तृतीय उपाध्यक्ष विजय गुरुङ छन् । सदस्यमा पूर्णमान चित्रकार, दीपकलाल चित्रकार, नीरजकुमार खड्गी, सुपर गुरुङ, मोहित तण्डुकार, श्रीकृष्ण आचार्य, रामकृष्ण लामा, रामकुमार कोइराला, गोविन्द श्रेष्ठ, सन्तोष खड्का र महिलामा पूर्णिमा अर्याल चुनिए ।"
कास्कीमा रञ्जित विजयी,"पोखरा (कास) कास्की जिल्ला फुटबल संघको अध्यक्षमा उज्ज्वल रञ्जित निर्वाचित भएका छन् । बुधबार सम्पन्न निर्वाचनमा उनले विनोद गुरुङलाई हराए । दोस्रो चरणमा उनले १४ मत प्राप्त गर्दा विनोदले ७ मत पाए । पहिलो चरणमा प्रत्याशी तीन उम्मेदवारले खसेको कुल मतको ५१ प्रतिशत प्राप्त गर्न नसकेपछि पहिलो र दोस्रो हुने उम्मेदवारबीच पुनः मतदान भएको हो । पहिलो चरणमा नवीन पुनले ५, विनोदले ७ र उज्ज्वलले ९ मत पाएका थिए । तीन उपाध्यक्षमा जगतबहादुर थापा, नरप्रसाद गुरुङ र सुरेन गुरुङ चुनिए । सदस्यमा सुनील गायक, राजेश त्रिपाठी, सन्तोष कार्की, विकास गुरुङ, योगेश गुरुङ, हितमान गुरुङ, अर्का विकास गुरुङ, सुविन श्रेष्ठ, ओम गुरुङ, टंकप्रसाद गुरुङ, शोभा बानियाँ (महिला सदस्य) सर्वसम्मत निर्वाचित भए ।"
टेबलटेनिस खेलाडी छनोट,"काठमाडौं (कास) माल्दिभ्सको मालेमा वैशाख २५ देखि २९ सम्म हुने दक्षिण एसियाली जुनियर टेबलटेनिस च्याम्पियनसिपका लागि १० खेलाडी छनोट भएका छन् । क्याडेट ब्वाइजमा प्रिन्स थापा र उज्ज्वल मानन्धर तथा गर्ल्समा इभाना थापा र वियंका राई छन् । जुनियर ब्वाइजमा संयोग कपाली, रुविन महर्जन र सुजन गडाल छन् । गर्ल्समा अन्जु सुवाल, मन्जु सुवाल र शुभश्री श्रेष्ठ छनोट भए ।"

शीर्षक,विवरण
अमेरिकाबाट आएको शंकास्पद ४० करोड छुटाउन अर्थमन्त्री नै सक्रिय,"अर्थमन्त्री शर्माले दाबी गरे पनि सम्पत्ति शुद्धीकरण अनुसन्धान विभागले शाहलाई सफाइ दिएको छैन, खासमा अनुसन्धान अहिलेसम्म टुंगिएको छैन । विभागका महानिर्देशक प्रेम भट्टराईले बुधबार राति भने, शाहको पैसासम्बन्धी अनुसन्धान गर्न फाइल खडा भएको छ । अनुसन्धान जारी छ । हरेक नागरिकको निजी सम्पत्तिको गोपनीयताको हक हुन्छ । यसभन्दा थप विवरण दिन मिल्दैन । रेमिट्यान्सको रकम भन्दै उनका विभिन्न कम्पनी र परिवारका सदस्यहरूको खातामा रकम जम्मा भएको हो । स्रोतका अनुसार ग्लोबल आईएमई, प्राइम, कुमारीलगायत बैंकहरूमा रकम आएको छ । जम्मा भएको केही रकम शाहले पहिले नै झिकेर अन्यत्रै लगिसकेका छन् । शाहले काठमाडौंमा रेमिट, ट्राभल, टायल तथा मार्बलको पनि कारोबार गर्न कम्पनी खोले पनि उनको कारोबार यति ठूलो मात्रामा नभएको राष्ट्र बैंकको प्रारम्भिक अनुसन्धानले देखाएको छ । यी कम्पनीहरूको अध्ययन गर्दा देखाउन मात्र खोलिएका हुन् भन्ने निष्कर्ष आएको छ, राष्ट्र बैंक स्रोत भन्छ, सम्पत्ति शुद्धीकरण गर्नका लागि यी कम्पनीहरू खडा गरिएका देखिन्छन् । खास कारोबार अत्यन्तै न्यून मात्रामा भएको देखिन्छ । नेपाल वा अन्य देशमा भ्रष्टाचार, कर छली वा अन्य गैरकानुनी क्रियाकलापबाट सिर्जना भएको रकम शाहका नामबाट नेपाल आएको हुन सक्ने राष्ट्र बैंकको अनुमान छ । यो रकमको स्रोतका विषयमा राष्ट्र बैंक तथा सम्पत्ति शुद्धीकरण अनुसन्धान विभाग निष्कर्षमा भने पुगिसकेका छैनन् ।उता फिनसेनले पनि यो रकमका बारेमा विस्तृत जानकारी नदिएको राष्ट्र बैंक स्रोतको भनाइ छ । यो रकम कस्तो स्रोतबाट सिर्जित हो भनेर फिनसेनले पनि हामीलाई भनेको छैन । तर अनुसन्धानका लागि त्यहाँ पनि प्रहरीसहित अनुसन्धान युनिटसमेत खडा गरेको जनाएको छ, राष्ट्र बैंक स्रोत भन्छ, आवश्यक परे त्यहाँको अनुसन्धान अधिकारीहरूसँग समन्वय गर्नका लागि सम्पर्क नम्बर, इमेल तथा पत्राचार ठेगानासमेत पठाएको छ, हामी समन्वय गर्दै छौं ।यता, कारोबारी शाहले भने राष्ट्र बैंक र सम्पत्ति शुद्धीकरण अनुसन्धान विभागले नियतवश दुःख दिएको बताए । मैले डलर प्राप्त गरेको स्रोतबारे राष्ट्र बैंकलाई स्पष्ट खुलाइसकेको छु । व्यवसाय गर्दा ३४ वर्षदेखि दुःख पाइरहेको छु । हिजोआज त मेरा सबै खाता रोक्का गरिएको छ । मलाई राष्ट्र बैंकले दुःख दिइरहेको छ, उनले भने, सहेर अझै विकल्प हेरिरहेको छु । धेरै दुःख दिए भने अब अदालत नै जान्छु होला । ट्राभल, रेमिट्यान्स कम्पनी, टायल तथा मार्बलहरूको व्यापारबाट आर्जित रकम विदेशबाट प्राप्त भएको शाहको दाबी छ ।आफ्नो मात्रै नभई आमा, बुबा, भाइहरू तथा कम्पनीका कर्मचारीहरूको पनि खाता रोकिएको उनले बताए । मेरो १२ करोड ऋण छ । खातामा पैसा छ तर ऋण तिर्न पाएको छैन । घर लिलामी हुन लागिसक्यो । मेरो सबै व्यवसाय बिगारिदिए । मेरा धेरैजसो अफिस पनि बन्द हुन थाले, उनले भने, म धेरै संघर्ष गरेर आएको मान्छे हुँ । राष्ट्र बैंक गएर मैले धेरै पटक भनिसकें । सुन्छन्, हुन्छ भन्छन्, पैसा खोलिदिँदैनन् ।अर्थमन्त्रीले भने आफूलाई सहयोग गर्न खोजेको उनको भनाइ छ । अर्थमन्त्रीज्यूले राष्ट्र बैंक, सम्पत्ति शुद्धीकरण अनुसन्धान विभागलाई पनि भनिदिनुभएको छ । सबैतिरबाट क्लिन चिट पनि पाइसकेको छु । तर, यो नियम, त्यो नियम भनेर रोकिरहेका छन् । हिजोआज मेरो दिन राष्ट्र बैंकमै बित्छ । राजनीतिमा सक्रिय नरहेको तर माओवादी राजनीतिमा सम्बन्ध रहेको उनले बताए । म माओवादीसम्बद्ध नै मान्छे हुँ । पार्टीलाई सल्लाह दिन्छु, व्यवसाय गर्छु । व्यवसाय गरेको १६१७ वर्ष भयो, उनले भने, मैले राष्ट्र बैंकलाई पैसा नै ठूलो कुरा होइन, यदि जफत नै गर्नुहुन्छ भने गरे पनि हुन्छ भनिदिएको छु । त्यो पनि गर्दैनन् । यस्तै प्रवृत्तिले देश कंगाल हुँदै छ ।"
४२ वर्षमा ८५ नेपालीले ज्यान गुमाए,"शर्माले मेजर कविन्द्रजंग थापाको कथा पनि उल्लेख गरेका छन् । शान्ति सैनिकका रूपमा सन् २००५ मा कंगोमा खटिएका बेला थापाको मृत्यु भएको थियो । शर्माका अनुसार राष्ट्रसंघका सदस्य सबैलाई सकुशल हेलिकोप्टरमा चढाएपछि अन्तिममा आफू चढ्न खोज्ने क्रममा थापामाथि गोली लागेको थियो । मेजर थापा र अन्य नेपाली शान्ति सुरक्षाकर्मीको कामलाई प्रसंशा गरेर संयुक्त राष्ट्रसंघका तत्कालीन महासचिव बान की मुनले भनेका थिए, तिमी (नेपाल) ले हामीलाई आफ्नो सबैभन्दा उत्कृष्ट स्रोतका रूपमा पुरुष र महिला दिएका छौं । कतिपयले राष्ट्रसंघको झन्डामुनि शान्तिका लागि आफ्नो जीवन बलिदान दिएका छन् । राष्ट्र संघले द्वन्द्वग्रस्त मुलुकमा सन् १९४८ देखि शान्ति सैनिक र पर्यवेक्षक खटाउँदै आएको छ । राष्ट्रसंघको आह्वानमा पहिलो पटक सन् १९५८ मा नेपाली सैनिकलाई पर्यवेक्षक रूपमा लेबनान खटाइएको थियो । नेपालले कन्टिन्जेन्ट का रुपमा सन् १९७४ देखि शान्ति सैनिकको फौज खटाएको थियो । सन् १९७४ मा युनाइटेड नेसन्स इमर्जेन्सी फोर्स अन्तर्गत साइनाईमा नेपालका तर्फबाट पुरानो गोरख बटालियनले भाग लिएको थियो । त्यसयता नेपालले राष्ट्रसंघीय मिसनमा निरन्तर सुरक्षाकर्मी पठाइरहेको छ । सेनाका अनुसार नेपालबाट हालसम्म एक हजार आठ सय ३८ महिलासहित एक लाख ४० हजार २ सय २ सैनिकले विश्वका ४३ मिसनमा शान्ति स्थापना गरेका छन् । सैनिक प्रवक्ता तथा सहायक रथी नारायण सिलवालका अनुसार शान्ति स्थापनाका लागि कंगो, सुडान, दक्षिणी सुडान, पश्चिमी सहारा, इजरायल, लेबनान, माली, सिरिया, मध्य अफ्रिकी गणतन्त्र, इराक र लिबिया गरी ११ मिसनमा ५ हजार ४ सय ६६ सैनिक खटिएका छन् । जसमा २ सय ५० महिला सैनिक छन् । नेपाल गत वर्षदेखि शान्ति सैनिक बढी खटाउने मुलुकको सूचीमा दोस्रो नम्बरमा छ । राष्ट्रसंघले सन् २००१ बाट निकाल्न थालेको उक्त सूचीमा नेपाल अब दक्षिण एसियाको अर्को मुलुक बंगलादेशभन्दा मात्र पछि छ । नेपाल शान्ति सैनिक पठाउने सूचीमा २०११ को अन्त्यसम्म नवौं नम्बरमा थियो । नेपालभन्दा अघि बंगलादेश, पाकिस्तान, भारत, इथोपिया, नाइजेरिया, इजिप्ट, जोर्डन र रुवान्डा थिए । सातौं वरीयतामा आउदा नेपालले जोर्डन र इजिप्टलाई, छैटौंमा आउँदा नाइजेरियालाई पछि पार्यो । पाँचौंमा उक्लिँदा पाकिस्तान, चौथोमा आउँदा भारत, तेस्रोमा उक्लँदा रुवान्डा र दोस्रोमा चढ्दा इथोपिया पछि परे । राष्ट्रसंघका एक सयभन्दा बढी सदस्य मुलुकले विश्व शान्तिका लागि द्वन्द्वग्रत क्षेत्रमा फौज पठाउँदै आएका छन् । शान्ति सेनामा सहभागी सैनिकले प्राप्त गरेको भत्ताको केही प्रतिशत कटाएर सेनाले २०३२ सालमा स्थापना गरेको सैनिक कल्याणकारी कोषमा ६० अर्ब रुपैयाँ जम्मा भइसकेको छ । त्यही कोषको रकमबाट सेनाले सैनिकलाई सुविधा दिइरहेको छ । पूर्वप्रधानसेनापति क्षत्रीको कार्यकालमा पाँच वर्षअघि सैनिक मुख्यालयले एक वर्षमा कुल सैनिक संख्याको १० प्रतिशतलाई शान्ति मिसनमा पठाउने प्रस्ताव गरेको थियो । नेपाल सरकारले उक्त प्रस्ताव स्वीकृति गरिसकेकाले कुल सैनिक संख्या करिब ९६ हजारको १० प्रतिशत अर्थात् ९ हजार ६ सय सैनिक एक वर्षमा शान्ति मिसनमा जान पाउँछन् । मिसनमा जानेलाई काभ्रेको पाँचखालस्थित नेपाली सेना वीरेन्द्र शान्ति कार्य तालिम केन्द्र मा प्रशिक्षण दिइन्छ । नेपालबाट शान्ति मिसनमा इन्जिनियर, डाक्टर, स्पेसल फोर्स जस्ता टोलीलाई समेत पठाउने गरिएको छ । नेपालबाट अहिलेसम्म मिसनमा उच्च तहमा फोर्स कमान्डरको जिम्मेवारी सम्हालेका छन् । रथी ईश्वर हमाल अहिले फोर्स कमान्डर छन् । यसअघि बालानन्द शर्मा, कृष्णनारायण थापा, भिक्ट्रीशमशेर राणा र पवनजंग थापा पनि फोर्स कमान्डर भएका थिए ।"
काठमाडौंमा हरेक तीन दिनमा दुई जबर्जस्ती करणी,"(काठमाडौं)  काठमाडौंको बुढानीलकण्ठ नगरपालिका२ भंगालका ४० वर्षीय सन्तोष विक २१ पुसमा पक्राउ परे । मदिराले मातेका उनी अघिल्लो रात छिमेकको एक टहराभित्र छिरेका थिए । त्यसपछि उनले सुतिरहेका ७ र ६ वर्षका बालबालिकालाई खाटबाट तानेर संवेदनशील अंग चलाउन थाले । बालबालिकाकी आमाले देखेपछि भागेका सन्तोषलाई प्रहरीले घटनाको भोलिपल्ट पक्राउ गर्यो । १२ पुसमा बुढानीलकण्ठ५ स्थित डेराबाट २८ वर्षीय विनोद चौधरी समातिए । उनीमाथि एक युवतीलाई गाँजा र चरेस खुवाएर अर्धचेत बनाई जबर्जस्ती करणी आरोपमा जाहेरी परेको थियो । त्यस्तै, १० पुसमा बुढानीलकण्ठ४ पसिकोटबाट २१ वर्षीय लाक्पा शेर्पा पक्राउ परे । उनीमाथि एक महिलालाई घरेलु मदिरा सेवन गराएर अचेत पारी जबर्जस्ती करणी गरेको आरोपमा अनुसन्धान भइरहेको छ । यी तीनै घटना काठमाडौंको सहरोन्मुख काँठ क्षेत्र मानिने बुढानीलकण्ठमा भएका हुन् । पुसयताका चार महिनामा महानगरीय प्रहरी प्रभाग बुढानीलकण्ठले ६ जनालाई जबर्जस्ती करणी र जबर्जस्ती करणी उद्योगमा पक्राउ गरेको छ । पक्राउ परेका ६ मध्ये तीन घटनामा मादक पदार्थको प्रयोग भएको देखिन्छ । त्यसो त प्रभागले १६ पुसमा बुढानीलकण्ठ३ नारायणस्थानबाट ४५ वर्षीय जगदीश प्रजापतीलाई पक्राउ गरेको थियो । उनीमाथि पनि एक महिलामाथि जबर्जस्ती करणी प्रयास गरेको आरोप छ । त्यस्तै, २५ पुसमा बुढानीलकण्ठ६ हात्तीगौडास्थित टनगाउँबाट २४ वर्षीय विजय नगरकोटी पक्राउ परे । उनीमाथि एक किशोरीलाई ललाईफकाई फुपूको घरमा लगेर जबर्जस्ती करणी गरेको आरोपमा महानगरीय प्रहरी वृत्त जगातीले समातेको थियो । ४ चैतमा भने प्रहरीले बुढानीलकण्ठ८ भंगालबाट २७ वर्षीय राजेन्द्र नेपालीलाई पक्राउ गर्यो । स्थानीय रुटमा चल्ने सार्वजनिक बसमा सहचालकको काम गर्ने उनीमाथि नाबालिकालाई फकाईफुल्याई बसभित्र लगेर जबर्जस्ती करणी गर्न खोजेको आरोप छ ।मादक पदार्थको प्रयोग भएका र नभएका गरी ६ घटनामध्ये सबैजसो घटनाका आरोपित मजदुरी पृष्ठभूमिका छन् भने धेरैजसो पीडित पनि सोही पृष्ठभूमिका देखिन्छन् । काठमाडौंको एउटा भेगमा चार महिनामा भएका जबर्जस्ती करणी र करणी उद्योगका यी ६ घटनाले यौन हिंसाको जोखिममा कति धेरै बालबालिका र महिला छन् भन्ने मात्रै बुझाउँदैन, सहरी क्षेत्रमा बढिरहेको अपराधलाई पनि दर्शाउँछ । प्रहरी प्रधान कार्यालयका अनुसार फागुनमा मात्रै देशैभरि जबर्जस्ती करणीका २ सय १७ र जबर्जस्ती करणी उद्योगका ६९ वटा घटना प्रहरीमा दर्ता भएका थिए । यो भनेको माघ महिनाको झन्डै दोब्बरले बढी हो । माघ महिनामा जबर्जस्ती करणीका १ सय ७७ र जबर्जस्ती करणी उद्योगका ५५ वटा घटना दर्ता भएका थिए । आर्थिक वर्ष २०७७७८ मा देशभर जबर्जस्ती करणीका २५ सय ५४ मुद्दा दर्ता भएका थिए । जसमध्ये काठमाडौं उपत्यकामा भएका घटनाको संख्या मात्रै २ सय २९ छ । यो देशभर हुने जबर्जस्ती करणीका घटनामा ९ प्रतिशत हो । आर्थिक वर्ष २०७६७७ मा भने देशभर जबर्जस्ती करणीका २४ सय ५० मुद्दा दर्ता भएका थिए । जसमध्ये काठमाडौं उपत्यकामा भएका घटनाको संख्या मात्रै २ सय ९६ अर्थात् करिब १२ प्रतिशत छ । दुई वर्षको तथ्यांक नियाल्दा जबर्जस्ती करणीका घटना काठमाडौंमा कमी आएको देखिन्छ । प्रहरी परिसर काठमाडौंका अनुसार यस वर्ष साउनफागुन ८ महिनामा काठमाडौंमा मात्रै जबर्जस्ती करणीसम्बन्धी १ सय ३४ मुद्दामा १ सय ४८ जना पक्राउ परे । साउनमा जबर्जस्ती करणीका १६ मुद्दामा १९ जना पक्राउ परेका थिए भने फागुनमा जबर्जस्ती करणीका २० मुद्दामा १८ जना समातिएका थिए । काठमाडौंमा प्रत्येक डेढ दिनमा औसत जबर्जस्ती करणीका एउटा घटना हुने गरेको देखिन्छ । प्रहरी परिसर काठमाडौंका प्रवक्ता एसपी दिनेशराज मैनाली प्रहरी समुदाय साझेदारी र प्रहरीको व्यापक परिचालनले काठमाडौंमा यस्ता घटनामा कमी आएको दाबी गर्छन् । धेरैजसो जबर्जस्ती करणी र जबर्जस्ती करणी उद्योगका घटना कोर सहरी क्षेत्रमा भन्दा पनि चक्रपथबाहिरका सहरोन्मुख क्षेत्रमा बढी भएको उनले बताए । बुढानीलकण्ठ क्षेत्रमा चार महिनामा भएका ६ घटनालाई यसैको प्रमाणको रूपमा अर्थ्याउँदै उनले भने, जबर्जस्ती करणीका कैयौं घटनामा मादक पदार्थ सेवनको पृष्ठभूमि देखिन्छ । यस्ता घटना कलकारखाना क्षेत्र र श्रमिकको बाहुल्य भएको ठाउँमा धेरै भइरहेको देखिन्छ । एसपी मैनालीले आफू जिल्ला प्रहरी कार्यालय झापाको प्रमुख भएर रहँदाको समय सम्झिँदै त्यतिबेला आफूले गरेको अध्ययनमा जबर्जस्ती करणी र जबर्जस्ती करणी उद्योगका ८० प्रतिशत घटनामा पीडकले मादक पदार्थ सेवन गरेको भेटेको सुनाए । उनले भने, काठमाडौंको बाहिरी क्षेत्रमा हुने यौनहिंसाका घटनामा पनि यस्तै प्रवृत्ति देखिन्छ ।"
छात्राको हत्या पूर्वयोजनाअनुसार,"(उदयपुर)  बेलका नगरपालिका३ स्थित कोसी जनता माध्यमिक विद्यालयकी १६ वर्षीया छात्रा कविता सुनुवारको हत्या गरिएको खुलासा भएको छ । कक्षा १० मा उनीसँगै पढ्ने १७ वर्षीया साथीले दाजुको सहयोगमा पूर्वयोजनाअनुसार हत्या गरेको प्रहरीले जनाएको छ ।हत्यामा संलग्न रहेको आरोपमा पक्राउ परेका बेलका३ का १९ वर्षीय विनोद ढकाललाई बुधबार प्रहरीले सार्वजनिक गरेको छ । एक वर्षदेखि बहिनीकोमा बस्दै आएका विनोदको घर भने भारतको सिक्किममा रहेको एसपी सुवासचन्द्र बोहराले बताए । पक्राउ गरिएकीे किशोरी नाबालिग रहेकाले विनोदलाई मात्र सार्वजनिक गरेको प्रहरीले जनाएको छ । उनी विनोदका काकाकी छोरी हुन् । अहिलेसम्मको अनुसन्धानले दाजुबहिनीको मात्रै संलग्नता देखिन्छ, बोहराले भने । मंगलबार झिसमिसेमा एसईईको अतिरिक्त कक्षामा जाँदै गर्दा कविताको हत्या भएको थियो । एसपी बोहराका अनुसार आफूलाई कविताले सानोसानो कुरामा होच्याउने, चिढ्याउने गरी आघात पुर्याएकाले प्रतिशोधमा हत्या गरेको किशोरीले स्विकारेकी छन् । मृतक कविता र हत्या गर्ने किशोरी मिल्ने साथी हुन् ।बोहोराका अनुसार साथीसाथीबीच मिलन देखिए पनि भित्रभित्रै विविध कुराले मनमुटाव, विवाद हुने र एकअर्कामा कटाक्ष हुने गरेको थियो । कविताको हत्या गर्ने क्रममा सुरुमा पछाडिबाट खाली वियरको बोतलले टाउकोमा प्रहार गरेको र अरूले थाहा पाउने डरले पछि ढुंगाले हानेर मारेको बयान आरोपित दाजुबहिनीले दिएका छन् । उनीहरूले हत्या गरेपछि करिब ४० मिटर टाढा लगेर शव छाडेका थिए । पक्राउ परेका दुवैलाई कर्तव्य ज्यान मुद्दामा अदालतबाट म्याद लिई अनुसन्धान अगाडि बढाइएको प्रहरीले जनाएको छ ।"
गोली प्रहार गरी हत्या,सर्लाहीधनुषा (कास) धनुषा र सर्लाहीमा गोली प्रहारबाट दुई जनाको हत्या भएको छ । सर्लाही सदरमुकाम मलंगवास्थित कृष्णामति माध्यमिक विद्यालयनजिकै बुधबार साँझ गोली चल्दा भारतको सीतामढीका इन्दल महतोको मृत्यु भएको प्रहरीले जनाएको छ । मलंगवा बजारबाट बीआर ३० ए ८५४५ नम्बरको मोटरसाइकलमा पूर्वतर्फ जाँदै गर्दा गोली लागेर घाइते भएका महतोको प्रादेशिक अस्पतालमा उपचारका क्रममा मृत्यु भएको हो । गोली प्रहार गर्ने व्यक्ति र कारण खुलिनसकेको प्रहरीले जनाएको छ । धनुषाको हंसपुर७ स्थित गहुँ खेतमा स्थानीय १८ वर्षीय विजय महराको गोली प्रहार गरी हत्या गरिएको छ । डीएसपी जितेन्द्र बस्नेतका अनुसार महराको बायाँ आँखामाथि गोली लागेको छ । ढाडमा दुई पटक चक्कुले प्रहार गरेको पनि देखिएको छ ।
सिन्धुलीमा गाउँ ताक्दै दल,"सिन्धुली (कास) म जिताउँछु मेरो वडा, गाउँ र नगर अभियान लिएर एमाले गाउँ पसेको छ । स्थानीय तहका ७९ वटै वडामा एमालेले टोल, गाउँ, वडा समितिहरू निर्माण गरी आफ्नो पक्षमा माहोल बनाउन थालेको हो । सशक्त उपस्थिति सबै तहमा भएकाले चुनावी परिणाम पनि आफ्नै पक्षमा आउने एमालेका जिल्लाध्यक्ष कुमारबहादुर कार्कीले बताए । पार्टीभित्र सौहार्दता, एकता र ऊर्जा अभिवृद्धि गर्ने, उम्मेदवारलाई विजयी गराउन मतदातालाई अपिल गर्ने, कांग्रेसको नेतृत्वमा विगतमा हासिल राजनीतिक र आर्थिक उपलब्धि जनसमक्ष विस्तारित रूपमा राख्ने, विगतमा नेकपाको नेतृत्वको सरकारले गरेका जनभावनाविपरीतका गतिविधि, असंवैधानिक कदम र भ्रष्टाचार प्रकरण जनतासमक्ष व्यापक रूपमा राख्ने अभियानको उदेश्य रहेको कांग्रेस सचिव ईश्वर बस्नेतले बताए । माओवादी केन्द्रले पनि वडा र गाउँ तथा नगरपालिकाहरूको बैठकलाई तीव्र पारेको बताए । हामी निर्वाचनका लागि पूरा तयारीमा छौं, केन्द्रीय सदस्य एवं जिल्लाध्यक्ष लेखनाथ दाहाल (राजन) ले भने, हाम्रो उम्मेदवारी सर्वसम्मतमै टुंगिएर टिकट वितरण हुन्छ ।"
६० वर्षपछि ब्युँतिँदै जलद्योः,"काठमाडौं (कास) पशुपति क्षेत्रको दुई हजार वर्ष पुरानो हरसिद्धि नाच (जलद्योः) शुक्रबारबाट सुरु हुने भएको छ । नाचमा बाजाको तालमा विक्रमादित्य (विक्रम संवत्का प्रवर्तक) सँग सम्बन्धित नाटक मञ्चन गर्ने गरिन्छ । नृत्यमा विक्रमादित्यको विजय र चक्रवर्ती राजाको उपाधि पाएको प्रसंग देखाइन्छ । नाचका लागि स्थानीयवासी तयारीमा जुटेका छन् । प्रत्येक १२ वर्षमा हुने जलद्योः २०१८ साल यता निरन्तर थिएन । पशुपति क्षेत्रका संस्कृतिकर्मी मुकुन्द वैद्यका अनुसार २०३० सालमा नाच हुने पालो थियो । तर खर्च अभावले नाच हुन सकेन । नाच ब्युँताइए पनि पहिलेको जस्तो लामो समयसम्म भने चल्ने छैन । संस्कृतिकर्मी वैद्यका अनुसार पहिला तीन महिनासम्म चल्ने नाच यसपटक भने ३ दिन मात्र चल्नेछ । ललितपुर हरिसिद्धीबाट आउने देवगण भण्डारको स्वर्णद्वारबाट प्रवेश गर्नेछन् । त्यसपछि हरसिद्धि छेउकै पोखरीमा नुहाउने छन् । नुहाएर पुजापाठ गरेपछि भण्डारखालको पूर्वतिरको रजत द्वार (चाँदीको ढोका)बाट बाहिरने छन् । बाहिरिएर जयवागेश्वरीमा रहेको सत्तलमा गएर बस्छन् । त्यसपछि तीनदिन देवगणले नृत्य देखाउने छन् । पहिले जयवागेश्वरी डबलीमा एक महिनासम्म देखाएपछि पशुपति मन्दिर छेउको सानो चउरमा लगिन्थ्यो । त्यो चउरमा राखेर देवगणलाई खाना खुवाइन्थ्यो । खाना खाए पछि देवगण पशुपतिनाथको मन्दिरको पश्चिमढोका छेउको सत्तल बस्थे । त्यही एक महिना नाच्ने प्रचलन थियो । तेस्रो नाच अमालकोट कचहरीमा देखाइन्थ्यो । त्यहाँ पनि एक महिनामा नै नचाइन्थ्यो । अहिले पनि यी सबै ठाउँमा नचाइन्छ, अध्यक्ष वैद्यले भने, तर सबै ठाउँमा एकएक दिन मात्र नचाइन्छ यो पाली । यही नाचका क्रममा पशुपतिनाथलाई पञ्चबली समेत दिइन्छ । बली परम्परा लिच्छविकालमै सुरु भएको संस्कृतिकर्मी वैद्यले जानकारी दिए । पशुपतिनाथलाई धर्मशीलामा राखेर बोका, भेडा, राँगो, हाँस र माछाको बलि दिइन्छ । हरसिद्धि जात्रा दुई हजार वर्ष पुरानो भएको स्वर्गीय लेखक एकल बहादुर महर्जनले हरसिद्धिः एक संक्षिप्त परिचय पुस्तकमा उल्लेख गरेका छन् । महर्जनका अनुसार यो नाचको सुरुवात विक्रम संवत्का प्रवर्द्धक राजा सम्राट विक्रमादित्यले गरेका हुन् । हरसिद्धि विक्रमादित्यको कुलदेवता मानिन्छन् । महजर्नका अनुसार यो नाच विक्रम संवत् १ सालसम्म बानेश्वरमा देखाइने गरिन्थ्यो । पछि विसं ७४५ सालमा बानेश्वरबाट ललितपुरको हरिसिद्धि सारिएको संस्कृतिविद्हरू बताउँछन् । हरिसिद्धिबाट सुरु हुने यो नाच प्रत्येक १२ वर्षमा काठमाडौंको नरदेवी, दोलखाको भीमेश्वर, पशुपति हुँदै काभ्रेको पनौती पुर्याउने चलन छ । महर्जनको पुस्तकमा उल्लेख भए अनुसार राजा अमर मल्लले नेपाल संवत् ६८० सालमा नृत्य लीला स्थापना गरी १२ वर्षमा एक पटक हरिसिद्धिबाट देवगण लगि नचाउने चलन बसाएका थिए । उनलै ९ वटा सुनका गजुर भएको मन्दिर बनाएका थिए । प्राचीन नृत्य पटक पटक हराउँदै, फेरि ब्युँझँदै गरेको महर्जनले आफ्नो पुस्तकमा उल्लेख गरेका छन् । देवमाला वंशावलीका अनुसार यो नाच विसं १००३ सम्म चलेको थियो । त्यसपछि लामो समय बन्द भएको नाच राजा अमर मल्लले पुनः सुरु गराएका थिए । विभिन्न कालखण्डमा बन्द भएको यति प्राचीन नृत्य हामीले फेरि ब्युँताएका छौं, ८२ वर्षीय संस्कृतिकर्मी वैद्यले भने, परम्पराको माया समुदायलाई नै हुने रहेछ ।"
'जनप्रतिनिधि भएपछि झन् विभेद खेप्नुपर्यो,"(काठमाडौं)  ललितपुर महानगर५ की दलित महिला सदस्य तुलसा परियार जनप्रतिनिधि हुनुअघि प्रसूतिगृहपछाडिको सुकुम्बासी बस्तीमा बस्थिन् । ०७४ मा स्थानीय तहको चुनाव जितेपछि खोलाको किनारामा बस्न उनलाई सहज लागेन, कुपन्डोलमा कोठा भाडा लिएर बस्न थालिन् । कुपन्डोलस्थित वडा कार्यालयनजिकै उनी तरकारी बेच्छिन् । जनप्रतिनिधिले गर्ने काममा पनि सहभागी भइरहेकी छन् । जनप्रतिनिधि भएपछि उनको जीवनमा आएको खास परिवर्तन सुकुम्बासी टोल छाडेर कोठाको बसाइमात्रै हो । भोगाइ र कामको अनुभवले भने उनलाई परिपक्व बनाएको छ । तरकारी व्यापार नगरी दीर्घरोगी श्रीमान्को उपचार खर्च र पेट पाल्न पुग्दैन । समाजमा रहेको विभेद उनले जनप्रतिनिधि हुँदा पनि भोगिन् । पाँच वर्ष जनप्रतिनिधि हुँदाको क्षण समीक्षा गर्दै उनी भन्छिन्, खोलाको बस्ती छोडेर कोठामा आएँ, विभेदसँग जुध्दै काम गरें । जनप्रतिनिधि भएपछि उनले केके गरिन् त ? तुलसालाई सबैभन्दा जटिल प्रश्नको उत्तर यही लाग्छ । उनले दलित हुनुको पीडा पटकपटक भोगेको बताइन् । बरु आमजीवन बिताउँदा कसैको घर जानुपर्दैन थियो, खानुपर्दैन थियो, माग्नुपर्दैन थियो । थर लुकाएर बसे पुग्थ्यो । जब उनी जनप्रतिनिधि भइन्, त्यसपछि उनलाई चिन्ने जोकोही भए तर उनको जात स्वीकार्ने कोही भएनन् । बरु, वडाकै अन्य जनप्रतिनिधिबाट छुवाछूतपूर्ण व्यवहारको सामना गरिन् । उनलाई विभेद गर्नेमा बढी महिला जनप्रतिनिधि नै थिए । कार्यक्रममा जाँदा छुट्टै राख्ने, खानपिन गर्दा टाढा बसाल्ने, धर्मकर्मका कुरा गरेर दलित भएकामा हीनताबोध गराउने, विभेदकारी भाषा प्रयोग गर्ने गरेको उनले सुनाइन् । आफूमाथि विभेद भइरहे पनि उनले सहेरै बसिन् । भन्छिन्, सामना गर्ने सामर्थ्य भएन । एकातिर महिला भएका कारण हेप्थे, अर्कोतर्फ दलित भनेर छुवाछूत गर्थे । दोहोरो हेपाइ सहनुपर्यो ।उनले वडामा तीन वर्षदेखि दलित महिलाका लागि काम गर्न खोजेकी थिइन् । निरन्तर संघर्ष गर्दा अन्तिम आर्थिक वर्षमा ४ लाख बजेट छुट्याउन सकिन् । यो बजेट छुट्याउन उनलाई फलामको चिउरा चपाउनुजस्तै भयो । दलित जनप्रतिनिधिको भावनालाई अरु जनप्रतिनिधिले आत्मसात नगरेसम्म रूपान्तरण सम्भव नहुने उनको अनुभव छ । उनको वडाका अधिकांश दलित महिलालाई आफूजस्तै साग बेचेर घर खर्च चलाउनुपर्ने दुःख छ । उनले यिनै महिलाका लागि ड्राइभिङ तालिम दिलाउने सोच बनाएकी छन् । यसका लागि बजेट ल्याउन तुलसालाई सजिलो थिएन । बजेट माग्दा तँ धेरै ट्याउ ट्याउ नगर् भन्थे, उनले भनिन् ।ललितपुर महानगर४ की गायत्री बलयकोटीले पनि जनप्रतिनिधिमाझमै धेरै संघर्ष गर्नुपर्यो । टोलमा मान्छे बित्दा, शुभकार्य हुँदा, पूजालगायत सामाजिक कार्यमा उनलाई सकेसम्म छुटाउने गरिन्थ्यो, सहभागी भइहाले पनि भेदभाव गरिन्थ्यो । जनप्रतिनिधिले नै उनलाई जानकारी नगराई सुटुक्क कार्यक्रममा सहभागी हुन्थे । गायत्री एक वर्ष मौन रहिन् । उनलाई बोल्न पनि डर लाग्थ्यो । उनले आफू विभेदमा परेको आभास गरेर बैठकमै जनप्रतिनिधिमाझ कुरा राख्न थालिन् । हरेक कार्यक्रममा नछुटाउन खबरदारी गरिन् । उनी भन्छिन्, मैले भनेको कार्यान्वयन नहुँदासम्म म्याइन्युटमा दस्तखत नै गरिनँ । नेपालगन्ज उपमहानगर८ की दलित महिला सदस्य निर्मला धोबीले भोग्नुपरेको विभेद भौतिक नभई नीतिगत थियो । उनलाई महिला र दलित भएकै कारण वडा कार्यालयका हरेक गतिविधिबाट वञ्चित गराइएको थियो । दलित समुदायको उत्थान गर्नुपर्नेमा उनले जनप्रतिनिधि भएको दुई वर्षसम्म धोबीले आफ्नो अस्तित्व स्थापित गर्न संघर्ष गरिरहिन् । वडाले जिम्मेवारी नदिएको गुनासो बोकेर उनी कहिले मिडियामा पुगिन्, कहिले उपमहानगरपालिको कार्यालयमा धाइन् । वडाध्यक्ष र निर्मलाबीच भनाभन भएपछि बाध्य भएर बैठकमा आफूलाई सहभागी गराएको उनले बताइन् । दुई वर्ष त वडाध्यक्षसँग बाझेरै बिताएँ, उनले भनिन्, अध्यक्षकै जीहजुरी नगरे काम गर्न नपाइने भएकाले सधैं पाखा परें ।एकातिर दलित भएकै कारण, अर्कोतिर महिला कमजोर, असक्षम र अबुझ हुन्छन् भन्ने मानसिकताका कारण विभेद भोग्नुपरेको उनले सुनाइन् । कुनै पनि काम आउँदा पहिला पुरुष जनप्रतिनिधिलाई प्राथमिकता दिने शैली रहेको उनले बताइन् । गायत्रीका अनुसार पद पाउँदैमा समाजमा परिवर्तन भइहाल्छ भन्ने हुँदो रहेनछ । बोलेरै, प्रश्न गरेरै परिवर्तन आउने रहेछ, उनले भनिन् । उनकै पहलमा २०७७ र २०७८ गरी दुई आर्थिक वर्षमा दलित समुदायका लागि १४ लाख रुपैयाँको बजेट विनियोजन भयो । शिक्षामा सहजीकरण गर्न दलित समुदायलाई कम्प्युटर वितरण गरिन् । उनले चुनौती चिर्दै शिक्षा क्षेत्रमा गरेको कामप्रति सन्तुष्टि व्यक्त गरिन् । तिमी नै जित्नुपर्छ भन्दै जनताले हौसला दिएका छन्, उनले भनिन् ।जनताको सेवा गर्न जनप्रतिनिधि भएका दलित समुदायले विभेद मात्रै खेपेका छैनन्, अकालमा ज्यानसमेत गुमाएका छन् । चार वर्षअघि (०७५) कालिकोटको नरहरिनाथ गाउँपालिका९ की महिला सदस्य ४५ वर्षीया मना सार्कीको स्थानीयको कुटपिटबाट मृत्यु भएको थियो । सार्वजनिक धारो छोएको निहुँमा उनीमाथि कुटपिट गरिएको थियो । मना तत्कालीन नेकपा एमालेको तर्फबाट महिला वडा सदस्यमा विजयी भएकी थिइन् । स्थानीय राजेन्द्र शाही, सिर्जना शाहीलगायतले उनीमाथि निर्घात कुटपिट गरेका थिए । एक वर्षअघि कालीकोटस्थित मनाको घर पुगेका दलित अधिकारकर्मी भानु मोखिमका अनुसार उनको मृत्युपछि परिवार तितरबितर भएको छ । तीन छोरा र तीन छोरीकी आमा थिइन्, मना । उनको मृत्युले आईएस्सी पढेको जेठो छोरा बेरोजगारीले सताएर भारततिर भासिए । कान्छो छोरा उमेरै नपुगी बिहे गर्न बाध्य भए । मना जनप्रतिनिधि मात्रै थिइनन्, परिवारको विकासको स्रोत पनि थिइन्, मोखिम भन्छन्, उनको मृत्युले त्यहाँको दलित समुदायको चेतनाको दियो नै निभाइदियो । संघसंस्थामा आबद्ध भई समाज परिवर्तनका कुरा उठाउँदै आएकी मनाको परिवारले दलित भएकै कारण दुःख खेप्नुपरेको उनले बताए । कालिकोटमा दलितमाथि चरम विभेद छ, उनीले भने ।२०७४ को स्थानीय तह निर्वाचनमा निर्वाचित कतिपय दलित महिला राजनीतिक दलसँग आबद्ध नभएका पनि छन् । उनीहरू जनप्रतिनिधि भएपछि विभेदका बाबजुत राम्रा काम गरेर समाज रूपान्तरणमा टेवा पुर्याएका पनि छन् । स्थानीय तह निर्वाचन ऐन २०७३ मा प्रत्येक वडामा कम्तीमा एक जना दलित महिला जनप्रतिनिधि राख्ने व्यवस्था छ । ऐनमा स्पष्ट उल्लेख नहुँदा उनीहरू भूमिकाविहीन बनाइएका छन् ।७५३ स्थानीय तहमा ६,५६७ जना दलित महिलाको उपस्थिति छ । दलित महिला संघका लागि अध्येयता जेवी विश्वकर्माले स्थानीय निकायमा दलित महिला जनप्रतिनिधिको भूमिका र चुनौती विषयमा गरेको अध्ययन प्रतिवेदनमा स्थानीय तहका दलित महिला जनप्रतिनिधिले सामाजिक, सांस्कृतिक, धार्मिक, लैंगिकलगायत मूल्यमान्यताका कारण समस्या र चुनौती सामना गर्नुपरेको उल्लेख छ । दलित जनप्रतिनिधिले भोग्दै आएका समस्याबारे आफैंले टिकट दिएर जिताउने राजनीतिक दल बेखबर छन् । विश्वकर्माको प्रतिवेदनमा दलित महिला भएकै कारण उनीहरूमाथि विभेद हुने गरेको निष्कर्ष छ । स्थानीय तहमा दलित महिला जनप्रतिनिधिका उपलब्धि प्रतिनिधित्वको अर्थ भौतिक उपस्थिति हुनु मात्रै होइन, समुदायको समग्र सवालको प्रतिनिधित्व गर्नु पनि हो, विश्वकर्माले भने ।दलित महिलाले स्थानीय सरकारमा मूलतः दलित समुदाय र महिलाको प्रतिनिधित्व गरिरहेका छन् । केन्द्रीयस्तरमा समावेशिता र समानताको बहस चर्को रूपमा चले पनि स्थानीय तहमा त्यसको प्रभाव शून्यजस्तै रहेको दलित अधिकारकर्मी बताउँछन् । मुक्ति समाजका केन्द्रीय सदस्य एवं दलित अधिकारकर्मी रामहरी शाही समुद्रीका अनुसार स्थानीय सरकारमा एकजना महिला अनिवार्य चयन गर्दा पहुँच देखिए पनि अधिकार र रोजाइको कुरामा धेरै बन्देज छन् । स्थानीय जनप्रतिनिधिमा समन्वयको कमी छ, उनी भन्छन्, विभेद हट्नु भनेको दलितका लागि मात्रै होइन, पूरै समाजको हो भन्ने सोच राख्ने स्थानीय नेतृत्वको खाँचो छ ।"
छुवाछूतमा ५ जनालाई कैद र जरिवाना,"राजविराज (कास) जातीय छुवाछूतसम्बन्धी मुद्दामा सप्तरी जिल्ला अदालतले पाँच जनालाई कैद तथा जरिवानाको फैसला गरेको छ । न्यायाधीश प्रमेश पोखरेलको इजलासले बुधबार बोदेबरसाइन नगरपालिका८ काचनका ४५ वर्षीय राजकुमार यादव, ३० वर्षीय कासिन्द्र यादव, ५५ वर्षीय रामचन्द्र यादव, ४२ वर्षीय सकलदेव यादव र ४१ वर्षीय जितेन्द्र साहलाई जनही पाँच महिना कैद र ५० हजार क्षतिपूर्ति भराउने फैसला गरेको जिल्ला अदालतका सूचना अधिकारी भरतमणि पोखरेलले जनाए । २०७४ असार १३ गते साँझ डिहीबार थानमा पूजा गर्न गएका बेला स्थानीय लीलाधर दास तत्मा र उनकी श्रीमती दुखनीदेवीलाई उनीहरूले तल्लो जातको मानिस किन पूजा गर्न मन्दिर आएको भन्दै कुटपिट गरेका थिए । कुटपिटबाट लीलाधरको कुमको हड्डी भाँचिएको थियो । पीडित दम्पतीले घटनाकै दिन इलाका प्रहरी कार्यालय बोदेबरसाइन र भोलिपल्ट जिल्ला प्रहरी कार्यालय सप्तरीमा उजुरी दिएका थिए । जिल्ला प्रहरीले आरोपितविरूद्ध ०७४ असार १४ गते जातीय छुवाछूत र कुटपिट अंगभंगमा उजुरी दर्ता गरेको थियो । पुर्जी जारी भएपछि जिल्ला अदालतमा हाजिर भएका पाँचै जनालाई जनही एक लाख २५ हजार धरौटी लिई तारेखमा राखिएको थियो । सो मुद्दामा बुधबार फैसला गर्दै जिल्ला अदालतले कैद र जरिवाना तोकेको हो ।"
भुइँतह भुलेर भ्युटावर,"स्थानीय तहहरूले आफ्नो कार्यकालको प्रगति विवरणमा केके उल्लेख गर्लान््, यसै भन्न सकिन्न । खालि यति भन्न सकिन्छ कैयौं पालिकाको आवरण र अन्तिम पृष्ठमा कि कुनै डोजरे विकास को तस्बिर हुनेछ कि भ्युटावरको । स्थानीय तहहरूले गरेका कति राम्रा कामहरूसमेत छायामा पर्ने गरी यसबीचमा यति धेरै भ्युटावर बनाइए कि दृश्यरमिता हेर्न ठड्याइने यस्ता संरचना यति बेला आफैं रमिता बनेका छन् । गाउँठाउँका प्राथमिकताहरू एक थरी छन्, तिनमा जनप्रतिनिधिको दृष्टि छैन, तर काम न काजका भ्युटावर बनाउन भने प्रतिस्पर्धाजस्तै देखिएको छ । स्थानीय तह मात्र होइन, प्रदेश र संघीय सरकार पनि बिनाप्रतिफलको यो स्पर्धामा उसै गरी सहभागी छन् ।स्थानीय तहमा नगरी नहुने कामहरूको सूची लामो छ कति विद्यालयमा न शौचालय छ न खानेपानी, कहीँ आपत्मा परेका बिरामीलाई अस्पताल लैजान एम्बुलेन्स छैन, कुनै दाताले एम्बुलेन्स दिएको भए पनि चालकलाई नियमित खुवाउने तलब छैन, अति विपन्न परिवारलाई सघाउन स्थानीय योजना छैन, खानेपानी संकट त्यस्तै छ, स्वास्थ्यचौकीमा स्वास्थ्यकर्मी हुन्नन्, स्वास्थ्यकर्मी भइहाले पनि निःशुल्क भनिएका औषधिधरि पाइँदैनन्, किसानका लागि बजारसम्म सहज पहुँच छैन, कति स्थानमा अहिले पनि ज्यानै जोखिममा राखेर तुइनको भरमा खोलानदी तर्नुपर्छ । सर्वसाधारण आधारभूत आवश्यकताकै जोहोका निम्ति सयौं हन्डर खान विवश छन् । तैपनि पालिका नेतृत्वहरूले भने दसौं लाखकरोडौं खर्चेर भटाभट भ्युटावर ठड्याइरहेका छन् । र, दलका ठूला तथा जिम्मेवार नेताहरू नै त्यस्ता टावर उद्घाटन गर्न दौडिरहेका छन् मानौं, यो देशका आधारभूत आवश्यकता तथा पूर्वाधारका सबैजसो काम फत्ते भैसके, अब पालो भ्युटावरकै हो ।कतिसम्म भने, प्राकृतिक भ्युटावरसरह रहेका सयौं मिटर अग्ला डाँडामाथि नै पनि लाजै नमानी केही फिट अग्ला कंक्रिटका संरचना उठाइएका छन् । सुन्दर दृश्य हेर्न बनाइएका यी टावरहरूले आफू उभिएको डाँडालाई नै कुरूप तुल्याएका छन् । वरपरका रूख काटिँदा र हरियो डाँडा खनिँदा उल्टो सौन्दर्यर् मासिएको छ । शैलुङजस्ता डाँडामा त त्यहाँको धार्मिकसांस्कृतिक महत्त्व नै भुलेर यस्तो संरचना बनाइएको छ । कति ठाउँमा भने स्थानीय रूपमा चर्चित कुनै वस्तु, कृषिउपज, जनावर वा फूलको कंक्रिटका प्रतिमा बनाइएका छन् । गाउँठाउँमा सजीव वस्तु हुँदाहुँदै यसरी कंक्रिटको थुप्रो ठड्याउनु भद्दा सोचसिवाय केही हुन सक्दैन ।यसबाट थाहा हुन्छ सरकारी निकायहरू नागरिकका पूर्वाधिकारका विषयमा उदासीन छन्, तर बेकारको विकास लाई प्राथमिकतामा राख्छन् । स्थानीयवासीको रोजाइ पनि भ्युटावर होइन । तर शासकहरूलाई किन भ्युटावर नभई भएको छैन, बुझिनसक्नु छ । फेरि यस्ता टावरहरूको उपयोग र उपादेयता पनि कति हुने टुंगो छैन, खालि यसबाट ठूलो मात्रामा राज्यको रकम सकिएको छ । अहिलेसम्म जिल्लाजिल्लामा तीन अर्ब रुपैयाँभन्दा बढीको भ्युटावर बनाइएको बताइन्छ । प्राथमिकताबेगरको काममा यति धेरै रकम खर्चनु भनेको आफैंमा राज्यस्रोतको दुरुपयोग हो । निर्माणका क्रममा हुन सक्ने अनियमितता त थप छँदै छ । त्यसैले जिम्मेवार राजनीतिक दल तथा नेताहरू यसमा सचेत हुनुपर्छ । सबै तहका चुनावहरू आइरहेको सन्दर्भमा नागरिकले पनि यसमा खबरदारी गर्नुपर्छ । प्राथमिकताका अरू कैयौं काम छाडेर सबै तहका सरकारको भेडोबुद्धिले किन भ्युटावर ताकिरहेको छ र यसका पछाडि कुन मनोविज्ञानले काम गरिरहेको छ भन्ने विषय नै आफैंमा अनुसन्धेय छ । विद्यालयअस्पताल, एम्बुलेन्स, सार्वजनिक पुस्तकालयमा जस्तो सञ्चालन खर्च जुटाइरहन नपर्नेÙ खानेपानी, नहर, ग्रामीण विद्युतीकरणजस्ता पूर्वाधार बनाउनजति जटिल पनि नहुनेÙ उपभोक्तालक्षित विकास परियोजनामा जस्तो आम निगरानी पनि झेल्नु नपर्ने र स्रोतको आफूखुसी परिचालन गर्न पाइने भएकैले धेरै जनप्रतिनिधिको प्राथमिकतामा भ्युटावर परेको होला । कतिले त आफूले गर्नुपर्ने प्राथमिक कामबारे जानकारी नभएरै यस्तो टावर बनाएका होलान् । कारण जे भए पनि, भ्युटावर भन्ने अवधारणाकै इज्जत जाने गरी जनताको कर मासेर यस्ता अनावश्यक संरचना बनाउन अब रोकिनुपर्छ । यसबीचमा भएका यस्ता गल्तीबाट अब निर्वाचित हुनेहरूले पाठ सिक्नुपर्छ । त्यसो त, भ्युटावर कहीँकतै र कहिल्यै नचाहिने संरचना होइन । विश्वका कति ठूला सहरका एउटा शान त्यहाँका अग्ला टावर पनि हुन् । कलात्मक हिसाबले जेजस्तो भए पनि, काठमाडौंमै पनि धरहरा एउटा पहिचान बनिसकेको छ । तर पछिल्लो समय नेपालमा जुन रूपमा गाउँगाउँमा र डाँडाडाँडामा भ्युटावर बनिरहेका छन्, यो प्रचलन भने सर्वथा त्याज्य छ । सबै ठाउँमा यस्ता संरचना आवश्यकै छैनन् भने अर्कातिर पहिला प्राथमिक सुविधाहरूकै जोहो गर्नुपर्नेछ । अनावश्यक रूपमा टावरमा रकम खर्चनु भनेको राज्यकोषलाई फुर्माइसमा उडाउनु हो, यो सुविधा कसैलाई छैन । भ्युटावर बनाउने कतिको कामना पवित्र नै पनि होला गाउँठाउँमा पर्यटक बढाउने । तर, टावर बनाएर मात्र पर्यटक बढ्छन् भन्नुचाहिँ फेरि निम्छरो बुद्धिको द्योतक मात्रै हो । पर्यटकै बढाउने रचनात्मक उपाय अनेकौं हुन सक्छन् । यसका निम्ति कृत्रिम पोखरी बनाउन सकिन्छ, कंक्रिट प्रयोग नगरी प्राविधिकको सहयोगमा बनाइएमा यस्ता पोखरी बहुउपयोगी हुन सक्छन् । यिनले स्थानविशेषको शोभा त बढाउँछन् नै, पानीको मूल सुक्नबाट पनि रोक्छन्, खेतीकिसानी र पशुपालनमा पनि यसबाट सघाउ पुग्छ, जलचरहरू लाभान्वित हुन्छन् । यस्तै फलफूल बगैंचा र बालउद्यान बनाउने हो भने, तिनले पनि लोकलाई आकर्षित गर्न सक्छन् । पर्यटक तान्ने अनि मानव जीवन र पर्यावरणका लागि पनि हित गर्ने अरू धेरै उपाय हुन सक्छन्, जसबारे सबै तहका सरकारले सोच्नुपर्छ, र विकासको मानक भ्युटावरलाई बनाउने (कु)बुद्धि त्याग्नुपर्छ ।"
संकटले घेरिएको श्रीलंका,"श्रीलंकाका सबै मन्त्रीले दिए राजीनामा समाचार पढ्दा मन्त्रीपदको मोह हुँदाहुँदै अनहोनीको डरले उनीहरू सामूहिक रूपमा कुर्सी छोड्न बाध्य भएको भन्न सकिन्छ । मन्त्रिपरिषद्का २६ सदस्यले राजीनामा दिएका कारण सरकार पूर्ण रूपले डगमगाएको छ । प्रधानमन्त्री महिन्दा राजापक्ष र राष्ट्रपति गोटाबाय राजापक्ष भने पदमै टिकिरहेका छन् । दाजुभाइसमेत रहेका उनीहरूको सरकारमा पकड र मनोमानी लामो समयदेखि चल्दै आएको थियो । बढी आर्थिक कारोबार हुने मन्त्रालय, निकायहरूमा राष्ट्रपति गोटाबायकै परिवारका सदस्य, नातेदार नियुक्त भई आर्थिक घोटाला उचाइमा पुर्याएको समाचार आइरहेका छन् । चर्को महँगी, लोडसेडिङ, औषधिइन्धनको अभाव, सर्वसाधारणलाई हातमुख जोड्न धौधौ परेको स्थिति, खाद्यवस्तु सकिँदै गएको अवस्था, सरकारको विरोधमा उत्रेको जनलहर लगायतका परिदृश्य श्रीलंकाको परिचय बनेका छन् यति बेला ।यसरी श्रीलंकामा आर्थिक अस्तव्यस्ततासँगै राजनीतिक संकट पनि गहिरिएपछि राष्ट्रपति गोटाबायले सबै दललाई नयाँ सरकार गठनमा सहभागी भएर संकट न्यून गर्न आग्रह गरेका छन् । तर विपक्षी दल यसमा सहमत नभएपछि राष्ट्रपतिले बाध्य भई चार नयाँ मन्त्री नियुक्त गरेका छन् । यो महासंकट तत्काल किनारा लाग्न सक्ने देखिँदैन । श्रीलंकाको परिस्थिति नेपालमा पनि नदेखिएला भन्न सकिँदैन । अहिले केवल १० अर्ब डलर सञ्चित रहँदा एकएक पाईको महत्त्व बढेको छ भने आयात प्रतिस्थापन र निर्यात प्रवर्द्धनको योजना सरकारसँग छैन । जिम्मेवार नेतृत्व राजनीतिक डंका बजाउनमै व्यस्त छ, अधिकांश सरकारी निकाय विलासिताको नमुना बनेका छन् । यी र यस्तै सन्दर्भले मुलुकको अर्थतन्त्र धराशायी नबन्ला भन्न सकिन्न । भुवनेश्वर शर्मा, चन्द्रागिरि२, काठमाडौं"
विप्लवको अलमल,"पुष्पकमल दाहालले क्रान्तिलाई धोका दिएकाले उनको नेतृत्वमा क्रान्ति पूरा नहुने भन्दै २०६९ असारमा तत्कालीन माओवादी केन्द्रबाट मोहन वैद्यको नेतृत्वमा एउटा समूह अलग भई नेकपामाओवादी गठन गरेको थियो । त्यही वैद्यको समूहमा थिए, नेपाल कम्युनिस्ट पार्टी (नेकपा) का महासचिव नेत्रविक्रम चन्द विप्लव । दाहाललाई संसदीय प्रणालीले चुर्लुर्म्म डुब्यो, बाटो बिराए, जनतालाई धोका दिए जस्ता आरोप लगाइरहेका विप्लव आफूले भने दाहालबाट अलग भएपछि केके गरेँ भन्ने लेखाजोखा राखेका छन् ? विप्लवले वैद्यबाट पनि बाँकी क्रान्ति पूरा नहुने र यही संसदीय व्यवस्थाले परिवर्तन ल्याउन नसकिने भन्दै २०७२ मंसिरमा आफ्नै पार्टी गठन गरेका थिए । त्यसपछि पनि उनले केके गरे हिसाबकिताब भेटिन्न । आफूले बहिष्कार गरेको संसदीय व्यवस्थातर्फ नै बिनाकुनै सुधार लम्किरहेका छन् । हालै सम्पन्न पार्टी केन्द्रीय समितिको बैठकमा विप्लवले स्थानीय तहको निर्वाचनमा पार्टीले भाग लिनुपर्ने मनसायको प्रतिवेदन पेस गरेसँगै उनी आन्दोलनको रटानबाट आजित भएको र अन्य दलहरूसरह नै संसदीय व्यवस्थामा सामेल हुन चाहेको बुझिन्छ । जनमत बुझ्नका लागि चुनावमा जानुपर्ने लाइनमा आइपुगेका विप्लवलाई पार्टीका दोस्रो तहकै नेताले साथ दिएनन् । माओवादी केन्द्र र नेकपा एमालेको एकीकरणबाट नेकपा बनेपछि विप्लव दाहालको कडा आलोचक बनेका थिए । पछि उनै केपी शर्मा ओली सरकारका बेला अर्धभूमिगत राजनीतिलाई त्यागेर तीनबुँदे सम्झौता गरी स्वतन्त्र राजनीतिमा आएका थिए । त्यति मात्र होइन, अब उनी निर्वाचनमा सहभागी हुनका लागि पार्टी नै एकता गर्नुपर्ने अवस्था आए पनि एमालेसँगै गर्नुपर्ने पक्षमा पुगेका छन् । पछिल्लो समय विप्लवमा देखिएको परिवर्तन हेर्दा, उनको विचार दाहालसँग मेल खाएको देखिन्छ । आखिर विचार नै समान भएपछि केवल नेतृत्वकै लागि दुई दल बनाइराख्नुको अर्थ रहन्न । सुजन देवकोटा, पालुङ्टार४, गोरखा"
स्थानीय तहका निर्माणमा निगरानी,"स्थानीय सरकार स्थापना भएदेखि ग्रामीण सडकहरूको स्तरोन्नति भइरहेको छ र बाटो नभएका ठाउँमा पनि सडक पुगेको छ । यो पक्ष सुखद छ, यसले ग्रामीण भेगको जीवनस्तर सुध्रिनुका साथै स्थानीय उत्पादनले बजार पाउन सहज भएको छ । सडकहरूको सुधार, विस्तार हुनुमा अनावश्यक होडबाजीले निर्माण व्यवसाय क्षेत्रमा विकृति पनि मौलाएको छ । आफ्नो वा आसेपासेका टिपरजेसीभीलाई काम दिलाउने, कमिसनको लोभले अनावश्यक र अनुपयोगी बाटोघाटो बन्ने र बजेट सीमाको विचार नगरी जथाभावी ठेक्कापट्टा लगाउने प्रवृत्ति मौलाइरहेको छ । यसले अन्य विकास कार्य प्रभावित हुने गरेका छन् । अर्कातिर यस्ता बाटाघाटा निम्न गुणस्तरका हुने गरेका छन् । यस्तो निर्माण कार्यले स्थानीय सरकारको आर्थिक दायित्व अनावश्यक र योजनाविहीन रूपले अर्को आर्थिक वर्षमा सर्ने गर्छन् जसले भविष्यका निर्माण योजनाहरूलाई पनि प्रभावित गर्छ । विशेष गरी निर्वाचन घोषणा भएपछि, आफ्ना महत्त्वाकांक्षा पूरा गर्न र लोकप्रियताका लागि यस्ता निर्माण कार्यहरूले अझै तीव्रता लिने गरेकाले, यस्ता गतिविधि रोक्न आवश्यक कदम चाल्न जरुरी छ । महेन्द्रसिंह बम, टीकापुर१, कैलाली"
शिक्षक सेवा आयोग अझै केन्द्रीय प्रणालीमा,"संघीयताको वास्तविकराजनीतिक अर्थ वा मर्म बुझ्न नसकिए पनि राज्य सञ्चालनका विभिन्न निकायलाई विकेन्द्रीकरण गरी राज्यका तहबाट दिइने सेवासुविधा जनतामाझ सर्वसुलभ रूपमा उपलब्ध गराउनुपर्छ भन्ने बुझाइ छ । वर्तमान अस्थिर अवस्थामा सबै सेवासुविधा घरदैलोमै चाहियो भन्नुचाहिँ अत्युक्ति होला तर न्यूनतम विषयहरूलाई पनि कार्यान्वयन गर्न नसक्नु र आलटाल गर्नुले संघीयता नै खराब हो भन्ने मानसिकता विकसित हुँदै गइरहेको छ । यदि केन्द्रीकृत शासन प्रणाली नै अपनाउने हो भने त नाम मात्रको संघीयता किन चाहियो र ? हटाइदिए भैहाल्छ, कम्तीमा राज्यको व्ययभार त घट्छ । मूलतः यो सन्दर्भ शिक्षक सेवा आयोगले हालै लिएको परीक्षासँग सम्बन्धित भएर उठान गरिएको हो । टिप्पणीकर्ता स्वयं परीक्षार्थी भएको र परीक्षाका विविध विषयमा देखिएको अव्यवस्था र केन्द्रीय प्रणाली नै अपनाइएकाले यो टिप्पणी उठान गरिएको छ । वाग्मती प्रदेशको परीक्षा केन्द्र प्रदेश राजधानी हेटौंडामा पनि तोकिएको थियो । त्यहाँ केन्द्र निर्धारण गरिनुले धेरैजसो परीक्षार्थीले अनावश्यक दुःख पाएको पाइयो । प्रथमतः १२१५ हजार परीक्षार्थीका लागि आवश्यक होटल लजहरू त्यहाँ नभएको पाइयो । यसबारे सम्बन्धित पक्ष जानकार थिएन र ? दोस्रो पक्ष एउटा कोठाको मात्र एक रातको २५००३००० रुपैयाँ लिएको पाइयो, के यो सुहाउँदो रकम हो ? कुनै निकायले नियमन वा अनुगमन गर्यो ? कि मनलाग्दी लिन छुट हो ? आफ्नो साधन हुनेहरू कोठा नपाएपछि अमलेखगन्जसम्म (स्वयं) पुगेर बास बसी परीक्षाका लागि हेटौंडा पुगियो भने कतिपय चितवनमै बास बसेर परीक्षाका दिन मात्रै हेटौंडा पुगेका थिए । तर आफ्नो साधन नहुने, काखमा बालबच्चा हुने महिला र आर्थिक रूपमा कमजोरहरूका लागि त परीक्षा निकै महँगो भएको प्रत्यक्ष अनुभव गरियो । यदि पर्याप्त व्यवस्थापन हेटौंडामा हुन सक्दैनथ्यो भने किन र के कसको स्वार्थका लागि केन्द्र तोकिएको हो ? गण्डकी प्रदेशको पोखरामा सञ्चालित परीक्षाका लागि पुग्दा भने (ठूलो सहर र पर्याप्त होटल लजहरू भएकाले) सहज नै पाइयो ।नेपाल संघीय प्रणालीमा गइसकेको सन्दर्भमा शिक्षक सेवा आयोग लगायत विभिन्न निकायबाट लिइने परीक्षा किन केन्द्रीय प्रणालीमै भइरहेका छन् त ? प्रदेश सरकारहरूले किन विकेन्द्रीकरण गरी परीक्षा लिन सक्दैनन् ? हरेकजसो जिल्लामा सरकारका निकायमार्फत परीक्षा सञ्चालन गर्न सक्ने अवस्था छैन र ? छ । यदि छैन भने पनि बनाउनु सरकारको दायित्व हो । परीक्षाका नाममा अनावश्यक तनाव र आर्थिक व्ययभार थोपरिनु सही होइन । काठमाडौंबाट पोखरा र हेटौंडाको परीक्षामा सहभागी हुँदा न्यूनतम १०१२ हजार खर्च हुने स्पष्ट भयो । यी प्राविधिक पक्ष हुन् भने परीक्षाको विश्वसनीयतामाथि पनि अनेकौं शंकाउपशंकाहरू बजारमा छ्यापछ्याप्ती सुनिएका छन्, यी समग्र पक्षको समुचित छानबिन र चित्तबुझ्दो जवाफ शिक्षक सेवा आयोगले दिँदै आगामी दिनमा यस्ता पक्ष सुधारियोस् । शिवप्रसाद घिमिरे, बानेश्वर, काठमाडौं"
गठबन्धनको सकस,"कांग्रेसको पतनको गलत भाष्य यसरी नै गठबन्धन गर्दै जाने हो भने नेपाली कांग्रेस पनि भारतीय कांग्रेसजस्तै पतन हुने टिप्पणी कांग्रेसका केही नेताले गर्ने गरेका छन् जुन सरासर गलत छ । भारतीय कांग्रेसको ओरालो यात्रा जारी रहेको सत्य हो तर गठबन्धन गरेका कारण भारतीय कांग्रेस ओरालो लागेको होइन । सन् १९६० को दशकमा दक्षिण भारतमा भाषाको राजनीति र १९८० को आखिरीतिर वीपी सिंह प्रधानमन्त्री हुँदा गठन गरेको मण्डल आयोगले खुला गरिदिएको जातीय राजनीतिका कारण भारतीय कांग्रेसको ओरालो यात्रा सुरु भएको हो, बिहार र उत्तर प्रदेशमा जातीय समीकरण मिलाउन नसकेर कमजोर बन्न पुगेको हो । त्यसका अरू अनेक कारण पनि छन् । भारतीय कांग्रेस पार्टीले केन्द्रीय संसद् अर्थात् लोकसभामा कुनै पनि पार्टीको बहुमत नआएको अवस्थामा गठबन्धन सरकार बनाएको हो । यूपीए गठबन्धनले त्रिशंकु लोकसभामा सरकारहरूले अल्पकालमा सरकार फेरि रहने र पाँच वर्ष नपुगी लोकसभाको निर्वाचन हुने अस्थिर राजनीतिबाट मुक्ति दिएको पनि हो । त्यसरी हेर्दा आजको मितिमा नेपाली कांग्रेसले सम्बोधन गर्नुपर्ने मुद्दाहरू अनेक छन् । गठबन्धन नै नेपाली कांग्रेसको पतनको कारक हुन्छ भन्ने ठोकुवा आधारहीन टिप्पणी हुन जान्छ ।कांग्रेसभित्र गठबन्धनविरोधी कुरा गर्नेहरूले पनि कांग्रेसले गठबन्धन नगरेमा वाम दलहरूले गठबन्धन गर्छन् भन्ने प्रश्नको सहज उत्तर अहिलेसम्म दिन सकेका छैनन् । कि त, कांग्रेसले नीतिगत निर्णय गर्नुपर्यो नेपाली कांग्रेस बरु सत्ताबाहिर बस्न तयार छ तर सत्तामै पुग्नका लागि भनेर कोहीसँग पनि चुनावभन्दा अगाडि तालमेल गर्दैन । संसद्मा कुनै एक पार्टीको मात्र बहुमत नपुगेपछि गठबन्धनको हिस्सा हुनुपर्ने संवैधानिक बाध्यता संसद्भित्र रहेका दलहरूलाई हुन्छ । कसैले चाहँदैमा संविधानको नियम बदलिँदैन । संविधान अनुरूपको मान्यता र बाध्यताबारे कार्यकर्तालाई बुझाइराख्नु कांग्रेसको पनि जिम्मेवारी हुन आउँछ ।सत्तारूढ गठबन्धनभित्र देखिएको गठबन्धनको सकस अझै केही समय चल्ने निश्चित छ । तर यो सकसको सहज अवतरण हुँदै नभएको भने होइन । त्यसका लागि नागरिकहरूको राजनीतिक साक्षरतामा अभिवृद्धि हुनु जरुरी छ । जसरी केन्द्रमा वर्तमान अवस्थामा गठबन्धन गर्नु जरुरी थियो, स्थानीय तहमा गठबन्धन जरुरी थिएन तर दलहरूले निर्णय गरी नै सकेपछि त्यसमा सहभागी हुनु तत्तत् दलका कार्यकर्ताको जिम्मेवारी हुन जान्छ । पार्टी अनुशासन मान्नु कार्यकर्ताहरूको कर्तव्य हो र सोही अनुरूप जनतालाई कुरा बुझाउनु उनीहरूको दायित्व । केन्द्रीय संसद्को निर्वाचनको मुद्दा वडा तहसम्म पुग्नु नकारात्मक हुँदै होइन । यो लोकतन्त्रको स्वास्थ्यका लागि सुखद पक्ष हो । आखिर जोकरतन्त्र, हावादारी गफ र भ्यु टावर विकास मोडललाई परास्त गर्नु नै छ ।"
मानव जाति र विश्वस्वास्थ्य,"को भिड१९ महामारीले दक्षिणपूर्वी एसिया क्षेत्र तथा विश्वभरिका मानिसहरू बाँचिरहेको र कार्यरत स्थानको असमान प्रणालीलाई उजागर गरिदियो । विश्वभरि, करिब ९० प्रतिशत मानिसले प्रदूषित हावामा सास फेरिरहेका छन्, जसका कारण हरेक वर्ष दक्षिणपूर्वी एसिया क्षेत्रका २४ लाख मानिसले ज्यान गुमाइरहेका छन् । असुरक्षित, अस्वास्थ्यकर तथा अस्थायी खाद्य प्रणालीका कारण लाखौं व्यक्तिको अकालमै मृत्यु भइरहेको छ । नसर्ने रोगहरू र जलवायु परिवर्तन तथा एन्टिमाइक्रोबियल प्रतिरोध हाल मानव जातिले भोगिरहेका सबैभन्दा ठूला स्वास्थ्य जोखिमका कारक हुन् । सन् २०२० मा, विश्वभरिका प्रत्येक ४ जनामध्ये १ जनालाई खानेपानीको अभाव थियो, र अति कम विकसित मुलुकका ५० प्रतिशत स्वास्थ्य संस्थाहरूले मात्रै आधारभूत खानेपानीको सेवा उपलब्ध गराएका थिए । पानीमा आर्सेनिकजस्तो हानिकारक रसायन भेटिनाले तथा कम गुणस्तरको खानेपानीले गर्दा पानीबाटै सर्ने जटिल रोगहरू लाग्न सक्छन् । स्वास्थ्य संस्थाहरूमा खानेपानी तथा सरसफाइको पहुँच पर्याप्त नहुँदा त्यसले स्वास्थ्य सेवालाई नै कम प्रभावकारी बनाउँछ र यसको असर सबैभन्दा बढी महिला तथा बालिकाहरूमा पर्छ । समग्रमा, विश्व स्वास्थ्य संगठनले परिर्वतन गर्न सकिने वातावरणीय कारकहरूले गर्दा विश्वभरमा वार्षिक रूपमा १ करोड ३० लाखभन्दा बढीको मृत्यु हुने अनुमान गरेको छ, जुन मानव समाजका लागि किमार्थ स्वीकार्य छैन । कोभिड१९ ले राजनीतिक, सामाजिक तथा व्यापारिक निर्णयहरूमा व्याप्त असमानतालाई उदांगो पारिदिएको छ । यसले हामीलाई दीर्घकालीन परिवर्तन र रूपान्तरण गर्ने दुर्लभ अवसर पनि दिएको छ । यदि निर्णय प्रक्रिया पारदर्शी, तथ्यमा आधारित र समावेशी भए मानिसहरूले आफ्नो स्वास्थ्य, परिवार तथा जीविकाको संरक्षण गर्ने यस्ता नीतिहरूको समर्थन गर्छन् भन्ने देखाएको छ । दीर्घकालीन लगानी, भरपर्दो आर्थिक योजना, कानुनी तथा आर्थिक रणनीति र व्यवस्थित सामाजिक सुरक्षामार्फत समतामूलक स्वास्थ्यलाई प्राथमिकता दिने हो भने मानवजातिको हितका लागि स्वस्थ समाज निर्माण गर्न सक्छौं भन्ने यो महामारीले सिकाएको छ । र, यसले पर्यावरणीय सीमाहरूलाई आत्मसात् गर्दै प्रत्येक व्यक्तिको स्वास्थ्य र विकासको अधिकारलाई सुनिश्चित गरिदिएको छ । सबैका लागि स्वच्छ हावा, खानेपानीखाना तथा अर्थतन्त्रले नै प्रवर्द्धन गरेको शारीरिक तथा मानसिक स्वास्थ्य, बस्नयोग्य सहर र व्यक्तिको आफ्नै नियन्त्रणमा रहेको स्वास्थ्यका साथै स्वस्थ विश्व बनाउन हामीले पाँचवटा प्राथमिकतालाई मिलेर सम्बोधन गर्नुपर्छ । पहिलो, प्रकृतिको संरक्षण तथा संवर्द्धन । त्यसका लागि वन फँडानी घटाउने, वृक्षरोपण प्रवर्द्धन गर्ने, प्रदूषणयुक्त कृषि अभ्यासहरूको अन्त्य गर्ने, हावाको गुणस्तर र खाद्य प्रणालीमा सुधार गर्ने र दिगो कृषि तथा वन व्यवस्थापनको प्रवर्द्धन गर्ने । यति गरेमा पशु तथा जंगली जनावरबाट सर्ने ६० प्रतिशतभन्दा बढी संक्रामक रोगहरूको जोखिम घटाउन सकिन्छ । दोस्रो, स्वास्थ्य संस्थामा खानेपानी तथा सरसफाइदेखि स्वच्छ ऊर्जासम्मका अत्यावश्यक सेवामा लगानी । दक्षिणपूर्वी एसियाका मुलुकहरूले बहुपक्षीय खानेपानी योजना कार्यान्वयनमार्फत खानेपानी आपूर्तिको संरक्षणलाई जोड दिनुपर्छ, र प्राथमिक स्वास्थ्य संस्थामा पहुँच बढाउनेतर्फ केन्द्रित हुनुपर्छ । स्वास्थ्य नीति, रणनीति तथा कार्यक्रमहरूमा खानेपानी तथा सरसफाइलाई पनि समावेश गर्नुपर्छ । दक्षिणपूर्वी एसियाका लागि भएको माले घोषणापत्र बमोजिम, यो क्षेत्रका मुलुकहरूले वातावरणीय स्वास्थ्य चुनौतीहरूको सम्बोधन तथा सामना गर्ने मात्रै नभएर वातावरणीय रूपमा दिगो हुने अभ्यासहरूलाई पनि प्रवर्द्धन गर्नु जरुरी छ । त्यस्तै जलवायु उत्थानशील स्वास्थ्य संस्थाहरूको विकासलाई प्रवर्द्धन गर्नुपर्छ । तेस्रो, छरितो र स्वस्थ ऊर्जाको सुनिश्चितता । विश्वभरि, जलवायु परिवर्तनको मुख्य कारक पेट्रोलियम पदार्थ हो, जसबाट सन् २०३० देखि २०५० सम्म हरेक वर्ष २ लाख ५० हजार व्यक्तिले ज्यान गुमाउने आकलन गरिएको छ । यस क्षेत्रका मुलुकहरूले नवीकरणीय ऊर्जाका स्रोतहरू बढाउन सराहनीय प्रयास गरे पनि यसका लागि थप कार्य आवश्यक छ, जस्तो वायु गुणस्तरका कठोर मापदण्डका साथै सार्वजनिक यातायातका पूर्वाधारहरूमा लगानी । चौथो, स्वस्थ तथा दिगो खाद्य प्रणालीको प्रवर्द्धन । खानाको अभाव वा अस्वास्थ्यकर, उच्च क्यालोरीयुक्त खानाको उपभोग नसर्ने रोगहरूका मुख्य कारक हुन्, जसका कारण दक्षिणपूर्वी एसियामा वार्षिक रूपमा ९२ लाख व्यक्तिले ज्यान गुमाइरहेका छन् । यस क्षेत्रका सबै मुलुकमा, खाद्य वातावरणलाई रूपान्तरण गर्न खाद्य वस्तुलाई स्वास्थ्यकर हुने गरी परिष्कृत र लेबलिङ गर्दै अस्वास्थ्यकर खाद्य वस्तु र पेय पदार्थको कर बढोत्तरी गर्नुपर्छ । साथै, बालबालिकामा केन्द्रित भएर गरिने बजारीकरणलाई पनि निरुत्साहित गर्नुपर्छ । पाँचौं, स्वस्थ सहरको विकास । सन् २०२१ मा, दक्षिणपूर्वी एसियाका पाँच सहरलाई स्वास्थ्य क्षेत्रका स्थानीय असमानतालाई सम्बोधन गर्न विश्व स्वास्थ्य संगठनको स्वास्थ्य तथा आरोग्यका लागि सहरी सुशासन कार्यक्रममार्फत विविध कार्ययोजना बनाएर स्वास्थ्यको प्रवर्द्धन गर्न छनोट गरिएको थियो । त्यसका लागि दुइटा मात्रै उदाहरण लिँदा, नीतिनिर्माताहरूलाई साइकल लेन विस्तार गर्न र हरियालीसहितका स्थानहरू बढाउन प्रेरित गर्न सकिन्छ । यसले गर्दा हरितगृह ग्यासको उत्सर्जन र सडक दुर्घटना दर घट्छ भने शारीरिक कसरत बढ्दा मानिसको स्वास्थ्य राम्रो हुन्छ । हामी महत्त्वपूर्ण समयमा छौं । अहिले लिने निर्णयले कि मानव स्वास्थ्य तथा जीविकालाई दिगो बनाउने पारिस्थितिकीय प्रणालीमा क्षति बढ्छ वा अझ स्वस्थ, न्यायोचित र हरित विश्वको प्रवर्द्धन हुन्छ । हामीले एकताबद्ध भएर यसका लागि आवाज उठाउनुपर्छ र हाम्रो विश्व, हाम्रो स्वास्थ्य र हाम्रो भविष्यको सुरक्षाका लागि अहिले नै काम गर्नुपर्छ । सिंह विश्व स्वास्थ्य संगठन दक्षिणपूर्वी एसिया क्षेत्रकी क्षेत्रीय निर्देशक हुन् ।"
स्थानीय तहको निर्वाचन र भूमिसुधारका मुद्दा,"के गर्नुपर्छ दलहरूले ?स्थानीय तहको निर्वाचन नजिकिँदै छ । पाँच वर्षका लागि जनप्रतिनिधिहरू पुनः सत्तामा जाँदै छन् । हरेक दलले आफ्नो राजनीतिक र चुनावी घोषणापत्रमा अबको पहिलो काम भूमिसुधार भन्ने संकल्पसहित प्रतिबद्धता जनाउनुपर्छ । जनताका घरघरमा त्यस्तो संकल्पपत्र दिनुपर्छ । सकिन्छ भने तिनै भूमिहीन समुदायबाट पनि स्थानीय सरकारमा जनप्रतिनिधिहरू बनाउनुपर्छ । हरेक राजनीतिक दल, उसका नेताकार्यकर्ताले पनि भूमि सुधार किन र कसरी भन्ने बुझ्न जरुरी छ । चुनावी सभा र घरदैलो अभियानमा यसबारे छलफल गर्नुपर्छ । बहसहरू सतहसम्म लैजानुपर्छ । हिजोको जस्तो ढाँट्ने, छल्ने र झुक्याउने खालका अभिव्यक्तिहरू अब बन्द गर्नुपर्छ । भूमिसुधार कमजोर वर्गको सवाल मात्रै होइन, सबै समुदाय, पालिका र समग्र देशकै समस्या हो भन्ने बुझ्न जरुरी छ । र यसलाई आआफ्ना ठाउँबाट कार्यान्वयन गर्ने प्रतिबद्धता गर्नुपर्छ । भूमिहीन दलित, भूमिहीन सुकुम्बासी र अव्यवस्थित बसोबासी घरपरिवारले स्थानीय तहमार्फत जग्गा दर्ता र घडेरी माग राखी निवेदनहरू दिएका छन् । त्यसका आधारमा सके चुनावअघि नै, नसके पनि चुनावलगत्तै लालपुर्जा दिने प्रतिबद्धता जनाउनुपर्छ । सानो परिमाणमा वितरण गरिने भूमिले जनताको समस्या पक्कै समाधान हुँदैन । उनीहरूलाई अन्य रोजगारीका अवसरहरूमा सहभागी गराउने र भूमिहीनका छोराछोरीलाई उच्च शिक्षासम्म छात्रवृत्ति दिने प्रतिबद्धता पनि दलहरूले गर्नुपर्छ । अन्त्यमा, औपचारिक रूपमा भूमिसुधारको मुद्दा उठ्न थालेको सात दशकभन्दा बढी भयो । तत्कालीन कम्युनिस्ट पार्टीले भूमिसुधारलाई मुख्य एजेन्डा बनाएको पाइन्छ । २०१५ सालमा बीपी कोइरालाले पनि भूमिसुधारका लागि केही पहल अघि बढाएका थिए । यसपछिका दिनमा भूमिसुधार राजनीतिक मुद्दा बन्दै आयो, सत्तामा पुग्ने एउटा गतिलो भर्याङ हुँदै आयो । निर्वाचन नजिकिँदै छ । अनेक दलका नेताहरू फेरि घरघर पुग्नेछन् । यो बेला भूमिहीन, सुकुम्बासी, अव्यवस्थित बसोबासी र भूमिसँग सम्बन्धित समस्या भोगिरहेका नागरिक एकजुट भई तिनका अघि समस्या राख्न सक्नुपर्छ । समस्या समाधान गर्ने संकल्पसहितको प्रतिबद्धता नगरे भोट दिन्नौं भन्न सक्नुपर्छ ।"
२ सिटबाट ३०३,"(नयाँदिल्ली)  भारतको सत्तारूढ दल भारतीय जनता पार्टी (भाजपा) ले आफ्नो ४२ औं वार्षिकोत्सव भव्यताका साथ मनाएको छ । प्रधानमन्त्री नरेन्द्र मोदीले भाजपा र यसका कार्यकर्ताको दायित्व लगातार बढ्दै गएको बताएका छन् । जनताले जिम्मेवारी थप्दै गएसँगै दायित्व थपिएको उनको भनाइ छ । तत्कालीन जनता पार्टीबाट अलग भएर अटल बिहारी वाजपेयी र लालकृष्ण आडवाणी लगायतका नेताले सन् १९८० अप्रिल ६ मा भाजपाको स्थापना गरेका थिए । बाजपेयी संस्थापक अध्यक्ष बनेका थिए । स्थापनाको ४ वर्षपछिको चुनावमा भाजपाले २ सिट मात्र जितेका थियो । लोकसभामा २ सिटबाट थालेको यात्रा अहिले ३०३ मा पुगेको छ । सन् १९८९ को चुनावमा भाजपाले ८५ सिट जित्न सफल भयो । त्यहींबाट भाजपा राष्ट्रिय राजनीतिमा प्रभाव राख्ने दल बन्न पुगेको हो । भाजपाको समर्थनमा बीपी सिंहको सरकार बनेको थियो । त्यसैताका भाजपाले अयोध्यामा राम मन्दिर निर्माणको आन्दोलन थालेको थियो । जसका कारण भाजपा हिन्दु कट्टरवादी पार्टीका रूपमा स्थापित हुँदै गयो । सन् १९९१ मा भाजपाको सिट १२१ पुग्यो । परम्परागत रूपमा स्थापित कांग्रेस पार्टीलाई टक्कर दिने पोजिसनमा भाजपा उकालो लाग्दै गयो । सन् १९९६ मा १६१ सिट जितेर लोकसभामा सबैभन्दा ठूलो दल बन्न पुग्यो । भाजपाबाट पहिलो पटक बाजपेयी प्रधानमन्त्री चुनिए । तर, विश्वासको मत लिन सक्ने स्थिति न बनेपछि १३ दिनमै बाजपेयीले राजीनामा दिनुपरेको थियो । त्यतिबेला जनता दलको अगुवाइमा अर्को सरकार बन्यो । तर, त्यो पनि धेरै समय टिकेन । सन् १९९८ को मध्यावधि निर्वाचनमा भाजपाले गठबन्धन बनाएर चुनावमा भाग लियो । भाजपा नेतृत्वको एनडीएले मुस्किलले बहुमत जुटाएको थियो । भाजपा एक्लैले भने १८२ सिट जितेको थियो । बाजपेयी दोस्रो पटक प्रधानमन्त्री भए । तर, गठबन्धनभित्रको एक दलले सरकारबाट आफ्नो समर्थन फिर्ता लिएपछि वाजपेयी सरकार मुस्किलमा परेको थियो । त्यही समयमा पाकिस्तानसँग कारगिल युद्ध भयो । भारतले जित हासिल गर्यो । त्यसले भाजपालाई लाभ दियो । सन् १९९९ मा भएको मध्यावधि चुनावमा भाजपा नेतृत्वको गठबन्धनले ३०३ सिट ल्यायो । भाजपाले १८३ । वाजपेयी तेस्रो पटक प्रधानमन्त्री चुनिए । र, बाजपेयीले पाँच वर्ष सरकार चलायो । तर, सन् २००४ मा भएको चुनावमा कांग्रेस नेतृत्वको गठबन्धलने बढी सिट ल्यायो । भाजपा १३८ सिटमा झर्यो । सन् २००९ मा थप तल आएर झापा १ सय १६ मा समिति हुन पुगेको थियो । सन् २०१४ को चुनावमा भाजपा एक्लैले २८२ सिट ल्याएर सरकार बनायो । नरेन्द्र मोदी प्रधानमन्त्री भए । सन् २०१९ मा भाजपको सिटको संख्या ३ सय ३ पुग्यो । सन् २०१४ यता भाजपाको लहर कायमै छ ।"
युक्रेनको पूर्वी क्षेत्रमा रुसले फेरि बढायो आक्रमण,"किभवासिङ्टन (एजेन्सी) रुसले युक्रेनको पूर्वी क्षेत्र डोन्बासमा बुधबारदेखि पुनः आक्रमण तीव्र पारेको छ । युक्रेनी सहर बुचामा युद्ध अपराध गरेको भन्दै युरोपेली संघ (ईयू) ले रुसमाथि प्रतिबन्ध कडा पार्ने घोषणा गरेपछि रुसी फौजले आक्रमण बढाएको हो । डोन्बास क्षेत्रमा रुसले स्वतन्त्र राष्ट्र घोषणा गरेका दोनेत्स्क र लुहान्स्क पृथकतावादीहरूको नियन्त्रणमा छन् । दोनेत्स्क क्षेत्रका गभर्नरले भुहेलर सहरको मानवीय सहायता केन्द्रमा रुसी फौजले गरेको आक्रमणमा कम्तीमा २ जनाको मृत्यु भएको र ५ घाइते भएका जनाएका छन् । त्यस्तै लुहान्स्क क्षेत्रमा पनि रुसी फौजले आक्रमण बढाउने त्रासबीच युक्रेनी अधिकारीले सर्वसाधारणलाई सुरक्षित क्षेत्रमा जान आग्रह गरेका बीबीसीले जनाएको छ । युक्रेनी उपप्रधानमन्त्री इर्याना भेरेस्चुकले रुसी फौजले महिला तथा बालबालिकामाथि यौन हिंसा गरेको आरोप लगाएकी छन् । रुसी फौजहरूले युक्रेनको बुचा सहरमा युद्ध अपराध गरेको आरोपसँगै ईयू र अमेरिकाले मस्कोविरुद्ध थप प्रतिबन्धहरू घोषणा गरेका हुन् । अमेरिकाले रुसी राष्ट्रपति भ्लादिमिर पुटिनका छोरी, विदेशमन्त्री सर्गेइ ल्याभ्रोभ र बरिष्ठ सरकारी अधिकारीमाथि प्रतिबन्ध लगाएको छ । ह्वाइट हाउसकी प्रवक्ता जेन साकीले रुसमा नयाँ लगानीमाथि प्रतिबन्ध लगाइएको जनाइन् । त्यस्तै, रुसी वित्तीय संस्थाहरू र वरिष्ठ अधिकारीका परिवारमाथि पनि थप प्रतिबन्ध लगाइएको छ । अमेरिकाले रुसको सबैभन्दा ठूलो बैंकमाथि पनि थप प्रतिबन्ध लगाएको अन्तर्राष्ट्रिय सञ्चार माध्यमहरूले जनाएका छन् । पाँचौं चरणको प्रतिबन्धअन्तर्गत ईयूले कोइलाको आपूर्तिमा रोक लगाएको छ । त्यस्तै, रुसको स्वामित्व र सञ्चालनमा रहेका पानीजहाजलाई ईयू सदस्य राष्ट्रका बन्दरगाह प्रयोग गर्न रोक लगाएको छ । युक्रेनको बुचा सहरमा रुसी फौजले युद्ध अपराध गरेको अधिकारीहरूले आरोप लगाएका छन् । त्यसबारे अन्तर्राष्ट्रिय समुदायले पनि छानबिनको माग गरेका छन् । सर्वसाधारणमाथि ज्यादती गरेका दृश्य तथा तस्बिरहरू सार्वजनिक भएपछि युक्रेनी राष्ट्रपति भ्लोदिमिर जेलेन्स्कीले मंगलबार बुचाको भ्रमण गरेका थिए । बुचामा कम्तीमा ३ सय जनाको सामूहिक चिहान भेटिएको थियो । त्यस्तै, राजधानी किभबाट उत्तरी क्षेत्रमा अवस्थित बोरोड्यान्का सहरका भग्नावशेष मुनि सयौं मानिसहरू फसेको युक्रेनी अधिकारीको आशंका छ । उनीहरूलाई निकाल्ने प्रयास गरिरहेका स्थानीयमाथि पनि रुसी फौजले अन्धाधुन्ध गोली चलाएको आरोप लगाएका छन् । सहरमा रुसी सेनाले भीषण गोलाबारी गरेको र ठूलो विध्वंस भएको जनाइएको छ । ती क्षेत्रमा भएका विध्वंसात्मक गतिविधिबारे थप विवरणहरू आइरहेका बीबीसीले उल्लेख गरेको छ । युक्रेनी विदेशमन्त्री दिमित्रो कुलेबाले युरोपेली संघले रुसमाथि थप प्रतिबन्ध लगाउनुपर्ने बताएका छन् । कठिन समयमा कठिन निर्णयको आवश्यकता पर्छ, उनले भनेका छन् । रुसी सुरक्षा परिषद्का उपाध्यक्ष तथा पूर्वराष्ट्रपति दिमित्री मेद्भेदेभले विदेशमा रहेको रुसी सम्पत्ति हडपेको विषयमा कानुनी लडाइँ लड्ने चेतावनी दिएका छन् । रुसले युक्रेनमाथि आक्रमण गरेयता मंगलबार पहिलो पटक राष्ट्रसंघीय सुरक्षा परिषद्लाई सम्बोधन गर्दै राष्ट्रपति जेलेन्स्कीले रुसी फौज अन्य आतंकवादीभन्दा फरक नरहेको बताएका थिए । रुसी सेनाले निहत्था सर्वसाधारणको हत्या तथा महिलाको बलात्कार गरेका आरोप लगाएका थिए । बुचा आक्रमणको भारतद्वारा निन्दा युक्रेनमाथि रुसी आक्रमणका विषयमा हालसम्म मौन रहेको भारतले बुचामा भएको सम्भावित नरसंहार को निन्दा गरेको छ । राष्ट्रसंघीय सुरक्षा परिषद्मा बोल्दै भारतीय राजदूत टीएस तिरुमूर्तिले बुचामा सर्वसाधारणको हत्या को निन्दा गरेका हुन् । साथै उनले उक्त घटनाको स्वतन्त्र अनुसन्धान गर्न पनि माग गरेका छन् । मानवअधिकारवादी संस्थाहरूले बुचास्थित एक चर्चबाहिर करिब ३ सय सर्वसाधारणको शव भेटिएको जनाएका छन् । बुचाका मेयर एनाटोली फेदोरुकले लगभग ३२० जनालाई कब्जामा लिई रुसी सेनाले हत्या गरेको दाबी गरेका छन् । तर आफ्नो देशका सैनिकले सर्वसाधारणलाई निसाना नबनाएको रुसी विदेशमन्त्री सेर्गेई लाभ्रोभको दाबी छ । राजदूत तिरुमूर्तिले बुचामा सर्वसाधारण मारिएका रिपोर्टहरू डरलाग्दा भएको बताएका हुन् । बुचामा सर्वसाधारणहरूको हत्या भएका रिपोर्टहरू बीभत्स छन् । हामी यस्ता हत्याको स्पष्ट रूपमा आलोचना गर्छौं, राजदूत तिरुमूर्तिले भने । युक्रेनमाथि रुसले गरेको आक्रमणको निन्दा गर्न अमेरिकाले भारतसँग आग्रह गर्दै आएको छ । सैन्य हतियारका लागि रुसमाथि निर्भर भारतले दुई देशबीचको युद्ध वार्तामार्फत अन्त्य गर्नुपर्ने बताउँदै आएको छ । सोभियत संघको पतनपछि रुसले भारतसँगको विशेष सम्बन्ध मा जोड दिँदै आएको छ । दुई देशले विशेष तथा रणनीतिक साझेदारी सम्झौतामा हस्ताक्षर गरेका छन् । रुसले कश्मीर मामिलामा समेत भारतलाई समर्थन गर्दै आएको छ । सन् २०१९ मा मोदी सरकारले कश्मीरलाई प्राप्त विशेष राज्यको प्रावधान (धारा ३७०) हटाउँदा विश्वका विभिन्न देशले आलोचना गरेका थिए । तर रुसले भने यसलाई भारतको आन्तरिक मामिलाको संज्ञा दिएको थियो ।"
भारतमा कोरोनाको नयाँ भेरिएन्ट,"मुम्बई (एजेन्सी) भारतको मुम्बईमा बुधबार कोरोना भाइरसको नयाँ भेरिएन्ट एक्सई पुष्टि भएको छ । विश्व स्वास्थ्य संगठन (डब्लूएचओ) ले कोरोनाका अन्य भेरिएन्टका तुलनामा एक्सई बढी संक्रामक रहेको जनाएको छ । एक्सई भेरिएन्ट ओमिक्रोनका भेरिएन्टहरू बीए१ र बीए२ को ठिमाहा भएको संगठनले जनाएको छ । यो बीए२ भेरिएन्टभन्दा १० प्रतिशत बढी संक्रामक भएको जनाएका छन् । बेलायतको स्वास्थ्य सुरक्षा संस्था (यूकेएचएसए) ले हालै गरेको एक अध्ययनमा कोरोना भाइरसका तीनवटा ठिमाहा भेरिएन्टको संक्रमण फैलिइरहेको जनाएको थियो । यूकेएचएसएका अनुसार अन्य दुई भेरिएन्टहरू एक्सडी र एक्सएफ हुन् । भारतमा एक्सई भेरिएन्टबाट संक्रमित पहिलो बिरामीको अवस्था सामान्य रहेको स्थानीय स्वास्थ्य अधिकारीहरूले जनाएका छन् । अधिकारीले भने, यो भाइरसको नयाँ किटाणुबाट संक्रमित बिरामीको अवस्था गम्भीर छैन ।संक्रमित महिला फेब्रुअरी १० मा दक्षिण अफ्रिकाबाट मुम्बई आइपुगेकी थिइन् । तर उनमा तत्काल कुनै जटिल स्वास्थ्य समस्या नदेखिएको चिकित्सकले बताएका छन् । मुम्बईमा संकलन गरिएका २ सय ३० जनाको नमुनामध्ये २ सय २८ जनालाई ओमिक्रोन भेरिएन्ट पुष्टि भएको थियो । कप्पा र एक्सई भेरिएन्ट एकएक जनामा पुष्टि भएको हो ।"
भारतमा विद्युत् बेच्न थप ४ आयोजनालाई स्वीकृति,"(काठमाडौं)  नेपालले थप ४ वटा जलविद्युत् आयोजनाबाट उत्पादित ३२५ मेगावाट विद्युत् भारतीय बजारमा बेच्नका लागि अनुमति पाएको छ । भारतीय विद्युत् मन्त्रालयअन्तर्गतको केन्द्रीय विद्युत् प्राधिकरणले नेपाल विद्युत् प्राधिकरणलाई थप ४ वटा आयोजनालाई भारतीय बजारमा विद्युत् बेच्न स्वीकृति दिएको ऊर्जा, जलस्रोत तथा सिँचाइ मन्त्रालयले जनाएको छ । योसँगै कुल ६ आयोजनाबाट उत्पादित ३६४ मेगावट विद्युत् भारतीय बजारमा बिक्री गर्न सकिने भएको हो । यसअघि नेपालले गत कात्तिकमा पहिलो पटक देवीघाट र त्रिशूली जलविद्युत् आयोजनाको ३९ मेगावाट विद्युत् डे अहेड मार्केटको अवधारणामा इन्डियन इनर्जी एक्सचेन्जमा बेच्नका लागि अनुमति पाएको थियो ।यसै साता भएको प्रधानमन्त्री शेरबहादुर देउवाको भ्रमणपछि भारतले यस्तो अनुमति दिएको ऊर्जामन्त्री पम्फा भुसालले बताइन् । विद्युत् उत्पादन, प्रसारण र व्यापारका लागि भारतसँग सहकार्यका लागि महत्त्वपूर्ण सहमति भयो, बुधबार ऊर्जा मन्त्रालयमा आयोजित पत्रकार सम्मेलनमा मन्त्री भुसालले भनिन्, हामी अन्तरदेशीय मात्र होइन, क्षेत्रीय बजारका लागि पनि पहल गरिरहेका छौं । भारत मात्र होइन बंगलादेशमा पनि विद्युत् बेच्नका लागि बाटो खोल्न सहज हुनेछ । नेपालले अब त्रिशूली र देवीघाटका अलावा मर्स्याङ्दीबाट ६७, मध्यमर्स्याङ्दीबाट ६८, कालीगण्डकीबाट १४० र लिखुबाट ५१ मेगावाट विद्युत् भारतीय बजारमा बेच्न सक्नेछ ।तर, विद्युत् बेच्नका लागि प्रस्ताव गरिएका माथिल्लो तामाकोसी, चमेलिया र माथिल्लो भोटेकोसी जलविद्युत् आयोजनाका लागि भने भारतले अझै स्वीकृति दिएको छैन । ढिलोचाँडो ती आयोजनाहरूको विद्युत् बेच्नका लागि पनि अनुमति पाउने आशा भुसालले व्यक्त गरिन् । हजारौं माइलको यात्रा पनि एक पाइलाबाट सुरु हुने हो । सुरुमा ३९ मेगावाटका लागि अनुमति पायौं । अहिले ३२५ मेगावाट थप भएको छ, उनले भनिन्, बिस्तारै अरू आयोजनाको विद्युत् बेच्नका लागि पनि पहल गर्छौं ।वर्षायाम सुरु हुनेबित्तिकै नेपालले भारतमा विद्युत् बेच्न सक्ने प्राधिकरणका कार्यकारी निर्देशक कुलमान घिसिङले बताए । हिउँदमा हामीलाई विद्युत् अभाव भए पनि वर्षायाममा बेच्नुपर्ने हुन्छ । अब हामी भारतको जुनसुकै बजारमा पनि जान सक्छौं । त्यसका लागि बाटो खुलेको छ, घिसिङले भने । भारतमा विद्युत् निर्यात गर्न प्रसारणलाइनको समस्या नहुने पनि उनले स्पष्ट पारे । हामी ढल्केबरमुजफ्फरपुर प्रसारणलाइनबाटै १ हजार मेगावाटसम्म विद्युत् निर्यात गर्न सक्छौं । न्यु बुटवलगोरखपुर प्रसारणलाइन पनि २३ वर्षभित्रै बनिसक्छ । उक्त प्रसारणलाइन बनाउने कम्पनी भारतमा दर्ता हुने क्रममा छ, उनले भने । पछिल्लो समय भारतबाट महँगो मूल्यमा समेत विद्युत् किन्न नपाउँदा केही दिन औद्योगिक ग्राहकका लागि विद्युत् कटौती गर्नु परे पनि अहिले त्यो समस्या नरहेको उनले दाबी गरे । अहिले उद्योगमा लोडसेडिङ छैन तर उद्योगीहरूले विज्ञप्ति जारी गर्दै यसलाई राजनीतीकरण गर्न खोजेका छन्, उनले भने । परिमाण तोकेर पीपीए खोल्ने तयारी ३ वर्षदेखि रोकिएर रहेको नदी प्रवाहमा आधारित (आरओआर) आयोजनाको विद्युत् खरिद सम्झौता (पीपीए) खोल्ने तयारी सरकारले गरेको छ । बुधबारको पत्रकार सम्मेलनमा ऊर्जामन्त्री भुसालले चाँडै पीपीए खोल्न लागिएको जानकारी दिइन् । आरओआर आयोजनाका लागि पीपीए गर्न निश्चित कोटा खोल्छौं । सबैं ढंगले तयार भइसकेका, तुरुन्तै अघि बढाउन सकिने र साँच्चिकै समस्यामा परेका आयोजनाको पीपीए हुन्छ, उनले भनिन् ।यसअघि सरकारले ऊर्जा विकास रणनीतिमार्फत तय गरेको १० वर्षमा १५ हजार मेगावाट विद्युत् उत्पादन गर्ने लक्ष्यअनुसार तोकिएको पीपीए सीमा परिवर्तन गर्न सकिने ऊर्जा सचिव देवेन्द्र कार्कीले बताए । पहिलेको इनर्जी मिक्स (ऊर्जा सम्मिश्रण) को अवधारणालाई परिवर्तन गर्न सकिन्छ, उनले भने, त्यसका लागि स्टोरेजको केही प्रतिशत बराबर आरओआरका लागि पीपीए गर्न सकिन्छ ।आरओआर आयोजनाको पीपीए सीमा बढाउन सरकारलाई निजी क्षेत्रको दबाव छ । तर, सीमा सकिएपछि प्राधिकरणले नयाँ सम्झौता रोकेको छ । सरकारले २०७५ वैशाखमा सार्वजनिक गरेको ऊर्जा क्षेत्रको स्वेतपत्रले १० वर्षमा १५ हजार मेगावाट विद्युत् उत्पादन गर्ने घोषणा गरेको थियो । यही योजनाका आधारमा जलाशययुक्त आयोजनालाई ३०३५ प्रतिशत, अर्धजलाशययुक्त (पीआरओआर) आयोजनालाई २५३० प्रतिशत, आरओआर आयोजनालाई ३०३५ प्रतिशत र अन्य वैकल्पिक स्रोतका आयोजनालाई ५१० प्रतिशत पीपीए गर्ने सरकारको नीति छ । आरओआर आयोजनाले पाएको ३५ प्रतिशतको सीमा अर्थात् ५ हजार २ सय ५० मेगावाट उत्पादन क्षमताका आयोजनाको प्राधिकरणबाट पीपीए भइसकेको छ । सीमा सकिसकेका कारण प्राधिकरणले थप पीपीए गरेको छैन । पीपीए सीमा थप्न निजी क्षेत्रको दबाब बढ्दै गएपछि उर्जा मन्त्रालयले गतवर्ष सहसचिव मधुप्रसाद भेटुवालको संयोजकत्वमा एक सुझाव सिफारिस समिति गठन गरेको थियो । उक्त समितिले जलाशययुक्त आयोजनाको सीमा कटौती गरेर आरओआरलाई दिन सकिने सुझाव दिएको थियो । तर, त्यसमा जोखिमको दायित्व प्राधिकरणकै हुने गरी सर्त राखिएको छ । सोही प्रतिवेदनलाई आधार मान्दै ऊर्जा मन्त्रालयले अर्का सहसचिव चिरञ्जीवी चटौतको संयोजकत्वमा कार्यदल बनाएर अध्ययन गरेको र त्यसकै आधारमा पीपीए सीमासम्बन्धी प्रावधान परिवर्तन गर्न खोजेको जनाएको छ ।भेटुवाल संयोजकत्वको समितिले जलाशययुक्त आयोजनाको पीपीए सीमा ३०३५ प्रतिशतबाट घटाएर २०२५ प्रतिशत मात्रै राख्न सुझाएको थियो । त्यसको अर्थ जलाशययुक्त आयोजनाको पीपीए सीमा १० प्रतिशतले घटाएर आरओआर आयोजनालाई दिन सकिने भन्ने हो । अहिले चटौत संयोजकत्वको कार्यदलले पनि जलाशययुक्त आयोजनाको पीपीए सीमा १०१५ प्रतिशत घटाएर आरओआरलाई दिन सकिने सुझाव दिएको मन्त्रालय स्रोतले जनाएको छ ।"
सुपारी आयातको इजाजत नदिनू,"(काठमाडौं)  प्रतिनिधिसभाको उद्योग तथा वाणिज्य र श्रम तथा उपभोक्ता हित समितिले सुपारी, केराउ, छोकडा, मरीचको आयात इजाजत रोक्न सरकारलाई दिर्नेशन दिएको छ । विदेशी मुद्रा सञ्चिति घटिरहेको भन्दै समितिले प्रायः तस्करी हुने यी वस्तुको आयात तत्काल रोक्न उद्योग वाणिज्य तथा आपूर्ति मन्त्रालयलाई निर्देशन दिएको हो । विदेशी मुद्रा सञ्चिति कम भएको अवस्थामा विदेशी मुद्रा खर्च गरेर नेपालले अहिले यो सामग्री ल्याउँछ भन्ने लाग्दैन । जुन नभई नहुने वस्तु छ त्यो ल्याउने हो । मरीचको प्रयोग विभिन्न सामग्री ल्याउन हुन्छ । बढी सामग्री मगाउनुपर्ने स्थिति छैन, समितिको बुधबारको बैठकमा सभापति विमलप्रसाद श्रीवास्तवले भने ।अर्थतन्त्र जोखिममा पर्न थालेपछि सरकारले उपभोग्यदेखि विलासिताको वस्तु आयातमा कडाइ गरिरहेको छ । सोही नीतिअनुसार अमेरिकी डलर सटहीमा सीमा र वैदेशिक रोजगारीमा जानेलाई थोरै मात्रै डलर साट्न पाउने व्यवस्था गरेको छ । पछिल्लो समय राष्ट्र बैंकले सवारी साधन र विलासिताका सामग्रीको एलसी रोक्न बैंकहरूलाई निर्देशन, सवारी साधनमा जोरबिजोरदेखि सार्वजनिक बिदा बढाउने गरी तयारी पनि भइरहेको छ । तर, नेपालबाट भारततर्फ धेरै तस्करी हुने सुपारी, केराउ, छोकडा र मरीच आयात गर्न भने सरकारले भटाभट इजाजत दिइरहेको छ ।समिति सभापति श्रीवास्तवले बिनाअध्ययन यी वस्तु आयातमा इजाजत नदिन सरकारलाई निर्देशन दिए । समितिले विभिन्न सामग्री आयातको अवस्था अध्ययन गर्न भन्सार नाकाको अनुगमनमा जाने निर्णय पनि गरेको छ । बिहीबार नै भैरहवा, दाङ, नेपालगन्जलगायत स्थानका भन्सार नाकामा समिति अनुगमनका लागि जाने उनले जानकारी दिए । जबसम्म समितिले अध्ययन, अनुगमन गरेर निर्देशन दिँदैन, तबसम्म सुपारीको इजाजत पत्र नदिनुस् । अध्ययन गरी प्रतिवेदन ल्याएपछि समितिले अर्को निर्णय गर्नेछ । बैठकमा समिति सदस्यहरूले पनि विदेशी मुद्राको सञ्चिति घटेर अर्थतन्त्रमा प्रभाव परिरहेको भन्दै आयातमा अंकुश लगाउनुपर्नेमा जोड दिएका थिए । तस्करी भएको भन्दै सरकारले २०७६ चैत २४ मा सुपारी, हरियो केराउ, मरीच र छोकडा आयातमा पूर्ण बन्देज लगाएको थियो । २०७७ चैत ९ मा पूर्ण बन्देज हटाउँदै २०७७७८ का लागि केराउ ८० हजार टन, सुपारी २५ हजार टन, छोकडा ५ हजार टन र नधुलाएको मरीच १५ हजार टन ल्याउन पाउने निर्णय गरेको थियो । तर, स्वीकृत कोटाअनुसार व्यवसायीले आयात गर्न सकेका थिएनन् । त्यसबेला पनि उद्योग तथा वाणिज्य र श्रम तथा उपभोक्ता हित समिति, राष्ट्रिय सभाको दिगो विकास तथा सुशासन समितिअन्तर्गतको उपसमितिले छानबिन गरेका थिए । कार्यविधि वा मापदण्ड नबनाई आफूले चाहेका व्यापारीलाई आयात अनुमति दिएको उपसमितिले निष्कर्ष निकालेको थियो । उपसमितिले भन्सार विभागलाई २०७८ वैशाखमा पत्र पठाएर तत्काल सुपारी आयात रोक्न भनेको थियो ।पछिल्लो समय पुनः सीमित व्यवसायीको स्वार्थमा आयात खुला गरिएको छ । यी वस्तुको आयात खुलाउन मन्त्रिपरिषद्ले गत माघमा निर्णय गरेको थियो । तर, विवादका कारण यसबारेको सूचना फागुन २६ मा मात्रै राजपत्रमा प्रकाशन भएको थियो । त्यसयता आयातको अनुमति माग गर्दै उद्योग विभागमा करिब ५३ आवेदन परेका छन् । जसमध्ये श्री डाबर नेपाल प्रालि, सीजी फुड्स इन्डस्ट्रिज प्रालि, सीजी फुड्स इन्टरप्राइजेज प्रालि, सीजी फुड्स (नेपाल) प्रालि, यशोदा फुड्स प्रालि र दुगड स्पाइसेस एन्ड फुड प्रालिले मरीच आयातका लागि इजाजत पाएका छन् । अन्य निवेदनको हकमा पनि विश्लेषण भइरहेको विभागले जनाएको छ । सुपारी इन्डोनेसिया र थाइल्यान्ड, केराउ क्यानडा, रसिया र अमेरिका, छोकडा पाकिस्तान र यूएई तथा मरीच भियतनामबाट आयात गरिन्छ । आयात गरिएका ती वस्तुहरू भारततर्फ तस्करी हुन्छ । जसले गर्दा तत्काल आयात आवश्यक नभएको समितिको ठहर छ । छलफलमा उद्योग सचिव अर्जुन पोखरेल र गणेश पाण्डे सहभागी थिए ।"
विश्वका अर्बपतिहरूको आय ४ सय अर्ब डलरले खस्कियो,"८६ जना अर्बपति युवा अर्बपतिको सूचीमा ४० वर्षभन्दा कम उमेरका ८६ जना सूचीकृत भएका छन् । ३० वर्षभन्दा कम उमेरका १२ जना छन् । विश्वका सबैभन्दा कान्छा अर्बपतिमा जर्मनीका १९ वर्षीय केभिन डेभिड लेम्यान सूचीकृत भएको फोर्ब्सले जनाएको छ ।मुलकहरुमा अमेरिकामा सर्वाधिक ७ सय ३५, हङकङ र मकाउका समेत जोड्दा चीनमा ६ सय ७, भारतमा १ सय ६६, जर्मनीमा १ सय ३४ र रुसमा ८३ जना अर्बपति छन् । एसियाका सबैभन्दा धनीमा भारतका मुकेश अम्बानी यथावत् छन् । नेपालमा विनोद चौधरी एक मात्र डलर अर्बपति कायम छन् । उनको सम्पत्ति गत वर्ष १४ अर्ब डलर रहेकोमा यो वर्ष १५ अर्ब डलर पुगेको छ । उनी अर्बपति सूचीमा १ हजार ९ सय २९ स्थानमा छन् ।"
स्वदेशी तार उद्योग ठेक्कामा प्रतिस्पर्धाबाट वञ्चित,"काठमाडौं (कास) ठेक्का प्रक्रियामा प्रतिस्पर्धा गर्न बन्चित गराइएको गुनासो स्वदेशी विद्युतीय तार (केवल) उद्योगीले गरेका छन् । नेपाली उद्योगले उत्पादन गरेका केबल र कन्डक्टरहरू गुणस्तरीय तथा प्रतिस्पर्धी मूल्यका भए पनि ठेक्का प्रक्रियामा भाग लिन नपाएको उनीहरूको दाबी छ ।नेपाल विद्युतीय उत्पादक संघले बुधबार विद्युत् प्राधिकरणलाई ज्ञापनपत्र बुझाउँदै स्वदेशी केबल तथा कन्डक्टरहरूलाई पनि बोलकबोल प्रक्रियामा भाग लिने व्यवस्था गरिदिन माग गरेको छ । प्राधिकरणले खोलेका ठेक्का प्रक्रियामा धेरै नेपाली उद्योगको मापदण्ड नपुग्ने गरी प्रावधानहरू राखिएको संघको भनाइ छ । प्राधिकरणको आवश्यकताअनुसार कन्डक्टर र केबलको उत्पादन तथा आपूर्ति स्वदेशी उद्योगहरूले नै गर्दै आएका थिए । हालसालैका बोलपत्र आह्वानमा भने मुख्य कच्चा पदार्थ आल्मुनियमको खरिद मूल्यमा पनि नथेग्ने लागत अनुमान हुनाले धेरैले प्रतिस्पर्धामा भाग नलिएका हुन्, ज्ञापनपत्रमा भनिएको छ ।स्वदेशी उद्योगका लागि क्यासफ्लो क्यापासिटी आवश्यक नहुने गरी बोलपत्र संशोधन गरेर नयाँ प्रक्रिया सुरु गर्न पनि संघले आग्रह गरेको छ । सार्वजनिक खरिद ऐनमा संशोधन गर्दा पनि आफूहरूको समस्या यथावत रहेको संघको भनाइ छ ।"
निजामती अध्यादेशमा जुटेन सहमति,"(काठमाडौं)  सर्वोच्च अदालतले समायोजनमा गएका कर्मचारीलाई व्यवस्थित गर्न दिएको आदेश र सत्तारूढ गठबन्धन दलहरूबीचको असहमतिका कारण सरकारले संघीय निजामती अध्यादेश जारी गर्न सकेको छैन ।सरकारको सिफारिसमा राष्ट्रपति विद्यादेवी भण्डारीले मंगलबार पुरानै पाँचवटा अध्यादेश जारी गरे पनि निजामती अध्यादेश जारी भएन । निजामती अध्यादेशका प्रावधानमा सरकारमा सहभागी दलहरूबीच सहमति जुटेको छैन । अध्यादेशका विषयमा प्रधानमन्त्री शेरबहादुर देउवालगायत गठबन्धन दलका शीर्ष नेताहरूसँग छलफल भए पनि टुंगो लागेको छैन । राज्यव्यवस्था समितिबाट पारित भएको निजामती विधेयक सरकारले गत कात्तिकमा संसद्बाट फिर्ता लिएको थियो । तर, त्यसका प्रावधानमा सहमति जुट्न नसक्दा कर्मचारीको सरुवा, बढुवालगायत परिचालनमा बेथिति झाँगिँदै गएको छ । संघीय मामिला तथा सामान्य प्रशासनमन्त्री राजेन्द्र श्रेष्ठ, कानुन न्याय तथा संसदीय मामिलामन्त्री दिलेन्द्रप्रसाद बडू, स्वास्थ्यमन्त्री विरोध खतिवडा र भूमि व्यवस्था, सहकारी तथा गरिबी निवारणमन्त्री शशि श्रेष्ठबीच पटकपटक छलफल भए पनि अध्यादेशका प्रावधानमा सहमति जुटेको छैन । मन्त्रालयका अधिकारीकारीहरूका अनुसार कांग्रेस, माओवादी र जनता समाजवादीबाट छलफलमा सहभागी तीन मन्त्रीले अध्यादेशमा फरकफरक धारणा राखेका छन् ।स्रोतका अनुसार मुख्यतः २०७७ असारमा राज्यव्यवस्थाबाट पारित भएको विधेयकको प्रतिवेदनलाई हुबहु आधार मान्ने कि नमान्ने विवाद छ । स्थानीय तहका प्रमुख प्रशासकीय अधिकृत र प्रदेश सचिव संघबाट पठाउने कि प्रदेशबाट भन्ने मुख्य विवाद छ । राज्यव्यवस्था समितिले पारित गरेको प्रतिवेदनमा प्रदेश मन्त्रालयको सचिवको दरबन्दी प्रदेशको हुने उल्लेख छ । त्यसैगरी पालिकामा पठाउने प्रमुख प्रशासकीय अधिकृतको दरबन्दी पनि प्रदेशमा हुने व्यवस्था छ । तत्कालीन संघीयमन्त्री लालबाबु पण्डितले पेस गरेको विधेयकमा प्रदेश सचिव र पालिकाका प्रशासकीय अधिकृत संघबाट पठाउने उल्लेख छ । दुवै पद संघको दरबन्दी हुने प्रावधान विधेयकमा राखिएको थियो । सहसचिवको खुला प्रतिस्पर्धा राख्ने कि नराख्ने ? ट्रेड युनियन अधिकार कति हुने ? निजामती सेवाका सबै कर्मचारीलाई तहमा लैजाने कि श्रेणीमै राख्ने ? लगायतका विषयमा सहमति जुट्न सकेको छैन । यी मात्र होइन, मन्त्रीहरूबीच नै धेरै विषय सहमति हुन नसक्दा अध्यादेश रोकिएको हो, मन्त्रालयका अधिकारीहरूले भने ।अध्यादेश निर्माणमा सहभागी कानुनमन्त्री बडूले ठूलो विवाद नभएको बताए । हामी छलफलमै छौं, बडूले भने, सर्वोच्च अदालतले गत साता दिएको निर्देशनलाई ख्याल गर्नुपर्छ । अदालतले स्थानीय र प्रदेशमा समायोजन भएका कर्मचारीको वृत्ति विकास र सरुवाका विषयमा ऐन बनाएर लागू गर्न भनेको छ । बडूले अन्य विषयमा लगभग सहमतिनजिक पुगे पनि अदालतले दिएको निर्देशनलाई सम्बोधन गर्ने उपाय खोजी भएको बताए । अदालतको आदेशमा समायोजन भएर गएका कर्मचारीलाई संघमा आउने व्यवस्था गर्न भनिएको छ । अदालतले ११ वटा बुँदामा दिएको निर्देशन अध्यादेशमा समावेश गर्न थप समय लाग्ने भएको छ ।मुलुक संघीयतामा गएपछि प्रशासनिक क्षेत्र अस्तव्यस्त छ । कर्मचारी समायोजन ऐन २०७५ को पटकपटक उल्लंघन भएको भन्दै कर्मचारी अदालत धाइरहेका छन् । मन्त्री फेरिएसँगै संघीय मन्त्रालयले निर्देशिका र कार्यविधि बनाएर सरुवामा बेथितिको चाङ खडा गरेको छ । सर्वोच्चले गत माघ १२ मा संघीय मन्त्रालयलाई प्रशासनिक संघीयतामा ध्यान दिन निर्देशन दिएको थियो । मन्त्रालयका अनुसार स्थानीय तह निर्वाचनअघि अध्यादेश जारी हुने सम्भावना कम छ । निर्वाचन आचारसंहिता लागू भएपछि अध्यादेश जारी गर्न मिल्दैन ।"
'देशले रगत मागेको छ भनिरहन्थ्यो,"(सुर्खेत)  नेपाली सेनाको इटहरीस्थित कृष्णदल गणमा कार्यरत गुर्भाकोट नगरपालिका१४ का ३२ वर्षीय अनिल गुरुङ गत पुस ७ मा अफ्रिकी मुलुक कंगो गएका थिए । १३ वर्षअघि सेनामा भर्ना भएका गुरुङ मिलनसार, कर्तव्यनिष्ट र युद्धकलामा निपुण सिपाही मानिन्थे । उनको मंगलबार कंगोमा हतियारधारी समूहको आक्रमणमा मृत्यु भएको छ । मृत्युको खबर सुनेदेखि उनका बुवा लालबहादुर विक्षिप्त छन् । लामो प्रयासपछि कान्तिपुरको सम्पर्कमा आएका उनी छोराको कुरा गर्दा पटकपटक भक्कानिए । देशको सेवा गर्छु भनेर सेनामा भर्ती भएको छोरोले परदेशमा वीरगति पायो, उनले भने, मेरो रगत देशले मागेको छ भनिरहन्थ्यो । गुरुङसँगै सेनामा भर्ती भएका सुर्खेत, वीरेन्द्रनगरका कमल पुनले उनी बहादुर र मिलनसार सिपाही भएको बताए । कसैसँग उसले नराम्रो व्यवहार गरेन, उनले भने, कसैलाई नबिझाउने मानिसलाई भगवान्ले चाँडै लगे । उनका अनुसार खेलकुद र अन्य अतिरिक्त क्रियाकलापमा पनि गुरुङ अब्बल थिए । गुरुङले काठमाडौं सोह्रखुट्टेकी विद्या महर्जनसँग १२ वर्षअघि विवाह गरेका थिए । विद्या ९ वर्षीया छोरासहित काठमाडौंमा बस्छिन् । लालबहादुरले मंगलबार नाति नाता पर्ने चन्द्रबहादुर गुरुङमार्फत छोराको खबर पाएका थिए । दैवले बरु मलाई नै लगेको भए हुन्थ्यो, उनले भक्कानिँदै भने, आफ्नो किरिया गर्ने छोरा मरेको पीडा कसरी सहने ? उनलाई छोराको शव एक साताभित्र नेपाल आइपुग्ने जानकारी आएको छ । सेनाको पश्चिम कमान्डले अनिल गुरुङको शव नेपाल ल्याउन पहल भइरहेको जनाएको छ । कमान्डपति उपरथी प्रेम शाहीले भने, उनको कर्तव्यपालनको कदर गर्दै नेपाली सेनाका तर्फबाट राहतलगायत सहयोग गुरुङका परिवारलाई प्रदान गरिनेछ ।"
'मजिपाः लाखे डिजिटल,"(काठमाडौं)  धार्मिक जनविश्वासअनुसार जति देउता छन्, उति नै छन् भूतप्रेत । नेवारी संस्कृतिमा लाखे त्यही जनविश्वास हो, जो देख्दा अनौठो, डरलाग्दो लागे पनि समुदायमा त्यसले सुरक्षा गर्ने मानिन्छ । उपत्यकाका टोलबस्तीमा लाखेका थुप्रै रूप र किम्वदन्ती छन् । त्यहीमध्येको एउटा हो मजिपाः लाखे । लाखे नृत्य निकै प्रचलित छन् । कलाकार संयुक्त श्रेष्ठले मजिपाः लाखे र यससँग जोडिएका किम्वदन्तीहरूलाई डिजिटल कलामा देखाउने जमर्को गरेका छन् । पाटनढोका चाकुपाटस्थित क्लासिक आर्ट ग्यालरीमा अहिले उनका सिर्जनाको प्रदर्शन चलिरहेको छ । उनका अनुसार मूलतः रञ्जितहरूले सञ्चालन गर्ने परम्परागत मौलिक नृत्यका रूपमा लिइने मजिपाः लाखे नाच इन्द्रजात्राका समयमा देखाइन्छ । पौराणिक कथनहरूअनुसार लाखेले मजिपाः क्षेत्रमा रक्षकको जिम्मेवारी लिएको पाइन्छ । दानवीबाट देवत्वमा परिणत भएको लाखेले बालबालिकाको रक्षा तथा उपत्यकालाई महामारी, रोगव्याधिजस्ता संकटबाट संरक्षण गर्ने दायित्व लिएको पौराणिक कथन रहिआएको छ । मजिपाः लाखे सम्बन्धी अनेक किंवदन्तीहरू छन् । तीमध्ये श्रेष्ठले लाखे, नेवार समुदायकी युवतीको प्रेमकथा, राणाप्रधानमन्त्री जंगबहादुर राणा र लाखेप्रति उनको विश्वासको कथनलाई चित्रमा देखाएका छन् । उनका चित्रहरू संस्कृतिविद् सत्यमोहन जोशीको नाटक मजिपाः लाखे का पात्रहरूजस्तै लाग्छन् । नाटकअनुसार मजिपाः टोलकी नेवार युवती बालामैँचा अत्यन्तै सुन्दर हुन्छिन् । उनको प्रेममा परेको लाखे मान्छेका रूपमा दैनिक खेतको काममा आएर सघाउँछन् । एक दिन बालामैँचा टोलबाट हराउँछिन् । सँगै ओडारमा पुगेपछि मात्र उनले लाखेबारे थाहा पाउँछिन् । त्यसपछि उनलाई खोज्दै स्थानीय युवाहरू ओडारमा पुग्नु, युवती घर फर्कनु, लाखे पुनः युवतीसामु आउनु, लाखेलाई स्थानीयले पक्रनु, उनको शक्तिलाई स्थानीयले कदर गर्दै ज्वाइँको दर्जा दिएर मजिपाः क्षेत्रको रक्षकका रूपमा स्विकार्नु यी सबै कथनहरूलाई श्रेष्ठले चित्रमा जोड्ने प्रयास गरेका छन् । बेलायत भ्रमणबाट फर्केपछि मजिपाः लाखेको पूजा गर्न आएको परिवेश देखाउन श्रेष्ठले जंगबहादुर राणाको पनि चित्र बनाएका छन् । लामो समयदेखि बेलायतमा बस्दै आएका श्रेष्ठले संस्कृतिविद् जोशीकै नाटकबाट आफू प्रभावित भएको सुनाए । सन् २०१० मा जोशी बेलायत जाँदा जोशीले उनलाई मजिपाः लाखेसम्बन्धी कथा सुनाएका थिए । जोशी त्यताबाट फर्केको चार वर्षपछि नै नेपालमा मजिपाः लाखे नाटक तयार गरेर मञ्चन गरिएको थियो । त्यही नाटकको प्रभावले श्रेष्ठले मजिपाः लाखे एनिमेटेड फिल्म बनाएका छन् । श्रेष्ठका अनुसार रञ्जित समाजले फिल्मको नामप्रति केही असन्तुष्टि जनाएपछि हाल फिल्मको नाम लाखे मात्र राखिएको छ । मजिपाः लाखेसम्बन्धी किम्वदन्तीहरू मात्र रहेकाले अहिलेको समयसँग जोड्दा मौलिक संस्कृतिमा खलल आउला कि भन्ने शंकाले फिल्मको नामप्रति समाजले जनाएको असन्तुष्टिप्रति श्रेष्ठले आपत्ति जनाएका छैनन् । उनले थपे, उहाँहरूले लाखेलाई युगौंदेखि भगवान्का रूपमा मान्दै आउनुभएको छ । मजिपाः लाखेसम्बन्धी हामीसँग भएको लोक र पौराणिक कथा मात्र हो । यसमा कसैले संस्कृतिका कुरा नै तोडमोड गर्ला कि भनेर उहाँहरूले राख्नुभएको चिन्ता ठिकै हो ।फिल्म आगामी वर्ष रिलिज गर्ने तयारी छ । उक्त फिल्मकै एनिमेटेड दृश्यहरूलाई नै डिजिटल आर्टका रूपमा अहिले प्रदर्शन गरिएको उनले सुनाए । सत्यमोहन जोशीबाट नै कथा सुनेपछि म निकै प्रभावित भएको थिएँ, उनले भने, नाटक आएपछि यसैमा थप केही गर्न सकिन्छ कि भनेर उहाँले नै कुरा राख्नुभएपछि मैले फिल्मको काम सुरु गरेको हुँ । अहिलेको प्रदर्शनी फिल्मको केही झलक हो । उनले भने, यो प्रदर्शनी फिल्मको ट्रेलर हो । म प्रतिक्रियाहरू बुझ्न चाहन्छु । फिल्ममा श्रेष्ठले जंगबहादुर र लाखेसँग जोडिएका पाटोमा बेलायत भ्रमणका कुराहरूलाई निकै समय लगाएर अनुसन्धान गरिएको बताए । फिल्मले लाखेसँग जोडिएका कथनलाई समकालीन समयसँग दाँजेर देखाउनेछ । प्रदर्शन भइरहेको डिजिटल चित्रमा लाखे, बालामैँचासँगै कुमारी, कुमारी रथ, गाहिटी, झ्यालिँचालगायत नेवार संस्कृतिका पक्ष समेटिएका छन् । युवा पुस्तालाई पौराणिक कथासँगै मौलिक संस्कृतिका पक्षहरू सिकाउने हेतुले नै फिल्म बनाएको श्रेष्ठले सुनाए । यसअघि उनले नेपाली संस्कृति र व्यक्तित्व चिनाउने एनिमेटेड फिल्म द लेजेन्ड अफ शंखधर ल्याइसकेका छन् । प्रदर्शनी शुक्रबारसम्म जारी रहनेछ ।"
कविताको 'गुरु,"काठमाडौं (कास) कविता राईको पहिलो उपन्यास गुरु सार्वजनिक भएको छ । कमलादीस्थित नेपाल प्रज्ञा प्रतिष्ठानमा बुधबार राईसहित समालोचक ज्ञानु अधिकारी, साहित्यकार हरिप्रसाद सिलवाल, कवि शशि लुमुम्बुलगायतले उपन्यास लोकार्पण गरे । एक शिक्षकको कथालाई केन्द्रमा राखेर समकालीन समाजको चित्रलाई उपन्यासमा उतारिएको छ । राईले उज्यालो छर्नेहरूको कथामा टेकेर शिक्षण पेसाको महिमा, यसमा समाजले राखेको दृष्टिकोण, एक शिक्षकको भोगाइ, राजनीतिले थिलथिलो पारेको समाज र शिक्षा, समकालीन नियतिलाई कथामा बुनेकी छन् । उपन्यासले फरक विषयलाई निकै मार्मिक र रोचक ढंगले उठान गरेको समालोचक अधिकारीले बताइन् । उपन्यासभित्र एक शिक्षकको कथामा पुरुष मनोविज्ञान समेटिएको छ, अधिकारीले भनिन्, शिक्षकको कहानीमार्फत नै उपन्यासकारले जन्मेदेखि मृत्युसम्मका कथाहरू बुन्नुभएको छ । उपन्यासलाई मानव जीवन तथा समकालीन सबै घटनाहरूको संग्रहका रूपमा लिन सकिने उनले सुनाइन् । शिक्षण पेसासँगै साहित्य सिर्जनामा सक्रिय रहेकी राईले यसअघि आमा र जून कविता संग्रह बजारमा ल्याइसकेकी छन् ।"
आर्मी उपाधि नजिक,"(इटहरी)  त्रिभुवन आर्मी क्लब इटहरीमा जारी १२ औं आमन्त्रण कन्ट्रोल इटहरी गोल्डकप फुटबल प्रतियोगिताको फाइनल पुगेको छ । बुधबार पहिलो सेमिफाइनलमा रोलिङ क्लब धुलाबारी झापालाई २१ ले पराजित गर्दै आर्मी उपाधि नजिक पुगेको हो । आर्मीले उपाधिका लागि मनाङ मर्स्याङ्दी र सगरमाथा युथ क्लब मोरङबीच हुने सेमिफाइनल विजेतासँग शनिबार प्रतिस्पर्धा गर्नेछ । बुधबार प्रतिस्पर्धात्मक खेलको पहिलो हाफमा दुवै टोलीबाट गोल हुन सकेन । आर्मीका टेकबहादुर बुढाथोकी र सन्तोष तामाङले समान एक गोल गरे । रोलिङबाट इन्ज्युरी समयमा मार्टिन एसले एक गोल फर्काए । विशाल राई, आयुश घलानजस्ता भरपर्दा खेलाडी मैदानमा उतारे पनि फिनिसिङ कमजोर हुँदा रोलिङको फाइनल यात्रा टुंगिएको छ ।पहिलो मिनेटमा टेकबहादुर बुढाथोकीले गरेको हेड बल पोस्ट नजिकबाट बाहिरियो । नवौं मिनेटमा फ्रिकिकमा आर्मीका सन्तोष तामाङले गरेको प्रहार रोलिङका गोलरक्षक मनोज प्रधानले जोगाए । १३ औं मिनेटमा सन्तोषकै खेल गयो । ४२ औं मिनेटमा विवेक बस्नेतले गरेको प्रहार पोस्टमाथिबाट बाहिरियो । आर्मीले पहिलो हाफमा थुप्रै अवसर गुमायो । दोस्रो हाफको पाँचौं मिनेटमा आर्मीका सन्तोष तामाङको फ्रिकिक प्रहारमा टेकबहादुर बुढाथोकीले गोल गरेर टिमलाई अग्रता दिलाए । २७ औं मिनेटमा टेकबहादुरको वान टच प्रहार पोस्ट बाहिर जाँदा आर्मीले थप गोल गर्ने अवसर गुमायो । आर्मीले गोल गरेपछि रोलिङ दबाबमा देखियो । बराबरीमा ल्याउन रोलिङले लगातार अवसर सिर्जना गरे पनि फिनिसिङ कमजोर रह्यो । दोस्रो हाफको ४४ औं मिनेटमा रोलिङका गोलरक्षक मनोज प्रधान बिट भएको अवस्थामा सन्तोष तामाङले वान टचमै गोल गर्दै टिमलाई जित नजिक पुर्याए । पहिलो हाफको २१ औं मिनेटमा रोलिङका मार्टिन एसको प्रहार आर्मीका गोलरक्षक विकेश कुथुले बचाए । ३१ औं मिनेटमा फोफना फोडेले मिलाएको पासमा मार्टिन फिनिसिङमा चुक्दा अवसर गुम्यो । ४४ औं मिनेटमा मार्टिनले गरेको प्रहार क्रसबारमा ठोक्किँदा अग्रता लिनबाट चुकेको थियो । दोस्रो हाफको १९ औं मिनेटमा कुलदीप कार्कीले गरेको प्रहार पोस्ट माथिबाट गयो । विशाल राईले ३१ औं मिनेटमा गरेको प्रहार आर्मीका गोलरक्षक विकेशले जोगाए । इन्ज्युरी समयमा मार्टिन एसले एक गोल फर्काए । म्याद अफ द म्याच आर्मीका टेकबहादुर बुढाथोकी भए । उनले १० हजार रुपैयाँ पुरस्कार पाए । बिहीबार मनाङविरुद्ध सगरमाथा युथ क्लब भिड्ने छन् ।"
वीरगन्ज र जनकपुर सेमिफाइनलमा,"विराटनगर (कास) प्रथम ट्वान्टी२० मेयर कप क्रिकेट प्रतियोगितामा बुधबार वीरगन्ज र जनकपुर विजयी हुँदै सेमिफाइनल पुगेका छन् । वीरगन्जले झापाको मेची नगरपालिकालाई ८ रनले हरायो । समूह बीमा लगातार दुई खेल हारेको मेची बाहिरिएको छ । वीरगन्जसँगै आयोजक विराटनगर सेमिफाइनल पुगेका छन् । यी दुई बिहीबार लिगको अन्तिम खेलमा भिड्ने छन् । टस जितेको वीरगन्जले २० ओभरमा ९ विकेट गुमाई १ सय २८ रन बनाएको थियो । हसिम अन्सारीले ३७ र साहिल पटेलले ३२ रन जोडे । साहिलले १४ बलमा २ छक्का र २ चौका प्रहार गरे । झापाका अंकित सुवेदीले ३ विकेट लिँदा विशाल आर्चायको नाममा २ विकेट रह्यो । झापाले ३ विकेट गुमाई १ सय २० रन मात्र बनाउन सक्यो । सुभाष उराावले अविजित ४५, अंकित सुवेदीले ३३ र अनिल लामिछानेले अविजित २६ रन बनाए । वीरगन्जका म्यान अफ द म्याच हसिम अन्सारीले १४ रन दिएर ३ विकेट लिए ।दोस्रो खेलमा जनकपुरले सुनसरीको इनरुवालाई ७ विकेटले हरायो । जनकपुर एक खेलअघि नै सेमिफाइनल पुगेको छ । लगातार दुई खेलमा पराजित भएसँगै इनरुवा बाहिरिएको छ । समूह ए मा जनकपुरसँगै राजविराज सेमिफाइनल पुगेका छन् । टस जितेको इनरुवाले २० ओभरमा ३ विकेट गुमाई १ सय ११ रन बनायो । विवेक मेहताले ४७ र रविन मण्डल २५ रन बनाए । जनकपुरका साइमन राय र हरिशंकर साहले २२ विकेट तथा दिनेश सहनी र सुमित मण्डलले ११ विकेट लिए । जनकपुरले १८३ ओभरमा ३ विकेट गुमाई लक्ष्य पूरा गरेको थियो । म्यान अफ म्याच हिमांशु दत्त ४२, हरिशंकर साहले ३३ र अकबर अलीले २० रन बनाए । इनरुवाका विकल्प आचार्य, सरोज बस्नेत र शिवम यादवले ११ विकेट लिए ।"
बाँसबारीलाई सिद्धार्थ बैंकको साथ,अध्यक्ष थापालाई मताधिकारबुधबारै सम्पन्न बाँसबारी क्लब कार्यसमिति बैठकले अध्यक्ष थापालाई मताधिकारसहित प्रतिनिधिका रूपमा अखिल नेपाल फुटबल संघ (एन्फा) को निर्वाचनमा पठाउने निर्णय गर्यो । यसअघि मताधिकारसहितका प्रतिनिधि भएका उपाध्यक्ष मधुसुदन उपाध्याय एन्फाको कार्यसमिति सदस्य निर्वाचित भएका थिए । असार ४ मा हुने एन्फा निर्वाचनमा क्लबले मताधिकारसहितका एक र अर्का एक गरी दुई प्रतिनिधि पठाउन पाउने व्यवस्था छ । बाँसबारीले यसपालि अर्का प्रतिनिधिको रूपमा महासचिव रमेशकुमार कार्कीको नाम पारित गर्यो ।
खुला प्याराग्लाइडिङ च्याम्पियनसिप सुरु,"(पोखरा)  पोखरामा बुधबार २० औं नेपाल खुला प्याराग्लाइडिङ च्याम्पियनसिप सुरु भएको छ । एक्युरेसी प्रतियोगिताअन्तर्गत पहिलो चरणको सोलो ओभरअलमा ३३ अंक बटुल्दै नेपाली सेनाका सागर जलारी र विष्णु तिमिल्सिना अग्रस्थानमा छन् । महिलातर्फ ५० अंकका साथ दुर्गामाया गुरुङ अगाडि छन् । सागर र विष्णुभन्दा एक अंकले पछि परेका विशाल थापा ४ अंकसाथ दोस्रो स्थानमा छन् । टेन्डम ओभरअलमा २ अंकसहित शिव थापा पहिलो र ३ अंकसहित सुवास थापा दोस्रो स्थानमा छन् । नेपाल हवाई खेलकुद संस्था (ना) को आयोजनामा भइरहेको प्रतियोगितामा ८ महिलासहित ९९ प्याराग्लाइडिङ पाइलटको सहभागिता छ । संयोजक बलराम आचार्यका अनुसार शुक्रबारसम्म हुने प्रतियोगितामा महिलापुरुष तथा टिमतर्फ गरी ७ इभेन्टमा प्रतिस्पर्धा हुनेछ । पहिलो, दोस्रो, तेस्रो र चौथो हुने खेलाडीले एक्युरेसी सोलो ल्यान्डिङ ओभरअलतर्फ क्रमशः ५०, ३०, २० र १० हजार रुपैयाँ प्राप्त गनेछन् । सोही विधाको महिलातर्फ क्रमशः ३०, २०, १० र ५ हजार रुपैयाँ प्राप्त गर्नेछन् । टिम एक्युरेसी सोलो ल्यान्डिङ ओभरअलमा पहिलो, दोस्रो र तेस्रो हुनेले क्रमशः २०, १५ र १० हजार पाउनेछन् । एक्युरेसी टेन्डम ल्यान्डिङ ओभरअलमा पहिलो, दोस्रो, तेस्रो र सान्त्वना हुनेले क्रमशः ३०, २०, १० र ५ हजार रुपैयाँ प्राप्त गर्नेछन् । एक्युरेसी टिम टेन्डम ल्यान्डिङ ओभरअलमा पहिलो, दोस्रो र तेस्रो हुने खेलाडीले क्रमशः ३०, २०, १० र ५ हजार रुपैयाँ प्राप्त गर्ने प्रतियोगिता टेक्निकल डाइरेक्टर योगेश भट्टराईले बताए । एक्रोब्याटिक प्रदर्शन एयर शो ओभरअलतर्फ पहिलो, दोस्रो र तेस्रो हुनेले क्रमशः १५, १० र ५ हजार रुपैयाँ प्राप्त गर्नेछन् । बेस्ट कस्ट्युमतर्फ उत्कृष्ट एक खेलाडीलाई १० हजार रुपैयाँ प्रदान गरिने संस्थाका अध्यक्ष कृष्ण भण्डारीले बताए । प्रतियोगितामा गण्डकी प्रदेशको राजधानी पोखरासहित मधेस प्रदेशबाहेक अधिकांस प्रदेशका खेलाडी सहभागी छन् । नेपाल प्याराग्लाइडिङ तथा ह्याङग्लाइडिङ संघ र प्याराग्लाइडिङ पाइलट क्लबसँगको सहकार्यमा प्रतियोगिता भएको हो ।"
दीपेश र प्रिन्स भिड्ने,"काठमाडौं (कास) दीपेश धामी र प्रिन्स दाहाल चौथो योनेक्स सनराइज राष्ट्रिय खुला ब्याडमिन्टन प्रतियोगिताको पुरुष सिंगल्सतर्फ फाइनल पुगेका छन् ।बसुन्धारास्थित आयोजक जेस्ट ब्याडमिन्टन एकेडेमीको हलमा बुधबार दीपेशले नवीन श्रेष्ठलाई २११७, २११९ तथा प्रिन्सले प्रफुल महर्जनलाई २११८, २१२३, २११३ को सेटमा हराए ।महिला सिंगल्समा रसिला महर्जनले सुनैना मुखियाालाई २११३, २११७ ले र नीता लम्सालले जेसिका गुरुङलाई २११५, १९२१, २४२२ को सेटमा हराएर फाइनलमा स्थान सुरक्षित गरेका छन् ।यू१७ ब्वाइज सिंगल्समा क्षितिज खनालले डेभिड थापामगरलाई २१६, २११८ ले र विवेक चौधरीले रोहित बराललाई २३२१, २११९ ले हराएर फाइनल यात्रा तय गरे । गर्ल्सतर्फ रोज पाण्डेले एन्जल्स लिम्बुलाई १८२१, २११०, २११७ ले र सानिया चन्दले एलिना सुनारलाई २२२०, २११४ ले हराएर फाइनलमा स्थान पक्का गरे ।पुरुष एक्जिक्युटिभ डबल्समा प्रवीण लिङदेन र सुरोज महर्जनको जोडीले एसिया जबेगु र दिवश शंकरको जोडीलाई २१८, २११६ तथा विधान अधिकारी र विशाल खड्काको जोडीले हीरा राई र दीपक राणाको जोडीलाई १७२१, २११५, २५२३ को सेटमा हराएर फाइनलमा स्थान बनाए ।मास्टर्स ४५ वर्षमाथि पुरुष डबल्समा पूर्णहरि होना र सञ्जय कपालीको जोडी तथा विशाल हिराचन र शम्भु श्रेष्ठको जोडीले स्वर्ण पदक भिडन्त पक्का गरे । ५५ वर्षमाथि पुरुष डबल्समा पूर्णचन्द्र जोशी र उमेश केसीको जोडी तथा बुद्धि चौधरी र कमल थापाको जोडी फाइनलमा भिड्ने पुगेका छन् ।"
एभीएमलाई दुई स्वर्ण,"काठमाडौं (कास) आदर्श विद्या मन्दिर (एभीएम) ले ११ औं पूर्णमान वज्राचार्य स्मृति राष्ट्रिय खुला टेबलटेनिसमा बुधबार दोहोरो स्वर्ण जितेको छ । टिम इभेन्टको ब्वाइजगर्ल्स दुवैमा एभीएम पहिलो भयो । लैनचौरस्थित राष्ट्रिय टेबलटेनिस प्रशिक्षण केन्द्रमा भएको ब्वाइज फाइनलमा एभीएमले पुष्पसदनलाई ३० ले हरायो । सिर्जना ज्ञानसागर र एमराल्ड एकेडेमी तेस्रो भए । केबी साम अल्मुनियमको मुख्य प्रायोजनमा काठमाडौं जिल्ला टेबलटेनिस संघद्वारा आयोजित प्रतियोगिताअन्तर्गत गर्ल्सको फाइनलमा एभीएमले प्रभातलाई ३० ले नै हरायो । सिर्जना ज्ञानसागर र प्रोक्सिमाले तेस्रो स्थानमा चित्त बुझाए । फरक क्षमता भएकातर्फ पुरुष बहिरा सिंगल्समा सुशान्त लामाले स्वर्ण, अनिल हमालले रजत तथा सुशील गुरुङ र दावा शेर्पाले कांस्य जिते ।"
घिसिङले सम्हाले कार्यभार,काठमाडौं (कास) राष्ट्रिय खेलकुद परिषद् (राखेप) का सदस्यसचिव टंकलाल घिसिङले बुधबार पुनः कार्यभार सम्हालेका छन् । राखेपका तत्कालीन सदस्यसचिव रमेशकुमार सिलवालले आफूलाई जिम्मेवारीमुक्त गरेको र नयाँ सदस्यसचिव नियुक्तिविरुद्ध सर्वोच्च अदालतमा रिट दायर गरेका थिए । मंसिर ३० मा न्यायधीश हरि फुयाँलको एकल इजलासले सदस्यसचिव नियुक्ति प्रक्रिया यथास्थितिमा राख्न अल्पकालीन आदेश जारी गरेपछि सदस्यसचिव घिसिङ राखेपमा अनुपस्थित थिए । चैत २२ गते सर्वोच्चका न्यायधीशद्वय अनिलकुमार सिन्हा र कुमार रेग्मीको संयुक्त इजलासले सिलवालको रिट खारेज गरेपछि सदस्यसचिव घिसिङलाई काममा फर्कन बाटो खुलेको हो । ३ महिनाभन्दा बढी समयपछि उनी काममा फर्केका हुन् ।
जनकपुरमा ट्वान्टी२० क्रिकेट,धनुषा (कास) जनकपुरधाम ट्वान्टी२० च्याम्पियनसिप क्रिकेट प्रतियोगिता हुने भएको छ । क्रिकेटको विकासका लागि तल्लो तहदेखि उकास्ने उद्देश्यले धनुषा क्रिकेट संघले चैत २६ देखि क्लबस्तरीय प्रतियोगिता गर्न लागेको हो । प्रतियोगितामा कम्तीमा १६ टिमलाई सहभागी गराइने लक्ष्य लिइएको अध्यक्ष शोभाकान्त पाण्डेले बताए । उनले सहभागी १६ मध्ये ११ टिम नेपालका र ५ टिम भारतको रहने बताए । प्रतियोगिता वैशाख ४ सम्म चल्नेछ । विजेताले ५१ हजार र उपविजेताले २५ हजार पाउने संयोजक सरोज मिश्रले बताए ।
पर्सा तेक्वान्दो च्याम्पियनसिप हुने,"वीरगन्ज (कास) वीरगन्जमा तेक्वान्दो प्रतियोगिता हुने भएको छ । पर्सा जिल्ला तेक्वान्दो संघले नेपाल, भारत तथा बंगलादेशका खेलाडीको सहभागितामा चैत २५ र २६ मा अन्तर्राष्ट्रियस्तरको तेक्वान्दो प्रतियोगिता गर्न लागेको हो । शुक्रबार सुरु हुने प्रतियोगितामा १७ टिमको सहभागिता रहनेछ । नेपालबाट सात प्रदेश, आर्मी, पुलिस र एपीएफका गरी १२ टिमले भाग लिने संघका अध्यक्ष गणेशमान श्रेष्ठले बताए । १४ औं सागर १९ औं एसियाली खेलकुदलाई मध्यनजर गर्दै च्याम्पियनसिप गर्न लागिएको संयोजक वीरेन्द्रबहादुर कुर्मी क्षेत्रीले बताए ।"
प्रशिक्षक र युवाको मनोनयन,"धनगढी (कास) एसपीए सुदूरपश्चिम स्पोर्टस अवार्ड २०७८ अन्तर्गत थप दुई विधाको मनोनयन सार्वजनिक गरिएको छ । नेपाल खेलकुद पत्रकार मञ्च कैलाली समन्वय शाखाले धनगढीमा हुने स्पोटर््स अवार्डको तेस्रो संस्करणका लागि वर्ष प्रशिक्षकमा भलिबलका जगदीश भट्ट, फुटबलका ललित चन्द र बक्सिङका डम्बरदत्त भट्ट मनोनयनमा परेका छन् । युवा वर्ष खेलाडीका लागि भलिबलका विशाल भण्डारी, क्रिकेटका लोकेश बम र फुटबलकी चन्द्रा भण्डारी मनोनयनमा परेका छन् ।"

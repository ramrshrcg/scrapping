शीर्षक,विवरण
पोखरामा अड्कियो गठबन्धनको गाँठो,"उपमहानगरमेयर भागबन्डाको पहिलो प्रस्ताव कांग्रेसधरान, कलैया, धनगढी, तुलसीपुर, इटहरी र बुटवल माओवादी केन्द्रघोराही र सिमरा (तुलसीपुर पनि दाबी) जनता समाजवादी पार्टी जनकपुर एकीकृत समाजवादी हेटौंडा (तुलसीपुर र इटहरी पनि दाबी) कांग्रेस र जनता समाजवादी पार्टी दुवैको दाबीनेपालगन्जदोस्रो प्रस्ताव कांग्रेसले ४५ प्रतिशत लिने र बाँकी अरु पार्टीलाई (कांग्रेस नमानेको)"
सर्वोच्च तानिए अछामका न्यायाधीश,"प्रहरीले अनुसन्धान सकेपछि जिल्ला सरकारी वकिलको कार्यालयले ती व्यक्तिविरुद्ध गत फागुन १० मा अदालतमा मुद्दा चलाएको थियो । पीडित युवतीले कान्तिपुरसँगको कुराकानीमा सुरुमा युवकले बिहेको प्रलोभनमा घरमै सम्बन्ध राखेको, राति बिहे गर्ने भनी भगाएर हिँडाएको, जंगलमा पुर्याएर पनि सम्बन्ध राखेको र आफूलाई कुटपिट गरी छाडेर भागेको विवरण बताएकी थिइन् । अदालतमा मुद्दा दायर भएपछि पक्राउ परेका उनलाई फागुन ११ मा न्यायाधीश जोशीले नै तत्काल प्राप्त प्रमाणबाट दोषी देखिने भन्दै पुर्पक्षका लागि थुनामा पठाउन आदेश गरेका थिए । त्यसपछि आरोपित व्यक्ति कारागार चलान भएका थिए । सानैमा बाबु गुमाएकी र घरमा आमासँगै बस्दै आएकी १९ वर्षीया युवतीलाई ती युवकले जेल पुगेपछि पनि फोन गरेर बिहेको प्रलोभन दिन छाडेनन् । युवतीले कान्तिपुरसँग भनेकी छन्, जेलबाट बेलाबेलामा फोन गरेर म बिहे तुसँग नै गर्छॅ । जेजे भएको हो, हाम्रो सहमतिमा भएको हो भनेर बयान फेर्न भन्दै दिनका दिन फोन गर्न लाग्यो । बाहिर निस्केपछि बिहे गरेर बम्मै लैजान्छु भन्यो । जेलमा हुँदा फोन गरेर बिहे गर्छॅ भन्ने केटा त्यहाँबाट निस्किसकेको रहेछ । अहिलेसम्म फोन गरेको छैन । त्यो केटा छुट्यो र मलाई जेल सजाय भयो भन्ने कुरा मैले बल्ल थाहा पायाँ ।न्यायाधीश जोशीले झूटो जाहेरी दिएको भन्दै पीडित युवतीलाई साढे तीन वर्ष कैद सजाय हुने फैसला गरेका थिए । जबकि उक्त समयमा झूटो जाहेरी दिएको भनेर पुष्टि नै भएको अवस्थामा पनि अधिकतम तीन महिना मात्र सजाय गर्न सक्ने कानुनी व्यवस्था थियो । फैसलाविरुद्ध ती युवतीले दिपायल उच्च अदालतमा पुनरावेदनको निवेदन दिने तयारी गरेकी छन् । सरकारी वकिलले पनि अभियुक्तलाई सफाइ दिने न्यायाधीश जोशीको फैसलाविरुद्ध पुनरावेदन गर्ने भएको छ ।झूटो जाहेरी दिएमा जोसुकैलाई दण्ड दिन सकिने कानुनी व्यवस्था छ तर दुई कक्षामात्रै पढेकी युवतीले के आधारमा बयान फेरिन् भन्नेमा सरोकार नै नराखी दण्डित गरिएको छ । अझ बलात्कारजस्तो अपराधमा त सामाजिक शक्ति संरचनामा प्रभुत्वशाली रहने पीडकले शक्ति र प्रभाव प्रयोग गरेर बयान फेर्न बाध्य पारेका कैयौं घटना सार्वजनिक भएका छन् । सर्वोच्च अदालतले थुप्रै मुद्दामा पीडितले बयान परिवर्तन गर्नुलाई मात्रै सफाइ दिने आधार हुन नसक्ने नजिर कायम गरेको छ । ती नजिरको विपरीत हुने गरी फैसला गर्दा न्यायाधीश जोशीले प्रतिवादको मौकासमेत नदिई युवतीलाई थुनामा पठाउन आदेश गरेका थिए ।न्यायपरिषद्का प्रवक्ता मानबहादुर कार्कीले अछाममा अर्को न्यायाधीश पठाउने तयारी भइरहेको बताए । अछाममा जिल्ला न्यायाधीशको एक मात्र दरबन्दी रहेका कारण त्यहाँ कार्यरतलाई नै आसन्न निर्वाचनमा प्रमुख निर्वाचन अधिकृत तोकिएको थियो तर जोशीको काज सरुवा भएपछि न्याय परिषद्ले उपलब्ध गराएका जिल्ला न्यायाधीशका नाममध्येबाट निर्वाचन आयोगले मुख्य निर्वाचन अधिकृतको जिम्मेवारी तोकेर खटाउनेछ । यसअघि कामु प्रधानन्यायाधीश कार्कीले यस्तै विवादास्पद फैसला गर्ने काठमाडौं जिल्ला अदालतका न्यायाधीशद्वय अम्बिका निरौला र सूर्यकुमार अधिकारीलाई सर्वोच्चमा काज सरुवा गरेर परिषद्मार्फत अनुसन्धान गराइरहेका छन् ।"
"भारतमा संक्रमण, नेपालमा झस्को","जसका कारण चौथो लहर सुरु भएको खण्डमा १२ वर्षमुनिका बालबालिका संक्रमणको बढी जोखिममा पर्ने खतरा रहेको विज्ञको भनाइ छ ।भारतमा बढ्दो संक्रमण दरबाट आफूहरू चिन्तित भइरहेको स्वास्थ्य सचिव डा रोशन पोखरेल बताए । अब सीमामा पहिले जस्तै स्वास्थ्य परीक्षणमा कडाइ गर्नेछौं, उनले भने, भारतमा देखिएका नयाँ संक्रमितमा स्वास्थ्य गम्भीरता छैन कि भन्ने देखिन्छ । सोमबार ३ हजार ६ सय नमुनाको पीसीआर परीक्षण गर्दा ०२५ प्रतिशत अर्थात् ९ जनामा संक्रमण देखियो भने १ हजार ९१ नमुनाको एन्टिजेन परीक्षण गर्दा १ जना अर्थात् ००९ प्रतिशतमा संक्रमण देखिएको छ । हाल नेफालमा सक्रिय संत्रमितको संख्या ३ सय ५० रहेको छ । इपिडिमियोलोजी तथा रोग नियन्त्रण महाशाखाका निर्देशक डा चुमनलाल दास भन्छन्, हालसम्म संक्रमणको अवस्था समान्य छ । सीमा र विमानस्थलमा सोमबारको परीक्षणमा समेत शून्य संक्रमण देखिन्छ । हालसम्म नेपालमा कोभिडको एक्स ई लगायतका नयाँ भेरिएन्ट पुष्टि नभएको मन्त्रालयले जनाएको छ । इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनीका अनुसार एक्स ई भेरिएन्ट सुरुमा महाराष्ट्रमा र पछि दिल्लीमा देखिएको थियो । भारतमा देखिएको एक्स ई नेपाल पनि आइसकेको होला, हामीले पहिचान मात्र नगरेको हो, उनले भने । हाल कोभिड सुषुप्त अवस्थामा देखिए पनि जुनमा चौथो लहर वा पुनः संक्रमण वृद्घि हुन सक्ने सम्भावनालाई दृष्टिगत गरी विशेष रणनीति बनाउन आवश्यक रहेको वीर अस्पतालस्थित कोभिड१९ युनिफाइड सेन्ट्रल हस्पिटलका उपनिर्देशक एवं छाती रोग विशेषज्ञ डा प्रज्ज्वल श्रेष्ठले बताए ।विश्व स्वास्थ्य संगठनका अनुसार कोभिड भाइरसको विकास जारी छ । नयाँ एक्स ई भेरिएन्ट सबैभन्दा पहिले बेलायतमा १९ जनवरीमा पाइएको थियो । यसलाई दुई ओमिक्रोनको सब भेरिएन्ट, बीए १, र बीए २ को हाइब्रिड स्ट्रेन भनिएको छ । बीए २ को दाँजोमा एक्स ई भेरिएन्टको प्रसारदर १० प्रतिशत बढी रहेको छ ।"
एकै दिन ९० प्रतिशतले बढ्यो,"उत्तर प्रदेशमा पछिल्लो २४ घण्टामा १३५ जना नयाँ संक्रमित भेटिएका छन् भने एक जनाको मृत्यु झएको छ । सक्रिय संत्रमितको संख्या ६९५ छ । केन्द्रीय राजधानी दिल्लीसँगैको गाजियावादका १२ स्कुलमा पनि संक्रमित भेटिएका छन् । त्यहाँ स्थानीय प्रशासनले जुन १० सम्म कुनै पनि सभा, सम्मेलन, जुलुस नगर्न निर्देशन जारी गरेको छ । त्यहाँ ३२ छाक्र र ५ शिक्षकमा संत्रमण पुष्टि भएको छ । त्यसमा १२ वर्षमुनिका ३ र २० वर्षसम्मका ५ जना छात्र पनि छन् । प्रशासनले नयाँ गाइडलाइन दिए पनि विद्यालय भने बन्द गराइएको छैन । गत डिसेम्बरमा कोरोनाको तेस्रो लहर फैलिएको थियो । स्थिति सामान्य भएको दुई महिना नबित्दै सातायता संक्रमितको संख्या ह्वात्तै बढेको छ । दिल्ली, हरियाणा, उत्तरप्रदेश, केरला, महाराष्ट्र र मिजोरममा संक्रमितहरूको संख्या तीव्र रूपमा बढ्न थालेको हो । दिल्लीमा एक साताको अन्तरालमा १ सय ४५ प्रतिशतले संक्रमित बढेका छन् । पछिल्लो ७ दिनमा २ हजार ३ सय ७ संक्रमित भेटिएका छन् । त्योभन्दा अगाडि सातामा ९ सय ४३ संक्रमित पाइएको थियो । उत्तर प्रदेशसँग नेपालको लामो खुला सीमा छ भने दिल्ली र काठमाडौंको सम्पर्क बढी छ । मुम्बईकाठमाडौंबीच पनि सिधा उडान पनि छन् । २७ मार्चबाट भारतले व्यावसायिक उडानका लागि सबै विमानस्थल खुला गरेपछि दिल्लीकाठमाडौंबीच दैनिक ६ वटा फ्लाइट सञ्चालनमा छन् । त्यस्तै, नेपाल एयरलाइन्सले मुम्बईका लागि भर्खरै मात्र सातामा ३ वटा उडान थालेको छ । काठमाडौं आउँदाजाँदा दुवैतिर अनिवार्य पीसीआर परीक्षण गर्नुपर्ने गाइडलाइन हटाइएको छ । खोप कार्डले दुवैतिर मान्यता पाएको छ ।"
७५ दिन पढेर एसईई,"उनले यो वर्ष नयाँ पाठ्यपुस्तक नआउँदा पुरानै पुस्तक पढेर परीक्षाको तयारी गरिरहेको बताए । शिक्षा विकास तथा समन्वय इकाइका अनुसार यो वर्ष मुगुका ९ सय ७६ विद्यार्थीले एसईई दिँदै छन् । केही विद्यालयमा भने ८५ दिन पढाइ भएको कार्यालयको तथ्यांक छ । तीन महिना पनि पढाइ नहुँदा नतिजा बिग्रिने देखिएको इकाइका प्रमुख सूर्यबहादुर खत्रीले बताए । उनका अनुसार २५ वटा माविमा गणित र विज्ञानका शिक्षक नै नहुँदा तल्लो तहका शिक्षकले ती विषय पढाएका थिए । जिल्लाभरि विज्ञान र गणितका १५ जना मात्र शिक्षक छन् । मुगुमकार्मारोङ गाउँपालिकाको एक मात्र बुद्ध माविका विद्यार्थी भने पालिकामै केन्द्र नहुँदा एसईई दिन गमगढी आएका छन् । सिंगो गाउँपालिकालाई एसईईको केन्द्रबाट वञ्चित गरिएको पालिका अध्यक्ष छिरिङक्याप्ने लामाले बताए । केही ठाउँका विद्यार्थी परीक्षा दिन ३ दिन हिँडेर सदरमुकाम गएका छन्, उनले भने, एक त पुरै कोर्स सकिएन, त्यसमा पनि परीक्षाकै लागि सदरमुकाम जाँदा उनीहरूले कुन मानसिकताले परीक्षा लेख्लान् ? यो वर्ष जिल्लाभर ६ वटा परीक्षा केन्द्र राखिएको इकाइ प्रमुख खत्रीले बताए । कालीकोटको जनजीवन मावि ताडीकी छात्रा शर्मिला पाण्डेले ६१ दिन पढेर परीक्षा दिएको बताइन् । उनको विद्यालयमा चैत २७ गतेदेखि सुरु भएको परीक्षा सकिसकेको छ । अंग्रेजी र गणितका ६६ वटा पाठ मात्र सकिएका थिए, कक्षा ९ की उनले भनिन्, त्यही पाठबाट मात्र प्रश्न आएकाले परीक्षा त दिइयो तर अरू पाठका ज्ञानबाट वञ्चित भइयो । उनका अनुसार यो वर्ष कालीकोटका विद्यालयमा भदौ १३ गतेदेखि विद्यालय खुलेका थिए । त्यसपछि झन्डै एक महिना दसैंतिहार बिदा भयो भने कोरोना महामारीका कारण बन्द भएका विद्यालयमा माघ १ देखि फेरि पढाइ थालिएको थियो । चैत पहिलो सातादेखि अधिकांश सामुदायिक विद्यालयका शिक्षकहरू शिक्षक सेवा आयोगको परीक्षा दिन सुर्खेत गएपछि झन्डै १५ दिन पढाइ रोकिएको थियो । कर्णालीका हिमाली जिल्लामा बर्सेनि फागुनबाट शैक्षिक सत्र सुरु भएर कात्तिक मसान्तमा सकिन्थ्यो । तर कोरोना महामारीका कारण २ वर्षयता शैक्षिक क्यालेन्डर बिग्रिएको छ । डोल्पाको डोल्पोबुद्धका पेमाछिरिङ लामाले कहिले हिमपात त कहिले कोरोनाका कारण दुर्गमको शैक्षिक क्षेत्र डामाडोल भएको बताए । एक त यहाँका विद्यालयमा पुरै कोर्स कहिल्यै सिद्धिन्न, उनले भने, त्यसमा पनि २ वर्षयता कोरोनाको निहुँ भयो । यो वर्ष कोर्स सकिन मुस्किल भएपछि कालीकोटको माथिल्लो भेगका झन्डै २ दर्जन विद्यालयका विद्यार्थीहरू ट्युसन पढ्न सदरमुकाम मान्म र सुर्खेत आएका थिए । भदौमा विद्यालय खुले पनि बीचमा दसैंतिहार परेकाले बिदा भयो, कालीकोटको तिलागुफा१ स्थित मालिका माविका शिक्षक वीरबहादुर बुढाले भने, कोर्स नसकिने भएपछि १० कक्षाका २३ जना विद्यार्थीलाई ट्युसन पढ्न सुर्खेत पठाएका थियौं । उनका अनुसार ऋण सापटी गरेर भए पनि अभिभावकले बालबालिकालाई ट्युसन पढ्न सुर्खेत र मान्म पठाएका थिए ।शिक्षा विकास निर्देशनालय कर्णाली प्रदेशकी निर्देशक दीपा हमालले हिमाली जिल्लाका अधिकांश विद्यालयमा झन्डै २ महिना मात्र पढाइ भएको बताइन् । भौगोलिक विकटता, सञ्चारको असुविधालगायत समस्याले त्यहाँ वैकल्पिक रूपमा शिक्षण गर्न सम्भव भएन, उनले भनिन्, भौतिक रूपमा विद्यालयमा आएका विद्यार्थीले जति पढे त्यसैका आधारमा एसईई दिँदै छन् ।"
भरतपुर कांग्रेसमा चुलिँदै आक्रोश,"कांग्रेस किन चाहन्न माओवादीको प्रमुख ?भरतपुर१७ को कांग्रेस वडा समितिका सभापति भरत पौडेलका छोराले पहिलोपटक आउँदो निर्वाचनमा मतदान गर्दै छन् । अब मैले मेरो छोरालाई रुखभन्दा बाहिर गएर मतदान गर बाबु भन्नुपर्ने हुन सक्छ । जो पहिलोपटक मत दिँदै छ, उसलाई आफ्नो पार्टीको चुनाव चिह्नमा मत हाल है भन्दा राम्रो हुन्थ्यो नि, पौडेलले भने । भरतपुरका कांग्रेस कार्यकर्ताले पार्टीभन्दा बाहिरको चिह्नमा पहिलोपटक मत हाल्न लागेका भने हैनन् । यसअघिको स्थानीय चुनावबाटै यो सिलसिला सुरु भएको हो ।०७४ सालको स्थानीय तह निर्वाचनमा भरतपुरमा अचानकजस्तो नेपाली कांग्रेस र माओवादी केन्द्रबीच प्रमुखउपप्रमुख पदमा चुनावी तालमेल भयो । उम्मेदवारी दर्ता छुट्टाछुट्टै गराए पनि नाम फिर्ता लिने अन्तिम दिन एकाएक तालमेलको निर्णय आयो । त्यो बेला कांग्रेसबाट प्रमुखमा उम्मेदवारी दर्ता गराएका दिनेश कोइरालाले नाम फिर्ता लिन मानेनन् । पार्टी सभापति शेरबहादुर देउवाको पत्रले उनको उम्मेदवारी फिर्ता भयो ।नतिजा आउँदा उपप्रमुखमा कांग्रेसले फराकिलो मतान्तरले जित्दा प्रमुखमा माओवादीबाट रेनु दाहाल झिनो मतान्तरले विजयी भइन् । मतगणना चल्दै गर्दा भरतपुर१९ को मतपत्र च्यात्ने काम भयो । मतपत्र च्यातेको आरोपमा माओवादी कार्यकर्तालाई सजाय भयो । वडा १९ मा दोहोर्याएर मतदान गर्नुपरेको थियो । अहिले माओवादीले रेनु दाहाललाई फेरि प्रमुखमा दोहर्याउने बताएको छ । त्यो बेला प्रमुखमा लड्न नपाएका दिनेश कोइरालाले यसपटक भरतपुरमा कांग्रेसको तर्फबाट प्रमुखका आकांक्षीका रूपमा नाम दर्ता गराएका छन् । उनी पार्टीको केन्द्रीय सदस्य पनि भएका छन् । जिल्लाका अर्का पाका नेता टेकप्रसाद गुरुङले पनि प्रमुख पदमा उठ्ने चाहना राख्दै नाम दर्ता गराएका छन् । भरतपुरमा प्रमुखका आकांक्षी २५ जना छन् ।टेकप्रसाद गुरुङ पनि अहिले पार्टीको केन्द्रीय सदस्य हुन् । गुरुङ र कोइरालाले प्रमुख पद पार्टीले माओवादीलाई दिए विद्रोह हुन सक्ने चेतावनी दिएका छन् । जिल्लाका अर्का पाका नेता कृष्णलाल सापकोटाले पनि पार्टीले प्रमुख पद छाडे स्वतन्त्र उम्मेदवारी दिने सार्वजनिक घोषणा गरेका छन् । माओवादीलाई प्रमुख पद दिए ठूलो असन्तोष उठ्ने सम्भावना छ । ०७४ मा हामीले प्रमुखमा रेनुलाई सघाएको हो । अब त हाम्रो पालो हो नि । भरतपुर र समग्र चितवनमा कांग्रेस बलियो छ । त्यसैले हाम्रो दाबी रहन्छ, कांग्रेसका जिल्ला सचिव अर्यालले भने । भरतपुरमा कुल मतदाता संख्या १ लाख ८५ हजार ७५२ हो । ७५ प्रतिशत हाराहारीमा मत खस्दा प्रमुखमा दुईतर्फी प्रतिस्पर्धा भएछ भने पनि विजयी हुनेले ६५ हजार हाराहारी मत ल्याउनुपर्ने हुन्छ ।भरतपुरमा तुलनात्मक रूपमा माओवादीको अवस्था कमजोर छ । २९ वटा वडा रहेको महानगरमा अघिल्लो स्थानीय तह निर्वाचनमा प्रमुखउपप्रमुख गुमाए पनि एमालेले सबैभन्दा धेरै १४ वटा बडामा अध्यक्ष जितेको थियो । कांग्रेसले १२ वटा वडामा अध्यक्ष जितेको थियो । माओवादीले तीनवटा वडामा मात्रै अध्यक्ष जितेको थियो । पछि उपनिर्वाचन हुँदा एमालेले जितेको वडामा कांग्रेस विजयी भएको थियो । ०४० सालमा जन्मेको व्यक्ति ४० वर्षको हुँदै छ, उसले ०५४ सालको स्थानीय निर्वाचनमा भोट हाल्ने कुरा भएन, त्यो व्यक्ति कांग्रेस थियो भने ०७४ को स्थानीय चुनावमा प्रमुखमा आफ्नो पार्टीको चिह्नमा भोट हाल्न पाएन । अब अहिले पनि हाल्न नपाए त पार्टीले भनेको ठाउँमा मात्रै मत राख्छ भन्ने छैन । यस्ता मतदाता धेरै छन्, कांग्रेसका जिल्ला सचिव अर्यालले भने । कांग्रेस नेताहरूले प्रमुख नदिए निर्वाचन परिणामको जिम्मा लिन नसक्ने बताउन थालेका छन् । माओवादी केन्द्रका चितवन जिल्ला संयोजन समितिका संयोजक रामचन्द्र अधिकारी गठबन्धन गराएर चुनाव लड्दै गर्दा भरतपुरमा माओवादीको दाबी स्वाभाविक रहेको बताउँछन् । प्रतिगमनविरोधी राष्ट्रिय गठबन्धनको मूर्त रूपमा स्थानीय चुनावमा हुने तालमेल हो, भरतपुरमा हाम्रो दाबी स्वाभाविक छ किनकि यहाँ प्रमुख जितेर हामीले जनताले मत दिने गरेर काम गरेका छौं, अधिकारीले भने ।"
पोखरामा पनि असन्तुष्टि,"(पोखरा)  पोखरा महानगरपालिका८ की कल्पना बराल नेविसंघ, तरुण दल हुँदै कांग्रेसको राजनीतिमा सक्रिय भएकी हुन् । ४७ वर्षीया उनले कुनै चुनावमा गठबन्धन र तालमेलको अनुभव गरिनन् तर अहिले महानगरपालिकाको प्रमुख एकीकृत समाजवादीलाई दिने हल्लाले रनभुल्लमा छिन् । गएको चुनावमा पोखरामा पराजित भएको कांग्रेसले यसपल्ट कुनै हालतमा जित्नुपर्ने उनी बताउँछिन् । सरकारमा गठबन्धन भयो भन्दैमा चुनावमा पनि हुनुपर्छ भन्ने छैन, उनी भन्छिन्, केन्द्रबाट निर्णय गरेर मात्रै हुँदैन, यहाँका कार्यकर्ताको भावना पनि बुझ्नुपर्छ । कार्यकर्ताले आफ्नो दल रोज्न पाउने अधिकार हनन हुन नहुने उनको तर्क छ । कोसँग कति मत छ भन्ने थाहा हुँदाहुँदै अर्को दललाई भोट हाल भन्नु कांग्रेस सक्किने मेसो त होइन भन्ने डर लाग्छ, उनले भनिन्, कांग्रेस भएर जन्मियौं, कांग्रेस नै भएर मर्न पाऊँ भन्ने कार्यकर्ता धेरै छन् ।पोखरा२१ निर्मलपोखरीका ३० वर्षीय विक्रम गिरी पोखरामा निकै कम मत भएको अर्को पार्टीलाई भोट हाल्ने अवस्था आए कांग्रेस कार्यकर्तामा निराशा छाउने बताउँछन् । स्थानीय आवश्यकता नबुझी केन्द्रले निर्णय लाद्न खोजे कार्यान्वयन नहुने उनको भनाइ छ । कांग्रेससँग जोडिएका मतदाता गठबन्धनको पक्षमा छैनन्, नेविसंघ कास्कीका पूर्वअध्यक्ष उनले भने, पोखराको हकमा डालोको मत मानोमा खन्याउँदा पोखिने डर छ ।कास्कीमा सोमबार पाँचदलीय गठबन्धनको बैठक चलिरहँदा कांग्रेसका जिल्ला सचिवद्वय देवेन्द्र रानाभाट र भानु ढकालले एकीकृत समाजवादीलाई सँगै लैजान नसकिने विज्ञप्ति निकाले । एकीकृत समाजवादीले अस्वाभाविक दाबीका कारण कास्कीमा निष्कर्ष निस्कन नसकेकाले अन्यसँग संवाद जारी राख्ने र एकीकृत समाजवादीसँग मित्रवत् प्रतिस्पर्धा गर्ने निर्णय गरेको विज्ञप्तिमा उल्लेख थियो । उक्त विज्ञप्ति सार्वजनिक भइसकेपछि गठबन्धनको बैठक मंगलबार बस्ने गरी टुंगियो । बैठकमा कांग्रेस अध्यक्ष किशोरदत्त बरालले उक्त विज्ञप्ति पार्टीको आधिकारिक नभएको र केन्द्रको निर्णय कार्यान्वयन गर्न आफू प्रतिबद्ध रहेको बताए । कार्यकर्तालाई थामथुम पार्न उनले मंगलबारसम्मको समय मागे । सचिव ढकालले एकीकृत समाजवादीले माछापुच्छ्रे गाउँपालिकाको अध्यक्ष र पोखरा महानगरका १० वडाको अध्यक्ष पाउनुपर्ने अस्वाभाविक माग राखेपछि वार्ताको वातावरण बिथोलिएको बताए । पोखरामा एकीकृत समाजवादीलाई टिकट दिने हो भने त्यसले दुर्घटना निम्त्याउँछ, उनले भने, ५ हजार भोट भएको पार्टीको प्रमुख स्विकार्न सकिँदैन । कांग्रेसका कार्यकर्ता हली, गोठाला होइनन् ।त्यसो त कांग्रेसले महानगरको उम्मेदवारका सन्दर्भमा तयारी गरिसकेको छ । देशभरका ६ महानगरमध्ये पाँचदलीय गठबन्धनभित्र सहमति नजुटिसकेको अवस्थामा कांग्रेसको पोखरा महानगर समितिले आकांक्षीको आन्तरिक उम्मेदवारी दर्ता गरायो । पोखरा महानगरको प्रमुख बन्न कांग्रेसभित्र बहालवाला प्रदेशमन्त्रीदेखि पूर्वसचिवसहित १८ जनाले उम्मेदवारी दिए । कांग्रेसको महानगर समितिले शनिबारदेखि आइतबार दिउँसो ४ बजेसम्म प्रमुख र उपप्रमुखको आकांक्षीलाई नाम दर्ता गर्न समयावधि तोकेको थियो । कानुन, सञ्चार तथा प्रदेशसभा मामिलामन्त्री विन्दुकुमार थापाले आइतबार पार्टी कार्यालय पुगेर आफ्नो दाबी प्रस्तुत गरे । उनी कास्की निर्वाचन क्षेत्र २ (ख) बाट प्रदेशसभा सदस्य निर्वाचित भएका थिए । उम्मेदवारी दर्ता गर्नेमा सरकारका पूर्वसचिव बाबुराम आचार्यसमेत छन् । कास्की कांग्रेसका अध्यक्ष बराल, पूर्वअध्यक्ष कृष्णबहादुर केसी, सुदीपमोहन भट्टराई, परमेश्वर पोखरेल, निर्मलप्रसाद कर्माचार्य, सरस्वती गुरुङ, नन्दप्रसाद तिवारी, गंगाधर पराजुली, वीरेन्द्रनारायण बिजुक्छे, विश्वशंकर पालिखे, बाबुराम गिरी, गणेशबहादुर भट्टराई, कोपिला रानाभाट, किरण केसी, विश्व घिमिरे र ऋषि सापकोटाले महानगर प्रमुखमा उम्मेदवारी दर्ता गराएका छन् । उपप्रमुखमा आन्तरिक उम्मेदवारी दिनेमा माया बराल, लक्ष्मी पाण्डे, आनन्दी राणा कार्की, रंगिला आचार्य, टीकाकुमारी गुरुङ, दीपक मल्ल, मिलन थापा, चिनु गुरुङ, शिव केसी र गोविन्द नेपाली छन् । माओवादी केन्द्रको महानगर कमिटीले सोमबार पोखराको प्रमुख र उपप्रमुखमा ३३ जनाको नाम सिफारिस गरेको छ । पोखराको प्रमुखका लागि बखानसिंह गुरुङ, विश्वप्रकाश लामिछाने र सीता खड्काको नाम प्रदेश कमिटीमा सिफारिस गरिएको छ । उपप्रमुखमा गोमा ढकाल, सिर्जना त्रिपाठी र सूर्यप्रकाश तिवारीको नाम सिफारिस गरिएको महानगर कमिटीका उपाध्यक्ष भानुभक्त अधिकारीले बताए । त्रिपाठी माओवादी अध्यक्ष पुष्पकमल दाहालकी बुहारी हुन् । माओवादीका केन्द्रीय सदस्य एवं पोखरा महानगर इन्चार्ज दीपक कोइरालाले पार्टीले तय गरेको मापदण्डमा रहेर उम्मेदवार सिफारिस गरेको बताए । एक दर्जन साथीहरूले उम्मेदवारको इच्छा राखे पनि अन्तिममा सर्वसम्मत सिफारिस गरेका छौं, उनले भने, तालमेलका लागि गठबन्धनसँग छलफल भइरहेको छ । माओवादीले एक्लै पनि चुनावको तयारी गरेर अघि बढेको हो ।समाजवादीका कास्की अध्यक्ष धनराज आचार्य गठबन्धनमा देशभरिको हिसाबकिताबले पनि पोखरा आफ्नो पार्टीले पाउनुपर्ने बताउँछन् । यहाँ कांग्रेस एक्लैले जित्न सक्दैन, हामीले जित्ने गरी तयारी गरेका छौं, उनले भने, जित गठबन्धनकै पक्षमा ल्याउने हो भने समाजवादीले पाउनुपर्छ । आचार्य नै महानगर प्रमुखको आकांक्षी हुन् । व्यवसायी आचार्यले आफू उम्मेदवार बन्दा एमालेको भोट काट्न सकिने बताउँदै आएका छन् । यद्यपि, एकीकृत समाजवादीले महानगर प्रमुखमा १४ जना र उपप्रमुखमा ३ जनाको नाम सिफारिस गरेको छ । जिल्ला कमिटी बैठकले आइतबार श्रीनाथ बराल, धनराज आचार्य, देवेन्द्र बाँस्तोला, दाताराम आचार्य, मदनकाजी श्रेष्ठ, विजयबाबु वनबासी, भीमा पौडेल, प्रेम थापा, दामोदर शर्मा पराजुली, दुर्गाप्रसाद सुवेदी, नवराज अधिकारी, दिलु पन्त, नारायण बाँस्तोला र चित्रप्रसाद आचार्यको नाम सिफारिस गरेको हो । उपप्रमुखका लागि सिफारिस हुनेमा होम नेपाली, पूर्ण लामा र संगीता शर्मा छन् ।एमाले पोखरा महानगर कमिटीले प्रमुख र उपप्रमुखका लागि दर्ता भएका सबैको नाम जस्ताको तस्तै माथिल्लो कमिटीमा पठाएको छ । जिल्ला कमिटीको बैठकले सोमबार उक्त नाम प्रदेश कमिटीमा सिफारिस गरेको छ । निर्वाचन कमिटीले सार्वजनिक गरेको कार्यतालिकाअनुसार प्रमुखमा एमालेबाट १२ र उपप्रमुखमा ९ जनाले उम्मेदवारी दर्ता गरेका थिए । आन्तरिक निर्वाचनबाट प्रमुख र उपप्रमुखमा एक महिलासहित ३ जनाको नाम सिफारिस गर्ने तयारी थियो तर नेताहरूकै हस्तक्षेप हुन सक्ने भन्दै सबै आकांक्षीको नाम केन्द्रमा सिफारिस गरिएको हो । प्रमुख र उपप्रमुखको टुंगो एमाले केन्द्रीय कमिटीले लगाउनेछ । भूगोलको हिसाबले देशकै ठूलो महानगरपालिकामा एमालेका तर्फबाट प्रमुखमा भीम कार्की, कृष्णबहादुर थापा, राजीव पहारी, मीनाकुमारी गुरुङ, प्रदेश उपसचिव रश्मि आचार्य, विश्वकल्याण पराजुली, पोखरा १३ का वडाध्यक्ष दर्शन लामा, नेताहरू पुष्पज्योति ढुंगाना, पुष्पराज अधिकारी, दीपक पौडेल, बालसिंह काउछा मगर र सावित्री भण्डारीको नाम पठाइएको छ ।२०७४ को चुनावमा कुल १ लाख ६८ हजार ६८ मतदाता रहेकामा १ लाख २५ हजार ८५३ (७४८३ प्रतिशत) मत खसेको थियो । त्यसमध्ये एमालेका मानबहादुर जीसी ६० हजार ११८ मतसहित पोखरा महानगरको प्रमुखमा निर्वाचित भएका थिए । कांग्रेसका रामजी कुँवर १३ हजार ७ सय २ मत कम अर्थात् ४६ हजार ४१६ मत ल्याएर पराजित बने । उपप्रमुखमा एमालेकी मञ्जुदेवी गुरुङ ५६ हजार ४ सय ४८ मत ल्याउँदै निर्वाचित भएकी थिइन् । प्रतिस्पर्धी कांग्रेसकी सरस्वती गुरुङले ४४ हजार ३ सय ३८ र माओवादी केन्द्रकी गोमा ढकालले ८ हजार ७ सय ९६ मत पाएका थिए । अ हिले ३९ हजार ६ सय ४५ मतदाता थपिँदा कुल मतदाताको संख्या २ लाख ७ हजार ७ सय १२ पुगेको छ । महानगरमा गठबन्धनले ५ देखि १० हजारको मतान्तरले चुनाव जित्ने जसपाका केन्द्रीय सदस्य किरण थापा बताउँछन् । गठबन्धन दलले इमानदार भएर मत हाल्ने हो भने चुनाव जित्न गाह्रो छैन, उनले भने । एमाले कास्की अध्यक्ष मनबहादुर गुरुङ पाँच दलको गठबन्धन हुँदा आफ्नो पार्टीले झन् बढी मतान्तरले चुनाव जित्ने दाबी गर्छन् । गठबन्धन भयो भने यस पटक २० हजार मतान्तरले जित्छौं, उनले भने, गठबन्धन नहुँदा बरु अप्ठ्यारो हो । गठबन्धन नहुँदा पोखरामा एमालेको प्रतिस्पर्धी कांग्रेस नै भएको उनले स्विकारे ।"
आचारसंहिता उल्लंघनमा टालटुले जवाफ,"(काठमाडौं)  निर्वाचन आयोगले आचारसंहिता उल्लंघन गरेको भन्दै सोधेको स्पष्टीकरणमा राजनीतिक दलका नेताले टालटुले जवाफ दिएका छन् । आयोगले सञ्चारमाध्यम र सामाजिक सञ्जालमा आएका सामग्रीका आधारमा १० दिनयता माओवादी केन्द्र, एकीकृत समाजवादी, राप्रपाका अलावा कांग्रेस नेता शशांक कोइराला र गण्डकी प्रदेशका सभामुख नेत्रनाथ अधिकारीलाई स्पष्टीकरण सोधेको थियो । उनीहरूले गल्ती ढाकछोप गर्ने खालको जवाफ दिएको आयोग स्रोतले जनाएको छ । कांग्रेस नेता कोइरालाले ०७४ को निर्वाचन जित्न आफूले ६ करोड रुपैयाँ खर्च गरेको अभिव्यक्ति दिएको भिडियो सञ्चारमाध्यममा प्रसारण भएपछि आयोगले स्पष्टीकरण सोधेको थियो । कोइरालाले २१ लाख ७५ हजार खर्च भएको विवरण निर्वाचन कार्यालयमा पेस गरेका थिए । आफ्नो अभिव्यक्तिलाई सञ्चारमाध्यम र सामाजिक सञ्जालले फरक अर्थमा बुझेको भन्दै कोइरालाले आयोगलाई जवाफ दिएका छन् । मैले राखेको दृष्टिकोण प्रतिनिधिसभाको सदस्य पदमा उम्मेदवार भएपछि निर्वाचन सम्पन्न नहुँदासम्मको अर्थात् निर्वाचन आचारसंहिता लागू हुने अवधिभित्र गरेको खर्चसँग सम्बन्धित नभई एउटा निर्वाचनबाट अर्को निर्वाचनसम्मको अवधिमा समग्र प्रणालीबाट हुने खर्चको विषय हो, उनले आयोगमा बुझाएको पत्रमा भनिएको छ, निर्वाचन खर्चिलो बन्दै गएको भन्ने प्रश्न उठिरहेको पाइन्छ । पार्टीका शुभचिन्तक कार्यकर्ताले आफ्नो ढंगले गरेका खर्चसमेत निर्वाचनको विषयमा जोडिन जाने र त्यसलाई लिएर निर्वाचन खर्चिलो छ भन्ने प्रसंगमा व्यक्त गर्न चाहेको तथ्यलाई सञ्चारमाध्यम र सामाजिक सञ्जालले फरक अर्थमा बुझेको स्पष्ट गर्न चाहन्छु । निर्वाचनमा आयोगले तोकेको सीमाभन्दा बढी खर्चको भएको बताएपछि गण्डकी प्रदेशका सभामुख नेत्रनाथ अधिकारीलाई पनि आयोगले पत्र काटेको थियो । उनी पनि आफूले बोलेको भन्दा फरक ढंगले सञ्चारमाध्यमले लेखेको भन्दै पन्छिएका छन् । माओवादी अध्यक्ष पुष्पकमल दाहालको आधिकारिक फेसबुक पेजमा राखिएको चुनावी प्रचार सामग्रीमा नेपाल विद्युत् प्राधिकरणका प्रबन्ध निर्देशक कुलमान घिसिङको तस्बिर राखिएपछि माओवादी र घिसिङलाई आयोगले स्पष्टीकरण सोधेको थियो । माओवादी भने उक्त सामग्री पार्टीले तयार नगरेको भन्दै पन्छिएको छ । माओवादीको चुनाव चिह्नसमेत राखिएको पोस्टरमा माओवादी अध्यक्ष दाहाल, ऊर्जामन्त्री जनार्दन शर्मा र प्राधिकरणका प्रबन्ध निर्देशक घिसिङको फोटो राखिएको थियो । आयोगलाई दिएको जवाफमा माओवादीले सामग्री जनस्तरबाट तयार भएकाले घिसिङको सहमतिसमेत आवश्यक नभएको जनाएको छ । पोस्टर यस पार्टीका तर्फबाट निर्वाचन सामग्रीका रूपमा प्रचार गरेको नभई पार्टीका अध्यक्ष तथा प्रचण्डको सरकारमा रहेका ऊर्जामन्त्री जनार्दन शर्मा तथा विद्युत् प्राधिकरणका प्रबन्ध निर्देशक कुलमान घिसिङ बहाल रहेको अवस्थामा लोडसेडिङ अन्त्य भएकाले जनस्तरबाट तयार गरिएको पोस्टर सामाजिक सञ्जालमा प्रसारित हुन गएको हो, माओवादीले आयोगमा पठाएको पत्रमा भनिएको छ, उक्त पोस्टर तत्काल फेसबुकबाट हटाइएको छ । माओवादीले आचारसंहिताविपरीत हुने गरी कुनै प्रचारप्रसार नगरेको दाबी गरेको छ । आयोगले घिसिङलाई समेत सहमतिमा फोटो राखेको हो वा होइन भन्दै सोधेको थियो । उनले आयोगमा जवाफ दिएका छैनन् । एकीकृत समाजवादीले चैत २६ मा काठमाडौंको भृकुटीमण्डपमा गरेको कार्यक्रममा आचारसंहिता उल्लंघन हुने गरी पार्टीको झन्डा र बालबालिका प्रयोग गरेको भन्दै आयोगले चैत २८ मा पत्र काटेको थियो । एकीकृत समाजवादीले आचारसंहिता ऊल्लंघन हुने गरी कार्यक्रम नगरेको दाबी गरेको छ । कार्यत्रम सम्बन्धित निकायको अनुमति लिई आचारसंहिताविपरीत नहुने गरी भएको हो । कार्यक्रममा बालबालिका प्रयोग भएको छैन, आयोगलाई पठाइएको पत्रमा भनिएको छ । राप्रपाले पनि हेटौंडामा भएको कार्यक्रममा आचारसंहिता उल्लंघन गरेको आरोपमा आयोगले पत्र काटेको थियो । राप्रपाले कार्यक्रमका सहभागीबारे जानकारी नभएको जवाफ दिएको छ । सञ्चारमाध्यममा आएका आचारसंहिता उल्लंघनको घटना र उजुरीका आधारमा पत्र काटेपछि जवाफ आइरहेको छ, आयोगका प्रवक्ता शालिग्राम पौडेलले भने, जवाफ र प्रमाणका आधारमा आयोगले निर्णय गर्नेछ ।"
शंकास्पद खाता फुकाउन मन्त्रीको दबाब,"(काठमाडौं)  सरकारले छानबिन समिति गठन गरेपछि निलम्बनमा परेका गभर्नर महाप्रसाद अधिकारीले अदालतमा विचाराधीन विषयमा आफूलाई अर्थमन्त्री जनार्दन शर्माबाट बारम्बार दबाब आएको बताएका छन् । आफ्नो निलम्बनविरुद्ध सर्वोच्च अदालतमा दिएको रिटमा उनले राष्ट्र बैंकले रोक्का राखेका पृथ्वी शाहका खाता फुकुवा गर्न अर्थमन्त्री शर्माले बारम्बार मौखिक दबाब दिएको र आफूले नमानेपछि लिखित निर्देशन दिएको खुलाएका छन् । रिटमा अधिकारीले पृथ्वी शाहको नाम उल्लेख गरेका छैनन् तर सर्वोच्चमा विचाराधीन अवस्थामा रहेका पाँचवटा मुद्दाका नम्बर उल्लेख गर्दै तीसँग सम्बन्धित खाता फुकुवा गर्न अर्थमन्त्री शर्माले दबाब दिएको जनाएका छन् । पृथ्वी शाह, उनका भाइ र कर्मचारीले खाता रोक्का राख्ने राष्ट्र बैंकको निर्णयविरुद्ध दर्ता गरिएका मुद्दा हुन् । सम्पत्ति शुद्धीकरणसम्बन्धी विषयको विवादमा फरेको र छानबिनका क्रममा रहेको एक व्यत्तिको बैंक खाता फुकुवा गरिदिन मन्त्रीले पटकपटक मलाई दबाब दिँदै आउनुभएको थियो र त्यस्ता खाता फुकुवा हुन सक्दैन भनी मैले अडान राख्दै आएको थिएँ, अधिकारीले रिटमा लेखेका छन्, सम्पत्ति शुद्धीकरण अनुसन्धान विभाग एवं नेपाल प्रहरी, केन्द्रीय अनुसन्धान ब्युरोबाट अनुसन्धान भइरहेको विवादित व्यक्तिको निवेदनमा मन्त्रीले के कति कारणले खाता रोक्का भएको हो स्पष्ट जानकारी माग गर्ने र खाता खोलाउन अनुरोध गरी पठाउने भनी लिखित रूपमा तोक आदेश गर्नुभएपछि बैंकले शंकास्पद कारोबारको खाता फुकुवा गर्न नसक्ने भन्दै लिखित जवाफ दिएको थियो ।खाता रोक्का राख्ने बैंकको निर्णयविरुद्ध शाहले सर्वोच्च अदालतमा निवेदन दिँदै अन्तरिम आदेशमार्फत फुकुवा गर्न माग गरेका थिए । त्यस्ता ६ वटा निवेदन रहेकामा पाँचवटामा सर्वोच्च अदालतले गत वर्ष साउन २४ मा अन्तरिम आदेश दिन अस्वीकार गरेको थियो भने अन्तिम एउटा निवेदनमा सोमबार सुनुवाइ गर्दै अन्तरिम आदेश नदिने बरु पूर्ण सुनुवाइमा पठाउने आदेश गरेको छ । वर्ल्ड एक्सपोर्ट एन्ड इम्पोर्ट प्रालिको प्रभु बैंकमा रहेका खातामा अमेरिकाबाट आएको चार करोड ८० लाख रुपैयाँ फुकुवाका लागि शाहले गत साउन १२ मा दिएको निवेदनमा सोमबार न्यायाधीशद्वय विश्वम्भरप्रसाद श्रेष्ठ र कुमार चुडालको इजलासले अन्तरिम आदेश दिन अस्वीकार गरेको हो । सर्वोच्चले अन्तरिम आदेश नदिएपछि शाहका खाता र कारोबारमाथि भइरहेको अनुसन्धान नरोकिने भएको छ ।यसरी मुद्दा विचाराधीन भएको विषयमा त्यस मुद्दाबाट हुने न्यायिक निरूपणलाई समेत अनदेखा गरी मन्त्रीको तहबाट खाता फुकुवा गर्ने निर्देशन गरिनु सम्मानित अदालतप्रतिको अविश्वाससमेत हो, निलम्बित गभर्नर अधिकारीले रिटमा उल्लेख गरेका छन् । अधिकारीले मन्त्रीको बारम्बारको मौखिक दबाबलाई आफूले सर्वोच्च अदालतबाट अन्तरिम आदेश नभएको अवस्था अवगत गराएको बताउँदै अधिकारीले त्यसपछि मन्त्री शर्माले तोक आदेश गरेको र त्यसको समेत कार्यान्वयन नगरेपछि पूर्वाग्रही भएर पदमुक्त गर्ने प्रयोजनले जाँचबुझ समिति गठन गरेको दाबी गरेका छन् । शाहले आफू, आफन्त, कर्मचारी र विभिन्न कम्पनीमार्फत अमेरिकाबाट शंकास्पद रकम भित्र्याएपछि राष्ट्र बैंकले खाता रोक्का राखेर अनुसन्धान गर्न सम्पत्ति शुद्धीकरण अनुसन्धान विभागलाई पत्राचार गरेको थियो । करिब ४० करोड रुपैयाँ बैंकबाट झिक्न नमिल्ने गरी रोकिएपछि अर्थमन्त्री शर्माले उक्त रकम फुकुवा गराउने पहल थालेका थिए । त्यसमा गभर्नरले अवरोध गरेको पाएपछि शर्माले गत चैत २४ मा गभर्नरमाथि जाँचबुझ गर्न मन्त्रिपरिषद्मार्फत सर्वोच्च अदालतका पूर्वन्यायाधीश पुरुषोत्तम भण्डारीको नेतृत्वमा सूर्यबहादुर थापा र चन्द्रकान्त पौडेल सदस्य रहेको समिति बनाएका थिए । जाँचबुझ समिति गठन भएपछि गभर्नर अधिकारी स्वतः निलम्बनमा परेका छन् । अधिकारीले सर्वोच्चमा दर्ता गराएको रिटमा आफूले सरकारको आर्थिक नीति कार्यान्वयनमा सहयोग पुग्ने गरी मौद्रिक नीति जारी गरेको, आर्थिक वर्ष २०७८७९ को बजेट र प्रतिस्थापन विधेयकमा बैंकले कार्यान्वयन गर्नुपर्ने गरी तोकिएका सबै कार्यक्रम कार्यान्वयन गरिआएको उल्लेख गरेका छन् । आफूमाथिको सम्भावित कारबाहीले बैंकको स्वायत्ततामा गम्भीर असर पर्ने जनाउँदै उनले अन्तरिम आदेशमार्फत जाँचबुझ गर्ने मन्त्रिपरिषद्को निर्णय र त्यसका आधारमा गठन भएको समितिलाई कामकाजमा रोक लगाउन र आफूलाई नियमित कामकारबाहीमा फर्काउन माग गरेका छन् । सर्वोच्च अदालतले मंगलबार अधिकारीको रिटमाथि सुनुवाइ गर्ने गरी पेसी तोकेको छ । सर्वोच्च अदालतले प्रारम्भिक सुनुवाइ गरेर गभर्नर अधिकारीको निवेदनमा अन्तरिम आदेश दिने वा नदिने निर्णय गर्नेछ । अन्तरिम आदेश दिए उनीमाथिको जाँचबुझ प्रक्रिया रोकिनेछ भने समिति गठनसँगै निलम्बनमा परेका उनी काममा फर्कनेछन् । तर सर्वोच्चले अन्तरिम आदेश दिन अस्वीकार गरे गभर्नर अधिकारीको निलम्बन निरन्तर रहनेछ । त्यो अवस्थामा सरकारले अधिकारीलाई पदमुक्त गर्न जाँचबुझ समितिको प्रतिवेदन पर्खने छ । जाँचबुझ समितिले कार्य प्रारम्भ गरेको एक महिनाभित्रमा प्रतिवेदन दिइसक्नुपर्ने कानुनी व्यवस्था छ ।"
बिस्काको रथले किचेर एक जनाको मृत्यु,"(भक्तपुर)  बिस्का (बिस्केट) जाक्राको रथ तान्ने त्रममा रथले किचेर एक जनाको मृत्यु भएको छ । जात्राको अन्तिम दिन सोमबार साँझ गहिटीबाट बंशगोपालतर्फ लैजाँदै गरेको भैरवनाथको रथ नासमाना चोकमा पुग्दा पांग्राले किचेर सूर्यविनायक५ कटुन्जेका ७१ वर्षीय दुर्गामान कसपालको मृत्यु भएको हो । सख्त घाइते कसपालको उपचारका क्रममा भक्तपुर अस्पतालमा मृत्यु भएको भक्तपुर प्रहरी प्रवक्ता डीएसपी राजु पाण्डेले बताए । यसैबीच भक्तपुरबासीको विशेष चाड अर्थात् प्रसिद्ध बिस्का (बिस्केट) जात्रा सम्पन्न भएको छ । आठ रात नौ दिनसम्म मनाइने प्रसिद्ध बिस्केट जात्राको नवौं दिन सोमबार दिनभर भक्तपुरका मठमन्दिरमा पूजा गरी साँझ भैरवनाथ र भद्रकालीको रथ तानेर जात्रा सम्पन्न भएको हो । चैत २७ मा तौमढीबाट भैरवनाथ र भद्रकालीको रथ तानेर सुरु भएको जात्रा सोमबार पुनः भैरवनाथ र भद्रकालीको रथ तानेर सम्पन्न गरिएको हो । साथै भैरवनाथको रथमा खड्ग, तरबार, निसान राखिसकेपछि रथ तान्न सुरु हुन्छ । काठैकाठले प्यागोडा शैलीमा निर्माण गरिएको तीनतले भैरवनाथको रथमा भैरवनाथको मूल देवता र बेताल देवतालाई विराजमान गराई परम्परा अनुसार गःहिटीबाट माथिल्लो र तल्लो भेगका बासिन्दाले रथ तान्ने गरिन्छ । रथलाई तानी राति १२ बजेभित्र तौमढी पुर्याई रथबाट भैरनाथ देवतालाई झिकेर मन्दिरमा विराजमान गराएपछि जात्रा सम्पन्न हुने गुठी संस्थान कार्यालय भक्तपुर प्रमुख खिमा वलीले बताइन् । बिस्केट जात्राको लिंगो जात्रा हेर्नाले सुख, शान्ति, समृद्घि बढ्ने, सहकाल आउने र शत्रु नाश हुने जनविश्वास रहँदै आएको यो जात्रालाई शत्रुहन्ता जात्रा पनि भन्ने गरिन्छ । भक्तपुर कुमालेटोलमा चैत मसान्तमा हात नभएको लिंगो उभ्याएपछि सोही दिन भेलुखेलमा साँझ हात भएको ५५ हात लामो वीरध्वजा, विश्वध्वजासहितको लिंगो उभ्याउने परम्परा छ । विश्वध्वजासहितको ५५ हाते लिंगो १ गते दिनभर पुजागरी साँझ ढाल्ने गरिन्छ भने हात नभएको लिंगो जात्राको अन्तिम दिन बिहानै पुजा गरी तान्त्रिक विधिपूर्वक ढाल्ने परम्परा रहेको स्थानीयको भनाइ छ । हात नभएको लिंगो ढालेपछि साँझ भैरवनाथ र भद्रकालीको रथ तानेर जात्रा मनाउने परम्परा छ ।भैरवनाथको रथ तानेर क्वने (तल्लो) टोल टौमढी, बुलुचा, घट्खा, नासमना, मुलाखु, वशंगोपाल, तेखापुखु र थने (माथिल्लो) टोल क्वाछें, साकोठा, सुकुलढोका, गोल्मढी, इनाचो, दत्तात्रयसम्म रथ तानेर पुनः तौमढी पुर्याई जात्रा सम्पन्न गर्ने परम्परा छ । बिस्काको रथ तान्ने क्रममा होहल्ला गर्ने, ढुंगा हान्नेजस्ता कार्य भने रोकिएको छैन । जात्राको अन्तिम दिन सोमबार पनि साँझ रथ तान्ने क्रममा ढुंगा हानाहान भएको थियो ।"
फोहोर विसर्जनमा फेरि समस्या,"(काठमाडौं)  नुवाकोटस्थित सिसडोलका स्थानीयले विसर्जनमा अवरोध गरेपछि उपत्यकाका चोकचोकमा फेरि फोहोर थुप्रिन थालेको छ । फागुन यता मात्र स्थानीयले ३ पटक अवरोध पुर्याएका कारण ३३ दिन फोहोर संकलन हुन सकेको छैन । काठमाडौं महानगरका अनुसार हाल दैनिक बिहान २ बजेदेखि ८ बजेसम्म फोहोर बिसर्जन हुँदै आएको छ । स्थानीयले चैत २७ गतेदेखि बिहानको समयमा मात्र फोहोर ओसार्न दिएका छन् । महानगरसहितका डेढ दर्जन स्थानीय तहबाट दैनिक १२ सय मेट्रिक टन फोहोर संकलन हुन्छ । तर बिहानको समयमा फोहोर विसर्जन गर्दा ६ सय मेट्रिक टन मात्र फोहोर विसर्जन हुन्छ ।पासाङ ल्हामु राजमार्गअन्तर्गत मुड्खुतीनपिप्ले सडकखण्ड हुँदै सिसडोल ल्यान्डफिल साइट पुग्नुपर्छ । पानी पर्दा हिलाम्मे र घाम लाग्दा धुलाम्मे हुने उक्त सडकखण्ड बनाउनुपर्ने माग राख्दै स्थानीयले पटकपटक फोहोर विसर्जनमा अवरोध गर्दै आएका हुन् । वर्षायाममा बाटो अवरुद्ध हुँदा समस्या झन बल्झिन्छ । गत वर्षको तुलनामा आउँदो वर्षामा झन् विकराल समस्या उत्पन्न हुने महानगरका कर्मचारीहरूको ठम्याइ छ । फोहोरमाथि नै बनेका सडकबाट करिब सय मिटरको उचाइमा पुगेर फोहोर फाल्नुपर्ने बाध्यता छ । त्यहाँसम्म पुग्न करिब ४ सय मिटर (फोहोरमाथि बनाइएको सडक) पार गर्नुपर्छ । फोहोरमाथिको सडक मात्र होइन, सिसडोल ल्यान्डफिल साइट पुग्ने करिब २ सय मिटर सडक पनि बिग्रिएको छ । पानी पर्दा गाडी फस्नेलगायत अनेक समस्या थपिन्छन् । तीन वर्षका लागि सम्झौता गरेको सिसडोलमा झन्डै १६ वर्षदेखि फोहोर विसर्जन गर्दै आएका छन् । सरकारले २०६२०६३ मा सिसडोलको विकल्पमा बन्चरेडाँडामा ल्यान्डफिल साइट निर्माणको काम अगाडि बढाएको थियो । सिसडोलदेखि २ किलोमिटर दूरीमा रहेको बन्चरेडाँडामा सेनेटरी ल्यान्डफिल साइट अझै निर्माणाधीन छन् । तर त्यहाँ बनिसकेका सेनेटरी ल्यान्डफिल साइटमा पनि वर्षामा फोहोर बिसर्जन गर्न सक्ने अवस्था भने रहँदैन । कोल्पु खोलादेखि सिसडोल हुँदै बन्चरेडाँडासम्म पुग्ने करिब २ सय मिटर मुख्य सडक सिसडोल ल्यान्डफिल साइटभित्रै पर्छन् । फोहोरमाथिको सडक स्तरोन्नति नभएसम्म वर्षात्को समयमा बन्चरेडाँडा पुग्न सकिँदैन ।सडक विभागले सडकको मर्मतसम्भार गर्ने गरी कार्य अघि बढाएको फागुन २६ गते सहरी विकासमन्त्रीको संयोजकत्वमा बनेको उच्चस्तरीय समितिले जनाएको छ । सडक विभागको काम सडकले गर्छ, मन्त्रालयको काम मन्त्रालयले गर्छ, सहरी मन्त्रालयका प्रवक्ता विष्णुप्रसाद शर्माले भने । बन्चरेडाँडामा ल्यान्डफिल साइट निर्माण गर्न २०७६ वैशाख २२ गते एक वर्षभित्र काम सम्पन्न गर्ने गरी लुम्बिनी कोसी एन्ड न्यौपाने जेभी (उपक्रम) सँग ठेक्का सम्झौता गरेको थियो । एक वर्षमा सक्नुपर्ने साइट अझै निर्माणाधीन छ । महानगरका वातावरण विभागकी निमित्त प्रमुख सरिता राईले बन्चरेडाँडाका स्थानीयले विभिन्न माग राखेका कारण फाल्न नसकिएको बताइन् । ल्यान्डफिल साइटवरिपरिको २२ सय रोपनी जग्गा अधिग्रहणको माग स्थानीयको छ, त्यसबापत् ११ अर्ब मुआब्जा दिनुपर्ने स्थानीयले बताएका छन्, उनले भनिन्, यसको सरकारको सहयोग चाहिन्छ ।"
क्रिप्टोकरेन्सी कारोबार गरेको आरोपमा ३ पक्राउ,"काठमाडौं (कास) प्रतिबन्धित क्रिप्टोकरेन्सी कारोबार गरेको आरोपमा काठमाडौं उपत्यका अपराध अनुसन्धान कार्यालयले तीन जनालाई पक्राउ गरेको छ । उनीहरूले पछिल्लो दुई वर्षमा ६६ करोड ७९ लाख रुपैयाँ बराबरको क्रिप्टो कारोबार गरेको प्रहरीले जनाएको छ । पक्राउ पर्नेमा न्युरोडमा व्यवसाय गर्ने २२ वर्षीय अनुप मिश्र, २४ वर्षीय दीपेश थापा र २७ वर्षीय राहुल चचान छन् ।पक्राउ परेका मिश्र सन् २०२१ देखि क्रिप्टो कारोबारमा संलग्न रहेको र यसबीचमा ३५ करोड ४६ लाख रुपैयाँभन्दा धेरैको कारोबार गरेको अनुसन्धानले देखाएको छ । पक्राउ परेका तीनै जनाले क्रिप्टोकरन्सीको कारोबारलाई सघाउने बिनेन्स भनिने साइटको प्रयोग गरेको देखिन्छ । जसमा खाता खोलेर नेपालीहरूले क्रिप्टोकरेन्सी किनबेचको काम गरिरहेको देखिन्छ । अनुपको बिनेन्स खातामा बेच्न राखिएको १२ हजार ८ सय अमेरिकी डलर बराबरको बिट क्वाइन प्रहरीले फेला पारेको छ ।पक्राउ परेका दीपेशले भने सन् २०२१ यता २४ करोड ७९ लाख रुपैयाँ बराबरको क्रिप्टोकरेन्सी कारोबार गरेको देखिएको छ । पक्राउ परेका राहुलले भने पछिल्लो एक वर्षयता नै ६ करोड ५३ लाख रुपैयाँभन्दा धेरैको क्रिप्टोकरेन्सी कारोबार गरेको देखिएको छ । कार्यालयका अनुसार उनीहरूले दैनिक ५ हजारदेखि ५० हजार अमेरिकी डलरसम्मको बिटक्वाइनको कारोबार गर्ने गरेको जनाएको छ । व्यावसायिक पृष्ठभूमिका तीनै जनाले क्रिप्टोकरेन्सीको कारोबारमा हुन्डीको काम पनि गरेको हुन सक्ने प्रहरीको शंका छ । राष्ट्र बैंकले ३० साउन २०७४ मा निर्देशन जारी गरेर बिटक्वाइनको कारोबार बन्देज गरेको थियो । पछिल्लो समय विदेशी सञ्चिति घट्नुका पछाडि अवैध घोषित क्रिप्टोकरेन्सीको कारोबार पनि हुन सक्ने आशंका राष्ट्र बैंकले गरेको छ ।"
विराटनगरमा गठबन्धनलाई सकस,"विनोद भण्डारी (विराटनगर), प्रदीप मेन्याङ्बो (धरान), सुम्निमा चाम्लिङ (इटहरी)"
वीरगन्ज महानगरमा गठबन्धन भर्सेज एमाले,"(वीरगन्ज)  वीरगन्जको तापक्रम सोमबार ४० सेन्टिग्रेड पुगेको थियो । गर्मीको पर्वाह नगरी प्रमुख विजयकुमार सरावगी फरकफरक समयमा तीनवटा वडामा एमालेको चुनावी र्यालीमा सहभागी भए । उनी आसन्न चुनावमा पनि प्रमुखका उम्मेदवार हुन् । जनता समाजवादी पार्टीका सम्भावित उम्मेदवार राजेशमान सिंहले महानगरमा घरदैलो गरिरहेका छन् । सत्ता गठबन्धनको भागबन्डामा वीरगन्ज जसपालाई पर्ने आकलन गरिए पनि कांग्रेसको स्थानीय कार्यसमितिले उम्मेदवारी दिने तयारी गरेको छ । पाँच दलीय गठबन्धनले स्थानीय तह निर्वाचनमा साझा उम्मेदवार छनोट गर्ने भने पनि पर्सामा तालमेलको अवस्था नदेखिएपछि सत्तारूढ कांग्रेस र जसपाका जिल्ला अध्यक्षले शनिबार बैठक गरी छुट्टाछुट्टै प्रतिस्पर्धा गर्ने सहमति गरेका छन् । कांग्रेस पर्सा सभापति जर्नादन सिंह क्षेत्री र जसपा अध्यक्ष रामनेरश यादवले सहमति पत्रमा हस्ताक्षर गरेका हुन् । सहमति पत्रमा कांग्रेस र जसपाले स्थानीय नेता र कार्यकर्ताको मनोभावनाको कदर गर्दै जिल्लाका १४ वटै स्थानीय तहमा मित्रवत् प्रतिस्पर्धा गर्न सहमत भएको उल्लेख छ । जसपा अध्यक्ष रामनरेश यादवले तालमेलको अवस्था नभएपछि स्वच्छ प्रतिस्पर्धा गर्ने सहमित भएको बताए । १४ वटै स्थानीय तहमध्ये कुनै पनि छाड्ने अवस्था दुवैको छैन, उनले भने, स्वच्छ प्रतिस्पर्धामा जान्छौँ । तर सहमतिको भोलिपल्ट आइतबार नै जसपाका केन्द्रीय सदस्य एवं पर्सा १ का सांसद प्रदीप यादवले जिल्ला अध्यक्ष रामनरेश यादवले व्यक्तिगत रूपमा विज्ञप्ति जारी गरेको भन्दै त्यसको भ्रममा नपर्न आग्रह गरेका छन् । देशभरिका महानगरमा केन्द्रबाट गठबन्धन भएकाले पर्साका अध्यक्षले व्यक्तिगत रूपमा जारी गरेको विज्ञप्तिको कुनै तुक छैन, उनले भने । कांग्रेसका महानगर समिति र क्षेत्रीय प्रतिनिधिले अगामी चुनावका लागि कुनै दलसँग गठबन्धन स्वीकार नभएको भन्दै केन्द्रलाई जानकारी गराइसकेका छन् । कांग्रेस महानगर सभापति मनिन्द्रलाल नेपालीका अनुसार सरकारमा रहेका दलहरूसँग मिलेर चुनाव लड्ने विषयमा नगर कार्यसमितिले ३२ वटै वडाका बुथ सभापतिसँग राय, सझाव मागेको थियो । कहीं कतैबाट पनि गठबन्धनमा चुनाव लड्ने सल्लाह र सुझाव आएको छैन, नेपालीले भने, उल्टै सबै कार्यकर्तामा निराशा छाएको छ । कांग्रेस क्षेत्र नं १ ले समेत जिल्लामा कुनै पनि गठबन्धन स्वीकार नगर्ने जनाएको छ । क्षेत्रीय सभापति अरविन्द गुप्ताले पार्टीप्रति जनविश्वास बढेको दाबी गर्दै गठबन्धन बनाएर अघि बढ्दा असन्तुष्टि चुलिने बताए । गत स्थानीय चुनावमा वीरगन्ज महानगरपालिकामा तत्कालीन संघीय समाजवादी फोरमबाट विजय सरावगी प्रमुखमा र कांग्रेसकी शान्ति कार्की उपप्रमुखमा विजयी भएका थिए । एमाले अध्यक्ष एवं पूर्व प्रधानमन्त्री केपी शर्मा ओलीसँग टीका लगाएर सरावगी गत फागुन २८ मा एमाले प्रवेश गरेका छन् । एमाले महानगर कमिटीले बुधबार सरावगीलाई प्रमुखको उम्मेदवारमा सिफारिस गरेको छ । व्यापारिक पृष्ठभूमिका सरावगीले अघिल्लो निर्वाचनमा १९ हजार ३ सय ९३ मत पाएका थिए । उनका निकटतम प्रतिवद्वन्द्वी कांग्रेसका अजय द्विवेदीले १७ हजार १ सय ९७ मत ल्याएका थिए । उपप्रमुखमा कांग्रेसकी शान्ति कार्की १९ हजार ६ सय ७ मत ल्याएर विजयी भएकी थिइन् । अघिल्लो चुनावमा मधेस आन्दोलनको राप, ताप र केही प्राविधिक कारणले महानगर प्रमुखमा हाम्रो उम्मेदवार पराजित भएका थिए, कांग्रेसका एक महाधिवेशन प्रतिनिधिले भने, उपप्रमुखले पाएको भोट कांग्रेसको वास्तविक हो । सत्ता गठबन्धनका नाममा वीरगन्ज महानगरपालिका अन्य दललाई छाड्दा अगामी संघीय र प्रदेशको निर्वाचनमा आफ्ना उम्मेदवारलाई झन् संकट पैदा हुने कांग्रेस नेताहरूको बुझाइ छ ।"
काठमाडौंमा प्रतिष्ठाको लडाइँ,"(काठमाडौं)  आसन्न स्थानीय निर्वाचनका लागि मनोनयन गर्ने दिन नजिकिँदै जाँदा काठमाडौं महानगरपालिकामा कुन दलबाट को उम्मेदवार बन्छन् भन्ने विषयमा चासो र चर्चा चुलिँदै गएको छ । मुख्य प्रतिस्पर्धी मानिएका एमाले र कांग्रेसमा आकांक्षी धेरै हुनाले प्रमुख र उपप्रमुख पदका उम्मेदवार टुंगो लाग्न भने सकेको छैन । २०७४ को चुनावमा एमालेबाट प्रमुख पदमा विजयी विद्यासुन्दर शाक्य यसपालि पनि आकांक्षी छन् । राजधानीको महानगरमा प्रभावकारी काम गर्न नसकेको भन्दै आलोचना भइरहेका बेला पार्टीको महानगर कमिटीले उनलाई पनि सिफारिस गरेको हो । एमालेबाट प्रमुख पदमा शाक्यसँगै पूर्वमन्त्री तथा संघीय सांसद रामवीर मानन्धर, प्रदेशसभा सदस्य केशव स्थापित, महानगर कमिटी अध्यक्ष निर्मल देउला र जिल्ला कमिटी सदस्य इन्दिरा पन्त सिफारिस भएका छन् । सत्ता गठबन्धनले स्थानीय तहमा गठबन्धन बनाउने उद्घोष गरे पनि काठमाडौं महानगर कांग्रेसकै भागमा पाउने करिब निश्चित देखिएको छ । कांग्रेसमा अहिलेकी उपप्रमुख हरिप्रभा खड्गीसँगै नेताहरू सिर्जना सिंह, तीर्थराम डंगोल, नीलकाजी शाक्य र सुशन वैद्यलगायतको दाबी छ । महानगरमा र्यापर एवं इन्जिनियर बालेन शाह, मिस नेवा२०११ सुनीता डंगोललगायतले पनि स्वतन्त्र उम्मेदवारी दिने भन्दै प्रचारलाई अघि बढाएका छन् । गत निर्वाचनमा महानगरमा तत्कालीन विवेकशील र साझा पार्टीले वैकल्पिक राजनीतिको बहसलाई बल दिएका थिए । यसबीचमा दुवै पार्टी एकीकरण गरेर विवेकशील साझा बनाइए पनि नेताकार्यकर्ता तितरबितर देखिन्छन् । विवेकशील साझाले काठमाडौं महानगर प्रमुखमा समीक्षा बाँस्कोटा र उपप्रमुखमा कीर्ति तुलाधरलाई उम्मेदवार बनाएको छ ।काठमाडौं महानगरमा एमाले आफ्नो विरासत जोगाउने पक्षमा छ । गत स्थानीय चुनावमा ३२ वडामध्ये १७ मा एमाले र १५ वटामा कांग्रेसका उम्मेदवार विजयी भएका थिए । कांग्रेस भने एमालेको विरासत तोड्ने कसरतमा छ । राज्यको पदीय मर्यादाक्रमअनुसार काठमाडौं महानगरपालिका प्रमुख १० औं नम्बरमा पर्छ । अरू महानगरपालिकाका फ्रमुखको मर्यादाक्रम ११ औं नम्बरमा छ । मर्यादात्रमका साथै सम्पन्न महानगर र संघीय राजधानी यहीं भएकाले काठमाडौं राजनीतिक दलहरूका लागि प्रतिष्ठाको विषय बन्ने गरेको छ । २०७४ को निर्वाचनमा प्रमुखमा विजयी विद्यासुन्दर शाक्यले ६४ हजार ९ सय १३ मत ल्याएका थिए । उनलाई कांग्रेसका राजुराज जोशीले ४५ हजार २ सय ६९ मत ल्याएर पछ्याएका थिए । विवेकशील नेपालीकी रञ्जु न्यौपाने (दर्शना) ले २३ हजार ४ सय ३९ मत ल्याएकी थिइन् । चौथो नम्बरमा स्वतन्त्र उम्मेदवारका रूपमा मनोनयन दर्ता गराएका पूर्वप्रशासक किशोर थापाले १८ हजार ४ सय ९६ मत ल्याएका थिए । उनी त्यति बेला रवीन्द्र मिश्र नेतृत्वको साझा पार्टीका नेता थिए । दल दर्ता नभएकाले उनले स्वतन्त्र उम्मेदवारी दिएका थिए । त्यति बेला न्यौपाने र थापालाई खसेको मत यसपालि निर्णायक बन्ने आकलन गरिएको छ । गएको निर्वाचनमा न्यौपाने र थापाको मत जोड्दा ४१ हजार ९ सय ३५ थियो भने एमाले र कांग्रेसका उम्मेदवारबीचमा १९ हजार ४४ मतको अन्तर थियो । गएको निर्वाचनमा माओवादी केन्द्रका उम्मेदवार सर्वोत्तमदास डंगोलले ७ हजार ९ सय ६ मत पाएका थिए । तत्कालीन नयाँ शक्ति पार्टीका उम्मेदवार पवित्र वज्राचार्यको पक्षमा ६ हजार ५० मत खसेको थियो । नयाँ शक्ति पार्टी जनता समाजवादी पार्टीमा एकीकृत भइसकेको छ । गत निर्वाचनमा काठमाडौं महानगर प्रमुखमा २८ जना उम्मेदवार थिए । एक सय मत कटाउने उम्मेदवार भने कमै थिए । नेमकिपाका कुलनारायण डंगोलले २ सय ६७, स्वतन्त्र उम्मेदवार गोर्कीप्रसाद श्रेष्ठले १ सय ६४, नेकपा मालेकी उषाकुमारी टिवरेवालाले १ सय ४९, राष्ट्रिय जनमोर्चाका निर्मलकुमार थापाले १ सय ३१ र तत्कालीन मधेसी जनअधिकार फोरम (लोकतान्त्रिक) का शिवहरि रिजालले १ सय १८ मत ल्याएका थिए । १७ उम्मेदवारको तीन अंकको मत थिए । उपप्रमुखमा राप्रपाका उम्मेदवारलाई समर्थन गर्दै एमालेले उम्मेदवारी दिएको थिएन । उपप्रमुखमा कांग्रेसकी हरिप्रभा खड्गी ५८ हजार ९ सय ५२ मत ल्याएर निर्वाचित भएकी थिइन् । राप्रपाका राजाराम श्रेष्ठले उपप्रमुखमा ३४ हजार ८ सय ५४ मत ल्याएका थिए । तेस्रो स्थानमा स्वतन्त्र उम्मेदवार (तत्कालीन साझा पार्टी) की निरूपमा यादव ११ हजार ५ सय ३३ र चौथो नम्बरमा माओवादीकी सुशीलाकुमारी पौडेलले १० हजार ४ सय ४८ मत ल्याएका थिए । काठमाडौं महानगरमा २०७४ सालको भन्दा करिब २१ हजार मतदाता बढी छन् । आगामी स्थानीय तह निर्वाचनमा काठमाडौंमा ३ लाख २ सय ४२ जनाले मत हाल्न पाउँछन् ।"
एमालेबाट कोको सिफारिस ?,"काठमाडौं (कास) आसन्न स्थानीय निर्वाचनका लागि एमालेका स्थानीय कमिटीले उम्मेदवारको नाम धमाधम सिफारिस गरिरहेका छन् । सर्वसम्मत रूपमा उम्मेदवार छान्न नसकेका स्थानीय तथा जिल्ला कमिटीले निर्णयका लागि माथिल्लो निकायमा नाम पठाइरहेका छन् । ललितपुर महानगरपालिका प्रमुख पदमा एमालेबाट हरिकृष्ण व्यञ्जनकार उम्मेदवार बन्ने सर्वसम्मत निर्णय भएको छ । उपप्रमुख पदमा पार्टी महानगर कमिटी अध्यक्ष आस्था शाक्य मन्जली र प्रदेश कमिटी सदस्य सरस्वती खड्काको नाम जिल्ला कमिटीमा सिफारिस गरिएको छ । उनीहरूमध्ये एक जनाको नाम टुंगो लाग्नेछ । एमालेका केन्द्रीय सदस्य तथा ललितपुर महानगर इन्चार्ज व्यञ्जनकार यसअघिको चुनावमा प्रमुख पदमा ३ सय २६ मतले मात्रै कांग्रेसका उम्मेदवार चिरीबाबु महर्जनसँग पराजित भएका थिए ।काठमाडौं महानगरपालिकामा आकांक्षी धेरै भएका कारण एमालेले नाम टुंगो लगाउन सकेको छैन । पार्टीको महानगर कमिटीले जिल्ला कमिटीमा हालका प्रमुख विद्यासुन्दर शाक्य, केशव स्थापित, नगर कमिटी अध्यक्ष निर्मल देउला, इन्दिरा पन्त र रामवीर मानन्धरलाई सिफारिस गरेको छ । उपप्रमुख पदमा रत्न गुरुङ, शान्ति अधिकारी, मीना काफ्ले र पेम्बा लामाको दाबी छ । स्वतन्त्र उम्मेदवारी घोषणा गरेकी पूर्वमिस नेवा सुनीता डंगोलको नाम पनि एमालेबाट सिफारिस भएको छ । एमाले मोरङले विराटनगर महानगरपालिका लागि प्रमुख पदमा पाँच र उपप्रमुख पदमा ३ जनाको नाम सिफारिस गरेको छ । सर्वसम्मत रूपमा उम्मेदवार चयन गर्न नसकेपछि बढी नाम प्रदेश कमिटीमा सिफारिस गरिएको हो । प्रमुख पदका लागि महानगर कमिटी अध्यक्ष सागर थापा, केन्द्रीय सदस्य रामलाल साह, जिल्ला उपाध्यक्ष बाबुराम कार्की, प्रदेश कमिटी सदस्यद्वय पर्शुराम बस्नेत र महेश भट्टराई तथा उपप्रमुखका लागि शिल्पा कार्की, विमला घिमिरे दाहाल र अन्जु उपाध्याय सिफारिस भएका छन् । उनीहरूमध्येबाट प्रदेश कमिटीले केन्द्रीय कमिटीमा नाम सिफारिस गर्नेछ । अन्तिम टुंगो केन्द्रबाटै लाग्नेछ । एमालेको पोखरा महानगर कमिटीले प्रमुखमा १२ जनाको नाम सिफारिस गरेको छ । सिफारिस भएकामा भीम कार्की, कृष्णबहादुर थापा, राजीव पहारी, दर्शन लामा, पुष्पज्योति ढुंगाना, पुष्पराज अधिकारी, दीपक पौडेल, बालसिंह काउछा मगर, सावित्री भण्डारी, मीनाकुमारी गुरुङ, रश्मि आचार्य र प्राध्यापक विश्वकल्याण पराजुली छन् । एमाले वीरगन्ज महानगर कमिटीले बुधबार विजयकुमार सरावगीलाई प्रमुख पदको उम्मेदवारमा सिफारिस गरेको छ । गत चुनावमा संघीय समाजवादी फोरमबाट महानगर प्रमुखमा विजयी सरावगी गत फागुनमा एमाले प्रवेश गरेका हुन् । यस्तै, भरतपुर महानगरमा एमालेको स्थानीय कमिटीले प्रमुख पदमा विजय सुवेदीलाई सिफारिस गरेको छ ।"
अपांगता भएकालाई मतदानस्थलमै अवरोध,"(काठमाडौं)  स्थानीय तह निर्वाचनको प्रसंग चल्नासाथ सिन्धुपाल्चोक, मेलम्चीका सोमकुमार दुलालको मन चार वर्षअघिको एउटा घटना सम्झेर भारी हुन्छ । २०७४ को स्थानीय तह निर्वाचनमा इच्छाएको व्यक्ति (सहयोगी) बाट मतदान गर्न खोज्दा दुलालले मतदानस्थलमै दुर्व्यवहार भोग्नुपरेको थियो । मेलम्ची११ का स्थानीय उनी जनजागृति माविमा पढाउँछन् । पूर्ण दृष्टिविहीन दुलाल मत खसाल्ने दिन घरदेखि १५ मिनेट हिँडेर जागेश्वरी आधारभूत विद्यालयस्थित मतदान केन्द्रमा सहयोगीसँग पुगेका थिए । उनले लाममा उभिएर पालो कुर्नुपरेन, सहयोगीसँग सिधै बुथतिर लागे तर निर्वाचनमा खटिएका राजनीतिक दलका प्रतिनिधिले यसको विरोध गरे । स्थानीय तह निर्वाचन ऐन २०७३ मा दृष्टिविहीन, शारीरिक अशक्तता वा अरू कुनै कारणवश आफैं मतदान गर्न नसक्ने मतदाताले एकाघरको परिवारका सदस्य वा मतदान अधिकृतले उस (मतदाता) ले इच्छाएको मतपत्रमा मतसंकेत गरिदिन सक्ने उल्लेख छ । सोहीअनुसार परिवारका सदस्यबाहेक अन्यलाई मत खसाल्न दिन नहुने भन्दै राजनीतिक दलका प्रतिनिधिले विरोध जनाएपछि सुरक्षाकर्मी लगाएर उनलाई बुथबाट बाहिर निकाल्ने प्रयास भयो ।परिवारको सदस्य उपलब्ध नभएका कारण उनले सहयोगी लग्नुपरेको थियो । मतदान केन्द्रमा खटिएका कर्मचारीलाई यसबारे जानकारी गराउँदा निर्वाचन ऐनमै व्यवस्था नभएकाले दिन नमिल्ने बताए । निर्वाचन आयोगमा फोन गरेर जानकारी गराउँदा उल्टै किन विवाद गर्नुहुन्छ, तपाईंले गर्दा अरूलाई मतदान गर्न असर पर्छ भन्नुभो, मैले भोट नहाली बुथबाट ननिस्कने, नत्र मानवअधिकार आयोगमा उजुरी हाल्ने अडान लिएँ, उनले सुनाए । दुलालले भोट नहाली ननिस्कने भन्दै तीन घण्टाजति धर्ना बसेपछि जिल्ला निर्वाचन अधिकृतले सहयोगीबाटै भोट हाल्ने व्यवस्था मिलाउन निर्देशन दिएका थिए । बिहान ९ बजे मतदान केन्द्र पुगेका उनले दिउँसो २ बजेमात्रै भोट हाल्न पाए । मैले परिस्थितिले गर्दा सहयोगी लिएर गएँ, कतिको परिवारका सदस्य हुँदैनन्, निर्वाचन अधिकृतले पनि निष्पक्ष मतदान गर्छन् भनेर कसरी विश्वास गर्ने ? जे भनिए पनि इच्छाएको व्यक्तिबाटै भोट हाल्न पाउनुपर्छ भन्ने हो, उनले भने, एकैघरका सदस्यले पनि मैले चाहेकैलाई भोट दिन्छन् भन्ने के ग्यारेन्टी ? एकाघरका परिवारका सदस्य वा मतदान अधिकृतले मत हाल्न सक्ने निर्वाचन व्यवस्थालाई संशोधन गर्न निर्वाचन आयोगमा माग राखे पनि सुनुवाइ नभएको नेपाल अपांग महासंघका वाग्मती प्रदेश सचिव पर्वत बिष्ट बताउँछन् । उनले भने, उदाहरणका लागि मैले क लाई भोट हाल्नु छ, भोट हाल्दै गर्दा परिवारका सदस्यले सुन्ने गरी नै क लाई छाप लगाएँ भने पनि ख मा या अरूमा भोट लाइदिएको हुन सक्छ, यही भएर विश्वासिलो व्यक्तिबाट लगाउन पाउनुपर्छ भनेर निर्वाचन आयोगमा माग राख्दै आएका हौं । उनी सामान्य दृष्टिविहीन हुन् । पाँच वर्षअघिको निर्वाचनमा उनलाई मतदान केन्द्रसम्म पुग्न गाह्रो भएन तर चुनाव चिह्न देख्न समस्या हुँदा आमाको सहारा लिनुपरेको थियो । उनकी आमा ज्येष्ठ नागरिक भएकाले दुवैले एकैचोटि बुथमा प्रवेश गर्न पाएका थिए तर बिष्टका कतिपय साथीले भने मतदानस्थल प्रवेश गर्ने चिह्न बुझ्न नसक्दा सुरक्षाकर्मीबाट अनावश्यक गाली खेप्नुपरेको थियो ।दृष्टिविहीनले अक्षर पढ्दा सहारा लिनुपर्ने स्क्रिन रिडर सफ्टवेयर ले मतदाता परिचयपत्र र मतपत्र पढ्न नसक्ने हुँदा अरूकै सहारा लिनुपर्छ । विश्वास गरेको व्यक्तिबाट भोट हाल्न पाउने सहजता नदिलाएसम्म मताधिकार सदुपयोग नहुने उनी बताउँछन् । अपांगता भएका व्यक्तिहरूको अधिकारसम्बन्धी ऐन २०७४ अनुसार शारीरिक अंग वा प्रणालीमा भएको समस्या तथा कठिनाइको आधारमा शारीरिक अपांगता, दृष्टिसम्बन्धी अपांगता, सुनाइसम्बन्धी अपांगता, बौद्धिक अपांगता, बहुअपांगतालगायत दस प्रकारमा वर्गीकरण गरेको छ । उनीहरू सबैको विशिष्ट खालका समस्या हुन्छन् र मतदानका समयमा आआफ्नै किसिमका अवरोध झेल्न बाध्य हुन्छन् । निर्वाचन प्रक्रियाबारे जानकारी गराउन बहिरा व्यक्तिहरूलाई दोभासे हुँदैनन् । गम्भीर खालको बौद्धिक अपांगता भएका व्यक्तिहरू भोट कसलाई हाल्ने भन्ने निर्णय लिन सक्दैनन् । शारीरिक अपांगता भएकाहरूका लागि र्याम्पलगायतका मैत्रीपूर्ण भौतिक संरचना विरलै उपलब्ध हुने गरेका छन् । जसले गर्दा मतदान स्थल पुगेर पनि मत खसाल्न निकै कष्ट व्यहोर्नुपर्छ ।राज्यले निर्वाचन प्रक्रियामा मतदानस्थलसम्म ह्विलचियर जान पाउनुलाई मात्रै अपांगतामैत्री ठान्दा दृष्टिविहीन, बौद्धिक अपांगतालगायत पूर्ण, अशक्त अपांगता भएका व्यक्तिहरूलाई स्वनिर्णयको मताधिकार प्रयोग गर्ने वातावरण नबनेको अधिकारकर्मीहरू बताउँछन् । ७५३ वटै स्थानीय तहमा हुने मतदानस्थलमा सामान्य ह्विलचियर लैजान सक्ने खालको र्याम्प अथवा पहुँचयुक्तताको व्यवस्था नहुने अधिकारकर्मी भोजराज श्रेष्ठ बताउँछन् । पाँच वर्षअघिको चुनावमा १८२० हजार मतदान केन्द्रमा मुस्किलले एक सयजतिमा मात्रै ह्विलचियर लैजान सकिने थियो होला, पहाडीहिमाली भेगमा त त्यो सम्भवै थिएन, उनले भने । उनी शारीरिक अपांगता भएका व्यक्ति हुन् । शारीरिक अपांगता भएका व्यक्तिले मतपत्रमा लगाइएको छापबारे सोधखोज गर्न र हेर्न सक्छन् । बहिरा व्यक्तिले मतदान शिक्षा पाएको खण्डमा आफैं मतदान गर्न सक्छन् । तर दृष्टिविहीन, बौद्धिक अपांगतालगायत गम्भीरखालका अपांगता भएका व्यक्तिलाई सहज नहुने हुँदा निर्वाचन ऐनमा विश्वास गरेको सहयोगीबाट भोट हाल्ने व्यवस्था राख्नुपर्ने उनीहरूको माग छ । परिवारका सदस्यले मतदान गरिदिँदा दुरुपयोग भएको समेत साथीहरूबाट गुनासो आएका छन्, त्यसैले विश्वास गरेको मान्छेबाट मतदान गर्न पाउँदा मात्रै हाम्रो मताधिकार सुरक्षित हुन्छ, राष्ट्रिय आदिवासी अपांग महिला संघ नेपालकी उपाध्यक्ष गंगा छन्त्यालले भनिन् । निर्वाचन कार्यक्रम सञ्चालन गर्दा अपांगता भएका व्यक्तिहरूलाई समेत निर्वाचन अधिकृत, मतदान अधिकृतजस्ता जिम्मेवारीमा खटाउनुपर्ने उनले बताइन् । अपांगता भएका व्यक्तिलाई मतदातामात्रै ठानियो, उनीहरूलाई निर्वाचन अधिकृत बनाउने, अरू जिम्मेवारीमा मतदान केन्द्रमा खटाउने हो भने अपांगता भएका मतदाताको समस्यालाई बुझ्न सक्छ, सहजीकरण गर्न सक्छ, यसतर्फ सरकारको ध्यान पुगेकै छैन । निर्वाचन आयोगका उपसचिव सूर्यप्रसाद अर्यालले निर्वाचन ऐन संशोधन गर्न संसद्बाटै जानुपर्ने हुँदा आयोगले कायम रहेकै व्यवस्थाअनुसार निर्वाचन सञ्चालन गर्ने तयारीमा रहेको बताए । परिवारको सदस्यबाट भोट हाल्न सक्ने नभए, निर्वाचन अधिकृतलाई विश्वास गर्नुपर्यो, उसको त जागिरको सवाल हुन्छ, त्यसमा मतदाताको इच्छाविपरीत गर्नै मिल्दैन, उनले भने, निर्वाचन प्रक्रियालाई अपांगतामैत्री बनाउन सिँढी चढ्नुपर्ने ठाउँमा मतदान केन्द्र नराख्नु भनेर निर्देशन दिइसकेका छौं, उनीहरूलाई मैत्रीपूर्ण र सम्मानजनक व्यवहार गर्न तालिमहरू दिइसकेका छौं ।"
अन्तर्राष्ट्रिय विमानस्थलको गिर्दो साख,"फर्स्ट इम्प्रेसन इज द लास्ट इम्प्रेसन अर्थात् पहिलो पटक मनमा बस्ने छाप नै अन्तिमसम्म रहन्छ भन्ने अंग्रेजी उक्ति सही हो भने हाम्रो त्रिभुवन अन्तर्राष्ट्रिय विमानस्थलले पर्यटकहरूमाझ नेपाल मुलुककै बदनामी गरिरहेको छ । यसका परम्परागत कमजोरीहरूलाई सुधार्नु त कता हो कता, बेलाबखत उल्टै पर्यटकहरूका निम्ति झन्झट थप्ने प्रयत्न भैरहँदा देशकै साख गिर्ने काम भैरहेको छ । पछिल्लो समय विदेशी यात्रु नेपाल आउँदा अनअराइभल भिसा शुल्क तिर्न साथमा दुई सय अमेरिकी डलर नगदै बोकेर आउनुपर्ने झन्झटिलो प्रावधान थपेर सिंगै जग हँसाइएको थियो । धन्न, सोमबार सरकारले उक्त निर्णय फिर्ता लियो र पर्यटकहरूले बेहोर्नुपर्ने अतिरिक्त सास्ती लम्बिन पाएन ।सार्वजनिक वृत्तमा व्यापक आलोचना भएपछि सरकारले उक्त निर्णय सच्याए पनि यस घटनाक्रमबाट हाम्रा सरकारी निर्णयाधिकारीहरूको सोच भने राम्रैसित झल्किएको छ । भिसा शुल्क नगदमा बुझाउन नसक्दा पर्यटकले प्रवेशाज्ञासमेत नपाउने अवस्था आउन सक्छ भन्दै सबै पर्यटकलाई कम्तीमा दुई सय डलर बराबरको नेपालमा विनिमय हुने मुद्रा लिएर आउन अन्तर्राष्ट्रिय विमानस्थलस्थित अध्यागमन कार्यालयले शुक्रबार जारी गरेको सूचना आफैंमा लाज नै लजाउने किसिमको थियो । यसमा देखाइएको एटीएम मेसिनमा विभिन्न प्राविधिक कठिनाइ भएकाले भिसा, मास्टरकार्डलगायत विद्युतीय माध्यमबाट भिसा शुल्क भुक्तान गर्न चाहने पर्यटकहरूले हैरानी बेहोर्नुपरेकाले उक्त विकल्प सुझाउनुपरेको कारण पनि उस्तै तुकहीन थियो । यस्ता हास्यास्पद र औचित्यहीन निर्णयहरू दोहोरिरहँदा सम्बन्धित अधिकारीहरूको व्यवस्थापकीय कौशलहीनता मात्र उदांगिँदैन, विदेशी नागरिकको सुविधाका सवालप्रति नेपाल गम्भीर नभएको सन्देश पनि जान्छ । त्यसैले आगामी दिनमा पनि यस्ता हचुवा निर्णयहरू हुन नदिन सम्बद्ध अधिकारीहरू गम्भीर बन्नुपर्छ । कुनै पनि सरकारी निकायको निर्णयले हाम्रो अतिथि देवो भवः को मन्त्रलाई गिज्याउनु हुँदैन । झन् मुलुकप्रति पहिलो प्रभाव पर्ने स्थल भएकाले विमानस्थलको सेवा र सुरक्षाको सवालमा कहिल्यै खेलाँची गर्नु हुँदैन । सबैलाई थाहै छ दीर्घकालीन रूपमै पर्यटनलाई मुलुकको अर्थतन्त्रको गतिलो आधारका रूपमा विकास गर्ने देशको नीति छ, कोभिड महामारी अलि मत्थर भएको यो बेला पनि पर्याप्त पर्यटक आइदिए विदेशी मुद्रा सञ्चितिको तत्कालीन संकटमा राहत पुग्थ्यो कि भन्ने आशा छ । पर्यटन क्षेक्र बौरिन सक्दा यसमा संलग्न व्यवसायी तथा जनशत्तिको व्यवसाय र जीविकोपार्जनमा भरथेग पुग्न सक्ने सम्बन्धित सबैको विश्वास छ । यसका निम्ति पर्यटकहरूलाई कसरी सुविधा दिने भन्ने चुनौती छ । यस्तो बेला, तिनै पर्यटकलाई अतिरिक्त सकस पर्ने नीति लाद्ने काम फेरि दोहोरिनु हुन्न । यसका निम्ति हाम्रा सबै सरकारी निकायहरूबीच देशको प्राथमिकता र तदनुरूप अंगीकार गर्नुपर्ने नीति तथा व्यवहारबारे न्यूनतम बुझाइ कायम हुनुपर्छ । किनभने, उक्त निर्णय अध्यागमन कार्यालयले विमानस्थल प्रशासनजस्तो सम्बन्धित सरकारी निकायसित समन्वय नगरी गरेको थियो । विमानस्थल प्रशासनले पर्याप्त एटीएम नराख्दा समस्या निम्तिएको र सहजीकरण गर्न साथमा डलर ल्याउने विकल्प अघि सारिएको अध्यागमनले जनाएको थियो । जबकि, अध्यागमनले कसरी एटीएमहरूलाई व्यवस्थित र प्रभावकारी बनाएर पर्यटकलाई सहज सेवा दिने भन्नेमै पो विमानस्थल प्रशासनसित समन्वय गर्नुपर्थ्यो । विदेशीमा नेपालको अध्यागमन सेवाप्रति नकारात्मक भावना पैदा हुने गरी निर्णय गर्नुअघि समस्या समाधानको युगानुकूल विकल्प खोज्नुपर्थ्यो । आखिर चौतर्फी विरोधपछि सोमबार विमानस्थल अध्यागमनमा राष्ट्रिय वाणिज्य बैंकका २ वटा एटीएम र २ वटा पोस मेसिन थप्ने निर्णय भएको छ, अब यसको यथाशीघ्र कार्यान्वयन जरुरी छ । सम्बन्धित अन्तरसरकारी निकायबीच उचित समन्वय भएको भए यो व्यवस्था पहिल्यै हुन सक्थ्यो, विमानस्थलको अनावश्यक बदनामी हुँदैनथ्यो । हवाई यात्राबाट नेपाल प्रवेश गर्ने विदेशी यात्रुले सास्ती बेहोर्नु नपरोस् भन्नेमा सम्बन्धित सबै सजग रहनुपर्नेमा द्विविधा छैन, तर यसका निम्ति उपाय पनि कुनै आदिम नभएर नवीनतम हुनुपर्छ । पर्यटकका लागि असुविधा हुने अर्को कुनै पक्ष छ भने त्यसमा पनि सुधार गरिनुपर्छ । विमानस्थलमा अन्य समस्या पनि उत्तिकै छन् । कहिले पासपोर्टसम्म नभएका व्यक्ति विमानसम्मै पुग्छन्, कहिले अध्यागमनको सर्भर डाउन हुँदा भिसा भएका यात्रु पनि उड्न पाउँदैनन् । अन्तर्राष्ट्रिय विमानस्थलका निम्ति असामान्य प्रकृतिका यस्ता घटनाहरू हुँदा लाग्छ यो देशको राजधानीस्थित अन्तर्राष्ट्रिय विमानस्थल नभएर भद्रगोलपूर्ण कुनै बसपार्क हो । अध्यागमन विभागको सर्भर डाउन भएर शनिबार मात्रै अन्तर्राष्ट्रिय उडान प्रभावित भए, नेपालबाट भारतलगायत तेस्रो मुलुक जाने विदेशी तथा स्वदेशी यात्रु अध्यागमन कक्षमा घण्टौं उभिन बाध्य भए । यस्ता घटनाबाट विदेशीहरूमाझ कुनै एउटा विमानस्थल र त्यहाँको अध्यागमन सेवाको गुणस्तरबारे मात्र नकारात्मक धारणा विकास भैरहेको हुँदैन, सिंगै देशको साख गिरिरहेको हुन्छ । त्यसैले सम्बन्धित सबै अधिकारीहरूले अध्यागमन सेवा सुधारका सवाललाई गम्भीरतापूर्वक मनन गर्नुपर्छ । लगानी थप्न अक्षम कुनै निजी कार्यालयमा जस्तो देशकै एक मात्र विमानस्थलमा पनि सर्भर डाउन हुने समस्या निम्तिनु हुन्न ।अध्यागमन र विमानस्थलबाट प्रदान गरिने सेवा तथा सुरक्षा सुधारमा सरकारी इच्छाशक्ति पनि पर्याप्त देखिँदैन । विमानस्थल सुरक्षा र भौतिक संरचना सुधारसम्बन्धी गृह मन्त्रालयका दुइटा प्रतिवेदन त्यसै थन्किएका छन् । भिजिट भिसामा जानेको व्यवस्थापन र विमानस्थलको भौतिक संरचना सुधार एवं सरोकारवाला निकायबीच समन्वय र विमानस्थल सुरक्षासम्बन्धी दुवै प्रतिवेदन अलपत्र पर्दा तिनमा औंल्याइएका सुझाव कार्यान्वयन हुन सकेका छैनन् । यसबाट विमानस्थलको समग्र सुधारमा सरकारले यथोचित चासो नदिएको देखिन्छ ।सम्बन्धित सबै निकाय र अधिकारीहरूले मनन गर्नुपर्छ विमानस्थलमा स्वदेशी तथा विदेशी यात्रुले अनावश्यक हैरानी बेहोर्नु नपरोस्, पर्यटकहरूलाई नेपाल भ्रमणका क्रममा पहिलो गाँसमै ढुंगा नलागोस्, र पर्यटनमार्फत समृद्धिको नेपाली सपनामा व्यवधान नआओस् । दुई सय डलर प्रकरणमा जस्तै होस्ल्याङे पाराले न विमानस्थलको साख रहन्छ, न देशकै । त्यसैले नेपाल आउने विदेशी तथा अन्तर्राष्ट्रिय समुदायमाझ मुलुकको छवि उजिल्याउन पनि विमानस्थलको सेवा र सुरक्षा सुधारलाई पहिलो सर्त बनाइनुपर्छ ।"
चुनाव नसारियोस्,"स्थानीय तहको निर्वाचनको दिन नजिक आइरहँदा सरकारमै सहभागी दलका मुख्य नेताले नै निर्वाचन आयोगमा दर्ता नभएका दललाई सहभागी गराउने बहाना देखाएर निर्वाचन सार्ने कुरा गरिरहेका छन् । अहिले अर्थतन्त्र निकै धराशायी भएको छ । आयोगले ५ अर्बभन्दा बढी रकम स्थानीय तहको निर्वाचनका लागि खर्च गरिसकेको र ४० भन्दा बढी जिल्लाका लागि मतपत्र छापिसकेको छ, यस्तोमा निर्वाचन सर्यो भने आयोग र जनसमुदायले पनि सशक्त प्रतिवाद गर्नुपर्छ । आयोगले कुनै दललाई दर्ता गराएर निर्वाचनमा सहभागी गराउन चाहेमा अन्य प्रणालीमा समस्या नहोला तर अहिलेसम्म छापिएका मत पत्र सबै खेर जानेछ । जिम्मेवार नेताहरूले नै निर्वाचन सार्न सकिने भने पछि नागरिकमाझ चुनाव होला कि नहोला भन्ने परेको छ । अयोगसँग निर्वाचनविरुद्ध अभिव्यक्ति दिनेलाई स्पष्टीकरण सोध्ने, कारबाही गर्नेलगायतका अधिकार भए पनि त्यो औपचाकिरतामै सिमित छ । आयोगले आफ्नो भूमिका सशक्त बनाउँदै बैशाखमै जसरी पनि निर्वाचन हुन्छ भनेर आश्वस्त पार्नु पर्छ । सुजन देवकोटा, पालुङ्टार४, गोरखा"
गठबन्धन होइन एकीकरण !,"स्थानीय तहको चुनाव नजिकिएसँगै राजनीतिक दलहरू गठबन्धन बनाउन व्यस्त छन् । हरेक पार्टीका आआफ्नै नीतिनियम, सिद्धान्त, विधान र ऐतिहासिक विरासत छन् तर चुनावमा हारिने भयंकर डरले हरेक पार्टीका कम्तीमा शीर्ष भनिने नेताहरू गठबन्धन वा तालमेल गरेरै मात्रै चुनावमा जाने ध्याउन्नमा छन् । पार्टीका तल्लो तहका संयन्त्रहरू भने कुनै पनि हालतमा चुनावी तालमेल गर्ने पक्षमा छैनन् । हालको पाँचदलीय सत्ताधारी दलहरूको गठबन्धन एकातर्फ छ भने एक्लै चुनाव लड्ने भन्दै आएको एमालेले सानातिना समूहरूपी दलहरूसमेत जुटाउँदै छ । सत्तासीन दलहरूमा विशेष गरी कांग्रेसको स्पष्ट बाहुल्य भएको भरतपुर महानगरमा माओवादीको र जनाधार नै नभईकन पोखरा महानगरमा एकीकृत समाजवादीको मेयर पाउनुपर्ने माग अनौठो छ । अन्यत्र पनि स्थानीयस्तरबाट चुनावी तालमेल गर्ने विषयमा विशेष गरी कांग्रेस तयार छैन तर पार्टी सभापति शेरबहादुर देउवा माओवादी अध्यक्ष पुष्पकमल दाहाल र समाजवादी अध्यक्ष माधव नेपालको मुख हेरेर उनीहरूका आफन्तका लागि भए पनि गठबन्धन गरिदिने पक्षमा छन्, यसले गर्दा आफ्नो पार्टीलाई हुने क्षति उनले आकलन गरेको देखिँदैन । कांग्रेसभित्रको एउटा पक्ष कुनै हालतमा पनि एकल चुनावी प्रतिस्पर्धामा जानुपर्छ भन्नेमा छ तर निर्णायक समितिमा त्यो पक्ष अल्पमतमा भएकाले देउवाले चाहेको निर्णय गराउन सक्ने देखिन्छ तर आफ्नै पार्टीका संगठनहरूको सिफारिसलाई बेवास्ता गरी जबर्जस्त गठबन्धन गरिए समग्रमा कांग्रेसलाई नै गम्भीर घाटा हुने निश्चित छ । तल्लो तहमा जनाधार र संगठन नै नभएको एकीकृत समाजवादीको र अपेक्षाकृतभन्दा धेरै भाग खोजिरहेको माओवादी एवं सबै ठाउँमा एकल प्रतिस्पर्धा गर्न चाहेको कांग्रेस पार्टी संयन्त्रको निर्णयले गठबन्धन भत्कने अवस्था पनि नजिकै देखिन्छ । चुनावी गठबन्धन अघिल्लो चुनावदेखि देखिन थालेको अनौठो राजनीति हो । अघिपछि सत्तोसराप गर्ने अनि चुनावमा एउटै उम्मेदवार उठाएर सँगै भोट माग्ने यो राजनीतिकर्मीका लागि लज्जाको विषय हुनुपर्ने हो । यहाँ नातावाद, कृपावाद, धनवाद, डनवाद हावी हुँदा सबै सिद्धान्तलाई तिलाञ्जलि दिएर गठबन्धन गर्ने परम्परा बसेको छ । विपरीत ध्रुवका माओवादीएकीकृत समाजजवादीकांग्रेस, एमालेराप्रपा लगायतका गठबन्धन केवल स्वार्थका लागि गरिएका उदाहरण हुन् । अन्त्यमा स्वस्थ प्रतिस्पर्धा गरेर योग्य व्यक्ति छनोट गर्न पाउने जन अधिकारलाई गठबन्धनका नाममा कुण्ठित गर्ने प्रयास नगरियोस् । शिवप्रसाद घिमिरे, पुरानो बानेश्वर, काठमाडौं"
खर्चिलो निर्वाचनले निम्त्याएको विकृति,"निर्वाचन प्रचारमुखीभन्दा पनि खर्चमुखी बन्दै गइरहेको छ । निर्वाचन आयोगले तोकेको सीमाभित्र खर्च विवरण देखाउने गरे पनि वास्तविक खर्च करोडौं हुने गरेको स्वयं नेताहरूले बताउने गरेका छन् । निर्वाचनमा हुने खर्च मात्र होइन, टिकट पाउन पनि उमेदवारहरूले खर्च गर्ने गरेका छन् । जसले धेरै खर्च गर्यो, उसैले चुनाव जित्ने परिपाटीले निर्वाचन प्रणालीलाई नै विकृत बनाउँदै लगेको छ । इमानदार मान्छेले टिकट नपाउने र टिकट पाउने मान्छे इमानदार नहुने भएपछि जनताले दुःख पाउनु स्वाभाविक नै हो । राजनीतिक दलहरूले नीति र सिद्धान्तभन्दा पैसालाई महत्त्व दिएपछि जनताले पनि किन सित्तैंमा भोट दिनु भनेर सोच्नु स्वाभाविक नै हो । खर्चिलो निर्वाचन प्रणालीलाई नियन्त्रण गर्ने दायित्व आयोग र सरकारको हो । आयोगले फजुल खर्च नियन्त्रण गर्न अहिलेसम्म कुनै कदम चालेको छैन । नेताहरूलाई चुनाव जिताउन व्यापारी र ठेकेदारहरूले समेत सहयोग गर्ने गरेका छन् । वास्तवमा व्यापारीहरूले गरेको सहयोग होइन, लगानी हो । निर्वाचन जितिसकेपछि व्यापारीहरूले जति सहयोग गरेका छन्, त्यसको दस गुणा बढी फाइदा हुनेगरी नीति बनाइदिने काम नेताहरूले गर्छन् । आफूले गरेको सहयोग लगानीमा रूपान्तरण भई दसौं गुणा फर्केर आउने भएकाले व्यापारीले सजिलै नेताहरूलाई सहयोग गर्ने गरेका छन् ।जब यस्ता उम्मेदवारले चुनाव जित्छन् तब उनीहरूको प्राथमिकता चुनावमा लगानी भएको रकम उठाउने हुन्छ । अर्को निर्वाचनमा चुनाव जित्न पनि पैसाकै आवश्यकता पर्ने भएकाले उसले आफ्नो कार्यकालको सुरुबाटै भ्रष्टाचार गर्न थाल्छ, यसरी संस्थागत भ्रष्टाचार मौलाउँछ । भ्रष्टाचार बढ्दै जानु गरिब जनताले दुःख पाउँदै जानु हो । तसर्थ जनताले आफ्नो भाग्य निर्माणको सुरुआती चरण भनेकै निर्वाचन हो । निर्वाचनमा राम्रो मान्छेलाई जिताउन सकियो भने राम्राराम्रा काम हुन थाल्छन् । राम्रो काम भएपछि जनताको भाग्य बलियो हुन थाल्छ । यसको उल्टो खराब नेता जिताउँदा भने खराबखराब काम हुन थाल्छ, भ्रष्टाचारको सुरुआत हुन्छ, त्यसपछि जनताको दशा सुरु हुन्छ । त्यसकारण समस्या ल्याउने कि समाधान भन्ने फैसला गर्ने जिम्मा जनताकै काँधमा छ । अतः २०७९ सालभित्र सम्पन्न हुन गइरहेको संघ, प्रदेश र स्थानीय तह निर्वाचनमा हाम्रोलाई होइन, राम्रोलाई मत हाली आफ्नो भाग्य आफैं निर्माण गर्न स्वयं जनता नै सचेत हुनुपर्ने देखिन्छ । पुरुषोत्तम घोरासैनी, बालाजु१६, काठमाडौं"
किन हुन्छ विप्लवहरूलाई द्विविधा ?,"अब त आफैंलाई प्रश्न र सन्देह गर्ने कि ?वर्तमान समय र परिस्थितिले जवाफ दिएको छ बादलले एमाले, एमालेका सर्वोच्च अध्यक्ष ओली र एमसीसीसँगै कमल थापाजस्ता मण्डलेहरूलाई शिरमा बोके भने किरण र विप्लवचाहिँ एमसीसी विरोधका नाममा राष्ट्रवादी मोर्चाबन्दीका क्रममा राजावादीहरूसँग पनि गठबन्धन गर्न पुगे, अनेक रूपमा पश्चगामी शक्तिसँग सहकार्य गर्ने चाहना पोख्न थाले । एक वा अर्को निहुँमा राजावादी र मण्डलेहरूसँगको साँठगाँठले भूपू र वर्तमान माओवादीहरूको वैचारिकराजनीतिक टाटपल्टाइलाई छर्लङ्याइरहेको छ । यस्तो राजनीतिक टाटपल्टाइकै एउटा नमुना हो एकीकृत जनक्रान्तिको स्थगन र शान्तिपूर्ण मार्गमा पदार्पणपछि पनि स्थानीय तहको निर्वाचनबारे द्विविधा । केन्द्रीय समितिमा बहिष्कारवादीको बहुमत हुँदाहुँदै हेडक्वार्टरबाट पार्टी एकतालाई बचाउने नाममा दोठ्याङ्गे फैसलाÙ पार्टी निर्वाचनमा नजाने तर नेताकार्यकर्तालाई स्वतन्त्र उम्मेदवारका रूपमा उठाउने दोधारे निर्णयÙ कतै एमालेसँग चुनावी तालमेल त कतै कांग्रेस, माओवादी, नेकपा एस र जसपासँग गठबन्धनको प्रयासले अरेमरे नीति नै नेकपाको विप्लवी नीति भन्नुपर्ने अवस्थामा पुर्याएको छ । यही अन्तरविरोधले नेकपाभित्र धर्मेन्द्र बाँस्तोला र हेमन्तप्रकाश वलीजस्ता नयाँ विप्लवहरू जन्माइरहेको छ, जो कुनै न कुनै रूपरंगका ठूलासाना प्रचण्ड, किरण, बादल र विप्लव बन्न अभिशप्त हुन सक्छन् । नेपालको राजनीतिको वामधारामा असाध्यजस्तै देखिएका आन्तरिक र बाह्य अन्तरविरोधको सम्यक् सम्बोधनबिना पुराना अन्तरविरोधको पुनरुत्पादन, तिनै अन्तरविरोधले नयाँनयाँ विप्लवको निर्माण, उनीहरूबाट आमूल परिवर्तनका भोका गरिखाने जनताको मनमस्तिष्कमा क्रान्तिका नाममा पुरानै भाष्य निक्षेपीकरण (डिफोजिट) गर्ने गोलचक्कर जारी रहने खतरा कम हुने अवस्था देखिएको छैन । यस गोलचक्करबाट मुक्तिका लागि चन्द वा बाँस्तोला वा वली र अन्य त्रान्तिप्रेमीहरूले सबैभन्दा पहिले आफ्नै मनमस्तिष्कमाथि सन्देह, प्रश्न र आलोचनाको आगो झोस्नु आवश्यक होला । यसका लागि आफूलाई डिक्लास (वर्गच्युत) गर्नु जति जरुरी छ, त्यत्तिकै आवश्यक छ आफ्नो मनमस्तिष्क र भाष्यलाई डिकास्ट (जातच्युत) गर्नु, डिब्राह्मनाइजिङ गर्नु, डिजेन्डरिङ गर्नु, डिफहाडेनाइजेसन गर्नु, डिनेसनाइजेसन गर्नु ।"
बाँधा कृषिश्रमिक र मुक्तिका सपना,"संसारमा दास प्रथाको सुरुआत कहिले भयो ? इतिहास र तथ्यहरू हेर्दा, झन्डै नौ हजार वर्षअगाडि, पहिलो पटक मेसोपोटामियामा जमिनको स्वामित्वका निम्ति भएको युद्धमा हारेका दुस्मनहरूलाई बन्दी बनाएदेखि दास प्रथा देखा परेको हो । त्यस बेला सुरु भएको दास प्रथा आजसम्म संसारभरि नै यो वा त्यो रूपमा कायमै छ । दास प्रथाविरुद्ध पहिलो सम्मेलन सन् १८४० मा लन्डनमा भएको थियो, जसमा महिलालाई सहभागी गराइएको थिएन । संयुक्त राष्ट्रसंघले दासत्वविरुद्ध पहिलो महासन्धि सन् १९२६ मा पारित गर्यो । नेपालले दासत्व र बाध्यात्मक श्रमविरुद्धका अन्तर्राष्ट्रिय महासन्धिहरूमा हस्ताक्षर गरिसकेको छ । नेपालको संविधानले कुनै पनि व्यक्तिलाई दास वा सोसरहको व्यवहार गर्न नहुने कुराको सुनिश्चित गरेको छ । यद्यपि हाम्रो समुदायमा दास प्रथाको अवशेष कायमै पाइनु दुर्भाग्यपूर्ण छ । राजमती मण्डल हरवाचरवा समुदायको दासत्वपूर्ण जीवनको मुक्तिमा लागिपरेको दुई दशकभन्दा बढी भयो । पूर्वी तराईका जिल्लाहरूमा राजमतीजस्तै हरवाचरवाका ७०,००० परिवार छन् । पुस्तौंदेखि मालिकका घरजग्गामा बसेका उनीहरूको आफ्नो जमिन र घर छैन । मालिककहाँ कृषिमा आधारित श्रम गर्नुबाहेक जीवन धान्ने अन्य विकल्प छैनन् । मालिकसँग लिएको ऋण कहिल्यै चुक्ता हुन सक्दैन, ब्याजदर पनि उच्च हुने गर्छ । कामको ज्याला पाइँदैन, पाइहाले पनि अत्यन्त न्यून छ । यसलाई प्रतिकार गर्न खोजे त्यही टाउको लुकाइआएको झुपडीबाट पनि उठिबास लाग्छ । त्यही भएर उनीहरू सम्पूर्ण परिवार सदस्य मालिककैमा, कोही खेतमा, कोही घरमा बिनाज्याला श्रम गर्न बाध्य छन् । केटाकेटी विद्यालय जानुको सट्टा गाईगोरु चराउँछन् वा इँटाभट्टामा काम गर्छन् वा होटलमा भाँडा माझ्छन् । हुर्किएपछि कामको खोजीमा भारत पस्छन् या मालिकबाट छुटकारा पाउँदैनन् । केही बालबालिका प्राथमिक तहसम्म विद्यालय त जान्छन् तर माध्यमिकमा विरलै मात्र पुग्छन् । महिला, बालिका हिंसा कति र कुन हदसम्म छ भन्ने लेखाजोखा गर्ने कोही छैन । अधिकांश दलित समुदायबाट छन् । उनीहरूले सरकारसँग मुक्तिको आग्रह गरेको वर्षौं भयो । न सरकारलाई उनीहरूको समस्या समस्या लाग्यो न त राजनीतिक दलहरूलाई नै । २०५८ सालअगाडि सुदूर र मध्यपश्चिमका कमैया समुदायले पनि जमिनदारका लागि परिवारै लागेर काम गर्नुपर्थ्यो । उनीहरूले कठिन आन्दोलन गरेर जमिनदारको दासत्वबाट मुक्ति पाए । मुक्ति घोषणापश्चात् ऋण त मिनाहा भयो, तर अरू सबै समस्या यथावत् रहे । सरकारले ल्याएको पुनःस्थापना कार्यक्रम अन्तर्गत आवासका लागि जमिनको केही समस्या हल भए पनि पुनःस्थापना कार्यक्रम व्यवस्थित र एकीकृत हुन सकेन । कमैया श्रममा पुरुषहरू खेतमा काम गर्थे (कमैया), महिलाहरू जमिनदारको घरभिक्र काम गर्थे (बुत्रही) अनि बालिकाहरू जमिनदारका केटाकेटी हेर्ने लगायतका काम (कमलहरी) । मुक्तिपश्चात् कमैया र कमलहरीहरूको पहिचान भयो तर उक्ति नै श्रम खर्चिएका बुत्रहीहरूको आफ्नो पनि समान पहिचान हुनुपर्ने मागको सुनुवाइ भएन, हालसम्म भएको छैन । पुस्तौंदेखि कृषिमै आधारित श्रम गरेका उनीहरूसँग कृषिबाहेक अन्य कामका लागि सीप थिएन । सरकारबाट पाएको जमिन पनि आवासका लागि मात्र थियो । कृषिका लागि उपयुक्त र पर्याप्त जमिन नहुँदा कसरी जीवनयापन गर्ने ? आवाससँगै शिक्षा, स्वास्थ्य, रोजगारी, सीप र सहझागिताका लागि विशेष कार्यक्रम नहुँदा मुत्त भएको २० वर्ष बितिसक्दा पनि उनीहरू उस्तै समस्याहरूमा जकडिएका छन् । धेरै मुक्त कमैया परिवार आफ्नो नाममा एक टुक्रा जमिन हुने सपना पूरा हुने पर्खाइमा छन् । सरकारले ल्याएको कमैया श्रम (निषेध गर्ने सम्बन्धी) ऐन लागू भएपछि कमैयाहरू त मुक्त भए, तर सुदूर र मध्यपश्चिमकै १२ जिल्लाका हलियाले भने मुक्तिका लागि अर्को आन्दोलन गर्नुफर्यो । र, २०६५ सालमा सरकारले हलिया मुक्तिको घोषणा गर्यो । मुत्ति घोषणापछि पुनःस्थापनाको ढाँचा र कार्ययोजना ल्याउन करिब ५ वर्ष लाग्यो, लागू गर्न भने थप ३ वर्ष । लगत र प्रमाणीकरणमै छुटेका करिब दुईतिहाइ हलिया परिवार त्यही पुनःस्थापना प्याकेजमा पनि पर्न सकेनन् । सुदूरपश्चिमका कठिन पहाडहरूमा जमिनदारको अधीनमा बसेका हलिया परिवार मालिकले निकालिदिए कहाँ जाने ? मुक्ति घोषणा त भयो, तर जीविकोपार्जनका निम्ति कुनै उपाय र माध्यम नहुँदा भारतमा श्रम गर्नु वा मालिककैमा गरिआएका कामलाई निरन्तरता दिनुबाहेक विकल्प रहेन । आखिरमा हलिया हलिया नै रहन बाध्य भए । अधिकांश हलिया परिवार दलित समुदायबाट भएकाले जातीय भेदभाव र हिंसा त छँदै छ । मुक्त भएको यतिका वर्षपछि पनि हलिया समुदाय आफ्ना मागहरू पूरा गर्न कहिले संघ त कहिले प्रदेशस्थानीय सरकारलाई हारगुहार गरिरहेकै छन् । उल्लिखित समुदायबाहेक नेपालका अन्य समुदाय पनि यस्तै बाँधा जीवन बाँच्न बाध्य छन् । तिनको खोजी र पहिचान अझै हुन सकेको छैन । ऐनमा परिभाषा स्पष्ट र पूर्ण नहुँदा एकै प्रकृतिका फरक समुदायहरूले एकपछि अर्को गर्दै मुक्तिको संघर्ष गर्नुपरिरहेको छ । ऐनमा कमैया श्रमिक भन्नाले भैसवार, गैवार, बर्दिकार, छेकवार, हरवा, चरवा, हली, गोठालो, कमलरिया वा अन्य यस्तै नामबाट कमैया श्रम गर्ने व्यक्ति सम्झनुपर्ने उल्लेख छ । यो परिभाषाले बाँधा श्रमिकको पहिचानमै अन्योल उत्पन्न गरेको छ । सरोकारवालाहरूले लामो समयदेखि कमैया श्रम निषेध ऐन परिमार्जन गरी एकीकृत बाँधा श्रम निषेध ऐन ल्याउनुपर्ने, बाँधा श्रमिकको परिभाषालाई स्पष्ट गर्नुपर्ने माग गरिरहेका छन् । ऐन परिमार्जन प्रक्रिया कहाँकिन अड्किएको छ, खोजीकै विषय भएको छ । मुक्त हलियाका सन्दर्भमा, संघीय सरकारले केन्द्रीय तहका सबै काम सकिएको र बाँकी काम सम्पादन गर्न गाउँनगर पालिकाहरूलाई जिम्मेवारी सुम्पिएको घोषणा गरिसकेको छ । तर स्थानीय सरकारहरूसँग यो विषयमा ठोस सूचना र कार्ययोजना छैन । प्रदेश सरकारले छुट हलियाका परिवारहरूको लगत संकलन गर्ने त भनेको छ तर त्यसको समायावधि लगायत अन्य प्राविधिक पक्ष अन्योलमै छन् । यता हरवाचरवाको पनि अहिलेसम्म पहिचान र मुक्ति हुन नै बाँकी छ । सरकारले सबभन्दा पहिला यो समुदायको पहिचान, लगत संकलन, फ्रमाणीकरण गर्दै मुक्त घोषणा गर्नु आवश्यक छ । सँगै विगतका कार्यत्रमबाट सिकेर दिगो पुनःस्थापनाको कार्ययोजना ल्याई हरवाचरवाको सवाललाई पूर्ण रूपमा समाधान गर्ने अवसर छ । त्यसका लागि स्थानीय र प्रदेश सरकारले पहल गर्नुपर्छ । अबका दिनमा यी समस्याहरूलाई राष्ट्रिय भूमि आयोगमार्फत एकमुस्ट रूपमा हल गर्नुपर्छ वा हुन्छ भन्ने आशय सरकारको छ । तर यसले कृषिमा आधारित बाँधा श्रमिकका मुद्दा बहिष्करणमा पर्ने सम्भावना बढेको छ । सरकारले यसो भनिरहँदा भूमि आयोगको कार्यक्षेत्रभित्र केके पर्छन् ? उल्लिखित समुदायका विशिष्ट समस्याहरू सम्बोधन गर्न सक्ने भूमिका र जिम्मेवारी भूमि आयोगलाई छ वा छैन ? भूमि आयोग वा दलित आवास योजना लगायत सरकारी कार्यक्रमले यी समुदायका बहुआयामिक समस्यालाई सम्बोधन गर्न सक्छन् ? सक्दैनन् भने भूमि आयोगले जमिन दिँदा मात्रै माथि उल्लिखित समुदायमाथि न्यायोचित हुन सक्छ त ?पुस्तौंदेखिका कृषिमा आधारित बाँधा श्रमिक समुदायका समस्या जटिल र विशिष्ट खालका छन् । अन्य भूमिहीन र यी समुदायको समस्या एकै नीतिले हल गर्न खोज्नु अन्यायपूर्ण हुन्छ । यी समुदायका लागि विशिष्ट पहिचानसहित जीविकोपार्जन, रोजगार, शिक्षा, स्वास्थ्य, सहभागिताका लागि निश्चित समयसम्म विशेष कार्यक्रम ल्याउनुपर्छÙ तीनै तहका सरकारले विशेष नीति ल्याउनु आवश्यक छ । सरकारले यो विषय अध्ययन गर्न भूमि व्यवस्था, सहकारी तथा गरिबी निवारण मन्त्रालय अन्तर्गत ७ सदस्यीय अध्ययन कार्यदल बनाएको छ, जुन प्रशंसनीय छ । तर कार्यदलमा सम्बन्धित समुदायको एक जना पनि नअटाउनु, महिला सदस्य पनि नहुनु लज्जास्पद छ । आफूलाई सर्वहारा वर्गको प्रतिनिधि भन्ने नेताहरू नै पटकपटक शासन प्रणालीमा पुग्दा पनि सबैभन्दा बहिष्करणमा पारिएका सीमान्तकृत समुदायका मुद्दाहरू सधैं पन्छाइरहनु विडम्बनापूर्ण छ । यस्ता समुदायका जीविकोपार्जन, सशक्तीकरण, पुनःस्थापनामा पहुँच बढाउन विभिन्न स्थानीय तथा अन्तर्राष्ट्रिय गैरसरकारी संस्थाले केही प्रयास गर्दै आएका छन् । तर पहिचान र भूमिजस्ता विषयसँग सम्बन्धित विषय सरकारकै अग्रसरताबिना समाधान गर्न सम्भव छैन । सरकारले विगतका कमीकमजोरी नदोहोरिने गरी पूर्वी तराईका हरूवाचरुवा समुदायको छिटोभन्दा छिटो मुक्ति र पुनःस्थापनाका काम अगाडि बढाउनु अत्यावश्यक छ । सँगै मध्य र सुदूरफश्चिममा रहेका मुक्त हलिया र मुत्त कमैया समुदायको पूर्ण पुनःस्थापनाका निम्ति पनि ठोस नीति तथा कार्यक्रम ल्याउनुपर्छ । अन्यथा एक्काइसौं शताब्दीमा पनि नागरिक दास बन्न बाध्य हुनुले आधारभूत मानव अधिकार र संविधानप्रदत्त मौलिक हकको धज्जी उडाइरहनेछ ।"
श्रीलंकामा १७ मन्क्री नियुत्त,कोलम्बो (एजेन्सी) श्रीलंकाका राष्ट्रपति गोटाभाय राजापाक्षले १७ नयाँ मन्क्री नियुत्त गरेका छन् । थपिएकामध्ये ८ मन्त्री पुरानै छन् । देशमा आर्थिक संकट गहिरिएपछि चर्केको आन्दोलनका कारण अप्रिल ३ मा मन्त्रिपरिषद्का सबै २६ सदस्यहरूले सामूहिक राजीनामा दिएका थिए ।
चीनमा बढ्यो कोरोना संक्रमण,"सांघाई (एजेन्सी) चीनका विभिन्न स्थानमा पछिल्लो समय कोरोना भाइरसको संक्रमण बढ्दै गएको छ । सांघाई सहरमा गत मार्चमा लकडाउन गरिएयता पहिलो पटक कोरोना संक्रमणका कारण ३ जनाको मृत्यु भएको छ । सांघाई स्वास्थ्य आयोगले मृत्यु भएका व्यक्तिहरू ८९ देखि ९१ वर्षका रहेको जनाएको छ । जटिल स्वास्थ्य समस्या देखिएपछि अस्पताल भर्ना गरिएका तीनै जनाले कोरोनाविरुद्धको खोप भने लगाएका थिएनन् । सांघाईका ६० वर्षभन्दा बढी उमेरका ३० प्रतिशतले खोपको पूर्ण मात्रा लिएका छन् । सांघाईमा यसअघि कोरोनाका कारण कसैको मृत्यु नभएको चीनले दाबी गरेको थियो । अधिकारीका अनुसार सांघाईमा सन् २०२० को मार्चयता सोमबार पहिलो पटक कोरोनाका कारण मृत्यु भएको हो । तर कतिपयले त्यसमाथि प्रश्न उठाउने गरेका छन् । मार्च अन्त्यमा ९ दिनका लागि भनेर लगाइएको लकडाउन हाल चौंथो सातामा प्रवेश गरेको छ । सहरका सबै नागरिकको सामूहिक परीक्षण गर्न लागिएको जनाइएको छ । सहरमा जारी निषेधाज्ञाका कारण लाखौं मानिसहरू घरभित्र बस्न बाध्य छन् । सांघाईको जनसंख्या हाल २ करोड ६० लाख हाराहारी छ । पछिल्लो समय निषेधाज्ञा कडा पारिएपछि भने सर्वसाधारणहरू आक्रोशित भएका बीबीसीले उल्लेख गरेको छ । प्रतिबन्धका कारण खाद्यान्न आपूर्तिमा समस्या देखिएको भन्दै मानिसहरूले सामाजिक सञ्जालमा गुनासो व्यक्त गरिरहेका बीबीसीले उल्लेख गरेको छ । स्थानीयले खानेकुरा, पिउने पानी तथा अन्य अत्यावश्यक सामग्री अन्यत्रबाट मगाउनुपरेको जनाएका छन् । त्यस्तै, तरकारी, मासु र अण्डाका लागि सरकारको भर पर्नुपरेको बताएका छन् । लकडाउन अवधि लम्बिँदै जाँदा सामान उपलब्ध गराउने सेवा, खुद्रा सामग्रीका वेबसाइट तथा सरकारले गर्दै आएको आपूर्ति प्रणालीमा ठूलो चाप थपिएको छ । तर दैनिक २० हजार जनाभन्दा बढी मानिसमा संक्रमण पुष्टि भइरहेकाले सरकारी अधिकारीहरूमाथि पनि चुनौती थपिएको छ । सांघाईमा सोमबार माक्रै २२ हजार २ सय ४८ जनामा संत्रमण पुष्टि भएको जनाइएको छ । केही सातायता सहरका प्रदर्शनी हल, विद्यालय तथा खुला स्थानलाई क्वारेन्टिन तथा अस्थायी अस्पताल बनाउन प्रयोग गरिएको छ । अन्य देशको तुलनामा संक्रमणको दर कम देखिएपछि शून्य कोभिड रणनीति अपनाएको चीनका लागि अहिलेको प्रकोप ठूलो चुनौती बनेको देखिएको छ । चीनले संक्रमण नियन्त्रणका लागि कडा लकडाउन तथा प्रतिबन्धहरू लगाउने गरेको छ । तर ओमिक्रोन भेरिएन्टको संक्रमण दरका कारण चीनको विद्यमान रणनीति लामो समयसम्म उफयोगी नहुने देखिएको छ ।"
युक्रेनका दर्जनौं सहरमा रुसको आत्रमण,"किभमस्को (एजेन्सी) रुसले युक्रेनका विभिन्न सहरमा फेरि आक्रमण तीव्र पारेको छ । युक्रेनी फौजले पूर्वी सहर क्रेमिनामाथिको नियन्त्रण गुमाएको सीएनएनले उल्लेख गरेको छ । लुहान्स्क क्षेक्रको सहर त्रेमिनामा रुसी फौज निकै धेरै सैन्य उपकरण लिएर प्रवेश गरेका छन् । सहरमा गएको २४ घण्टामा निकै भयानक आक्रमण भएको युक्रेनी अधिकारी र रुसी रक्षा मन्त्रालयले जनाएको छ । रुसी फौजले सोमबार युक्रेनी राजधानी किभसहित कम्तीमा ३ सय स्थानमा आक्रमण गरेको बीबीसीले उल्लेख गरेको छ । रुसी फौजले पश्चिमी सहर लभिभमा कम्तीमा ५ वटा शक्तिशाली क्षेप्यास्त्र फ्रहार गरेको छ । युक्रेनी अधिकारीहरूका अनुसार आत्रमणमा कम्तीमा ७ जनाको मृत्यु भएको छ । लभिभका मेयर एन्ड्री साडोवीले आइतबार बिहान रुसी सेनाले गरेको आक्रमणमा एक दर्जन घाइते भएका पुष्टि गरे । यसअघि रुसले खर्किभ, किभ, खेर्सान र अन्य सहरमा आक्रमण गरेपछि हजारौं सर्वसाधारण परिवारसहित लभिभ पुगेका थिए । खर्किभ सहरका आवासीय भवनमा गरिएको आक्रमणमा कम्तीमा दुई जनाको मृत्यु भएको छ । त्यस्तै, रुसी फौजले मरिपोल सहरमा युक्रेनी सेनाले पुर्याएका सबै अवरोध ध्वस्त पारिदिने जनाएको छ । ऊक्त सहरमा तैनाथ युत्रेनी सेनालाई रुसले आइतबार आत्मसमर्पणका लागि अन्तिम मौका दिएको थियो । तर युक्रेनी राष्ट्रपति भ्लोदिमिर जेलेन्स्की तथा प्रधानमन्त्री डेनिस स्मिहलले आत्मसमर्पण गर्न अस्वीकार गरेका थिए । सीएनएनसँग आइतबार कुरा गर्दै राष्ट्रपति जेलेन्स्कीले रुससँगको युद्ध अन्त्यका लागि देशको पूर्वी क्षेक्र त्याग्न नसकिने बताएका छन् । युत्रेनी सेना डोन्बास क्षेत्रमा रुसी फौजसँग लड्न तयार रहेको उनले बताए । रुसले भविष्यमा पनि किभ कब्जा गर्ने प्रयास गर्दैन भन्नेमा आफू विश्वस्त हुन नसकेको उनको भनाइ छ । यसैबीच, रुसी राष्ट्रपति भ्लादिमिर पुटिनले पश्चिमा देशहरूले आत्मघाती गोल गरेको दाबी गरेका छन् । रुसमाथि लगाइएको प्रतिबन्धले पश्चिमा अर्थतन्त्र बिग्रँदै गएको उनको भनाइ छ । रुसी अर्थतन्त्रबारे बोल्दै पुटिनले भनेका छन्, मुद्रास्फीति स्थिर छ । वस्तुको भाउ सामान्य छ ।फेब्रुअरी २४ मा युक्रेनमाथि आत्रमण सुरु गरेपछि पश्चिमा देशहरूले रुसविरुद्ध कैयौं प्रतिबन्धहरू लगाएका छन् ।"
पाण्डेय भारतीय सेना प्रमुख बन्दै,"नयाँदिल्ली (एजेन्सी) भारतीय सेनाका लेफ्टिनेन्ट जर्नेल मनोज पाण्डेय सेना प्रमुख हुने भएका छन् । भारतीय रक्षा मन्त्रालयले एक विज्ञप्ति जारी गर्दै सरकारले लेफ्टिनेन्ट जनरल पाण्डेयलाई नयाँ चिफ अफ आर्मी स्टाफ बनाउने निर्णय गरेको जनाएको हो । हाल भारतीय सेनाका उपप्रमुख रहेका पाण्डेय इन्जिनियर पनि हुन् । पाण्डेले मे १ बाट औपचारिक रूपमा जिम्मेवारी सम्हाल्ने भारतीय सञ्चारमाध्यमहरूले जनाएका छन् । हालका सेना प्रमुख मनोज मुकुन्द नरवाणेको २८ महिने कार्यकाल अप्रिल ३० मा सकिँदै छ । इन्जिनियरिङ कर्प्ससबाट चिफ अफ आर्मी स्टाफ हुने पाण्डेय पहिलो अधिकारीसमेत हुन् । उनी सन् १९८२ डिसेम्बरमा कर्प्स अफ इन्जिनियर्समा भर्ना भएका थिए । अपरेसन पराक्रम को समयमा पाण्डे जम्मु तथा कश्मीर क्षेत्रको नियन्त्रणका लागि पलानवाला क्षेत्रको इन्जिनियर रेजिमेन्टको कमान्डर रहेका थिए । सन् २००१ डिसेम्बरमा भारतीय संसद् भवनमा भएको आक्रमणपछि भारत र पाकिस्तान युद्धको अवस्थामा पुगेका थिए । त्यस समयमा भारतले पश्चिमी सीमा क्षेत्रमा ठूलो संख्यामा सैनिक तथा हतियार परिचालन गरेको थियो । ३९ वर्षे सैनिक जीवनमा पाण्डेयले पश्चिम थिएटरको इन्जिनियरिङ ब्रिगेड, लद्दाख क्षेत्रको पहाडी डिभिजन र पूर्वोत्तर कर्प्सको कमान्ड गरेका थिए ।पूर्वी कमान्डको नेतृत्व गर्नुअघि उनी अन्डमान तथा निकोबार कमान्डको प्रमुख रहेका थिए । गत डिसेम्बरमा हेलिकोप्टर दुर्घटनामा जनरल विपिन रावतको मृत्यु भएपछि रिक्त चिफ अफ डिफेन्स स्टाफमा भने सरकारले कुनै निर्णय गरेको छैन । भारतीय स्थल सेनाध्यक्षलाई नेपाली सेनाको पनि मानार्थ महारथीको उपाधि प्रदान गर्ने गरिन्छ ।"
बन्दरगाहमा निजी क्षेत्रले ल्याएनन् कन्टेनर,"(काठमाडौं)  दुई साताअघि तामाझामसाथ उद्घाटन भएको चोभार सुक्खा बन्दरगाह अहिले सुनसानप्रायः छ । जाँचपासका लागि मालवाहक कन्टेनर छैनन् । नेपाल इन्टरमोडल यातायात विकास समिति, चोभारमा रहेका भन्सार कार्यालय र बैंक कर्मचारी मालबाहक कन्टेनरको पर्खाइमा छन् । तर बन्दरगाहमा अहिलेसम्म निजी क्षेत्र आएको छैन । उद्घाटनका दिन ४ वटा कन्टेनर आए, त्यसपछि एउटा पनि कन्टेनर आएका छैनन् । नेपाल उद्योग वाणिज्य महासंघ, नेपाल चेम्बर अफ कमर्स र नेपाल फ्रेट फरवार्डर्स एसोसिएसनलाई मौखिक रूपमा भनेका छौं, समितिका कार्यकारी निर्देशक आशिष गजुरेलले भने, चोभार भन्सार कार्यालयबाट पनि पहल भइरहेको छ । बन्दरगाह नबन्दा निजी क्षेत्रले छिटो बनाउनुपर्ने दबाब दिँदै आएको थियो । निजी क्षेत्रको व्यापार सहजीकरण गर्नु बन्दरगाहको उद्देश्य हो । राज्यको काम व्यवसायमैत्री वातावरण बनाउने र बन्दरगाह निर्माण गरिदिने हो । अब निजी क्षेत्र पनि आउनुपर्यो, उनले भने, केही सुविधा थप्नुपरे तयार छौं । सहजीकरणका लागि भन्सार कार्यालय पनि छ । बन्दरगाह निर्माण सकिएको करिब १० महिनापछि चैत २२ मा बन्दरगाहको औपचारिक उद्घाटन भएको हो । वीरगन्जबाट आएका चार मालबाहक कन्टेनर प्रवेश गराएर प्रधानमन्त्री शेरबहादुर देउवाले बन्दरगाहको सुरुवात गरेका थिए । वीरगन्जलगायत भन्सारका नाममा खोलिएको एलसी चोभारका लागि संशोधन गर्नुपर्दा व्यवसायी उत्सुक नदेखिएको चोभार भन्सार कार्यालय प्रमुख धनबहादुर गरवालको बुझाइ छ । व्यवसायीहरूले वीरगन्ज, भैरहवा भन्सारका लागि एलसी खोलेका छन् । त्यही भएर तत्काल आकर्षण देखिएन, गरवालले भने, धेरैजसो व्यवसायीले भन्सार एजेन्ट राखेका हुन्छन् । एजेन्टले पनि दुई जनासम्म प्रतिनिधि नियुक्त गर्न पाउछन् । एउटा भन्सार र व्यापारीको काम गरिरहेको एजेन्ट प्रतिनिधि अर्कोमा जान त्यति चाहँदैनन् पनि ।बन्दरगाहमा मालबाहक सवारीका लागि पार्किङ स्लट, स्टोर र वितरण सेन्टर अझै पूर्ण रूपमा बनिनसकेको निजी क्षेत्रको भनाइ छ । अन्य नाकाबाट आउँदा कन्टेनरको लक बिग्रिएको अवस्थामा र मालबाहक ट्रक तोकेकै समयमै आइनपुग्दा २०० प्रतिशत भन्सार तिर्नुपर्ने प्रावधान छ । कुनै चालकले बदमासी गरेर लक बिगारे ट्रकमा भएका वस्तुको २ सय प्रतिशत भन्सार तिर्नुपर्छ । त्यो जोखिम उठाउन व्यवसायी तयार छैनन्, नेपाल फ्रेट फरवार्डर्स एसोसिएसनका एक उच्च अधिकारीले भने, बिमाको पनि समस्या छ । सिपिङ कन्टेनर काठमाडौँ ल्याउँदा कन्टेनरमा समस्या भए बिमाको सुविधा पनि नरहेको ती अधिकारी बताउँछन् । कन्टेनर दुर्घटना भए कसले जिम्मा लिने ? उनले भने, त्यही भएर पनि समस्या भयो । ५ सय कन्टेनर तथा ५ सय ट्रकका लागि आवश्यक ६५ हजार वर्गमिटरको पार्किङ क्षेत्र, भान्सार, क्वारेन्टिन, सुरक्षा र अपरेटर कम्पनी बन्दरगाहमा रहेको समितिको दाबी छ । बैंकलगायत अन्य संरचनाका लागि तीन भवन, तीन गोदाम, तीन एप्राइजल सेड, स्टफिङडिस्टफिङ सेड, तीन धर्मकाँटा, विद्युतीय सबस्टेसन, बाउन्ड्री लाइटलगायत पूर्वाधार निर्माण गरिएको छ । २६० रोपनी क्षेत्रफलमा निर्मित बन्दरगाहको लागत १ अर्ब ५४ करोड हो । बन्दरगाहमा ३५० वटा ट्रक पार्किङ, ढल प्रशोधन केन्द्र, कुल आयोजना क्षेत्रको ६ प्रतिशत क्षेत्रफलमा हरियाली लगायत सुविधा छ । भैरहवा, वीरगन्ज भन्सार कार्यालयहरूमा मालवाहक सवारीको लाइन बस्नुपर्ने अवस्था छ । चोभार भन्सार कार्यालयमा भने वीरगन्जकै शुल्क रहेकाले उपत्यका भन्सारमा स्वागत गर्न आतुर छौं, निर्देशक गजुरेलले भने, केही गुनासो भए सहजीकरण गर्न तयार छौं । चोभार बन्दरगाहको सम्भावना भएकाले विस्तारै चल्ने महासंघ अध्यक्ष शेखर गोल्छा बताउँछन् । चोभार बन्दरगाह ठूलासँगै साना निर्यातकर्ता, हस्तकला एवं पस्मिनाका लागि उपयुक्त भएको उनको भनाइ छ । साना व्यवसायीले प्याकिङ गरेर सीधै निर्यात गर्न सक्छन् । बन्दरगाहमा निजी क्षेत्रको पूर्ण सहयोग छ, उनले भने, बन्दरगाह एकै दिनमा चल्ने कुरा पनि होइन । पूर्ण रूपमा सञ्चालन हुन समय लाग्छ ।नेपाल चेम्बर अफ कमर्सका अध्यक्ष राजेन्द्र मल्लले पनि निजी क्षेत्रबाट सहयोग भएको दाबी गरे । मुलुकमा हुने कुल आयात निर्यात व्यापारको करिब ५० प्रतिशत काठमाडौंबाटै हुने भएकाले चोभार बन्दरगाह उपलब्धिमूलक भएको उनको भनाइ छ । उपत्यकामा पस्मिना, कार्पेटलगायतको सम्भावना छ, आआफ्ना सामानको ब्रान्डिङ गरेर चोभारबाटै निर्यात गर्न सकिने उनले जानकारी दिए ।"
बिग्रँदो अर्थतन्त्र सुधारमा बल्ल तात्यो अर्थ मन्त्रालय,"(काठमाडौं)  बिग्रँदो अर्थतन्त्र सुधारका लागि कुनै कदम नचालेको भन्दै आलोचना भइरहेका बेला सार्वजनिक खर्चमा मितव्ययिता अपनाउन भन्दै सरकारले केही महत्त्वपूर्ण कदम चालेको छ । गत चैत ३० मा बसेको मन्त्रिपरिषद् बैठकबाट सरकारले सार्वजनिक खर्चलाई मितव्ययी तथा प्रभावकारी बनाउनेसम्बन्धी मापदण्ड, २०७८ लाई केही परिमार्जन गर्दै थप कडाइसाथ लागू गर्ने निर्णय गरेको हो । गत असोज २२ मा जारी भएको उक्त मापदण्डले सरकारी सुविधामा पाइने इन्धनमा १० प्रतिशत कटौती गर्ने व्यवस्था गरेकामा अहिले त्यसलाई संशोधन गरेर दोब्बर बनाइएको छ । अब सरकारी सुविधाको इन्धनमा २० प्रतिशत कटौती गरिनेछ । पेट्रोलियम पदार्थको उच्च आयातका कारण विदेशी मुद्रा सञ्चिति घट्दै गएर भुक्तानी सन्तुलन बिग्रिएपछि सरकारले इन्धन खर्च कटौती गर्ने निर्णय गरेको हो । इन्धन शीर्षकमा विभिन्न मन्त्रालय, निकाय तथा सरकारसँग सम्बद्ध सार्वजनिक संघसंस्थाले बाँकी बजेटको २० प्रतिशत गर्नुपर्नेछ, अर्थ मन्त्रालयले सोमबार जारी गरेको निर्देशनमा भनिएको छ, यो निर्णय विकास आयोजना, शान्ति सुरक्षा, अत्यावश्यक सेवा र आगामी स्थानीय तहको निर्वाचनका लागि भने लागू हुनेछैन । सरकारी सुविधामा इन्धन पाइरहेका सबै राजनीतिक तथा प्रशासनिक पदाधिकारीको इन्धन सुविधा कटौती गरिनेछ । सरकारको यस्तो निर्णय आगामी असार मसान्तसम्म लागू हुने पनि अर्थ मन्त्रालयले जनाएको छ । सरकारी इन्धनको खर्चमा मितव्ययिता भएनभएको अनुगमनको जिम्मा प्रधानमन्त्री तथा मन्त्रिपरिषद्को कार्यालय र संघीय मामिला तथा सामान्य प्रशासन मन्त्रालयलाई दिइएको छ । सरकारी सुविधाको इन्धनमा २० प्रतिशत कटौतीसम्बन्धी निर्णय पालनाको अनुगमन सबै केन्द्रीय निकाय, सबै संवैधानिक निकाय र प्रदेशको हकमा प्रधानमन्त्री तथा मन्त्रिपरिषद्को कार्यालय र स्थानीय तहको हकमा संघीय मामिला तथा सामान्य प्रशासन मन्त्रालयले गर्नेछ, निर्देशनमा भनिएको छ ।सरकारले सार्वजनिक खर्चमा मितव्ययिता कायम गर्नेसम्बन्धी मापदण्ड र त्यसको कार्यान्वयनका लागि थप अरू केही व्यवस्था पनि लागू गरेको छ । सरकारको नयाँ निर्णयअनुसार अब बहुवर्षीय ठेक्कासम्बन्धी मापदण्डविपरीत कुनै फनि कार्यक्रमलाई स्रोत सहमति दिइनेछैन । त्यस्ता कार्यत्रमका लागि स्रोत सहमति नमाग्न विषयतगत मन्त्रालय र सम्बन्धित निकायलाई सरकारले निर्देशनसमेत दिएको छ । सरकारी निकायहरूको संगठन तथा व्यवस्थापन सर्वेक्षण (ओ एन्ड एम सर्भे) नगर्ने र त्यस्तो सर्वेक्षणको पूर्वस्वीकृति लिने प्रस्ताव मन्त्रिपरिषद्मा नपठाउने निर्णय पनि सरकारले गरेको छ । पत्रपत्रिका खरिद, छपाइ, गोष्ठी, सेमिनार, आन्तरिक भ्रमणलगायतको खर्चमा मितव्ययिता अपनाउने र सरकारको अनिवार्य प्रतिनिधित्व जनाउनुपर्नेबाहेक सरकारी खर्चमा विदेश नपठाउने गरी कार्यविधि संशोधन गरिएको छ ।अर्थतन्त्रका सूचक र मुख्यगरी बाह्य क्षेत्रमा चाप परिरहेका बेला त्यसलाई नियन्त्रण तथा व्यवस्थापनका लागि सरकारले चालेको यो दोस्रो कदम हो । यसअघि गत कात्तिकमा सरकारले चाँदीको भन्सार बढाएको थियो भने सुन आयातको कोटा घटाएको थियो । विलासिलाका वस्तुमा एलसी खोल्न रोक्ने रोक्नुपर्ने सुझाव नेपाल राष्ट्र बैंकले सरकारलाई दिए पनि त्यसमा भने कुनै औपचारिक निर्णय लिइएको छैन ।"
प्राविधिक शिक्षामा पाठ्यक्रमदेखि शुल्कसम्म विभेद,"(काठमाडौं)  सरकारले चलाएका शिक्षण संस्थामै प्राविधिक शिक्षाको पठनपाठन, पाठ्यक्रम, मूल्यांकन र शुल्कमा ठूलो अन्तर रहेको पाइएको छ ।प्राविधिक शिक्षा तथा व्यावसायिक तालिम परिषद् (सीटीईभीटी) र शिक्षा तथा मानवस्रोत विकास केन्द्रमार्फत शिक्षण संस्थामा विद्यालय तह र सो सरह प्राविधिक धारको पठनपाठन हुन्छ । फरकफरक पाठ्यक्रम र मूल्यांकन पद्धतिका आधारमा सीटीईभीटी र केन्द्रअन्तर्गतका संस्थाबाट प्रत्येक वर्ष करिब ३० हजारको हाराहारीमा जनशक्ति उत्पादन हुँदै आएको छ । त्यति मात्र होइन केन्द्रले कक्षा सञ्चालन गर्ने सामुदायिक विद्यालयमा निःशुल्क र सीटीईभीटीकै आंगिक शिक्षण संस्थामा चर्को शुल्कमा प्राविधिक शिक्षाका विभिन्न विषयको अध्यापन हुन्छ । केन्द्रको तथ्यांकअनुसार देशभरका २ सय ९९ सय सामुदायिक विद्यालयमा सिभिल, इलेक्ट्रिकल, कम्प्युटर इन्जिनियरिङ, पशु, कृषि विज्ञान र संगीत विषयको एक वर्ष व्यावहारिक अभ्याससहित ५ वर्षे कोर्स (कक्षा ९१२) निःशुल्क पढाइ हुन्छ । तर, सीटीईभीटीका आंगिक शिक्षण संस्थामा यी विषयका ३ वर्ष डिप्लोमा तह पढ्न ८५ हजारदेखि ९८ हजार रुपैयाँसम्म शुल्क लाग्छ । सीटीईभीटी सम्बन्धनका निजी शिक्षण संस्थामा यी विषय पढ्न २ लाख ५ हजार रुपैयाँसम्म शुल्क लिइन्छ । सीटीईभीटीका अनुसार सिभिल, इलेक्ट्रिकल, कम्प्युटर इन्जिनियरिङ विषय आंगिकमा ९८ हजार र निजीमा २ लाख ५ हजार रुपैयाँ शुल्क लाग्छ भने पशु, कृषि विज्ञान अध्ययन गर्न आंगिकमा ८५ हजार र निजीमा १ लाख ७५ हजार रुपैयाँ शुल्क तोकिएको छ ।अनिवार्य तथा निःशुल्क शिक्षालाई ऐनले कक्षा १२ सम्म निःशुल्क भने पनि सीटीईभीटीका आंगिक शिक्षण संस्थाले नै विद्यार्थीसँग शुल्क लिन्छन् । सीटीईभीटीले प्रदान गर्ने एसईईपछिको डिप्लोमा तहको पठनपाठन पनि कक्षा १२ सोसरहको पढाइ हो । सरकारले प्राविधिक शिक्षालाई एउटै छाताको दुईवटा बिँड जस्तो बनाएको छ, प्राविधिक शिक्षाका विज्ञ हरि प्रधानले भने, एउटै विषयको पठनपाठनको प्रक्रिया र नतिजासमेत एउटै किसिमको हुन्छ । सामुदायिक विद्यालयमा प्राविधिक धार अध्ययन गर्ने १४ हजार ५ सय विद्यार्थी आगामी शुक्रबारदेखि हुने एसईई परीक्षामा सहभागी हुँदै छन् । सरकारले अनुदान दिए सीटीईभीटीले पनि निःशुल्क कक्षा सञ्चालन गर्न सक्ने सदस्यसचिव जीवनारायण काफ्लेले जनाए । सीटीईभीटीका पूर्वसदस्यसचिव रामहरि लामिछानेले राज्यले कक्षा ९१२ र डिप्लोमा तहमा एउटै विषयमा दुई खाले कक्षा सञ्चालन गरेर विभेद बढाएको जनाए । उनले भने, राज्यको पैसा सोत्तर बनाउने काम भएको छ, शिक्षामा यो अन्तर हुनुहुँदैन । पाठ्यक्रम विकास केन्द्रका महानिर्देशक अणप्रसाद न्यौपानेले दुई किसिमको पाठ्यक्रमको अन्त्य हुनुपर्ने बताए । ९१२ र डिप्लोमाको प्राविधिक शिक्षाको उद्देश्य मध्यम स्तरको जनशक्ति तयार गर्ने हो, उनले भने, पाठ्यक्रममा एकरूपता ल्याउने प्रयास भइरहेको छ । कार्यदलका सदस्य तथा राष्ट्रिय परीक्षा बोर्डका सदस्यसचिव दुर्गाप्रसाद अर्यालले सीटीईभीटीको पढाइ सर्वसाधारणको पहुँच बाहिर रहेकाले सामुदायिक विद्यालयमा कक्षा ९ देखि नै प्राविधिक धार लागू गर्नुपरेको बताए ।"
विमानस्थलमा डलर बोक्नुपर्ने प्रावधान हट्यो,"काठमाडौं (कास) त्रिभुवन अन्तर्राष्ट्रिय विमानस्थल हुँदै नेपाल भित्रने विदेशी नागरिकले भिसा शुल्क भुक्तानी गर्न २ सय अमेरिकी डलर बोकेर आउनुपर्ने प्रावधान खारेज भएको छ । अध्यागमन विभाग, त्रिभुवन अन्तर्राष्ट्रिय विमानस्थल अध्यागमन कार्यालय र विमानस्थलस्थित नागरिक उड्डयन कार्यालयका अधिकारी सम्मिलित बैठकले सो व्यवस्था हटाएको हो । शुल्क भुक्तानीका लागि राखिएका एटीएम मेसिनले काम नगरेको कारण देखाउँदै अध्यागमन कार्यालयले शुक्रबार विदेशी नागरिकले साथमा २ सय डलर बोकेर आउनुपर्ने प्रावधान जारी गरेको थियो । विद्युतीय भुक्तानीलाई सहज बनाउनुको साटो नगद कारोबारलाई बढावा दिएको भन्दै चौतर्फी विरोध भएपछि सोमबार अध्यागमन डेस्कमा शुल्क भुक्तानी गर्न प्रविधिसहितको भौतिक संरचना सुधार एवं विस्तारको निर्णय भएको हो । गृहमन्त्री बालकृष्ण खाँणले विभाग, अध्यागमन र प्रशासनका अधिकारीलाई बोलाएर सेवा चुस्त र छरितो बनाउन निर्देशन दिएका थिए । अध्यागमनका महानिर्देशक नारायणप्रसाद भट्टराईको संयोजकत्वमा प्रमुख अध्यागमन अधिकृत पुष्पराज शाही, विमानस्थल नागरिक उड्ययन कार्यालयका प्रमुख प्रेमनाथ ठाकुर र राष्ट्रिय वाणिज्य बैंकका प्रतिनिधि सम्मिलित बैठक बसेको थियो । बैठकले २ सय डलरको प्रावधान हटाउने, शुल्क भुक्तानी गर्दा यात्रुको चाप हुन नदिन राष्ट्रिय वाणिज्य बैंकका दुइटा एटीएम मेसिन तथा भिसा र मास्टर्ड कार्ड रिड गर्ने २ वटा प्वाइन्ट अफ सेल (पोस) मेसिन थप्ने निर्णय गरेको छ । अहिले अध्यागमन डेस्कमा वाणिज्य बैंकका ४ वटा र प्रभु बैंकको एउटा मेसिन छ । महानिर्देशक भट्टराईले अध्यागमन, विमानस्थल प्रशासन र बैंकबीच समन्वय गर्ने, समस्या आए तत्कालै समाधान खोज्ने गरी अघि बढ्ने र हाललाई एटीएम बुथ र पोस मेसिन थप गर्ने निर्णय भएको बताए ।"
भ्रष्टाचारविरुद्ध कार्टुन कला,"(काठमाडौं)  कार्टुनिस्ट क्लब अफ नेपालले निसाना शीर्षकमा कार्टुनकला प्रदर्शनी गरेको छ । बबरमहलस्थित नेपाल आर्ट काउन्सिलमा जारी प्रदर्शनीमा राजनीतिदेखि शिक्षा, स्वास्थ्य, यातायातलगायत क्षेत्रमा मौलाएको भ्रष्टाचार र अनियमिततालाई मूल विषय बनाइएको छ । कार्टुनहरूले मूलतः राजनीतिक विषयलाई केन्द्रमा राखेर यसभित्र भइरहेको विकृति विसंगतिलाई व्यंग्य गरेको छ । कोरोना महामारीका समयमा स्वास्थ्य क्षेत्रमा भएको भ्रष्टाचार र अनियमितताबारे कार्टुन कलाहरूले बोलेका छन् । कार्टुनिस्टहरू दुर्गा बराल, अविन श्रेष्ठ, रविन सायमी, रवि मिश्र, अक्रिन अधिकारी, रवीन्द्र मानन्धर, देवेन्द्र थुम्केली, केशवराज खनाल, सुदर्शन सिग्देललगायतका दुई दर्जनभन्दा बढी कार्टुनिस्टहरूले भ्रष्टाचारलाई कलात्मक रूपमा देखाएका छन् । विशेष गरी चित्रकलाको फाँटमा चिनिएका सुषमा राजभण्डारी, जीवन राजोपाध्याय, कृष्णगोपाल श्रेष्ठलगायतकाले समेत कार्टुन कलामार्फत अहिलेको भ्रष्टाचारजस्तो विसंगतिलाई केलाउने जमर्को गरेका छन् । राजभण्डारीले मुलुकमा तस्कर, दलाल, माफिया, बिचौलिया, भ्रष्टाचारीका कारण भइरहेको भ्रष्टाचारलाई नियन्त्रण गर्नुपर्छ भन्ने भावलाई प्रस्तुत गर्ने कार्टुन कला बनाएकी छन् । त्यस्तै मानन्धरले राजनीतिक दलका नेताहरूले सत्ताको बागडोर सम्हाल्नुअघि लिइने शपथग्रहणलाई व्यंग्यात्मक रूपमा प्रस्तुत गरेका छन् । तीव्र रूपमा बढेको भ्रष्टाचारलाई नियन्त्रण गर्ने संयन्त्र राज्यका नरहेको पक्षलाई समेत उनले कार्टुनमा देखाएका छन् । सिग्देलले सामुदायिक विद्यालयमा विद्यार्थीलाई दिइने दिवा खाजामा समेत भइरहेको अनियमिततालाई खाजा शीर्षक राखेर कार्टुन तयार गरेका छन् । प्रदर्शनी उद्घाटन गर्दै सभामुख अग्निप्रसाद सापकोटाले मुलुकमा भ्रष्टाचार मौलाउँदै गएको स्विकार्दै खबरदारी गर्ने खालका कार्टुनहरू जरुरी रहेको भनाइ राखे । भ्रष्टाचारविरुद्ध निसाना बनाएर सातै प्रदेशमा अभियानका रूपमा लैजाने संकल्प गर्नुभएको छ, उनले भने ।"
बेलायतबाट कैदीको पत्र,"लन्डन (कास) लन्डन बस्ने कलाकर्मी सनमकुमार बैराग आफ्नो डेब्यु निर्देशन फिल्म कैदीको पत्र लिएर आउने तयारीमा छन् । ईश्वर मानन्धरको कथामा आधारित उक्त फिल्म प्रदर्शनको तयारीमा छ । गीत, पटकथा, संवाद तथा निर्देशन सनमकै छ । स्कटल्यान्डमा छायांकन गरिएको हो । स्कटल्यान्डको क्रिफ, आवरफेल्दी, केनमोर, ओवन, ग्लास्गो आदिमा छायांकन गरिएको फिल्मका लागि क्यामेरामेन, सहायक निर्देशकसहित ७ जनाको प्राविधिक टोली नेपालबाटै बोलाइएको थियो । विदेशी र नेपाली कलाकार अभिनीत फिल्ममा ३५ प्रतिशत संवाद अंग्रेजीमै छ । खुसी सम्हाल्न नसक्दा आफैंले निम्त्याएका दुःखले मानिसलाई कुन हदसम्म पुर्याउँछ भन्ने चलचित्रको मुख्य मर्म रहेको निर्देशक सनम बताउँछन् । मायाको बाँध फुटेर बगेको जीवन कति कहालीलाग्दो हुन्छ भन्ने पनि फिल्मले उजागर गरेको छ, उनले भने । विदेशको संघर्ष, बेलायत आएपछि नेपालीको अपेक्षा, आवासीय भिसा बनेपछि आउने परिवर्तनजस्ता जल्दाबल्दा विषय फिल्ममा उठान गरिएको छ । स्कटल्यान्डका रमणीय दृश्य, नेपाली र बेलायती कलाकारहरूको सम्मिश्रण, उत्कृष्ट प्राविधिक पक्ष, संवाद र गीत संगीतले फिल्म राम्रो बनेको निर्माण पक्षको भनाइ छ ।नेपालमा भने फिल्म आगामी तिहारपछि प्रदर्शनमा ल्याउने सनमको योजना छ । कोरोना महामारीअघि छायांकन गरिएको फिल्मको पोस्ट प्रोडक्सनको काम लकडाउनमा झन् राम्रोसँग गर्न पाएको उनले बताए । पूरै फिल्म बेलायतमा बनाउन कम चुनौतीपूर्ण थिएन, उनले भने, तर नेपालबाट प्राविधिक टिम, बेलायतको स्थानीय निकायले गरेको सहयोग र साथीभाइको प्रेरणाले डेब्यु निर्देशनमा खासै समस्या लागेन । नेपालछँदा दर्जनौं नाटक र टेलिचलचित्र लेखन निर्देशन एवं अभिनय गरेका सनम झन्डै २३ वर्षअघि बेलायत आइपुगेका हुन् । बेलायत बसाइका क्रममा पनि उनले कलाकर्म छाडेनन् । केही वर्षयता त उनी पूर्णकालीन रूपमा कला क्षेक्रमै सत्रिय छन् । सन् २०१६ मा भूकम्पमा आधारित नाटक समय दृश्य निर्देशन गरे । त्यसको एक वर्षपछि सन् २०१७ दसवर्षे सशस्त्र द्वन्द्वसम्बन्धी नाटक जीगिषा निर्देशन एवं अर्को वर्ष सन् २०१८ मा ऐतिहासिक नाटक भीमसेन थापा निर्देशन गरेर उनले बेलायतवासी नेपालीको मन जिते । कोभिड कहरमा आधारित सर्ट मुभी शून्य र बेलायतमा जनगणनासम्बन्धी सामाजिक सन्देशमूलक भिडियोलगायत कैयौं प्रोजेक्ट गरिसकेका उनी वर्षको एउटा नाटक र एक चलचित्र निर्माण गर्ने उद्देश्यअनुरूप अहिले नाटक आयो गोर्खाली र चलचित्र स्याडो अफ डार्क लाइफ को काम गरिरहेका छन् ।"
मिस नेपालका लागि आवेदन खुला,"काठमाडौं (कास) मिस नेपाल २०२२ का लागि आवेदन खुला गरिएको छ । द हिडन ट्रेजरले सोमबार होटल याक एन्ड यतिमा गरेको पत्रकार सम्मेलनमा आगामी नयाँ संस्करणका लागि आवेदन खुला गरेको जनाएको हो ।मिस नेपाल प्रतियोगितामा सहभागीले सोमबारदेखि वैशाख ३१ सम्म मिस नेपालको वेबसाइटमार्फत निःशुल्क आवेदन दिन सक्नेछन् । प्रतियोगितामा ५ फिट ३ इन्च उचाइ भएका १८ देखि २७ वर्षका देशभरका युवतीहरू सहभागी हुन पाउनेछन् । यस वर्ष मिस नेपाल वर्ल्ड, मिस नेपाल अर्थ र मिस नेपाल इन्टरनेसनल गरी तीन मात्र मुख्य टाइटल रहनेछन् । मिस सुप्रानेसनल फ्रेन्चाइजलाई भने यस वर्ष निरन्तरता नदिइने भएको छ । यस वर्ष मिस नेपालको पेजेन्टलाई फराकिलो र देशभरबाट प्रतिनिधित्व बढाउन सातै प्रदेशमा अडिसन मिति तय गरेको अध्यक्ष दिवाकर राजकर्णिकारले बताए । अडिसन काठमाडौंलगायत वीरगन्ज, धरान, धनगढी, नेपालगन्ज, पोखरा र सुर्खेतमा हुनेछ । आयोजकका अनुसार काठमाडौंमा भने वैशाख ९ देखि २७ सम्म अडिसन हुनेछ । अन्य सहरमा हुने अडिसनका लागि निश्चित मिति र स्थान छिट्टै तय गरिने राजकर्णिकारले बताए । हिडन ट्रेजरले मिस नेपाल २०२२ को फाइनल भने असार ४ मा ललितपुरको गोदावरीस्थित नवनिर्मित सनराइज कन्भेन्सन सेन्टरमा गर्ने भएको छ । कार्यक्रममा मिस नेपाल वर्ल्ड २०२० का विजेता नम्रता श्रेष्ठले ताज पहिरिएपछि मिस वर्ल्डसम्मको आफ्नो यात्राका अनुभवहरू निकै उत्साहपूर्ण र नौलो रहेको सुनाइन् । मैले २३ वर्षको यात्रामा भन्दा डेढ वर्ष अवधिमा धेरै कुरा सिक्ने मौका पाएँ, उनले भनिन्, ब्युटी अफ प्रपोजका लागि पुल बनाउने कामले मलाई अझ जिम्मेवार बनायो । मिस नेपाल प्रतियोगिताले जीवन परिवर्तनका लागि धेरै कुराहरू सिकाएको उनले बताइन् । सबैको साथ, सहयोग, समर्थन र सौहार्दपूर्ण सम्बन्धका कारण नै मिस वर्ल्ड जस्ता संस्थासँग व्यावसायिक सम्बन्ध कायम भएको २५ औं वर्ष प्रवेश गरेकोमा हिडन ट्रेजरका निर्देशक सुवर्ण क्षेक्रीले खुसी व्यत्त गरे । कोरोनाकै कारण हिडन ट्रेजरले मिस नेपाल २०२१ को संस्करण भने गर्न सकेको थिएन ।"
सागरको साहस,"काठमाडौं (कास) कास्कीका सागर सुनार सगरमाथा आरोहणमा जाने भएका छन् । ३ फिट ७ इन्च कदका उनलाई पर्यटन विभागले सोमबार आरोहण अनुमतिपत्र दिएको छ । होचा पुड्का संघका सदस्यसमेत रहेका उनी काठमाडौंको हिमालयन सेफर्ड इको टुरिज्मको व्यवस्थापनमा हुन लागेको आरोहणमा दलका सदस्यका रूपमा जान लागेका हुन् । उनले ६ महिनाअघि दोलखाको रोल्वालिङ क्षेत्रको ५,९२५ मिटरको रामदुङ हिमाल आरोहण गरेका थिए । पेसाले सुनका गहना कालिगढ सुनारले अशक्तता भएकाहरूका मुद्दालाई उठाउँदै हिमाल आरोहणमा जान लागेको बताए । सबैभन्दा अग्लो हिमाल आरोहण गर्ने विश्वकै होचो व्यक्ति हुने लक्ष्य राखेको छु, उनले कान्तिपुरसँग भने, मेरो उद्देश्य सामाजिक भेदभाव घटाउने, जलवायु परिवर्तनको असरबारे जागरण फैलाउने पनि छ । हिमालयन सेफर्डका चार शेर्पा सहयोगी र गाइड पेम्बा दोर्जे शेर्पाको साथमा आरोहणको तयारी छ ।"
लिभरपुललाई म्यानचेस्टरले धक्का देला ?,"राङनिकलाई डिफेन्सको चिन्ताम्यानचेस्टर प्रशिक्षक राङनिकलाई लिभरपुलको सामना गर्दा सबैभन्दा ठूलो समस्या आफ्नो टिमको डिफेन्समा रहेको छ । उनी मान्छन्, नर्विचविरुद्ध प्राप्त जितमा जस्तै खेल्ने हो भने लिभरपुलविरुद्ध सजिलो हुने छैन । त्यस जितमा पनि उनी खुसी हुन सकेका थिएनन् । टिमका केही समर्थकले पनि आफ्ना खेलाडीको प्रदर्शनमा निराशा पोख्दै आएका छन् । म्यानचेस्टरलाई च्याम्पियन्स लिग छनोटको सम्भावना जीवन्त राख्न लिभरपुलविरुद्ध आफू अनुकूल नतिजा निकाल्न आवश्यक हुनेछ । लिभरपुल स्वयं अद्वितीय रूपमा चार उपाधिको अभियानमा छ । त्यसमध्ये टोलीले लिग कप जितिसकेको छ । लिभरपुल एफए कपको फाइनल र च्याम्पियन्स लिगको सेमिफाइनल पुगिसकेको छ । टोलीलाई प्रिमियर लिगमा पनि आफ्नो चुनौती कायम राख्न घरमै म्यानचेस्टरलाई हराउन आवश्यक छ । म्यानचेस्टरले ठीक यही स्थितिमा लिभरपुललाई निर्णायक धक्का दिनसक्छ । तर राङनिकलाई आफ्नै डिफेन्सले धोका दिनेमा डर छ । प्रिमियर लिगको पुछारमा रहेको नर्विचविरुद्ध खेलको अन्त्यतिर दुई गोलको अवसर दिएर म्यानचेस्टर शनिबार दबाबमा आएको थियो । राङनिक मान्छन्, म्यानचेस्टरले निकै सजिलो ढंगले दुई गोलको अवसर दिएको थियो । उनी भन्छन्, जतिले नर्विचविरुद्धको खेल हेरेको हुनुपर्छ, ती सबैले भन्नेछन्, हाम्रो डिफेन्सको प्रदर्शन कमजोर रह्यो । लिभरपुलले भर्खरै म्यानचेस्टर सिटीलाई हराएको छ । टोलीका सामु चार उपाधिको सम्भावना कायम छ ।उनी थप्छन्, त्यसैले हाम्रो प्रदर्शन मजबुत हुन आवश्यक छ, विशेषतः डिफेन्समा । नर्विचविरुद्धको खेलमा जस्तै खेल्ने हो भने एनफिल्डमा एक अंक जित्न पनि गाह्रो हुनेछ । तर हामी सकारात्मक रहन आवश्यक छ । जतिबेला खेलमाथि लिभरपुलको पकड रहनेछ, त्यही बेला हामीले राम्रो खेल्नुपर्नेछ । सिजनको सुरुमा ओल्ड ट्राफोर्डमा भएको खेलमा भ्रमणकारी लिभरपुलले ५० को एकपक्षीय जित निकालेको थियो, त्यसैले पनि म्यानचेस्टर सतर्क रहनुपरेको हो ।"
विराट र सनराइजको जित,"(काँकडभिट्टा)  विराट वारियर्स र सनराइज काँकडभिट्टाले रसोइ झापा सुपर लिग क्रिकेट प्रतियोगितामा सोमबार रोमाञ्चक जित पाएका छन् । विराटले धुलाबारी टाइगरलाई १८ रन र बोस्टर्न ब्लास्टरलाई सनराइजले ६ विकेटले हराए । सनराइजले ४ अंक जोडेको छ । पहिलो जित आत्मसात गरेको विराटको खातामा २ अंक छ । २ खेल हारेको बोस्टर्न अंकविहीन छ । धुलाबारीले टस जितेपछि ब्याटिङ गरेको विराटले २० ओभरमा ८ विकेट गुमाई २ सय ९ रन बनायो । विवेक यादवले ३५ बलमा ८१ रन बनाए । यो प्रतियोगिताकै सर्वाधिक व्यक्तिगत स्कोर हो । उनले ८ छक्का र ३ चौका प्रहार गरे । अंकित सुवेदीले ४७, सोनु अन्सारीले २५ र सिद्धान्त लोहनीले २१ रनको योगदान दिए । धुलाबारीमा गुलशन झा, ज्ञानेन्द्र श्रेष्ठ र दीपेश कँडेलले ११ विकेट लिए । जवाफमा धुलाबारी १ सय ९१ रनमै अलआउट भयो । गुलशन झाले सर्वाधिक ४९, मुकुन्द यादवले २७ र सुजन थपलियाले २३ रन जोडे । विराटका अंकित सुवेदीले ३ तथा अनिष लुइँटेलले २ विकेट लिए । विवेक प्लेयर अफ द म्याच बने । आइतबार फितलो प्रदर्शन गरेका करण केसीको सोमबार ब्याटिङलाइन सुधारियो । तर, बलिङ भने आशातीत थिएन । सनराइज काँकडभिट्टासँगको खेलमा उनले व्यक्तिगत ७६ रन बनाए । तर, उनको टिम भने रोमाञ्चक खेलमा ६ विकेटले पराजित बन्यो । टस जितेको सनराइजले बोस्टर्नलाई ब्याटिङ गर्न मैदानमा निम्त्याएको थियो । बोस्टर्नले २० ओभरमा ४ विकेट गुमाएर १ सय ९० रन बनायो । करणको ७६ बाहेक दीपु भुजेलले ३९ र विधान गोश्वामीले ३२ रन जोडे । सनराइजका फिर्दोश अन्सारीले २ तथा कमल खत्री र शुभांकर उराँवले ११ विकेट लिए । बोर्स्टनको सानदार योगफललाई सनराइजले निकै कठीन संघर्षपछि लक्ष्य भेट्टायो । टोलीले खेल सकिन २ बल बाँकी छँदा ४ विकेट क्षतिमा जित निकाल्यो । जितमा सन्दीप ढुंगाना नायक बने । ७८ रनको योगदान दिएका उनी प्लेयर अफ द म्याच बने । मुख्य प्रायोजक रसोइ तोरी तेलका झापा प्रतिनिधि बजरंग गोयलले पुरस्कार हस्तान्तरण गरे । भुलाल दंगाल र फिर्दोस अन्सारीले २८२८ तथा शुभांकर उराँवले २१ रन जोडे । सनराइजका खेलाडीको विष्फोटक बलिङसामु बोस्टर्नका बलरहरू फिक्का बने । करण केसीको बलिङलाइन सोमबार पनि सुधारिएन । बरू विधान गोश्वामी र राहुल पाठकले २२ विकेट झारे । मंगलबार भद्रपुर राइजिङ किङविरुद्ध धुलाबारी टाइगर र वोस्टर्न ब्लास्टरविरुद्ध विराट वारियर्सबी प्रतिस्पर्धा हुनेछन् ।"
सूर्य नेपाल च्यालेन्ज आजदेखि,"(काठमाडौं)  सूर्य नेपाल गल्फ टुर २०२१२२ को छैटौं प्रतियोगिता सूर्य नेपाल च्यालेन्ज रोयल नेपाल गल्फ क्लब (आरएनजीसी) मा मंगलबार सुरु हुँदै छ ।आयोजक नेपाल प्रोफेसनल गल्फर्स एसोसिएसन (एनपीजीए) का महासचिव दीपक आचार्यका अनुसार चारदिने प्रतियोगितामा ३६ व्यावसायिक र २० एमेच्योर गल्फरले प्रतिस्पर्धा गर्नेछन् । कुल ५ लाख ४५ हजार रुपैयाँ पुरस्कारको प्रतियोगितामा ३६ होलको खेलपछि शीर्ष २१ प्रो कट बनाएर फाइनल चरणका लागि छनोट हुनेछन् । उनीहरूसँगै उत्कृष्ट ६ एमेच्यारले पनि अन्तिम दुईदिन खेल्नेछन् ।एमेच्योर गल्फर सुवास तामाङले गत सिजनको सूर्य नेपाल च्यालेन्जको उपाधि जितेका थिए । यसपालि उनीसँगै भुवन नगरकोटी, जयराम श्रेष्ठ, सञ्जय लामा, रवि खड्कालगायत उपाधि दाबेदार मानिएको छ । विजेता प्रोले १ लाख, उपविजेताले ६५ हजार र तेस्रो हुनेले ४६ हजार हात पार्नेछन् । कट बनाएका व्यावसायिक गल्फरले कम्तीमा १० हजार पाउनेछन् ।प्रोफेसनल गल्फ टुर अफ इन्डिया (पीजीटीआई) को प्रतियोगितामा व्यस्त रहेका शुक्रबहादुर राई भने सूर्य नेपाल च्यालेन्जमा हुने छैनन् । यही प्रतियोगिता खेल्नका लागि बेलायतबाट ७ एमेच्योर गल्फर नेपाल आएको पनि महासचिव आचार्यले बताए ।"
बायर्न र पीएसजी उपाधि नजिक,बर्लिन (एएफपी) बायर्न म्युनिकले अर्को सप्तान्त लगातार दसौं बुन्डेसलिगा जित्न सक्ने भएको छ । बायर्नले आइतबार आर्मिनिया बेलफेल्डलाई ३० ले हराएपछि बायर्न लिग उपाधि नजिक पुगेको हो । ज्याकोब लार्सनको आत्मघाती गोलपछि बायर्नका लागि सर्गे जियानब्रे र जमल मुसिलाले गोल गरे ।जितपछि बायर्नले लिगतालिकामा ९ अंकको अग्रता लिएको छ । लिगमा ४ चरणको खेल बाँकी छ । अब बायर्नले शनिबार दोस्रो स्थानको बोरुसिया डर्टमन्डको सामना गर्नेछ । शीर्ष दुई स्थानबीचको खेलमा बायर्नले स्पष्ट जित निकाल्न नसकेको स्थितिमा लिग उपाधिका लागि थप केही समय पर्खनुपर्नेछ ।फ्रान्सपेरिस केलियन एमबाप्पेले पेनाल्टीबाट गरेको निर्णायक गोल मदतमा पेरिस सेन्ट जर्मेन (पीएसजी) आइतबार मार्सेलाई २१ ले हराएर फ्रान्स लिग वान उपाधि नजिक पुगेको छ । यसअगाडि पीएसजीले नेयमरको गोलमा अग्रता लिएको थियो । मार्सेका लागि भने डुजे क्यालेटाले बराबरी गोल फर्काएका थिए । जितपछि पीएसजी दोस्रो स्थानको मार्सेमाथि १५ अंकको स्पष्ट अग्रता लिन सफल भएको छ । लिगमा अब ६ चरणका खेलमात्र बाँकी छ । माउरिसियो पोचेटिनोको पीएसजीलाई गोल अन्तरको पनि राम्रो अग्रता प्राप्त छ । पीएसजीले यसै साता लिग जितेर गत वर्ष लिलेलाई सुम्पेको उपाधि फर्काउन सक्ने छ ।स्पेनम्याड्रिड करिम बेन्जेमाले इन्ज्युरी समयको दोस्रो मिनेटमा गरेको गोल मदतमा रियल म्याड्रिडले आइतबार स्पेनी ला लिगामा सेभियालाई ३२ ले हराएर स्पेनी ला लिगा उपाधि नजिक पुगेको छ । तेस्रो स्थानको सेभियाले इभान राकटिच र एरिक लामेलाको गोलमा अग्रता लिएको थियो ।
पक्लिहवा र खहरे फाइनलमा,पाल्पा (कास) पाल्पाको माथागढी कप खुला फुटबल प्रतियोगिताको फाइनलमा रूपन्देहीको माछापुच्छ्रे फुटबल क्लब पक्लिहवा र भ्याली फुटबल क्लब पाल्पा खहरे भिड्ने भएका छन् । सोमबार सेमिफाइनलमा पक्लिहवाले सगरमाथा फुटबल क्लब पूर्व नवलपरासी सर्दीलाई १० ले हराएको हो । पहिलो हाफको सातौं मिनेटमा पक्लिहवाका मोहन थापाले गरेको गोल नै निर्णायक रह्यो । त्यसपछि दुवै पक्षले गोल गर्न सकेन । दोस्रो सेमिफाइनलमा खहरेले न्यु युथ युनियन तानसेनलाई २० ले हरायो । भ्यालीका सवि गुरुङले २३ औं मिनेटमा गोल गरेर टिमलाई अग्रता दिलाए । भ्यालीकै रोशन दर्लामीले दोस्रो हाफको तेस्रो मिनेटमा दोस्रो गोल थपेका थिए । युथ युनियनले गोल फर्काउन सकेन । माथागढी गाउँपालिकाको सहयोगमा सराई युवा क्लबको संयोजनमा फुटबल प्रतियोगिता आयोजना गरिएको हो । विजेताले २ लाख र उपविजेताले १ लाख रुपैयाँ पुरस्कार पाउने संयोजक कृष्ण सारुले बताए ।
दिल्लीका खेलाडीलाई कोरोना,नयाँ दिल्ली (एएफपी) इन्डियन प्रिमियर लिग (आईपीएल) टिम दिल्ली क्यापिटल्सका एक खेलाडी सोमबार बिहान गरिएको र्यापिड एन्टिजेन टेस्टका क्रममा कोरोना भाइरस संक्रमित पाइएको छ । संक्रमित खेलाडी विदेशी रहेको मानिएको छ । उनलाई हल्का ज्वरो तथा टाउको दुखाइको समस्या रहेको भनिएको छ । भारतीय क्रिकेट नियन्त्रण बोर्ड (बीसीसीआई) ले दिल्ली क्यापिटल्स टिमलाई पुना जान जानबाट रोकेको पनि बताइएको छ । नयाँ चरणबाट आरटी पीसीआर टेस्टपछि मात्र थप निर्णय गरिनेछ । त्यसअघि शुक्रबार मात्रै टिका फिजियो प्याट्रिक फारहार्टलाई कारोना संक्रमण भएको पुष्टि भएको थियो । त्यसको भोलिपल्ट टिमका एक सहयोगी सदस्यलाई पनि कोरोना संक्रमण पुष्टि भएको थियो । दिल्लीले बुधबार पुनाको महाराष्ट्र क्रिकेट संघको स्टेडियममा पन्जाब किंग्सको सामना गर्ने छ । बीसीसीआईका लागि थप संक्रमण हुनबाट रोक्न आवश्यक पाइला चाल्न दबाब बढेको छ । त्यसैक्रममा बोर्डले दिल्ली र रोयल च्यालेन्जर्स बैंग्लोरबीचको खेलमा खेलाडीलाई एक आपसमा हात मिलाउनबाट रोकेको थियो । दिल्लीका सबै खेलाडीलाई सामाजिक दूरी कायम राख्न भनिएको छ । बोर्डले मैदानबाहिर रहेका सबै खेलाडीलाई मास्क लगाएर बस्न निर्देशन दिएको छ ।
च्याम्पियनसिप निर्णायकमा नोर्बु,"काठमाडौं (कास) तेक्वान्दोका नेपाली निर्णायक नोर्बु लामाले विश्व तेक्वान्दो च्याम्पियनसिपमा निर्णायकको भूमिका निर्वाह गर्ने भएका छन् । प्रतियोगिता सोमबारदेखि दक्षिण कोरियाको गोयाङमा सुरु हुँदै छ । तेक्वान्दोका सहायक प्रशिक्षक नोर्बुले पुम्से विधामा निर्णायकको भूमिका निर्वाह गर्नेछन् । उक्त प्रतियोगिता पुम्सेकै विश्व च्याम्पियनसिप हो । नोर्बुले सन् २०२०, २०२१ र २०२२ मा एसियाली खुला, २०२२ मा विश्व तेक्वान्दो मुजु प्रतियोगितामा निर्णायकको भूमिका निर्वाह गरिसकेका छन् । अनलाइन प्रतियोगितामा पनि उनी निर्णायकको जिम्मेवारीमा रहिसकेका छन् ।"
तेक्वान्दो खेलाडी कोरिया जाँदै,"काठमाडौं (कास) दक्षिण कोरियाको गोयाङ सहरमा हुने वर्ल्ड पुम्से च्याम्पियनसिपमा नेपालका ५ खेलाडीले प्रतिस्पर्धा गर्ने भएका छन् । अप्रिल २१ देखि २४ तारिख हुने च्याम्पियनसिपमा पुरुष ५० वर्षमुनि समूहमा रोशन खान, ४० वर्षमुनि समूहमा कमल श्रेष्ठ, ३० वर्षमुनि समूहमा प्रेमबहादुर लिम्बु र पार्वती गुरुङ तथा जुनियर १७ वर्षमुनि समूहमा अब्बास अन्सारीले प्रतिस्पर्धा गर्नेछन् । च्याम्पियनसिपमा भाग लिने कमल र पार्वती १३औं दक्षिण एसियाली खेलकुद (साग) का स्वर्ण विजेता हुन् । च्याम्पियनसिपमा स्वर्ण जितेमा एक लाख ५० हजार, रजत पदक जितेमा एक लाख र कांस्य जितेमा ५० हजार नगद पुरस्कार प्रदान गरिने बताइएको छ ।"
गणेशमान स्मृति बक्सिङ आज,"काठमाडौं (कास) सर्वोच्च नेता गणेशमान सिंहको स्मृतिमा गणेशमान सिंह स्मृति राष्ट्रिय बक्सिङ प्रतियोगिता मंगलबार सुरु हुने भएको छ । वीर गणेशमान सिंह स्पोर्ट्स कमिटीको आयोजनामा हुने प्रतियोगितामा सात प्रदेश र तीन विभागीय टोलीको सहभागिता रहनेछ । काठमाडौंको वसन्तपुर डबलीमा शनिबारसम्म चल्ने प्रतियोगिताको सम्पूर्ण तयारी पूरा भएको संयोजक राजीव श्रेष्ठले बताए । प्रतियोगिताको तयारी पूरा भएको छ । सातै प्रदेशका खेलाडी, प्रशिक्षक र टिम व्यवस्थापक काठमाडौं आइसकेका छन्, उनले भने । प्रतियोगितामा पुरुषतर्फ ४८, ५७, ६३, ६९, ७५, ८१, ९१ केजी गरी सात तौल समूहमा प्रतिस्पर्धा हुनेछ । महिलातर्फ ४८, ५४५७, ६०, ६४६९, ६९७५ केजी गरी पाँच तौल समूहमा प्रतिस्पर्धा गराइने छ । प्रतियोगितामा प्रदेश १ बाट ७ पुरुष र ४ महिला, मधेस प्रदेशबाट ७ पुरुष र ५ महिला, वाग्मती प्रदेशबाट ७ पुरुष र ३ महिला खेलाडीले प्रतिस्पर्धा गर्नेछन् । गण्डकी प्रदेशबाट ७ पुरुष३ महिला, लुम्बिनी प्रदेशबाट ६ पुरुष र ४ महिला, कर्णाली प्रदेशबाट ६ पुरुष र ४ महिला, विभागीय टोली आर्मी क्लबबाट ७ पुरुष र ५ महिला, एपीएफबाट ५ पुरुष र ५ महिला र पुलिस क्लबबाट ४ पुरुष र २ महिला खेलाडीले प्रतिस्पर्धा गर्नेछन् । प्रतियोगितामा ६५ पुरुष र ३७ महिला खेलाडीको सहभागिता रहने छ । हरेक तौलका विजेताले २५ हजार रुपैयाँ पुरस्कार पाउनेछन् । दोस्रोले १५ हजार र तेस्रो हुने दुई खेलाडीले जनही ७ हजार ५ सय रुपैयाँ पुरस्कार पाउनेछन् । उत्कृष्ट पुरुष खेलाडीले मोटरसाइकल र उत्कृष्ट महिला खेलाडीले स्कुटर पाउने संयोजक श्रेष्ठले जानकारी गराए ।"

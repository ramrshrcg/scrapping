शीर्षक,विवरण
चुनावअगावै चन्द समूहका कार्यकर्ताको मुद्दा फिर्ता तयारी,"रेग्मीका अनुसार गृहबाट छुट्टाछुट्टै चारवटा फाइल महान्यायाधिवक्ता कार्यालय पुगेको छ । गृह मन्त्रालयबाट पछिल्लो पटक चैतमा पटकपटक गरी २० भन्दा बढी मुद्दाको फाइलमा राय माग भएको छ, यो विषय अध्ययनका क्रममा छ, रेग्मीले कान्तिपुरसँग भने, मुलुकी फौजदारी कार्यविधि संहिताअनुसार मुद्दा फिर्ता लिन मिल्ने र नमिल्ने विषय स्पष्ट पारिएको छ, त्यसअनुसार नै फाइल अध्ययन गरेर छिट्टै गृहमा राय पठाउँछौं ।संहिताको उक्त दफामा झूटा राहदानी वा नागरिकता, अध्यागमन, भ्रष्टाचार, मानव बेचविखन तथा ओसारपसार, लागूऔषध ओसारपसार तथा कारोबार, वन्यजन्तुको अवैध सिकार तथा व्यापार, सार्वजनिक उपभोगका वस्तुमा विष मिसाएको, विष प्रयोग गरी वा क्रूर र अमानवीय तवरले वा नियन्त्रणमा लिई ज्यान मारेको, सम्पत्ति शुद्धीकरण, प्राचीन स्मारक संरक्षणसम्बन्धी मुद्दा फिर्ता लिन नमिल्ने उल्लेख छ । चन्द समूहले प्रतिबन्ध कालमा गरेका हत्या र विस्फोटजन्य कसुरलाई यही दफा देखाएर उन्मुक्ति दिने खेल भएको हो । रेग्मीले कानुनअनुसार मुद्दा फिर्ता गर्न सकिने र नसकिने भनेर महान्यायाधिवक्ताबाटै राय जाने तर फिर्ता लिनेनलिने कुरा सरकारकै निर्णयमा भर पर्ने उनले बताए । प्रतिबन्धअघि र पछि चन्द समूहको हिंसात्मक गतिविधिबाट प्रहरी, शिक्षक, सर्वसाधारणलगायत ६ जनाले ज्यान गुमाएका थिए । चन्द समूहका ७ जना आफैंले थापेको धरापमा र ४ जना प्रहरी कारबाहीमा मारिएका थिए । चन्द समूहले १ सय ९ ठाउँमा बम विस्फोट र २ सय ५७ स्थानमा आगजनी गर्दा सरकारी, सार्वजनिक र निजी भौतिक सम्पत्तिमा क्षति पुगेको थियो । तर, सहमतिमा ल्याउने नाममा सरकार अपराधमा संलग्न चन्द समूहका कार्यकर्तालाई उन्मुक्ति दिने खेलमा लागेको हो । सरकारसम्बद्ध स्रोतले चुनावी वातावरण सहज बनाउन पनि मुद्दा फिर्ता प्रक्रिया अघि बढाइएको बतायो । स्थानीय तह चुनाव नजिकिँदै छ, चन्द समूहको पनि यसमा सहयोग आवश्यक पर्छ, स्रोतले भन्यो, त्यही भएर अघिल्लो सरकारकै पालाको सहमति कार्यान्वयनमा अग्रसरता लिइएको हो । चन्द सूहका नेता धमेन्द्र बाँस्तोलाले जनताको प्रतिरोधमा भएका घटना लाई आफ्नो पार्टीसँग जोडिएको भन्दै असन्तुष्टि जनाए । प्रतिबन्धताका कुनै पनि हत्याहिंसाजन्य गतिविधि हामीबाट भएको होइन, भएका घटना पनि जनताको प्रतिरोध हो, उनले भने, त्यही भएर तीनबुँदे सहमतिका माध्यमबाट हाम्रो पार्टीका नेताकार्यकर्तामाथि लागेको मुद्दा फिर्ताको सम्झौता भएको हो, अब पनि झूटा कसुर देखाएर हाम्रा साथीलाई जेलबाट मुक्त नगरिए सशक्त विरोध गर्छौं । स्रोतका अनुसार प्रहरी प्रधान कार्यलयले व्यक्ति हत्यासँग जोडिएका मुद्दा फिर्ता गर्न नहुने सुझाव गृह मन्त्रालयलाई दिएको छ ।बाँस्तोलाले केन्द्रीय तहका सबै रिहा भइसकेको र अब जिल्ला र स्थानीय स्तरका ३५ देखि ४० जना नेताकार्यकर्ता छुट्न बाँकी रहेको बताए । २०७७ फागुन २१ मा तत्कालीन केपी ओली नेतृत्वको सरकार र चन्द समूहबीच तीनबुँदे सहमति भएसँगै नेकपामाथि लागेको दुई वर्ष लामो प्रतिबन्ध हटेको थियो । तीनबुँदे सहमतिअघि करिब २ हजार १ सय पक्राउ परेकामा १ सय ४० जना पुर्पक्षका क्रममा जेल चलान भए थिए । तीमध्ये अधिकांश धरौटी र तारेखमा छुटिसकेका छन्, करिब ४० अझै जेलमै छन् ।सहमतिमा चन्द समूहमाथि लगाइएको प्रतिबन्ध फुकुवा, शान्तिपूर्ण माध्यमबाट गतिविधि गर्ने र प्रतिबन्धको अवधिमा पक्राउ परेका नेताकार्यकर्ता रिहा एवं मुद्दा फिर्ता गर्ने उल्लेख थियो । सहमतिको चार महिनापछि २०७८ असारमा ओली सरकार विस्थापित भएपछि शेरबहादुर देउवाको नेतृत्वमा पाँचदलीय गठबन्धनको सरकार बनेको थियो । त्यसपछि पनि चन्द समूहका शीर्षक नेताहरूले अघिल्लो सरकारले गरेको सहमति कार्यान्वयन गर्न माग गर्दै प्रधानमन्त्री देउवा, गृहमन्त्री बालकृष्ण खाँण र कानुनमन्त्री (हाल उद्योग) दिलेन्द्र बडूलाई भेटेरै ध्यानाकर्षण गराएका थिए । तीनबुँदे सहमति हुँदा चन्द समूहका केन्द्रदेखि स्थानीय स्तरका समेत गरी ८५ जना नेताकार्यकर्ता पुर्पक्षका क्रममा विभिन्न कारागारमा थिए तर चन्दा असुली, धम्की, विस्फोटक पदार्थ ओसारपसारलगायत कसुरका थुप्रै छुटेर अहिले करिब ४० जना थुनामा रहेको प्रहरी प्रधान कार्यालय स्रोतको भनाइ छ । चन्द समूहका नेता बाँस्तोलाले सरकारसँगको सम्झौतापछि थुनामा रहेका नेताकार्यकर्ताको बिनासर्त रिहा र मुद्दा फिर्ता गर्नुपर्ने एकमात्र बटमलाइन रहेको बताए । मुद्दा फिर्ता र कार्यकर्ता रिहा हाम्रो एक मात्र बटमलाइन हो, यसबाट तलमाथि भए सरकारले गरेको तीनबुँदे सम्झौता उल्लंघन भएको ठहरिनेछ, उनले भने, मुद्दा फिर्तामा कठिनाइ छ भने कसरी गाँठो फुकाउने हो, त्यो सरकारले जान्ने कुरा हो । विशेष निर्णय लिएर वा के गरेर हुन्छ, मुद्दा फिर्ता हुनुपर्छ ।मुद्दा फिर्ता लिइए आफ्नो पार्टीले चुनावी प्रक्रियामा कुनै अवरोध नगर्ने उनले बताए । हामी चुनावमा भाग त लिँदैनौं तर नेकपाले उठाएका एजेन्डालाई सकारात्मक रूपमा हेर्ने उम्मेदवारलाई भोट हाल्न हामी अनुरोध गर्छौं ।"
गभर्नर नहुँदा 'अस्थिरता बढ्छ,"मौद्रिक नीतिमा घोषित नीतिगत विषयमा निर्णय हुन सक्दैनसंकटमा रहेको बाह्य क्षेत्रमा थप जोखिम बढ्छबैंक तथा वित्तीय संस्थाको नियमन र सुपरिवेक्षण प्रभावकारी हुन सक्दैनमूल्यवृद्धि नियन्त्रण र वित्तीय स्थायित्वमा खलल पुग्छमौद्रिक व्यवस्थापन गर्ने निकाय कमजोर हुँदा मनपरी बढ्छअनौपचारिक गतिविधिले प्रश्रय पाउँछ, वित्तीय सुशासन बिग्रिन्छनोट छपाइमा समस्या हुन्छबजेट निर्माणको समयमा मौद्रिक क्षेत्रबाट राम्रो सुझाव आउँदैनतरलता व्यवस्थापन प्रभावकारी हुँदैन"
फोहोर अब चिम्नीमा,"यो मेसिनबाट बिहीबारदेखि फोहोर जलाउन परीक्षणका रूपमा सुरु भएको हो । नकुहिने र नगल्ने सिसाबाहेकको फोहोर जलाउन नगरपालिकाले निजी क्षेत्रसँग सहकार्यमा जापानबाट अत्याधुनिक मेसिन ल्याएको हो । त्रिभुवन विमानस्थलको उत्तरतर्फ वाग्मती किनारको २३ आना जग्गामा बनेको टहराभित्र जलाएर नष्ट गर्न संरचना बनाइएको छ । जग्गासहित १४ करोड लागतमा फोहोर व्यवस्थापन सुरु भएको हो । मेसिनलाई मात्रै ४ करोड लगानी गरेको हिटा हेवी मेसिनरी एन्ड रिसाइकल प्रालिका सञ्चालक दर्शन पुडासैनीले बताए । नगरको फोहोर व्यवस्थापनको चासो दिँदै नगर प्रमुख चालिसे जापान गएका थिए । १५ दिन विभिन्न स्थानमा अवलोकन गरेलगत्तै त्यही प्रविधि नेपालमा भित्र्याएको उनले बताए । यो मेसिनबाट दैनिक आठ हजार किलोसम्म फोहोर जलाउन सकिने प्रविधि जडान गरेर काम सुरु भइसकेको पुडासैनीले बताए । अहिले परीक्षण भइरहेको छ । नयाँ वर्षदेखि नियमित गर्छौं, उनले भने । नगरको फोहोर संकलन गरी प्रदूषणबिना अन्त्य गर्ने प्रविधि सुरु गर्ने गोकर्णेश्वर उपत्यकाकै पहिलो नगरपालिका बनेको छ । नगरपालिकाले हरेक घरमा प्लास्टिक दिएर नकुहिने फोहोर संकलन गरिन्छ । संकलित फोहोर चिम्नीभित्र हालेर जलाइन्छ । फोहोर जलाए पनि धूवाँ बाहिर निस्कँदैन, पुडासैनीले भने, फोहोर जलाउँदाको बाफ मात्रै बाहिर निस्कन्छ । इँटाभट्टामा काँचो इँटा राखेपछि भित्रभित्रै पकाएजस्तै यहाँ पनि चिम्नीमा फोहोर हालेपछि ढक्कन बन्द गरिन्छ । बारम्बार घोचेर भने चलाइरहन्छन् । एक हजार डिग्री तापक्रमसम्म बनाएर फोहोर जलाउन मिल्छ, पुडासैनीले भने, चिम्नीभित्र आगो बाल्दा हावा फ्याँक्ने फोकाहरू छन् । त्यसबाट निस्केन हावाको वेगले फोहोर जलाउन सघाउँछ । फोहोर जलाएर बन्ने खरानीलाई पनि आगो बाल्न मिल्न ब्रिकेट बनाउने प्रविधि भित्र्याउन लागेको उनले बताए । नगरको फोहोर हिटा हेवी मेसिनरी एन्ड रिसाइकल प्रालिले संकलन गर्नेछ । यसरी फोहोर उठाएबापत एक घरबाट कम्तीमा ३ सय ५० रुपैयाँ संकलन गर्ने र यसको १० प्रतिशत नगरपालिकालाई दिने सहमति भएको पुडासैनीले बताए । पछिल्लो समय काठमाडौं उपत्यकाको फोहोर नुवाकोटको सिसडोलमा लैजाने गरिन्छ । सडक पिच गरिदिनुपर्नेलगायतका माग राखेर स्थानीयवासीले विरोध जनाएपछि सहरको फोहोर उठ्न सकेको छैन । अहिले उपत्यकाको फोहोर सयौं गाडीले लाइन लगाएर सिसडोल लैजान्छन् । फोहोर फ्याँकेको ठाउँमा स्थानीयको समस्या छ, नगर प्रमुख चालिसेले भने, नगरपालिकाबाट निस्कने फोहोर आफैंले व्यवस्थापन गर्नुपर्छ भनेर सिक्न जापान गएँ । सय किलो फोहोरलाई १ किलो खरानी बनाउने प्रविधि देखें । त्यसलाई नेपालमा भित्र्याएको हुँ । नगर क्षेत्रभित्रबाट ६ टिपर फोहोर संकलन भए पनि मेसिनमा २ ट्रक मात्रै चलाउन सकिने उनले बताए । अर्को दुईवटा यस्तै मेसिन थप्नेबित्तिकै नगरपालिकाको सबै फोहोर जलाएर व्यवस्थापन गर्न सकिन्छ, उनले भने, यो मेसिन राख्न विरोध भएपछि केही समय ढिलाइ पनि भयो । फोहोर जलाएर व्यवस्थापन हुन थालेपछि अहिले त सबै छक्क परेका छन् । स्थानीय तहका प्रमुखहरू पनि हेर्न आउन थाल्नुभएको छ ।"
घुम्टो उघारेर 'नेताजी,"(राजविराज)  लक्ष्मीेदेवी समूहमा बोल्न धक मान्थिन् । मधेसको समाज, पराम्परागत सोचको परिवार । साक्षर हुनु छोरीका हकमा भविष्यमा अघि बढ्न सक्ने क्षमतामा गनिथ्यो तर विवाह भएर श्रीमान्को घर पुगेपछि बुहारीले घुम्टो खोल्न सजिलो थिएन । २१ वर्षअघि सप्तरीको राजविराज२ का तारानन्द साफीसँग विवाह गरेर आएकी महदेवा गाउँपालिका चकलाकी लक्ष्मीदेवीलाई अगाडि उभिएका मानिस पनि हेर्न पनि घुम्टोले छेक्थ्यो । ५ वर्षअघिसम्म उनको बेग्लै कुनै परिचय थिएन । तारानन्दकी श्रीमती, चकलाबाली र छोराछोरीको नामसित जोडेर बोलाइन्थ्यो । बजार निस्किन सामान्य थिएन । घुम्टो ओढ्नैपर्ने परम्पराबीच उनले घरबाहिरको दुनियाँ देखेकै थिइनन् । स्थानीय तहको २०७४ को निर्वाचनयता लक्ष्मीले घुम्टोभित्र छोपिएको आफ्नो परिचय फेरेकी छन् । राजविराज२ बाट दलित महिला सदस्यमा निर्वाचित उनी जिल्ला समन्वय समिति सदस्यसमेत चयन भइन् । घुम्टोभित्र सीमित उनको परिचय अहिले नेताजी बनेको छ । पाँच वर्षअघि घरबाट निस्कनसमेत लाज मान्ने उनी अहिले दैनिक पार्टी वा सरकारी, गैरसरकारी कार्यक्रममा सहभागी हुन्छिन् । आफ्ना कुरा निर्धक्क राख्छिन् । अर्काको कुरामा पनि आफ्नो मत राख्न सक्छिन् । संविधानमा समावेशिता सुनिश्चित भएपछि दलितको प्रतिनिधित्व ग्यारेन्टी हुँदा हामी घरबाट निस्कन पायौं, उनले भनिन्, अहिले मेरो परिचयले घरपरिवारलाई पनि गौरव भएको छ । उनी घुम्टो बाहिर निस्कन पाउँदा रहनसहन र बोलचाल पनि फरक भएको छ । खाली पुरुषप्रधान भनेर समाजलाई मात्र दोष दिएर हुँदैन, लक्ष्मीले भनिन्, आफ्नो परिचयका लागि महिलाहरू आफैं अगाडि आउनुपर्छ । उनी यसपटक नगर उपप्रमुखकी दाबेदार छिन् । साबिक राष्ट्रिय जनता पार्टीबाट निर्वाचित भएकी लक्ष्मी अहिले लोकतान्त्रिक समाजवादी पार्टी (लोसपा) मा छिन् । पार्टीमा उपमेयरमा दाबेदारी दिएकी छु, यो पाँच वर्षमा धेरै सिक्ने अवसर पाएँ, उनले भनिन्, यसपटक अवसर पाए अनुभवका आधारमा जिम्मेवारी पूरा गर्छ सक्छु । लक्ष्मीका पति तारानन्द घर बनाउने मिस्त्री छन् । २०६६ मा राजविराजको दउरी भरुवाबाट तिलाठी कोइलाडी३ सकरपुरामा शिवनाथ यादवकी दुलही भएर भित्रिएकी सुचिताकुमारी यादवको कहानी पनि उस्तै छ । बुहारी भएर गएपछि घरआँगनको कामकाजमै व्यस्त रहन्थिन् । उनको परिचय पनि शिवनाथकी कनिया (श्रीमती), देउरी भरुवाबालीमै सीमित थियो । ०७० देखि उनी संघसंस्थामा काम गर्न थालेपछि केही खुल्न थालिन् । तर, ०७४ को निर्वाचनमा तिलाठी कोइलाडी गाउँपालिकाको उपाध्यक्षमा निर्वाचित भएपछि सुचिताको परिचय पनि फेरियो । निर्वाचित भएपछि उनमा आएको हिम्मतले उनले गाउँपालिका अध्यक्षसित टक्कर लिइन् । ५ वर्षको अवधिमा कैयौंपटक संविधानप्रदत आफ्नो अधिकार कुण्ठित भएको भन्दै पालिका अध्यक्षसित विद्रोह गरिन् । घरआँगनमै सीमित सुचिता अहिले पालिकामा स्थापित नेतृ भइसकेकी छन् । उनले फेरि उपाध्यक्षमै दोहोरिन चाहेकी छन् । अध्यक्षमा अवसर दिए जिम्मेवारी पूरा गर्न सक्छु । महिला पनि काम गर्न सक्छन् भनेर समाज र पार्टीले पत्याउनुपर्छ, अवसर दिने र हौसला बढाउने गर्नुपर्छ, उनले भनिन् । उनी अहिले जसपामा छिन् । मानती सदा २० वर्षअघि विवाह भएर तिलाठी कोइलाडी८ आएकी हुन् । केही वर्षसम्म घुम्टोभित्रै बसिन् । जेठानी, देवरानीसँगै उनी पनि अर्काको खेतमा धान रोप्न जान्थिन् । मधेस आन्दोलनमा घरबाहिर निस्कन थाल्दा पनि उनको परिचय पनि बुधेवाबाली, बेचन (ससुरा) की पुतोह (बुहारी) वा महेन्द्र (पति) की कनिया (श्रीमती) को रूपमै थियो । गत निर्वाचनमा उनी तिलाठी कोइलाडी गाउँपालिका८ बाट दलित महिला सदस्यमा निर्वाचित भइन् । वर्षौंसम्म घुम्टोभित्र थुनिएको मानतीको परिचय अहिले आफ्नै नामबाट खुलेको छ । समान्य लेखपढ मात्र जानेकी उनी अहिले गाउँमा हुने छलफलमा सक्रिय सहभागी हुन्छिन् । वडाका नागरिकको समस्या लिएर उनी स्थानीय प्रहरीदेखि जिल्ला प्रशासनसम्म पुग्छिन् । निर्वाचित हुनुअघिसम्म टोलकै मानिसहरूका अगाडि बोल्न डराउने उनी अहिले प्रमुख जिल्ला अधिकारीदेखि मन्त्रीसम्मका अगाडि आफ्ना कुरा राख्छिन् । समावेशिताले हामीजस्ता महिलाको परिचयलाई घुम्टोबाहिर निकालेको छ, मानतीले भनिन्, अझै पनि महिला घुम्टोभित्र गुम्सिएर बस्नुपर्ने बाध्यता छ । मुसहर समुदायकी मानती आगामी निर्वाचनमा अवसर पाए गाउँपालिका उपाध्यक्षमा उम्मेदवारी दिने इच्छा राख्छिन् । वडा सदस्यमा जिम्मेवारीभन्दा बढी जनताको सेवा गरें, अब मूल नेतृत्वमा गए यो अनुभवलाई व्यवहारमा उतार्दै जनताको परीक्षामा खरो उत्रन सक्ने विश्वासमा छु, उनले भनिन् । जनप्रतिनिधिमा निर्वाचित भएपछि वा राजनीतिमा आएपछि केही महिलाले घुम्टोभित्र थुनिएको आफ्नो परिचय बनाउन सफल भए पनि धेरै महिलाको नाममा अझै पनि पुरुषकै रजाइँ छ । स्थानीय तहका उपाध्यक्ष वा उपप्रमुख बनेका हुन् वा वडा सदस्य, महिलालाई घरमै राखेर उनीहरूका श्रीमान् नै बैठकमा पुगेका देखिन्छन् । उनी जान्दिनन्, बोल्न आउँदैन, उनी बुझ्दिनन्, घरको काममा छिन्, बच्चाबच्ची हेर्नुपर्छ, लगायतका कारण तर्क गर्दै श्रीमान् नै श्रीमतीको प्रतिनिधित्व गर्ने स्थानमा पुग्छन् । त्यसरी पुग्ने कतिपय पतिलाई जिस्काएर श्रीमान् उपमेयर को संज्ञासमेत दिन्छन् । धेरै हदसम्म त घट्यो तर अझै पनि महिलाको नाम मात्र अगाडि बढाउने राजनीति पुरुषले नै गरिरहेको अवस्था छ, राजविराज नगरपालिकाकी उपप्रमुख साधना झाले भनिन्, महिलाको नाममा पुरुषले प्रतिनिधित्व गरिरहेको हाम्रो समाजमा अझै भइरहेकै छ । यो परिस्थिति फेर्न महिला आफैं अघि आउनुको विकल्प नहुने उनलाई लाग्छ । उपप्रमुख हुनुअघि शिक्षिका र विभिन्न संघसंस्थामा सक्रिय रहेकी झा भन्छिन्, महिला वडा सदस्यका कुरा राख्न उनीहरूका श्रीमान् नै बैठकमा आउँथे । मैले कि त महिला सदस्यलाई नै पठाउनुस्, तपाईं आउनुभयो भने मसँग होइन मेरो श्रीमान्सँगै गएर कुरा गर्नुहोला फर्काउँथे । राजविराज नगरकी उपप्रमुख झा यसपटक लोसपाबाट नगरप्रमुखको उम्मेदवारीमा दाबेदार छिन् । जिम्मेवारी पाए नगरपालिकालाई नयाँ बनाउने अभियानको नेतृत्व गर्छु, उनले भनिन् । राजनीतिमा वर्षौंदेखि पछाडि पारिएकाको प्रतिनिधित्व सुनिश्चत भएकै कारण संघीय संरचनापछि ग्रामीण महिलाहरूले अवसर पाएको र खुल्दै गएको मधेस मामिलाका जानकार तुलानारायण साहको भनाइ छ । अवसर नपाएकै कारण महिलाहरूको प्रतिभा प्रस्फुटन हुन पाएको थिएन, अवसर पाएका महिलाले क्षमता देखाइरहेका छन्, उनले भने, सुन्ने, पढ्ने र देख्ने ज्ञानका स्रोत हुन् । यी स्रोतसम्म पहुँच र अवसर पाउनेले क्षमता देखाउन सक्छन् । तर अझै पनि महिला प्रतिनिधित्व र सहभागिता तथा अधिकारका विषय बाँकी रहेको उनले बताए ।"
अवरोध चिर्दै ५ वर्ष मतदाताको सेवा,"(काठमाडौं)  म्याग्दीको मालिका गाउँपालिका६ की गौमती चापागार्इं स्वयम्सेविका हुँदा गाउँगाउँ डुल्थिन् । महिला र बालबालिकाको स्वास्थ्यमा चासो राख्थिन् । यही क्रियाशीलताले उनलाई ०७४ को स्थानीय तह निर्वाचनबाट वडा सदस्यमा जित्न सघायो । अपांगता परिचयपत्र बनाउन र नवीकरण गर्न घर घर पुग्दा देखेको नाजुक अवस्थाले थप जिम्मेवारी बोध गरायो । गाउँघर चहार्दै जाँदा उनकै वडाकी ६० वर्षीया धनकुमारी गुरुङ मेरुदण्डको चोटका कारण थलिएको भेट्टाइन् । उनी अपांगता भएको २० वर्ष भइसके पनि अपांगता परिचयपत्र बनेको रहेनछ । अशक्तताको गम्भीरताका आधारमा दिइने परिचयपत्रअनुसार राज्यबाट पाउनुपर्ने सामाजिक सुरक्षा (अपांगता भत्ता) बाट वञ्चित भएको पाइन् । गौमतीले स्वास्थ्यकर्मीसहितको टोली लिएर धनकुमारीको घरदैलोमै पुगेर परिचयपत्र थमाइन् । ख वर्ग अर्थात् नीलो रङको परिचयपत्र पाएपछि धनकुमारीले भत्ता पाउन थालिन् । धनकुमारी दम्पतीलाई घरखर्च र औषधिको खाँचो टार्न सजिलो भयो । परिचयपत्र बनाउने मेसो पाउनुभएको थिएन, मैले पनि खोज्दै जाँदा भेटाएको थिएँ । मलाई देख्नेबित्तिकै भत्ता गराइदिएको भनेर खुसी मान्नुहुन्छ, गौमतीले सुनाइन् । गौमती आफैं गोडाको शारीरिक अपांगता (गोडा) भएकी हुन् । धनकुमारीजस्तै बेखबरहरू भेटिन थालेपछि वडा सदस्य भएको मौकामा उनी परिचयपत्र दिलाउन लागिपरिन् । परिचयपत्र दिलाउन स्वास्थ्य जाँच गरी स्वास्थ्यकर्मीले सिफारिस दिनुपर्छ । अपांगता भएका व्यक्तिहरू सहजै स्वास्थ्य संस्था पुग्न नसक्ने भएकाले गौमतीले घरघर पुग्ने रणनीति अपनाएकी थिइन् । उनको वडामा ७० भन्दा बढी अपांगता भएका व्यक्तिको पहिचान भएको छ । गाउँपालिकाभरिकै तथ्यांक निकालेर उनीहरूको जीवनस्तर सुधारमा योजना र कार्यक्रम सञ्चालन गर्नुपर्छ भन्ने माग गर्दागर्दै कार्यकाल सकिन लागेकाले उनी चिन्तित छिन् । स्वयम्सेविका हुँदा घर घर डुलेर खोप लगाउने, भिटामिन खुवाउने गर्थें, खासै वास्ताले हेरिएन, क वर्गलाई मात्रै हेरिन्थ्यो, उनले भनिन्, केही गरौं न भन्दाभन्दै, कराउँदा कराउँदै जाने बेला आइसक्यो । उनी गाउँपालिकाको कार्यपालिका सदस्यसमेत हुन् । अपांगता भएका व्यक्तिहरूको आर्थिक, सामाजिक स्तर कमजोर हुने हुँदा व्यावसायिक सीप विकासका कार्यक्रममा जोड्ने लक्ष्य राखेकी थिइन् । यी मागहरूमा पूरा गर्न माथिल्लो पदका प्रतिनिधिबाट सहयोग नपाएपछि बजेट पार्न र लक्षित वर्गलाई कार्यक्रम पुर्याउन नसकिएको बताइन् । पहिले स्थानीय निकाय स्रोत परिचालन तथा व्यवस्थापन कार्यविधि २०६९ मा १० प्रतिशत लक्षित वर्गलाई छुट्याउनैपर्ने भनेको थियो, अहिले स्थानीय सरकार सञ्चालन ऐन २०७४ मा त्यो नहुँदा कार्यक्रम पार्न गाह्रो भयो, उनले अपांगताको क्षेत्रमा गरेका प्रयासका अप्ठ्याराहरू सुनाइन्, झूट कुरा गरेर भएन, रोजगारी पाएका छैनन् । उनीहरूलाई बोलिदिने मान्छे हुनुपर्यो, त्यो छैन । परिचयपत्र बनाउन सहयोग गरिदिए, बजेटको सुनुवाइ भएन ।संविधानको धारा ४२ सामाजिक न्यायको हकमा यस समुदायले समानुपातिक समावेशी सिद्धान्तका आधारमा राज्यका निकायमा सहभागी हुन पाउने व्यवस्था छ । तर स्पष्ट कानुन, नीति तथा निर्देशिका नबन्दा स्थानीय तहमा उनीहरूको सहभागिता न्यून छ । निर्वाचन आयोगका अनुसार जति पनि सहभागिता छ, उनीहरू महिला र दलित महिलाको कोटाबाट आएका छन् । स्थानीय तहमा निर्वाचित ३५ हजार ४१ जनप्रतिनिधिमध्ये चार जना मात्रै अपांगता भएकाहरू छन् । ती हुन् तनहुँ देवघाट गाउँपालिका उपाध्यक्ष विमला थापा मगर (कांग्रेस), नुवाकोटको विदुर नगर१ की महिला वडा सदस्य रूपा थापा (एमाले), म्याग्दीको बेनी नगर९ की दलित महिला वडा सदस्य गोरी दर्जी (एमाले) र म्याग्दीकै मालिका गाउँपालिका६ मा महिला वडा सदस्य गौमती चापागाईं (एमाले) । यता राष्ट्रिय अपांग महासंघ नेपालले गरेको आन्तरिक सर्वेक्षण (मधेस प्रदेशबाहेक) अनुसार स्थानीय तहमा २० जना अपांगता भएका व्यक्तिहरूको प्रतिनिधित्व रहेको महासचिव राजु बस्नेतको दाबी छ । न्यून उपस्थितिले पनि स्थानीय सरकारको नेतृत्वमा अपांगताका सवाललाई सम्बोधन गर्न धेरथोर दबाब पुगेको उनको भनाइ छ ।अपांगता भएका व्यक्तिहरूको अधिकारसम्बन्धी ऐन, २०७४ अनुसार अशक्तताको गम्भीरताका आधारमा अपांगतालाई चार प्रकारमा वर्गीकरण गरिएको छ । अपांगता भएका व्यक्तिको परिचयपत्र वितरण कार्यविधिअनुसार पूर्ण अशक्त अपांगतालाई क वर्ग (रातो), अति अशक्त अपांगतालाई ख वर्ग (नीलो), मध्यम अपांगतालाई ग वर्ग (पहेंलो) र सामान्य अपांगतालाई ग वर्ग (सेतो) को परिचयपत्र दिइन्छ । क र ख वर्गकाहरूलाई दैनिक क्रियाकलापमा सहयोगी चाहिन्छ । उनीहरूलाई राज्यले क्रमशः मासिक ३ हजार ९ सय ९० र २ हजार १ सय २८ रुपैयाँका दरले सामाजिक सुरक्षा भत्ता दिन्छ । ग र घ मा रहेकाहरू अरूको सहयोग लिएर वा नलिएर दैनिकी चलाउन सक्छन् । उनीहरूलाई भत्ता दिइँदैन । तर जीवनभर अपांगताको महसुस भइरहने, आर्थिक सशक्तीकरणमा बल नपुग्ने हुँदा सम्मानित जीवनयापनमा टेवा पुगोस् भनी देवघाट गाउँपालिकाकी उपाध्यक्ष विमला थापा मगरले गाउँपालिकाबाट प्रोत्साहन भत्ताको व्यवस्था गर्न माग राखिन् । बल्लतल्ल चालु आर्थिक वर्षको माघदेखि लागू हुने गरी ग र घ वर्गकाले भत्ता पाउने भएका छन् । उनीहरूले प्रतिव्यक्ति मासिक पाँच सयका दरले प्रोत्साहन भत्ता पाउनेछन् । ६६ महिनामा वितरण गर्ने निर्णय भएको छ । कराउँदा कराउँदा अस्ति पुसमा भएको हिउँदे अधिवेशनमा वार्षिक कार्यक्रमअन्तर्गत पारित भयो, उनले भनिन् । यो सुरुवात मात्रै थियो, उपाध्यक्ष थापाका अनुसार देवघाट गाउँपालिकामा अपांगता भएकाहरूको संख्या साढे चार सय जति छ । उहाँहरूको अवस्था हेरेर रुन मन लाग्छ, समस्या लिएर गाउँपालिकासम्म दबाब दिन आउन सक्नुहुन्न, मैले कुरा राख्दा कर्मचारी साथीहरूले नियममा छैन, पाउँदैन भन्नुहुन्छ, नीति बनाउनै बाँकी छ, अब त जाने बेला भयो, उनले भनिन् । विमला १३ वर्षको हुँदा दुर्घटना परेर शारीरिक अपांगता भएकी हुन् । उपाध्यक्षको जिम्मेवारीमा भए पनि आफूले प्रस्ताव गरेका योजनामा कार्यपालिकाले संवेदनशीलता नदेखाएको अनुभव छ । बजेट सडक, भवन जस्ता पूर्वाधार निर्माणमा केन्द्रित हुन्छ । अपांगताको क्षेत्रमा बोल्ने म एक्लै भएँ, अपांगता नभएकाहरूको अगाडि मेरो माग अल्पमतमा पर्दोरहेछ । आवाज ठूलो पार्न, त्यो किसिमको ऊर्जा दिन हाम्रो उपस्थिति बढ्नुपर्ने रहेछ, उनले भनिन् । बेनीकी दलित महिला वडा सदस्य गोरी दर्जीले अपांगताका क्षेत्रमा सचेतना र संवेदनशीलता जगाउने प्रयास गरिन् । नगरपालिकाको क्यान्टिन बनाउँदै गर्दा अपांगतामैत्री नपाएपछि इन्जिनियरलाई ध्यानाकर्षण गरिन् । ह्वीलचियर गुडाउन मिल्ने खालको र्याम्प बनाउनका लागि इन्जिनियरले पुनः इस्टिमेट गरे । जति नै माग राखे पनि अपांगता, महिला, दलित, जनजातिलगायत लक्षित वर्गमा बजेट र कार्यक्रमहरू बनाउन जनप्रतिनिधि (खासगरी पुरुष) हरूबाटै असहयोग हुने गरेको उनको अनुभव छ । १७ वर्षअघि रूखबाट लडेर घाइते भएपछि दाहिने खुट्टा गुमाएकी थिइन् । कृत्रिम खुट्टा लगाएर हिँडडुल गर्छिन् । महिलाभित्र पनि अपांगता महिलाको समस्या विशिष्ट खालका हुन्छन् । वडा सदस्य भए पनि महिलाको खाँचोमा सोचेजति योगदान दिन नसकेको नुवाकोटको विदुर नपाकी वडा सदस्य रूपा थापाले गुनासो गरिन् । उनले वडाध्यक्ष नहुँदा कार्यवाहकको जिम्मेवारीमा पनि काम गरिन् । महिलालाई दिनुपर्ने तालिम, चेतनामूलक कार्यक्रम, अपांगताको स्थिति सर्वेक्षणजस्ता कामहरू गर्न बाँकी छन्, उनले भनिन्, अरूबाट सहानुभूति त पाइने रैछ, कामै गर्नुपर्छ भन्ने इच्छाशक्ति नहुँदो रहेछ, म त्यसैको चपेटामा परें । पाँच वर्षदेखि पहुँचयुक्तको क्षेत्रमा काम गर्दै आएका आर्किटेक मिलन बगालेले अपांगता भएका व्यक्तिहरूप्रति संवेदनशीलता बढ्दै गए पनि स्थानीय तहमा काम गर्न उनीहरूकै प्रतिनिधित्व आवश्यक रहेको बताउँछन् । बहिरा व्यक्ति जनप्रतिनिधि भए सांकेतिक भाषाको महत्त्व थाहा हुन्छ, अपांगता छ भने मैत्रीपूर्ण भौतिक संरचनाको महत्त्व थाहा हुन्छ । जुन आवश्यकतालाई अपांगता नभएकाले बुझ्न सक्दैनन्, उनले भने ।"
न्याय प्रशासनको हेलचेक्य्राइँले बालक गैरकानुनी थुनामा,"(काठमाडौं)  संविधानले मौलिक हकमा भन्छ कोही पनि व्यक्तिको वैयक्तिक स्वतन्त्रता हरण गरिने छैन । फौजदारी कानुनको सिद्धान्तले पनि भन्छ कसैलाई एक मिनेट पनि गैरकानुनी रूपमा थुनामा राखिने छैन । तर, सर्वोच्च अदालतले गैरकानुनी रूपमा थुनामा राखेको भन्दै थुनामुक्त गर्न बन्दीप्रत्यक्षीकरणको आदेश दिएको चार दिनसम्म पनि डोटीको सिलगढीस्थित बाल सुधार गृहमा रहेका एक बालक छुट्न सकेका छैनन् । सर्वोच्चका न्यायाधीशहरू प्रकाशमान सिंह राउत र मनोजकुमार शर्माको इजलासले गत शुक्रबार बाल सुधार गृहमा रहेका परिवर्तित नाम थ २ लाई थुनामुक्त गर्न आदेश दिएको थियो । उक्त आदेशबमोजिमको पत्र नपाएको भन्दै सुधार गृहले ती बालकलाई छाडेको छैन । सुधार गृहकी प्रमुख सानुमाया गुरुङले सर्वोच्च अदालतले थुनामुक्त गर्नु भनी दिएको आदेशको पत्र पाएपछि अभिभावकलाई बोलाएर बालक जिम्मा लगाउने बताइन् ।बालबालिकासम्बन्धी ऐन, २०७५ मा १० वर्षमाथि तर १४ वर्षमुनिका बालबालिकाले कुनै कसुर गरेमा अधिकतम ६ महिना कैद गर्न सक्ने व्यवस्था छ । तर, अछाम जिल्ला अदालतले बलात्कार मुद्दाको अभियोग लागेका थ २ लाई एक वर्ष बाल सुधार गृहमा राख्ने र पीडितलाई २ लाख ५० हजार रुपैयाँ क्षतिपूर्ति दिने फैसला गरेपछि उनले त्यसलाई सर्वोच्च अदालतमा चुनौती दिएका थिए । २०७७ जेठ ३१ मा पक्राउ परेका ती बालकविरुद्ध जिल्ला अदालतमा मुद्दा दायर भएपछि असार २१ मा उनलाई सुरुमा जिल्ला अदालतले परिवारको जिम्मा लगाउन आदेश दिएको थियो । त्यसै वर्षको पुस १५ मा फैसला गर्दै एक वर्ष बाल सुधार गृहमा राख्ने फैसला गर्यो । सुरुमा पक्राउ पर्दा २२ दिन प्रहरी थुनामा बसेका उनी अब ११ महिना ८ दिन बाल सुधार गृहमा बस्नुपर्ने भयो । उनी आफैं २०७८ भदौ १६ मा अदालतमा उपस्थित भए । अछाम अदालतले ११ महिना ८ दिन कैद भुक्तान गर्नू भन्ने पुर्जीसहित सुधार गृहमा पठाइदियो । सर्वोच्च अदालतले अर्को बन्दीप्रत्यक्षीकरणको मुद्दामा विस्तृत व्याख्या गर्दै १४ वर्ष नपुगेका नाबालिगको हकमा ६ महिनाभन्दा बढी थुनामा राख्न नमिल्ने व्याख्या गरेको थियो । बझाङ जिल्ला अदालतले ज्यानसम्बन्धी मुद्दामा दोषी ठहर गर्दै अछाम अदालतले जसरी नै बालकलाई एक वर्षका लागि बाल सुधार गृहमा पठाएको आदेशलाई सर्वोच्च अदालतमा दिइएको चुनौतीमा सुनुवाइ गर्दै गत असोज १८ मा न्यायाधीशद्वय विश्वम्भरप्रसाद श्रेष्ठ र हरिप्रसाद फुयाँलको इजलासले त्यस्तो व्याख्या गरेको थियो । बालबालिकासम्बन्धी ऐनको उद्देश्य नै बालबालिकाको सर्वोत्तम हित गर्ने भएकाले कैदको सट्टा सकेसम्म अन्य विकल्पमार्फत उनीहरूलाई सुधार गर्नुपर्ने सर्वोच्चको न्यायिक दृष्टिकोण थियो । त्यसैले सुरुमा पक्राउ पर्दाको समयको २२ दिन र पछिल्लो पाँच महिना ८ दिन सुधार गृहमा बसिसकेपछि ती बालकका आफन्तले जिल्ला अदालतमा बाल सुधार गृहको नियन्त्रणबाट मुक्त हुन पाऊँ भन्दै अछाम जिल्ला अदालतमा निवेदन पनि दिएका थिए तर अदालतले गत चैत ९ मा आफ्नो अन्तिम फैसला हेरफेर गर्न सक्ने अवस्था नभएको भन्दै उनको निवेदन दर्ता गर्न नै अस्वीकार गर्यो । त्यसविरुद्ध थ २ का कानुन व्यवसायीहरू अजयशंकर झा, विमला यादव, पंकजकुमार कर्णलगायतको सहयोगमा सर्वोच्च अदालत आए । चैत १७ मा निवेदन दर्ता गरेको सर्वोच्चले चैत २५ मा सुनुवाइ गर्दै थुनामा रहेका बालकलाई त्यसै दिन थुनामुक्त गर्न आदेश दिए । सर्वोच्च अदालतले कानुनको विस्तृत व्याख्या गर्दै १४ वर्षमुनिका बालबालिकालाई अधिकतम ६ महिनासम्म मात्र थुनामा राख्न सकिने भनी गरेको ठहरविपरीत थ २ लाई गैरकानुनी रूपमा थुनामा राखेको देखिँदा अन्य मुद्दाबाट थुनामा राख्नु नपर्ने भएमा आजै थुनामुक्त गरिदिनू, आदेशको पूर्णपाठ तयार पार्न समय लाग्ने हुँदा संक्षिप्त आदेश जारी गरिदिएको छ, सर्वोच्चको आदेशमा भनिएको छ ।आदेशको पूर्णपाठ तयार पार्न समय लाग्ने भन्दै संक्षिप्त आदेश जारी गर्नुको उद्देश्य नै त्यसक्रममा हुने ढिलाइले बालकको थुना मुक्तिको प्रक्रिया नलम्बिओस् भन्ने हो तर सर्वोच्च अदालतले आदेशको जानकारी पठाउन ढिलाइ गर्दा करिब दुई महिनादेखि गैरकानुनी रूपमा थुनामा रहेका बालकको थुना अवधि लम्बिन पुगेको छ । गत भदौ १६ मा अदालतमा आफैं उपस्थित भएपछि सुधार गृहमा पठाइएका उनको ६ महिनाको थुना अवधि (सुरुमा पक्राउ परेका २२ दिनसमेत गणना गर्दा) गत माघ २४ मा पुगिसक्यो । सर्वोच्चले चैत २५ को आदेशमार्फत ६ महिनाभन्दा बढीको थुनालाई अर्थात् माघ २४ यताको अवधिलाई गैरकानुनी घोषणा गरिसक्यो । त्यस्तो घोषणा आएको चार दिन बितिसक्दा पनि उनी थुनामुक्त भएका छैनन् । बालबालिकाको अधिकारको संरक्षण गर्ने जिम्मा पाएको अदालतको आदेशकै कारण एक बालक गैरकानुनी रूपमा थुनामा परेको छ, त्यस्तो थुनालाई सर्वोच्च अदालतले गैरकानुनी भनिसक्दा पनि ऊ छुट्न सकेको छैन, ती बालकका कानुन व्यवसायी अजयशंकर झाले भने, वैयक्तिक स्वतन्त्रता एक मिनेट पनि हरण गर्न पाइँदैन तर यी बालक अदालतको ठहरपछि पनि निरन्तर थुनामा छन् । हाम्रो फौजदारी न्याय प्रणालीको कमजोरी यहींबाट देखिन्छ ।"
गठबन्धनको भागबन्डा केन्द्रबाटै,"(काठमाडौं)  पाँचदलीय सत्ता गठबन्धनका शीर्ष नेताहरूले ७ सय ५३ पालिकामै चुनावी तालमेल गर्ने गरी भागबन्डाको गृहकार्य अघि बढाएपछि सरकारको नेतृत्व लिएको कांग्रेसभित्र असन्तुष्टि बढ्न थालेको छ । केन्द्रीय कार्यसमितिको निर्णय र विधानको व्यवस्थाविपरीत केन्द्रबाटै सबै पालिकामा तालमेल गर्ने निर्णय लिएमा तल्ला तहका कार्यकर्ताले त्यसलाई स्वीकार गर्न नसक्ने चेतावनी शेखर कोइराला समूहले नेतृत्वलाई दिँदै आएको छ । चुनावी तालमेलका सम्बन्धमा कांग्रेसको केन्द्रीय कार्यसमितिले चैत १५ मा स्थानीय अवस्था र आवश्यकताअनुरूप गठबन्धनमा रहेका अन्य दलसँग तालमेल गर्न सक्ने नीतिगत निर्णय गरेको थियो । पार्टी विधानमा महानगरपालिकाको उम्मेदवार चयन गर्ने अधिकारमात्रै केन्द्रलाई दिइएको छ । उपमहानगर र नगरपालिकाको मेयरउपमेयरको प्रदेश कार्यसमिति र गाउँपालिकाका अध्यक्षउपाध्यक्षको उम्मेदवार चयन गर्न जिल्ला कार्यसमितिलाई अधिकार दिइएको छ । त्यस्तै वडाका उम्मेदवार टुंग्याउने अधिकार प्रतिनिधिसभा क्षेत्रीय कार्यसमितिलाई छ । केन्द्रले मातहतका निकायलाई उम्मेदवारको निर्णय लिन रोकेर रामचन्द्र पौडेलको संयोजकत्वमा गठित निर्वाचन परिचालन तथा अनुगमन समितिले ७ सय ५३ पालिकामै पाँच दलबीच भागबन्डा गर्ने गृहकार्य अघि बढाएपछि कोइराला पक्ष झस्किएको छ । पौडेल नेतृत्वको समितिको आइतबार र सत्ता गठबन्धनको सोमबार बसेको बैठकमा गठबन्धनमा आबद्ध दलमध्ये यसअघि जुनजुन पालिकामा जुन पार्टीले नेतृत्व जितेका छन्, तिनलाई यथास्थितिमा राखेर एमाले र अन्य गठबन्धनबाहिरका दलले जितेका पालिकामा भागबन्डा गर्ने सैद्धान्तिक समझदारी बनाएका छन् । भागबन्डा कसरी गर्ने भन्ने मोडालिटी मंगलबारको बैठकले तय गर्ने सञ्चारमन्त्री ज्ञानेन्द्रबहादुर कार्कीले बताए । आइतबार र सोमबारको बैठकमा भएका छलफलाई ध्यानमा राखेर मंगलबार तालमेलको मोडालिटी तय गर्छौं, मोडालिटी तयार पारेपछि नै कुन दलले कहाँ नेतृत्व लिने भन्नेबारे निर्णय गर्नु व्यावहारिक हुन्छ, कार्कीले भने ।नेता कोइरालाले पार्टीको निर्णय र विधानको व्यवस्थाविपरीत केन्द्रले निर्णय लिएमा कठिनाइ आउने बताए । नेताहरू पार्टीको निर्णयभन्दा बाहिर जान मिल्दैन, केन्द्रबाट सबै निर्णय भयो भने गठबन्धन दललाई पनि चुनाव जित्न समस्या पर्छ, उनले कान्तिपुरसँग भने, स्थानीय आवश्यकता र औचित्यका आधारमा मात्रै तालमेल हुन सक्छ । केन्द्रले हस्तक्षेप गर्न मिल्दैन । कोइराला समूहले केन्द्रबाट महानगरपालिकाका उम्मेदवार चयन गर्ने अधिकार भए पनि उपमहानगरपालिका, नगरपालिका र गाउँपालिकाका उम्मेदवार चयन र तालमेलको निर्णय तत्तत् निकायबाटै हुनुपर्ने माग गर्दै आएको छ । केन्द्रले गर्ने भागबन्डाको आधारमा नभएर तल्ला तहले आवश्यकता महसुस गरेमा कहाँ तालमेल गर्ने, कहाँ प्रतिस्पर्धा गर्ने भन्नेबारेमा विधानको व्यवस्थाअनुसार तल्ला तहले निर्णय गर्न पाउनुपर्ने कोइराला पक्षको माग छ । तलबाट दिएका सुझावका आधारमा तालमेल नगरी केन्द्रबाटै निर्णय लाद्न खोजियो भने प्रत्युपादक हुन्छ, केन्द्रका नेताहरू बसेर भागबन्डा गर्ने होइन, स्थानीय धरातल बुझेर तालमेल गर्नुपर्छ, कोइरालापक्षीय नेता गुरु घिमिरेले भने, धेरै स्थानमा तल्ला तहका कार्यकर्ताको मनोविज्ञान तालमेलमा जान हुन्न भन्नेछ ।पार्टी सभापतिसमेत रहेका प्रधानमन्त्री शेरबहादुर देउवा भने सबै पालिकामा केन्द्रबाटै भागबन्डा मिलाएर त्यसैका आधारमा तल्ला तहलाई निर्णय गराउन लगाउने योजनाका साथ अघि बढेका छन् । देउवापक्षीय एक नेताका अनुसार महानगरबाहेकका पालिकामा तहगत हुँदै उम्मेदवारको लामो सूची उम्मेदवार चयन गर्ने निकायमा पुगिसकेका छन् । ती सूचीलाई केन्द्रले यथास्थितिमा राख्न निर्देशन दिएकाले उम्मेदवार चयन प्रक्रिया रोकिएको छ । अहिले उम्मेदवार चयन नगरी होल्ड गरेर राख्ने भनेका छौं, केन्द्रबाट गठबन्धनको बैठकले भागबन्डा मिलाउनासाथ ती उम्मेदवारको सूची सम्बन्धित निकायको संसदीय समितिमा जानेछन् र एकै दिनमा सबै ठाउँमा उम्मेदवार चयन गर्न सकिने स्थिति छ, देउवानिकट एक नेताले भने । सत्ता गठबन्धनको बैठकमा कांग्रेसले एमाले र गठबन्धनबाहिरका दलले जितेका पालिकामा भागबन्डा गर्दा दोस्रो मत प्राप्त गर्ने दलले प्रमुख पाउनुपर्ने प्रस्ताव अघि सारेको छ । माओवादीले संसद्को शक्ति र यसअघि राष्ट्रिय सभाको निर्वाचनमा अपनाइएको मोडलअनुसार भागबन्डा गरिनुपर्ने प्रस्ताव गरेको छ भने एकीकृत समाजवादीले एमालेले जितेका स्थानमध्ये ५० प्रतिशत पालिकाको नेतृत्व आफूहरूले पाउनुपर्ने माग गरेको छ । २०७४ को निर्वाचनमा कुल ७ सय ५३ पालिकामध्ये ४ सय ६० गाउँपालिका र २ सय ९३ नगरपालिकामध्येबाट कांग्रेसले २ सय ६६ पालिकामा नेतृत्व लिएको थियो भने माओवादी केन्द्रले १ सय ६ स्थानमा नेतृत्व जितेको थियो । संघीय समाजवादी (हाल ः जसपा) ले ३४ पालिकामा नेतृत्व जितेको थियो । सत्ता गठबन्धनमा रहेको जनमोर्चाले ३ र बाबुराम भट्टराई नेतृत्वको तत्कालीन नयाँ शक्ति पार्टी (हाल ः जसपा) ले २ स्थानमा जितेका थिए ।एमालेले गाउँ र नगरपालिकामा गरेर २ सय ९४ पालिकामा नेतृत्व जितेको थियो । एमालेले जितेका र गठबन्धनबाहिरका अन्य दलले जितेका पालिकामा भागबन्डा मिलाउन भने गठबन्धन दललाई सकस परेको छ । एमालेले जितेका अधिकांश पालिकामा कांग्रेस दोस्रो र कांग्रेसले जितेका अधिकांशमा एमाले दोस्रो स्थानमा छन् । यसअघि जति पालिकाको नेतृत्व जितेको छ, त्यसमा यस पटक पनि कांग्रेस नै लड्छ, एमाले र अन्य साना दलले जितेका स्थानमा भागबन्डा मिलाउँदा दोस्रो मत भएको पालिकामा कांग्रेसले नेतृत्व पाउनुपर्छ भन्ने हाम्रो अडान छ, यसले थप डेढ सय पालिकाको नेतृत्व कांग्रेसले पाउँछ, देउवानिकट अर्का एक नेताले भने, यसरी तालमेल गर्दा कांग्रेसले करिब चार सय पालिकामा नेतृत्व लिन सक्छ । यो हाम्रो लागि ठूलो जित हुन्छ । यो भयो भने संघ र प्रदेशको निर्वाचनमा पनि ठूलो प्रभाव पार्न सकिन्छ । पार्टीको संस्थापन खेमाका केन्द्रीय सदस्य रामहरि खतिवडाले कार्यकर्ताको भावना गठबन्धनको पक्षमा नभएको बताए । एउटा पनि पद नजित्ने स्थानमा गठबन्धन गर्नुपर्छ भन्नेछ तर अन्यत्र माओवादी र एकीकृत समाजवादीलाई काँध हालेर गठबन्धन टिक्दैन भन्ने जनमत छ, उनले भने, चुनावी तालमेलले भोट बढ्नेभन्दा घट्ने अवस्था बन्दै छ । तालमेलका विषयमा विभिन्न जिल्लामा जटिलता देखिएपछि गठबन्धनको शीर्ष नेतृत्वले विश्वासको वातावरण बनाउन भन्दै सोमबार संयुक्त अपिल जारी गरेको छ । संविधान जारी भएसँगै मुलुक नयाँ युगमा प्रवेश गरेको तथा समावेशिता, गणतन्त्र र स्थायित्वको दिशामा अगाडि बढेको भए पनि त्यसलाई उल्टाउने कोसिस कायमै रहेकाले तालमेल जरुरी भएको दाबी अपिलमा गरिएको छ । परिवर्तनलाई आत्मसात् गर्न नसक्ने र नचाहने कतिपय शक्तिहरू यो परिवर्तनविरुद्ध अझै षड्यन्त्र गरिरहेका छन् भन्ने कुराको उदाहरण संविधान उल्लंघन गर्दै संसद्माथि निरन्तर प्रहार, अदालतउपर खेलवाड र संवैधानिक अंगहरूमा पैदा गराइएको बेथितिले स्पष्ट पारेको छ, एमाले र त्यसका अध्यक्ष केपी शर्मा ओलीको नाम नलिई अपिलमा भनिएको छ, यो भनेको अहिलेको लोकतान्त्रिक परिवर्तनलाई उल्टाउने दुष्प्रयास हो । बालुवाटारमा गठबन्धन बैठकपछि कांग्रेस सभापति एवं प्रधानमन्त्री शेरबहादुर देउवा, माओवादी अध्यक्ष पुष्पकमल दाहाल, एकीकृत समाजवादीका नेता झलनाथ खनाल, जनता समाजवादीका नेता अशोककुमार राई र राष्ट्रिय जनमोर्चाकी उपाध्यक्ष दुर्गा पौडेलले संयुक्त अपिल जारी गरेका हुन् । प्रमुख रूपमा राजनीतिक मुद्दा अगाडि सारेर गठबन्धनका शीर्ष नेताहरूले स्थानीय निर्वाचनमा तालमेल गरेर अगाडि बढ्ने स्पष्ट पारेका छन् । परिवर्तनविरोधी र प्रतिगामी दुराशयबाट देश र लोकतन्त्रलाई जोगाउन पाँचदलीय गठबन्धन बनेको हो, अपिलमा छ, राष्ट्रको स्वाधीनता, नेपाली जनताको स्वतन्त्रता र उन्नतिका लागि स्थानीय बासिन्दाको कठिनाइ हटाउँदै तिनका आवश्यकता परिपूर्ति गर्न आगामी स्थानीय निर्वाचनमा पनि तालमेल गरेर अगाडि बढ्ने घोषणा गर्दछौँ ।कांग्रेस नेता एवं अनुगमन समिति संयोजक पौडेलले चुनावी जितहारका लागि नभएर परिवर्तन रक्षाका गठबन्धन बनेकाले अपिलमा राजनीतिक मुद्दा अगाडि सारिएको बताए । एमाले मात्रै होइन प्रतिक्रियावादी शक्तिहरू, पुनरुत्थानवादी शक्तिहरू सलबलाइरहेको अवस्था छ, उनीहरूका बीचमा कताकता गठबन्धनका कुरा पनि आइरहेका छन् । त्यसकारण परिवर्तनको रक्षाका लागि गठबन्धन हो, उनले भने, यो केवल सत्ताप्राप्तिको लागि जोडघटाउ मात्रै होइन । एकीकृत समाजवादीका नेता झलनाथ खनालले लोकतन्त्रमाथि खतरा कायम रहेकाले एकताबद्ध भएर जानुपर्ने बताए । परिपक्व र विश्वासिलो तालमेल नभए एमालेसँगको चुनावी लडाइँ कमजोर हुने नेताहरूको बुझाइ छ । शीर्ष नेतृत्वबाट हिजोका सबै मतभेद पन्छाएर देशैभर ठाउँ र अवस्थाअनुसार तालमेलमा जान स्थानीय नेताकार्यकर्तालाई आह्वान गरेका छन् । हिजोका सबै मतभेदलाई पन्छाउँदै चुनावमा एकअर्कालाई निरन्तर सहयोग गर्ने प्रण गर्दछौं, अपिलमा छ, त्यसका लागि देशैभर ठाउँ र अवस्थाअनुसार तालमेल मिलाएर चुनावमा सहकार्य र सहयोगको भावनाले अगाडि बढ्न पाँच दलका सम्पूर्ण साथीहरूलाई आह्वान गर्दछौं ।"
भरतपुर माओवादीलाई !,"प्रधानमन्त्री शेरबहादुर देउवा पार्टीका स्थानीय नेताकार्यकर्ताको तीव्र दबाबका बावजुद भरतपुर महानगरपालिका माओवादीलाई दिन तयार भएका छन् । माओवादी अध्यक्ष पुष्पकमल दाहालले छोरी रेनुलाई मेयर बनाउने प्रस्ताव देउवासँग राखेपछि गठबन्धन जोगाउन भन्दै देउवा भरतपुर महानगरपालिका दोस्रो पटक माओवादीलाई दिन तयार भएका हुन् ।पार्टीका स्थानीयस्तरका नेताकार्यकर्ताले भने महानगरको नेतृत्व कांग्रेसले नलिए विद्रोह गर्ने चेतावनी दिएका छन् । यसअघि गठबन्धन दलमध्ये जसले जहाँ जितेको छ, त्यसलाई कायम राख्ने भनेपछि भरतपुर स्वतः माओवादीले पाउने निश्चित छ, प्रधानमन्त्रीनिकट स्रोतले भन्यो, ६ महानगरपालिकामध्ये यसअघि जितेका ललितपुर र विराटनगर कांग्रेसले पाउँछ भने वीरगन्ज जसपाले लिन्छ । एमालेले जितेका काठमाडौं र पोखरा महानगरपालिकामा भागबन्डा हुन बाँकी छ । सम्भवतः काठमाडौंमा कांग्रेस र पोखरा महानगरपालिकामा एकीकृत समाजवादी वा माओवादीमध्ये एकले नेतृत्व पाउनेछन् ।कांग्रेस केन्द्रीय सदस्य दिनेश कोइरालाका अनुसार आलोपालो गर्नुपर्ने गठबन्धनको चरित्र र राजनीतिक शक्तिका आधारमा पनि यसपटक कांग्रेसले मेयर पाउनुपर्ने बटमलाइन स्थानीय तहमा कांग्रेसले अघि सारेको बताए । चैत १५ मा चितवन कांग्रेसले सर्वसम्मतिबाट मेयर पाउनुपर्ने निर्णय गरेको थियो । जिल्लाले गरेको निर्णय कार्यान्वयन गर्न दबाब दिँदै चितवनका कांग्रेस नेताहरूले प्रधानमन्त्री देउवा, नेता रामचन्द्र पौडेल, उपसभापतिद्वय पूर्णबहादुर खड्का, धनराज गुरुङ, महामन्त्रीद्वय गगनकुमार थापा र विश्वप्रकाश शर्मालाई छुट्टाछुट्टै भेटेर ज्ञापनपत्र बुझाएका थिए ।"
भरतपुर मेयरमा कांग्रेसबाट २५ आकांक्षी,"(चितवन)  चुनावी तालमेल गर्न सत्तारूढ गठबन्धनका मुख्य घटक नेपाली कांग्रेस र नेकपा माओवादी केन्द्र दुवैले मेयर पदमा अडान लिएको भरतपुर महानगरपालिकामा कांग्रेसबाट उम्मेदवार हुने आकांक्षीको लर्को लागेको छ । कांग्रेसका २५ जनाले मेयरमा र २४ जनाले उपमेयरमा नाम दर्ता गराएका छन् । मेयर पदमा नाम दर्ता गर्नेमा पार्टीका केन्द्रीय सदस्य, प्रदेशसभा सदस्य तथा प्रदेश मन्त्रीदेखि वर्तमान उपमेयरसम्म छन् । उपमेयर पदमा पार्टीका जिल्ला कार्यसमितिका पदाधिकारीलगायतका छन् । कांग्रेसका केन्द्रीय सदस्य तथा जिल्लाका पुराना नेता टेकप्रसाद गुरुङ, अर्का केन्द्रीय सदस्य दिनेश कोइरालाले पनि मेयर पदको आकांक्षीका रूपमा नाम दर्ता गराएका छन् । त्यसैगरी, वाग्मती प्रदेश सरकारका मन्त्री मिलनबाबु श्रेष्ठ र भरतपुर महानगरपालिकाका वर्तमान उपमेयर पार्वती शाह ठकुरीले पनि मेयर पदमा उठ्ने चाहना राखेका छन् । पार्टीको केन्द्रीय निर्देशन र कांग्रेसको चितवन जिल्ला कार्यसमितिले गरेको परिपत्रअनुसार कांग्रेसको भरतपुर महानगरपालिका कार्यसमितिले मेयर, उपमेयर हुन चाहना राख्नेलाई नाम दर्ता गराउन आह्वान गरेको थियो ।आह्वान अनुसार आइतबार र सोमबार दिउँसो चार बजेसम्म आकांक्षीले नाम दर्ता गराएका थिए । महानगर समितिका सभापति चित्रसेन अधिकारीले पनि मेयर पदका लागि नाम दर्ता गराएका छन् । त्यसैगरी, उपमेयरमा पार्टीका वर्तमान जिल्ला उपसभापति राजीव न्यौपाने, पूर्वजिल्ला कोषाध्यक्ष सूरवीर पोखरेललगायतले नाम दर्ता गराएका छन् । मेयरमा तीन र उपमेयरमा आठ जना महिलाले नाम दर्ता गराएका छन् ।महानगरपालिकामा अघिल्लो स्थानीय तह निर्वाचनमा मेयर र उपमेयर पदमा मात्रै नेपाली कांग्रेस र माओवादी केन्द्रबीच चुनावी तालमेल भएको थियो । तालमेलअनुरूप मेयर पदमा माओवादीबाट रेनु दाहाल र उपमेयरमा कांग्रेसबाट पार्वती शाह ठकुरी विजयी भएका थिए । अघिल्लो स्थानीय तह निर्वाचनमा कांग्रेसले भरतपुरका २९ मध्ये १२ वडाध्यक्ष र माओवादी केन्द्रले ३ वडाध्यक्ष जितेका थिए । मेयर, उपमेयरमा पराजय भोगेको एमालेले १४ वडाध्यक्ष र कार्यपालिकामा बहुमत सदस्य जितेको थियो । एमालेले आउँदो निर्वाचनमा विजय सुवेदीलाई मेयरमा उम्मेदवार बनाउने प्रस्ताव आइतबार मात्रै भरतपुर महानगरपालिका कमिटीबाट सर्वसम्मत पारित गरेको छ । माओवादी केन्द्रले वर्तमान मेयर रेनु दाहाललाई नै उम्मेदवार बनाउने सम्भावना छ ।माओवादी केन्द्रका अध्यक्ष पुष्पकमल दाहालले भरतपुरमा आफ्नो पार्टीले मेयरमा दाबी गर्ने बताउँदै आएका छन् । उनी आफ्नी छोरीलाई मेयरमा दोहोर्याउन चाहन्छन् । कांग्रेस चितवनका पदाधीकारीले भने मेयर पद माओवादीलाई कुनै पनि हालतमा नछाड्ने भन्दै काठमाडौं पुगेर केन्द्रीय नेतृत्वलाई भेटिसकेका छन् ।"
नागरिक निगरानीमा सेनालाई नतान,"सरकारले नागरिकको वैयक्तिक गोपनीयतामाथि सैनिक संयन्त्रबाट निगरानी गर्ने गरी कानुन बनाउन खोज्नु लोकतान्त्रिक राज्यचरित्रविपरीत छ । राष्ट्रिय सुरक्षालाई बलियो बनाउने नाममा साइबर सुरक्षा र साइबर अपराध रोकथाम तथा नियन्त्रणसम्बन्धी तर्जुमा गर्न लागिएको कानुनमा यस्तो प्रबन्धनबारे सरकारले पुनर्विचार गर्नुपर्छ । राष्ट्रिय सुरक्षालाई बलियो बनाउनुपर्नेमा पक्कै पनि दुईमत हुन सक्दैन, तर यसका नाममा नागरिकको संविधानप्रदत्त मौलिक हकलार्ई कुनै पनि हालतमा कमजोर तुल्याइनु हुन्न । त्यसैले सरकारले नागरिक हक कुण्ठित नहुने गरी साइबर सुरक्षा र साइबर अपराध रोकथाम तथा नियन्त्रणका उपाय पहिल्याउनुपर्छ । अघिल्लो सरकारले पनि विभिन्न कानुनहरूमा सुरक्षा अधिकारीहरूलाई तजबिजीमै नागरिकका टेलिफोन कुराकानी सुन्न सक्ने व्यवस्था गर्न लागेको थियो । संसद्मा विचाराधीन सूचना प्रविधिसम्बन्धी विधेयक र विशेष सेवासम्बन्धी विधेयक होस् या सरकारले तयार पारेको दूरसञ्चार विधेयकसम्बन्धी मस्यौदा, सबैमा नागरिकको फोन ट्यापिङ गर्न र विवरण माग्न सक्ने अधिकार सरकारी अनुसन्धान अधिकृतलाई सोझै दिन खोजिएको थियो । सार्वजनिक वृत्तमा चर्को विरोध भएका यस्ता विधेयकहरू संसद्मा अघि बढ्न सकेका छैनन् । यद्यपि उक्त सरकारले कानुनी व्यवस्थाबिनै इजरायलबाट नागरिकका फोन तथा सामाजिक सञ्जाल ट्यापिङ गर्न उपकरण भित्र्याएको थियो । अहिले यो सरकारले पनि साइबर सुरक्षाका सन्दर्भमा सेनालाई नै पनि नागरिक नियन्त्रणमा विधिवत् प्रवेश गराउन लागेको छ । अघिल्लो सरकारले स्वेच्छाचारी शासनशैली अपनाएको भन्दै विरोध गर्नेहरू अहिले सत्तामा रहेका बेला पनि पुनः यस्तो कानुन बनाउन खोजिनु आफैंमा विडम्बनापूर्ण छ । यसबाट सरकारमा जो पुगे पनि उनीहरू यो या त्यो नाममा नागरिक हकमाथि धावा बोल्न यत्नरत रहन्छन् भन्ने देखाउँछ ।अदालतको अनुमतिबिना र गम्भीर अपराधमा सहभागी भएकाबाहेक अरू नागरिकका गोपनीय कुराहरू सरकारी निगरानीमा रहनुलाई यसै पनि स्वाभाविक मान्न सकिँदैन, त्यसमाथि यस कार्यमा संलग्नताका निम्ति कानुनी रूपमै सेनालाई नै ढोका खोल्नु त झनै उचित होइन । अहिले सामाजिक सञ्जाललगायत डिजिटल प्लेटफर्म प्रयोग र यसको दुरुपयोग नियमनमा देखिने गरी सैनिक संरचनालाई प्रयोग गरिएको छैन । समाज झन्झन् लोकतान्त्रिक बन्दै जानुपर्ने तथा नागरिक हकहरूलाई थप बलियो बनाउँदै लैजानुपर्नेमा त्यसविपरीत गरिन खोजेको यस्तो व्यवस्था सर्वथा अनुचित छ । लोकतान्त्रिक व्यवस्थामा नागरिक अधिकारको खिलाफमा राज्य नउभियोस् भनेरै वैयक्तिक स्वतन्त्रता र गोपनीयताको अधिकारलाई अहरणीय मानी तिनलाई मौलिक हकमा राखिएको हेक्का सरकारले राख्नुपर्छ ।विद्यमान साइबर सुरक्षाका चुनौती एवं साइबर अपराध नियन्त्रणलाई प्रभावकारी बनाउने उपाय सम्बन्धमा अध्ययन एवं सुझाव का निम्ति गृह मन्त्रालयद्वारा गत पुसमा गठित समितिको प्रतिवेदनका आधारमा यस्तो कानुन तर्जुमा गर्न लागिएको हो । प्रतिवेदनमा नागरिकका फोन, इमेल, फेसबुकलगायत सामाजिक सञ्जाल र इन्टरनेट सेवामाथि राष्ट्रिय सुरक्षा परिषद्, रक्षा मन्त्रालय, गृह मन्त्रालय, सेना, राष्ट्रिय अनुसन्धान विभाग, प्रहरीलगायतबाट निगरानी राख्न पाउने गरी साइबर सुरक्षा र साइबर अपराध नियन्त्रणकेन्द्रित कानुन निर्माण गरिने उल्लेख छ । यसको खाका बनाउन सेना, राष्ट्रिय अनुसन्धान र प्रहरीलाई जिम्मा दिइएको छ । प्रतिवेदनअनुरूपै कानुन बनेमा नागरिकका हकअधिकार सैनिक नियन्त्रणमा गई लोकतन्त्र संकुचित हुनेछ । लोकतन्त्रमा सेनासमेत नागरिक नियन्त्रणमा हुनुपर्नेमा नागरिकका हकअधिकारमै सेनाको नियन्त्रण बढाउन खोजिनु अमनासिब छ । नागरिकका आपराधिक कार्यमाथि अनुसन्धान र निगरानी गर्न तथा मुद्दा चलाउन प्रहरीलगायतका नागरिक प्रशासनका निकाय हुँदाहुँदै सेनालाई पनि यस विषयमा सहभागी गराइनुको औचित्य कुनै पनि दृष्टिले पुष्टि हुन सक्दैन । राष्ट्रिय सुरक्षाप्रति सेना आफ्नो हिसाबबाट चनाखो तथा अद्यावधिक हुनुपर्छ, सायद भैरहेको पनि छ, तर आम नागरिकका आन्तरिक र गोप्य गतिविधि तथा कुराकानीमाथि भने सेनाको अवाञ्छित पहुँच स्वीकार्य हुन्न । सम्भवतः नेपाली सेनालाई पनि नागरिक प्रशासनको यस्तो अनुचित अभिभारा बोक्ने रहर छैन होला । यथार्थ जे भए पनि सेना स्वयंले नै पनि यसमा आफूलाई सहभागी गराउनबाट रोक्नुपर्छ, र राष्ट्रिय सेनालाई व्यर्थैको विवादबाट बचाउनुपर्छ ।निश्चय पनि राष्ट्रिय सुरक्षाको सुदृढीकरणका सवालमा कुनै कसर बाँकी राखिनु हुन्न । प्रभावकारी अनुसन्धानका लागि कतिपय गम्भीर अपराधका मामिलामा सन्दिग्ध व्यक्तिहरूको कुराकानी अभिलेख गर्नुपर्ने पनि हुन सक्छ । तर शक्तिदुरुपयोग नहोस् र नागरिक हक पनि नछिनियोस् भनेर कानुन बनाउँदा पर्याप्त सतर्कता अपनाइनुपर्छ । जुनसुकै आवरणमा किन नहोस्, नागरिकको संवैधानिक अधिकारक्षेत्रभित्र घुसेर गरिने अतिक्रमण भने कदापि स्वीकार्य हुन्न । भन्नैपर्दैन, सुरक्षा अधिकारीहरूको तजबिजीमा मात्र गरिने कतिपय कारबाहीहरू औचित्यका आधारमा भन्दा पनि सत्ता तथा शक्तिको प्रभावमा हुने खतरा अधिक हुन्छ । सत्ताधिकारीहरूले आफ्ना विरोधीहरूको चियो गर्न र इबी साध्न यस्तो प्रावधानको दुरुपयोग सजिलै गर्न सक्छन् ।यस्तो व्यवस्था गरिएमा नागरिकको गोपनीयता मात्रै खुम्चिँदैन, सर्वत्र सरकारी भयको सञ्चार पनि हुन्छ । सत्ताले सोझै उर्दी जारी नगरे पनि प्रश्न र प्रतिरोध आपसमै पनि वर्जितजस्तो हुन जान्छ, आम नागरिक आफ्ना गोप्य अभिव्यक्तिहरूमा समेत सेल्फ सेन्सर गर्न बाध्य बन्छन् । र यसबाट समाजमा निरंकुश राज्यको छाया व्याप्त भई लोकतन्त्र संकुचित बन्न पुग्छ । त्यसैले जतिसुकै सही नियतले व्यवस्था गर्न खोजिएको भए पनि लोकतन्त्रप्रतिकूल र पछि घातक हुन सक्ने कानुन बनाइनु हुन्न, सेनालाई यस कार्यमा तान्न त झनै हुन्न ।"
भरतपुरमा जुँगाको लडाइँ,"तालमेल र गठबन्धन गरेर सरकार चलाउने, चुनाव लड्ने हो भने कुनै पनि पार्टीले मेरो गोरुको बाह्रै टक्का भन्न मिल्दैन । चुनावमा मलाई यही ठाउँ नै चाहिन्छ, नभए तालमेल नै गर्दिन भन्ने हो भने त्यस्तो गठबन्धन लामो समय टिक्न सक्दैन । गठबन्धन संस्कृतिलाई आत्मसाथ गर्न सके मात्र चुनाव पनि जितिन्छ । प्रसंग हो भरतपुर महानगरपालिकाको मेयर पदका लागि रस्साकस्सी । अहिले यहाँको मेयर पदलाई लिएर कांग्रेसमाओवादीका कार्यकर्ताहरूबीच जुहारी चलेको छ, मनमुटाव उत्पन्न भएको छ, जुन राम्रो होइन । सायद रेणु दाहालको नाम नभएको भए यो क्षेत्र यति विवादित बन्दैन थियो । लिनेदिने दुवैले सहज तरिकाले छोड्थे । तर अहिले अनावश्यक प्रतिष्ठाको विषय बनाइएको छ । ७५३ स्थानीय निकायमध्ये यो एउटा निकाय नपाउनासाथ आकाश नै झर्छझैं गरेका छन् कांग्रेसमाओवादी कार्यकर्ताहरूले । यस्तो व्यवहार दुवै पार्टीका लागि हितकर छैन । दाहालले पुनः टिकट पाएर मेयर बन्दैमा भरतपुरको कायापलट नै हुन्छ भन्ने छैन न त उनको ठाउँमा अन्य कुनै कांग्रेसी नेता मेयर बन्दैमा हरियाली छाउँछ भन्ने नै कुनै ग्यारेन्टी छ । यसर्थ यसलाई जुँगाको लडाइँ बनाउनु हुन्न । कांग्रेसी कार्यकर्ताहरूलाई भरतपुर महानगरको मेयर पद नै चाहिने हो भने त्यसको बदला माओवादीलाई कांग्रेसले जितेको विराटनगर वा ललितपुर महानगरमध्ये एउटा दिएर तालमेल गर्दा हुन्छ । माओवादीले पनि खाली भरतपुरको रटान लगाएर हुँदैन । कांग्रेसीजनहरूले के बुझ्नुपर्छ भने, माओवादी र समाजवादीको साथ नपाएको भए आज कांग्रेस सत्तामा पुग्दैन थियो । सहयात्री दललाई बढी पेल्न थाले पुनः हस्तिनापुरको राज होइन, चपरीमुनिको बास हुन्छ कांग्रेसको । त्यसैले भरतपुरमा सल्किरहेको आगो निभाएर गठबन्धनलाई बलियो पार्नुपर्छ । गोपाल देवकोटा, काठमाडौं"
अर्थमन्त्रीको गलत कदम,"अर्थमन्त्री जनार्दन शर्माको गलत नीतिले गर्दा अर्थतन्त्रको गति दिनदिनै ओरालो लाग्दै गइरहेको छ । आफ्नो असफल प्रयासलाई ढाकछोप गर्न अर्थमन्त्री शर्माले राष्ट्र बैंकका गभर्नरलाई निलम्बन गरेका छन् । राष्ट्र बैंक स्वायत्त निकाय हो । स्वायत्त निकयमाथि हस्तक्षेप गरेर अर्थमन्त्री शर्माले आफ्नो चरित्र उदाङ्गो परेका छन् । कमजोर अर्थतन्त्र सुधारका लागि राष्ट्रिय योजना आयोग, राष्ट्र बैंक लगायत निकायको समन्वयमा एकीकृत योजना लागू गर्न अर्थमन्त्री चुकेका छन् । अर्थमन्त्री शर्माको कार्यशैलीले उनको योग्यता कति हो र उनले किन आफ्नो योग्यता र क्षमताभन्दा माथिको पद ओगटिरहेका छन् भनेर सर्वत्र चासो र चिन्ता बढिरहेको छ । मन्त्रीहरूको निगरानी गर्ने र निर्देशन दिने अधिकार पाएका प्रधानमन्त्रीले पनि अर्थमन्त्री शर्मालाई बर्खास्त गर्न चाहेका छैनन् । झन् अर्थमन्त्रीको प्रस्तावलाई मन्त्रिपरिषद्बाट पास गराएर गलत नजिर बसाउन प्रधानमन्त्री नै अग्रसर भएको देखिन्छ । राष्ट्र बैंक अर्थ मन्त्रालयको शाखा, उपशाखा होइन भनेर अर्थमन्त्री शर्माले बुझेजस्तो देखिँदैन । अर्थमन्त्री शर्माले गभर्नरमाथि जेजस्ता आरोप लगाएका छन्, ती मिथ्या र प्रतिशोधपूर्ण छन् भनी बुझ्न जोसुकैलाई गाह्रो पर्दैन । मरीच र सुपारी आयात प्रतिबन्ध गरी विदेशी मुद्राको सञ्चिति बढाउन राष्ट्र बैंकले गरेको आग्रहलाई स्वयं अर्थमन्त्री र प्रधानमन्त्रीले अस्वीकार गरेका छन्, जसका कारण अर्थतन्त्र दिनप्रतिदिन ओरालो लाग्दै गइरहेको छ । यी तथ्यहरूलाई मनन गर्ने हो भने गभर्नरको राजीनामा होइन, बरु प्रधानमन्त्री र अर्थमन्त्रीले राजीनामा दिनुपर्ने देखिन्छ । आफ्नो कमजोरी लुकाउन गभर्नरलाई बर्खास्त गरिएको हो भने भोलि अर्थमन्त्री र प्रधानमन्त्रीको पूरै कमजोरी देखिन बेर लाग्दैन । थोरै बचेको इज्जत र प्रतिष्ठालाई जोगाउने हो भने गभर्नरमाथिको निलम्बन फिर्ता लिनुपर्छ । पुरुषोत्तम घोरासैनी, बालाजु१६, काठमाडौंस्थानीय चुनाव नजिकिँदै छ । दलहरूले उम्मेदवार चयन प्रक्रियामा अगाडि बढाइरहेका छन् । कतिपय पालिकामा एमालेले उम्मेदवार छनोट प्रक्रिया टुंग्याएको छ भने आकांक्षी धेरै भएकाले सत्तापक्ष गठबन्धनलाई भने यो प्रक्रिया लामो भइरहेको छ । एकातिर तालमेल मिलाउन नसके सत्ता साझेदार दलहरूमा गडबडी होला भन्ने डर छ, अर्कातिर अर्थतन्त्र टाट पल्टिँदै छ भनेर समाचार आइरहेका छन् । अमेरिकाबाट भित्रिएको कालो धनलाई राष्ट्र बैंकका गभर्नर महाप्रसाद अधिकारीले अनुसन्धानको दायरामा ल्याउन खोज्दा अर्थमन्त्री जनार्दन शर्माले त्यसको ढाकछोप गरी वैधता दिन खोजेपछि उत्पन्न विवादले झनै संकट निम्त्याइरहेको छ । अर्थमन्त्री स्वयंले विदेशी विलासिताका वस्तुको अनावश्यक आयात रोकौं, फजुल खर्च नगरौं, रेमिट्यान्स बढाऊँ, विदेशी मुद्रा सञ्चितिमा जोड दिऊँ भन्दै मजबुत अर्थतन्त्र बनाउनेबारे वक्तव्य दिँदै गर्दा अमेरिकाबाट एक शंकास्पद व्यापारीका नाममा आएको करोडौं अवैध रकम छुटाउनका लागि अनुसन्धानरत निकायलाई पत्र लेखेर रोक्न खोज्नु पदीय हैसियतको चरम दुरुपयोग हो । हाम्रा अर्थमन्त्रीलाई देशको अर्थतन्त्र सुधार्नतिर मतलबै छैन तर यस्ता शंकास्पद आयस्रोत जोगाउन भने अग्रसरता लिइरहेका छन् । आसन्न निर्वाचनमा विकास निमार्णका कार्य प्रमुख मुद्दा बन्नुपर्छ । खिमराज गिरी, काठमाडौं"
हाम्रो नेपाल,"देशलाई माथि उठाउन सबै मिले हुन्थ्योभागबन्डामा रमाउन आजै छोडे हुन्थ्योतराईदेखि पहाड, हिमाल सबै क्षेत्रलाईघोरिएर सोचे हुन्थ्यो सिंगो मुलुकलाईदूरदृष्टि भएकाले लगाम लिए भनेउन्नति त पक्कै हुन्थो हामी खट्यौं भनेहिलो छ्याप्ने संस्कार हाम्रो घातक हुन्छ साथीसमृद्धिले बल्ड्याङ खान्छ उक्लँदैन माथि विश्वकै यो पुण्यभूमि अग्लो हिमाल गौरवपूर्ण इतिहासको हाम्रो नेपाल । कृष्ण कुम्पुरे, आदमटार, धादिङ"
चुनाव खर्चको चर्चा,"कांग्रेसका नेता शशांक कोइरालाले गत शनिबार आफूले तीन पटक चुनाव लड्दा करिब १० करोड खर्च गरेको सार्वजनिक गरे । योसँगै निवार्चनमा हुने पैसाको चलखेलबारे चर्चा सुरु भएको छ । आगामी वर्ष देशमा तीनै तहको निर्वाचन हुँदै छ । के अब पैसा नहुनेले राजनीतिबाट संन्यास लिए भयो ? के अब नेता हुन इमानदारी होइन, पैसा चाहिने भएको हो ? पैसाको बलमा गरिने राजनीतिलाई व्यापार भन्ने कि जनसेवा ? हिजो निर्वाचनमा टिकट पाउन इमानदार, पार्टीप्रति वफदार, आपराधिक गतिविधिमा सामेल नभएका, फौजदारी अभियोग नलागेका, राष्ट्रप्रति समर्पित व्यक्ति हुनुपर्थ्यो । आज जोसँग पैसा छ नेताको आशीर्वाद छ छलछाम गर्न सिपालु छन् गुन्डागर्दी गर्न सक्छन्, उसैले टिकट पाउने पक्का भएको छ । यसले देशको राजनीति गलत दिशामा लाँदै छ । पैसामा टिकट किनबेच हुने, पैसाकै बलमा निर्वाचन जित्ने भएपछि स्वतन्त्र तथा साधारण मान्छे स्वतः पछि परिहाल्छन् । विधिपद्धतिसिद्धान्त पार्टी विधानमा मात्र सीमित छ अहिले, व्यवहारमा पैसा नै चाहिन्छ राजनीतिमा टिक्न । अर्थतन्त्र शराशायी बन्दै छ । नेताहरू एकपछि अर्का गलत निर्णय गर्दै छन् । प्रधानमन्त्री शेरबहादुर देउवाले गभर्नर नै हटाइदिए । पैसा, कमिसनकै खेलका कारण गभर्नर हटाइयो भन्ने सुनिन्छ । यो प्रकरणको छानबिन समिति पनि बनिसकेको छ । राष्ट्र बैंक मात्र होइन, हरेक संस्था, क्षेत्र राजनीतिले ध्वस्त बनाउँदै छ । राज्यका निकायहरू कार्यकार्ता भर्ती केन्द्र बनेका छन् । काम होइन, नेताको चाकरी गर्नुपर्छ भन्ने मानसिकता छ कर्मचारीहरूको । बिचौलियाहरूले राजनीतिमा प्रश्रय पाइरहेका छन् । राजनीति असल नीति नभई व्यापार भएको छ । यसलाई रोक्ने कसले ? स्थानीय निकायको निर्वाचन नजिकिँदै गर्दा टिकटका लागि लबिइङ पनि बढ्दै छ, पैसाको चलखेल सुरु भइसक्यो भनिन्छ । पैसाकै बलमा राजनीति गर्ने हो भने किन चाहियो निर्वाचन ? भोलि तिनै पैसा टन्न खर्च गर्नेहरू पदमा पुगे भने तिनले जनताका लागि काम गर्ने कि आफ्ना लागि ? भ्रष्टाचार नियन्त्रण गर्न पनि चुनावी खर्च नियन्त्रण गर्नुपर्छ । चुनावलाई पारदर्शी बनाउन निर्वाचान आयोगले आचारसंहिता पनि जारी गरिसक्यो तर कसले पालना गर्ने त्यसको ? उल्लंघन नै भयो भने पनि कसले नियमन गर्ने ? पुरुषोत्तम घिमिरे, जोरपाटी, काठमाडौं"
यसरी बनिन्छ अब्बल मेयर,"सन् नब्बेको दशकसम्म हिंसा, हत्या, गरिबी, लागूऔषध कारोबार, असमानता र सहरी अव्यवस्थाको पर्याय बनेको कोलम्बियाली सहर मेडेलिन मेयरहरूको सफल नेतृत्वले आज संसारकै उत्कृष्ट सहरहरूमध्ये पर्न सफल भएको छ । सन् २०१६ मा सिंगापुरको ली क्वान यु विश्व सहर पुरस्कार पाएको मेडेलिनले प्रत्यक वर्ष सहरी सुव्यवस्थाको मापनका विविध क्षेत्रमा आफूलाई अब्बल प्रमाणित गरिरहेको छ । सहरका विविध पक्षबीचको अन्तरक्रियालाई प्रोत्साहन गर्ने सार्वजनिक पूर्वाधार निर्माण गरी समावेशी सहरका रूपमा मेडेलिनको पुनर्जागरण गर्ने पूर्वमेयरहरूको संसारभर प्रशंसा गरिन्छ । मेडेलिनका पूर्वमेयर फेडेरिको गुटियरस सिभिल इन्जिनियर हुन् र आगामी मेमा हुने राष्ट्रपतीय निर्वाचनमा प्रतिस्पर्धा गर्दै छन् । अर्का पूर्वमेयर अनिबल गवेरियालाई अमेरिकाको प्रतिष्ठित बर्कले विश्वविद्यालयले भिजिटिङ प्राध्यापकका रूपमा आमन्त्रण गर्यो । सन् २००१ मा मेयर भएका लुइस पेरेजले संसारमै पहिलो पटक मेडेलिन मेट्रो केबलकार परियोजना सुरु गरेका थिए, जसले सहरलाई अपराध, अव्यवस्था र गरिबीको गोलचक्करबाट माथि उकासेको थियो । आज काराकास, रियो दे जनेरोजस्ता सहरले पनि सार्वजनिक यातायतको यो प्रणालीलाई अवलम्बन गरिरहेका छन् । ३९ वर्षको उमेरमा मेडेलिनको मेयर बनेका डेनिएल किन्तेरो इलेक्ट्रोनिक्स इन्जिनियर हुन् । बोस्टन विश्वविद्यालयबाट व्यवस्थापनमा स्नातकोत्तर र हार्वर्ड विश्वविद्यालयमा सार्वजनिक वित्त व्यवस्थापन अध्ययन गरेका किन्तेरोले सन् २०१६ मा कोलम्बिया सरकारको सूचना प्रविधि र डिजिटल अर्थव्यवस्था हेर्ने सहायक मन्त्रीका रूपमा काम गरिसकेका थिए । सफ्टवेयर उपत्यका कार्यक्रम अन्तर्गत डिजिटल अर्थतन्त्रको क्षेत्रमा २६ हजार नयाँ रोजगारी सृजना गर्ने लक्ष्यसहित मेयर किन्तेरोले सहरमा विदेशी लगानी आकर्षित गर्न आवश्यक भौतिक र प्राविधिक पूर्वाधार निर्माणलाई प्राथमिकता दिइरहेका छन् । नेपालका प्रमुख राजनीतिक दलहरू स्थानीय तह निर्वाचनको उम्मेदवार चयनको अन्तिम प्रक्रियामा छन् । अघिल्लो निर्वाचनमा कार्यक्षमताभन्दा भागबन्डा र कार्यकर्ता व्यवस्थापनलाई प्रमुख आधार बनाइएको थियो, जसको परिणति आज भोगिरहँदा पनि दलहरूले आफ्नो परम्परागत शैलीलाई पुनर्विचार गर्न सकेका छैनन् । सहरको सार्वजनिक यातायात, बजार, हरियाली क्षेत्र, कला र संस्कृति, पैदलमार्ग, पूर्वाधार पुनर्निर्माण आदिमा भएका प्रभावकारी हस्तक्षेप नै मेयरको सफलतासँग जोडिएको हुन्छ, जसका लागि कार्यक्षमता सबैभन्दा महत्त्वपूर्ण पक्ष हो । युद्धबाट क्षतिग्रस्त सिरियाको रक्का सहरको पुनर्निर्माणको नेतृत्व गरिरहेकी युवा मेयर लैला मुस्तफालाई २०२१ को अन्तर्राष्ट्रिय मेयर अवार्ड प्रदान गरियो । ग्रिक, रोमन, बिजेन्टाइन, अटोमन, इस्लामिक र क्याथोलिक इतिहाससँग जोडिएका कला, संस्कृति र वास्तुकलाको केन्द्रका रूपमा रहेको तीन हजार वर्ष पुरानो यो सहर युद्धका क्रममा आईएसआईएस आतंकवादीहरूको कब्जामा पुग्यो र तीन वर्षमै भग्नावशेषमा परिणत भयो । रक्काको पुनर्निर्माणमा मेयर मुस्तफाको सिभिल इन्जिनियरिङको अध्ययन सहायक बनिरहेको छ । पुनर्निर्माणका लागि सहयोग जुटाउन मुस्तफाले अन्तर्राष्ट्रिय समुदाय र सरकारहरूसँग पहल गरिरहेकी छन् । डिजिटाइजेसन र फोहोर व्यवस्थापनमा नेपालका वालिङ, तिलोत्तमाजस्ता केही नगरपालिकाका प्रारम्भिक प्रयास सकारात्मक रहे पनि समग्रमा उत्साहजनक भने रहेनन् । वालिङ नगरपालिकाले वालिङलाई पिन्क सिटी निर्माण गर्ने घोषणा गर्दै बजारका सम्पूर्ण भवनमा गुलाबी रङ लगाउनुपर्ने निर्णय गर्यो । यस्तो नीरस र सपाट निर्देशनात्मक निर्णयले सहरको आवरणलाई भद्दा र उजाड बनाउँछ । त्यसो त अर्जेन्टिनाको लाबोका वा ब्राजिलको रियो द जेनेरियोस्थित फावेला बस्ती रंगीन सहरका रूपमा चिनिन्छन्, ती बस्तीहरू कलाकार र समुदायको सहकार्यबाट रङहरूको कलात्मक संयोजनसहित निर्माण गरिएका हुन्, जसको सफलताले त्यस क्षेत्रमा पर्यटनमा उल्लेख्य वृद्धि भई स्थानीयको जीवनस्तर उकास्न महत्त्वपूर्ण सहयोग पुर्यायो । कोभिड महामारीले निम्त्याएको संकटलाई अवसरमा बदल्न संसारभरका मेयरहरूले रचनात्मक पहल गरिरहेका छन् । सहरका प्रमुख केन्द्र, बजार र आवासीय क्षेत्रहरूबीच यातायात गतिशीलतालाई पुनर्जीवित गर्न साइकल लेनदेखि पैदलमार्गसम्म निर्माण गर्ने विश्वव्यापी अभियान नै चलेको छ । इक्वेडरको राजधानी क्युटोमा बनाइएको स्थायी साइकल लेनका कारण सहरभित्रको साइकल यात्रामा ७०० प्रतिशत वृद्धि भयो । नेदरल्यान्ड्सको रटरडाम सहरका सडकहरूमा साइकलयात्रीलाई प्राथमिकता दिन सेन्सरयुक्त ट्राफिक बत्तीहरू जडान गरिएका छन्, जसबाट हिमपात वा झरीका बेला साइकलहरूलाई अन्य सवारीजस्तो रोकिनुपर्दैन । पाँचौं कार्यकालका लागि सिड्नीको मेयरमा निर्वाचित क्लोभर मोअरको निरन्तर सफलताका पछाडिको मुख्य कारण न्यून कार्बन उत्सर्जन, साइकल लेन र हरित क्षेत्रलगायत वातावरणीय मुद्दाप्रतिको संवेदनशीलता नै हो ।साइकल लेन र पैदलमार्ग चलायमान हुँदा साना व्यवसायीहरूको आर्थिक क्रियाकलापमा समेत वृद्धि हुन्छ । पैदल यात्री, अनौपचारिक क्षेत्रमा कार्यरत श्रमिकहरू, सडकछेउका साना व्यापारीहरू र बालबालिका वातावरण प्रदूषणको प्रमुख सिकार बनिरहेका छन् । त्यसैले पैदलयात्राको प्रोत्साहन र वातावरणीय गुणस्तर वृद्धि गर्ने कार्यक्रमहरू पारस्परिक हुनुपर्छ । अवसरको सृजनासँगै उपयोग गर्न सक्ने नागरिक क्षमताको पनि सँगसँगै अभिवृद्धि गर्दै लानुपर्छ । किङ्स कलेज लन्डन, क्विन्स मेरी विश्वविद्यालय र एडिनबरा विश्वविद्यालयले गरेको एक अध्ययन अनुसार वायु प्रदूषणका कारण सहरी क्षेत्रमा बसोबास गर्ने बालबालिकाको फोक्सोको आयतन न्यून हुँदै गएको र क्षमतामा ५ प्रतिशतले ह्रास आएको छ । वायु प्रदूषणलाई कम गर्न लन्डनका मेयर सादिक खानले विद्यालय, अस्पताल र मुख्य बसोबास क्षेत्रलाई केन्द्रमा राखेर संसारमै पहिलो अतिन्यूनउत्सर्जन क्षेत्रहरू निर्माण गरिरहेका छन् । इम्पेरिएल कलेज, लन्डनको अध्ययन अनुसार मेयर खानका यी प्रयासहरूको सफलताले सन् २०१३ मा जन्मेका लन्डनका बालबालिकाको औसत आयु ६ महिनाले वृद्धि हुनेछ । नेपालको राष्ट्रिय सहरी विकास रणनीति२०१७ ले मार्गदर्शन गरे अनुसार एक सहर एक पहिचान को अवधारणा अवलम्बन गर्नेतर्फ स्थानीय तहहरू सक्रिय हुन सकेनन् । बुद्ध जन्मस्थल लुम्बिनीकेन्द्रित पर्यटनको सम्भावना बोकेका रूपन्देही, कपिलवस्तु लगायतका सहरले आफ्ना सार्वजनिक पूर्वाधार एवम् भवन निर्माणमा बौद्ध, हिन्दु र इस्लामिक आर्किटेक्चरको संयोजन गरेर लुम्बिनीको सांस्कृतिक पहिचानका बहुआयामिक तत्त्वहरूलाई अपनाउन असफल रहे । थ्रीडी चित्र र एनिमेसन को बहकावमा परेर देशैभरि पूर्वाधार निर्माणका नाममा प्राकृतिक परिदृश्यमाथि अनावश्यक हस्तक्षेप गरिएको छ । प्राधिकारसँगै भ्रष्टाचारको समेत विकेन्द्रीकरण भएको छ ।यस्तो अवस्थाबाट समाज र सहरलाई बाहिर निकाली विकास का नाममा भएका त्रुटिहरूलाई सुधार गर्ने महत्त्वपूर्ण जिम्मेवारी स्थानीय तहको नयाँ नेतृत्वलाई हुनेछ । राजनीतिक दलहरूले आफ्नो हितभन्दा माथि उठी उम्मेदवार चयनको दलीय परिधिलाई खुला राखेर सक्षम उम्मेदवारहरूलाई स्थानीय तहको नेतृत्वका रूपमा प्रस्तुत गर्नु नै बलियो र चलायमान सहर र समुदाय निर्माणको पहिलो सर्त हो ।काफ्ले आर्किटेक्ट हुन् ।"
होस्टाइल बकपत्र : रहर कि कहर ?,"कानुनी प्रावधाननेपालले २०७२ को संविधानबाट मात्रै पीडितको हकलाई मौलिक हकका रूपमा स्थान दिएको छ । संविधानको धारा २१ मा पीडितलाई आफ्नो मुद्दाको अनुसन्धान र कारबाही सम्बन्धी जानकारी पाउने तथा कानुन बमोजिम क्षतिपूर्ति र सामाजिक पुनःस्थापनाको हक तथा धारा २०(९) मा स्वच्छ सुनुवाइको हकको व्यवस्था छ । तर अछाम घटनामा मौलिक हकले ग्यारेन्टी गरेको स्वच्छ सुनुवाइ तथा प्राकृतिक न्यायको सिद्धान्तविपरीत पीडितलाई प्रतिवादको मौकै नदिई फौजदारी कार्यविधि संहिताको दफा ४४(२) (क१) बमोजिम ३ वर्ष ६ महिना सजाय तोकेको भनिएको छ, जबकि उक्त दफाउपदफामा यस्तो सजायको व्यवस्थै छैन । कुन कानुनको कुन दफा टेकेर फैसला गर्दै छु, त्यहाँ केकस्तो व्यवस्था छ भन्नेसम्म नहेरी फैसला दिनु न्यायमूर्तिको अक्षम्य गल्ती हो । अछाम घटनामा होस्टाइल बकपत्र गरेकै ठहर भए पनि पीडित किशोरीले पाउने अधिकतम सजाय भनेको ३ महिनासम्म कैद र ५ हजारसम्म जरिवाना मात्रै हो । जाहेरीवालाको बकपत्र होस्टाइल हुनु नै अभियुक्त बेकसुर हुनु हो भन्ने अर्थ लगाउन कदापि मिल्दैन । बेन्चले न्यायिक निष्कर्षमा पुग्नुअघि धेरै प्रमाणको परीक्षण गरेको हुनुपर्छ । बकपत्र होस्टाइल भएकै आधारमा संकलित अन्य तथ्य र प्रमाण शून्य हुन सक्दैनन् । यो तथ्यलाई कर्णबहादुर साउदविरुद्ध नेपाल सरकारको मुद्दामा सर्वोच्च अदालतले प्रस्ट बोलेको छ । न्यायाधीशद्वय चोलेन्द्रशमशेर जबरा र विश्वम्भरप्रसाद श्रेष्ठको इजलासले (२०७४ फागुन १३ मा) भनेको छ, स्वयं पीडितले किटानी जाहेरी दिएको, अभियोजनका क्रममा जाहेरी समर्थित कागज गरेको तर अदालतमा पुगेपछि प्रतिकूल बकपत्र (होस्टाइल) भएकै आधारमा मात्र उक्त अपराध भएकै थिएन भनेर निष्कर्षमा पुग्न मिल्दैन । तसर्थ अछाम घटनामा पीडकलाई फौजदारी संहिताको दफा २१९ २(क) अनुसार, करकाप, अनुचित प्रभाव, डर, त्रास र झुक्यानमा पारी जबर्जस्ती करणी गरेका कारण उपदफा ३(ङ) बमोजिम ७ वर्षदेखि १० वर्षसम्म सजाय ठहर्ने देखिन्छ । अन्त्यमा, न्यायपरिषद्ले अछाम घटनाको फैसलाका सम्बन्धमा चासोसाथ बुझिरहेको र अनुसन्धान अगाडि बढाउने विचार प्रवक्तामार्फत व्यक्त गरेको छ, जुन अत्यन्त सराहनीय छ । न्यायपरिषद्ले यो तथा यस्ता घटनाहरूका सम्बन्धमा चासो मात्रै नराखी अर्थपूर्ण निष्कर्षमा पुग्नु आवश्यक छ । न्यायपरिषद्को भूमिका साँच्चै प्रभावकारी र अनुकरणीय बन्न सक्नुपर्छ ।भण्डारी अधिवक्ता हुन् ।"
हिमाली जीवन सहज पार्ने 'अटल,"(मनाली)  हिमाचलको मनालीलेह लद्दाख राजमार्गमा निर्माण गरिएको अटल सुरुङ मनाली घुम्न आउने पर्यटकका लागि थप आकर्षणको केन्द्र बनेको छ । भारत सरकारले १० हजार फिटको उचाइमा हिमाललाई छेडेर ९ किलोमिटर सुरुङसहितको राजमार्ग बनाएको छ । उद्घाटन भएको डेढ वर्षको अवधिमा १७ लाख आन्तरिक पर्यटकले सुरुङ घुमेका छन् । सार्वजनिक यातायात प्रयोजनका निम्ति बनाइएको विश्वकै लामोमध्येको सुरुङ मार्गका रूपमा चिनिएको छ अटल । सुरुङको निर्माणले हिमाचलबाट केन्द्र शासित लेह लद्दाख प्रदेशको दूरी ४६ किलोमिटरले घटेको छ । मनालीका स्थानीय पत्रकार सोनु शर्मा सुरुङको निर्माणले विकट पहाडी क्षेत्रको जनजीवनमा ठूलो परिवर्तन आएको बताउँछन् । हिमाचलको लाहौल घाटी र त्यस क्षेत्रका बासिन्दा वर्षको आधा समय पूरा विश्वसँग सम्पर्कविच्छेदको अवस्थामा रहनुपर्थ्यो, उनले भने विकट पहाड छेडेर बनाइएको सुरुङले हिमाली क्षेत्रको जनजीवनमै ठूलो सकारात्मक फरक आएको छ । पर्यटकको आगमनसँगै मानिसहरूको आम्दानी बढेको छ, अर्कोतिर यहाँका उत्पादनले वर्ष दिन नै दिल्लीजस्ता ठूला बजारमा पहुँच पाएको उनले बताए । स्वास्थ्य उपचार, शिक्षा, कृषि उपज, पर्यटन व्यवसाय सबै क्षेत्रमा अटल टनलले दिएको योगदानले हिमाली क्षेत्रका बासिन्दा जीवनी फेरिएको उनले उल्लेख गरे । अटलको लाभ मनालीमा बस्ने नेपालीहरूले पनि उत्तिकै पाएका छन् । त्यस क्षेत्रमा नेपालीहरूले सुरुङ हेर्न तथा सुरुङ कटेर हिमाली क्षेत्रमा घुम्न जाने पर्यटकलाई विभिन्न सेवा दिने व्यवसाय सञ्चालन गरिरहेका छन् । सुरुङ नपुग्दै बाटोमा सिन्धुपाल्चोकका संगिल शेर्पाले चलाएको होटलमा खाना खान मान्छेले पालो कुर्नुपर्ने हुन्छ । सुरुङको निर्माणमा सयौं नेपाली मजदुरहरू पनि खटिएका र केहीले ज्यान समेत गुमाएको बताउँछन् पर्यटन व्यवसायमा लागेका रुकुमका राजेन्द्र थापा मगर । अटल सुरुङ १० वर्ष लगाएर निर्माण गरिएको हो । तत्कालीन प्रधानमन्त्री अटल बिहारी वाजपेयीले सन् २००२ मा यस परियोजनाको प्रारम्भ गरे पनि सन् २०१० बाट मात्रै काम सुरु भएको थियो । तर, निर्माणले गति भने नरेन्द्र मोदी प्रधानमन्त्री भएपछि लिएको हो । मोदीले सन् २०२० को अक्टोबर ३ मा सुरुङको उद्घाटन गरेका हुन् । अटल सुरुङको प्रवेश मनालीभन्दा २५ किलोमिटर माथि ३ हजार ६० मिटरको उचाइमा छ । सुरुङको चौडाइ १०५ मिटर छ । त्यसमा दुवैतिर ११ मिटरको फुटपाथ छ । प्रत्येक ६० मिटरको दूरीमा सीसीटीभी र अग्नि नियन्त्रक यन्त्र राखिएको छ । बत्तीको उचित प्रबन्ध रहेको मार्गमा ८० किमि प्रतिघण्टाको गतिमा सवारी कुदाउन सकिन्छ । भारतको सीमा सडक संगठन (बीआरओ) अन्तर्गत भारत र अस्ट्रियाको कम्पनी स्ट्राबेग तथा एफकानले सुरुङ निर्माण गरेका हुन् । सुरुङ सम्पन्न गर्न ३५ सय करोड भारतीय रुपैयाँ खर्च भएको छ । सामरिक रूपमा पनि सुरुङ मार्ग उत्तिकै महत्त्वपूर्ण छ । सुरुङका कारण भारतीय सेनालाई लेह लद्दाखस्थित चिनियाँ सीमामा पुग्न तथा सैन्य सामग्री ओसार्न पनि सहज भएको छ ।"
दक्षिण अस्ट्रेलियामा हिन्दु मन्दिर बन्दै,"अस्ट्रेलिया (कास) दक्षिण अस्ट्रेलियाको एडिलेडमा हिन्दु मन्दिरको निर्माण हुने भएको छ । करिब १३ करोड रुपैयाँ लागतमा निर्माण गरिने मन्दिरको शनिबार शिलान्यास गरिएको छ । वैदिक हिन्दु फाउन्डेसनको पहलमा निर्माण हुने मन्दिर हिन्दुको आफ्नै पहिचानसहितको हुने दाबी गरिएको छ । हिन्दु संस्कार मान्ने सबै दक्षिण एसियाली साथै सर्वसाधारणका लागि पूजाअर्चनाका लागि मन्दिर निर्माण गर्न लागिएको फाउन्डेसनले जनाएको छ । ७ सय वर्गमिटर क्षेत्रफलमा निर्माण गरिने मन्दिरमा शिव, पार्वती, गणेश, दुर्गा, लक्ष्मी, राम, सीता, राधा, कृष्णलगायत भगवान्को मूर्ति स्थापना गरिने जनाइएको छ । नेपाली र भारतीय मूलका पण्डितबाट सामूहिक पूजा गराई शनिबार मन्दिर निर्माणको शिलान्यास गरिएको हो । शिलान्यास कार्यक्रममा अस्ट्रेलियाका राजनीतिक दलका सांसद तथा नेताहरू टोनी जापिया, भिन्सेन्ट टार्जिया, डाना वाट्ली, रसल वाट्नी, जिङ्ग ली, स्थानीय काउन्सिलकी डेपुटी मेयर अन्ना एभान्सलगायतको उपस्थिति थियो ।"
राष्ट्रपतिका लागि म्याक्रों र पेन भिड्ने,"पेरिस (एजेन्सी) फ्रान्सका राष्ट्रपतिका लागि इमानुएल म्याक्रों र मरिन ले पेनबीच प्रतिस्पर्धा हुने भएको छ । पहिलो चरणको चुनावमा राष्ट्रपति म्याक्रोंले सबैभन्दा बढी अर्थात् २७६ प्रतिशत मत ल्याएका हुन् । दोस्रो स्थानमा आउन सफल पेनले २३४७ प्रतिशत मत ल्याएकी हुन् । राष्ट्रपति म्याक्रोंले सबैभन्दा बढी मत ल्याएका भए पनि अर्को चरणमा प्रतिस्पर्धा तीव्र हुने ठानिएको छ । चुनावी सर्वेक्षणहरूले दोस्रो चरणको मतदानमा म्याक्रोंले ५१ र पेनले ४९ प्रतिशत मत ल्याउने देखाएका छन् । २१९५ प्रतिशत मत पाएका जाँलुक मेलेनचोन तेस्रो स्थानमा छन् । चौंथो, पाँचौं र छैटौं स्थानका जेमोर, पेक्रेस र जाडोटको कुल मत १७ प्रतिशत हाराहारी रहेको बीबीसीले जनाएको छ । आइतबार भएको पहिलो चरणको मतदानमा १२ जना उम्मेदवारले प्रतिस्पर्धा गरेका थिए । फ्रान्सको राष्ट्रपतिमा निर्वाचित हुन खसेको मतको ५० प्रतिशतभन्दा बढी ल्याउनुपर्ने हुन्छ । पहिलो चरणको मतदानमा ७३३ प्रतिशत मत खसेको थियो । दोस्रो चरणको मतदान अप्रिल २४ मा हुँदै छ ।"
अर्थतन्त्रको प्रतिरक्षामा अर्थमन्त्री,"(काठमाडौं)  देशको अर्थतन्त्र संकटमा जान लागेको भन्दै सर्वत्र आलोचना भइरहेका बेला अर्थमन्त्री जनार्दन शर्मा त्यसको प्रतिरक्षामा उत्रिएका छन् । मन्त्रालयमा पत्रकार सम्मेलन गर्दै शर्माले सोमबार अर्थतन्त्रको बाह्य क्षेत्रमा केही चाप देखिए पनि अरू सूचक नियन्त्रित अवस्थामै र सुधारोन्मुख रहेको दाबी गरे । यद्यपि, शर्माले प्रस्तुत गरेका आर्थिक आँकडा र तिनको सुधारका लागि प्रयास गरिरहेको भन्ने उनको अभिव्यक्ति आफैंमा विरोधाभासपूर्ण छ । उनले एकातर्फ अर्थतन्त्र समस्यामा छैन भन्ने जिकिर गरिरहे भने अर्कोतर्फ घट्दा सूचक देखाएर सुधारका लागि प्रयास भइरहेको भनिरहे । प्रतिपक्षी दल नेकपा (एमाले) मा रहेका तीन जना पूर्वअर्थमन्त्रीले आइतबार पत्रकार सम्मेलन गर्दै नेपालको अर्थतन्त्र गम्भीर संकटको बाटोमा रहेको र त्यसका लागि अहिलेको सरकार र अर्थमन्त्री जिम्मेवार रहेको बताएका थिए । त्यसको भोलिपल्ट सरकारका तर्फबाट अर्थमन्त्री शर्माले पत्रकार सम्मेलन गर्दै आफ्नो बचाउ गरेका हुन् । अर्थतन्त्रका समष्टिगत परिसूचक सामान्य नै छ । तथापि, बाह्य क्षेत्रमा केही दबाब सिर्जना भएकाले आयात व्यवस्थापन र विदेशी विनिमय सञ्चितिलाई बढावा दिने गरी केही नीतिगत कदम चालिसकिएको छ, उनले भने, अर्थतन्त्रको वर्तमान अवस्थाको सूक्ष्म निगरानी गरी आवश्यकताअनुरूप थप कदम अगाडि बढाइनेछ । विभिन्न क्षेत्रगत सूचक प्रस्तुत गर्दै अर्थमन्त्री शर्माले अर्थतन्त्रमा कुनै संकट नरहेको दाबी गरेका हुन् । चालु आर्थिक वर्षका लागि सरकारले ७ प्रतिशत बराबरको आर्थिक वृद्धिको लक्ष्य राखिएकामा त्यो पूरा हुनेमा आफू आशावादी रहेको उनको भनाइ छ । पछिल्लो समयमा विश्व बजारमा कच्चा पेट्रोलियम पदार्थको मूल्य निरन्तर बढ्दै गएका कारण त्यसको प्रभाव नेपालका उपभोग्य वस्तु र मूल्यवृद्धिमा देखिएको पनि शर्माले बताए ।व्यापार घाटा बढ्नु र विदेशी विनिमय सञ्चितिमा चाप पर्नुलाई अहिलेको मुख्य समस्या मान्नुपर्ने उनको भनाइ छ । वस्तु आयातमा भएको उच्च वृद्धिका कारण व्यापार घाटा बढेर अर्थतन्त्रमा दबाब सिर्जना भएको छ । विश्व बजारमा पेट्रोलियम पदार्थको मूल्यमा भएको वृद्धिले व्यापार घाटामा थप चाप पैदा गरेको छ, शर्माले भने, गत असार मसान्तसम्म १३ खर्ब ९९ अर्ब रहेको विदेशी विनिमय सञ्चिति १६२ प्रतिशत कम भई गत फागुन मसान्तमा ११ खर्ब ६१ अर्ब कायम भएको छ । यसले ६७ महिनाको वस्तु तथा सेवा आयात धान्छ ।चालु आर्थिक वर्षको फागुन मसान्तसम्ममा विप्रेषण आप्रवाहमा अघिल्लो वर्षको सोही अवधिको तुलनामा ४९ प्रतिशतले कमी आई ६ खर्ब ३१ अर्ब कायम भएको छ । फागुनमा मात्र ९१ अर्ब बराबर रेमिट्यान्स आएको छ । यसले विप्रेषण आप्रवाह बढ्दै जाने संकेत गरेको पनि अर्थमन्त्री शर्माले बताए । पछिल्लो समयमा नेपाल आउने पर्यटक बढ्दै गएका कारण अर्थतन्त्रमा त्यस क्षेत्रले सकारात्मक योगदान गर्ने उनको दाबी छ । चालु आर्थिक वर्षको फागुन मसान्तसम्ममा उद्योग विभागमार्फत ३३ अर्ब ३८ करोड लगानी आएको छ । चालु आर्थिक वर्षको चैत २६ सम्ममा ७ खर्ब ५० अर्ब बराबर राजस्व उठेको र यो रकम वार्षिक लक्ष्यको ६३ दशमलव ५६ प्रतिशत रहेको अर्थमन्त्री शर्माले जनाए ।नेपालको सार्वजनिक ऋण हालसम्मकै उच्च अंकमा पुगेको छ । फागुन मसान्तसम्ममा नेपालले तिर्नुपर्ने ऋण १८ खर्ब ५४ अर्ब रुपैयाँ बराबर पुगेको उनले बताए । तर यस्तो ऋण नियन्त्रणको सीमाभित्रै रहेको पनि उनको भनाइ छ । चैत २८ सम्म आन्तरिक ऋण ८ खर्ब ७३ अर्ब करोड र बाह्य ऋण ९ खर्ब ८० गरी १८ खर्ब ५४ अर्ब पुगेको छ, जुन नेपालको गत आर्थिक वर्षको प्रारम्भिक कुल गार्हस्थ्य उत्पादनको ४३४ प्रतिशत बराबर हो, उनले भने, नेपालको सार्वजनिक ऋण वाञ्छित सीमाभित्र नै छ । गत असार मसान्तसम्ममा नेपालको कुल सार्वजनिक ऋण १७ खर्ब ३७ अर्ब अर्थात् जीडीपी अनुपातमा करिब ४० प्रतिशत बराबर थियो । चालु आर्थिक वर्षमा सरकारले २ खर्ब ३९ अर्ब बराबरको आन्तरिक ऋण उठाउनाले लक्ष्य राखेकामा हालसम्म १ खर्ब ५ अर्ब उठिसकेको छ । त्यस्तै १ खर्ब १६ अर्ब बराबरको बाह्य ऋण तथा १३ अर्ब ८८ करोड बराबरको वैदेशिक अनुदान गरी जम्मा १ खर्ब २९ अर्ब ८८ करोड बराबरको अन्तर्राष्ट्रिय विकास सहायता परिचालन भएको अर्थ मन्त्रालयले जनाएको छ । नेपालले लिएको ऋणको साँवा र ब्याज भुक्तानीमा ठूलो रकम खर्चिरहेको छ । गत फागुनसम्म बाह्य ऋणतर्फ १९ अर्ब १३ करोड र आन्तरिकतर्फ ५१ अर्ब ३ करोड गरी ७० अर्ब १६ करोड बराबरको साँवाब्याज भुक्तानी गरिएको छ । नेपालले हालसम्म पाएको वैदेशिक सहायता प्रतिबद्धता १ खर्ब २६ अर्ब रुपैयाँ बराबर छ । अर्थतन्त्र सुधारका लागि सरकारले विभिन्न पहल गरिरहेको पनि अर्थमन्त्री शर्माले बताए । त्यसका लागि विभिन्न प्रस्ताव मन्त्रिपरिषद्मार्फत निर्णय गराउन लागिएको उनको भनाइ छ । सरकारी सुविधाको इन्धन कटौती गर्ने र खपत २० प्रतिशतले कम गर्ने प्रस्ताव मन्त्रिपरिषद्मा लगिएको छ । विलासिताका वस्तु आयात निरुत्साहन गर्ने तयारी छ, शर्माले भने, वैदेशिक कामदारका लागि श्रमिक सञ्चित कोष स्थापना गर्ने र सार्वजनिक कम्पनीहरूको सेयर निष्कासनमा विदेशी कामदारलाई सुविधा दिने योजना सरकारको छ । यसैबीच सरकारले नेपाल राष्ट्र बैंकका गभर्नर महाप्रसाद अधिकारीलाई कानुनसम्मत रूपमै निलम्बन गरेको अर्थमन्त्री शर्माले बताएका छन् । गभर्नरमाथिको कारबाही कानुनबमोजिम नै भएको छ । अहिले छानबिन चलिरहेको छ । छानबिन समितिको निष्कर्ष आएपछि सबै कुरा थाहा हुन्छ, उनले भने । अमेरिकाबाट आएको शंकास्पद रकम छुटाउन आफ्नो कुनै गलत नियत नरहेको पनि उनले दाबी गरे । पृथ्वीबहादुर शाहसँग पनि मेरो कुनै चिनजान र नातासम्बन्ध छैन । उनी रुँदै मन्त्रालयमा आएपछि सम्बन्धित निकायलाई बुझ्न भनेको हुँ, उनले भने ।"
सरकारले सहकार्य नगरेको निजी क्षेत्रको गुनासो,"काठमाडौं (कास) मुलुकको अर्थतन्त्र खराब अवस्थातर्फ गइरहेको अवस्थामा पनि सरकारले सहकार्य तथा समन्वय नगरेको निजी क्षेत्रले गुनासो गरेको छ । नेपाल उद्योग वाणिज्य महासंघको ५६औं वार्षिक साधारणसभा तथा उद्योग वाणिज्य दिवस २०७८ का अवसरमा सोमबार आयोजित कार्यक्रममा निजी क्षेत्रको यस्तो धारणा आएको हो ।मुलुकमा आर्थिक संकट आउन निजी क्षेत्रले योगदान गर्न चाहे पनि सरकारले समन्वय र सहकार्यका लागि वास्ता नगरेको महासंघका अध्यक्ष शेखर गोल्छाले बताए । अहिले अर्थतन्त्र संकटोन्मुख रहेको र श्रीलंका जस्तो अवस्था आउन सक्ने भन्दै चिन्ता देखिएकाले सरकारले अल्पकालीन, मध्यमकालीन र दीर्घकालीन नीति बनाएर जानुपर्ने पनि उनले बताए । हामी अल्पकालीन नीतिमा अलमलिरहेका छौं । त्यसले मध्यम र दीर्घकालीन संकट निम्त्याइरहेको छ, गोल्छाले भने, हामी श्रीलंका जस्तो हुन दिँदैनौं । तर चनाखो भइएन भने केही वर्षपछि खराब अवस्थामा पुग्छौं । अहिले नेपालसँग ५७ प्रतिशत काम गर्ने उमेर समूहका जनता रहेको र त्यसको जनसांख्यिक लाभ लिन सक्नुपर्ने महासंघका वरिष्ठ उपाध्यक्ष चन्द्र ढकालले बताए ।"
सलबलाए सुपारी तस्कर,"(विराटनगर)  सरकारले सुपारीको आयात खुला गरेपछि तस्करीका लागि यहाँका व्यवसायी सलबलाउन थालेका छन् । अन्तर्राष्ट्रिय बजारमा प्रतिटन २ हजार ५ सय डलरमा खरिद गरेर आयातित सुपारी सरकारले प्रतिटन १ हजार ५० डलर मात्र मूल्यांकन गरेर निकासी गर्ने अनुमति दिएपछि मार्जिन का लागि उनीहरू चोरबाटोतिर केन्द्रित हुन थालेका छन् ।भारत र नेपालमा सुपारीको मूल्यांकन प्रतिटनमा १ हजार ५ सय डलरभन्दा बढी फरक पर्नु र भन्सार तथा अन्तःशुल्कमा पनि भारी फरक भएकाले सुपारीको तस्करी मौलाएको चार दशकदेखि सुपारीको करोबार गर्दै आएका एक व्यवसायी बताउँछन् । व्यापारीले इन्डोनेसिया, थाइल्यान्ड र मलेसियाबाट सुपारी आयात गर्छन् । स्वदेशमा वार्षिक ८ हजार टन खपत रहेको नेपाल सुपारीखेती विकास संस्थाका उपाध्यक्ष नीलकण्ठ तिवारीको भनाइ छ । स्थानीय उत्पादन झापामा मात्र १० हजार ५ सय टन छ । सुपारी आयात खुला गर्नु भनेको डलरमा आयात गरेर कम मूल्यांकन गरेर भारुमा तस्करी गर्न व्यापारीलाई राज्यले लाइसेन्स दिनु रहेको उनको दाबी छ ।अन्तर्राष्ट्रिय बजारमा सुपारीको मूल्य प्रतिटन २ हजार ५ सय डलर भए पनि भारतले पैठारीमा कडाइ गर्न प्रतिटन २ हजार ६ सय डलर कायम गरेको छ । भारतले भन्सार महसुल प्रतिकिलो १११ र जीएसटी २८ प्रतिशत कायम गरेको छ । तर नेपालमा प्रतिटन सुपारीको मूल्यांकन १ हजार ५० डलर मात्र गरेर भन्सार महसुल प्रतिकिलो ४५ रुपैयाँ, अन्तःशुल्क २५ रुपैयाँ र समग्र मूल्यांकनमा १३ प्रतिशत भ्याट कायम गरेर तस्करीलाई प्रोत्साहन गरेको ती व्यवसायीको दाबी छ ।नेपालमा भन्दा भारतमा सुपारीको मूल्यांकन प्रतिटनमा १ हजार ५ सय ५० डलर बढी छ । त्यसमा कर पनि भारतमै बढी छ । यही मूल्यांकन र भन्सार महसुलको फरकले सुपारीका कारोबारीले राज्यका संयन्त्रलाई नै प्रभावमा पारेर सुपारी आयात खुलाउँदै आएको ती व्यवसायी बताउँछन् । राज्यले सुपारीको मूल्यांकन प्रतिटन २ हजार ५ सय डलर नै गर्ने हो भने तस्करका आँखा सुपारीमा नपर्ने उनको भनाइ छ । विराटनगरका दिनेश राठी र प्रदीप मुरारका तथा झापाका प्रदीप मित्तल र शंकर अग्रवाल पूर्वका सुपारी किङ मानिन्छन् । उनीहरूले केपी शर्मा ओली सरकारको पालामा राज्य संयन्त्रलाई प्रभाव पारेर २५ हजार टन आयात गरे । तर भारतले पैठारीमा कडाइ गरेपछि चोर बाटोबाट भारत निकासी गरिसकेको स्रोतको दाबी छ । २५ हजार टन सुपारी तस्करी हुँदा राज्यको ४ अर्ब राजस्व गुमेको छ ।शेरबहादुर देउवा नेतृत्वको सरकारलाई पनि भोला गुटखा उद्योगका मालिक कपल मालपानीसहित तिनै चार व्यापारीले प्रभावमा पारेर २५ हजार टन सुपारी आयात खुलाएको स्रोतले जनाएको छ । भारतले पैठारी हुन दिँदैन, मूल्यांकनको ठूलो फरककै कारण त्यो सुपारी पनि चोरी नाकाबाटै भारत नै छिर्छ, स्रोत भन्छ । सरकारी संयन्त्रले व्यापारीसँग मोटो रकम लिएर सुपारी तस्करीका लागि आयात खुला गरेको उपभोक्ता जागरण अभियान नेपालका अध्यक्ष कृष्ण भण्डारी मार्सेली बताउँछन् । डलरमा आयात भएको सुपारीको एक गेडा पनि स्थानीय स्तरमा खपत हुँदैन । सबै भारुमा तस्करी हुन्छ । सुपारीका चार किङ मध्ये विराटनगरका राठीको जिम्मा विदेशमा खरिद गर्ने र झापाका मित्तलको जिम्मेवारी बिक्री गर्ने हो । विराटनगरका मुरारका र झापाका शंकर अग्रवालको जिम्मेवारी नाफा जम्मा गरेर चार भाग लगाउने रहेको स्रोतको दाबी छ । विदेशमा सुपारी किन्दा परल मूल्य प्रतिकिलो बढीमा चार सय रुपैयाँ पर्छ । त्यति मूल्यमा किनिएको सुपारी ल्याएर स्थानीय व्यापारीलाई प्रतिकिलो ६ सय ५० रुपैयाँमा बिक्री गर्ने गरिएको एक कारोबारी बताउँछन् । भारतमा प्रतिकिलो सुपारीको ७ सय रुपैयाँ पर्छ । आयातकर्ताले भने प्रायः स्थानीय व्यवसायीलाई सुपारी दिँदैनन् । उनीहरूले सीधै सीमा क्षेत्रका व्यापारी र क्यारिङ गर्नेको गोदाममा सुपारी पुर्याउँछन् । क्यारिङ व्यवसायीलाई भारतको ठाउँअनुसार प्रतिकिलो ४० रुपैयाँसम्म भाडा दिने सर्तमा सुपारी दिन्छन् । ती कारोबारीले भने क्यारिङवालाले तोकेको ठाउँमा सुपारी पुर्याएपछि उताका व्यापारीले हुन्डीमार्फत रकम पठाइदिन्छन् ।"
दुर्गममा चिकित्सक पठाउन मान्दैनन् मेडिकल कलेज,"(काठमाडौं)  सरकारी तथा निजी मेडिकल कलेजले स्वास्थ्य मन्त्रालयले तोकेको जिल्ला अस्पतालमा शल्यक्रियासहितको विशेषज्ञ सेवा नदिँदा बिरामी घण्टौं धाएर प्रादेशिक अस्पताल वा संघीय राजधानी काठमाडौंसम्म पुग्न बाध्य छन् । जिल्ला अस्पतालमा उपचार नपाएर बिरामीले अकालमा ज्यान गुमाइरहे पनि मेडिकल कलेजहरूले दुर्गममा चिकित्सक खटाउन आनाकानी गर्दै आएका छन् ।राष्ट्रिय चिकित्सा ऐन, जनस्वास्थ्य नियमावली तथा मेडिकल कलेजस्वास्थ्य विज्ञान प्रतिष्ठान विशेषज्ञ शल्यचिकित्सा सेवा कार्यविधिमा समेत मेडिकल कलेजले जिल्ला अस्पतालमा शल्य चिकित्सक, प्रसूति तथा स्त्रीरोग विशेषज्ञ र एनेस्थेसियोलोजिस्ट तथा एनेस्थेसिया सहायक खटाउनुपर्ने व्यवस्था छ, तर त्यसको कार्यान्वयन भएको छैन । २०७८ फागुनमा जाजरकोटको शिवालय४ की बिर्मा रावतलाई सुत्केरी व्यथा लागेर अत्यधिक रक्तस्राव भएपछि जिल्ला अस्पताल पुर्याइयो तर त्यहाँ उपचार हुन सकेन । उपचारका लागि काठमाडौं लैजाने क्रममा बाटोमै उनको मृत्यु भयो । जाजरकोट जिल्ला अस्पतालमा चिकित्सक नभएकै कारण ज्यान गुमाउने रावत एक्ली होइनन्, २०७७ साउनमा कुशे५ बाटुलेकी २७ वर्षीया पशुपति पुनले पनि सालनाल खस्न ढिलो हुँदा सुत्केरी भएको ६ घण्टापछि नै ज्यान गुमाइन् । राष्ट्रिय चिकित्सा शिक्षा ऐन, २०७५ मा सरकारी तथा निजी मेडिकल कलेजले स्वास्थ्य मन्त्रालयले तोकेको जिल्ला अस्पतालमा शल्यक्रियासहितको विशेषज्ञ सेवा दिनुपर्ने व्यवस्था गरिएको थियो । पछि जनस्वास्थ्य नियमावली, २०७७ को दफा ५ मा पनि प्रत्येक मेडिकल कलेजले मन्त्रालयले तोकेको कम्तीमा एउटा जिल्लाको जिल्लास्तरीय अस्पतालमा शल्य चिकित्सासहितको विशेषज्ञ सेवा उपलब्ध गराउनुपर्ने कानुनी व्यवस्था गरियो । तर, कर्णाली स्वास्थ्य विज्ञान प्रतिष्ठानबाहेक अन्यले त्यस्तो सेवा उपलब्ध गराएका छैनन् । कर्णाली प्रतिष्ठानका उपकुलपति डा मंगल रावलले एक जना चिकित्सक पठाइसकेको र बाँकी दुई जना पठाउने क्रममा रहेको बताए । तर, अन्य मेडिकल कलेजले विशेषज्ञ टोली पठाउन चासो दिएका छैनन् । रुकुमका तत्कालीन सहायक वन अधिकृत रामनारायण साह उच्च रक्तचापका बिरामी थिए । २०७७ पुसमा ज्वरो र खोकीको उपचार स्थानीय मेडिकलमा नभएपछि उनलाई दाङको राप्ती प्रादेशिक अस्पताल तुलसीपुर हिँडाइयो तर अस्पताल नपुग्दै उनको मृत्यु भयो । त्यस्तै, २०७६ जेठमा सिन्धुपाल्चोक बलेफी५ बिन्जेलमा झाडापखालाको महामारी फैलिँदा एकै गाउँका ५० जनाभन्दा बढी बिरामी परे । स्थानीय मेडिकल र खाडीचौरस्थित सिन्धु सदाबहार अस्पतालमा उपचार सम्भव नभएपछि केही बिरामीलाई काठमाडौंस्थित शिक्षण अस्पताल ल्याउनुपर्यो । मेडिकल कलेज सञ्चालकहरूले ऐन, नियमावली र कार्यविधिका प्रावधान कार्यान्वयन गरेर दुर्गममा चिकित्सक पठाएको भए त्यहाँका स्थानीयले उपचारका लागि काठमाडौं आइपुग्नुपर्दैनथ्यो । स्वास्थ्य मन्त्रालयले २० वटा शिक्षण अस्पतालले सेवा प्रदान गर्ने जिल्ला पनि तोकिसकेको छ । जसअनुसार नेपालगन्ज मेडिकल कलेज, कर्णाली स्वास्थ्य विज्ञान प्रतिष्ठान, भैरहवाको युनिभर्सल कलेज अफ मेडिकल साइन्स, लुम्बिनी मेडिकल कलेज, पोखरा स्वास्थ्य विज्ञान प्रतिष्ठान, पोखराको मणिपाल, चितवन मेडिकल कलेज, भरतपुरको कलेज अफ मेडिकल साइन्स, पाटन स्वास्थ्य विज्ञान प्रतिष्ठानको भागमा क्रमशः जाजरकोट, हुम्ला, रुकुम, गुल्मी, दमौली, स्याङ्जा, पर्वत, टीकापुर, रोल्पा र गोरखा अस्पताल परेको छ । त्रिवि शिक्षण अस्पताल महाराजगन्ज, राष्ट्रिय चिकित्सा विज्ञान प्रतिष्ठान वीर, काठमाडौं मेडिकल कलेज सिनामंगल, ललितपुरको किस्ट, जोरपाटीको नेपाल मेडिकल, धुलिखेल मेडिकल कलेज, वीरगन्जको नेसनल, बीपी कोइराला स्वास्थ्य विज्ञान प्रतिष्ठान धरान, विराटनगरको नोबेल मेडिकल, विराट मेडिकल कलेज विराटनगरको भागमा क्रमशः सिन्धुपाल्चोक, धादिङ, रामेछाप, दोलखा, खोटाङ, सिन्धुली, रौटहटको गौर, धनकुटा, पाँचथर, तेह्रथुम अस्पतालमा परेको छ । मंगलबार सिनामंगलको काठमाडौं मेडिकल कलेज पुग्दा खोटाङ दिक्तेलका ३५ वर्षीया मनकुमारी अछामीले आफू मिर्गौलाको पत्थरीको उपचार गराउन १० घण्टा कष्टकर यात्रा गरेर काठमाडौं आएको बताइन् । अछामीकी आमा ८० वर्षीया लीलामाया अछामीले उपचारकै लागि राजधानी धाउनुपर्दा महँगो खर्च मात्र नभई बिरामीले निकै सास्ती भोग्नुपरेको दुःख सुनाइन् । सिन्धुपाल्चोक त्रिपुरासुन्दरी२ का ६० वर्षीय बलराम सापकोटा पेट दुखेर यही अस्पताल आइपुगेका रहेछन् । चिकित्सकले उनको हर्नियाको अपरेसन गरेका थिए । काठमाडौं मेडिकल कलेज सिनामंगलका निर्देशक सुमन श्रेष्ठले पर्याप्त सेवा सुविधा नभएकाले चिकित्सकहरू तोकेको अस्पताल जान नमानिरहेको बताए । बल प्रयोग गरेमा जागिर नै छोडेर जाने चेतावनी दिने गरेका छन्, उनले भने, मन्त्रालयले बजेट व्यवस्था गरे पनि दरबन्दी सिर्जना गर्न नसक्नुको कमजोरी हो । उनले सरकारी सुविधा लिएका चिकित्सक काठमाडौं रआसपासका जिल्लामा बसिरहे पनि मन्त्रालयले दुर्गममा खटाउन नसकेको बताए । त्रिवि शिक्षण अस्पतालका सूचना अधिकारी रामविक्रम अधिकारीले चिकित्सक खटाउन आन्तरिक तयारी थालिरहेको बताए । जनशक्ति अभावका कारण समस्या भइरहेको छ, उनले भने । स्वास्थ्य मन्त्रालय वरिष्ठ अस्पताल नर्सिङ प्रशासक शकुन्तला प्रजापतिले यो सेवा २५ र ५० शय्याको अस्पतालका लागि मात्र भएको र मन्त्रालयले तोकेको सबै अस्पतालमा अपरेसन थिएटर र आईसीयू उपलब्ध भएको बताइन् । स्वास्थ्य सुधार अभियन्ता डा गोविन्द केसी मेडिकल कलेजहरू सुगममा बसेका र दुर्गममा सर्वसाधारण उपचार नपाएर अपांग, दीर्घ रोगी बढ्दै गएको बताए । उनले उपचार अभावमा गर्भवती तथा सुत्केरी महिला, नवजात शिशुको स्वास्थ्य दिनहुँ जोखिममा परिरहेको बताए । उनले भने, दुर्गमका बासिन्दालाई सेवा दिनु कलेजहरूको दायित्व र कर्तव्य हो । नियम नमानेमा कारबाहीको भागीदार पनि हुन सक्नुपर्छ । एसोसिएसन अफ प्राइभेट मेडिकल एन्ड डेन्टल कलेजका अध्यक्ष बसरुद्दिन अन्सारीले भने यसबारेमा एसोसिएसनको आधिकारिक निर्णय नभइसकेकाले अहिले केही बोल्न नमिल्ने बताए । मन्त्रालयले रायसुझाव नलिई चिकित्सा शिक्षा ऐन एकलौटी बनाएको हो, उनले भने । चिकित्साशास्त्र अध्ययन संस्थानका डिन प्राडा दिव्यासिंह शाहले कतिपय मेडिकल कलेज, मन्त्रालय र सम्बन्धित जिल्ला अस्पतालबीच सम्झौता हुने क्रममा रहेको दाबी गरिन् । भर्खरभर्खर नियम आएको छ । कार्यान्वयनमा केही समय लाग्न सक्छ, उनले भनिन्, कुनै पनि मेडिकल कलेजले दुर्गममा चिकित्सक पठाउँदिन भनेका छैनन् ।काठमाडौं युनिभर्सिटी स्कुल अफ मेडिकल साइन्सका डिन प्राडा राजेन्द्र कोजूले पनि ऐन कार्यान्वयनमा ल्याउनुपर्ने र यसका लागि तयार रहेको बताए । दुर्गमका अस्पतालमा खटिने चिकित्सकलाई एकेडेमिक फ्याकल्टी मा गणना गर्ने भन्ने कुरामा मन्त्रालय पनि सहमत छ, उनले भने, फ्याकल्टीमा गणना भएपछि प्रोफेसर, डिन, रेक्टर र उपकुलपतिलगायतसम्म बन्ने बाटो खुल्छ ।स्वास्थ्य मन्त्रालयका नीति योजना तथा अनुगमन महाशाखा प्रमुख डा कृष्ण पौडेलले मेडिकल कलेज सञ्चालकसँग नीति कार्यान्वयनका लागि पटकपटक छलफल गर्दा पनि बेवास्ता गरेको बताए । सेवामुखी कार्यक्रम भएकाले कारबाही गर्न सकिएको छैन, उनले भने, कलेज सञ्चालकले राज्यप्रतिको जिम्मेवारी सम्झेर दायित्व निभाउनुपर्छ ।"
कारको ठक्करबाट ३ को मृत्यु,"नेपालगन्ज (कास) रोजा बसेर भोको पेट पैदल यात्रामा निस्किएका तीन जनाको आइतबार राति कारको ठक्करबाट घटनास्थलमै मृत्यु भएको छ । धम्बोझी चोकदेखि भन्सारतर्फ आउँदै गरेको प्रदेश ३०१२३ च ८४८१ नम्बरको कारले राति पौने १२ बजे ठक्कर दिँदा नेपालगन्ज११ सुनार मण्डीकी ६५ वर्षीया समिमा इद्रसी, उनका ५ वर्षीय नाति कसिम र अस्लम अन्सारीका छोरा अलि अन्सारीको मृत्यु भएको हो । हजुरआमा, नाति परिवारसहित अस्लमको घरमा डेरा लिएर बस्दै आएका थिए । रोजाको पवित्र महिनामा दिनभरि प्रार्थना गर्ने मेरी आमा आफैं अल्लाहको काखमा पुगिन्, छोरा अजिमले भने, मैले आमाको काख गुमाएँ । उता छोरो गुमेपछि पत्नीको काख पनि रित्तो भयो । सानैमा बाबु गुमाएका अजिमले लिफ्ट मर्मतको काम गर्दै परिवार पाल्दै आएका थिए । आफ्नै अगाडि छोराको मृत्यु देखेकी अस्लमकी पत्नी सोमबार अबेरसम्म होसमा छैनन् । घरकै चाँद रहेन, मृतक अलिकी ठूलीआमा मसिम अन्सारीले भनिन्, अब कसरी घर उज्यालो होला र ? कार चालकलाई नियन्त्रणमा लिइएको जिल्ला ट्राफिक प्रमुख हिमालय शाहले बताए ।"
कान्तिपुरकर्मीसहित ३ पुरस्कृत,"काठमाडौं (कास) पत्रकारिताका माध्यमबाट ललितकला क्षेत्रमा योगदान पुर्याएबापत कान्तिपुरकर्मी सुशीला तामाङ, मधुपर्क मासिकका सम्पादक जयदेव भट्टराई र राष्ट्रिय समाचार समितिका नारायण ढुंगाना पुरस्कृत भएका छन् । ललितपुरको पुल्चोक अक्षेश्वर महाविहारमा सोमबार आयोजित समारोहमा नेपाल ललितकला पत्रकार समाज (सोफाज) ले यस वर्षको ललितकला पत्रकारिता पुरस्कार प्रदान गरेको हो । सोफाजका अध्यक्ष केशवराज खनाल र उपकुलपति भोला थापाले सम्मानपत्रसहित जनही ११ हजार १ सय ११ रुपैयाँ राशि हस्तान्तरण गरे ।"
सशस्त्रको निमित्त प्रमुखमा केसी,काठमाडौं (कास) सशस्त्र प्रहरी बल (एपीएफ) को निमित्त महानिरीक्षकको जिम्मेवारी पुष्पराम केसीले पाएका छन् । वरीयतामा अगाडि रहेका अतिरिक्त महानिरीक्षक केसीलाई निमित्त प्रमुखको जिम्मेवारी दिइएको हो । मंगलबार चारवर्षे पदावधि पुग्ने भएकाले महानिरीक्षक शैलेन्द्र खनालले केसीलाई निमित्त प्रमुखको जिम्मेवारी हस्तान्तरण गर्दै संगठनबाट सोमबार बिदा लिएका छन् । सेवा अवधिका हिसाबले भने आगामी वैशाख १८ सम्म उनको कार्यकाल थियो । उनको अवकाशपछि सशस्त्रमा आगामी आईजीपी को हुने भन्नेबारे सरकारले निर्णय नलिएका कारण केसीलाई जिम्मेवारी दिएर खनाल बाहिरिएका हुन् ।
'महिला मुद्दामा निरन्तर खबरदारी,"(काठमाडौं)  कान्तिपुर मिडिया ग्रुपले निर्भीक नारी शृंखलामा सोमबार गरेको बहस कार्यक्रमका वक्ताहरूले विभेदविरुद्धको आवाज सशक्त बनाउन महिला मुद्दामा निरन्तर खबरदारी रहनुपर्ने बताएका छन् । विभिन्न क्षेत्रमा प्रभाव राख्दै आएका निर्भीक नारीहरू सहभागी चारवटा सत्रमा बहस सञ्चालन गरिएको थियो । घर ः सोच र शिक्षाको शृंखला शीर्षकमा भएको पहिलो सत्रका वक्ताले समाज परिवर्तनका लागि मानसिकता परिवर्तन जरुरी रहेको बताए । युनाइटेड ट्रेड सिन्डिकेटकी प्रबन्ध निर्देशक रीतु सिंह वैद्यले घर र समाजमा देखिने कुराले मानिसको व्यक्तिगत र सामाजिक जीवनलाई प्रत्यक्ष प्रभाव पार्ने बताउँदै यसका लागि सबैको माइन्डसेट परिवर्तन गर्नुपर्ने बताइन् । अर्का वक्ता चिकित्सा मनोविद् डा विजय ज्ञवालीले नेपालको शिक्षा प्रणालीले हारलाई आत्मसात् गर्न नसिकाएको बताए । उनले भने, अनुकूल अवस्थामा मात्रै बढी ध्यान दिएको तर प्रतिकूल अवस्थालाई कसरी जितेर अगाडि बढ्ने भन्ने हाम्रो शिक्षाले सिकाएको छैन । यस्तै, युनिग्लोब स्कुलकी प्रधानाध्यापक वाणी राणाले विद्यालयमा औपचारिक शिक्षा पाए पनि मानिसको पहिलो विद्यालय घर र पहिलो शिक्षक अभिभावक भएको बताइन् । सामाजिक कार्यकर्ता तथा नेपाल महिला संघकी सल्लाहकार सिर्जना सिंहले शिक्षित परिवारमा जन्मिएको सन्तानले त्यहीअनुसारको संस्कार पाउने भन्दै घरको वातावरणले मानिसको स्वभाव र व्यवहारमा परिवर्तन ल्याउने बताइन् । आर्थिक आत्मनिर्भरता र महिला विषयक अर्को सत्रका वक्ताले आत्मनिर्भर बन्नका लागि नाम र पैसा दुवै चाहिने बताए । सिटिजन लाइफ इन्स्योरेन्सकी एजेन्सी म्यानेजर कमला थापाले आर्थिक अवस्था राम्रो भएर मात्रै आत्मनिर्भर बन्न नसकिने भन्दै नाम र आर्थिक अवस्था दुवै चाहिने तर्क राखिन् । नेपाल लगानी मञ्चकी ग्रेस रौनियारले व्यवसाय गर्नका लागि जोखिम बहन गर्न सक्ने क्षमता, ऊर्जा र लगाव हुनुपर्ने बताइन् । यसैगरी, एपेक्स कलेजकी प्रधानाध्यापक दुर्गा रिजालले सोच परिवर्तन गर्न नसके प्रविधि र औपचारिक शिक्षामा जति परिवर्तन आए पनि सुधार नदेखिने बताइन् । सेन्चुरी ग्रुप अफ कम्पनिजकी प्रबन्ध निर्देशक शोभना दुगडले केही समयअघि पारिवारिक असहजताका बाबजुद पनि आफूले थुप्रै उद्योग सञ्चालन गरिरहेको सफलताको कथा सुनाइन् । क्याट कुइन काठमाडौं र पोखरा राइनोजकी प्रबन्ध निर्देशक कोहिनुर अग्रवालले आर्थिक रूपमा सबल व्यक्तिमा निर्णय क्षमता बलियो हुने भनाइ राखिन् ।विविधता, समानता, समावेशिता सत्रका वक्ताहरूले सोच र व्यवहारमा आएको परिवर्तनले सरकारी र निजी क्षेत्रमा महिलाको सहभागिता देखिन थालेको धारणा राखे । ब्लाइन्ड रक्स सृष्टि केसीले नेपालमा कलेज पढ्दा हरकुराको अनावश्यक तनाव झेल्नुपर्ने भए पनि विदेशमा कहिल्यै कमजोर महसुस गर्न नपाएको सुनाइन् । समाजमा समयअनुसार सेटअप नहुँदा गाह्रो भयो, त्यसैले सोच सबैको मैत्रीपूर्ण हुनुपर्छ, उनले भनिन्, कम्तीमा मलाई व्यक्तिका रूपमा लिइदिनुभयो भने समाजको संरचना बाँकी कुरा हुन् जस्तो लाग्छ । सहरी विकासमन्त्री रामकुमारी झाँक्रीले अवसर पाएकाहरूले आफूलाई प्रमाणित गर्नुपर्ने बताइन् । अवसर पाएकाले नपाएकाहरूको पक्षमा बोल्नुपर्ने भन्दै उनले आफूले पाएको अवसरको सही सदुपयोग गर्नुपर्नेमा जोड दिइन् । सिंहदरबार लैंगिकमैत्री छैन भन्न मिल्दैन, काम गर्ने वातावरण के छ भनेर हेर्ने हो भने त्यो भौतिक संरचना, कानुनी संरचना, सोच, सुन्ने र विश्वास गर्ने कुरामा भर पर्ने कुरा हो, उनले भनिन् । एनसेल आजियाटा लिमिटेडका मानव संसाधन विभाग प्रमुख तथा प्रशासनिक अधिकारी युवराज श्रीवास्तावले समावेशिताको विषयलाई अनिवार्यताका रूपमा नहेरी भावनात्मक रूपमा पनि आत्मसात् गर्नुपर्नेमा जोड दिए । यसैगरी, होन्डा कार स्याकार ट्रेडिङ कम्पनीकी प्रबन्ध निर्देशक सिर्जना ज्योतिले नेपालमा सञ्चालन भएका व्यवसाय महिलामैत्री नभएर सबैका लागि समान हुने किसिमले निर्माण गरिएको बताइन् । अन्तिम सत्र कथा ः चुनौतीदेखि सफलता सम्म मा पर्वतारोही तथा पहिलो नेपाली महिला पर्वतारोहण प्रशिक्षक पासाङ ल्हामु शेर्पाले आफ्ना लागि सबैभन्दा ठूलो चुनौती परिवारबाट बाहिर निस्कनु भएको सम्झिइन् । सबैले मलाई हिमाल चढ्ने महिलाका रूपमा हेर्नुहुन्छ तर मेरा लागि संघर्ष त परिवारबाट बाहिर निस्कने थियो, उनले सुनाइन् । पवर्तारोहणकै क्षेत्रमा लाग्दा महिला सहभागिता निकै कम भएको उनको भनाइ छ । मैले सिकाएको पुरुष विद्यार्थीले पनि तपाईंले दिनुभएको टेक्निकले त सगरमाथा चढ्न सकिन्न भन्थे । सगरमाथा चढिसकेपछि पनि अझै संघर्ष र चुनौती बाँकी छन्, उनले भनिन् । तिलगंगा संस्थानकी प्रमुख कार्यकारी अधिकृत डा रीता गुरुङले आफ्नो विषयमा यदि कुनै प्रतिक्रिया आउँछ भने त्यसलाई सकारात्मक रूपमा लिने बताइन् । दराज नेपालकी प्रबन्ध निर्देशक आँचल कुँवरले आफूले अहिलेसम्म लिएको निर्णय आफैंलाई चिन्नका लागि भएको बताइन् । यस्तै, आईईसी ग्रुपकी प्रबन्ध निर्देशक शैलजा अधिकारीले आफूले टिम निर्माणमा काम गरेको बताइन् । आफू कार्यालयभित्र छिर्दा कम्पनीको बोस भन्ने कहिल्यै नठानेको उनले सुनाइन् ।कार्यक्रमको सुरुवातमा संविधानसभा सदस्य एवं नेपाली कांग्रेसकी केन्द्रीय सदस्य आरजु राणा देउवाले की नोट स्पिच दिएकी थिइन् । अझै पनि महिलालाई हेर्ने दृष्टिकोणमा परिवर्तन नआएको भन्दै उनले देशमा विकास भएको देख्न चाहने महिलाहरू राजनीतिमा आउनुपर्ने बताइन् । निडर महिला हुनलाई म राजनीतिमा आएँ, देश विकास भएको देख्न चाहनुहुन्छ भने सबै महिलाहरू राजनीतिमा आउनुपर्छ । लैंगिक समानता ल्याउन छोरा र छोरीको हुर्काइदेखि सबै कुरामा विशेष ध्यान दिनुपर्नेमा जोड दिइन् । कथा ः चुनौतीदेखि सफलतासम्म अन्तरक्रिया सत्रको प्रमुख वक्ता सर्वोच्च अदालतकी न्यायाधीश सपना प्रधान मल्लले आफ्ना संघर्षको कथा सुनाइन् । कानुनलाई न्याय प्राप्तिको माध्यम बनाउन, विभेदविरुद्ध लड्न, समानता प्राप्तिका लागि कानुन विषय रोजेको उनको भनाइ थियो । आफू न्यायाधीशका रूपमा उपस्थित भइरहँदा कुनै पनि क्षेत्र आग्रह, पूर्वाग्रह, दबाबबाट मुक्त नरहेको उनले बताइन् । निरन्तरको संघर्षले राजनीतिक तथा सामाजिक परिवर्तन सम्भव हुँदै गइरहेको अवस्थामा अझै पनि एकढिक्का भएर महिलाका मुद्दामा खबरदारी गरिरहनुपर्नेमा उनको जोड थियो । अत्यन्त शक्तिशाली शब्द हो हामी, हामी भएरै अगाडि बढ्यौं, हामी भएरै अगाडि बढौं, उनले भनिन्, अधिकारको सीमा हुँदैन, आन्दोलनको अन्त्य पनि हुँदैन । विविधता, समानता र समावेशिता शीर्षकको तेस्रो सत्रकी प्रमुख वक्ता आजियाटाकी प्रमुख जनअधिकारी नोर्लिदा आजमीले विविधता मात्र पर्याप्त नभएको बताइन् । महिलाहरूको सशक्तीकरणका लागि विविधतासँगै समावेशिताको अझ बढी महत्त्व भएको उनको भनाइ थियो । मेरा लागि विविधता आफैंमा पर्याप्त छैन । समावेशिता शब्दको झनै महत्त्व छ । यसले महिलाको विकासका लागि अवसरमा पहुँच र अनुभव समेट्छ, भिडियो सन्देशमार्फत उनले भनिन्, निर्णय प्रक्रिया र महत्त्वपूर्ण गतिविधिमा हामीहरूलाई समावेश गरिएको छ कि छैन भन्ने अहं प्रश्न हो । त्यसैले पनि कर्पोरेट दुनियाँमा विविधता, समानता र समावेशिताको ठूलो भूमिका रहेको आजमीले बताइन् ।"
वीरनद्वीपको अन्तिम ओभरमा ६ विकेट,"भैरहवा (कास) मलेसियाका वीरनद्विप सिंहले प्रो क्लब च्याम्पियनसिप क्रिकेटमा सोमबार ह्याट्रिक विकेटसहितको असाधारण बलिङ प्रदर्शन गरेका छन् । सिद्धार्थ रंगशालामा मलेसिया११ का वीरनद्वीपले दिल्लीको पुस स्पोटर््सविरुद्ध अन्तिम ओभरमा सबै ६ विकेट लिने कीर्तिमान बनाए । वीरनद्वीपले फालेको अन्तिम ओभर सामना गर्नुअघि पुस स्पोर्ट्स १३०३ को स्थितिमा थियो । त्यसपछिको खेल नाटकले भरिएको थियो । इनिङ्सको अन्तिम ओभरको पहिलो बल वीरनद्वीपले अफ स्टम्प बाहिर फालेर वाइड रन खर्चन पुगे । पहिलो बलमा उनले मृगांक पाठकलाई कप्तान अहमद फेजबाट क्याच गराए ।वीरनद्वीपको दोस्रो बलमा इशान पाण्डे दोस्रो रन लिने क्रममा रनआउट भए । तेस्रो र चौथो बलमा वीरनद्वीपले एनिन्डो नाहरेय र विशेष सारोहलाई बोल्ड गरे । पाँचौं बलमा जतिन सिंघललाई आफैंबाट क्याच गराएका वीरनद्वीपले अन्तिम बलमा स्पर्शलाई बोल्ड गरे । वीरनद्वीपले २ ओभरमा ९ रन खर्चेर ५ विकेट लिए । पाठकबाहेक मयंक गुप्ताले ३३, अभिषेक अग्रवालले २६ र इसानले १९ रन जोडे । मलेसिया ११ ले १७३ ओभरमै लक्ष्य पूरा गरी ७ विकेटको जित हात पार्यो । वीरनद्वीप १९ बलमा ३३, अहमदले ३९ र मोहम्मद आमिरले २५ रन जोडे । अर्को खेलमा उत्तरप्रदेश११ ले नेपाल एपीएफ क्लबलाई ७ विकेटले पराजित गर्यो । एपीएफले प्रतियोगितामा लगातार दोस्रो खेलमा पनि पराजय व्यहोरेको हो । टस जितेको १७१ ओभरमा एपीएफ ७६ रनमै अलआउट भयो । अमर रौटेलाले २५ बलमा २१, सुमित महर्जनले १६ र पुरन विकले १२ रन बनाए । कप्तान एवं ओपनर प्रदीप ऐरीले १, लोकेश बम दोस्रो बलमा डक आउट भए । उत्तरप्रदेशका अलराउन्डर प्रिन्स शाहीले ४ ओभरमा ११ रन खर्चिएर ४, विपिन चन्द्रले २ र सन्दीप मित्तल, दिव्य सिंह र नितिन रामले समान ११ विकेट लिए । उत्तरप्रदेशले १४ औं ओभरमै लक्ष्य पूरा गर्यो । राज यादवले अविजित २९ रन बनाए भने विवेक सिंहले २२ तथा राहुल कुमारले १६ रन जोडे ।"
रूपेशलाई उपाधि,"काठमाडौं (कास) रौतहटका फिडेमास्टर रूपेश जैसवाल सान्तेषमान सिं प्रधान स्मृति खुला फिडे रेटिङ बुद्धिचाल प्रतियोगिताको विजेता बनेका छन् । नेपाल बुद्धिचाल संघका पूर्वसहअध्यक्षको स्मृतिमा आयोजित प्रतियोगितामा रूपेश ९ चरणका खेलमा ८ अंक प्राप्त गर्दै विजेता बनेका हुन् । उनले अन्तिम खेलमा अर्का फिडेमास्टर क्षितिज भण्डारीलाई टाइब्रेकरमा हराएका थिए । उनले ट्रफीसहित ५१ हजार १ सय रुपैयाँ हात पारे । एसियन एमेच्योर च्याम्पियन हेटौंडाका कृष्ण थापा साढे ७ अंकसाथ दोस्रो भए । कृष्णले नवौं खेलमा लुभु ललितपुरका युवा खेलाडी सुरोज महर्जनलाई माथ गरेका थिए । उनले ३० हजार ३ सय रुपैयाँ प्राप्त गरे । ललितपुर स्पोर्ट्स क्लबद्वारा आयोजित प्रतियोगितामा फिडेमास्टर क्षितिज भण्डारी तेस्रो भए । उनले २० हजार २ सय जिते । त्यस्तै दमक झापाका राजन सुवेदी चौथो, ललितपुरका रत्न व्यञ्जनकार पाँचौं, फिडेमास्टर मनीष हमाल छैटौं, सुरोज महर्जन सातौं, सजिन महर्जन आठौं, बद्रीलाल नेपाली नवौं र सूर्यकिरण साकोस भक्तपुरका युवा खेलाडी निकेन कुसाथा दसौं स्थानमा रहे ।४ दिने प्रतियोगितामा सुरज सिंह, ताप्लेजुङका हरि सुब्बा, धनुषाका सुशील चौधरी, बुटवलका शिखर रेग्मी र काभ्रेका खोमप्रसाद तिमल्सिना क्रमशः एघारौंदैखि पन्ध्रौं भए । उनीहरूले जनही पाँच हजार पाए ।"
एपेक्स सेमिफाइनलमा,"काठमाडौं (कास) एपेक्स कलेज लगातार दोस्रो खेल जित्दै प्याट्रियट्स कप अन्तरकलेज ट्वान्टी२० क्रिकेट प्रतियोगिताको सेमिफाइनलमा पुगेको छ । एपेक्सले सोमबार मूलपानी क्रिकेट मैदानमा मोर्गन कलेजलाई ३० रनले पराजित गर्यो ।खगेन्द्र समान्तले २७, शशांक अग्रवालले २३, सागर क्षेत्रीले २२ र साहेब भडालले १७ रन बनाएपछि टस हारेर ब्याटिङको निम्तो पाएको एपेक्स पूरा २० ओभर खेली १ सय ३९ रनमा अलआउट भयो । मोर्गनका सञ्जीव मल्लले ३ तथा अफ्जल अली, दीपेन्द्र रावत र दीपेन्द्र पण्डितले २२ विकेट लिए ।मोर्गन पूरा ओभर खेले पनि १ सय ९ रनमा अलआउट भयो । पवन सिग्देलले ३४, राजकुमार श्रेष्ठले २६ र दिनेश सुवेदीले ११ रन बनाए । एपेक्सबाट प्लेयर अफ द म्याच मोहन सिंहले ४, शशांकले ३, हरिश बडुले २ र खगेन्द्रले १ विकेट लिए । अर्को खेलमा ब्लुबर्ड कलेजले गोल्डेनगेट कलेजलाई ९ विकेटले पराजित गर्यो । आशुतोष घिरैयाले २७, रिजन ढकालले १७, विश्वास श्रेष्ठले अविजित १४ र अञ्जन कोइरालाले अविजित १३ रन बनाए पनि टस जितेको गोल्डेनगेटले ७ विकेट गुमाई ९६ रनमात्र बनाउन सक्यो । ब्लुबर्डका विपिन आचार्य र सुवास खत्रीले २२ तथा तिलक भण्डारी र दुर्गेश क्षेत्रीले २२ विकेट लिए । सचिन लेखकले ३८ बलमा अविजित ६० रन बनाएपछि ब्लुबर्डले १२५ ओभरमै लक्ष्य पूरा गर्यो । अर्का अविजित ब्याटर दुर्गेशले १७ रन बनाए । आशुतोषले गोल्डेनगेटबाट एक विकेट लिए ।"
सप्तरी विजयी,राजविराज (कास) सप्तकोसी नगरपालिका एपीएफ फुटबल क्लब महोत्तरीलाई २० गोलले पराजित गर्दै मदन भण्डारी स्मृति गोल्डकप फुटबल प्रतियोगिताको सेमिफाइनल प्रवेश गरेको छ । फत्तेपुरमा सप्तरीकाबाट निसान लिम्बू र विदेशी खेलाडी यानिकले गोल गरे ।
फुटसलमा अर्को हार,"काठमाडौं (कास) नेपाल एएफसी फुटसल एसियन कप छनोटमा सोमबार ताजिकिस्तानविरुद्ध १११ ले पराजित भएको छ । बिस्केक (किर्गिस्तान) मा नेपालले आदिल हामिदले तेस्रो मिनेटमा गोल गरेपछि अप्रत्याशित अग्रता लिएको थियो । तर, योरोभ इद्रिसले आठौं मिनेटमा गोल गर्दै ताजिकिस्तानलाई ११ मा पुर्याए । ताजिकिस्तानले बाँकी १० गोल दोस्रो हाफमा गर्यो । नेपालका विजय श्रेष्ठ र ताजिकिस्तानका अलिमख्मदोभ नेरकुजले दोस्रो हाफको सुरुमै रातो कार्ड पाएका थिए । आइतबार नेपाली टिम उज्वेकिस्तानविरुद्ध ५१ ले हारेको थियो । छनोटमा दक्षिण तथा मध्य क्षेत्रको समूह बी मा नेपाली टिम लगातार दोस्रो हारसँगै समूह चरणबाटै बाहिरियो ।"
डेढगाउँ पहिलो,"पाल्पा (कास) पूर्व नवलपरासीको डेढगाउँले रामपुर नगरपालिका२, भलायटारमा सम्पन्न खुला भलिबल प्रतियोगिताको उपाधि जितेको छ । डेढगाउँले फाइनलमा सोमबार भलायटार युवा क्लबलाई ३२ सेटमा पराजित गर्यो । भलायटार युवा क्लबको वार्षिकोत्सवका अवसरमा आयोजित प्रतियोगितामा डेढगाउँले पहिलो, तेस्रो र पाँचौं सेट क्रमशः २९२७, २५२० र १५१२ ले जित्यो । भलायटारले दोस्रो र तेस्रो सेट २६२४ र २५२० को सेटमा जित्यो । पहिलो हुनेले ६५ हजार, उपविजेताले ४० हजार रुपैयाँ, प्रमाणपत्र र मेडल पाए । तेस्रो स्थानका लागि भएको छनोटमा चापाकोट नगरपालिकाको मोहमीलाई रामपुर नगरपालिका७ किसानबारीले सोझो सेटमा पराजित गर्यो । किसानबारीले २५१९ र २५१७ को सेटमा पछि पारेको हो । तेस्रो हुनेले २० हजार नगद, मेडल र प्रमाणपत्र पायो । प्रतियोगितामा पाल्पा, स्याङ्जा, तनहुँ र पूर्व नवलपरासीका गरी ८ टोली सहभागी थिए ।"

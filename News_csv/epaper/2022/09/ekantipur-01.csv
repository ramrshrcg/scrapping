शीर्षक,विवरण
"प्रतिरक्षा होइन, प्रतिशोधमा उत्रिए जबरा","प्रधानन्यायाधीश बन्ने महत्त्वाकांक्षाले दीपककुमार कार्की मेराविरुद्ध गुटबन्दीमा लाग्नुभयो, अर्का न्यायाधीश हरिकृष्ण कार्कीको पनि स्वार्थ मिलेका मुद्दामा चाख लिएर हेर्ने र अन्य मुद्दा पन्छाउने प्रवृत्ति छ, प्रकाशमान सिंह राउतको त घरमा समेत समस्या छ ।रिटायर्ड न्यायाधीश र प्रधानन्यायाधीशहरूले विभिन्न कोणबाट न्यायपालिकालाई डिक्टेट (निर्देशित) गर्न खोज्नुभयो । संरक्षक हौं भन्दै भाग खोज्नुभयो । मैले अस्वीकार गरें ।मेरै नेतृत्वको इजलासले गरेको परमादेशबाट गठबन्धनको सरकार बनेको छ । आदेश गलत भए यो सरकार ठीक भयो त ? त्यो आदेश ठीक थियो भने महाअभियोग लगाउनुपर्यो किन ?निवेदककर्ताहरू (देउवा, दाहाल र नेपाललगायत १४६ सांसद) का तर्फबाट न्यायाधीशहरूलाई म्यानुपुलेट (प्रभावित) गरियो । प्रधानन्यायाधीश बनाउँछु भनेर यो स्थिति सिर्जना गरियो ।गठबन्धन र हामीलाई सिध्याउन खोज्ने प्रधानन्यायाधीशलाई हामीले नै चुट्कीभरमा सिध्याइदियौं भनेर माधव नेपालजीले छाती पिटीपिटी अन्तर्वार्ता नै दिनुभयो ।कात्तिक १५ गते सर्वोच्चले ललिता निवाससम्बन्धी मुद्दाको (पूर्वप्रधानमन्त्रीद्वय माधव नेपाल र बाबुराम भट्टराईविरुद्ध अख्तियारले मुद्दा चलाउन मिल्ने कि नमिल्ने भन्नेबारे) फैसला सुनाउन दिन तोकिएको थियो । एक साताअघिदेखि नै गोलाप्रथाको विवाद निकालेर इजलास बस्नै नसक्ने तुल्याइदिनुभयो । न्यायपालिका भताभुंग पारिहाल्नुभयो ।बारका तत्कालीन अध्यक्ष चण्डेश्वर श्रेष्ठले सर्वोच्चको न्यायाधीश र महासचिव लीलामणि पौड्यालले उच्च अदालतको मुख्य न्यायाधीश मागेकोमा मैले नदिएपछि आन्दोलन गरेका हुन् । त्यस्तै सर्वोच्च बारका अध्यक्ष पूर्णमान शाक्यलाई मुद्दामा सहयोग नगरेपछि आन्दोलन चर्काएका हुन् ।"
समाजवाद र उदारवादको मझधारमा पीडित व्यक्तित्व,"केही अमेरिकी व्यवसायीले भने रुसी मुद्रा रूपान्तरण, लगानी नीति तथा फाइदाको मुद्दा उठाउँदै सुरुमा सोभियत कम्पनीसँग काम गर्न चाहेनन् । कतिपय अमेरिकी कम्पनीले सोभियत संघको अर्थतन्त्रलाई सुदृढ बनाउनु भनेको अमेरिकालाई क्षति पुर्याउनु हो भन्ने सोचे, टाइम म्यागेजिनले १९८८ मा लेखेको छ । त्यसका साथै पश्चिमाहरूको सुरक्षा चासोबीच अमेरिकी व्यापारीले सोभियत संघसँगको व्यावसायिक सम्बन्ध गाँस्न चाहेनन् । अमेरिकाले सोभियत उत्पादनको आयातमाथि कडाइ गर्ने नीति अख्तियार गरेपछि लगानी पुँजी जुटाउन र उत्पादनका लागि सोभियत संघ पश्चिम जर्मनी, जापानलगायतका देश तथा अन्य लगानीकर्तातर्फ फर्कन बाध्य भयो । तत्कालीन समयमा अकल्पनीय मानिएको खुलापनबारेको नीति ग्लासनोस्तले सरकारको आलोचना गर्न जनतालाई अनुमति दियो । सोभियत संघको आधुनिकीकरणका लागि आवश्यक भनेर अघि सारिएको नीतिका कारण उत्पन्न घटनाक्रमले अन्ततः सोभियत संघकै विघटन भयो । यद्यपि त्यसले शीतयुद्ध भने रोकियो । दोस्रो विश्वयुद्धको परिणामले अमेरिका र सोभियत संघ विश्वका प्रमुख सैन्य शक्तिका रूपमा रहे । दुवै पक्षबीच सरकार र अर्थतन्त्रलगायतका विषयमा बेमेल थियो । अमेरिका पुँजीवादी लोकतान्त्रिक मुलुक थियो भने सोभियत संघ कम्युनिस्ट तानाशाही । एकअर्कासँगको त्रास र रोषले वैचारिक युद्ध सुरु भयो । अमेरिका र सोभियत संघमध्ये को विश्व महाशक्ति बन्ने भन्ने प्रतिस्पर्धा चल्यो । सन् १९४७ को मार्चदेखि सुरु भएको होडबाजी सोभियत संघको पतन अर्थात् सन् १९९१ को डिसेम्बर २६ सम्मै चल्यो । कतिपयले सन् १९४७ मार्च १२ को ट्रॅमन डक्ट्रिन लाई शीतयुद्धको सुरुवात मान्छन् । तर, केही इतिहासकारले भने बेलायती प्रधानमन्त्री विन्स्टन चर्चिलको मार्च १ को भाषणलाई शीतयुद्धको सुरुवात बताउँछन् । उक्त भाषणमा चर्चिलले साम्यवादविरुद्ध युद्ध घोषणा गर्न सबै पश्चिमी देशहरूलाई आमन्त्रित गरेका थिए । राजनीतिक, आर्थिक र सैन्य मुद्दामा अमेरिका र सोभियत संघ तथा उनीहरूका सम्बन्धित सहयोगीहरू बीचको द्वन्द्व भए पनि शीतयुद्धलाई प्रायः पुँजीवाद र साम्यवादबीचको संघर्षका रूपमा वर्णन गरियो । खासमा दुई पक्षबीचको द्वन्द्वमा एकातिर अमेरिकी नेतृत्वमा पश्चिम र नाटो (उत्तर एटलान्टिक सन्धि संगठन) थिए भने अर्कोतिर सोभियत संघको नेतृत्वमा पूर्वी विश्व र वार्सा सम्झौता थियो । दुवै पक्षबीचको द्वन्द्वमा प्रत्यक्ष सैन्य संलग्नता भने भएन । सोभियत संघको विघटन रोक्न नसेकामा आफू निकै दुःखी भएको उनले बताएका थिए । सन् १९९१ को डिसेम्बर २५ मा गोर्बाचोभले टेलिभिजनमार्फत राष्ट्रका नाममा सम्बोधन गर्दै राजीनामाको घोषणा गरेका थिए । त्यसको भोलिपल्ट सोभियत संघ औपचारिक रूपमा विघटन भएको हो । मलाई आज पनि यो कुराको निकै दुःख छ, उनले आफ्नो संस्मरणमा लेखेका छन्, मैले आफ्नो जहाज शान्त समुद्रसम्म ल्याउन सकिन र देशमा सुधार ल्याउने कुरालाई सफल बनाउन सकिन । पश्चिमा जगत्मा उनलाई सुधारका प्रणेता का रूपमा हेर्ने गरिन्छ । पूर्वपश्चिम सम्बन्धमा ठूलो परिवर्तन ल्याउन भूमिका निर्वाह गरेको जनाउँदै सन् १९९० मा गोर्बाचोभलाई नोबेल शान्ति पुरस्कार दिइयो । पूर्व र पश्चिमबीच सम्बन्ध चिसिइरहेका बेला नाटकीय रूपमा सम्बन्ध सुधार भएको र त्यसका लागि महत्त्वपूर्ण भूमिका खेलेको भन्दै उनलाई पुरस्कार प्रदान गरिएको हो । दुई ध्र्रुवीय विश्वमा टकराव त्यागेर वार्ताका माध्यमबाट समस्या समाधानको बाटो रोजेकै कारण उनलाई सुधारवादी नेताका रूपमा समेत लिइन्छ । शान्ति प्रक्रिया, खुलापन, अन्तर्राष्ट्रिय विश्वासलाई सुदृढ बनाउन खेलेको महत्त्वपूर्ण भूमिकाको कदर गर्दै गोर्बाचोभलाई पुरस्कार प्रदान गरिएको नोबेल समितिले जनाएको थियो । अन्तर्राष्ट्रिय मञ्चमा गोर्बाचोभले अमेरिकासँग अस्त्र नियन्त्रणसम्बन्धी सहमतिहरू गरेका थिए । पूर्वी युरोपेली देशका जनता त्यहाँका कम्युनिस्ट शासकविरुद्ध ओर्लिंदा उनले हस्तक्षेप गर्न अस्वीकार गरेपछि प्रशंसाको पात्र बनेका थिए । सन् १९८६ मा आइसल्यान्डमा आयोजित एक सम्मेलनमा गोर्बाचोभले अमेरिकी राष्ट्रपति रोनाल्ड रेगनसँग अमेरिका र सोभियत संघ दुवैले लामो दूरीका सबै क्षेप्यास्त्र अन्त्य गर्ने प्रस्ताव राखेका थिए । त्यसलाई नै शीतयुद्धको सुरुवातका रूपमा लिने गरिन्छ । सन् १९३१ मार्च २ मा स्टाभ्रोपोलमा जन्मिएका गोर्बाचोभले आफ्नो सुरुवाती जीवन खेतीपाती र अध्ययनमा बिताएका थिए । उनी सन् १९५२ मा कम्युनिस्ट पार्टीको सदस्य बने । १९५५ मा मस्को विश्वविद्यालयबाट कानुनको डिग्री हासिल गरेका उनी १९८० मा पार्टीको पोलिटब्युरो सदस्य भए । सन् १९९१ पछि उदाएको नयाँ रुसी राजनीतिमा भने उनी किनारा लाग्न पुगे । त्यसपछि उनले आफ्नो जीवनलाई शिक्षा तथा मानवीय कार्यमा लगाए । सन् १९९६ मा पुनः मूलधारको राजनीतिमा फर्कने प्रयास त गरे तर असफल भए । त्यतिखेरको राष्ट्रपतीय चुनावमा प्रतिस्पर्धा गरेका गोर्बाचोभलाई जम्मा ०५ प्रतिशत मतदाताले मात्र रुचाएका थिए । रुसी राष्ट्रपति भ्लादिमिर पुटिनसँग भने गोर्बाचोभ पछिल्लो समय टाढिएका थिए । दुई नेताबीच पछिल्लो पटक सन् २००६ मा कुराकानी भएको बीबीसीले जनाएको छ । युक्रेनमाथि आक्रमण गर्ने रुसी राष्ट्रपति पुटिनको निर्णयप्रति पनि गोर्बाचोभ बेखुसी थिए । यद्यपि, क्राइमियामाथि सन् २०१४ मा रुसले गरेको अतिक्रमणको भने उनले समर्थन गरेका थिए । सन् २०१९ मा सीएनएनसँगको अन्तर्वार्तामा गोर्बाचोभले अमेरिका र रुस नयाँ शीतयुद्धबाट जोगिनुपर्ने बताएका थिए । यो गोलीबारुदको युद्धका रूपमा परिणत हुने जोखिम छ । त्यसो भएको खण्डमा हाम्रो समग्र सभ्यता नै ध्वस्त हुनेछ, उनले भनेका थिए । सुधार र खुलापन रुचाउने उनै गोर्बाचोभको मंगलबार राति ९१ वर्षको उमेरमा निधन भएको छ । गोर्बाचोभको निधनमा विश्वभरका नेताहरूले दुःख व्यक्त गरेका छन् । अमेरिकी कूटनीतिज्ञ हेनरी किसिन्जर गोर्बाचोभको योगदानलाई विश्व समुदायले युगौंयुगसम्म सम्झने बताउँछन् । गोर्बाचोभलाई विश्व इतिहासले मानव जाति र रुसी जनताको फाइदा हुने गरी भएका ऐतिहासिक परिवर्तनको सुरुवातकर्ताका रूपमा स्मरण गर्छ, बीबीसीसँग उनले भनेका छन् । सोभियत संघ विघटनताका अमेरिकी विदेशमन्त्री रहेका जेम्स बेकरले गोर्बाचोभलाई इतिहासले आफ्नो देशलाई लोकतन्त्रतर्फ डोर्याउने महान् नेता का रूपमा सम्झने बताउँछन् । हाल जेलमा रहेका रुसी विपक्षी दलका नेता एलेक्सी नाभाल्नीले गोर्बाचोभ शान्तिपूर्ण रूपमा पद त्याग गर्ने महान् नेता भनेका छन् । अमेरिकी राष्ट्रपति जो बाइडेनले गोर्बाचोभलाई अद्वितीय नेता संज्ञा दिएका छन् । यस्तै, फ्रान्सका राष्ट्रपति एमानुएल माक्रोंले गोर्बाचोभ युरोपेली शान्तिप्रति प्रतिबद्ध व्यक्ति भन्दै उनका कार्यले युरोपको साझा इतिहास नै मोडिएको बताएका छन् । बेलायती प्रधानमन्त्री बोरिस जोन्सनले गोर्बाचोभको साहस र इमानको आफू प्रशंसक भएको बताएका छन् । युक्रेनमाथि पुटिनको आक्रमणको समयमा गोर्बाचोभले सोभियत समाजलाई खुला गर्न देखाएको कटिबद्धता हामी सबैका लागि उदाहरणीय छ, जोन्सनले भनेका छन् । त्यस्तै, संयुक्त राष्ट्रसंघका महासचिव एन्टोनियो गुटेरसले गोर्बाचोभले इतिहासको बाटो बदलेको बताएका छन् । उनले भनेका छन्, उनी एक असल राजनीतिज्ञ थिए । विश्वले एक विश्व नेतालाई गुमाएको छ जसले बहुलवाद र शान्तिको निरन्तर वकालत गरे । उनको निधनप्रति रुसी राष्ट्रपति भ्लादिमिर पुटिनले गहिरो समवेदना व्यक्त गरेका छन् । पुटिनले उनलाई विश्व इतिहासमा निकै ठूलो प्रभाव पार्ने राजनेता को संज्ञा दिएका छन् । उनले निकै अप्ठ्यारो समयमा देशको नेतृत्व गरे र नाटकीय परिवर्तन ल्याए, पुटिनले भनेका छन्, त्यतिबेला सुधार अत्यावश्यक थियो भन्ने उनलाई राम्रो जानकारी थियो र आफैंले समस्याको समाधान पनि गरे । पुटिनका सरकारी प्रवक्ता दिमित्री पेस्कोभले गोर्बाचोभको निधनले देशलाई निकै ठूलो क्षति पुगेको जनाएका छन् । तर, आश्चर्यजनक रूपमा, रुसी कम्युनिस्ट पार्टीका प्रमुख गेनाडी जायुगानोभले भने गोर्बाचोभलाई निराशा, दुर्भाग्य र समस्या ल्याउने नेताका रूपमा व्याख्या गरेका छन् । (एजेन्सीहरूको सहयोगमा)"
त्रिवि कार्यकारी परिषद्को माइन्युट मन्त्रालयमा,"(काठमाडौं)  नेपाल विद्यार्थी संघका कार्यकर्ताले माइन्युटलगायत दस्ताबेज खोसेर लगेपछि त्रिभुवन विश्वविद्यालय कार्यकारी परिषद्को बैठक बस्न सकेको छैन । गत शुक्रबार नेविसंघका त्रिवि इकाइ सचिव योगेन्द्र रावल र श्यामराज ओझालगायतको समूहले परिषद् बैठकमा हस्तक्षेप गरेर अघिल्लो बैठकको माइन्युटलगायत कागजात नियन्त्रणमा लिएको थियो । समूहले बैठकमा अवरोध गरेपछि उक्त दिनका लागि तय भएको एजेन्डामा पनि कुनै निर्णय हुन सकेको थिएन । नियन्त्रणमा लिइएका कागजात विद्यार्थीले शिक्षामन्त्री देवेन्द्र पौडेललाई बुझाएका छन् ।केही प्राध्यापक, कर्मचारीको राजीनामा स्वीकृत, नयाँ तलबको व्यवस्थालगायत महत्त्वपूर्ण निर्णय प्रमाणित गरेर कार्यान्वयन गर्न नसकिएको रजिस्ट्रार पेशल दाहालले बताए । अघिल्लो बैठकको निर्णयमा पनि हस्ताक्षर हुन पाएको छैन, अनौपचारिक छलफल गरेर विश्वविद्यालय सञ्चालन गरिरहेका छौं, उनले भने । परिषद्को बैठकमा निर्णय गरिएका बुँदा टाइप गरेपछि प्रमाणित गरी मूल माइन्युटमा टाँस्ने गरिन्छ । अघिल्ला बैठकका निर्णय नै विद्यार्थीले नियन्त्रणमा लिएकाले अर्को बैठकबारे अनिश्चितता रहेको उपकुलपति धर्मकान्त बाँस्कोटाले बताए । मौखिक रूपमै सरसल्लाह गरेर अत्यावश्यक काम गर्दै आएका छौं, उनले भने । रजिस्ट्रार कार्यालयमा समेत झन्डै एक महिनादेखि नेविसंघको तालाबन्दी छ । तालाबन्दीका कारण प्राध्यापक, कर्मचारीले मासिक तलबसमेत पाउन सकेका छैनन् भने स्वैच्छिक अवकाशमा गएकाहरूको सेवासुविधा रोकिएको छ । विद्युत्, इन्टरनेट, खानेपानी, टेलिफोनलगायतको मासिक भुक्तानी पनि गर्न नपाइएको रजिस्ट्रार कार्यालयले जनाएको छ । केही विद्यार्थीले विद्यालय नआउन धम्की दिएको र कार्यालयमा समेत तालाबन्दी भएको भन्दै शुक्रबार जमलस्थित एलो प्यागोडा होटलमा परिषद्को बैठक राखिएको थियो । बैठक स्थलबाट नेविसंघका कार्यकर्ताले कागजात नियन्त्रणमा लिएका हुन् । त्रिविले नेविसंघको नाममा एक समूहले लुटपाट गरेको आरोप लगाएको छ भने नेविसंघले विश्वविद्यालयको थुप्रै संरचना हुँदाहुँदै होटलमा बैठक बस्नुलाई आपत्ति जनाएको छ । नेविसंघ स्रोतका अनुसार माइन्युट नियन्त्रणमा लिएपछि कुलपति तथा प्रधानमन्त्री शेरबहादुर देउवालाई बुझाउन विद्यार्थी नेताहरू बालुवाटार पुगेका थिए । देउवाले उल्टो विद्यार्थी नेतालाई हप्काउँदै त्रिविमै लगेर बुझाउन निर्देशन दिएका थिए । तर, त्रिविमा बुझाउन नसक्ने बताएपछि शिक्षामन्त्रीलाई हस्तान्तरण गरेको स्रोतको भनाइ छ । शिक्षामन्त्री पौडेलले त्रिविको समस्या सुल्झाउन प्रधानमन्त्री र पदाधिकारीसँग आफू निरन्तर छलफलमा रहेको जानकारी दिए । पठनपाठन अवरुद्ध गर्ने, तालाबन्दी, तोडफोड गर्ने, कागजात लिएर हिँड्नेसँग वार्ता हुन सक्दैन, उनले थपे, यस्ता गतिविधि क्षम्य पनि हुँदैनन् ।यसैबीच, परिषद् बैठकको माइन्युटलगायत कागजात नियन्त्रणमा लिएको विषयमा उजुरी लिन काठमाडौं प्रहरीले अस्वीकार गरेको पदाधिकारीले बताएका छन् । त्रिविले प्रहरी वृत्त दरबारमार्गमा किटानी जाहेरी दिन पटकपटक गरेको प्रयास असफल भएको उपकुलपति कार्यालयले जनाएको छ । रावल समूहले नै दुई वर्षअघि उपप्राध्यापक प्रेम चलाउनेमाथि सांघातिक आक्रमण गरेको थियो । उनकै नेतृत्वमा कागजात जफत हुँदासमेत कारबाहीको साटो प्रहरी प्रशासनले संरक्षण गरेको विश्वविद्यालयको आरोप छ । प्रहरी परिसर काठमाडौंका प्रवक्ता एसपी दिनेशराज मैनालीले उक्त घटनाका विषयमा दरबारमार्ग प्रहरीमा निवेदन दर्ता भएको दाबी गरे । सत्तारूढ कांग्रेसनिकट नेविसंघले तालाबन्दी गरिरहँदा अर्को सत्तारूढ माओवादी केन्द्रको भ्रातृ संगठन अनेरास्ववियु क्रान्तिकारीले त्रिवि बचाउ संघर्षका कार्यक्रम घोषणा गरेको छ ।"
सुदखोरविरुद्ध किसानमजदुर मार्च,"काठमाडौं (कास) मिटरब्याजपीडित किसान र मजदुरहरूको न्यायका लागि किसानमजदुर मार्च घोषणा गरिएको छ । आफूहरूको अनुचित ऋण मिनाहा र सुदखोरलाई कारबाहीको मागसहित विभिन्न जिल्लाबाट काठमाडौं आएर सडक संघर्ष गरिरहेका किसानले माइतीघरदेखि प्रधानमन्त्रीको सरकारी निवास बालुवाटारसम्म किसानमजदुर मार्च घोषणा गरेका हुन् । उनीहरूले मार्चमा सहभागी हुन र आफूहरूको न्यायका लागि बोलिदिनसमेत सामाजिक न्यायप्रेमीलाई आह्वान गरेका छन् । नवलपरासीका विभिन्न पालिकासहित अन्य जिल्लाबाट काठमाडौं आएका किसानले एक महिनादेखि माइतीघरमा धर्ना दिइरहेका छन् । उनीहरूले दोस्रो पटक काठमाडौं आएर धर्ना दिएको बिहीबार एक महिना पूरा हुँदै छ । मिटरब्याज तथा ठगीविरुद्ध किसानमजदुर संघर्ष समितिका अध्यक्ष रामसुरत गुप्ताले सडक संघर्षको एक महिना बितेको सन्दर्भमा बिहीबार माइतीघरदेखि प्रधानमन्त्री निवास बालुवाटारसम्म किसानमजदुर मार्च आह्वान गरिएको बताए । हामी एक महिनादेखि सडक संघर्षमा छौं । सरकारले हाम्रो मागको सुनुवाइ गरेन, उनले भने, अहिले केही सुदखोर गिरफ्तार भएका छन् तर धरौटीमा छुट्ने सिलसिला छ । आफूहरूको ऋण मिनाहा गरी विगतमा ऋणभन्दा बढी रकम तिरिसकेकालाई सो रकम फिर्ता गराइदिन उनले माग गरे । सुदखोरले किसानलाई भूमिहीन बनाएको छ । ती सबै ठाउँका जमिन फिर्ता गर्ने प्रक्रिया सुरु गरियोस्, अध्यक्ष गुप्ताले भने, सुदखोरको सम्पत्ति पनि छानबिन हुनुपर्छ । सरकारले मिटरब्याजबाट पीडित मजदुर, किसानका गुनासा सुन्न र सम्बोधनका लागि गृह मन्त्रालयका सहसचिव भीष्म भुसालको संयोजकत्वमा कार्यदल गठन गरेको थियो । कार्यदलले अध्ययन गरिरहेको जनाएको छ । पीडितले भने कार्यदलमा आफूहरूको प्रतिनिधित्व नगराइएको भन्दै आपत्ति जनाउँदै आएका छन् । यसैबीच, सुदखोरविरुद्ध सडक संघर्ष गरिरहेका किसान र मजदुरको आन्दोलनमा बृहत् नागरिक आन्दोलनले ऐक्यबद्धता जनाएको छ । नागरिक आन्दोलनले किसानको न्यायका लागि बिहीबार २ बजे माइतीघरमा जम्मा भएर मार्चमा सहभागी हुन आह्वान गरेको छ । नागरिक आन्दोलनले विज्ञप्तिमार्फत भनेको छ, किसानलाई स्वतन्त्र र न्यायिक थितिको अनुभूति हुने गरी संघर्ष समितिको माग सम्बोधन गर्दै सरकारले तत्काल उच्च राजनीतिक प्रतिबद्धता देखाओस् ।"
१३ अर्ब जलवायु ऋणमा वातावरणविद्को आपत्ति,"(काठमाडौं)  जलवायु अनुकूलन, उत्थानशीलता, जलवायुजन्य विपद् व्यवस्थापनलगायतका क्षेत्रमा काम गर्न विश्व बैंकसँग लिन खोजिएको ऋण सहयोगप्रति वातावरण क्षेत्रमा कार्यरत संस्था र विज्ञले आपत्ति जनाएका छन् । अर्थ मन्त्रालय र विश्व बैंकबीच सोमबार भएको ऋण सम्झौता खारेज गर्न माग गर्दै उनीहरूले बुधबार माइतीघरमा विरोध प्रदर्शनसमेत गरेका छन् । हरियाली, उत्थानशील र समावेशी विकास (ग्रिन, रिजिलेन्ट एन्ड इन्क्लुसिभ डेभलपमेन्टग्रिड) शीर्षकमा अर्थ मन्त्रालय र विश्व बैंकले सोमबार १० करोड अमेरिकी डलर (१२७ अर्ब रुपैयाँ) बराबरको सहुलियतपूर्ण ऋण सम्झौता गरेका हुन् । सम्झौतामा अर्थ मन्त्रालयको अन्तर्राष्ट्रिय आर्थिक सहयोग समन्वय महाशाखाका सहसचिव ईश्वरीप्रसाद अर्याल र नेपाल, माल्दिभ्स र श्रीलंकाका लागि विश्व बैंकका अपरेसन म्यानेजर लाडा स्ट्रेलकोभाले हस्ताक्षर गरेका छन् । ऋण सम्झौता जलवायु वित्त (क्लाइमेट फन्ड) सम्बन्धी अन्तर्राष्ट्रिय मान्यता, सरकारको जलवायु नीति र जलवायु परिवर्तनसम्बन्धी अन्तर्राष्ट्रिय मञ्चहरूमा राख्दै आएको अडानभन्दा विपरीत रहेको विज्ञहरूको भनाइ छ । सम्झौताका हस्ताक्षरकर्ता अर्यालले ऋण सहयोगलाई बजेटमा उल्लेख भएका पूर्वाधार क्षेत्रमा खर्च गर्ने नीति रहेको बताए । जलवायु परिवर्तन शीर्षकका कार्यक्रम यो ऋण सहयोग परिचालन हुँदैन, उनले भने । वन मन्त्रालयको योजना, अनुगमन र समन्वय महाशाखा प्रमुख सहसचिव शिव वाग्लेले पनि ऋण सहयोग (सफ्ट लोन) सरकारले आवश्यकताअनुसारको क्षेत्रमा खर्च गर्न सक्ने दाबी गरे । विभिन्न मन्त्रालयले बनाएका नियमावलीमा उल्लेख भएका कार्यक्रमलाई टेकेर सफ्ट लोन प्रयोग गर्न सकिने भनिएको छ, उनले भने, जलवायु परिवर्तन क्षेत्रका लागि काम गर्ने भनेर किटान गरिएको छैन । जलवायु न्याय (क्लाइमेट जस्टिस) का अभियन्ता अभिषेक श्रेष्ठले नेपालले जलवायुजन्य विपद्का घटना सामना गरिरहेका बेला जलवायुउत्थानशीलता तथा अनुकूलनका क्षेत्रमा काम गर्न ऋण नभई अनुदान लिनुपर्नेमा सरकारले उल्टो काम गर्न खोजेको टिप्पणी गरे । अन्तर्राष्ट्रिय मञ्चहरूमा जलवायुजन्य विपद् र उथलपुथल रोक्न निःसर्त वित्त (फाइनान्स) प्रवाह हुनुपर्छ भनेर वकालत गर्ने, अनि यहाँचाहिँ जस्तोसुकै रकम (ऋण सहयोग) पनि स्विकार्ने ? उनले भने, यो ऋण सम्झौता जलवायु नीतिविपरीत पनि छ, तत्काल खारेज हुनुपर्छ । अभियन्ता श्रेष्ठले जलवायुजन्य जोखिम बेहोरिरहेको नेपालजस्तो मुलुकलाई दिइने वित्तीय सहयोग अनुदानमा आधारित हुनुपर्नेमा जोड दिए । हामीकहाँ जलवायुजन्य विपद्का कारण बर्सेनि ठूलो क्षति भइरहेको छ, उनले थपे, यस्ता विपद्लाई सम्बोधन गर्नका लागि आवश्यक पर्ने रकम निःसर्त हुनुपर्छ । स्कटल्यान्डको ग्लास्गोमा गत वर्ष भएको जलवायु परिवर्तनसम्बन्धी राष्ट्रसंघीय सम्मेलन (कोप२६) मा पनि जलवायुजन्य हानिनोक्सानी सम्बोधनका लागि आर्थिक सहायता प्रवाह गर्ने छुट्टै संरचना स्थापनाका लागि नेपाललगायत अतिकम विकसित मुलुकहरूले विकसित मुलुकहरूलाई दबाब दिएका थिए । सम्मेलनलाई सम्बोधन गर्ने क्रममा प्रधानमन्त्री शेरबहादुर देउवाले समेत जलवायु परिवर्तनका क्षेत्रमा प्रवाह हुने वित्त पारदर्शी र सुलभ ढंगले उपलब्ध हुनुपर्नेमा जोड दिएका थिए । विश्व बैंकको कार्यकारी निर्देशक बोर्डले नेपालको हरित, जलवायुउत्थानशील र समावेशी विकासमा सहयोग गर्न ऋण स्वीकृत गरेको जनाएको छ । हरियाली, उत्थानशीलता र समावेशी विकास (ग्रिड) का तीन चरणका कार्यक्रममध्ये पहिलो चरणका कार्यक्रम कार्यान्वयन गर्न ऋण सहायता दिइको बैंकले भनेको छ । विश्व बैंकको यस सहयोगबाट जल, भूमि प्रयोग, जलवायुस्मार्ट कृषि, दिगो वन व्यवस्थापन, सहरी फोहोर तथा प्रदूषण नियन्त्रणलगायत क्षेत्रमा प्राथमिकतामा रहेका नीतिगत कार्यमा सहयोग गर्ने तयारी छ । ऋण सहयोग नेपालको हरित, जलवायुजन्य विपद् थेग्न तथा समावेशी विकासका प्रयासलाई सहयोग गर्न खर्च हुनेछ । जलवायु परिवर्तनका क्षेत्रमा कार्यरत प्रकृति रिसोर्सेस सेन्टरका निर्देशक तथा जलवायु वित्त (क्लाइमेट फाइनान्स) का जानकार राजु पण्डित क्षत्रीले ग्रिड सहयोगअन्तर्गत जलवायुजन्य विपद्, अनुकूलन र उत्थानशील क्षेत्रमा काम गर्न नेपालले ऋण सहयोग लिनु गलत भएको तर्क गरे । अर्थ मन्त्रालयले सन् २०१९ मा सार्वजनिक गरेको अन्तर्राष्ट्रिय विकास सहयोग नीतिमा समेत अनुकूलनका क्षेत्रमा गरिने सहयोग अनुदानमा हुनुपर्ने उल्लेख छ । अर्थ मन्त्रालयका जलवायु परिवर्तन र उत्थानशीलतामा कार्यरत मानबहादुर विकका अनुसार नेपालले जलवायुका नाममा ऋण लिनु सरकारले नै तयार गरेको रणनीतिविपरीत हो । जलवायु परिवर्तविज्ञ विमल रेग्मीले जलवायु अनुकूलन, उत्थानशीलता, जलवायुजन्य विपद् व्यवस्थापनमा सरकारले ऋण लिन तत्काल बन्द गर्नुपर्ने धारणा राखेका छन् । गत वर्ष विभिन्न दातृ निकायले ग्रिडअन्तर्गत सन् २०३० सम्म नेपाललाई ४२ अर्ब अमेरिकी डलर सहयोग गर्ने प्रतिबद्धता व्यक्त गरेका थिए । यो सहयोगको प्राथमिकताका क्षेत्र पहिचानसहितको रणनीतिक कार्ययोजना अझै बनिसकेको छैन । सरकारले गत वर्ष तयार गरेको राष्ट्रिय अनुकूलन योजना (२०२१२०५०) मा ६४ वटा अनुकूलन कार्यक्रम कार्यान्वयनका लागि सन् २०५० सम्म ४७४ अर्ब अमेरिकी डलर आवश्यक पर्ने उल्लेख छ । सो रकममध्ये नेपालले १५ अर्ब अमेरिकी डलर आन्तरिक स्रोत परिचालन गरेर योगदान गर्न सक्ने र बाँकी ४५९ अर्ब अमेरिकी डलर बाह्य स्रोतबाट पूर्ति गर्ने लक्ष्य राखिएको छ ।"
काठमाडौं महानगरले संस्थानबाट मात्रै ५० करोड कर उठाउन बाँकी,"(काठमाडौं)  अनधिकृत संरचना भत्काउने अभियान थालेका काठमाडौं महानगरपालिकाका मेयर बालेन्द्र शाहले कर नतिर्ने संस्थान तथा व्यवसायीलाई कारबाहीको तयारी गरेका छन् । पटकपटक ताकेता गर्दा पनि कर नतिरेपछि महानगरपालिकाले पत्र र सार्वजनिक सूचनामार्फत अल्टिमेटम दिने र त्यस अवधिमा पनि नतिरे कारबाही गर्ने जनाएको हो । कर नतिर्नेमा अधिकांश संस्थानहरू रहेको महानगरका राजस्व विभाग प्रमुख शिवराज अधिकारीले बताए । ती निकायले सम्पत्ति करबाट महानगरलाई करिब ५० करोड रुपैयाँ बुझाउनुपर्ने देखिएको अधिकारीले जानकारी दिए । महानगरका अनुसार खाद्यान्न संस्थान, विद्युत् प्राधिकरण, नेसनल ट्रेडिङ लिमिटेड, साझा भण्डारले सम्पत्ति कर बुझाएका छैनन् । जमलस्थित राष्ट्रिय नाच घर, चेम्बर अफ कमर्सले पनि कर नबुझाएको अधिकारीले बताए । महानगरले छिमेकी पालिकाको तुलनामा करिब ५० प्रतिशतभन्दा कम सम्पत्ति कर लिने गरेको छ । महानगरले कुल मूल्यांकनमा १ करोडको १ हजार, १० करोडसम्मको सम्पत्ति हुनेले १ लाख रुपैयाँसम्म कर तिर्नुपर्ने नियम छ । हाम्रो मूल्यांकन बजारमा चलन चल्तीको भाउभन्दा एकदमै कम हो । हामीले १ करोड मूल्यांकन गरेको सम्पत्तिको बजार भाउ करिब १० करोडभन्दा बढीको हुन्छ । सम्पत्ति कर पनि अन्य पालिकाभन्दा ५० प्रतिशतभन्दा कम छ । हामीले न्यून कर लिने गरेका छौं, अधिकारीले भने ।अर्धसरकारी निकायले महानगरलाई दशकौंदेखि नै कर नतिरेको पाइएको छ । अधिकारीका अनुसार २०४९५० देखि कर लिन थालेयता कुनै पनि अर्धसरकारी निकायले महानगरलाई सम्पत्ति कर बुझाएका छैनन् । महानगरले वार्षिक रूपमा ८५ करोड रुपैयाँ सम्पत्ति कर उठाउँदै आएको छ । यस्तै, व्यवसाय कर ४० करोड रुपैयाँ उठाउने गरेको छ । विज्ञापन करबाट ७ करोड उठाउने गरेको अधिकारीले जानकारी दिए । महानगरले सबैभन्दा धेरै रकमचाहिँ बहाल करबाट उठाउँछ । अघिल्लो आर्थिक वर्षमा मात्रै महानगरले बहाल करमार्फत २ अर्ब ५ करोड रुपैयाँ उठाएको थियो । महानगरले बहालमार्फत उठ्ने कुल रकमको १० प्रतिशत बहाल कर लिने गर्छ । अघिल्लो वर्ष पनि कर नतिर्ने फर्म तथा संस्थानहरूलाई महानगरले ताकेता गरेको थियो तर अधिकांशले अटेरी गर्दै आएका छन् । अघिल्लो वर्ष महानगरले ७० भन्दा बढी करदातालाई कर तिर्न ताकेता गरेको थियो । तीमध्ये थोरैले मात्रै कर बुझाएको महानगरको राजस्व विभागले जनाएको छ ।यस्तै, भृकुटीमण्डपस्थित काठमाडौं फन पार्कले २०७२ सालदेखि कर नतिरेको भन्दै महानगरले बक्यौता रकम तिर्न अल्टिमेटम दिएको छ । कर नतिरे पार्क बन्द गरिदिने चेतावनी पनि महानगरले दिएको छ । काठमाडौं२८ स्थित समाज कल्याण परिषद्को जग्गा भाडामा लिएर व्यवसाय गर्दै आएको फनपार्कले व्यवसाय कर, बहाल कर र मनोरञ्जन कर तिरेको छैन । फनपार्कले वर्षमा व्यवसाय करबापत करिब २० हजार रुपैयाँ तिर्नुपर्ने राजस्व विभाग प्रमुख अधिकारीले बताए । अधिकारीले पटकपटक ताकेता गर्दासमेत उक्त कर प्राप्त नभएको बताए । व्यवसाय र बहाल कर सम्बन्धित वडा कार्यालयमा र विज्ञापन तथा मनोरञ्जन कर महानगरको राजस्व विभाग बबरमहलमा गएर पत्र प्राप्त भएको मितिले २४ घण्टाभित्र तिर्न भनिएको छ । यस्तै, फनपार्कले मनोरञ्जन कर पनि नबुझाएको पाइएको छ । फनपार्कमा दैनिक सयौंको संख्यामा पैसा तिरेर जाने गरेका छन् । मनोरञ्जन करमार्फत महानगरले आगन्तुकले तिरेको पैसामध्ये ५ प्रतिशत लिन्छ । उक्त रकममध्ये ६० प्रतिशत महानगर र बाँकी ४० प्रतिशत प्रदेश सरकारको खातामा जाने अधिकारीले जानकारी दिए ।फनपार्कलाई बहाल लगाएको समाज कल्याण परिषद्ले पनि बहाल कर तिरेको छैन । महानगरपालिकालाई फनपार्क र समाज कल्याण परिषद्बीचको बहालसम्बन्धीको सम्झौतापत्र पनि नदिइएको अधिकारीले जानकारी दिए । महानगरले कुल तिरेको बहाल करमार्फत वार्षिक १० प्रतिशत लिने गरेको छ ।महानगरले फनपार्कलाई तिर्न बाँकी सम्पूर्ण रकम र त्यसको लाग्ने जरिवानासमेत दाखिला गर्न भनेको छ । काठमाडौं फनपार्क पूर्वश्रमराज्यमन्त्री एवं मेनपावर व्यवसायी टेकबहादुर गुरुङले सञ्चालन गर्दै आएका छन् । उनी नेपाली कांग्रेसका नेतासमेत हुन् ।"
फोहोर व्यवस्थापनको विकल्प खोज्दै मेयरहरू,"काठमाडौं (कास) काठमाडौं उपत्यकाको मुख्य चुनौती बनेको फोहोर व्यवस्थापनको दिगो समाधानको उपाय खोज्दै स्थानीय तहका प्रमुखलगायत जनप्रतिनिधि मध्यपुर थिमिस्थित रिकिसी प्रांगारिक मल उत्पादन केन्द्र पुगेका छन् । बुधबार काठमाडौं महानगर प्रमुख बालेन्द्र शाह, ललितपुर महानगर प्रमुख चिरीबाबु महर्जन, उपप्रमुख मञ्जली शाक्य बज्राचार्य, दक्षिणकाली नगरप्रमुख मोहन बस्नेत, गोकर्णेश्वर नगरप्रमुख, दीपककुमार रिसाल, चाँगुनारायण नगरप्रमुख जीवन खत्रीलगायतले जापानी प्रविधिद्वारा सञ्चालित रिकिसी प्रांगारिक मल उत्पादन केन्द्रको अवलोकन गरेका हुन् । मध्यपुर थिमि नगरप्रमुख सुरेन्द्र श्रेष्ठ र उपप्रमुख विजयकृष्ण श्रेष्ठले उपत्यकाका तीन वटै जिल्लाका स्थानीय तहका प्रमुखउपप्रमुखलगायत जनप्रतिनिधिलाई पालिकाको मल केन्द्रको अवलोकन गराएका छन् । बुधबार नै उनीहरूले गोकर्णेश्वरले फोहोर व्यवस्थापनका लागि अपनाउँदै आएको आधुनिक प्रविधिको पनि अवलोकन गरेका छन् । अवलोकनपछि पालिका प्रमुखहरूले उपत्यकाबाट दैनिक निस्किने फोहोर व्यवस्थापनको साझा धारणा बनाएर अघि बढ्ने बताए । फोहोर व्यवस्थापनका लागि बञ्चरे डाँडाको विकल्पमा अन्य स्थानको खोजी तथा घरघरबाट दैनिक निस्किने फोहोर छुट्याउने विकल्प खोजेको उनीहरूको भनाइ थियो । काठमाडौं महानगरको मात्र होइन, प्रत्येक नगरले फोहोरको उस्तै समस्या झेल्दै आएको छ, मध्यपुर थिमि नगरप्रमुख श्रेष्ठले भने, उपत्यकाको फोहोर व्यवस्थापनका लागि साझा धारणा बनाउँदै छौं । मध्यपुर थिमिमा पाँच वर्षअघि नै जापानी प्रविधिबाट कम्पोस्ट मल उत्पादन सुरु भएको थियो । यसपछि मकवानपुरको राप्ती, सिन्धुलीको कमलामाई र भक्तपुर नगरमा थालिएको र जनकपुरमा पनि सुरु गर्ने तयारी भइरहेको रिकिसी कम्पोस्ट कम्पनीकी प्रबन्ध निर्देशक उषा गिरीले बताइन् । यहाँ उत्पादित मलको माग धान्न नसकेको कम्पनीको भनाइ छ । मध्यपुर थिमिको ४ र ५ वडाको मात्र फोहोर कम्पनीले संकलन गरिरहेको छ । फोहोरबाट प्रांगारिक मल तयार हुन तीन महिना लाग्छ । फोहोर संकलन भएपछि प्लान्टमा लगेर आवश्यकताअनुसार तोकोजाई (धानको भुस, धानकै ढुटो, पत्कर, रातो माटो र ब्याक्टेरिया) मिसाएपछि मल बन्छ, गिरीले भनिन्, यस्तो प्रांगारिक मल गन्धरहित र बिरुवाका लागि पूर्ण पौष्टिक हुन्छ ।गोकर्णेश्वर नगरपालिकाले पनि फोहोरलाई प्रदूषणरहित रूपमा व्यवस्थापन गर्न जापानी प्रविधिको इन्सिनरेटर मेसिन जडान गरी सञ्चालनमा ल्याएको छ । अन्य स्थानीय तहले पनि उक्त विधि अपनाउन सकिने नगरप्रमुख दीपककुमार रिसालले बताए ।"
प्रहरी भवन बनाउँदै प्रदेश,"मकवानपुर (कास) नेपाल प्रहरीलाई प्रदेश मातहत समायोजन गर्ने विषयमा टुंगो नलागे पनि वाग्मती प्रदेश सरकारले प्रहरीका लागि आवश्यक भौतिक संरचना धमाधम बनाउन थालेको छ । प्रहरीले भौतिक संरचना र सुविधाका दृष्टिले कमजोर रहेका प्रहरी इकाइका लागि सुविधासम्पन्न भवन निर्माण गरेर हस्तान्तरण गर्दै आएको हो ।प्रदेशको आन्तरिक मामिला तथा कानुन मन्त्रालयमार्फत काठमाडौं उपत्यकाका तीन जिल्लाबाहेक प्रदेशका १० जिल्लामा आर्थिक वर्ष २०७८७९ सम्ममा ४४ वटा प्रहरी इकाइ भवन निर्माण गरिएको छ । मन्त्रालयका सूचना अधिकारी ज्ञानदीप राईले दुईवटा भवन निर्माण अन्तिम चरणमा पुगेको जानकारी दिए । पहिलो चरणमा ४६ वटा प्रहरी चौकी निर्माण गर्ने योजना बनाइएकोमा रसुवाको प्रहरी चौकी हाकु र प्रहरी चौकी पारच्याङ निर्माणको अन्तिम चरणमा छ । प्रदेश सरकारको लगानीमा हालसम्म सबैभन्दा बढी काभ्रेमा आठ र सिन्धुपाल्चोकमा सबैभन्दा कम तीन वटा प्रहरी चौकी निर्माण भएको छ । राईका अनुसार सिन्धुपाल्चोकमा बनाइएको एउटा प्रहरी चौकी भवन गत वर्षको बाढीले बगाएको थियो ।प्रदेश सरकारको लगानीमा बहुवर्षीय योजनाअन्तर्गत २१ वटा प्रहरी भवन निर्माणाधीन छन् । हेटौंडा उपमहानगरपालिका११ थानाभर्याङस्थित वाग्मती प्रदेश प्रहरी कार्यालयको मुख्यालय, वाग्मती प्रदेश ब्यान्ड गुल्मसहित पाँच वटा, रामेछापमा तीन वटा, काभ्रे, सिन्धुली, दोलखा, सिन्धुपाल्चोक, नुवाकोट र चितवनमा दुईदुई वटा तथा धादिङमा एउटा प्रहरी भवन निर्माणाधीन छन् । यी भवनको निर्माण लागत ८६ करोड ३९ लाख रुपैयाँ छ । शान्तिसुरक्षा दिने, सरकारको काम र सम्पत्ति संरक्षण गर्ने प्रहरी टिनको पाताले बेरेको, खरले छाएको र सुकुम्बासीको जस्तै दुरवस्थामा बसेको पाइएपछि प्रदेश सरकारले प्रहरी भवन निर्माण सुरु गरेको प्रदेशका आन्तरिक मामिला तथा कानुनमन्त्री कृष्णप्रसाद शर्मा खनालले बताए । भौतिक संरचना अभावमा प्रहरी संगठनलाई काम गर्न समस्या भएको थियो । त्यसैले अभियानका रूपमा भवन निर्माण र सवारीसाधन उपलब्ध गराइएको हो । मन्त्री खनालले सरकारले प्रदेशका विभिन्न जिल्लामा रहेका प्रहरी इकाइका लागि सुविधासम्पन्न भौतिक पूर्वाधार बनाउने नीति अवलम्बन गरेर पहिलो वर्षबाटै बजेट विनियोजन गरिएको बताए ।संघीय सरकार मातहत रहेका प्रहरी इकाइहरूको भौतिक संरचना निर्माण र सवारीसाधन खरिदमा प्रदेश सरकारले खर्च गरेको भन्दै प्रश्न उठाइँदै आए पनि प्रदेश सरकारले प्रहरी इकाइहरूलाई सुविधासम्पन्न बनाउन कार्यक्रम र बजेटलाई निरन्तरता दिँदै आएको छ । प्रदेश सरकारले भवन निर्माण, सवारीसाधन खरिद, चेकिङ पोस्ट निर्माण तथा जनचेतनामूलक कार्यक्रम सञ्चालनका लागि हालसम्म १ अर्ब १८ करोड रुपैयाँ लगानी गरिसकेको छ ।"
माध्यमिक तहमा शुल्क : संविधानको ठाडो उल्लंघन,"हाम्रो राज्यसंयन्त्रले नै संविधानको कसरी धज्जी उडाइरहेको छ भन्ने जान्न निःशुल्क शिक्षा कार्यान्वयनको शून्य प्रगति हेरे पुग्छ । संविधानको धारा ३१ (२) ले भन्छ, प्रत्येक नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने हक हुनेछ । यसको अर्थ स्पष्ट छ माध्यमिक तहसम्म शुल्कको बोझ विद्यार्थी र अभिभावकले बोक्नुपर्दैन, यो राज्यको दायित्व हो । र, संविधान बनेको अर्को वर्ष २०७३ सालमा भएको शिक्षा ऐनको आठौं संशोधनले माध्यमिक शिक्षा भन्नाले कक्षा ९ देखि १२ सम्म दिइने शिक्षा सम्झनुपर्छ भनेको छ । यही संवैधानिक तथा कानुनी प्रबन्धलाई व्यवस्थित गर्न अनिवार्य तथा निःशुल्क शिक्षा सम्बन्धी ऐन२०७५ र नियमावली२०७७ बनेका छन् । सार्वजनिक विद्यालयले माध्यमिक तहसम्मको शिक्षामा विद्यार्थी भर्ना, मासिक पढाइ, परीक्षा र पाठ्पुस्तकबापतका कुनै पनि शीर्षकमा शुल्क लिन नपाइने भनी नियमावलीले किटेरै व्यवस्था गरेको छ । व्यवहारमा भने सरकारले अहिलेसम्म कक्षा १२ सम्म निःशुल्क बनाउन सकेको त छैन नै, चाहेको पनि देखिन्न । कानुनले बन्देज लगाएका शीर्षकमै सार्वजनिक विद्यालयहरूले विद्यार्थीअभिभावकबाट चर्को शुल्क असुलिरहेका छन् । नियमले जेजेमा शुल्क लिन भनेर निषेध गरेको छ, उनीहरूले त्यहीत्यही शीर्षकमा शुल्क उठाइरहेका छन् । त्यसमाथि, शैक्षिक प्रमाणपत्रदेखि एसईईको रजिस्ट्रेसन फारमका नाममा सम्म कुस्त रकम उठाउँछन् । देशभरका साढे ३५ हजार सामुदायिक विद्यालयमध्ये ७ हजार २ सय माध्यमिक छन् । तिनमा कक्षा ११ र १२ मा निःशुल्क अध्ययन गर्न पाउने विद्यालय भेट्नै मुस्किल छ । अझ, शिक्षा मन्त्रालयका सचिव उपाध्यक्ष र विद्यालय शिक्षा हेर्ने सहसचिवसहितका अधिकारीहरू सदस्य रहने सरकारी निकाय राष्ट्रिय परीक्षा बोर्डले नै पनि परीक्षा र प्रमाणपत्रका नाममा विद्यार्थीबाट गैरकानुनी रूपमा रकम उठाइरहेको छ । यसबाट थाहा हुन्छ आफ्नो संवैधानिक दायित्व पूरा गर्न राज्य पूरापूर उदासीन छ । परिणामस्वरूप, शुल्क तिर्न नसक्ने अभिभावकविद्यार्थीहरू चरम मर्कामा परेका छन् । विद्यार्थी टिकाउ दर कक्षा ९१० को ६६ प्रतिशत र कक्षा १११२ को ३३ प्रतिशत मात्रै हुनुमा कतै यही शुल्कबोझको ठूलो हात त छैन ? अनुसन्धेय छ ।मनोमानी शुल्क असुलेपछि अख्तियार दुरुपयोग अनुसन्धान आयोगले उजुरीका आधारमा सामुदायिक विद्यालयहरूमा छानबिन थालेको छ । वीरेन्द्रनगर, सुर्खेतको जननमुना माध्यमिक विद्यालयले त कक्षा ११ मा भर्ना हुने विद्यार्थीसँग २ लाख ७६ हजार रुपैयाँ उठाएको अख्तियारको भनाइ छ । जबकि, उच्च अदालत सुर्खेतले २०७८ मंसिर र जेठमा विद्यार्थीसँग कुनै पनि शुल्क नलिन परमादेश दिएको थियो । तर पनि नियमकानुन मात्र होइन, अदालती आदेशको पनि अवज्ञा गर्दै विद्यालयहरूले शुल्क उठाउन छाडेका छैनन् । यस्तो अवस्थामा उजुरीका आधारमा अख्तियारले अनुसन्धान गर्ने पाटो आफ्नो ठाउँमा जरुरी छ, तर समग्र राज्य तत्पर नभई यो विषयमा सुधार हुन सक्दैन । निःशुल्क शिक्षाका व्यावहारिक कठिनाइका पाटाहरू छन् । शिक्षामा समग्र बजेटको २० प्रतिशत रकम छुट्याइनुपर्ने अन्तर्राष्ट्रिय मान्यताविपरीत नेपालले मुस्किलले ११ प्रतिशत विनियोजन गरेको छ । यसको ठूलो हिस्सा शिक्षककर्मचारीको तलबभत्तामै सकिन्छ । त्यसमा पनि, कक्षा ११ र १२ का निम्ति एउटै स्थायी शिक्षक दरबन्दी छैन । सामुदायिक विद्यालयमा ५० हजारभन्दा बढी शिक्षक दरबन्दी अभाव छ । शिक्षकका लागि सरकारले अनुदान दिने गरेको केही रकम पुग्दो छैन । निजी स्रोतबाट शिक्षक राख्न विद्यालयहरू विवश छन् । यही कारण, स्रोतविहीन विद्यालयका हकमा शुल्क नलिई चलाउन सजिलो पक्कै छैन । यसको अर्थ, कानुनले बन्देज लगाएका विषयमा विद्यालयहरूले शुल्क उठाउने छुट पाउनुपर्छ भन्ने होइन । निःशुल्क शिक्षा फेरि पनि राज्यको दायित्व हो, त्यो उसले पूरा गर्नैपर्छ । स्रोतविहीन विद्यालयले विद्यार्थीअभिभावकलाई मार नपर्ने र कानुन पनि उल्लंघन नहुने उपाय अपनाउन सक्छन् । उनीहरूले आर्थिक क्षमता भएका अभिभावकसित मात्रै ऐच्छिक चन्दा उठाउन सक्छन्, जुन अभ्यास विकसित देशहरूमा पनि प्रचलनमा छ । यस्तै, अरू व्यक्ति तथा संस्थाबाट पनि सहयोग लिन सक्छन् । यसो गर्दा स्थानीय तहको अनुमतिमा विधि र प्रक्रिया भने अनिवार्य रूपमा पूरा गर्नुपर्छ । र, यस्ता विद्यालयको स्रोत व्यवस्थापनमा स्थानीय सरकारले नै विशेष भूमिका खेल्नुपर्छ । संविधान अनुसारै पनि माध्यमिक शिक्षा सञ्चालनको अधिकार उसकै हो । जहाँसम्म, राष्ट्रिय परीक्षा बोर्डले एउटै विद्यार्थीसँग कक्षा ९ देखि १२ सम्म परीक्षा र प्रमाणपत्रको नाममा पटकपटक शुल्क असुलेको विषय छ, यसमा भने एकै निर्णयका आधारमा सरकारले रोक लगाउन सक्छ, लगाउनु पनि पर्छ । संविधानको बर्खिलाफ हुने गरी राज्यले नै शुल्क उठाउन कत्ति पनि सुहाउँदैन । निःशुल्क शिक्षा सम्पूर्ण रूपमा कार्यान्वयनको विषय शिक्षा मन्त्रालयको मात्र वशमा पनि छैन । समग्र सरकार र खास गरी अर्थ मन्त्रालय पनि यसप्रति दत्तचित्त हुनुपर्छ । शिक्षामा कुल बजेट बढाउन अनुदार रहने गरेको अर्थले प्रस्तावित शिक्षा ऐनमा अनुदान र राहत कोटामा कार्यरत शिक्षकलाई दरबन्दीमा रूपान्तरण गर्न पनि अस्वीकार गरेको छ । यसलाई स्थानीय तहको दरबन्दीमा राख्नुपर्ने उसको सुझाव छ । स्रोतको यो भार संघले लिन नमानेर स्थानीय तहलाई मात्रै थोपर्दा सबल पालिकाहरूले त व्यवस्थापन मिलाउलान्, अरूले के गर्ने ? यसबाट शिक्षामा विभेदको खाडल अर्को तहमा गहिरिन्छ । अतः निःशुल्क माध्यमिक शिक्षाको संवैधानिक व्यवस्थाको क्रियान्वयनमा समग्र सरकारकै कटिबद्धताको खाँचो छ । अहिलेकै रीति कायम रहिरह्यो भने निःशुल्क शिक्षाको संवैधानिक र कानुनी प्रबन्ध राज्यले आफ्नो दायित्व पूरा गर्न नभएर केवल सस्तो लोकप्रियताका लागि गरेको पुष्टि हुन्छ । लाखौं नागरिक प्रभावित हुने सवालमै गरिने यो खेलाँचीले अन्ततः संविधानलाई नै पंगु बनाउँछ, जुन गल्ती सरकारले नगरोस्, र यो विषयमा जिम्मेवार सबैको ध्यान पुगोस् ।"
दलगत राजनीतिको कब्जामा विश्वविद्यालय,"दयनीय अवस्थामा जेठो विश्वविद्यालय ः तीन वर्षमा तीन सय दिन तालाबन्दी खबरले शिक्षाप्रेमी मर्माहत बनेका छन् । निरन्तरको तालाबन्दीका कारण बाध्यवश होटलमा विश्वविद्यालयको जरुरी बैठक बस्दा पनि नेविसंघका कार्यकर्ताले बैठक बिथोलेको, दस्तावेज नियन्त्रणमा लिएकोजस्ता यथार्थ जानकारी सार्वजनिक गर्न पत्रकार सम्मेलन गर्दा उपकुलपतिको विपक्षमा नेविसंघ र पक्षमा अनेरास्ववियुले होहल्ला मच्चाएपछि सञ्चारकर्मी स्तब्ध बनेका थिए । त्रिभुवन विश्वविद्यालयमा २०७६ सालदेखि अहिलेसम्मका उद्दण्ड गतिविधिको सिंहावलोकन गर्ने हो भने सर्वत्र निराशा मात्र देखिन्छ, खास गरी नेविसंघको गतिविधि नियाल्दा । उपकुलपतिको कुर्सी तोडफोड, कार्यालयमा कालो ब्यानर, पदाधिकारीको प्रवेशमा रोक, पटकपटक गरी उपकुलपति, रजिस्ट्रार, महत्त्वपूर्ण विभाग, उच्च पदाधिकारीको कार्यालयमा तालाबन्दी लगायत अवाञ्छित गतिविधि नियमित कार्यजस्तै बनेका छन् । यस्तो भइरहँदा एउटाले लगाएको ताला अर्कोले फोरेर फेरि लगाउने, शैक्षिक कार्यक्रम भद्रगोल पारेर एक दुई महिनामा निस्किने नतिजा वर्ष दिन नाघ्दासमेत नआउने गर्छ, जसले विद्यार्थीको भविष्य अन्योलग्रस्त बनाइएको छ । कुरूप राजनीतिले त्रिवि परिसर रणभूमि बनेको अभिव्यक्ति उपकुलपति धर्मानन्द बाँस्कोटा स्वयंले दिएका छन् । यसबाट त्रिभुवन विश्वविद्यालय क्षेत्र मुलुकको मुख्य मुठभेडको केन्द्र बनेको भनि बुझ्न गाह्रो पर्दैन । यता त्रिभुवन विश्वविद्यालयमा राजनीतिले विध्वंस मच्चिएको आवाज संसद्मा उठेपछि सभामुखले समस्या समाधान गर्न जिम्मेवार नेतृत्वलाई निर्देशन दिएका पनि छन् तर शैक्षिक बेथितिमाथि आवाज उठाउने सांसदको जमात ठूलो देखिएन । अर्थात् यो सन्दर्भ आयाराम गयाराम शैली बन्ने निश्चित छ । जबसम्म भागबन्डाको आधारमा दलको टीका लगाएर प्राज्ञिक संस्थाका पदाधिकारी नियुक्त गर्ने संस्कार रोकिँदैन, जबसम्म दोषीको कठालो समात्ने हिम्मत सरकारले गर्दैन तबसम्म शैक्षिक संस्थाहरूको विनाश रोकिने देखिँदैन । भुवनेश्वर शर्मा, चन्द्रागिरि२, काठमाडौं"
दुई पटकसम्म मात्र टिकट,"जब निर्वाचन नजिकिन्छ तब पार्टी नेतृत्वलाई टिकट वितरणको चटारोले रातभर निद्रा लाग्दैन । एउटै व्यक्ति निरन्तरको निर्वाचन प्रक्रियामा सहभागी भइरहन पाउने प्रवृत्तिले गर्दा पनि यस्तो भएको हो । लगातार दुई पटकभन्दा बढी निर्वाचनमा भाग लिन नपाउने व्यवस्था सबै दलमा लागू गर्ने हो भने नेताहरूको पदीय व्यवस्थापन गर्न सजिलो हुने थियो । फरकफरक अनुहारले अवसर पनि पाउने थिए । आगामी मंसिरमा प्रदेश र संघको निर्वाचन हुँदै छ । एमालले समानुपातिकतर्फ सांसद भइसकेकालाई पुनः उमेदवार नबनाउने भनेको छ । कांग्रेसले पनि अहिलेको संसद्मा समानुपातिकबाट प्रतिनिधित्व गर्नेलाई पुनः सोही बाटोबाट आउन नपाउने निर्णय गरेको छ । यस्तो निर्णय सकारात्मक छ । यो विषयमा माओवादी केन्द्र र एकीकृत समाजवादीले कुनै निर्णय गरिसकेका छैनन् । समानुपातिकतर्फ यस्तो व्यवस्था गर्दै गर्दा प्रत्येक्षतर्फ भने खुलै छोडेको हो भन्ने प्रश्न उठ्ने गर्छ । वास्तवमा एकातिर मात्र यस्तो व्यवस्था गर्नु अन्याय नै हो । कांग्रेस, एमालेमा मात्र होइन सबै दलका केन्द्रीय नेताहरू प्रायः प्रत्यक्ष निर्वाचन जितेरै आएका छन् र उनीहरू पुनः सोही मार्गबाट आउन चाहन्छन् । त्यसैले दलहरूले प्रत्यक्षमा कुनै बन्देज लगाएका छैनन् । यसमा पनि एक व्यक्तिले लगातार दुई कार्यकालभन्दा बढी टिकट नपाउने व्यवस्था गर्नुपर्छ । यसले गर्दा अवसर नपाएकाहरूले पनि अवसर पाउनेछन् । राजनीतिमा पनि राम्रो संस्कारको अभ्यास हुँदै जाने वातावरण सृजना गर्छ । सरकारमा पनि नयाँ अनुहारहरू जाने वातावरण बन्छ । देशको विकास हुने अपेक्षा गर्ने ठाउँ पनि देखिन्छ । जसरी राष्ट्रपतिउपराष्ट्रपतिका लागि दुई कार्यकाल भनिएको छ त्यही समायावधि प्रधानमन्त्री र मन्त्रीहरूमा पनि लागू गर्नुपर्ने देखियो । यसो गर्दा कोही व्यक्ति ४५ पटकसम्म पनि प्रधानमन्त्री हुने र कोही १७ पटकसम्म लड्दा पनि प्रधानमन्त्री बन्न नसक्ने प्रवृत्तिको अन्त्य हुन्छ । त्यसैले दलहरूले बेलैमा बुद्धि पुर्याएर दुई पटकसम्म मात्र टिकट पाउने व्यवस्था गर्नुपर्छ । सुजन देवकोटा, पालुङ्टार४, गोरखा"
सार्वजनिक विद्यालयमा ऐननियम मिचेर शुल्क,"सरकार शिक्षक दरबन्दी दिँदैन, कक्षा सञ्चालन गर्न पैसा दिँदैन अनि आशिंक वा अस्थायी शिक्षकको तलबभत्ता कहाँबाट दिने ? सागर दाहाल"
पर्यटन र जलविद्युत्भन्दा परको विकास,"गत वर्ष देशले अहिलेसम्मकै उच्च व्यापार घाटा बेहोरेको छ जसका कारण बाह्य क्षेत्रमा उच्च दबाब पर्न गई आर्थिक स्थायित्वमै गम्भीर चुनौती थपिएको छ । सन् १९८० को दशकको मध्यपछि पहिलो पटक मुलुकले यस्तो परिस्थिति सामना गरेको छ । नेपालजस्ता विकासोन्मुख मुलुकहरूले औसतमा कुल गार्हस्थ्य उत्पादन (जीडीपी) को ३२ प्रतिशत आयात गर्दा करिब २२ प्रतिशत निर्यात गरेर १० प्रतिशतजति व्यापार घाटा बेहोर्छन् । गत वर्ष नेपालले ४० प्रतिशत आयात गरेर ४ प्रतिशत निर्यात गर्दा करिब ३६ प्रतिशत व्यापार घाटा बेहोरेको छ । यसरी चालु खाता घाटा बढेर १४ प्रतिशत र शोधनान्तर घाटा ६ प्रतिशत पुगेको छ ।विदेशबाट आयात गरेर पुनः निर्यात गरिने र कुल निर्यातको ४६ प्रतिशत ओगटेको सोयाबिन र पाल्म तेललाई निर्यातको गणनाबाट हटाउने हो भने स्थिति कहालीलाग्दो छ (जीडीपीको करिब २२५ प्रतिशत) । विगतमा नाफा हुने सेवा व्यापारमा समेत मुलुकले चार वर्षयता लगातार घाटा बेहोरिरहेको छ । गत वर्ष सेवा व्यापार घाटा बढेर एक खर्ब रुपैयाँ नाघेको छ । नेपाली विद्यार्थी विदेश पढ्न जाने क्रम ह्वात्तै बढेपछि सेवा व्यापार अन्तर्गत विदेशी मुद्रा उल्लेख्य रूपमा बाहिरिएको छ । कोभिड प्रकोपले थलिएको पर्यटन लयमा फर्कन केही समय लाग्ने देखिन्छ । विदेशी मुद्राको सञ्चिति, बाह्य ऋणको परिमाण र वार्षिक रूपले चुक्ता गर्नुपर्ने ऋणको परिमाणजस्ता सूचकहरूलाई नसमेट्ने हो भने व्यापारका यी सबै सूचकले आर्थिक संकटको संकेत गरिरहेका छन् । ९५ अर्ब डलर (जीडीपीको २५ प्रतिशत) बराबर अर्थात् ६७ महिना बराबरको आयात धान्ने विदेशी मुद्रा सञ्चिति, ७७ अर्ब डलरजत्तिको कम ब्याजदरको दीर्घकालीन बाह्य ऋण र करिब १० करोड डलरजत्तिको मात्र वार्षिक ब्याज तिर्नुपर्नेजस्ता सकारात्मक सूचकहरूले भने मुलुकको आर्थिक स्थिति संकटग्रस्त नभएको पुष्टि गर्छन् । तर यी दुइटै सूचकलाई विगत एक वर्षको प्रवृत्तिसँग जोडेर प्रक्षेपण गर्ने हो भने मुलुकको आर्थिक अवस्था संकटोन्मुख भएको आकलन गर्न सकिन्छ ।व्यापार घाटा सन् २०१५१६ सम्म विप्रेषणले धान्दै आएको थियो । त्यसपछिका वर्षहरूमा विप्रेषण र व्यापार घाटाको वृद्धिदरबीचको अन्तर उच्च गतिले बढ्दै जाँदा चालु खाता निरन्तर घाटामा गएर शोधनान्तर स्थिति पनि नकारात्मक बन्दै गएको छ । कोभिड महामारी नभएको भए मुलुकले यस्तो आर्थिक चुनौती दुई वर्षअगाडि नै बेहोर्नुपर्ने थियो । यही गतिमा थप परनिर्भर हुँदै जाने हो भने केही समयभित्र मुलुकको आर्थिक स्थायित्वमा गम्भीर असर पर्न सक्छ । यसबारे सबै पक्ष गम्भीर र संवेदनशील भएर समयमै सुधारका उपायहरू पहिचान गरी कार्यान्वयन गर्न कत्ति पनि ढिलाइ गर्नु हुँदैन । पर्यटन र जलविद्युत् उत्पादन मुलुकको समृद्धिको प्रमुख आधार हो भन्ने वर्षौंदेखि स्थापित भाष्यलाई अहिलेको नयाँ आर्थिक परिवेश र भविष्यको आर्थिक गन्तव्य तथा लक्ष्यसँग जोडेर नयाँ शिराबाट समीक्षा गर्न आवश्यक छ । अपार सम्भावना भनिएका यी दुई क्षेत्रको जीडीपीमा योगदान न्यून छ । तीन दशक लामो विविध राजनीतिक व्यवस्थाको परीक्षण र परिवर्तनबीच परम्परागत रूपमा पहिचान भएका सम्भावनाका यी क्षेत्रले पनि धान्नै नसक्ने गरी मुलुक गम्भीर किसिमले परनिर्भर भएको कसैले पत्तो पाउन नसक्नु नेपालकै दुर्भाग्य हो । त्यसैले अहिलेको बदलिँदो परिवेशमा पर्यटन र जलविद्युत् उत्पादनका साथसाथै अन्य सम्भावित क्षेत्रको पहिचान गरेर आर्थिक विकास र समृद्धिको मार्गचित्र कोर्नुपर्छ ।९०० मेगावाटको अरुण तेस्रोको वार्षिक ३,७०० गिगावाट आवरको उत्पादन क्षमता (नेपाल लगानी बोर्डअनुरूप ३,४६६ गिगावाट आवर र कम्पनीको स्रोत अनुरूप ३,९२४ गिगावाट आवर, जसको औसत ३,७०० गिगावाट आवर) लाई आधार मान्ने हो भने, हालको १,९२० अर्ब रुपैयाँ बराबरको आयात थेग्न ६० हजार (प्रतियुनिट ८ रुपैयाँको दरले) देखि ६८ हजार मेगावाट (प्रतियुनिट ७ रुपैयाँको दरले) बिजुली निर्यात गर्नुपर्छ । तर व्यावसायिक हिसाबले हाम्रो उत्पादन क्षमता नै जम्मा ४३ हजार मेगावाट मात्र प्रक्षेपण गरिएको सन्दर्भमा अर्को २०२५ वर्षमा ४० हजार मेगावाट बिजुली नै निर्यात गर्दा पनि ९१० अर्ब अमेरिकी डलर मात्र विदेशी मुद्रा आर्जन हुने देखिन्छ । यद्यपि जानकारहरू अरुण तेस्रोकै उदाहरण दिएर नेपालको जलविद्युत् उत्पादन क्षमता ४३ हजार मेगावाटभन्दा धेरै रहेको बताउँछन् । अहिले नै व्यापार घाटा करिब १४ अर्ब डलर पुगेको स्थितिमा, राज्यको उच्चतम क्षमता अनुसार बिजुली निर्यात गर्दा पनि व्यापार घाटा थेग्न नसकिने अवस्था पुगिसकेको कटु यथार्थ हाम्रोसामु छ ।हुन त विदेशिएका लाखौं नेपालीले बर्सेनि पठाउने विप्रेषण अहिलेसम्म ९ अर्ब डलरसमेत नपुगेको अवस्थामा बिजुली निर्यातबाट भविष्यमा ९१० अर्ब डलर वार्षिक आम्दानी गर्नु पनि महत्त्वपूर्ण उपलब्धि हो तर यही गतिमा आयात वृद्धि हुँदै गए २०२५ वर्षको दौरान व्यापार घाटा सोही गतिमा बढ्दै जाने र आम नेपालीले सोचेजस्तो र नीतिनिर्माताले सपना बाँडेजस्तो बिजुली निर्यात गरेर मात्र दिगो विकास सम्भव हुँदैन । साथै ४० हजार मेगावाट बिजुली उत्पादन गर्न करिब ८० अर्ब डलर अर्थात् नेपालको अर्थतन्त्रको आकारभन्दा दुई गुणा ठूलो लगानी जुटाउन सक्नु पनि पर्यो । त्यसैले तुलनात्मक लाभ भएका वस्तु तथा सेवाको उत्पादनमा उल्लेख्य वृद्धि गर्ने र विदेशी मुद्राको स्रोत विविधीकरण गरी आर्थिक स्थायित्व र समृद्धि हासिल गर्ने रणनीति तत्काल कार्यान्वयन गर्नुपर्छ । यो बर्खायाममा ८५० मेगावाटभन्दा धेरै बिजुली निर्यात गर्ने नेपालको प्रस्तावमा ३९ मेगावाट मात्र स्वीकृत गरेको भारतले, युक्रेनरुस युद्ध र अन्य विविध कारणले विश्व आपूर्ति शृंखलामा अवरोध आएर अन्तर्राष्ट्रिय बजारमा कोइला तथा इन्धनको भाउ बढेपछि भने नेपालबाट ३६५ मेगावाट बराबर आयात गरिरहेको छ । यही क्रममा यो वर्ष करिब १५१६ अर्ब रुपैयाँ बराबरको बिजुली निर्यात हुने प्रक्षेपण गरिएको छ । तर अन्तर्राष्ट्रिय भूराजनीतिक तथा सुरक्षा स्थिति र आपूर्ति शृंखला सहजीकरण भएलगत्तै एकातिर नेपालबाट निर्यात हुने बिजुलीको परिमाण र मूल्य दुवै घट्नेछ भने अर्कातिर सुक्खायाममा चाहिँ नेपालले भारतबाट केही वर्ष अझै आयात गर्नुपर्ने बाध्यता छ ।एउटै क्षेत्र र मुलुकमा अत्यधिक निर्भर हुँदा विभिन्न जोखिम हुन्छन् । एउटै मात्र खरिदकर्ता अर्थात् मोनोप्सोनी (क्रेता अधिकार) प्रकृतिको बजारमा भारतले बिजुली व्यापारलाई विभिन्न बहानामा सहजै हतियार बनाउने जोखिम सधैं रहन्छ । खाडी मुलुकले तेल, अमेरिकाले डलर र रुसले प्राकृतिक ग्यासलाई हतियारका रूपमा प्रयोग गरेजस्तै भारतले नेपालप्रति विगतमा गरेको व्यवहार हेर्दा र बिजुली व्यापारलाई सुरक्षा नीतिसँग जोडेको देख्दा कुनै पनि बेला बिजुलीलाई अस्त्रका रूपमा प्रयोग गर्ने उच्च सम्भावना छ । कुनै बहानामा भारतले बर्खायाममा नेपालबाट बिजुली खरिद नगर्ने हो भने नेपाल प्राधिकरण एकै वर्षमा टाट पल्टिन सक्छ, नेपालको आर्थिक स्थायित्वमा गम्भीर आँच आउन सक्छ । आफ्नो देशमा चाहिँ विदेशी लगानीलाई रातो कार्पेट ओछ्याउने भारतले आफ्ना छिमेकी मुलुकहरूका विदेशी लगानी भएका जलविद्युत् आयोजनाहरूबाट उत्पादित विद्युत् आयात नगर्ने नीति लिनु गैरलोकतान्त्रिक चरित्र, प्रतिगामी सोच र संकीर्ण मनोवृत्तिको ज्वलन्त उदाहरण हो । त्यसैले हाम्रो जलविद्युत् क्षेत्रको बृहत् विकासका लागि बंगलादेशको भूमिका महत्त्वपूर्ण छ । बंगलादेशलाई ठूलो परिमाणमा नवीकरणीय ऊर्जाको आवश्यकता छ । कुल बिजुली उत्पादनको एकतिहाइ आयातित इन्धनमा निर्भर रहेको र इन्धनको अन्तर्राष्ट्रिय मूल्य उच्च भएकाले हालका महिनाहरूमा बंगलादेशले उच्च शोधनान्तर घाटा बेहोर्दै आएको छ । यसै क्रममा बाह्य क्षेत्रमा देखिएको चुनौतीलाई व्यवस्थापन गर्न अन्तर्राष्ट्रिय मुद्रा कोष, विश्व बैंक तथा एसियाली विकास बैंकजस्ता अन्तर्राष्ट्रिय दातृ संस्थासँग सहयोगका लागि अपिल गरेको छ । भारत सकारात्मक हुने हो भने बीबीआईएन उपक्षेत्रीय अवाधारणा अन्तर्गत बंगलादेश, भुटान, भारत र नेपालबीच ५० हजार मेगावाटभन्दा धेरै अर्थात् १४ अर्बदेखि १६ अर्ब डलर बराबरको विशाल विद्युतीय बजार निर्माण हुन सक्छ । सडक, रेल, हवाई, जल, बन्दरगाह र विद्युत् प्रसारण लाइनमार्फत भारतलाई आफ्नो भूमि प्रयोग गरेर उत्तरपूर्वी क्षेत्रका आठ राज्यसहित म्यान्मारमा सीधा पहुँचको विशेष सुविधा दिएको बंगलादेशले भुटान र नेपालसम्म आफ्नो पहुँचका लागि पनि भारतसँग उस्तै सुविधा माग्न सक्छ । त्यसैले नेपालभारत आर्थिक सम्बन्धमा बंगलादेशको पनि महत्त्वपूर्ण भूमिका हुन सक्ने देखिएको छ । नेपालचीनबीच बिजुली व्यापारको सम्भावना व्यावहारिक नभएकाले यता अन्तरदेशीय प्रसारण लाइनमा अर्बौं रुपैयाँ खर्च गर्नु उपयुक्त हुँदैन । नेपालका तुलनात्मक लाभका वस्तु तथा सेवाहरू सीमित छन् । पानी नेपालको प्रमुख प्राकृतिक स्रोत हो भने जलविद्युत् तुलनात्मक लाभको वस्तु । सस्तोमा बिजुली उत्पादन तथा वितरण गर्न सके मात्र मुलुकले तुलनात्मक लाभको वस्तु तथा सेवाको व्यापारबाट आर्थिक लाभ लिन सक्छ । प्रविधिमा व्यापक सुधार भएसँगै नविकरणीय ऊर्जाको लागत पनि द्रुत गतिले घट्दै गएकाले जलविद्युत् आयोजनाको लागत भने बढ्दै गएको छ । सन् २०१० मा भारतमा सोलारबाट उत्पादित बिजुलीको मूल्य करिब १७ भारु प्रतियुनिट थियो भने हाल आएर २ भारु । यसका अलावा, जलाशययुक्त आयोजनाको लागत धेरै पर्ने र सम्पूर्ण बाह्य लाभ (पोजिटिभ एक्सटर्नालिटी) भारत र बंगलादेशले पाउने भएकाले जलाशय आयोजनामा यी दुई देशको सहभागिता अनिवार्य रूपले सुनिश्चित गर्नुपर्छ । अन्यथा बुढीगण्डकी आयोजनाजस्तो बिनालगानी भारतले सम्पूर्ण बाह्य लाभ पाउने र आयोजना निर्माणको सम्पूर्ण खर्च नेपालले बेहोर्नुपर्ने स्थिति आउछ । वित्तीय हिसाबले असम्भाव्य यो परियोजना जनताले तिरेको करबाट एक खर्ब रुपैयाँ अर्थात् कुल लागतको ३५ प्रतिशत बराबरको सरकारी अनुदान दिई आर्थिक हिसाबले सम्भाव्य बनाउन खोजिएको छ । सो सरकारी अनुदान बराबरको रकमले बुढीगण्डकीभन्दा धेरै उत्पादन क्षमता भएको अरुण तेस्रोजस्तो आयोजना पूर्ण रूपले स्वदेशी लगानीमा निर्माण गर्न सकिन्थ्यो । पाँच मुलुकमा कुल ५० हजार मेगावाटभन्दा धेरै क्षमताका जलविद्युत् योजनाहरू सञ्चालनमा आइसके पनि जलविद्युत् उत्पादनको हिसाबले नेपाललाई ब्राजिलपछि संसारकै दोस्रो ठूलो सम्भावना भएको मुलुकका रूपमा प्रस्तुत गरिएको गलत प्रचारलाई आजैदेखि खारेज गर्नुपर्छ । जलस्रोतको धनी भनिएको मुलुकमा बिनाअध्ययन वर्षौंदेखि रटिँदै आएको प्राविधिक रूपमा ८४ हजार मेगावाट बराबरको जलविद्युत् क्षमता र व्यावसायिक रूपमा चाहिँ ४३ हजार मेगावाट बराबरको क्षमताको कथनलाई राज्यले अहिलेसम्म पनि अनुसन्धानमार्फत पुष्टि वा खण्डन गर्न नसक्नु दुर्भाग्य हो । नेपाल विद्युत् प्राधिकरणजस्तो स्रोतसम्पन्न संस्थानले समेत बृहत् अध्ययन तथा अनुसन्धानमार्फत कोसी, गण्डकी, कर्णाली, महाकाली र वाग्मतीजस्ता नेपालका प्रमुख नदीका बेसिनहरूमा आधारित बिजुली र सिँचाइको सम्भावना निर्क्योल गर्न चाख नलिनु झनै दुर्भाग्य हो ।अब नेपालले दोस्रो चरणको बृहत् आर्थिक सुधारमार्फत उच्च आर्थिक वृद्धि हासिल गरी स्वदेशमै गुणस्तरीय रोजगारी सृजना गर्न सक्नुपर्छ । मुलुकको वास्तविक धरातललाई केन्द्रविन्दुमा राखेर सम्भावना र रणनीतिको खाका कोर्नुपर्छ । एकातिर भूपरिवेष्टित मुलुक, अर्कातिर चीन र भारतजस्ता विशाल तर अनुदार मुलुकहरूबीच च्यापिएको नेपालका सम्भावनाहरूको खोजी हाम्रै मौलिक विशिष्टताका आधारमा तय गर्नुपर्छ । स्थानीय स्रोतमा आधारित उद्योग प्रवर्द्धन गर्न सके मात्र हाम्रोजस्तो भूपरिवेष्टित मुलुकमा औद्योगिकीकरण दिगो हुन्छ । अनेकौं सुविधा दिएर ५ प्रतिशत पनि मूल्य अभिवृद्धि नहुने र अधिकांश रोजगारी विदेशीले पाउने एसेम्ब्ली प्लान्ट खोलेर मुलुक समृद्ध हुँदैन । परम्परागत झिनामसिना विकासे अवधारणामा नअलमलिईकन अर्थतन्त्रकै संरचना रूपान्तरण गर्ने सोच र लक्ष्यका साथ अगाडि बढ्नुपर्छ । विविध आर्थिक संरचनात्मक सुधारमार्फत आयात प्रतिस्थापन, विदेशी मुद्रा आर्जनको स्रोत विविधीकरण, गुणात्मक आर्थिक वृद्धि र गुणस्तरीय रोजगारीको योजना तथा रणनीति तत्काल कार्यान्वयन गर्नुपर्छ ।"
आफ्नै नेतृत्वको क्रान्तिले जसलाई निल्यो,"असफलताका आधुनिक परिणामसोभियत संघको विघटनपछि विश्व एकध्रुवीय हुन पुग्यो । विश्वराजनीतिमा अमेरिकाको एकल आधिपत्य रहन गयो । विकासोन्मुख राष्ट्रहरूले आफ्नो भूमिकालाई लिएर अन्यमनस्क हुनुपर्ने अवस्था बन्दै गयो । पूर्व सोभियत गणराज्य लगायत वार्सा सन्धि संगठनका अधिकांश देश अहिले युरोपियन युनियन र नाटो सैन्य गठबन्धनमा आबद्ध भइसकेका छन् ।गोर्बचोव अधिनायकवादी थिएनन्, नरम स्वभावका नेता थिए । पोलिटब्युरो सदस्य येल्तसिनसहितले विद्रोह सुरु गरेपछि सोभियत कम्युनिस्ट पार्टीको साबिक चलन अनुसार उनले पनि विरोधीलाई दमन गर्न सक्थे तर त्यस्तो केही गरेनन् । भिल्न्युस, बाकु, तब्लिसीमा छुटफुट घटना भए पनि सैनिक बलका भरमा विद्रोहीहरूलाई दबाउने प्रयास कहिल्यै गरेनन् । उनी खासमा शान्तिपूर्ण उपायबाट पुरानो शासन प्रणालीलाई व्यवस्थापन गर्न चाहन्थे । आफैंले उचालेको भारीबाट थिचिनुपर्ला भन्ने अनुमान उनले गर्न सकेनन् । घटनाक्रमले उनलाई एक दुःखद व्यक्तित्व (ट्राजिक फिगर) का रूपमा चित्रण गर्छ । रेभोलुसन डिभउर देयर ओन चिल्ड्रेन अर्थात् क्रान्तिले आफ्नै सन्तानलाई निल्छ भन्ने चर्चित भनाइ मिखाइल गोर्बचोवको हकमा हुबहु मिल्न गएझैं लाग्छ मलाई ! युग परिवर्तनका महान् नायक मिखाइल गोर्बचोवप्रति हार्दिक श्रदाञ्जली !"
४ वर्षपछि नेपालअस्ट्रेलिया परामर्श संयन्त्र बैठक,"अस्ट्रेलिया (कास) नेपाल र अस्ट्रेलियाले राजनीतिक, कूटनीतिक, आर्थिक र सांस्कृतिक सम्बन्ध थप सुदृढ पार्ने विषयमा छलफल गरेका छन् । अस्ट्रेलियाको राजधानी क्यानबेरामा बसेको नेपालअस्ट्रेलिया द्विदेशीय परामर्श संयन्त्रको बैठकमा उक्त छलफल भएको हो । नेपाल र अस्ट्रेलियाबीचको सम्बन्ध अझ दरिलो बनाउने उद्देश्यले दुई देशबीच सन् २०१७ मा सचिवस्तरीय संयन्त्र स्थापना भएको हो । चार वर्षपछि भएको दोस्रो बैठकमा एकआपसमा सहयोग अभिवृद्धि गर्ने विषयमा छलफल भएको अस्ट्रेलियास्थित नेपाली राजदूत कैलाशराज पोखरेलले बताए । नेपालमा अस्ट्रेलियाली लगानी बढाउने, यहाँको सीप तथा दक्षतालाई नेपालको विकासका लागि उपयोग गर्ने, हाल पाउँदै आएको सहयोग बढाउने, सिधा हवाई उडान गर्नेलगायत विषयमा समेत छलफल भएको उनको भनाइ छ । हामीले कूटनीतिक, आर्थिक र रणनीतिक क्षेत्रमा अझ सम्बन्ध विस्तार गर्ने र नीति निर्माण तहमा कसरी सम्बन्धलाई अझ उचाइ दिन सकिन्छ भनेर छलफल गर्यौं, पोखरेलले कान्तिपुरसँग भने । उनले लामो समयदेखि दुई देशबीचमा हुन नसकेको उच्चस्तरीय कूटनीतिक भेटघाटका लागि समेत पहल गर्ने विषयमा छलफल गरिएको जनाए । पोखरेलका अनुसार अस्ट्रेलियाले प्रदान गर्दै आएको छात्रवृत्तिको संख्या बढाउने, भिसा कार्यालय पुनः नेपालमा नै सञ्चालन गर्नेलगायतका विषयबारे पनि छलफल भएको छ । अस्ट्रेलियाली टोलीसमेत सकारात्मक रहेको उनले जनाए । त्यसैगरी, व्यापार तथा लगानीका क्षेत्रमा नीतिगत सहकार्य गर्न ट्रेड एन्ड इन्भेस्टमेन्ट संयन्त्र बनाउने विषयमा समेत छलफल भएको उनले जनाए । पोखरेलले व्यापार तथा लगानीलाई वृद्धि गर्नका लागि उक्त संयन्त्र अझ प्रभावकारी हुने ठानेर यसबारेमा छलफल सुरु गरिएको जनाए ।संयन्त्रको बैठक प्रत्येक दुई वर्षमा हुने जनाइएको भए पनि कोरोना भाइरसको महामारीका कारण सन् २०१८ यता हुन सकेको थिएन । बैठकमा नेपाली टोलीको नेतृत्व परराष्ट्र मन्त्रालयका सचिव भरतराज र अस्ट्रेलियाली टोलीको नेतृत्व विदेश विभागका सहसचिव जस्टिन हेहर्स्टले गरेका थिए ।"
तालिवानले मनायो 'स्वतन्त्रता दिवस,"काबुल (एजेनन्सी) अफगानिस्तानबाट विदेशी सेना हटाएको तथा सत्ता कब्जा गरेको वर्षगाँठलाई तालिवानले स्वतन्त्रता दिवस का रूपमा मनाएको छ । अफगानिस्तामा दुई दशकसम्म तैनाथ अमेरिकी सेना गतवर्ष हटाएसँगै तालिवानले सत्ता कब्जा गरेको थियो ।सोही अवसरमा तालिवान सरकारले धुमधाम साथ वार्षिकोत्सव मनाएको हो । यस अवसरमा तालिवानी सेना तथा सुरक्षाकर्मीले विदेशी सेनाले छाडेका उपकरण प्रदर्शन गर्दै सैन्य परेड गरेका छन् । मंगलबार र बुधबार सार्वजनिक बिदा घोषणा गरेको तालिवानले मंगलबार राति राजधानी काबुलमा आतिसबाजी गरेको जनाइएको छ । बुधबार भने तालिवान फौजले राजधानी काबुलमा परेड खेल्दै शक्ति प्रदर्शन गरेको हो । २०२१ को अगस्ट ३० मा तालिवानले अफगानिस्तानको सत्ता पूर्ण रूपमा कब्जामा लिएको थियो । बुधबार एक विज्ञप्ति जारी गर्दै विगत २० वर्षको अनुभवले अफगानिस्तानका जनतामाथि कुनै पनि प्रकारको दबाब र धम्की असफल भएको जनाएको छ ।यस्तै, प्रधानमन्त्री मोहम्मद हसन अखुन्दले तालिवानले हत्या र बम विस्फोटको अन्त्य गरेको र राष्ट्रिय सुरक्षा सुनिश्चित गरेको प्रतिक्रिया दिएका छन् । साथै अफगानिस्तानमाथिको प्रतिबन्धका कारण गरिबी बढेको उनको भनाइ छ । अफगानहरूलाई विश्वसँग सकारात्मक अन्तरक्रिया गर्ने स्वतन्त्र इस्लामिक सरकार बनाउन अनुमति दिन पनि तालिवान सरकारले अन्तर्राष्ट्रिय समुदायलाई आग्रह गरेको छ ।महिलालाई रोजगार र शिक्षामा प्रतिबन्ध लगाउनुका साथै मानवअधिकार उल्लंघन गरेकोमा एक वर्षको अवधिमा तालिवान सरकार अन्तर्राष्ट्रिय समुदायमा आलोचित बन्दै गएको छ । जसका कारण तालिवान सरकारले अन्तर्राष्ट्रिय मान्यता पाएको छैन ।यसैबीच, अफगानिस्तानमा अमेरिकाले सेना पठाइएको विषयमा अमेरिकी समाज विभाजित रहेकका एक सर्वेक्षणले देखाएको छ ।ग्यालपले यसै साता गरेको सर्वेक्षण अनुसार अफगानिस्तानबाट आएका ५० प्रतिशत अमेरिकीले त्यहाँ सेना पठाएर अमेरिकाले गल्ती गरेको बताएका छन् । ४६ प्रतिशतले भने अफगानिस्तानमा सेना पठाउनु ठीक भएको बताएका छन् । सर्वेक्षण अनुसार ५८ प्रतिशत डेमोक्रेट र ५३ प्रतिशत स्वतन्त्र मतदाताले अफगानिस्तानमा भएको युद्धलाई गल्ती ठानेका छन् । यस्तै, ३७ प्रतिशत रिपब्लिकनले मात्र उक्त युद्धलाई गल्ती ठानेका छन् । यो नतिजा विगत २० वर्षको सर्वेक्षणसाग मिल्दोजुल्दो छ । तर, सन् २०२१ मा प्रत्येक चारमध्ये एक रिपब्लिकनले मात्र अफगानिस्तानमा सेना पठाउनु गल्ती भएको बताएका थिए । सन् २०२२ को अगष्ट १ देखि २३ सम्म अमेरिकाका ५० वटै राज्य र डिस्ट्रिक्ट अफ कोलम्बियाका एक हजार छ जना वयस्कबीच यो सर्वेक्षण गरिएको थियो । अमेरिकाप्रति बफादार सरकारलाई सत्ताच्युत गर्दै सन् २०२१ को अगष्टमा तालिवानले अफगानिस्तानको सत्ता हातमा लिएको थियो । अफगानिस्तानमा संयुक्त राष्ट्रसंघीय सहायता मिसन (यूएनएएमए) ले तालिवानले कब्जा गरेयता मानवअधिकारको अवस्थाबारे एक प्रतिवेदन सार्वजनिक गरेको थियो । प्रतिवेदनमा नागरिकको सुरक्षा, गैरन्यायिक हत्या, यातना र दुर्व्यवहार, स्वेच्छाचारी गिरफ्तारी र हिरासत, अफगानिस्तानमा महिला र बालिकाको अधिकार, मौलिक स्वतन्त्रता र हिरासतको अवस्थाको सम्बन्धमा यूएनएएमएको निष्कर्ष छ । प्रतिवेदनमा वर्तमान् अधिकारीहरू र अन्तर्राष्ट्रिय समुदाय दुवैलाई सिफारिसहरू पनि समावेश गरिएको छ । सन् २०२१ को अगस्टको मध्यदेखि सन् २०२२ को जुनमध्यसम्म सशस्त्र हिंसामा उल्लेखनीय कमी आए पनि यूएनएएमएले २१०६ जना नागरिक हताहत भएको जनाएको छ ।"
ताज महलको नाम फेर्न प्रस्ताव,"नयाँदिल्ली (कास) उत्तर प्रदेशमा योगी आदित्यनाथ मुख्यमन्त्री भएपछि विभिन्न सहर, सडक तथा महलहरूको नाम फेरिन थालिएको छ । विशेषगरी विगतमा मुस्लिम शासकहरूले राखेका नामलाई योगीको शासनकालमा फेर्न थालिएको हो । त्यही क्रममा विश्वप्रसिद्ध ताज महल को नाम फेरिने प्रस्ताव पनि गरिएको छ । आगार नगम निगमले ताज महलको नाम बदलिने प्रस्ताव ल्याएको छ । परिषद्मा ताज महलको नाम तेजो महालय राख्ने प्रस्ताव गरिएको छ । परिषद्ले पारित गरेमा र त्यसलाई योगी क्याबिनेटले स्वीकृत गरेको खण्डमा नाम फेरिनेछ । तर, यो पुरातात्त्विक संरक्षित स्मारक रहेकाले यसको नाम फेर्न केन्द्र सरकारको पनि निर्णय हुनुपर्नेछ । ताज महलमा शिवको मन्दिर रहेको विवाद बढाइएकै बेला नाम फेरिने प्रस्ताव पनि आएको हो । पछिल्लो चार वर्षमा आगारमा ८० वटा सडकको नाम फेरिएको छ । त्यहीअनुसार ताज महलको नाम फेर्न पनि आवाज उठ्दै आएको छ । ताज महलमा हिन्दु सभ्यतासँग जोडिएका तथ्यहरू रहेको भन्दै हिन्दु संघसंस्थाहरूले त्यस्तो आवाज उठाउँदै आएका छन् । त्यहाँ पूजाआजा गर्न पाउनुपर्ने माग पनि उनीहरूको रहँदै आएको छ । आगराका मेयर नवीन जैनले परिषद्को बैठकमा ताज महलको नामका विषयमा छलफल हुने मिडियाहरूसँग बताएका छन् ।"
केही कामदारले सुन चोर्दा भारतमा नेपाली बदनाम,"(धनगढी)  सुरक्षाकर्मीले घर घेरा हाल्नुपर्ने झैझगडा भएको थिएन । न त गाउँमा ठूलो आपराधिक घटना भएको थियो । २०७५ फागुन २ गते कञ्चनपुरको पुनर्वास नगरपालिका२ दशरथ बस्तीका शंकर विकको घरमा प्रहरीको ठूलै टोली पुग्यो । टोलीले विकको घरभित्र खाल्डो खनेर लुकाइराखेको अवस्थामा १८ किलो सुन बरामद गर्यो । सोही रात विकका ज्वाइँ लक्ष्मण तिरुवाको शुक्लाफाँटा११ झलारीस्थित घरबाट थप ५ किलो ६ सय ग्राम सुन बरामद भयो ।प्रहरीको अपराध अनुसन्धान महाशाखा र जिल्ला प्रहरी कार्यालय कञ्चनपुरबाट खटिएको टोलीले बरामद गरेको उक्त सुन भारतबाट चोरेर ल्याई लुकाइएको प्रहरीको निष्कर्ष थियो । घटनामा संलग्नताको आरोपमा प्रहरीले शंकर विक, लक्ष्मण तिरुवा र उनका दाजु सुरजलाई पक्राउ गरेको थियो । कञ्चनपुरका डीएसपी चक्रबहादुर शाहले उक्त घटनाको थप अनुसन्धान गर्न राजस्व कार्यालय कोहलपुरमा फाइल पठाइएको बताए । भारतबाट चोरेर ल्याई सुन लुकाएको यो पहिलो घटना भने थिएन । सुदूरपश्चिमका कैलाली र कञ्चनपुरसँगै पहाडी जिल्ला डोटी, डडेलधुरा, बैतडी, अछाम, बाजुरा र बझाङमा यस्तै प्रकृतिका घटना अरू पनि भएका छन् । यस्ता घटनामा भारतमा काम गर्न जाने केहीको संलग्नता देखिएको छ । कैलाली प्रहरीका प्रवक्ता वेदप्रकाश जोशीका अनुसार सुन चोरीका धेरैजसो घटनाहरू भारतको दिल्ली, बैंग्लोर, हैदराबाद, गुजरात, पञ्जाब, मद्रास, अहमदाबादलगायतका सहरबाट भएका छन् । जसको चोरियो, उनीहरू प्रहरीसहित नेपालमा खोज्न आइपुग्दा नेपाली प्रहरीले सघाएको छ । गत वर्षको साउनमा कैलालीको अत्तरियामा शैलेश्वरी सुनचाँदी पसल सञ्चालक समीर सिजापति, राजु विक र शुक्लाफाँटा८ का भवानी घिमिरेलाई प्रहरीले झन्डै आधा किलो सुनसहित पक्राउ गर्यो । जिल्ला डीएसपी जोशीका अनुसार उक्त प्रकरणमा मुख्य योजनाकार अझैसम्म यकिन भइसकेको छैन । प्रदेश प्रहरी कार्यालय सुदूरपश्चिमका प्रवक्ता एसएसपी भोला रावल भारतबाट सुन चोरेर वा तस्करी गरेर भित्र्याएका घटनाको प्रवृत्तिबारे प्रहरी अझै प्रस्ट नभएको तर्क गर्छन् । धेरैजसो घटनामा भारतीय पक्षले उजुरबाजुर गरेमा वा सक्रियता देखाएमा आरोपित पक्राउ गरी राजस्व अनुसन्धान विभागलाई बुझाउने गरेकाले पनि निष्कर्षबारे प्रहरीहरू बेखबर देखिन्छन् । एक दशक अघिदेखि धनगढीलाई केन्द्र बनाएर भारतबाट संगठित रूपमा सुन चोरी तस्करी सुरु भएको देखिन्छ । प्रहरी स्रोतका अनुसार कुनै समय गिरोहका नाइके मानिने देवसिंह ठकुरीको समूहले संगठित रूपमा भारतबाट चोरी गरेर सुन तस्करी सुरु गरेका थिए । यो गिरोहले फिल्मी शैलीमा भारतका विभिन्न सहरबाट सुन चोरेर नेपाल ल्याउने र फेरि भारतमै पठाउने गर्थ्यो । उक्त गिरोहले केही वर्ष प्रहरी र भन्सारका कर्मचारीसमेत मिलाएर चोरी तस्करी गर्यो । आपराधिक मुद्दामा जेलमा रहेका ठकुरी फरार भएर सीमापारि गएपछि भने उनको गिरोह छिन्नभिन्न भयो । गिरोहका केही भारतको हल्द्वानीमा पक्राउ पनि परे । त्यसपछि केही वर्ष भारतबाट सुन चोरेर ल्याएका घटना कम भए । ठकुरी हातहतियार खरखजाना मुद्दामा पक्राउ परेका थिए । पक्राउ परेको दुई वर्षपछि ०६७ फागुनमा आँखाको उपचारका लागि कैलालीको गेटा अस्पतालमा जाँदै गर्दा प्रहरीकै मिलेमतोमा भागेका थिए । उनी ०६९ चैतमा नैनीताल सडकको हल्द्वानीमा सुनसहित पक्राउ परे । ठकुरी गिरोहले सुनचाँदीका व्यापारीको घरमा कामदारका रूपमा सुराकीहरू पठाउँथे र सोही समूहमार्फत चोरीको तारतम्य मिलाउँथे । तर पछिल्ला घटनाहरूमा भने नेता, ठूला कर्मचारी, अवैध धन्दामा संलग्न व्यवसायीलाई निसाना बनाएर सुन चोरी गर्न थालेको देखिन्छ । कैलाली गोदावरीका राजन कामीसँग ७ वर्ष भारतको बैंग्लोरमा गहना बनाउने कारिगरका रूपमा काम गरेको अनुभव छ । उनले भने, इन्डियामा यति धेरै सुन र नगद चोरी हुन्छ कि जसको हामी कल्पना पनि गर्न सक्दैनौं । धेरैजसो कालो धन राख्ने भारतीय व्यापारी र नेताहरूले चोरी भएको विषय सार्वजनिक नगर्ने गरेकाले यस्ता घटना सार्वजनिक नहुने उनको भनाइ छ । जुन घटना बाहिर आउँछन्, त्यसमा पनि चोरी भएको भन्दा निकै कम परिमाण उल्लेख गरेर प्रहरीमा उजुरी दिइन्छ, उनले भने ।बैंग्लोरमा यस्ता घटना बढ्न थालेपछि राजन काम छोडेर स्वदेश फर्किए । प्रहरीले हामीलाई पनि शंकाको घेरामा राखेर सोधपुछ गर्न थालेपछि म काम छोडेर फर्किर्एको हुँ, उनले भने, पछिल्लो समय यस्ता घटना निकै बढ्न थालेपछि रोजगारीमा भारत जाने नेपालीहरूले स्थानीय व्यक्तिको जमानतबिना काम नपाउने अवस्था छ । राजन मात्र होइन, डडेलधुरा गांगखेतका हरिश कामी पनि भारतबाट फर्किएका सुनका कारिगर हुन् । उनी कार्यरत हैदराबादको प्रख्यात ज्वेलर्स व्यवसायी नायडु एन्ड कम्पनीमा ०७६ असारमा ठूलो चोरी भयो । चोरीको शंकामा उनी एक साता प्रहरी हिरासतमा परे । पछि कम्पनीका मालिकले नै निर्दोष भएको बताएपछि उनी मुक्त भए । तर त्यसपछि उनी त्यहाँ बस्न सकेनन् । हरिशका अनुसार सरसफाइ र बगैंचाको काम गर्ने दुई जना नेपालीको माध्यमबाट त्यहाँ चोरी भएको निष्कर्ष भारतीय प्रहरीले निकाले पनि कसैलाई पक्राउ गर्न भने सकेन । उक्त घटनामा संलग्नको खोजी गर्दै भारतीय प्रहरीको टोली डोटी र अछामको सीमामा पर्ने सानागाउँसम्म आइपुगेको थियो । तर, आरोपित फेला परेनन् । चोरी भएर आएको सुन गिरोहका सदस्यहरूमा बाँडफाँट हुँदैन । नियोजित रूपमा सुन बिक्री गरेपछि पैसा बाँड्ने गरिएको स्रोतले बताएको छ । प्रहरीदेखि लाइन मिलाएर दिनुपर्ने ठाउँमा भने सुन नै दिने गरिएको छ । चोरी भएको मध्ये ४० प्रतिशत सुन पचाउनका लागि तारतम्य मिलाउनमा खर्च हुन्छ भने बाँकी गिरोहका सदस्यहरू, भारतमा सहयोग गर्ने सहयोगी र केही प्रतिशत अर्को चोरीको घटनाका लागि खर्च गर्न भनेर छुट्याउने गरेका छन् । संगठित सुन तस्करीको यस्तो गिरोहमा काम गरेका केहीले भने यस्तो काममा नेपालका सुन व्यवसायी पनि संलग्न हुने गरेको बताए । त्यस्ता व्यवसायीले सस्तोमा पाइने चोरीको सुन किन्ने, खुद्रामा बेच्ने र नबिकेको सुन पुनः भारतीय बजारमै लगेर बेच्ने गरेको बताए । ०७५ जेठ २ मा कञ्चनपुरको गड्डाचौकी नाकानजिक नेपाली भूमिमा भारतीय नम्बर प्लेटको गाडीबाट नेपाल प्रहरीले आधा किलो सुन बरामद गरेको थियो । हरियाणाका जितेन्द्र सैनिक र सुरेश कुमार पक्राउ परेका थिए । उक्त गाडी दुई दिनअघि सोही सीमानाका भएर नेपाल भित्रिएको थियो । भारतसहित तेस्रो मुलुकबाट सुन अवैध रूपमा नेपाल भित्रिने र पुनः भारतमा निकासी हुने गरेको तथ्य त्यस बेला पनि प्रहरीले अनुसन्धानका क्रममा बताउने गरेको थियो । यस्तै, राजस्व अनुसन्धान विभागले ०७६ कात्तिकमा धनगढीका सुन व्यवसायी सुनीलकुमार राजपुतविरुद्ध मुद्दा दायर गरेको थियो । उनले शिवम् सुनचाँदी पसलका नामबाट भन्सार छली गरेको सुनचाँदी बिक्रीवितरण गरेको आरोपमा ८ करोड ६ लाख बिगो बराबर दाबी गरी कैलाली जिल्ला अदालतमा मुद्दा दायर गरेको थियो । पसलको आडमा उनका छोरा अतुलले चोरी पैठारी गरी ल्याएका सुनचाँदी काठमाडौंबाट अवैध रूपमा बिनाबिलबीजक खरिदबिक्री गरेको पाइएको विभागको दाबी थियो । ०७५ फागुन २३ मा धनगढी प्रहरीले १ करोड १९ लाख ६६ हजार रुपैयाँ मूल्य बराबरको २ किलो ३ सय ग्राम सुन बरामद गरेको थियो । कैलालीको चिसापानीमा चेकजाँचका क्रममा धनगढीका सुन व्यापारी रमेशकुमार सैंजु पक्राउ परेका थिए । कैलालीका डीएसपी वेदप्रकाश जोशीका अनुसार ओसारपसारमा संलग्नलाई सुनसहित राजस्व विभागको कार्यालय कोहलपुरको जिम्मा लगाइएको थियो । गत साउन १८ मा सुन चोरी तस्करीको आरोपमा नेपाल सुनचाँदी व्यवसायी महासंघ सुदूरपश्चिमका अध्यक्ष सन्तोष लामिछानेलाई भारतको मुम्बई उड्न लागेका बेला कैलाली प्रहरीको पत्रका आधारमा सुरक्षाकर्मीले त्रिभुवन अन्तर्राष्ट्रिय विमानस्थलबाट पक्राउ गर्यो । भारतको पञ्जाबबाट एक करोडभन्दा बढी मूल्यको सुन चोरीको घटनामा संलग्न रहेको आशंकामा प्रहरीले लामिछानेसहितलाई पक्राउ गरेको थियो ।भारतका विभिन्न स्थानमा हुने नगद तथा गरगहना चोरीका घटनामा नेपालीको संलग्नताप्रति सर्वसाधारणमा चिन्ता छ । भारतमै रोजगारीमा रहेका धेरैलाई यसले छविमै समस्या पार्ने भन्दै चिन्ता भएको हो । दिल्ली बस्न थालेको धेरै वर्ष भइसक्यो । सुरुमा गोर्खालीको सम्मान पनि पाइन्थ्यो तर अहिले नेपालीलाई शंकाको दृष्टिले हेर्न सुरु भएको छ, भारतमा चौकीदारी गर्दै आएका बाजुराका जयबहादुर कटुवालले भने, चोर्नेहरू भागिहाल्छन्, आफ्नो सोझो गरिखानेलाई मर्का पर्छ । गिरोहले चोर्न सुनियोजित रूपमा आफ्नो समूहका सदस्यलाई निश्चित घरमा कामदार बन्न पठाउने गरेको देखिन्छ । त्यहाँ काम पाइएन भने त्यसको छरछिमेकमा कामदारका रूपमा तिनीहरू बस्छन् । तोकेको घरका कामदारसँग हेलमेल बढाएर सूचना संकलन गर्छन् । चोरीको यस्तो योजनामा भारतीय नागरिकहरू पनि सामेल भएको देखिन्छ । कतिपय यस्ता घटनामा चोरिएको सुन र नगद भने सोझै नेपाल ल्याइन्छ । केही घटनामा सीमानाकामा नेपाली प्रहरीले दुःख नदिने व्यवस्था मिलाउने काम धनगढीमा रहेको गिरोहले गरेको देखिन्छ । एक समय देवसिंह ठकुरीको गिरोहमा रहेका एक युवकले भने, ठूलो जालो छ, जसमा प्रहरी, केही नेता र भारतमा बसेर सहयोग गर्ने नेपालीहरूको समूह सक्रिय छ ।"
डेढ दशकपछि वीरमा ओपन हर्ट सर्जरी सुरु,"काठमाडौं (कास) वीर अस्पतालमा डेढ दशकपछि मुटुको शल्यक्रिया सुरु भएको छ । विदेशबाट आएका चिकित्सकको टोलीको सहयोगमा सन् १९६५ मा मुटुको पहिलो शल्यक्रिया गरेको वीरमा सन् २००८ पछि उक्त सेवा बन्द थियो । त्यसपछि एकैचोटि गत साता मुटुको शल्यक्रिया गरिएको हो । शल्यक्रिया गरिएकी २१ वर्षीया महिला बुधबार अस्पतालबाट डिस्चार्ज भएकी छन् । कन्सल्टेन्ट थोरासिक सर्जन डा दिनेश चापागाईंका अनुसार सन् १९६५ देखि २००८ सम्म वीरमा ९८ वटा ओपन हार्ट सर्जरी भएको थयो । चिसिकत्सकको टोलीसँगै आवश्यक उपकरणको उपलब्धताले पुनः ओपेन हर्ट सर्जरी सुरु भएको शल्यक्रिया विभागका प्रमुख डा किरण श्रेष्ठले बताए । एन्जियोप्लास्टी, स्टेन्टिङ, एन्जियोग्राफीलगायत मुटुसँग सम्बन्धित सेवा ३ महिनापछि सुरु हुन्छ, वीरका निमित्त प्रमुख प्रशासकीय अधिकृत डाभूपेन्द्रकुमार बस्नेतले भने ।"
कोरियामा हत्या आरोपित नेपाली पक्राउ,"दक्षिण कोरिया (कास) सोलभन्दा १ सय ५ किलोमिटर दक्षिणमा पर्ने छुङछनबुक्दोको जिनछनस्थित प्लास्टिक कम्पनीमा कार्यरत एक नेपाली युवक सहकर्मीको हत्या आरोपमा पक्राउ परेका छन् । रोजगार अनुमति प्रणाली (ईपीएस) मार्फत कोरिया आएका नुवाकोटका प्रकाश विकको हत्या आरोपमा पाँचथर घर भएका राजेश बुढाथोकी पक्राउ परेका हुन् । उनीहरू एउटै कोठामा बस्थे । मंगलबार राति साढे ११ बजे ठूलो स्वर सुनेर कोठा बाहिर निस्कँदा विक लडिरहेको अवस्थामा देखिएको खिसुक्सामा रहेका कृष्ण आलेले सुनाए । हामीले ८ बजेसम्म सँगै काम गरेका थियौं । म १० बजेतिर नुहाएर बाहिर निस्कँदा उनीहरूको कोठाको बत्ती निभेको थियो, उनले भने, म कोठामा ढोका लगाएर घरतिर कुरा गरिरहेका बेला एक्कासि ठूलो स्वरमा केही खसेजस्तो सुनियो । बाहिर निस्केर हेर्दा प्रकाश लडिरहेको थियो । प्रहरी आइपुग्दा विकको मृत्यु भइसकेको थियो । घटनाबारे जानकार भए पनि कोरियाली प्रहारीमार्फत आधिकारिक जानकारी नआएको जनाएको कार्यवाहक राजदूत रामसिं थापाले बताए ।"
पर्यटन सेवा शुल्कमा प्राधिकरण र बोर्डबीच विवाद,"(काठमाडौं)  पर्यटन सेवा शुल्कका विषयमा नागरिक उड्डयन प्राधिकरण र नेपाल पर्यटन बोर्डबीच विवाद देखिएको छ । नेपाल भ्रमण गरेर फर्किने पर्यटकबाट पर्यटन बोर्डले त्रिभुवन अन्तर्राष्ट्रिय विमानस्थलमा १६ वर्षदेखि उठाउँदै आएको सेवा शुल्कको कानुनी वैधतामाथि प्राधिकरणले प्रश्न उठाएको छ । संस्कृति, पर्यटन तथा नागरिक उड्डयनमन्त्री अध्यक्ष रहने प्राधिकरण र मन्त्रालयकै पर्यटन सचिव सञ्चालक समितिको अध्यक्ष रहने बोर्डबीच दुई महिनायता पर्यटन सेवा शुल्कको विषयमा द्वन्द्व चलिरहेको हो ।विमानस्थलमा पर्यटकबाट उठाइने १ हजार रुपैयाँ बोर्डको आम्दानीको मुख्य स्रोत हो । तर प्राधिकरणले पर्यटकलाई कुनै सेवा नै नदिई किन शुल्क लिएको भनी बोर्डसँगै दुई पटक जवाफ मागिसकेको छ । केही महिनाअघि अन्तर्राष्ट्रिय उड्डयन संगठन (आइकाओ) ले नेपालमा गरेको सम्परीक्षण र उसको मार्गदर्शनलाई आधार मान्दै प्राधिकरणले बोर्डलाई बिनासेवा संकलन गरिने पर्यटन सेवा शुल्कको कानुनी आधार के हो ? भन्दै पहिलो पटक साउन २२ मा सोधेको थियो । विमानस्थलमा प्रत्यक्ष वा अप्रत्यक्ष सेवा नदिई यात्रुबाट शुल्क लिन, असुल्न नपाइने आइकाओको निर्देशनमा उल्लेख छ । बोर्डले जवाफ नदिएपछि प्राधिकरणले भदौ ६ गते पुनः जवाफ मागेको थियो । बोर्डद्वारा उठाइँदै आएको पर्यटन सेवा शुल्क लगाउने एवं हवाई यात्रुहरूको टिकटमा समावेश गरी उठाउने सम्बन्धमा भए गरेका नीति, निर्णय एवं कानुनी आधारसमेत उपलब्ध गराइदिनु, प्राधिकरणले दोस्रो पटक बोर्डलाई सोधेको पत्रमा उल्लेख छ । प्राधिकरणले दोस्रो पटक पर्यटन मन्त्रालयलाई समेत जानकारी गराउँदै पत्र पठाएपछि बोर्डले पर्यटनका अलावा प्रधानमन्त्री कार्यालयलाई समेत जानकारी गराउँदै जवाफ दिएको छ । तर, उक्त पत्र कानुनी आधारमा बलियो नभएको प्राधिकरणले जनाएको छ । बोर्डलाई सरकारले आर्थिक ऐन, २०६३ बाट विमानस्थलमा पर्यटकबाट सेवा शुल्क उठाउने अधिकार दिएको रहेछ, प्राधिकरणका एक निर्देशक भने, यो अधिकार आर्थिक वर्ष २०६३६४ देखि २०६४६५ सम्म मात्रै छ, त्यसपछिका वर्षका आर्थिक ऐनमा देखिँदैन । तर, बोर्डले भने २०६६ देखि अर्थ मन्त्रालयको मन्त्रीस्तरीय निर्णयबमोजिम पर्यटकबाट सेवा शुल्क उठाउँदै आएको जनाएको छ । तर, प्राधिकरणले ऐनको अधिकार अर्थको एकल निर्णयबाट नहुने जिकिर गरेको छ । अर्थले बोर्डलाई आफ्नो नियमावलीमा व्यवस्था गर्न निर्देशन दिएको देखिन्छ तर उसको नियमावलीमा सेवा शुल्कबारे समावेश गरेको देखिँदैन, ती निर्देशकले भने, नेपाल पर्यटन बोर्डको ऐनमा उल्लेख गरिएको सेवा शुल्क लिन सक्ने प्रावधान तथा बोर्ड नियमावलीमा व्यवस्था भएको सेवा शुल्कले कानुनी आधार बलियो देखिँदैन । ५० प्रतिशत निजी पर्यटन व्यवसायी र ५० प्रतिशत नेपाल सरकारका विभिन्न निकायबाट प्रतिनिधित्व रहने गरी २०५३ सालमा बोर्ड गठन हुँदा तारे होटलहरूमा पर्यटकले भुक्तानी गरेको कुल रकमबाट २ प्रतिशत सेवा शुल्क पाउने व्यवस्था गरिएको थियो । उक्त स्रोत प्रभावकारी नभएपछि सरकारले २०६३ को बजेट वक्तव्यमार्फत बोर्ड सञ्चालन गर्न विमानस्थलबाट निस्किने पर्यटकबाट ५ सय रुपैयाँ उठाउने व्यवस्था गरेको थियो । पछि यो रकमलाई बढाएर १ हजार रुपैयाँ बनाइयो । तर, त्यसमा १३ प्रतिशत भ्याट थपेर विदेशी यात्रुको टिकटबाट उठाउन थालियो ।"
म्यान्मारबाट आयो एग्रिमो,काठमाडौं (कास) म्यान्मारको सैनिक सरकारले त्यहाँका लागि प्रस्तावित नेपाली राजदूत हरिशचन्द्र घिमिरेको एग्रिमो (स्वीकृति) पठाएको छ । मलेसियाले भने अझै एग्रिमो पठाएको छैन । सरकारले गत चैत २४ मा २० मुलुकका लागि राजदूत सिफारिस गरेको थियो । त्यसमा १८ देशमा नेपालका तर्फबाट राजदूत नियुक्त भएर काम गर्न सम्बन्धित राजदूतावासमा पुगिसकेका छन् । गत जेठ ८ मा राजदूतमा सिफरिस परराष्ट्र मन्त्रालयका सहसचिव घिमिरेलाई संसदीय सुनुवाइ समितिले अनुमोदन गरेको थियो । त्यसको दुई दिनअघि जेठ ५ मा मलेसियाको लागि प्रस्तावित राजदूत डिल्लीराज पौडेल पनि समितिबाट अनुमोदित भएका थिए । अनुमोदनलगत्तै परराष्ट्र मन्त्रालयले एग्रिमोका लागि सम्बन्धित मुलुकमा पत्राचार गरेको थियो ।परराष्ट्रले म्यान्मार र मलेसियामा रहेका नेपाली दूतावासलाई पत्राचार गर्दै एग्रिमोको सम्बन्धमा बुझ्न निर्देशन दिएको थियो । मलेसियाका लागि प्रस्तावित राजदूतको एग्रिमोका लागि पत्राचार गरेको ९० दिन नाघिसकेको कारणले केही समयपछि आउन सक्ने अपेक्षा परराष्ट्रले गरेको छ ।
सम्पत्ति शुद्धीकरण मामिलामा नेपाल ॅग्रे लिस्ट मा पर्ने जोखिम,"सम्पत्ति शुद्धीकरणको ग्रे जोनमा परेकै कारण श्रीलंका र पाकिस्तान एकपछि अर्को समस्यामा पर्दै गएको उनले सुनाए । अहिले आर्थिक समस्यामा परेका सार्कका २ मुलुक श्रीलंका र पाकिस्तान पनि सुरुवातमा सम्पत्ति शुद्धीकरणको निगरानीबाट ग्रे लिस्टमा परेका थिए । त्यसपछि ती मुलुकहरूमा बिस्तारै अरू आर्थिक चुनौतीहरू थपिँदै गएका थिए, उनले भने, नीति तथा कानुनको प्रभावकारी कार्यान्वयन हुन नसकेको तथा राजनीतिक, प्रशासनिक र कार्यान्वयन तहबीच समन्वय हुन नसकेको अवस्थामा हामीले पनि त्यो नियति भोग्न सक्छौं ।अहिले नेपालमा सम्पत्ति शुद्धीकरण अनुसन्धान विभागसहित विभिन्न ११ वटा निकाय र ५७ वटा कार्यालयले काम गरिरहेका छन् । क्रिप्टोकरेन्सी र भर्चुअल मुद्राको कारोबारलाई अहिले सम्पत्ति शुद्धीकरणसँग जोडेर हेर्ने गरिन्छ । तर, यसबारे नेपालले हालसम्म कुनै नीतिगत र कानुनी व्यवस्था गर्न सकेको छैन । गत आर्थिक वर्ष ०७८७९ को बजेटमार्फत अर्थमन्त्री जनार्दन शर्माले गरेको २०८० सालसम्म गरिएको लगानीमा आयस्रोत नखोज्ने व्यवस्थाले नेपाललाई झन् जोखिममा पारेको विश्लेषण हुँदै आएको छ ।"
भन्सार छुटले सेनिटरी प्याड आयात ५९ प्रतिशतले बढ्यो,"उपभोक्तालाई सस्तो परोस् भनेर आयातमा छुट दिइएको दाबी गरिए पनि यसबाट उपभोक्ता झन् ठगिएको उनले दाबी गरे ।गत जेठ १५ को बजेट वक्तव्यमार्फत आइरन रडमा भन्सार महसुल र अन्तःशुल्क बढाएको, सेनिटरी प्याडमा भन्सार महसुल घटाएर सरकारले आन्तरिक उद्योगलाई बन्द गर्ने नीति लिएको, चाउचाउ र बिस्कुट कम्पनीलाई विदेशबाट तयारी घ्युतेल आयात गर्दा कच्चा घ्युतेलभन्दा कम भन्सार लाग्ने व्यवस्था गरेको भन्दै उद्योगी व्यवसायी सरकारको विरोध गर्दै सडकमै उत्रिएका थिए । उद्योगी व्यवसायीको विरोधपछि सरकारले संसद्बाट बजेट पारित भएलगत्तै (जेठ २७) करका दर सच्याउने प्रतिबद्धता जनाएको थियो । सरकारको प्रतिबद्धतापछि सडक आन्दोलन रोकिएको थियो ।उक्त प्रतिबद्धताअनुसार नै अर्थमन्त्री जनार्दन शर्माले भदौ २ मा करका दरको विषयमा अध्ययन गर्न राजस्व सचिव रामेश्वर दंगालको संयोजकत्वमा ५ सदस्यीय अध्ययन समिति गठन गरेका थिए । उक्त समितिमा अर्थ मन्त्रालयको राजस्व व्यवस्थापन महाशाखा प्रमुख भूपाल बराल, भन्सार विभागका महानिर्देशक कमल भट्टराई, आन्तरिक राजस्व विभागका महानिर्देशक रितेश शाक्य सदस्य र अर्थ मन्त्रालयका उपसचिव गोपाल खत्री सदस्य सचिव छन् । समितिले कुनकुन क्षेत्रमा कर संशोधन गर्न आवश्यक छ भन्ने पहिचान गरी मन्त्रालयलाई सुझावसहितको प्रतिवेदन पेस गर्नुपर्नेछ । समितिभित्र हाल कर संशोधनकै विषयमा छलफल भइरहेको राजस्व सचिव दंगालले जनाकारी दिए । त्यस्तो धेरै बैठक बस्नुपर्ने केही छैन, करका विषयहरूमै छलफल गरिरहेका छौं, उनले भने, अबको ३४ दिनभित्रमा कार्यदलको निष्कर्ष नै आउँछ । त्यसपछि मन्त्रालयमा प्रतिवेदन बुझाउँछौं ।"
सामसङले ल्यायो चाडपर्वलक्षित उपहार योजना,"काठमाडौं (कास) मोबाइल कम्पनी सामसङले चाडपर्वलक्षित उपहार योजना यो वर्षको दसैं उपहार, डेली टीभी, ड्याम्मै कार ल्याएको छ । योजना भदौ १४ देखि असोज १४ सम्म लागू हुनेछ । स्मार्ट फोन वा ट्याब्लेट खरिद गर्ने जोकोही यस योजनामा सहभागी बन्न सक्ने कम्पनीले जनाएको छ । योजनामा सहभागी हुन ग्राहकले सामसङ स्पेस राखी खरिद गरेको डिभाइसको सिरियल नम्बर टाइप गरेर ३५००१ मा एसएमएस पठाउनु पर्नेछ । एसएमएस पठाउने ग्राहकमध्ये हरेक दिन ६५ इन्चको सामसङ टीभी र बम्पर पुरस्कारमा एउटा कार जित्न सक्नेछन् । विजेता चयन गर्न गोलाप्रथा साप्ताहिक रूपमा गरिनेछ ।"
बैंक अफ काठमान्डुका ग्राहकलाई मेरो स्टोरमा १० प्रतिशत छुट,"काठमाडौं (कास) बैंक अफ काठमान्डु र मेरो स्टोरबीच डिजिटल कारोबारमा छुट दिनेसम्बन्धी सम्झौता भएको छ । बैंक अफ काठमान्डुको डेबिट कार्ड, क्रेडिट कार्ड वा मोबाइल बैंकिङबाट क्यूआर कोड स्क्यान गरी भुक्तानी गर्दा ग्राहकले १० प्रतिशत छुट पाउनेछन् । छुटको उपयोग गर्न ग्राहकले बैंकको कार्ड तथा मोबाइल बैंकिङको प्रयोग गरी भुक्तानी गर्नुपर्नेछ । हाल बैंकका देशभर १०३ शाखा कार्यालयहरू तथा ९८ एटीएम सञ्चालनमा छन् ।"
आईएमईपतञ्जली आयुर्वेद सम्झौता,"काठमाडौं (कास) भारतबाट नेपाल पैसा पठाउन चाहनेले पतञ्जली आयुर्वेदका पसल प्रयोग गर्न सक्ने भएका छन् । आईएमई इन्डिया प्राइभेट लिमिटेड र पतञ्जली आयुर्वेदबीच पैसा पठाउने सम्बन्धमा मंगलबार दिल्लीमा सम्झौता भएको हो । भारतमा रहेका प्रवासी नेपालीलाई घरमा पैसा पठाउन सहज होस् भन्ने उद्देश्यले यस्तो सुविधा प्रदान गरिएको पतञ्जलि योगपिठका प्रमुख आचार्य बालकृष्णले बताए । पतञ्जलि आयुर्वेदका अनुसार भारतभरि उसका ४ हजार स्टोर सञ्चालनमा छन् । अब तिनै स्टोरबाट नेपालमा पैसा पठाउने सुविधा दिन लागिएको हो । आईएमई इन्डिया भारतस्थित विदेशी मुद्रा विनिमय, आन्तरिक रेमिट्यान्स तथा भारतबाट नेपालमा रेमिट्यान्स सेवा दिने संस्था हो ।"
नेपाल बैंकबाट आईपीओ भर्दा सीआस्वा शुल्क नलाग्ने,"काठमाडौं (कास) नेपाल बैंकबाट प्राथमिक सेयर (आईपीओ) भर्ने ग्राहकले धितोपत्र आवेदनमा तिर्नुपर्ने सीआस्वा शुल्क छुट पाउने भएका छन् । बैंकका अनुसार अबदेखि सम्पूर्ण ग्राहकले नेपाल बैंकबाट निःशुल्क रुपमा आईपीओ भर्न सक्नेछन् । हाल नेपाल धितोपत्र बोर्डले धितोपत्र खरिदसम्बन्धी सुविधा उपलब्ध गराएबापत बैंक तथा वित्तीय संस्थाले बढीमा ५ रुपैयाँ सेवा शुल्क लिन पाउने व्यवस्था गरेको छ । बैंकले २१९ शाखा, १८६ एटीएम, ४९ वटा एक्स्टेन्सन काउन्टरमार्फत करिब २१ लाख ग्राहकलाई सेवा दिइरहेको छ ।"
बजरंग स्टिललाई नेपाल गुणस्तर चिह्न,"काठमाडौं (कास) स्वस्तिक रोलिङ मिल्सद्वारा उत्पादित बजरंग स्टिलले नेपाल गुणस्तर चिह्न १९१ प्राप्त गरेको छ । मोरङ औद्योगिक क्षेत्रअन्तर्गत दुहबी नगरपालिकामा रहेको स्वस्तिक रोलिङले बजरंग ब्रान्डअन्तर्गत टीएमटी छड, एंगल, च्यानल र आई बिम उत्पादन गर्दै आइरहेको छ । नेपाली बजारको माग र मूल्यलाई सन्तुलन गर्दै गुणस्तरीय स्टिल उत्पादन तथा बिक्रीवितरण गर्दै जाने कम्पनीको लक्ष्य छ । व्यापारिक घराना गोल्छा, राठी ग्रुप, जीवन रिजाल र इन्तकाब अहमद मियाको २ अर्ब ५० करोडको संयुक्त लगानीमा मिल्स सञ्चालनमा छ । आफ्नै मेल्टिङ युनिट रहेको उद्योगको दैनिक उत्पादन क्षमता ५०० टन रहेको छ । उद्योगले ७ देखि ३२ एमएमसम्मका टीएमटीको उत्पादन गर्छ ।"
नचिनेको मान्छेसँग जाँदिनँ,"काठमाडौं (कास) चेतना जगाउने बाल चित्रपुस्तक नचिनेको मान्छेसँग जाँदिनँ सार्वजनिक भएको छ । कथालय इन्कले प्रकाशन गरेको चित्रकथाकी लेखक डाग्मा ग्याइस्लर हुन्, यसलाई नेपालीमा अनुवाद कथालयकी कार्यकारी अधिकृत सुनिती अमात्यले गरेकी हुन् । यो साराको कथा हो । उनलाई आमाबाबाले चिनेका मान्छेको मात्रै विश्वास गर्नु भनेका हुन्छन् । एक दिन स्कुल छुट्टी भएपछि उनी कसैको पर्खाइमा हुन्छिन् । विभिन्न महिलापुरुषहरू सारालाई आऊ म घर पुर्याइदिन्छु भनेर आग्रह गर्छन् तर उनी मान्दिनन् । बरु भिजेरै बस्छिन् । आमाबाबाले सूची बनाएका हुन्छन् । सूचीमा भएकाले मात्रै सारालाई स्कुल छुट्टीपछि घर लैजान सक्छन् । फकाउने मानिसहरूबारे साराको मनमा के खेल्छ, सूचीमा भएकै मान्छे आउलान् ? कथा यस्तै जिज्ञासाले भरिएको छ । कथाले बालमनोविज्ञानलाई कलात्मक ढंगले समेटेको अनुवादक अमात्यले बताइन् । १९८७ मा आफ्नो पहिलो बाल पुस्तकमा चित्र बनाएकी लेखक तथा चित्रकार ग्याइस्लरका प्रायः पुस्तकले संवेदनशील मुद्दाको उठान गर्छन् । शैक्षिक चेतना र उत्साहलाई पनि उनले आफ्ना कथामा जोड दिने गरेकी छन् ।"
कुरीतिमाथि 'क्रस्ड विङ्स,"(लन्डन)  बेलायतवासी निर्देशक ललित भुसालले निर्देशित फिल्म क्रस्ड विङ्स अमेरिकाको मिसिगनमा हुने रोयल स्टार फिल्म फेस्टिभलमा छनोट भएको छ । महोत्सव सेप्टेम्बर ११ मा मिसिगनमा हुँदै छ ।उक्त फिल्म अहिलेसम्म ५० भन्दा बढी अन्तर्राष्ट्रिय चलचित्र महोत्सवमा आधिकारिक छनोट भई विभिन्न विधामा पुरस्कृत भएको छ । सानै छँदा बालिकाको संवेदनशील अंग काटिदिने कुप्रथासँग सम्बन्धित यो विश्वकै पहिलो अंग्रेजी फिल्म भएको निर्देशक भुसालले बताए । सांस्कृतिक रीतिका नाममा फैलिएको बाल शोषणको कठोर यथार्थतर्फ आँखा खोल्न फिल्मले बाध्य पार्ने उनको दाबी छ ।बेलायत, भारत र नेपालका आकर्षक स्थानमा छायांकन गरिएको उक्त फिल्मको कथा एसियाको कुनै गाउँमा हुर्किरहेकी सानी बालिका रियाको दुर्भाग्यपूर्ण जीवन यात्रा वरपर घुम्छ । उनी ७ वर्षकी हुँदा कुरीतिको सिकार हुन्छिन् । रिया जस्ता अनेकौं देशका पीडित बालिकाको तीतो भोगाइमा आधारित उक्त फिल्मको कथाले बाल शोषणको वास्तविकता र यसले पार्ने शारीरिक अनि मानसिक असर उजागर गरेको छ ।विश्व स्वास्थ्य संगठनका अनुसार अहिले २० करोडभन्दा बढी महिला र बालिका जबर्जस्ती यो समस्याबाट गुज्रिनुपरेको छ । तिनीहरूमध्ये कतिले ज्यान पनि गुमाएका छन् । बेलैमा कानुनी तरिकाले रोक्न नसके सो कुप्रथाका कारण ज्यान गुमाउने महिला र ससाना बालिकाको संख्या आगामी १५ वर्षमा निकै बढ्ने आकलन भुसालको छ ।मैले यो कुसंस्कारका विषयमा कुनै पनि फिल्म बनेको थाहा पाइनँ । एसियाको करोडौं डलरको फिल्म उद्योग र पश्चिमा सिने उद्योगले पनि यसलाई समेटेको देखिनँ । त्यसपछि मैले यसबारे गहिरो अनुसन्धानपछि थालनी गरें, उनले सुनाए ।फिल्ममार्फत सामाजिक तथा सांस्कृतिक कुरीतिविरुद्ध आवाज उठाउनु आफ्नो उद्देश्य रहेको उनी बताउँछन् । नेपालमा समेत यस खालको कुरीति रहेको हुन सक्ने उनको विश्वास छ ।फिल्म बनाउनुअघि भुसालले विश्वका विभिन्न ठाउँका महिलासँग अन्तर्वार्ता लिएका थिए । चलचित्रमा नेपालसहित संसारभरका स्थापित र आकांक्षी झन्डै ५० जना कलाकार समेटिएका निर्देशक भुसालले जनाए ।क्याम बुद्ध फिल्म्स लिमिटेडले निर्माण गरेको उक्त फिल्मले पेरिसमा आयोजित इन्टरनेसनल चिल्ड्रेन केयर फिल्म फेस्टिभल ०२२ मा अडियन्स अवार्ड, एडोल्फ जुकोर इन्टरनेसनल फिल्म फेस्टिभल हंगेरी ०२२ मा अडियन्स अवार्ड, द ग्लेडिएटर फिल्म फेस्टिभल इस्तानबुल टर्की २०२१ मा वेस्ट ड्रामा फिल्म अवार्ड जितेको छ । यस्तै सान डिएगो मुभी अवार्ड्स अमेरिका २०२२ मा वेस्ट फिचर फिल्म, ब्रिज फेस्ट भ्यानकोभर क्यानडा २०२१ मा वेस्ट फिल्म अवार्ड, गोल्डेन हार्भेस्ट फिल्म फेस्टिभल जापान २०२१ मा वेस्ट फिचर फिल्म अवार्ड, ग्लोबल इन्डी फिल्म फेस्टिभल स्कटल्यान्ड यूके २०२२ मा ब्रोन्ज अवार्ड, ड्रामाटिका फिल्म फेस्टिभल बार्सिलोना स्पेन २०२१ मा वेस्ट ड्रामा फिल्म अवार्डलगायत कैयौं सम्मान प्राप्त गरिसकेको छ ।उक्त फिल्मका कलाकार र प्राविधिकले पनि विभिन्न अन्तर्राष्ट्रिय विधामा पुरस्कार पाएका छन् । बुटवल स्थायी घर भएका ललित भारतीय सैनिक बाबुका छोरा हुन् । उनी भारत हुँदै सन् २००० देखि बेलायतमा छन् । सन् १९९४ ताका बलिउडमा निकै संघर्ष गरेको उनी स्मरण गर्छन् । केही समय मोडलिङ पनि गरे । सन् २००३ तिर एउटा बलिउड फिल्ममा अभिनय गरे पनि उक्त फिल्म रिलिज नभएपछि दिक्क भएका उनी आफैंले केही गरौं भन्ने अठोटका साथ निर्देशनमा होमिएका हुन् ।"
पाटनकी नृत्यादेवी फ्लोरिडामा,"काठमाडौं (कास) सन् १९७० को दशकमा पाटनभित्रको एक बौद्ध गुम्बाबाट चोरिएको १५ औं शताब्दीतिर निर्मित नृत्यादेवीको काष्ठ प्रतिमा अमेरिकाको फ्लोरिडास्थित एक निजी संग्रहमा फेला परेको छ । हराएकाचोरिएका सम्पदा तथा घरफिर्ती प्रक्रियामा सक्रिय अभियान लस्ट आर्टस् अफ नेपाल का अनुसार, निजी कला संग्रहकर्ता एवं बिक्री निकाय बोनह्याम्ज ले आफ्नो न्युयोर्क केन्द्रमा यो सम्पदा बिक्रीमा राखिएको बारे सूचना १९ मार्च २०१९ मा सार्वजनिक गरेको थियो । तर, लिलाम बिक्रीमा जानुअघि यो सम्पदालाई त्यहाँबाट हटाइएको थियो । यो सम्पदा कसरी र कुन मितिमा चोरी भएको थियो भन्ने यकिन नभए पनि यही दायाँ हात भाँचिएको नृत्यादेवी काष्ठ प्रतिमा पहिलो पटक सन् १९८२ मा न्युयोर्कमा भेटिएको थियो । पाटनको इबहाबहीमा रहेको पुरातात्त्विक सम्पदाबारेमा अन्वेषक मेरी सेफर्ड स्लसरले कन्जरभेसन नोट्स अन सम नेप्लिज पेन्टिङ्ज (२००३) शीर्षकमा लेख लेख्दै यो सम्पदाको ऐतिहासिकता तथा पुरातत्त्वबारे उल्लेख गरेकी थिइन् । पाटनको इबहाबहीबाटै यसअघि चिन्तामणि लोकेश्वर, नृत्यादेवी र ताराको मूर्ति चोरी भएको र यी सम्पदाहरू अमेरिकाकै लस एन्जेल्स, न्युयोर्क र सिकागो म्युजियममा रहेकोबारे सूचना सार्वजनिक भइसकेको छ । सन् १७९३ मा लन्डनमा खुलेको कला संग्रह र बिक्रीको अन्तर्राष्ट्रिय केन्द्र बोनह्याम्जका अमेरिकासहित विभिन्न देशमा शाखा छन् ।"
निफक्वेस्ट सम्झौता,काठमाडौं (कास) आगामी चैत पहिलो साता हुने नेपाल अन्तर्राष्ट्रिय चलचित्र महोत्सव (निफ २०२३) को आयोजनाका लागि टिम क्वेस्टसँग सहकार्यको सम्झौता भएको छ । निफ आयोजक संस्था नेपाल चलचित्र तथा सांस्कृतिक प्रतिष्ठान र टिम क्वेस्टबीच बुधबार पाँच वर्षका लागि सम्झौता भएको हो । सम्झौतामा निफका अध्यक्ष केपी पाठक र टिम क्वेस्टका महाप्रबन्धक प्रशंसा पाण्डेले हस्ताक्षर गरेका छन् । सम्झौताअनुसार अब निफमा छनोट भएका फिल्महरू हालका लागि काठमाडौं उपत्यकाका क्यूएफएक्स हलमा प्रदर्शन हुनेछन् ।
गण्डकीका खेलाडीलाई 'हाइअल्टिच्युड प्रशिक्षण,"ॅबन्द प्रशिक्षणलाई बजेट अभावतीन दिनसम्म चल्ने प्रदेशस्तरीय प्रतियोगिताबाट छनोट हुन सफल खेलाडीलाई असोज १ देखि २६ सम्म बन्द प्रशिक्षणमा राखिने तय भएको छ । पत्रकार सम्मेलनमा प्रदेश छनोटसम्म बजेट भए पनि त्यसपछि हुने बन्द प्रशिक्षणका लागि बजेट अभाव भएको बताइएको छ । परिषद्ले जिल्ला र प्रदेश छनोट तथा बन्द प्रशिक्षण, खेलकुद सामग्री खरिद, विशेष प्रशिक्षणका लागि ७ करोड ८५ लाख रुपैयाँ खर्च हुने अनुमानसहित प्रदेश सरकारसँग बजेट माग गरेको थियो । प्रदेश सरकारले नवौं राष्ट्रिय खेलकुदका लागि ३ करोड ४६ लाख रुपैयाँ स्वीकृत गरेको छ । प्रदेशको युवा तथा खेलकुद मन्त्रालयले प्रदेशभर पूर्वाधारमा लगानी गर्ने भनेर चालु आर्थिक वर्षमा छुट्याएको १ करोड र प्रदेशमा हुने विभिन्न खेलकुद प्रतियोगिताको लागि छुट्याइएको १ करोड ३० लाख रुपैयाँ पनि नवौंकै लागि छुट्याइएको छ । राष्ट्रिय खेलकुद परिषद् (राखेप) ले तयारी खर्चस्वरुप ४९ लाख रुपैयाँ पठाएको छ ।उक्त ६ करोड २५ लाख रुपैयाँ प्रदेशस्तरीय प्रतियोगितासम्म मात्रै पुग्ने सदस्यसचिव गुरुङले बताए । विशेष प्रशिक्षणको निरन्तरता र भदौ २५ देखि ३१ सम्म गरिने थप विशेष प्रशिक्षणका लागि रकम अपुग हुने देखियो, उनले भने, नवौंमा पदक विजेता खेलाडीलाई नगद पुरस्कारका दिउँ भन्न पनि नसक्ने स्थिति आयो । उनले यसका लागि थप १ करोड २५ लाख रुपैयाँ अपुग हुने देखिएकाले त्यसका लागि गण्डकी प्रदेश सरकारसँग पहल गरिरहेको बताए । पत्रकार सम्मेलनमा युवा तथा खेलकुदमन्त्री राजीव गुरुङले प्रदेश सरकारले ११ वटै जिल्लाका खेल पूर्वाधार र प्रतियोगिताका लागि छुट्याएको बजेटसमेत राष्ट्रिय खेलकुदको शीर्षकमा गाभेको भन्दै असन्तुष्टि व्यक्त गरे । नवौंका लागि मात्रै छुट्टै शीर्षकमा माग गरेअनुसार बजेट छुट्याउनुपर्ने हो, उनले भने, अब जिल्लाजिल्लामा पूर्वाधार कुन बजेटले बनाउने ? टुर्नामेन्ट कसरी गर्ने ? प्रदेशले पर्याप्त बजेट नछुट्याउँदा गण्डकीले राष्ट्रिय खेलकुदमा सहभागी हुन नसक्ने अवस्था आउन सक्नेतर्फ उनले सचेत गराए । राखेपले राष्ट्रिय खेलकुद हुने स्थलका लागि पर्याप्त बजेट विनियोजन नगरेकामा समेत उनको असन्तुष्टि छ । राष्ट्रिय खेलकुदअन्तर्गत संघ सरकारको बजेटबाट विशेषगरी पूर्वाधार निर्माणको क्षेत्रमा राखेपले लगानी नगरेको उनको आरोप थियो । संघले ६० करोड रुपैयाँ छुट्याएको छ भन्छ तर यहाँ एक पैसा खर्च गरेको छैन, उनले भने, जहाँ खेल हुन्छ, त्यो प्रदेशमा कम्तीमा १०१५ करोडको संरचना बनाउनुपर्ने हो । संसारभर त्यही हुन्छ । नवौं राष्ट्रिय खेलकुदलाई छुट्याएको रकम यहाँ आउनुपर्छ । प्रत्येक प्रदेशमा ५६ करोड रुपैयाँ दिनुपर्छ । स्विमिङ पुल, सुटिङ रेन्ज, क्रिकेट मैदानलगायत पूर्वाधारमा राखेपले खर्च गर्नुपर्ने उनको भनाइ थियो ।"
आर्चरीमा तीन खेलाडी छनोट,"बागलुङ (कास) गण्डकी प्रदेशमा असोज २८ देखि कात्तिक ३ सम्म हुने नवौं राष्ट्रिय खेलकुदका लागि आर्चरीमा बागलुङका ३ खेलाडी छनोट भएका छन् । छनोट खेलाडीमा खड्गबहादुर घर्ती, दुर्गाबहादुर घर्ती र कृष्ण भण्डारी छन् । जिल्लाबाट ४ खेलाडी क्षेत्रीय प्रतियोगितामा पुगेकोमा ३ खेलाडी छनोट भएको जिल्ला खेलकुद बिकास समितिका कार्यबाहक अध्यक्ष लोकेन्द्र केसीले बताए । अन्य खेलको बुधबारदेखि सुरु भएको छनोट प्रतियोगितामा प्रतिस्पर्धा गरिरहेका छन् । २१ खेलमा बागलुङका खेलाडीले भाग लिँदै छन् । त्यसका लागि ३ सय ४८ खेलाडी पोखरा पुगेका हुन् । त्यसमा १ सय २३ महिला छन् । २३ प्रशिक्षक र २० व्यवस्थापक छन् । पुरुष तथा महिला भलिबल, ह्यान्डबल, क्रिकेट, बास्केटबल, फुटबल, ब्याडमिन्टन, बुद्धिचाल र सुटिङमा बागलुङका खेलाडीले भाग लिनेछन् । साथै मार्सल आर्टका सबै खेलमा जिल्लाका खेलाडी सहभागी हुने केसीले जानकारी दिए ।"
पुलिस च्याम्पियन,"(पोखरा)  पोखरामा जारी २४ औं लामाचौर कप राष्ट्रिय भलिबल प्रतियोगिताको महिलातर्फ नेपाल पुलिस क्लब च्याम्पियन भएको छ । लामाचौर तीज महोत्सव२०७९ मा बुधबार सम्पन्न फाइनलमा साबिक विजेता पुलिसले न्यु डायमन्ड एकेडेमीलाई सोझो सेटमा पराजित गर्दै उपाधि रक्षा गरेको हो ।पुलिसले २५१५, २५१४, २५८ ले जित आफ्नो पक्षमा पार्यो । पुलिसले १ लाख ५० हजार र उपविजेता न्यु डायमन्डले १ लाख रुपैयाँ पुरस्कार पाए । तेस्रो स्थानलाई भएको खेलमा त्रिभुवन आर्मी क्लबले गण्डकी प्रदेश टिमलाई २५१७, २५१७, २५१५ मा हराउँदै ५० हजार रुपैयाँ जित्यो । सर्वोत्कृष्ट खेलाडी नेपाल पुलिसकी उषा भण्डारी र उत्कृष्ट प्रशिक्षकमा पुलिसका रुपेश विष्ट चुनिए । उनीहरूले जनही ५ हजार प्राप्त गरे । उत्कृष्ट सेटर न्यु डायमन्डकी प्रगति नाथ, उत्कृष्ट ब्लकर आर्मीकी सोफिया पुन, उत्कृष्ट सर्भर डायमन्डकी सलिना बुढा मगर, उत्कृष्ट स्पाइकर पुलिसकी कामना विष्ट, उत्कृष्ट लिबरो न्यु डायमन्डकी सलिना श्रेष्ठ घोषित भए । उनीहरूले ट्रफी प्राप्त गरेको संयोजक सुशीलकुमार श्रेष्ठले जानकारी दिए ।विजयी टिम र खेलाडीलाई गण्डकी प्रदेश प्रहरी प्रमुख रामदत्त जोशी, नेपाल भलिबल संघका वरिष्ठ उपाध्यक्ष यामबहादुर गुरुङ, आयोजक नवआदर्श सामुदायिक विकास समाजकी अध्यक्ष रेश्मा शेरचनलगायतले पुरस्कार वितरण गरे ।बुधबार पुरुषतर्फ राष्ट्रिय भलिबल प्रतियोगितामा नेपाल पुलिस क्लब फाइनल पुगेको छ । दोस्रो सेमिफाइनलमा पुलिसले अर्को विभागीय टिम त्रिभुवन आर्मीलाई ३१ को सेटमा हराउँदै जित पाएको हो । पुलिसले २६२४, २५१९, १८२५, २५१९ ले आर्मीलाई हराउँदा गण्डकी प्रदेशको टिमसँग बिहीबारको भेट सुनिश्चित गर्यो । विजेताले १ लाख ५० हजार, उपविजेताले १ लाख र तेस्रो हुने टिमले ५० हजार पाउनेछन् ।"
साउथह्याम्पटनको पुनरागमन,लन्डन (एएफपी) साउथह्याम्पटनले एक गोलले पछाडि परेको स्थिति उल्टाउँदै इंग्लिस प्रिमियर लिगमा मंगलबार चेल्सीलाई २१ ले हराएको छ । सेन्ट मेरिजको खेलमा चेल्सीले रहिम स्टर्लिङको गोलले २३ औं मिनेटमा अग्रता लिएको थियो । उनको यो दुई खेलमा तेस्रो गोल हो । तर रोमेओ लाभियाले लगत्तै गोल गर्दै खेल बराबरीमा ल्याए । पहिलो हाफको इन्ज्युरी समयमा एडम आम्स्ट्रङले साउथह्याम्पटनका लागि विजयी गोल गरे । यो जितपछि साउथह्याम्पटन ५ खेलबाट ७ अंकसहित सातौं स्थानमा उक्लेको छ । नयाँ सिजन फिक्का देखिएको चेल्सी ७ अंकमै छ । अन्य खेलमा फुलहमले ब्राइटनलाई २१ ले हरायो । क्रिस्टल प्यालेस र ब्रेन्टफोर्ड तथा लिड्स र एभरटनले समान ११ को बराबरी खेले ।
युरो सेमिफाइनलमा,"काठमाडौं (कास) आयोजक युरो स्कुल बुधबार युरो कप अन्तरस्कुल बास्केटबलमा गर्ल्सतर्फ सेमिफाइनलमा पुगेको छ । युरोले मोर्डन इन्डियन स्कुल (एमआईएस) लाई २५१३ स्कोरले हरायो । युरोकी साना दीपकले १० स्कोर गरिन् । बीआईएसले विद्या संस्कारलाई २०१२, काष्ठमण्डपले संस्कृतिलाई १२८ र दीक्षालयले साम्तेनलाई २४१२ ले हराएर सेमिफाइनलमा पुगे । बीआईएसकी डिकी र सब्रिनाले ५५, काष्ठमण्डपकी आश्नाले ४ र दीक्षालयकी पेम्बा शेर्पाले २० स्कोर जोडे । ब्वाइजमा एमआईएसले बीआईएसलाई ३८३२, सेन्ट जेभियर्सले अक्षरालाई ३६१८ र सेबले विल्सनलाई ३९२९ ले हराएर सेमिफाइनलमा स्थान सुरक्षित गरे ।"
टेबलटेनिस छनोट सुरु,काठमाडौं (कास) नवौं राष्ट्रिय खेलकुदका लागि वाग्मती प्रदेशको टेबलटेनिस खेलाडी छनोट बुधबार लैनचौरस्थित राष्ट्रिय टेबलटेनिस प्रशिक्षण केन्द्रमा सुरु भएको छ । प्रतियोगितामा ६४ पुरुष र ३५ महिला खेलाडी छन् । नकआउट आधारमा हुने प्रतियोगिताबाट ५५ पुरुषमहिला खेलाडीको छनोट गरिनेछ । उसु खेलाडी छनोट बुधबारदेखि त्रिपुरेश्वरस्थित राखेप सेमिकभर्डहलमा सुरु भएको छ । प्रतियोगिता ११ जिल्लाका ७१ पुरुष र ४५ महिला खेलाडी सहभागी छन् । सान्सौंमा ९ पुरुष र ६ महिला तथा थाउलोमा ८८ पुरुषमहिला छानिनेछन् ।
मनोजले मलेसिया ओपन खेल्ने,काठमाडौं (कास) मलेसिया ओपन तेक्वान्दो च्याम्पियनसिपमा भाग लिन मनोज श्रेष्ठ बिहीबार मलेसियाको क्वालालम्पुर गएका छन् । मनोजले पुरुष ५८ केजीमुनि तौलमा प्रतिस्पर्धा गर्नेछन् । व्यवस्थापकमा भीमबहादुर मोक्तान छन् । उनीहरूलाई कागेश्वरी मनोहरा नगरपालिका ४ का अध्यक्ष धनबहादुर श्रेष्ठ र काठमाडौं जिल्ला तेक्वान्दो संघका अध्यक्ष अशोक खड्काले बिदाइ गरे ।

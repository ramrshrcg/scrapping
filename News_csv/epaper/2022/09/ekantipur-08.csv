शीर्षक,विवरण
सार्वजनिक ऋणको किस्ता वार्षिक सवा खर्ब,"कति छ नेपालको ऋण ?२०७८ असारमा १७ खर्ब ३७ अर्ब रुपैयाँ बराबर रहेको नेपालको सार्वजनिक ऋण २०७९ असार मसान्तसम्म आइपुग्दा २० खर्ब १२ अर्ब हाराहारी पुगेको छ । नेपालले हाल तिर्न बाँकी ऋणमध्ये १० खर्ब २५ अर्ब ८४ करोड बाह्य र ९ खर्ब ८६ अर्ब १० करोड रुपैयाँ आन्तरिक ऋण हो । पछिल्लो ५ वर्षमा सार्वजनिक ऋण दोब्बर भएको छ । ऋण वृद्धिसँगै साँवाब्याजको दायित्व पनि बर्सेनि बढिरहेको छ ।सार्वजनिक ऋण व्यवस्थापन कार्यालयका अनुसार गत आर्थिक वर्ष २०७८७९ मा सरकारले आन्तरिक ऋणको साँवा भुक्तानीमा ४७ अर्ब ३३ करोड ७७ लाख ७० हजार र ब्याजमा ३७ अर्ब ६८ करोड ४७ लाख ६८ हजार रुपैयाँ खर्च गरेको छ । बाह्य ऋणतर्फ २९ अर्ब ४१ करोड साँवा र ७ अर्ब ४४ करोड रुपैयाँ ब्याज तिरिएको छ । सरकारले आर्थिक वर्ष २०७७७८ मा ऋणको साँवाब्याज भुक्तानीमा ९५ अर्ब १ करोड २२ लाख रुपैयाँ बराबर खर्च गरेको थियो । नेपाल सरकारको ऋण दायित्वको वार्षिक प्रतिवेदन अनुसार आर्थिक वर्ष २०७७७८ मा सरकारले गरेको कुल भुक्तानीमध्ये साँवा भुक्तानीमा ६० अर्ब १६ करोड ९७ लाख र ब्याजमा ३४ अर्ब ६३ करोड ४० लाख रुपैयाँ खर्च भएको थियो । पहिला प्रतिबद्धता शुल्क र नेपाल राष्ट्र बैंकलाई कमिसनसमेत दिने गरिन्थ्यो । गतवर्ष प्रतिबद्धता शुल्कतर्फ १० करोड १० लाख र राष्ट्र बैंक कमिसनतर्फ १० करोड ७४ लाख रुपैयाँ खर्च भएको थियो ।नेपालले तिर्न बाँकी आन्तरिक ऋणतर्फ ट्रेजरी बिलको ३ खर्ब ५४ अर्ब ५१ करोड र विकास ऋणपत्रको ६ खर्ब २० अर्ब ४४ करोड रुपैयाँ छ । त्यस्तै, ९ अर्ब १४ करोड रुपैयाँ बराबरको नागरिक बचतपत्र र १७ करोड रुपैयाँ बराबरको वैदेशिक रोजगार बचतपत्र पनि जारी भएको देखिन्छ । गत आर्थिक वर्षमा ट्रेजरी बिलको साँवामा मात्रै २९ अर्ब र ब्याजमा १० अर्ब ७२ करोड रुपैयाँ खर्च भयो । त्यस्तै, विकास ऋणपत्रको १८ अर्ब साँवा र २६ अर्ब २३ करोड रुपैयाँ बराबर ब्याज भुक्तानी भएको देखिन्छ । वैदेशिक रोजगार बचतपत्र र नागरिक बचतपत्रसमेत गरेर करिब ३३ करोड रुपैयाँ साँवा र ६१ करोड ५६ लाख रुपैयाँ बराबर ब्याज सरकारले तिरेको छ ।वैदेशिक ऋणतर्फ नेपालले गत वर्ष सबैभन्दा बढी एसियाली विकास बैंक (एडीबी) लाई १२ अर्ब ५७ करोड २१ लाख साँवा र २ अर्ब ६५ करोड ५५ लाख रुपैयाँ ब्याज भुक्तानी गरेको छ । त्यस्तै, विश्व बैंकअन्तर्गतको अन्तर्राष्ट्रिय विकास संगठन (आईडीए) लाई ९ अर्ब ६६ करोड १७ लाख साँवा र ३ अर्ब ५४ करोड रुपैयाँ ब्याज सरकारी कोषबाट भुक्तानी भएको छ । अन्तर्राष्ट्रिय विकासका लागि ओपेक कोष (ओएफआईडी) लाई १ अर्ब १२ करोड साँवा र १ अर्ब ७४ करोड ब्याज तिरेको सरकारी तथ्यांक छ । भारतीय एक्जिम बैंकलाई साँवा २ अर्ब ७९ करोड १२ लाख र ब्याज ५० करोड ४२ लाख रुपैयाँ बराबर भुक्तानी भएको देखिन्छ । एक्जिम बैंक अफ चाइनालाई गत वर्ष १ अर्ब १९ करोड साँवा र ३० करोड ४३ लाख ब्याज सरकारले तिरेको छ ।अनावश्यक प्रशासनिक र चालु खर्चका लागि ऋण लिनु उपयुक्त नहुने भन्दै सरकारको आलोचना हुने गरेको छ । सार्वजनिक ऋणको अंक बढ्दै गए पनि सरकारले घाटा बजेट ल्याउने र ऋण उठाएर स्रोत देखाउने प्रवृत्ति कायमै छ । चालु आर्थिक वर्ष २०७९८० मा सरकारले ४ खर्ब ९८ अर्ब २६ रुपैयाँ बराबर ऋण उठाउने बजेटमा उल्लेख गरेको छ । आन्तरिक ऋणबाट २ खर्ब ५६ अर्ब र वैदेशिक ऋणबाट २ खर्ब ४२ अर्ब २६ रुपैयाँ उठाउने लक्ष्य राखिएको छ । सार्वजनिक ऋणलाई उच्च प्रतिफल प्राप्त हुने आयोजना एवं राष्ट्रिय पुँजी निर्माणका क्षेत्रमा परिचालन गरिनेछ, बजेट वक्तव्यमा भनिएको छ ।"
गठबन्धनमा भागबन्डा ८८ सिटमा समझदारी,"०७४ मा उक्त निर्वाचन क्षेत्रबाट माओवादीका अमनलाल मोदीले कांग्रेस नेता महेश आचार्यलाई हराएका थिए । अहिले उक्त क्षेत्रबाट टिकट लिन कांग्रेसभित्र नै महेश आचार्य, गुरु घिमिरे र अमृत अर्यालबीच तीव्र प्रतिस्पर्धा छ । यस्तै जटिल अवस्था सिन्धुपाल्चोक१ मा पनि छ । त्यहाँ सभामुख अग्नि सापकोटाले नै प्रत्यक्ष चुनाव लड्न खोजेमा कांग्रेसका मोहन बस्नेतलाई कसरी व्यवस्थापन गर्ने भन्ने समस्या छ । आफू लड्दै आएको निर्वाचन क्षेत्र छाड्न नसक्ने भन्दै बस्नेत चुनावी तयारीमा जुटिसकेका छन् ।कार्यदलका सदस्यसमेत रहेका सञ्चारमन्त्री ज्ञानेन्द्रबहादुर कार्कीले प्रतिवेदनसहित नमिलेका निर्वाचन क्षेत्रको टुंगो लगाउन बिहीबार नै शीर्ष नेताहरूलाई जिम्मेवारी दिइने जानकारी दिए । हामी समझदारीको अन्तिममा छौं, कार्यदलले अहिलेसम्म गरेका कामको प्रतिवेदन तयार पारेर शीर्ष नेतालाई बुझाउँछौं, उनले भने, बाँकी निर्णय शीर्ष तहको छलफलमा हुन्छ । अब सहमति हुन समय लाग्दैन ।मधेसमा कांग्रेस र जसपाबीच मुख्य रस्साकसी छ जहाँ प्रतिनिधिसभाका ३२ सिट छन् । स्थानीय तह निर्वाचनमा वडाध्यक्षका उम्मेदवारको प्राप्त मतका आधारमा मधेसका १८ क्षेत्रमा कांग्रेस एक्लै अघि छ । त्यसैका आधारमा उसले २० भन्दा बढी निर्वाचन क्षेत्रमा दाबी गरेको छ । वडाध्यक्षको मतका आधारमा मधेसमा एमाले ६, जसपा ५, माओवादी, एकीकृत समाजवादी र लोकतान्त्रिक समाजवादी पार्टी (लोसपा) एकएक सिटमा मात्र अघि छन् । तर जसपाले मधेस प्रदेशलाई आफ्नो पार्टीको मुख्य आधार क्षेत्र मानेर दाबी प्रस्तुत गरिरहेको छ । मोरङ५, सुनसरी१, काठमाडौं७ लगायत गरी मुलुकभरका ३२ निर्वाचन क्षेत्रमा जसपाको दाबी छ । तोप माग्दा लाठी मात्र दिने अवस्था भएकाले सबैले आआफ्ना दाबी बढाएका हुन्, जसपा नेता मनीष सुमनले भने, समझदारीमा आउँदा जसपा २६२७ सम्म आउन सक्छ । मधेस प्रदेशमा जसपाको मुख्य आधार र प्रभाव भएकाले गठबन्धनका अन्य दलले भाँजो हाल्न नहुने उनको भनाइ छ ।उता, माओवादी अध्यक्ष पुष्पकमल दाहालले कांग्रेसले ५० प्रतिशत अर्थात् ८२ सिट र गठबन्धनका अन्य दलले ८३ सिट पाउनुपर्ने अडान राखिरहेका छन् । कार्यदलका संयोजक सिटौलाले यसअघि नै कांग्रेसले ८८ सिटको दाबी अघि सारेका थिए । त्यसैलाई आधार मानेर सभापति एवं प्रधानमन्त्री शेरबहादुर देउवाले समेत ८६ जोड २ को प्रस्ताव गरेका थिए । कांग्रेसले ८६ लिने र दुई सिट लोसपा अध्यक्ष महन्थ ठाकुर र नेता राजेन्द्र महतोका लागि छुट्याउने उनको प्रस्ताव थियो ।"
मिडिया काउन्सिलमा भर्ती गर्न कार्यविधि नै गायब गर्ने प्रयास,"कार्कीले सभामुखलाई लेखेको पत्रमा मूल विधेयक र राष्ट्रिय सभाले पारित गरेको प्रतिवेदनका १० वटा बुँदामा संशोधन स्वीकार गरिएको छ तर अध्यक्ष चयनमा सचिव रहने व्यवस्थाप्रति मौन छ । राष्ट्रिय सभाबाट पारित नेपाल मिडिया काउन्सिल विधेयकमा सरकारले ल्याएको प्रावधान सच्याउन प्रतिनिधिसभाका सांसदले संशोधन राखेका थिए । राष्ट्रिय सभाको विधायन समितिले सर्वोच्च अदालतको न्यायाधीश हुन योग्यता पुगेको व्यक्तिलाई अध्यक्ष बनाउने प्रस्ताव गरेको छ । सरकारले ल्याएको विधेयकमा सञ्चार सचिवको संयोजकत्वमा कानुन, सूचना प्रविधि वा सामाजिक क्षेत्रमा ख्याति प्राप्त व्यक्तिमध्येबाट मन्त्रालयले तोकेको एक जना र वरिष्ठ पत्रकार एक जना रहेको समितिले अध्यक्ष सिफारिस गर्ने प्रावधान छ । सांसदहरूले त्यसमा संशोधन प्रस्ताव दर्ता गरेका छन् । सरकारले यही समितिलाई यथावत् राख्ने र छनोटको प्रक्रिया पनि नबनाउने गरी विधेयक पारित गर्न खोजेको छ ।कांग्रेस सांसद गगनकुमार थापाले काउन्सिललाई सरकारको नियन्त्रणबाट मुक्त गर्न सञ्चार मन्त्रालयको सचिवको संयोकत्वमा छनोट समिति बनाउने प्रावधान हटाउन संशोधन हालेका छन् । अध्यक्ष हुन योग्यतामा समेत कडाइ गर्नुपर्ने उनको प्रस्ताव छ । सर्वोच्च अदालतको न्यायाधीश हुने योग्यता पुगेको व्यक्ति वा आमसञ्चार र पत्रकारिताको क्षेत्रमा कम्तीमा २० वर्षको अनुभवसहित त्यस क्षेत्रमा विशिष्ट योगदान पुर्याएको व्यक्तिहरूमध्येबाट सरकारले नियुक्त गरेको व्यक्ति अध्यक्ष हुनुपर्ने प्रस्ताव उनले राखेका छन् । नेकपाका सांसद प्रेम सुवालले काउन्सिलको गठन पत्रकार र सम्बन्धित क्षेत्रका जानकारहरूबीच निर्वाचन गराएर गर्नुपर्ने संशोधन हालेका थिए तर सरकारले ती संशोधनलाई बेवास्ता गरेको छ । प्रतिनिधिसभाको बुधबारको बैठकमा यो विधेयक पारित गर्ने सम्भावित कार्यसूची भए पनि पत्रकार महासंघ र एकीकृत समाजवादीको भ्रातृ संगठन समाजवादी प्रेस संगठनले विरोध गरेपछि दफावार छलफलका लागि विकास तथा प्रविधि समितिमा पठाउन सरकार तयार भएको छ ।पत्रकार महासंघले विज्ञप्ति जारी गरेर काउन्सिलको स्वायत्ततालाई कमजोर बनाउने तथा सरकारको नियन्त्रण कायमै राख्ने प्रावधान हटाउन आग्रह गरेको छ । विज्ञप्तिमा छ, काउन्सिलको स्वायत्तता, यसको संरचना र गठन विधि एवं अधिकार क्षेत्रलगायत विषयमा महासंघका सरोकार छन् । काउन्सिलका अध्यक्ष र सदस्यको नियुक्ति प्रक्रियामा सरकारी नियन्त्रण हुन नहुने तथा काउन्सिल बोर्डमा सांसद, सञ्चार उपभोक्तासहित महासंघले निर्वाचित गरेर पठाएका सातै प्रदेशका पत्रकार रहनुपर्छ भन्नेमा महासंघको जोड रहेको छ । आफूले उठाएका सवालहरू प्रतिनिधिसभाबाट सम्बोधन हुनेमा विश्वस्त रहेको महासंघले जनाएको छ । विधेयकमा रहेका कतिपय व्यवस्था प्रेस स्वतन्त्रतामैत्री नभएको र प्रेस तथा अभिव्यक्ति स्वतन्त्रता एवं स्वतन्त्र पत्रकारिताको मान्यताविपरीत रहेकाले यसप्रति गम्भीर ध्यानाकर्षण भएको महासंघले जनाएको छ । स्वायत्त नियामक निकायका रूपमा परिकल्पना गरिएको मिडिया काउन्सिल विधेयकलाई कमजोर बनाउने गरी अगाडि बढाइए महासंघ आन्दोलनमा जान बाध्य हुने महासचिव रोशन पुरीले जारी गरेको विज्ञप्तिमा उल्लेख छ । नेपाली सञ्चारमाध्यम र सांसदहरूका सुझावसमेतलाई बेवास्ता गर्दै हतारहतार सूचना प्रविधिमन्त्रीले विधेयक पास गर्न दबाब बढाउनु स्वतन्त्र प्रेसको घाँटी निमोठ्नु हो, संगठनले जारी गरेको विज्ञप्तिमा छ, पत्रकारिता क्षेत्रलाई थप जिम्मेवार बनाउँदै सरकार र प्रेस जगत्बीच पुलको काम गर्नॅपर्ने मिडिया काउन्सिललाई यस विधेयकले अर्धन्यायिक अधिकार प्रदान गर्नॅ प्रेसमाथि अंकुश लगाउनु हो । समाचार सम्प्रेषण गरेबापत दण्ड, सजाय, दर्ता खारेजीदेखि क्षतिपूर्तिसम्मका बुँदाहरू संविधानविपरीत छन् । मिडिया काउन्सिल विधेयक अन्तर्राष्ट्रिय चासोको विषय बनेकाले निरंकुशतालाई पक्षपोषण गर्ने गरी पारित नगर्न संगठनले आग्रह गरेको छ ।"
क्रिकेटर लामिछानेविरुद्ध बलात्कार आरोपमा अनुसन्धान,"(काठमाडौं)  नेपाली राष्ट्रिय क्रिकेट टोलीका कप्तान सन्दीप लामिछानेविरुद्ध प्रहरीले नाबालिगलाई जबर्जस्ती करणी गरेको अभियोगमा अनुसन्धान अघि बढाएको छ । लामिछानेविरुद्ध जबर्जस्ती करणी कसुरमा १७ वर्षीया किशोरीका तर्फबाट मंगलबार अभिभावकले प्रहरी वृत्त गौशालामा किटानी जाहेरी दिएका थिए । त्यसको भोलिपल्ट बुधबार जाहेरी दर्ता गरी अनुसन्धान अघि बढाइएको प्रहरीले जनाएको छ । जाहेरीमा गत भदौ ५ गते साँझ लामिछानेले नगरकोट लगेको र त्यही रात फर्किएर गौशालाको एक होटलमा ल्याई जबर्जस्ती करणी गरेको आरोप लगाइएको छ । स्रोतका अनुसार सुरुमा लामिछानेका साथीसँग किशोरीको चिनजान भएको थियो । उनै साथीमार्फत किशोरी लामिछानेको सम्पर्कमा पुगेकी थिइन् । एक महिनाअघि मात्र दोहोरो चिनजान भएका उनीहरूबीच त्यसपछि सामाजिक सञ्जालमा कुराकानी र फोटो आदानप्रदान हुने गरेको थियो । पछिल्लो समय आफू केन्या जान लागेको भन्दै लामिछानेले किशोरीसँग भेट्न चाहेका थिए । नेपाल प्रहरीका प्रवक्ता प्रहरी नायब महानिरीक्षक (डीआईजी) टेकप्रसाद राईले जाहेरी दर्ता भएर अनुसन्धानको चरणमा प्रवेश गरेको र अहिले आफूहरू प्रमाण संकलनका क्रममा रहेको बताए । प्रहरीले लामिछानेविरुद्ध मुलुकी अपराध संहिता २०७४ अनुसार अनुसन्धान थालेको छ । जिल्ला प्रहरी परिसर काठमाडौं र प्रहरी वृत्त गौशालाको संयुक्त टोलीले अनुसन्धान गरिरहेको परिसर प्रमुख एसएसपी भरतबहादुर बोहराले जानकारी दिए । संहिताको दफा २१९ मा कसैले कुनै महिलालाई निजको मञ्जुरी नलिई करणी गरेमा वा मञ्जुरी लिएर भए पनि १८ वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जबर्जस्ती करणी गरेको मानिनेछ भनिएको छ । जाहेरीमा किशोरीको उमेर १७ वर्ष उल्लेख छ । संहितामा १६ देखि १८ वर्ष उमेरको नाबालिग किशोरीलाई जबर्जस्ती करणी गरेको पुष्टि भएमा १० वर्षदेखि १२ वर्षसम्म कैद सजाय हुने उल्लेख छ । जाहेरीमा उल्लेख गरेका केही विषय उद्धृत गर्दै परिसरले बुधबार जारी गरेको विज्ञप्तिमा लामिछानेले किशोरीलाई भदौ ५ मा काठमाडौं र भक्तपुरका विभिन्न स्थानमा लगी पुनः त्यही रात ११ः५५ मिनेटमा गौशालाको एक होटलमा ल्याई पटकपटक जबर्जस्ती करणी गरेको उल्लेख छ । दुवै जना भोलिपल्ट बिहान पौने ७ बजेतिर होटलबाट बाहिरिएका थिए । जाहेरीमा किशोरीले आफूले लामिछानेसँग सामाजिक सञ्जाल (स्न्याप च्याटमार्फत) एक प्रशंसकका रूपमा कुराकानी गर्ने गरेको र त्यसकै आधारमा भेट्न बोलाएर होटलमा लगी बलात्कार गरेको उल्लेख गरेकी छन् ।जाहेरीलगत्तै प्रहरीले घटनास्थल पुगेर सीसीटीभी फुटेज निकाल्नुका साथै होटल सञ्चालकसँग पनि सोधपुछ गरेको थियो । प्रहरीले पीडितलाई एकद्वार संकट व्यवस्थापन केन्द्रमा विस्तृत स्वास्थ्य परीक्षण गराएको भए पनि स्वास्थ्य परीक्षण रिपोर्टबारे भने केही खुलाएको छैन । अहिले अनुसन्धान प्रारम्भिक चरणमै छ । अनुसन्धानमा कुनै पनि कसर बाँकी नराखी तथ्यप्रमाण जुटाउँछौं, परिसर प्रमुख एसएसपी बोहराले कान्तिपुरसँग भने । स्रोतका अनुसार बुधबार नै प्रहरीले लामिछानेविरुद्ध जिल्ला अदालत काठमाडौंबाट पक्राउ पुर्जी ल्याउन खोजेको थियो । तर, अदालतले प्राविधिक कारण देखाएर यससम्बन्धी फाइल बिहीबार पेस गर्न भनेको छ । पक्राउ पुर्जी ल्याएपछि प्रहरीले क्यानमार्फत लामिछानेलाई फिर्ता गर्न औपचारिक आग्रह गर्ने तयारी गरेको छ । त्यसपछि पनि लामिछाने नआए इन्टरपोल वा अरू माध्यमबाट उनलाई नेपाल झिकाइने प्रहरी स्रोतको भनाइ छ । स्याङ्जा आरुचौर स्थायी घर भएका लामिछाने हाल बुढानीलकण्ठमा बस्दै आएका छन् । नेपाली टोलीको नेतृत्व गर्दै उनी केन्याविरुद्ध ट्वान्टी२० अन्तर्राष्ट्रिय शृंखला खेल्न भदौ ६ गते नैरोबी प्रस्थान गरेका थिए ।"
"मुख्यमन्त्री उम्मेदवार एमालेबाट टुंगिँदै, गठबन्धनमा अन्योल","(काठमाडौं)  सत्ता गठबन्धनले भावी मुख्यमन्त्रीका विषयमा छलफल नै सुरु नगर्दा आकांक्षीमा अन्योल बढेको छ । प्रमुख प्रतिपक्षी एमालेले भने आफ्नो अवस्था मजबुत भएको प्रदेशमा वरिष्ठ नेताहरूलाई मुख्यमन्त्रीको उम्मेदवारका रूपमा अघि सार्ने सन्देश दिएको छ ।कांग्रेस केन्द्रीय सदस्य रहेका कर्णाली प्रदेशका मुख्यमन्त्री जीवनबहादुर शाही हुम्लाबाट प्रतिनिधिसभा र प्रदेशसभा (ख) दुवैतर्फ सिफारिस भएका छन् । उनी सत्ता गठबन्धनको निर्णय कुरिरहेका छन् । जिल्ला र प्रदेशका साथीहरूले मुख्यमन्त्रीमै बस्नुपर्छ भनिरहनुभएको छ, मेरो मनले संघमा जानुपर्छ कि भन्ने सोचिरहेको छ, शाहीले कान्तिपुरसँग भने, तर सत्ता गठबन्धन र पार्टीले निर्णय नगर्दासम्म कहाँ लड्ने भन्ने निश्चित छैन । गठबन्धन दल सिट बाँडफाँटमै अलमलिँदा शाहीजस्ता मुख्यमन्त्रीका सम्भावित दाबेदार अन्योलमा छन् ।कर्णालीमा कांग्रेसले मुख्यमन्त्री पाउने निश्चित भए हालका मुख्यमन्त्री शाहीलाई प्रदेशसभामा उठाउने तयारी छ । मुख्यमन्त्री पाउने अनिश्चित भए पार्टीका प्रदेश सभापति ललितजंग शाहीलाई मुख्यमन्त्रीका उम्मेदवारका रूपमा अघि सार्ने सम्भावना छ । सभापति शाही जुम्लाबाट प्रदेशसभाका लागि सिफारिस भएका छन् । माओवादी केन्द्रमा पनि त्यस्तै अन्योल छ । पूर्वमुख्यमन्त्री महेन्द्रबहादुर शाही कालीकोटबाट प्रतिनिधिसभामा सिफारिस भएका छन् । मुख्यमन्त्रीका सम्भावित उम्मेदवारका रूपमा हेरिएका प्रदेशका पूर्वमन्त्री नरेश भण्डारीको नाम जुम्लाबाट प्रतिनिधिसभामा सिफारिस भएको छ । मुख्यमन्त्रीको आकांक्षासहित रुकुम पश्चिमबाट प्रदेशका पूर्वमन्त्रीद्वय विमला केसी र गोपाल शर्मा तथा जिल्ला समन्वय समितिका पूर्वसंयोजक राजकुमार शर्मा प्रतिस्पर्धामा छन् ।कर्णालीमा एमालेले स्थायी कमिटी सदस्य यामलाल कँडेललाई पार्टीका तर्फबाट मुख्यमन्त्रीको उम्मेदवार बनाउने स्पष्ट संकेतसहित प्रदेशसभा सदस्यमा उठाउने भएको छ । पार्टीका प्रदेश इन्चार्जसमेत रहेका कँडेल सुर्खेत २ (क) बाट एकल सिफारिस भएका छन् । संघीय मन्त्री भइसकेका कँडेल मुख्यमन्त्री बन्ने आकांक्षासहित २०७४ को निर्वाचनमा सोही क्षेत्रमा उम्मेदवार बनेर विजयीसमेत भएका थिए । तर पार्टीभित्रको अन्तरद्वन्द्वले उनी मुख्यमन्त्री हुन सकेनन् । एमालेका कर्णाली प्रदेश प्रचार विभाग प्रमुख सूर्यमणि गौतम पार्टीले आधिकारिक निर्णय नगरे पनि कँडेलको नाम प्रदेशसभामा सिफारिस हुनुले स्वाभाविक रूपमा मुख्यमन्त्रीका दाबेदार उनी नै भएको बताउँछन् । प्रदेशको पहिलो वरीयताको नेता प्रदेशसभामा जानु भनेको मुख्यमन्त्री बन्नलाई नै हो, उनले भने ।एमालेले गण्डकी प्रदेशमा पनि आगामी मुख्यमन्त्रीका लागि पार्टीका तर्फबाट सम्भावित उम्मेदवारको संकेत दिइसकेको छ । पूर्वमुख्यमन्त्रीसमेत रहेका पार्टी उपमहासचिव पृथ्वीसुब्बा गुरुङ लमजुङ (ख) बाट सिफारिस भएका छन् । प्रदेशमा उनको प्रतिस्पर्धी रहेका स्थायी कमिटी सदस्य एवं पूर्वगृहमन्त्री खगराज अधिकारी कास्की १ (ख) बाट प्रदेशसभाका लागि सिफारिस भएका छन् । तर उनको नाम सोही क्षेत्रबाट प्रतिनिधिसभामा पनि सिफारिस भएकाले गुरुङ नै एमालेका तर्फबाट मुख्यमन्त्रीको उम्मेदवार हुने सम्भावना बढी छ । प्रदेशबाट नाम सिफारिस भएकाले संघमा लड्ने कुरा भएन, मुख्यमन्त्री नहुने भए त किन प्रदेशमा झर्थें ? गुरुङले भने, फेरि एक पटक मुख्यमन्त्री बनेर संघीयतालाई बलियो बनाउने योजना छ । गण्डकीमा सत्ता गठबन्धनका अन्य दलभन्दा कांग्रेसको अवस्था मजबुत छ । त्यसैले गठबन्धनबाट मुख्यमन्त्री कांग्रेसले पाउन सक्छ । तर अहिलेसम्म कांग्रेसमा मुख्यमन्त्रीको सम्भावित उम्मेदवारको चित्र देखिएको छैन । पार्टी उपसभापति धनराज गुरुङ र नेता गोपालमान श्रेष्ठ स्याङ्जा२ बाट प्रतिनिधिसभामा सिफारिस भएका छन् । श्रेष्ठले प्रतिनिधिसभामा टिकट पाए गुरुङलाई मुख्यमन्त्रीको उम्मेदवारका रूपमा अघि सारेर प्रदेशसभामा पठाउने सम्भावना रहेको कांग्रेसका एक नेताले बताए । केन्द्रीय सदस्य शंकर भण्डारी पनि प्रदेशसभामा जानुपर्ने अवस्था आउन सक्छ । उनी नेता रामचन्द्र पौडेलसँगै तनहुँ१ बाट प्रतिनिधिसभामा सिफारिस भएका छन् । मुख्यमन्त्रीका आकांक्षी रहेका पार्टीका गण्डकी प्रदेश सभापति शुक्रराज शर्मा कास्की २ (क) बाट सिफारिस भएका छन् । पूर्वकेन्द्रीय सदस्य अर्जुन जोशी पर्वतबाट प्रतिनिधिसभा र प्रदेशसभामा सिफारिस भएका छन् । तर गुरुङ र भण्डारी प्रदेशसभामा गए शर्मा र जोशीको दाबेदारी कमजोर हुनेछ । भण्डारीले भने प्रदेशसभामा जाने सम्भावनालाई अस्वीकार गरे । पार्टी र गठबन्धनले भन्यो भने जो जहाँ गएर पनि चुनाव लड्नुपर्ने हुन सक्छ, उनले भने, मुख्यमन्त्री बन्नकै लागि प्रदेशसभामा जाने मेरो सम्भावना छैन ।मधेस प्रदेशमा सत्ताको एक घटक राजपाले हालका मुख्यमन्त्री लालबाबु राउतलाई नै अघि बढाउने संकेत गरेको छ । राउत पर्सा १ (क) बाट सिफारिस भएका छन् । काम गरिरहेको ठाउँ हो, साथीहरूले प्रदेशमै सिफारिस गर्नुभयो, भोलि पार्टीले जहाँ दिन्छ, त्यहीँ चुनाव लड्ने हो, उनले भने । राजपाबाटै भूमि व्यवस्था तथा सहकारीमन्त्री विजय यादव पनि सिरहाबाट प्रदेशसभामा सिफारिस भएका छन् । कांग्रेसका मधेस प्रदेश सभापति कृष्ण यादवको नाम रौतहट १ (ख) र ४ (ख) बाट प्रदेशसभामा सिफारिस भएको छ । उनी रौतहट १ मा प्रतिनिधिसभामा पनि सिफारिस भएका छन् । उक्त क्षेत्रमा एकीकृत समाजवादीका अध्यक्ष माधवकुमार नेपालले लड्न चाहेका छन् । तीन ठाउँमा नाम सिफारिस भए पनि यादव लड्ने भनेको रौतहट १ (ख) बाट हो, मुख्यमन्त्री बन्ने उनको दाउ छ, रौतहटका उनीनिकट एक कांग्रेस नेताले भने । कृष्ण यादवको मुख्यमन्त्री बन्ने सपनामा प्रदेशका भौतिक पूर्वाधार तथा यातायातमन्त्री रामसरोज यादव बाधक बन्न सक्ने देखिएको छ । उनी धनुषा ३ (क) बाट सिफारिस भएका छन् ।लुम्बिनी कांग्रेसका प्रदेश सभापति अमरसिंह पुन रोल्पाबाट प्रतिनिधिसभा र प्रदेशसभामा सिफारिस भएका छन् । उनले करिब एक महिनाअघि स्थानीय तह निर्वाचनबारे समीक्षा गर्न आयोजित बैठकमा मुख्यमन्त्रीको आकांक्षा राखेका थिए । मुख्यमन्त्रीकै आकांक्षा राखेर प्रदेशका वन तथा वातावरणमन्त्री सुरेन्द्र हमाल बाँके २ (ख) बाट सिफारिस भएका छन् । पर्यटन, ग्रामीण तथा सहरी विकासमन्त्री डिल्लीबहादुर चौधरी दाङबाट प्रदेशसभामा सिफारिस भएका छन् । हमाल र चौधरी दुवै मुख्यमन्त्रीका आकांक्षी हुन् ।लुम्बिनीमा माओवादी केन्द्रले पनि आफ्नो सम्भावित उम्मेदवार तय गर्न सकेको छैन । हालका मुख्यमन्त्री कुलप्रसाद केसी रोल्पा (क) बाट निर्वाचित भएका थिए । उनले पुनः मुख्यमन्त्रीको निश्चित नभए संघमा जाने आकांक्षा राखेका छन् । तर एक मात्र निर्वाचन क्षेत्र भएको रोल्पाबाट पार्टी उपमहासचिव वर्षमान पुन उठ्ने तयारी छ । मुख्यमन्त्री केसीका प्रेस सल्लाहकार मानसिंह विश्वकर्माले भने, लुम्बिनीको मुख्यमन्त्री माओवादी केन्द्रको भागमा परिहाले अन्य नेताहरूको पनि रुचि हुन सक्छ । त्यसैले उहाँको प्राथमिकता संघीय संसद्मा देखिन्छ । केसीसँगै सुदर्शन बराल माओवादी केन्द्रबाट मुख्यमन्त्रीका आकांक्षी हुन् । संसदीय दलका प्रमुख सचेतक रहेका उनी गुल्मी १ (क) बाट सिफारिस भएका छन् ।मुख्यमन्त्रीको आकांक्षा राखेका गठबन्धन दलका सुदूरपश्चिमका नेता पनि अन्योलमा छन् । सुदूरपश्चिममा माओवादी केन्द्रले पार्टी स्थायी कमिटी सदस्य खगराज भट्टलाई मुख्यमन्त्रीमा उम्मेदवार बनाउने तयारी गरेको छ । भट्टले प्रधानमन्त्रीसमेत रहेका कांग्रेस सभापति शेरबहादुर देउवासँग डडेलधुरामा २०६४, २०७० र २०७४ को निर्वाचनमा प्रतिस्पर्धा गरेका थिए । २०६४ मा त देउवा र भट्टको मतान्तर १ हजार ३ सय ६८ मात्र थियो । देउवाको सहजताका लागि पनि सत्ता गठबन्धनभित्र भट्टलाई मुख्यमन्त्री बनाउन सहमति जुट्ने सम्भावना छ । भट्ट स्वयं पनि मुख्यमन्त्री हुनेमा आशावादी छन् । देउवासँग चुनाव लड्नु चुनौतीपूर्ण र कठिन भन्ने थाहा हुँदाहुँदै पार्टीको निर्देशनमा यसअघि ३ पटकसम्म प्रतिस्पर्धा गरें, अब उहाँ (देउवा) नै गठबन्धनको नेता भएपछि मलाई न्यायोचित व्यवस्थापन गर्नुहुन्छ भन्नेमा ढुक्क छु, उनले कान्तिपुरसँग भने ।भट्टको सम्भावनासँगै कांग्रेसबाट मुख्यमन्त्रीका दाबेदार प्रदेश सभापति वीरबहादुर बलायरले संघमा दाबी गरेका छन् । उनको नाम एक मात्र संघीय निर्वाचन क्षेत्र रहेको डोटीबाट प्रतिनिधिसभामा भएको छ । डोटीमा एकीकृत समाजवादीबाट पूर्वमन्त्री प्रेमबहादुर आले र माओवादी केन्द्रबाट हालका मुख्यमन्त्री त्रिलोचन भट्टको पनि दाबी छ । कांग्रेसबाट मुख्यमन्त्रीको आकांक्षासहित रणबहादुर रावल कैलाली १ (क) र गोविन्द बोहरा डडेलधुरा (ख) बाट सिफारिस भएका छन् । कांग्रेसका एक नेताका अनुसार एकमात्र निर्वाचन क्षेत्र रहेको डोटीमा आलेलाई टिकट दिइए बलायरलाई पार्टीका तर्फबाट मुख्यमन्त्रीका रूपमा प्रदेशसभामा पठाइन सक्छ । प्रदेश १ मा कांग्रेसबाट प्रदेश सभापति उद्धव थापाको नाम समानुपातिकतर्फ प्रतिनिधिसभामा सिफारिस भएको छ । राजीव कोइराला, गुरुराज घिमिरे, भीम पराजुली, अमृत अर्याललगायत पनि मोरङबाट प्रतिनिधिसभाका लागि सिफारिस भएका छन् । प्रदेश सभापति थापाले पार्टीका नेताकार्यकर्ताले मुख्यमन्त्रीका लागि प्रदेशमा लड्न सुझाव दिए पनि आफू संघमा जान चाहेको बताए । संघमा नाम सिफारिस भए पनि भोलि प्रदेशमा झर्नुपर्ने हुन सक्छ, प्रतिनिधिसभामा सिफारिस भएका एक नेताले भने । प्रदेश १ मा एमाले स्थायी कमिटी सदस्य गुरुप्रसाद बराल मोरङको ६ (क) बाट प्रदेशसभामा सिफारिस भएका छन् । उक्त क्षेत्रबाट संघमा एमालेबाट लालबाबु पण्डित र कांग्रेसबाट शेखर कोइराला र डिला संग्रौलाको नाम सिफारिस भएको छ । संघमा टिकट पाउने सम्भावना भए पनि पार्टीका तर्फबाट मुख्यमन्त्रीको उम्मेदवार बन्ने योजनासहित बराल प्रदेशसभामा लड्न चाहेको उनीनिकट एक नेताले बताए । बराल २०६८ माघमा सम्पन्न राष्ट्रिय सभाको निर्वाचनमा कांग्रेसका गोपालकुमार बस्नेतसँग चिट्ठामा हारेका थिए । प्रदेशका पूर्वमन्त्री हिक्मत कार्की पनि झापा ५ (१) बाट प्रदेशसभामै सिफारिस भएका छन् । पार्टीमा हाइप्रोफाइल नेताको स्थान बनाउनुभएका बराल प्रदेशसभामा जान खोज्नु मुख्यमन्त्री बन्नकै लागि हो, पार्टी केन्द्रको सल्लाहमै उहाँ त्यता जान खोज्नुभएको हो, उनीनिकट ती नेताले भने ।वाग्मतीमा पनि सत्ता गठबन्धनभित्र मुख्यमन्त्री उम्मेदवारको स्पष्ट चित्र आइसकेको छैन । पछिल्लो समय कार्यकाल भागबन्डा गरेर पनि मुख्यमन्त्री हुनबाट चुकेका इन्द्र बानियाँको नाम मकवानपुरबाट संघ र प्रदेशमा सिफारिस भएको छ । मुख्यमन्त्री पाउने अवस्था भए उनी प्रदेशमै फर्किने उनीनिकट एक नेताले बताए । पूर्वमन्त्रीसमेत रहेका मोहनबहादुर बस्नेत सिन्धुपाल्चोक १ बाट प्रतिनिधिसभामा सिफारिस भएका छन् । उक्त क्षेत्रमा माओवादीबाट अग्निप्रसाद सापकोटा लड्न खोजिरहेका छन् । यस्तो अवस्थामा बस्नेत सिन्धुपाल्चोक २ मा जाने वा मुख्यमन्त्रीको सम्भावना बोकेर प्रदेशसभामा झर्न सक्छन् ।वाग्मतीका आर्थिक मामिला तथा योजनामन्त्री शालिकराम जमकट्टेल पनि मुख्यमन्त्रीको आसमा छन् । उनले धादिङ १ बाट प्रतिनिधिसभामा दाबी गरेका छन् । उक्त क्षेत्रमा एकीकृत समाजवादीका उपाध्यक्ष रहेका मुख्यमन्त्री राजेन्द्र पाण्डे पनि लड्न खोजिरहेका छन् । मैले २०७४ मा पनि प्रतिनिधिसभामा जाने भनेको थिएँ तर गठबन्धनले प्रदेशमा पठायो, उनले भने, यस पटक गठबन्धनले मुख्यमन्त्रीका लागि सुनिश्चित गरेको अवस्थाबाहेक म प्रदेशमा झर्न चाहन्नँ । २०७४ मा पाण्डे धादिङ १ (क) र जमकट्टेल धादिङ १ (ख) बाट निर्वाचित भएका थिए ।गठबन्धन दलबीच प्रतिनिधिसभा र प्रदेशसभाको सिट बाँडफाँटमा रस्साकसी चलिरहँदा प्रदेश सरकारको नेतृत्वबारे पनि छलफल सुरु भएको छैन । कृष्णप्रसाद सिटौला संयोजकत्वको ११ सदस्यीय कार्यदलका सदस्य रहेका कांग्रेस महामन्त्री गगन थापा यसबारे कार्यदलमा बिस्तारै छलफल हुने बताउँछन् । चुनावी भागबन्डाको एउटा बिन्दुमा गएर मुख्यमन्त्रीबारे पनि छलफल हुन सक्छ, उनले भने । कार्यदल सदस्य माओवादीका महासचिव देवप्रसाद गुरुङ भने संघ र प्रदेशमा सरकारको नेतृत्वको निर्क्योल निर्वाचनपछि हुने बताउँछन् । गठबन्धन दलले केकति सिट ल्याउँछन्, त्यसका आधारमा सत्ता समीकरण बन्छ, अहिल्यै फलानो प्रदेशमा फलानो दलको मुख्यमन्त्री भनेर जानु व्यावहारिक र सम्भव हुँदैन, उनले भने ।"
भत्काइएका संरचना नउठाउँदा सास्ती,"काठमाडौं (कास) काठमाडौं महानगरपालिकाले भत्काएर छाडेका अनधिकृत संरचना कसैले नउठाउँदा पैदलयात्रुलाई सास्ती भएको छ । भत्काइएको ठाउँमा जस्तापाता, निर्माण सामग्रीलगायत वस्तुहरू छरपस्ट हुँदा पैदलयात्रुलाई आवतजावतमा समस्या भएको हो ।महानगर प्रमुख बालेन्द्र शाहले दुई साताअघि अनधिकृत संरचना हटाउने अभियान सुरु गरेका थिए । कोटेश्वर, न्युरोड, नयाँ बसपार्क क्षेत्रमा महानगरले डोजर चलाएर संरचनाहरू भत्काएको थियो । सम्बन्धित घरधनी र संरचना बनाउने व्यवसायीले नै भत्किएका संरचना सफा गर्नुपर्ने भए पनि कसैले चासो दिएका छैनन् । महानगरका नगर प्रहरी प्रमुख राजुनाथ पाण्डेले सम्बन्धित घरधनीले नै सबै सामग्री लैजाने प्रतिबद्धता गरेपछि नउठाइएको बताए । हामीलाई सम्बन्धित घरधनीले भत्काएका संरचना र सामग्रीहरू आफैं उठाउँछौं भनेपछि छाडिदिएका हौं, उनले भने ।यसैबीच, भत्काएर छाडिएका संरचना कसैले नउठाएपछि महानगर आफैंले बिहीबारदेखि सफा गर्ने भएको छ । नगर प्रहरी बलले ती स्थानमा अनुगमन गर्ने र महानगर आफैंले फोहोर उठाउने नगर प्रहरी प्रमुख पाण्डेले बताए । बिहीबारदेखि नगर प्रहरीको टोलीले अनुगमन गरेर भत्काइएका संरचना हटाउँछ, उनले भने । असनमा भत्काइएको संरचना र सामग्री सम्बन्धित व्यवसायीले नै लगेको उनले जानकारी दिए ।"
कुलपतिसहितलाई उपस्थित हुन आदेश,"काठमाडौं (कास) महाकवि लक्ष्मीप्रसाद देवकोटाको घर अदालतको आदेशविपरीत बनाएको भन्दै परेको अवहेलना मुद्दामा नेपाल प्रज्ञा प्रतिष्ठानका कुलपतिसहितलाई सात दिनभित्र उपस्थित हुन सर्वोच्च अदालतले आदेश दिएको छ । सर्वोच्चका न्यायाधीश टंकबहादुर मोक्तानको एकल इजलासले कुलपति गंगाप्रसाद उप्रेती, उपकुलपति जगमान गुरुङ र सचिवलाई सात दिनभित्र आफैं उपस्थित भएर जवाफ दिन मंगलबार आदेश दिएको हो । अधिवक्ता सञ्जय अधिकारीसमेतले अदालतको आदेशविपरीत देवकोटाको घर बनाएको भन्दै अवहेलना मुद्दा दर्ता गरेका थिए । सर्वोच्चको संयुक्त इजलासले २०७८ भदौ १३ गते काठमाडौं मैतीदेवीस्थित देवकोटाको घर भत्काउने कार्य प्राचीन स्मारक संरक्षण ऐनविपरीत भएको जिकिर गरेको थियो । अधिवक्ता अधिकारीले घर नभत्काई प्राचीन स्वरूपमै संरक्षण गर्न अन्तरिम आदेश माग गर्दै रिट दिएका थिए । त्यही रिटलाई सम्बोधन गर्दै अदालतले प्राचीनता नमासिने गरी संरक्षण गर्न अन्तरिम आदेश दियो । तर, अदालतको अन्तरिम आदेशको अवज्ञा गर्दै प्रतिष्ठानले निर्माण कार्य अघि बढाएको हो । निर्माणका क्रममा पहिला जस्तो थियो, त्यस्तै नबनाई आधुनिक तरिकाले निर्माण गरिरहेको अधिवक्ता अधिकारीले बताए । आधुनिक निर्माण सामग्री प्रयोग गरेर धमाधम बनाइराखेको छ, अधिकारीले भने, लिफ्ट चढेर जाने गरी बनाएको छ । यस्तो पनि कहीं संरक्षण हुन्छ ? देवकोटाको घर कहाँ लिफ्ट चढ्ने खालको थियो ? प्रतिष्ठानले पुरातत्त्व विभागको समेत अनुमति नलिई घर भत्काएको थियो ।"
भूराजनीतिक सुरक्षामा चीनको प्राथमिकता,२०७६ असोज ६७ ः चिनियाँ कम्युनिस्ट पार्टी (सीपीसी) विदेश विभागका तत्कालीन प्रमुख सोङ ताओ२०७६ असोज २५२६ ः चीनका राष्ट्रपति सी चिनफिङ २०७७ मंसिर १४ ः रक्षामन्त्री वेई फेङहे२०७७ पुस १२१५ ः सीपीसी विदेश विभागका तत्कालीन उपप्रमुख कुओ येचौं२०७८ चैत १११३ ः चीनका विदेशमन्त्री वाङ यी२०७९ असार २६२९ ः सीपीसीका नवनियुक्त विदेश विभाग प्रमुख लिउ चियानछाओ२०७९ भदौ २७३० ः सीपीसी स्थायी समितिको राष्ट्रिय जनकंग्रेस अध्यक्ष ली चान्सुको भ्रमण (हुँदै)
भिजिट भिसामा अंकुश अमान्य,"भिजिट भिसा कडाइ गर्ने बहानामा सरकारले नागरिक स्वतन्त्रता खोस्ने गरी थोपरेका सर्तहरू सर्वथा अनुचित छन् । मानव तस्करी रोक्न वैदेशिक रोजगार व्यवसायी, ट्राभल एजेन्सी, श्रम र अध्यागमन कर्मचारीको सेटिङ नियन्त्रण गर्नुको साटो नागरिकलाई यात्रा गर्नबाटै रोक्ने गरी सरकारले गरेको कार्यविधि संशोधन आफैं संशोधनीय छ । पटकपटकको चौतर्फी विरोधका बावजुद न्यूनमध्यम वर्गले विदेश घुम्नै नसक्ने गरी कार्यविधि लागू नगरी नछाड्ने सरकारको यो एकोहोर्याइँ दुर्भाग्यपूर्ण छ । कार्यविधि हेर्दा लाग्छ सरकार मानव तस्करी होइन, मानव आवागमन नै रोक्न उद्यत छ ।गृह मन्त्रालयले स्वीकृत गरेको पर्यटक भिसामा विदेश प्रस्थान अनुमति व्यवस्थापन सम्बन्धी कार्यविधि२०७९ मा पर्यटक भिसामा विदेश जान वार्षिक करयोग्य आम्दानी ४ लाख र विदेश जाँदाका बखत बैंकमा २ लाख रुपैयाँ मौज्दात हुनुपर्ने, सरकारलाई कर तिरेको प्रमाण पेस गर्नुपर्ने, भारत, मलेसिया र खाडीबाहेक अरू थप दुई देश घुमेको हुनुपर्ने, हवाई टिकट काट्नुअघि अध्यागमन विभागबाट स्वीकृति लिनुपर्ने लगायत सर्त छन् । पहिलो चरणमा खाडी मुलुक, मलेसिया, अफ्रिकी तथा दक्षिण अमेरिकी मुलुक जानेका लागि लागू हुने भनिएका यी प्रावधानका कारण मानव तस्करी नै रोकिने त कुनै ठेगान छैन, तर थोरै रकम जोडजाम गरेर विदेश घुम्ने योजना बुनेका सर्वसाधारणको सपनामा बादल भने अवश्य मडारिएको छ । दसौं लाख नेपाली धन कमाउन बिदेसिएको यथार्थ भए पनि घुम्ने प्रयोजनले मुलुकबाहिर जानेको संख्या पनि बर्सेनि बढ्दो छ । पछिल्लो समय नेपालीहरू विशुद्ध पर्यटक बनेरै पनि विश्वका विभिन्न गन्तव्य घुम्न थालेका छन्, यिनमा खाडीमलेसिया पनि पर्छन् । सम्भ्रान्तहरू मात्र होइन, गाउँघरका सामान्य सहकारी र सामुदायिक संस्थामा आबद्ध साधारणजन पनि विदेशाटन गरिरहेका छन् । तर, कार्यविधिका थप दुइटा देश घुमेको हुनुपर्ने लगायतका प्रावधानका कारण अब यस्ता वर्गका नागरिकहरू पहिलो दृष्टिमै खाडी, मलेसिया जान अयोग्य भएका छन् । सरकारले तर्क गर्न सक्छ पहिले अरू देश घुमे पनि राम्रो । तर घुमघामको गन्तव्य सरकारले अनिवार्य गर्ने होइन, नागरिक स्वयंले रोज्ने हो । ती देशहरूमा सुरक्षा खतरा भएमा मात्रै सरकारले त्यसबारे सचेत गराउने वा प्रतिबन्ध लगाउने हो । वार्षिक प्रतिव्यक्ति आय करिब डेढ लाख रुपैयाँ मात्र भएको मुलुकका नागरिकले ४ लाख आम्दानी गरेको हुनुपर्ने र बैंकमा पनि कम्तीमा २ लाख रुपैयाँ मौज्दात हुनुपर्ने व्यवस्था आफैंमा आम नेपालीमाथि भद्दा मजाक हो । सस्तो याममा ६०७० हजार रुपैयाँमै भ्रमण प्याकेज किन्न पाइने र अरू त्यति नै खर्चंदा मजाले घुम्न सकिने वातावरण हुँदा पनि सरकारले २ लाख रुपैयाँ बैंक मौज्दात खोज्नु भनेको सामान्य जनतालाई सोझै नघुम् भन्नु हो । अर्को, कार्यविधिमा सरकारीसार्वजनिक पद धारण गरेका कर्मचारी, तिनका परिवार, पूर्वपदाधिकारी, जनप्रतिनिधि, पेसागत संघसंस्थाका पदाधिकारी प्रतिनिधि, मिडिया सञ्चालकपत्रकार लगायत पहुँचवालाका लागि सहज प्रावधान राखिएका छन्, जुन आफैंमा आपत्तिजनक छ । सरकारले पेसा र वर्गका आधारमा नागरिकलाई फरक व्यवहार गर्न किमार्थ मिल्दैन । भिजिट भिसाको आडमा मानव तस्करी मौलाएको सत्य हो, तर यसको समाधान नागरिकलाई घुम्नबाटै रोक्नु होइन । सरकारले त समस्याको ठोस समाधान पो खोज्नुपर्छ, न रहे बाँस, न बजे मुरली शैलीको मूर्खतापूर्ण उपाय होइन । सम्बन्धित अधिकारीहरू प्रस्ट हुनुपर्छ समस्या घुम्न जानेको वार्षिक आम्दानी र बैंक मौज्दातमा होइन, मानव तस्करहरूसित भइरहेको वैदेशिक रोजगार व्यवसायी, ट्राभल एजेन्सीका साथै श्रम र अध्यागमनका कर्मचारीहरूको अवाञ्छित मिलेमतोमा छ । अध्यागमन कर्मचारीसहितको सेटिङबिना अहिले भैरहेकै परिमाणमा मानव तस्करी सम्भव छैन । र जबसम्म कर्मचारीको यो प्रवृत्तिमा सुधार आउँदैन वा उनीहरूउपर कडाइ गरिँदैन तबसम्म यो धन्धा सहजै रोकिन पनि सक्दैन । मानव तस्कर र कर्मचारीको सेटिङमा आवश्यक कागजात बनाउने वा त्योबिनै उड्ने काम कार्यविधिका बावजुद भैरहन सक्छ । खालि घुम्नैका लागि जान खोज्नेहरू मात्र अब प्रभावित हुनेछन् । त्यसैले समस्या जेमा छ, उपचार पनि त्यसकै खोजिनुपर्छ । सरकारले व्यवस्थित अध्ययन गरेमा थाहा पाउन मुस्किल छैन कुनकुन दलालले भिजिट भिसामा नेपाली लगेर विदेशमा अलपत्र पार्ने गरेका छन्, र त्यसमा कुनकुन कर्मचारी संलग्न छन् ? यस्तो जालोमा छिरेर संलग्नहरूलाई कानुनी कारबाही गर्ने हो भने सरकारले थप टाउको दुखाउनै पर्दैन । फेरि, नागरिक अधिकारसित जोडिएका यस्ता विषयमा कर्मचारीतन्त्रले कार्यविधि बनाउनेभन्दा पनि संसद्मै छलफल गरेर कानुन बनाउनुपर्छ । भलै, संसद्ले पनि जनताको घुम्न पाउने अधिकारलाई संकुचित तुल्याउन भने पाउँदैन । त्यसैले सरकारले यथाशीघ्र यी प्रतिबन्धात्मक प्रबन्धहरूलाई सच्याउनुपर्छ । विदेश घुम्न चाहनेलाई सरकारले सघाउनुपर्छ, खुट्टा समाउने होइन ।"
विद्यालय शिक्षाको दयनीय अवस्था,"विद्यालय शिक्षाको अन्तिम खुड्किलो, १२ कक्षाको हालै प्रकाशित नतिजाले शिक्षाको दयनीय अवस्थालाई दर्साएको छ । समग्र परीक्षार्थीमध्ये ५२ प्रतिशत परिक्षार्थी विश्वविद्यालय भर्ना हुन नपाउने गरी अनुत्तीर्ण भएका रहेछन् । र, समग्रमा लगभग २८ प्रतिशतले अंग्रेजी विषय उत्तीर्ण गर्न सकेका छैनन् । यो नतिजाले विश्वविद्यालय भर्ना हुने दरलाई समेत प्रभावित गर्ने भएको छ । विभिन्न बहानामा तालाबन्दी हुँदै गरेका त्रिभुवन विश्वविद्यालय लगायत अन्य विश्वविद्यालयमा यसको असर देखा पर्न लागेको छ । १२ कक्षा उत्तीर्णमध्ये उत्तम गनिनलायक विद्यार्थीमध्ये धेरैको गन्तव्य विदेशी विश्वविद्यालय बन्ने गरेको छ । किनभने हामीसँग उनीहरूलाई आकर्षित गर्ने कार्यक्रम नै छैनन् । सरकारले रोजगारको ग्यारेन्टी गर्न सके पनि यसमध्येको संख्यामा केही कमी हुन सक्थ्यो । नतिजा एक्कासि खस्केको होइन । सुरुदेखि नै हामीले तल्लो तहमा राम्रो लगानी, जनशक्ति र व्यवस्थापनमा गरेको हेलचेक्य्राइँले यस्तो अवस्थामा पुर्याएको हो । शिक्षामा लगानीको प्रतिशत एकदम कम छ । जुनसुकै तहको सरकार भए पनि, विकासक्रमको प्राथमिकतामा भौतिक संरचना, भ्युटावर निर्माण मात्रै पर्छन् । शिक्षक आपूर्ति, दरबन्दीको कुरा आउँदा मेरो र तेरो तह भनी पन्छिने प्रवृत्ति रहँदासम्म यसको स्वरूप बदलिएलाजस्तो लाग्दैन । शिक्षामा लगानी भए मात्र, वास्तविक रूपमा देश विकास हुनेछ भन्ने सोचको विकास नेतृत्व वर्गमा नभएसम्म यो अवस्था यथावत् रहनेछ । महेन्द्रसिंह बम, टीकापुर१, कैलाली"
भ्रमपूर्ण बयान,"निलम्बित प्रधानन्यायाधीश चोलेन्द्रशमशेर जबरा प्रतिनिधिसभाको महाभियोग सिफारिस समितिमा बयानको क्रममा छन् । यसै सिलसिलामामा उनले तत्कालीन डीआईजी रञ्जन कोइरालाको कैद घटाउने आफ्नो फैसलालाई लिएर महाभियोग लागे आफूलाई आपत्ति नहुने बताए । यसै फैसलाको सन्दर्भमा झन्डै १० महिनाअगाडि उनले प्राइम टेलिभिजनमा दिएको एक अन्तर्वार्तामा कारागार ऐनबमोजिम कोइरालाले २० वर्ष जेल बस्नुपर्ने नभई केवल ८ वर्ष बस्नुपर्ने हो । उनी साढे ८ वर्ष जेल बसिसकेकाले कानुनको नजरमा उनको जेल बस्नुपर्ने अवधि सकिइसकेकाले यसमा कुनै अनियमितता नभएको भनेका थिए । तर, अहिले आएर जबराले समितिमा दिएको बयानमा त्यसको उच्चारणसमेत गरेका छैनन् । सन्दर्भ उही तर बयान अलगअलग । प्रधानन्यायाधीशका हरेक बोली, व्यवहार तथा फैसला एवं व्याख्याले नजिरको मान्यता पाउँछ । यति महत्त्वपूर्ण पदमा आसीन व्यक्तिको यस्तो भ्रमपूर्ण बयानले दुनियाँको नजरमा जबरा प्रधानन्यायाधीशको पदमा रहनयोग्य हुन् वा होइनन् भन्ने आफैं बताइरहेको आभास हुन्छ । महेशप्रसाद ढुंगाना, नयाँबानेश्वर, काठमाडौं"
नेता र मतदाताबीचको दूरी,"संसदीय निर्वाचन नजिकिँदै गर्दा राजनीतिक माहोल तातिन थालेको छ यतिबेला । साना ठूला दलका नेता कसैलाई फुर्सद छैन । कोही जनता फकाउन थालेका छन् भने कतिपय नेता कसरी जनताको मन जित्ने भनी योजना बनाउन व्यस्त देखिन्छन् । यद्यपि ठूला दलका शीर्ष नेताहरूको गतिविधि, क्रियाकलापले उनीहरूको आत्मविश्वास कमजोर हुँदै गएको हो कि भन्ने आभास मिल्न थालेको छ । अघिल्लो चुनावमा ठूला कम्युनिस्ट पार्टी एकढिक्का भएर नेकपा नामबाट अघि बढ्दा मुलुक रूपान्तरण हुने आशा जनतामा थियो भने सो दल क्षतविक्षत भएपछि, टुक्रिएको नेतृत्वबाट समृद्धिको आशा अब कसैमा छैन । अहिले ठूलो दल मानिएको एमाले पनि राप्रपासँग साँठगाँठ मिलाएर चुनाव लड्न अग्रसर देखिएको छ भने गठबन्धनबिना नेपाली कांग्रेस आफ्नो खुट्टामा उभिन नसक्ने अवस्था छ । व्यक्तिगत र दलगत स्वार्थमा अल्झिएका चर्चित नेताहरूले पाँच वर्षमा मुलुकका निम्ति केही नगरी उल्टै पार्टीलाई ध्वस्त बनाएको, भ्रष्ट र ठेकेदारको काखे बालक बनेको, गुटउपगुटभन्दा माथि नउठेको, जनहितको विषयमा चुइँक्क नबोलेको लगायत सन्दर्भले जनता र नेताको दूरी बढेको हो । अहिले ठूला दलका नेताहरू स्वतन्त्र उम्मेदवारदेखि झस्कन थालेजस्तो देखिन्छ । स्वतन्त्र उम्मेदवारको चुनाव चिह्न लौरो ले धेरै नेतालाई उछिट्याउने त होइन भन्ने चर्चा सर्वत्र छ । केही नेता जिल्ला दौडाहामा पनि निस्केका छन् समय अझै बाँकी भएकाले उनीहरूले जनताका मन जित्न कोसिस पनि गर्लान् । तथापि तीन दशकदेखि मेरो गोरुको बाह्रै टका भन्दै चर्चा बटुलेका नेताले यसपालिको चुनाव जित्न ठूलै कसरत गर्नुपर्ने देखिन्छ । भुवनेश्वर शर्मा, चन्द्रागिरि२, काठमाडौं"
चुनावको माहोलमा कांग्रेस,"सामान्य अवस्थामा संसदीय व्यवस्थामा चुनावमा सबै नेता होमिने र चुनावपछि संसदीय दलको नेता छान्ने र उसैको नेतृत्वमा सरकार बनाउने प्रचलन छ । तर, कतिपय अवस्थामा चुनावपूर्व नै फलानो नेताको नेतृत्वमा चुनाव लड्ने र जितेमा उसैलाई प्रधानमन्त्री बनाएर सरकार चलाउने निणर्य पनि गरिन्छ । मतदातालाई बढी प्रभावित पार्न सक्ने नेताको नेतृत्वमा चुनावमा होमिँदा त्यसले चुनावमा सकारात्मक प्रभाव पनि पार्छ । २०४८ सालमा बनेको कांग्रेस सरकार २०५१ मै गिरेर मध्यावधि चुनाव भयो । त्यसमा पनि कांग्रेसले अपेक्षित परिणाम नल्याएपछि, २०५६ को चुनावअगाडि गिरिजाप्रसाद कोइरालाले भावी प्रधानमन्त्री कृष्णप्रसाद भट्टराई हुने र उनकै नेतृत्वमा चुनावमा होमिने बताएपछि त्यसले सकरात्मक वातावरण बनायो । कांग्रेसलाई जनताले बहुमत दिए र भट्टराई प्रधानमन्त्री बन्न सफल भए । अहिले बहुमत पाउन सक्ने प्रबल सम्भावना बोकेको नेपाली कांग्रेसले हालसम्म यो नेताको नेतृत्वमा चुनावमा जाने भनेर निर्णय गर्न सकेको छैन । कांग्रेसभित्र सभापति तथा प्रधानमन्त्री शेरबहादुर देउवाको पकड राम्रो भए पनि एमालेमा केपी शर्मा ओलीको जस्तो डरत्रासको वातावरण भने छैन । अब संसदीय दलको नेतामा लड्ने दाबी विभिन्न नेताबाट आइरहेको छ । त्यसैले आमजनताको मनोविज्ञान हेरेर प्रधानमन्त्री देउवाले नयाँ अनुहारलाई अघि सार्नुपर्छ । गोपाल देवकोटा, जोरपाटी, गोकर्णेश्वर ८"
डेंगु रोकथामको तयारी फितलो,काठमाडौंका हस्पिटलहरूमा डेंगुका बिरामी धेरै बढिरहेकाले सतर्कता अपनाउनुपर्छ । उमेश थुलुङ राई
बीपीको उत्तराधिकारको सवाल,"नेपाली राजनीतिमा बीपी कोइरालाको के स्थान छ, नेपाली लोकतन्त्रको उन्नयनका लागि उनले केके योगदान गरे, त्यो स्वर्ण अक्षरले इतिहासमा अंकित छ । उनी २००३ सालमा नेपाली राष्ट्रिय कांग्रेस स्थापनादेखि २०३९ सालसम्म नेपाली राजनीतिको केन्द्रमा रहे । चाहे भूमिगत विद्रोहीका रूपमा होस् या सत्याग्रहीका रूपमा, सत्तामा हुँदा होस् वा विपक्षमा हुँदा, जेलदेखि निर्वासनसम्म, सशस्त्र संघर्षको आह्वानकर्तादेखि राष्ट्रिय मेलमिलापको प्रार्थी हुँदासम्म, उनको प्रत्येक डेगले सफलताअसफलताको पृथक् गोहो बनाउँदै गयो । ती गतिशील डेगहरूले कष्टकर समयमा निर्मित गरेको साँघुरो गोहो अहिले लोकतान्त्रिक गणतन्त्रमा नेपालको बृहत् राजमार्ग बनेको छ । लोकतन्त्रको यस्तो राजमार्गलाई सुरम्य बनाउन अझै सतत संघर्ष जरुरी छ ।बीपीले कोरा राजनीति मात्र गरेनन् । साहित्य लेखे, सुसंस्कृत समाजको चित्र दिए । इतिहासकार सूर्यविक्रम ज्ञवालीका शब्दमा, नेपाली राजनीतिमा हस्तक्षेप गर्नुअघि नै उनले नेपाली साहित्यमा सफलतापूर्वक मनोविज्ञानमा आधारित कथाको श्रीगणेश गरेका थिए । नेपाली बौद्धिक विमर्शलाई एउटा उचाइ दिए । समाजवाद उनको लक्ष्य थियो । चार दशकमा उनको प्रत्येक पदचापले नेपाली राजनीतिमा वरद हस्तक्षेप गरिरह्यो । आफूले बाँचेको जीवनमूल्यका आधारमा नैतिकता र निष्ठाको राजनीतिको उम्दा उदाहरण बने ।साहित्य, कला, राजनीति वा दर्शन जीवनका यावत् अवयवमा सघन प्रभाव पार्ने व्यक्तित्वहरूको निधनपश्चात् उनीहरूका उत्तराधिकारीमा मानिसहरूको रुचि हुनु स्वाभाविक हुन्छ । जैविक वा अंशको उत्तराधिकार उनीहरूका परिवारको हुने नै भो, तर त्योभन्दा पर उनीहरूको वैचारिकराजनीतिकसाहित्यिक आदिको उत्तराधिकार भने परिवारभन्दा पर, उनीहरूको शिष्य मण्डलीदेखि त्यो दायराभन्दा पर पनि खोज्नुपर्ने हुन्छ । कुनै पनि महापुरुषको अवदान साँघुरो आयतनमा सीमित हुँदैन । त्यसलाई पर्गेल्न बौद्धिक ल्याकतदेखि सुदीर्घ साधना, कर्तव्यबोध अनि एकलव्यनिष्ठा चाहिन्छ । नेपाली राजनीतिमा बीपीको उत्तराधिकारको विषयलाई लिएर उनको देहान्तलगत्तै, २०४० देखि नै विचारोत्तेजक बहस गर्दै आएका प्रदीप गिरिको यही भदौ ४ गते निधन भयो । यो सन्दर्भले बीपीको उत्तराधिकारको बहस फेरि एक पटक समीचीन बन्न पुगेको छ । प्रदीप गिरिले पहिलो पटक २०४१ वैशाख २५ गते देशान्तर साप्ताहिकमा परिवारको दायरामा महापुरुष अटाउँदैनन् शीर्षक लेख प्रकाशित गरेका थिए, जसमा प्रस्ट रूपमा बीपीको उत्तराधिकारको मामिला परिवारमा सीमित नहुने खुलेआम घोषणा गरिएको छ । चार दशकयता अनेकले बीपीको उत्तराधिकारबारे बहस गरेका छन् । गणेशराज शर्मादेखि पुरुषोत्तम बस्नेतसम्म । शैलजा आचार्यदेखि रामचन्द्र पौडेलसम्म । नरहरि आचार्यदेखि इतिहासकार राजेश गौतमसम्म । तर निर्धक्क भन्न सकिन्छ बीपीको वैचारिक उत्तराधिकारका लागि प्रदीप गिरिले जति काम कसैले गरेनन् । उनले बीपीका सामग्रीलाई संकलितसम्पादित गरेनन् मात्र, बीपीका विचार र व्यक्तित्वका अनेक आयाममाथि निरन्तर बौद्धिक विमर्शमा सामेलसमेत भइरहे । प्रदीप गिरिले बीपी वैचारिक र क्रान्तिकारी नेता भएकाले उनको राजनीतिक उत्तराधिकारभन्दा पनि विचारक र क्रान्तिकारी व्यक्तित्वको उत्तराधिकार महत्त्वपूर्ण हुने भविष्यवाणी गरे । बीपीको परिवारभित्रबाटै, बीपीपुत्र प्रकाश र अनुज गिरिजाप्रसादबीच राजनीतिक उत्तराधिकारको विवाद सुरु भयो । त्यसले बीपीको निधनसँगै अस्वस्थ आकार ग्रहण गर्न लागेकामा प्रदीप गिरिले चिन्ता व्यक्त गरेका थिए । उनले पारिवारिक उत्तराधिकारको विवाद सन् १९६८ मा जेलबाट बीपीको रिहाइसँगै प्रारम्भ भएको संकेत गरेका छन् । प्रदीप गिरिलाई यस्तो पारिवारिक खिचातानीमा खास रुचि थिएन तर त्यो एउटा खास मर्यादाबाट निर्देशित हुनुपर्दछ भन्ने अवश्य थियो । प्रदीप गिरिको खास चिन्ता तत्कालीन समयमा पञ्चायतसँग को निकट हुने भन्ने होडमा लागिरहेका कोइराला परिवारका सदस्यहरूप्रति लक्षित थियो, कतै उनीहरूले सम्झौताको निकृष्ट राजनीतिको आहालमा डुबेर क्रान्तिकारी बीपीको पारिवारिक उत्तराधिकारलाई बिटुलो बनाउने त होइनन् भनेर ।कोइराला परिवारसँग प्रदीप गिरिको विमति २०३० सालको दशक सुरु नहुँदै भएको भयो । बीपी जेलबाट रिहा हुनुअगावै उनी गिरिजाप्रसादलाई नेता मान्न पाउँदा गर्व गर्थे । त्यो २०२५ सालको कुरा थियो । तर सशस्त्र संघर्षको तयारीका क्रममा गिरिजाप्रसादसँग उनको मत बाझेको थियो । बीपीले प्रदीप गिरि र गिरिजाप्रसादबीचको फाटोमा मध्यस्थता गर्ने कोसिस गरे पनि त्यो निरर्थक साबित भयो । यी सबैका बीच प्रदीप गिरिलाई सरोज कोइरालाको व्यक्तित्वले विशेष आकर्षित गरेको थियो । तर सरोज कोइराला षड्यन्त्रको सिकार भए, उनको नृशंस हत्या भयो । प्रदीप गिरि यी सब घटनाक्रमबाट हतप्रभ भएका थिए । त्यसउप्रान्त प्रदीप गिरि नेपाली कांग्रेसको राजनीतिमा कोइराला परिवारको विपरीत खेमाको सदस्यका रूपमा हलचल नगरी बसिरहे । बीपीको राजनीतिक उत्तराधिकारी गिरिजाप्रसाद हुन मिल्ने तर शेरबहादुर देउवा हुँदा हास्यास्पद हुने कुरा उनलाई चित्त बुझेको थिएन । तर पनि उनको रुचि वैचारिक र क्रान्तिकारी उत्तराधिकारको विस्तारमा थियो । त्यसका लागि उनले निरन्तर चिन्तनमनन गरिरहे, लेखिरहे, बोलिरहे । उनले बीपी कस्ता समाजवादी हुन्Ù कुन पृष्ठभूमिमा उनी दीक्षित भएÙ उनको समाजवाद बुझ्न किन मार्क्स, गान्धी, जयप्रकाश, लोहिया, अशोक मेहता, गेट्सकेल र युरोपेली परम्परा बुझ्न जरुरी छ भनेर विस्तृत सन्दर्भसहित सुनाइरहे । ठीक यस्तै कुरा बीपीको राष्ट्रियता, अनेक राजनीतिक अवधारणा, साहित्य सम्बन्धी विचार र त्योभन्दा बेसी उनको व्यक्तित्वमा विद्यमान मानवतावादी पक्षहरूबारे प्रकाश पारे । प्रदीप गिरि व्यक्तिपूजाका विरोधी थिए । हेगियोग्राफी उनका लागि सह्य र पाच्य थिएन । उनी कुनै पनि विचार वा व्यक्तिको वस्तुनिष्ठ आलोचना गर्थे र सम्यक् मूल्यांकन होस् भन्ने चाहन्थे । बीपीको तारिफ गर्दा पनि उनको कमजोरीबारे घुमाईफिराई संकेत गरिरहेका हुन्थे । प्रदीप गिरिको कथनमा, बीपीमा कमजोरी थिए । तर ती कमजोरी उहाँका विशेषताका शक्ति र सामर्थ्यका पूर्वसर्त थिए । मनोवेत्ता अब्राहम मशलोको प्रतिमानमा बीपी आत्मोपलब्ध (सेल्फ एक्चुअलाइज्ड) मानिस हुनुहुन्थ्यो । लोहियाको प्रतिमानबाट हेर्दा अधिकतम कौशल (म्याक्सिमम इफिसियन्सी) मा सीमित नरहेर सम्पूर्ण कौशल (टोटल इफिसियन्सी) का सर्जक र वाहक बन्दै हुनुहुन्थ्यो । पुराणकालका अवधारणा अनुसार, बीपी अंश अवतारबाट पूर्ण अवतार हुने कोसिसमा हुनुहुन्थ्यो । २०६० को दशकपछि प्रदीप गिरिको बीपीप्रतिको यस्तो मूल्यांकन उनले २०४० को दशकमा गरेको तीव्र आलोचनाबाट पृथक् थियो । यसरी प्रदीप गिरिको व्यक्तित्व निर्माण हुने क्रममा बीपीको वैचारिकीको असन्दिग्ध भूमिका रहन पुग्यो ।प्रदीप गिरिले मार्क्स, लेनिन, गान्धी, पुराण, भगवान् श्रीकृष्ण आदिको कर्म र चरित्रको लोकहित (कतिलाई ती व्याख्या लोकरञ्जन पनि लागे होलान्) हुने गरी लोमहर्षक चर्चा गरे तर ती चर्चाभन्दा उनले बीपीका कर्म र विचारबारे गरेका लेखनी र परिचर्चा विशेष बने । बीपी नेपाली समाजका उत्पादन मात्र नभएर दक्षिण एसियाली सभ्यताका विशिष्ट उपलब्धिसमेत थिए । त्यो विराट् व्यक्तित्वका बहुआयामबारे र उनले बाँचेको समयको नयाँ पुस्ताका लागि अवसानप्रायः अतीतको सम्यक् रूपमा व्याख्या गर्दै थिए । कार्ल मार्क्सले एंगेल्सलाई जस्तै वा एंगेल्सले उनीहरूको विचारको विस्तारका लागि एडवर्ड बर्नस्तैन र अगस्त बाबेललाई इच्छाएर वैचारिक उत्तराधिकारी घोषणा गरेजस्तै बीपीले प्रदीप गिरिलाई यस्तो जिम्मेवारी विश्वासपूर्वक हस्तान्तरण गरेका भने थिएनन् । प्रदीप गिरि सत्ता राजनीतिमा कोइराला परिवारबाट यति किनारीकृत गरिएका थिए, त्यो दुःखान्त बन्नबाट मुस्किलले बचेको थियो । नेपाली कांग्रेसमा यस्ता अनेकन् प्रतिभा भस्म वा विलुप्त भएर गएका छन् । ती सबका बावजुद प्रदीप गिरिले आफू र आफ्नो ऊर्जालाई बीपीको सृजनशील उत्तराधिकारका लागि तयार गर्दै गए । बीपीबिनाका चार दशकमा उनले आफूलाई बीपी विचारको लगभग आधिकारिक व्याख्याताका रूपमा स्थापित गरे । कुनै पनि महापुरुषलाई त्यसपछिको पिँढीसँग साक्षात्कार बनाउने जिम्मेवारी उनीहरूसँग संगत गरेका मानिसहरूकै हुन्छ । यसरी विचारसिद्धान्तको पुस्तान्तरण हुन्छ । गान्धीलाई नेहरू, आचार्य विनोबा भावे, जयप्रकाश नारायण, राममनोहर लोहिया आदिले नयाँ पुस्तासँग परिचित गराए । विचारको उत्तराधिकारको व्याख्यात्मक आयाम बहुल हुन्छ, विवादित हुन्छ र स्पर्धात्मकसमेत हुन्छ किनकि ती विचार मूल विचारका व्याख्या हुन्छन् । त्यस्ता विचारलाई नयाँ पुस्ताले प्रयोग गर्न, परिष्कार गर्न, पुनर्व्याख्या गर्न वा अस्वीकार गर्नसमेत सक्छ । उत्तराधिकारको दावा जति सहज छ, त्यो बृहत् रूपमा स्वीकृत हुन उत्ति नै असहज ।वैचारिक उत्तराधिकारका अध्येता फ्रान्स आलिसान र अन्टी मिसिमरका अनुसार, विचारको उत्तराधिकार पुष्टि गर्नका लागि कुनै विचारको व्याख्या त अक्षरसंगत (कन्फर्मिटी विद द लेटर) हुनुपर्छ या आत्मसंगत (कन्फर्मिटी विद द स्पिरिट) हुनुपर्छ । फेरि त्यो मूल विचारको आधार सधैं सुस्पष्ट हुँदैन, त्यो एउटा खास समयको उत्पादन हुन्छ । विचारको सम्प्रेषण बहुआयामिक हुन्छ । अक्षरसंगत व्याख्या र आत्मसंगत व्याख्यामा केही समरूपता हुन्छ । आत्मसंगत व्याख्या विचारकको विशिष्ट तर्क मीमांसा र सत्त्व मीमांसाभन्दा पनि अनुयायीको समरूप व्याख्यामा आधारित हुन्छ । अक्षरको व्याख्या आत्माको व्याख्यासँग मिल्न सक्छ तर आत्माको व्याख्या अक्षरको व्याख्यासँग हमेसा मेल खाँदैन । आत्मसंगत व्याख्या व्यापक र विस्तृत मात्र हुँदैन, मूल विचारकका विचारहरू र जीवनको सांगोपांग अध्ययन र विश्लेषणमा आधारित हुन्छ । त्यसैले बीपीको विचारमा अक्षरसंगत हुनेहरूले बीपीलाई राजावादी भने तर क्रान्तिकारी बीपीको आत्मसंगत अध्ययन गर्नेहरूले बीपीलाई गणतन्त्रवादी देखे । प्रदीप गिरि बीपीको आत्मसंगत व्याख्या गर्नेमा पर्छन् भनेर यहाँनिर दोहोराइराख्नु परेन । कुनै पनि विचारको व्याख्याविस्तारपरिष्कार अक्षरसंगत र आत्मसंगत भयो वा भएन भनेर फ्रेममा राखेर हेर्न सकिन्छ । यदि कुनै विचारको व्याख्या अक्षरसंगत र आत्मसंगत भयो भने त्यो इमानदार उत्तराधिकार हुन्छ । यदि व्याख्या अक्षरसंगत भयो तर आत्मसंगत भएन भने त्यो उत्तराधिकार औपचारिकतामा सीमित हुन्छ । यदि व्याख्या आत्मसंगत भयो तर अक्षरसंगत भएन भने त्यो वस्तुगत र यथार्थनजिक हुन्छ । यदि कुनै व्याख्या अक्षरसंगत पनि नहुने र आत्मसंगत पनि नहुने हो भने त्यो त उत्तराधिकार नै रहँदैन । बीपीको राजनीतिक उत्तराधिकारीको लडाइँमा गिरिजाप्रसाद विजयी बने । सुशील कोइरालादेखि शेरबहादुर देउवासम्म बीपीका राजनीतिक उत्तराधिकारी बने भन्न सकिएला तर क्रान्तिकारी बीपीको सृजनशील उत्तराधिकार प्रदीप गिरिले जति विस्तार गरे त्यति कसैले गर्न सकेनन् । बीपीका वैचारिक उत्तराधिकारी प्रदीप गिरिले सदैव आफ्ना व्याख्याको सीमितता बुझेर तिनलाई अन्तरिम व्याख्या भनेका छन् । कारण, बीपीका अनेकन् डायरी र लिखतहरू अझै सार्वजिनक हुन बाँकी छन् । बीपीका यत्रतत्र छिरलिएका सम्पूर्ण रचनावली प्रकाशित भएका मितिमा मात्र बीपीको पूर्ण मूल्यांकन सम्भव हुन्छ भन्ने प्रदीप गिरिको ठहर थियो । अब त्यो जिम्मा नयाँ पुस्ताको हातमा आएको छ । यो भदौ २४ गते, बीपीको १०९ औं जन्मजयन्तीमा नयाँ पुस्ता बीपीको क्रान्तिकारी उत्तराधिकारको बहसमा मात्र सीमित नरहेर प्रदीप गिरिको वैचारिक उत्तराधिकारको बहसमा समेत सामेल हुनुपरेको छ ।"
नेपालचीन सीमा समिति ब्युँतिएला ?,"नेपाल र चीनबीच सीमारेखा अवलोकन र सुपरिवेक्षण गरी नवीकरण नभएको ३३ वर्ष पुग्यो । परराष्ट्रमन्त्री नारायण खड्काको हालैको चीन भ्रमणमा दुई देशबीच १४ बुँदे सहमति भएको छ, जसमध्ये एउटामा नेपालचीन संयुक्त सीमा निरीक्षण समितिको विद्यमान संयन्त्रका लागि आवश्यक तयारी गर्न द्विपक्षीय प्राविधिक समिति गठन गर्ने भनिएको छ । यो भनाइको भित्री मनसायमा घोत्लिँदा सीमा प्रोटोकल छिट्टै नवीकरण हुने भयो भन्नेमा संशय झल्कन्छ । सीमारेखाको संयुक्त सुपरिवेक्षण गरी भत्केबिग्रेका सीमास्तम्भ मर्मतसम्भार गर्ने, लोप भएका खम्बा यथास्थानमा पुनर्निर्माण गर्ने, सीमा नदीको बहाव परिवर्तन भए सीमांकन गरिएको बेलाको धारलाई नै कायम राख्ने तथा दशगजा क्षेत्रलाई सफा राख्ने भनी चौथो सीमा प्रोटोकल तयार पार्न सन् २००५ मा नेपालचीन सयुक्त सीमा समिति गठन भएको थियो । यो समितिले सन् २०१० सम्ममा काठमाडौं र बेइजिङमा आलोपालो गरी सात पटक संयुक्त बैठक गरेको थियो । २०१२ फेब्रुअरी १ देखि ५ सम्म चीनको जियानमा आठौं बैठक गर्नका लागि चीनले नेपाललाई आह्वान गरेको थियो । तर नेपाल त्यस बैठकमा भाग लिन गएन । टोली प्रस्थान गर्नु एक दिनअघि तत्कालीन प्रधानमन्त्रीले रोके । रोक्नुको कारण गृहकार्य पुगेको छैन, यथेष्ठ मात्रामा अध्ययन गरी सुसज्जित भएपछि मात्र जाने भन्ने थियो । त्यसयता संयुक्त सीमा समितिको बैठक हुन सकेको छैन । यसका लागि न चीनले वास्ता गर्यो न नेपालले नै ताकेता गर्यो । समिति खारेज गरिएको छैन र चालु गरिएको पनि छैन, मूर्च्छित (कोमा) मा छ ।मूर्च्छित समितिलाई ब्युँत्याइने ः मूर्च्छित समितिलाई जगाउनका लागि आवश्यक तयारी गर्न अहिले द्विपक्षीय प्राविधिक समिति गठन गर्न परराष्ट्रमन्त्रीस्तरीय बैठकमा सहमति भएको छ । तर, दस वर्षदेखि मूर्च्छित समितिलाई पुनर्जागृत गरियो भनी सोझै निर्णय किन गरिएन ? समितिलाई ब्युँताउन किन अर्को समिति बनाइयो ? कतै ब्युँताउने भनिएको समितिले अर्को दस वर्ष लिने पो हो कि ! भौगोलिक अखण्डतासँग जोडिएको सीमा प्रोटोकल नवीकरण गर्ने विषयमा ढिलाइ गर्नु आपसी सम्बन्ध फितलो पार्नु हो ।दुई देशबीच सीमा मामिला ः नेपालचीनबीच सन् १९६१६२ मा संयुक्त सीमांकन गरी सन्धि गरिएको थियो । त्यसबेला ३२ स्थानमा विवाद परेको थियो । सगरमाथा पनि चीनले दाबा गरेको थियो । तर, पञ्चशीलको सिद्धान्त, पारम्परिक सीमा, समान मित्रताको आधार, पानीढलो, प्राकृतिक वस्तु तथा बीचनदी सीमा सिद्धान्तमा टेकेर डेढ वर्षमा सम्पूर्ण समस्या समाधान गरिएको थियो । सगरमाथाको विवाद प्रधानमन्त्रीस्तरबाट समाधान भयो । यसबाट दुई देशबीचका सगोल सीमारेखामा ७९ थान मूल सीमाखम्बा स्थापना गरी ५३ थान स्ट्रिप म्याप (सीमा नक्सा) का साथ दुई देशका सर्वाधिकारसम्पन्न पदाधिकारी (परराष्ट्रमन्त्री) ले प्रधानमन्त्रीको उपस्थितिमा सन् १९६३ मा संयुक्त प्रोटोकलमा हस्ताक्षर गरेका थिए । यो प्रोटोकललाई सन् १९७९ तथा १९८८ मा नवीकरण गरिएको थियो । चौथो प्रोटोकल तयार पारी नवीकरण गर्नका लागि सन् २००५ मा गठन भएको संयुक्त सीमा समिति २०१२ देखि सगरमाथाको उचाइ नक्सामा घटी लेख्नुपर्छ भन्ने चीनको भनाइका कारण मूर्च्छित अवस्थामा थियो । यसमा नेपालको मञ्जुरी थिएन । दोस्रो, दोलखा लामाबगर लेप्चागाउँ उत्तर कोर्लाङपारिको टिप्पामा खम्बा नं ५७ रहनुपर्नेमा केही नेपालतिर पारेरे भिरालो चट्टानमा सीमाचिह्न ५७ अंकित गरिएकाले नेपालको ६ हेक्टर जमिन मिचिन पुगेको कुरा नेपालले राखेको थियो । यिनै समस्या समाधानका लागि संयुक्त छलफल गर्न चीनले सन् २०१२ मा नेपाललाई आह्वान गर्दा सहभागिता नजनाउनाले नै संयुक्त सीमा समिति मूर्च्छित अवस्थामा पुगेको थियो । सगरमाथाको उचाइबारे नेपाल र चीनले आआफ्नैतर्फबाट मापन गरी २०७७ मंसिर २३ मा परराष्ट्रमन्त्रीस्तरीय भर्चुअल बैठक गरी संयुक्त रूपमा नयाँ उचाइ ८८४८८६ मिटर घोषणा गरेपछि विवाद समाधान भएको छ । ६ हेक्टर जमिनको विवाद भने बाँकी छ ।सीमावर्ती बासिन्दाको जिज्ञासा ः कृषि मन्त्रालय अन्तर्गतको नापी शाखाको प्रतिवेदनमा चीनले नेपालको हुम्लाको भागदारे खोलामा ६ हेक्टर, कर्णालीमा ४ हेक्टर, रसुवाको सान्जेन खोलामा ४, भुर्जुग खोलामा १०, जम्बु खोलामा ३, लेम्दे खोला १०, सिन्धुपाल्चोकको खराने खोला ७, भोटेकोसीमा ६, संखुवासभा सुमजुँग खोलामा ३, कामखोलामा ७ र अरुण खोलामा ४ हेक्टर गरी नेपालको ११ ठाउँमा ६४ हेक्टर जग्गा मिचिएकाले चीनसँग सीमा समस्या छ भनी २०७७ असार १० मा सञ्चारमाध्यममा आएको थियो । नदी बहाव परिवर्तनका कारण नेपालको भूभाग यसरी चीनतर्फ परेको भनिएको थियो । पछि कृषि मन्त्रालयबाट प्रतिवेदन नै प्रकाशित नभएको र समाचार गलत रहेको परराष्ट्र मन्त्रालयले जानकारी गराएको थियो । यथार्थतः कृषि मन्त्रालय अन्तर्गत नापी शाखा भन्ने एकाइ नै नभएको प्रस्ट पारिएको थियो । चीनसँग सीमा जोडिएका अन्य क्षेत्रमध्ये हुम्लाको लिमीनाम्खा, गोरखाको रियु, दोलखा लाप्चाको कोर्लाङपारि, संखुवासभाको किमाथांका, दार्चुलाको जिउँजिउँ गाउँ क्षेत्रको भाग मिचियो भन्ने समाचार बेलाबखत आउने गरेका छन्् । सँगै यी क्षेत्रका जग्गा मिचिएको छैन भन्ने खण्डन पनि आउँछन् । किन यस्तो हुन्छ ?हुम्ला सीमा ः हुम्लाको लिमीनाम्खा इलाकामा चीनले नेपालको भूभाग मिची ११ भवन बनाएको छ भनेर केहीअघि थुप्रै सञ्चारमाध्यमले जनाए । यो सम्बन्धमा चीनले नेपालको भूभाग मिचेको छैन, आफ्नै भूमिमा भवन बनाएको छ भनी परराष्ट्र मन्त्रालयले २०७७ असोज ७ मा भन्यो । चिनियाँ दूतावासले पनि यही भनेर तत्कालै विज्ञप्ति निकाल्यो । अर्को वर्ष गृह मन्त्रालयको सहसचिव नेतृत्वको टालीले क्षेत्रगत निरीक्षण गरी गृहमन्त्रीसमक्ष २०७८ असोज १० मा बुझाएको प्रतिवेदनमा चीनले नेपाली भूमि मिचेको प्रस्ट प्रमाण नभेटिएकाले सीमा मिचिएको आधार देखिएन, तर सीमा व्यवस्थापनमा समस्या छ, सीमाखम्बा नं ९ मा सटाएर फलामे बार बनाइएको, खम्बा नं ५ मा एकतर्फी तरिकाले तारबार गरेको पाइयो भन्ने उल्लेख गरिएको थियो । सीमामा किचोला छछैन, नेपाल र चीनका प्राविधिक पदाधिकारीले संयुक्त रूपमा स्थानीय बासिन्दा, पालिकाका पदाधिकारी र जिल्लास्तरीय राजनीतिक नेता कार्यकर्तालाई राखेर पुराना नक्सा तथ्यांकलाई जमिनमा भिडाउँदा निर्क्योल हुन्छ । एकतर्फी रूपमा सीमाखम्बामा फलामे बार, तारजाली लगाइएको पाइए त्यसलाई अविलम्ब हटाउने व्यवस्था गरिनुपर्छ । यस्तो प्रक्रिया अपनाएर दुवैतर्फका सीमावर्ती स्थानीय बासिन्दालाई जानकारी नगराइएकाले यस्तो समाचार आउने गरेका छन् । अन्त्यमा, यस्तो अन्योल सदाका लागि हटाउन, संयुक्त सीमा समितिलाई तत्काल ब्युँत्याएर सीमावर्ती जनतालाई सीमारेखाबारे आवश्यक जानकारी गराउँदै प्रोटोकल नवीकरण गरी चीननेपालको मित्रता प्रगाढ बनाउनुपर्छ ।"
अर्थतन्त्रमा बढ्दो संकट र समाधानका उपाय,"कोभिड महामारीबाट तङ्ग्रिँदै गरेको विश्व अर्थतन्त्रमा विभिन्न राष्ट्रियअन्तर्राष्ट्रिय प्रभावका कारण फेरि समस्याहरू देखिन थालेका छन् । रुसयुत्रेन युद्धको बाछिटा विकासोन्मुख देशहरूसम्मै आइपुगेको छ । नेपालमा आर्थिक वर्ष २०७८७९ को दोस्रो त्रैमाससम्म आइपुग्दा वित्तीय क्षेत्रमा तरलता समस्या देखिन थाल्यो । २०७८ चैत मसान्तमा बैंक तथा वित्तीय क्षेत्रको सीडी रेसियो ९००६ प्रतिशत रह्यो । वित्तीय क्षेत्रमा लगानीयोग्य कोषको कमी हुन नपाओस् भनी नेपाल राष्ट्र बैंकबाट विभिन्न समयमा नीति, नियम, निर्देशन र सूचनाहरू जारी हुँदाहुँदै पनि समस्या घट्न नसकेकाले अब के हुने हो, स्पष्ट भन्न सकिने अवस्था छैन ।आर्थिक वर्ष २०७८७९ मा निक्षेप र कर्जाको वृद्धिदर क्रमशः ११ प्रतिशत र १२ प्रतिशत रह्यो । लगानीको ठूलो रकम आयातमा गएको छ, उद्देश्य नखुलेका लगानीहरू पनि आयात व्यापारतर्फै केन्द्रित छन्, घरजग्गाजस्ता क्षेत्रमा लगानी बढ्नाले तिनको मूल्य अकासिएको छ । वित्तीय क्षेत्रमा तरलता अभावले गर्दा बैंक तथा वित्तीय संस्थाहरूको लगानी ठप्पप्रायः छ । लगानी बन्द हुँदा अर्थतन्त्र चलायमान हुन सक्दैन । व्यापारव्यवसायमा थप लगानी हुन नसक्दा एकातिर उद्योगधन्दाहरूले पर्याप्त उत्पादन गर्न सक्दैनन् भने अर्कातिर आयात कम हुँदा राजस्व संकलनमा पनि नकारात्मक असर पर्छ । औद्योगिक क्षेत्रलाई चालु पुँजी कर्जाको पछिल्लो व्यवस्था प्रतिकूल रहेको उद्योग परिसंघको गुनासो छ । स्थानीय तहको चुनाव भइसक्दा र आर्थिक वर्ष (२०७८७९) को सालतमामी भइसक्दा पनि तरलता अभाव खासै कम हुन सकेन । असार मसान्तमा आइपुग्दा बैंक तथा वित्तीय संस्थाहरूलाई केही राहत अनुभव भएको थियो । विडम्बना, पहिलो त्रैमासको पहिलो महिना नबित्दै तरलता करिब १०० अर्ब हाराहारी बाहिरिएको तथ्यांकले देखाउँछ । यद्यपि भदौ १०१७ को एक सातामा वाणिज्य बैंकहरूमा ११ अर्ब रुपैयाँ थपिएर निक्षेप ४४ खर्ब ३७ अर्ब पुगेको नेपाल बैंकर्स संघले बताएको छ ।यस्तो परिस्थितिमा व्यापारिक वर्ग, लगानीकर्ता तथा सरोकारवालाहरू मौद्रिक नीतिमा आशावादी थिए । तर आर्थिक वर्ष २०७९८० को मौद्रिक नीति बैंक तथा वित्तीय संस्थाहरूका लागि सहजभन्दा पनि केही पेचिलो बनेर आएको छ । तरलता समस्या निम्नलिखित कारणले आएको हो िआर्थिक वर्ष २०७७७८ मा निक्षेप १९ प्रतिशतले बढ्दा लगानी ३० प्रतिशतले वृद्धि हुनु । लगानीको ठूलो अंश अनुत्पादक क्षेत्रमा जानु । िठूलो संख्यामा युवाहरू वैदेशिक रोजगारी तथा अध्ययनमा बाहिरिँदा विदेशी मुद्रा सञ्चिति त्यही अनुपातले बाहिरिनु । िलगानीको रकम विलासी सामानहरू, खाद्यान्न, तरकारी, फलफूल लगायतको आयातले व्यापारघाटा चुलिनु । िरेमिट्यान्सको ठूलो रकम वैधानिक बाटोबाट नआउनु र हुन्डी व्यवसाय अझै सक्रिय रहनु । िवैदेशिक लगानीको प्रतिफल फिर्ता लाँदाको केही प्रभाव पर्नु । िस्थानीय तहको चुनावमा पर्चा, पम्प्लेट, फ्लेक्स, मतपेटिका, मासु, रक्सी, अन्न, तरकारी, फलफूल आदि सबै आयात गर्नुपर्दा त्यसको सारा रकम बाहिरै जानु ।रेमिट्यान्स वैधानिक बाटोबाट आउनमा कडाइ नगर्ने, नुनदेखि सुनसम्म आयात गरिरहने, विदेशी विनिमय सञ्चिति ६९ महिनालाई मात्र पुग्ने अवस्था हुँदाहुँद पनि अर्थतन्त्र बलियो छ भन्नु तथ्यहीन हो । खण्डीकरण गरी जग्गाको कारोबारबाट कर उठाउने प्रवृत्तिले घर डढाएपछि खरानीको के दुःख भने जस्तो भएको छ । यसैले अबको समयमा समग्र अर्थतन्त्रमा आर्थिक संकट देखिने निश्चितप्रायः छ । कुनै एक वर्गसमुदायक्षेत्रले पार लगाउन नसक्ने समस्या भएकाले सबै सरोकारवाला समाधानमा लाग्नुपर्छ । अर्थतन्त्रमा देखिएको यो विषम परिस्थितिको सामना गर्न निम्नलिखित क्षेत्रवर्गले आआफ्नो भूमिका राम्ररी निर्वाह गर्नुपर्छ राज्यसरकार ः सरकारको जिम्मेवार पदमा भएकाहरूले देशको प्राथमिकता अनुसारको उपलब्धि हासिल गर्न आवश्यक नीतिनियम, कानुन तर्जुमा गर्नुपर्छ ताकि राम्रो काममा पनि बाधाअड्चन नआओस् । उत्पादनमा सहुलियत र प्रोत्साहन, प्रक्रिया सहज हुनुपर्छ । सम्पत्ति शुद्धीकरण सम्बन्धी कानुनी व्यवस्थाहरू समयानुकूल अद्यावधिक हुन नसक्दा नेपाल ग्रे लिस्टमा पर्ने सक्ने जोखिम छ । विदेशी मुद्राको सञ्चिति बढाउन चार महिनाअघि विलासिताका १० वस्तुको आयात बन्देज गरेको सरकारले सीमित व्यापारीसँगको सौदाबाजीमा अनावश्यक केही सामग्रीको आयात खुलाएर गल्ती गरेको छ । चुरोट र सुर्तीजन्य वस्तु, तास, खेलौना, कुरकुरेकुरमुरेलेज, रङ्गीन टीभी र हीराको आयात खुलाउने बेला हो त यो ? यसमा पुनर्विचार आवश्यक छ ।नेपाल राष्ट्र बैंक ः बैंक तथा वित्तीय संस्थाको नियामक निकायको भूमिका प्रभावकारी हुनुपर्ने समय हो यो । नेपाल राष्ट्र बैंकका कामहरूको प्रभाव कहिलेकाहीँ अपेक्षित नदेखिने गरेको छ । कतिपय सन्दर्भमा नियामक निकाय मुकदर्शक भएको आभास हुन्छ । कोभिडको सुरुआती समयमा कर्जाका ग्राहकहरूलाई उपलब्ध गराइएका सहुलियत तथा छुट सुविधाहरू कति सान्दर्भिक थिए भन्ने आत्मसात् गर्दै राष्ट्र बैंकले अर्थतन्त्रको रक्षाका लागि फेरि पनि सञ्जीवनी बुटी दिन सक्नुपर्छ । बैंक तथा वित्तीय संस्था ः सरकारले बैंक तथा वित्तीय संस्थाहरूलाई नाफामुखीभन्दा पनि समग्र अर्थतन्त्रको विकास, देशको समृद्धिमा कसरी सहयोग गर्न सकिन्छ भनेर उत्पादनशील क्षेत्रमा लगानी बढाउनुपर्छ । नियामक निकायले यति गर भनेपछि मात्रै त्यो क्षेत्रमा लगानी गर्ने होइन कि, हामीले कति योगदान पुर्याउन सक्छौं भनी स्वस्फूर्त रूपमा त्यस्ता कार्यमा लागिहाल्नुपर्छ । पछिल्लो समयको चालु पुँजी कर्जा सम्बन्धी व्यवस्था सही छ त ? गम्भीर प्रश्न छ । औद्योगिक कर्जाका लागि यो व्यवस्थाले नकारात्मक असर पार्छ । त्यसैले कर्जाको प्रोडक्ट अनुसार नीति बनाउनुपर्छ । सेयर कर्जामा ४ र १२ को प्रावधान रहेकामा ४ हटाइयो, अब १२ पनि हटाउनुपर्छ ।व्यापारी तथा व्यावसायिक वर्ग ः सरकार एक्लैले समग्र विकास गर्न सम्भव हुँदैन भन्ने मर्म अनुसार सार्वजनिकनिजी साझेदारीको अवधारणा अघि आएको हो । व्यापारव्यवसायमा लगानीका लागि ठूलो कोषको आवश्यक पर्ने हुनाले निजी क्षेत्रको सहभागिता महत्त्वपूर्ण मानिन्छ । व्यापारिक वर्गलाई अर्थतन्त्रको रक्तसञ्चारका रूपमा लिइन्छ । यही वर्ग हो जसले अर्थतन्त्र चलायमान गराउँछ । लगानी, वस्तु उत्पादन, आयातनिर्यात र वस्तु बिक्री गर्ने एवं राजस्व तिर्ने यो वर्ग अब वस्तु आयातमा भन्दा उत्पादनको बाटो हिँड्नुपर्छ । सरकारले त्यस अनुकूलको व्यवस्था गरिदिनुपर्छ । गैरआवासीय नागरिक वा वैदेशिक रोजगारीमा जानेहरू ः विदेशमा आय आर्जनमा लागेकाहरूले स्वदेशमा रकम वैधानिक माध्यमबाट मात्र पठाउनुपर्छ । सचेत नागरिकको कर्तव्य हो त्यो । अर्को कुरा, रेमिट्यान्स जहिले पनि उत्पादनशील क्षेत्रमा मात्र लगानी गर्नुपर्छ । त्यसो हुन सके उनीहरूकै पनि आर्थिक अवस्था राम्रो हुँदै जान्छ । सर्वसाधारण नागरिक ः हामी नेपालीमा श्रम गर्ने बानी हराएको छ, दुःख गर्न मन लाग्दैन, सबैलाई छोटो समयमा धन आर्जन गर्नु छ । चाडबाड, शुभकार्यहरू यति भड्किला हुन थालेका छन्, सामान्य खर्चले एक छेउ पुग्न छाडेको छ । देशमा उत्पादन केही छैन, भान्सादेखि भोजभतेरसम्म आयातमै निर्भर हुनुपरेको छ । गत वर्ष चीन र भारतबाट मात्र ७ अर्ब रुपैयाँको स्याउ आयात भयो । यही साउनमा मात्र ६९ करोड ८७ लाखको स्याउ भित्रिएको छ । हरेक नागरिक सचेत भई आयातित वस्तु आवश्यकताभन्दा बढी खरिद नगर्ने, सीमित प्रयोग गर्ने गर्नुपर्छ । सर्वसाधारण नागरिकले आयातित वस्तुहरूको उपयोग घटाउँदै लैजान सके विदेशी मुद्रा सञ्चितिमा दबाब कम हुन्छ । छत्कुली राष्ट्रिय वाणिज्य बैंककी उपकार्यकारी अधिकृत हुन् ।"
तलब खुवाउन विदेशबाट पैसा ल्याउनुपर्ने अवस्था छ : प्रधानमन्त्री,"काठमाडौं (कास) प्रधानमन्त्री शेरबहादुर देउवाले मुलुकको दुर्गतिको जिम्मेदार कर्मचारी कि राजनीतिक दल भनी प्रश्न गरेका छन् । निजामती सेवा दिवसका अवसरमा सिंहदरबारमा आयोजित कार्यक्रममा उनले मुलुकको विकास निर्माणमा देखिएको सुस्ततासँग जोडेर कर्मचारीको कार्यशैली र क्षमतामाथि प्रश्न उठाए । उनले राजनीतिज्ञलाई दोष दिएर केही नहुने उल्लेख गर्दै कर्मचारीतन्त्र सफल नभए देश अघि बढ्न नसक्ने बताए ।प्रधानमन्त्री देउवाले खटाएको स्थानमा कर्मचारी नजाने गरेको, गए पनि हाजिर गरेर फर्कने गरेको बताए । २५ वर्षसम्म एउटै बाटो बनेको छैन । दुर्गमा कर्मचारी जाँदै जाँदैनन् । साइन गरेर फर्किहाल्छन् । बाटो बनाउने हामीलाई थाहा छैन । त्यो इन्जिनियरले बनाउने हो । पैसा नपुगे सरकार दिन तयार छ सरकार, उनले भने । ठाउँठाउँमा भएका सरकारलाई कहाँबाट पैसा ल्याउने भन्दै उनले तलब खुवाउन विदेशबाट पैसा ल्याउनुपर्ने अवस्था भएको बताए । देश विकासका लागि राजनीति दल र कर्मचारीतन्त्रले एक भएर काम गर्नुपर्नेमा देउवाले जोड दिए ।"
'रुसविरुद्धका प्रतिबन्धले युरोपेली जनजीवन मारमा,"एजेन्सीहरू (मस्को) रुसी राष्ट्रपति भ्लादिमिर पुटिनले पश्चिमा देशहरूले रुसविरुद्ध लगाएका प्रतिबन्धको निन्दा गर्दै त्यसले युरोपलाई मारमा पारेको बताएका छन् । आफ्नो देशविरुद्धका प्रतिबन्ध जोखिममा पार्ने ज्वरो भएको उनको भनाइ छ । रुसको भ्लादिभोस्तोकमा आयोजित पूर्वी आर्थिक मञ्चको कार्यक्रमलाई सम्बोधन गर्दै पुटिनले रुस पश्चिमाहरूको आर्थिक प्रहारसँग जुधिरहेको बताए । तर प्रतिबन्धका नाममा युरोपेलीको गुणस्तरीय जीवनयापनको अवस्थाको अन्त्य भएको र गरिब देशहरूले खानेकुरामा पहुँच गुमाएको रुसी राष्ट्रपतिको भनाइ छ ।पुटिनको चेतावनीका बाबजुद युरोपेली संघको कार्यकारी नियकाले भने रुसी इन्धन आयातमा सीमा तोक्ने प्रस्ताव गरेको छ । पुटिनले क्रुर युद्धका लागि लगानी जुटाउने भएकाले हामीले रुसको राजश्व घटाउनै पर्छ, युरोपेली आयोगकी अध्यक्ष उर्सुला भोन डेर लिएनले भनेकी छन् । युक्रेनको अन्नका विषयमा युरोपेली मुलुकले गरिब देशहरूलाई छल गरेको पुटिनको दाबी छ । रुसी फौजले कैयौं महिनासम्म युक्रेनको समुद्री बन्दरगाहलाई नाकाबन्दी गरेका थिए । तर अगस्ट सुरुमा निर्यात थालिएपछि खाद्यान्न बोकेका दुईवटा मात्र पानीजहाज अफ्रिकातर्फ गएका जनाइएको थियो । त्यसबारे प्रतिक्रिया दिँदै पुटिनले भने, तर वास्तविकता त्यस्तो होइन । यसबारेको सम्झौताका विषयमा आफू पुनः छलफल गर्न खोजेको पुटिनले बताए । तर युक्रेनले उक्त दाबी आधारहीन भएको जनाएको छ । युक्रेने उत्तर एटलान्टिक सन्धि संगठन (नाटो) संलग्न हुने तयारी गरेपछि रुसले गत फेब्रुअरी २४ मा रुसले आक्रमण सुरु गरेको हो । त्यसयता रुसले करिब २० प्रतिशत युक्रेनी भूभाग कब्जा गरिसकेको छ । पछिल्लो समय रुस युक्रेनी राजधानी किभ र उत्तरी क्षेत्रबाट पछि हटेको जनाइएको छ । दक्षिण र पूर्वमा युक्रेनी फौजले रुसी सेनालाई भगाउन भीषण आक्रमणहरू गरेका जनाइएको छ । रुसले आक्रमण सुरु गरेसँगै पश्चिमा देशहरूले रुसी राजनीतिज्ञ, नागरिक, व्यवसायी र राज्यद्वारा सञ्चालित कम्पनीहरूमाथि प्रतिबन्ध लगाएका थिए । रुसले प्राविधिक कारण देखाउँदै जर्मनीसँग जोडिएको मुख्य नर्डस्ट्रिम१ पाइपलाइन बन्द गरिदिएपछि युरोपेली संघले रुसी ग्यास र तेलको निर्भरता कम गर्ने उपाय खोजिरहेको छ । पाइपलाई बन्द भएसँगै जसका कारण ऊर्जाको मूल्य अकासिएको छ । ऊर्जा संकट अन्त्य गर्न वैकल्पिक उपायको खोजी गर्न युरोपेली संघका मन्त्रीहरूले शुक्रबार छलफल गर्दै छन् । रुसी ग्यासको मूल्यमा सीमा तोक्ने प्रस्ताव मूर्खतापूर्ण भएको भन्दै पुटिनले कडा आलोचना गरेका बीबीसीले जनाएको छ । पश्चिमा देशले अन्य देशमाथि आफ्नो व्यवहार लाद्न खोजेको पुटिनको आरोप छ । रुसमाथिको प्रतिबन्धको असर युरोपले पनि खेपिरहेको पुटिनको भनाइ छ । यद्यपि, त्यसको असर रुसमा पनि परेको छ । पछिल्लो समय रुसमा महँगी बढेको छ भने विभिन्न कम्पनीले आफूलाई अत्यावश्यक पार्टपुर्जा आयात गर्न नपाएका जनाइएको छ । कार्यक्रममा सम्बोधन गर्दै पुटिनले मानिसहरूको आँखै अगाडि अमेरिकी डलर, पाउन्ड र युरोप्रतिको विश्वास खस्किरहेको बताएका छन् । रुसले केही नगुमाएको र नगुमाउनेमा आफू ढुक्क रहेको पुटिनको भनाइ छ । कसैले रुसलाई जति एक्ल्याउन खोजे पनि त्यो सम्भव छैन, पुटिनले भने । तर रुसले आफ्नो ऊर्जा स्रोतका आधारमा युरोपलाई धम्क्याइरहेको युक्रेनी विदेशमन्त्री दिमित्रो कुलेबाको दाबी छ । पुटिनले युरोपका हरेक घरको स्थिरता र स्वास्थ्य बिगार्ने प्रयास गरिरहेका छन्, उनले भने । कार्यक्रममा चिनियाँ नेता ली झान्सुले पनि सहभागिता जनाएका बताइएको छ । राष्ट्रपति पुटिनले अर्को साता उज्वेकिस्तानमा चिनियाँ समकक्षी सी चिनफिङसँग भेटवार्ता गर्ने जनाइएको छ । रुसले युक्रेनमाथि आक्रमण सुरु गरेयता दुई नेताबीचको यो पहिलो भेट हुनेछ ।"
अस्ट्रेलियाको दुर्घटनामा ५ बालबालिकाको मृत्यु,अस्ट्रेलिया (कास) अस्ट्रेलियाको सिड्नीमा भएको कार दुर्घटनामा ५ बालबालिकाको मृत्यु भएको छ । मृत्यु हुनेमा स्थानीय विद्यालयमा कक्षा ९ र ११ मा अध्ययनरत विद्यार्थीहरू रहेको प्रहरीले जनाएको छ । सिड्नीबाट करिब एक सय किलोमिटरको दूरीमा रहेको बक्सन भन्ने स्थानमा मंगलबार साँझ एउटा कार दुर्घटना भएको हो ।दुर्घटनामा १४ वर्षका दुई बालिका र १५ वर्षकी एक बालिकाको मृत्यु भएको छ भने १५ र १६ वर्षका दुई बालकले समेत दुर्घटनामा ज्यान गुमाएका छन् । ६ जना सवार कार रातिको करिब ८ बजे एउटा रूखमा ठोक्किएको प्रहरीलाई उद्धृत गर्दै द गार्जिएनले जनाएको छ । दुर्घटनामा सवारी चालक १८ वर्षका एक युवक भने घाइते भएका छन् । उनको स्थानीय अस्पतालमा उपचार भइरहेको जनाइएको छ ।प्रहरीले दुर्घटनाको थप अनुसन्धान गरिरहेको जनाएको छ । मृतक सबै स्थानीय पिक्टन हाइस्कुलमा अध्ययनरत रहेका थिए । छानबिनका लागि प्रहरीको अनुसन्धान टोली घटनास्थल पुगिसकेको छ भने विद्यालयका शिक्षक तथा विद्यार्थीलाई आवश्यक सहयोग उपलब्ध गराइएको एबीसीले जनाएको छ । घटनापछि राज्यका प्रिमियर डोमिनिक पेरोटेले विद्यालयमा पुगेर श्रद्धाञ्जली व्यक्त गरेका छन् भने प्रहरीले दुर्घटनाग्रस्त कार ४ जना यात्रुका लागि मात्र चलाउने मिल्ने भए पनि ६ जना सवार रहेको भन्दै अनुसन्धान गरिरहेको जनाएको छ ।
फ्रान्समा गर्मीले यस वर्ष ११ हजारको मृत्यु,"पेरिस (कास) फ्रान्समा यस वर्षको उच्च गर्मीका कारण ११ हजार नागरिकको मृत्यु भएको दाबी गरिएको छ । नेसनल इन्स्टिच्युट अफ स्ट्याटिस्टिक्स एन्ड इकोनोमिक स्टडिज (इन्सी) को प्रतिवेदनअनुसार तीन पटकको लहरबाट ११ हजार नागरिकको मृत्यु भएको हो ।फ्रान्समा जुन १५ देखि २२, जुलाई १५ देखि १८ र जुलाई ३१ देखिमध्य अगस्टसम्म गरी तीनपटक उच्च गर्मीको लहर आएका थिए । हाल गर्मीयाम कायमै रहे पनि तापक्रम केही घटेको छ ।जुलाई १९ मा सबै कारणबाट भएका मृत्यु उच्चस्तरमा पुगेको थियो । जुलाई महिनाको कुल मृत्यु ५२ हजार ४ सय छ । यो २०१९ को जुलाईको तुलनामा १३ प्रतिशत बढी हो, इन्सीले भनेको छ । सन् २०२२ को जुनमा मृत्युको संख्या २०१९ को जुनको तुलनामा चार प्रतिशतले बढी थियो । सन् २०२२ को जुन १९ मा सबै कारणबाट हुने मृत्युको संख्या सबैभन्दा बढी देखिएको हो । फ्रान्समा मृत्युदर मूल्यांकन गर्न इन्सीले कोरोना महामारीभन्दा अगाडि अर्थात् सन् २०१९ को तथ्यांकसँग तुलना गरेको हो । हाल सार्वजनिक गरिएको तथ्यांक अझै परिमार्जित हुने र मृत्युको संख्या अझै बढ्न सक्ने इन्सीले जनाएको छ ।"
ब्याजदर घटाउन आफैं ट्रेजरी बिल किन्दै राष्ट्र बैंक,"(काठमाडौं)  ब्याजदर बढ्न नदिन राष्ट्र बैंकले आफैं सरकारी ऋणपत्र (ट्रेजरी बिल) खरिद गर्न थालेको छ । बैंक तथा वित्तीय संस्थाले उच्च ब्याजदर माग गर्न थालेपछि डेढ महिनायता राष्ट्र बैंक आफैंले कम ब्याजदरमा धमाधम ट्रेजरी बिल खरिद गर्न थालेको हो । जसअनुसार गत साउन १० यता राष्ट्र बैंकले ३७ अर्ब ५ करोड रुपैयाँ बराबरको ट्रेजरी बिल खरिद गरिसकेको छ । पछिल्लो पटक साउन २१ मा औसत ९०३ प्रतिशत ब्याजदर (बट्टादर) मा १ अर्ब ६० करोड रुपैयाँ बराबरको ट्रेजरी बिल खरिद गरेको थियो । बैंकहरूले ९ प्रतिशतभन्दा बढी ब्याजदर माग गरेपछिराष्ट्र बैंक आफैंले उक्त सीमा नबढ्नेगरी खरिद गर्न थालेको हो ।बैंक तथा वित्तीय संस्थाहरूले ट्रेजरी बिलमा उच्च ब्याजदर माग गरेपछि राष्ट्र बैंक आफैंले खरिद गर्न थालेको राष्ट्र बैंक अनुसन्धान विभाग प्रमुख प्रकाशकुमार श्रेष्ठले स्पष्ट पारे । बैंक तथा वित्तीय संस्थाले उच्च ब्याजदर माग गरिरहेको बेला राष्ट्र बैंक आफैंले कम ब्याजदरमा ट्रेजरी बिल खरिद गर्दा एकातिर ब्याजदर धेरै माथि जान पाउँदैन भने अर्कोतिर बजारमा मुद्रा आपूर्ति बढ्छ, उनले भने, बजारमा तरलता अभाव कायमै रहेकाले पनि राष्ट्र बैंक आफैंले ट्रेजरी बिल खरिद गरेको हो ।चालु आर्थिक वर्षको मौद्रिक नीतिमार्फत राष्ट्र बैंकले स्थानीय तरलता सुविधा (एसएलएफ) को ब्याजदर (बैंकदर) बढाएर ८५ प्रतिशत पुर्याएको छ । यही ब्याजदरमा राष्ट्र बैंकबाट एसएलएफ लिने अनि त्योभन्दा महँगो दरमा ट्रेजरी बिलमा लगानी गर्ने बैंकहरूको प्रवृत्ति निरुत्साहित गर्न पनि आफैंले खरिद गरेको श्रेष्ठले बताए । गत वर्ष बैंक तथा वित्तीय संस्थाले एसएलएफमार्फत धेरै रकम लिएका थिए । त्यो रकम लिएर ट्रेजरी बिलमा लगानी गरे, उनले भने, अहिले पनि त्यही प्रवृत्ति दोहोरिन थालेपछि निरुत्साहनगर्न खोजिएको हो ।पछिल्लो समयमा राष्ट्र बैंकले खरिद गरेको ट्रेजरी बिल नयाँ नभएर पुरानोको नवीकरण हो । बैंक तथा वित्तीय संस्थाले यसअघि खरिद गरेको ट्रेजरी बिलको परिपक्को अवधि पूरा भएपछि नवीकरण गरिएको हो । ट्रेजरी बिलको नवीकरण बैंक तथा वित्तीय संस्थाले धेरै ब्याजदर माग गर्न थालेपछि राष्ट्र बैंकले आफैं खरिद गरेको हो । यसरी राष्ट्र बैंक आफैंले ट्रेजरी बिल खरिद गरेको घटना नयाँ नभए पनि केही वर्षयता खरिद गरेको थिएन । गत आवको अन्तिमतिर बैंक तथा वित्तीय संस्थाले राष्ट्र बैंकबाट ७ प्रतिशतमा एसएलएफ सुविधा लिएर १४ प्रतिशत ब्याजदरसम्ममा ट्रेजरी बिलमा लगानी गरेका थिए, राष्ट्र बैंकका एक अधिकारीले भने, अहिले पनि बैंकहरूले त्यस्तै गर्न थालेका थिए । खासमा त्यसलाई रोक्न खोजेको मात्र हो ।ट्रेजरी बिलबाट सिधै राम्रो प्रतिफल पाएकै कारण गत आर्थिक वर्षमा करिब ६ महिनासम्म बैंक तथा वित्तीय संस्थाले कर्जा प्रवाह ठप्प पारेको अवस्थामा पनि वार्षिक रूपमा औसत २३ प्रतिशतले खुद नाफा बढेको थियो । राष्ट्र बैंक आफैंले ट्रेजरी बिल खरिद गर्नु भनेको पैसा छापेर बजारमा पठाउनु भन्ने हो । यसले बजारमा मुद्रा आपूर्ति बढाउँछ । वित्तीय प्रणालीमा तरलताको अवस्था हेरेर पनि ट्रेजरी बिल आफैं खरिद गरिएको राष्ट्र बैंकले जनाएको छ । गत आर्थिक वर्षमा बैंक तथा वित्तीय संस्थाले एसएलएफमार्फत राष्ट्र बैंकबाट ९१ खर्ब ७० अर्ब रुपैयाँ अल्पकालीन सापटी लिएका थिए । यस्तै, चालु आर्थिक वर्षमा गत असार १ देखि भदौ २१ सम्ममा यो आँकडा १४ खर्ब १६ अर्ब रुपैयाँ छ । बैंक तथा वित्तीय संस्थाले ट्रेजरी बिलको धितोमा राष्ट्र बैंकबाट अल्पकालीन रूपमा लिने कर्जा सुविधा एसएलएफ हो । बैंक तथा वित्तीय संस्थाले ट्रेजरी बिलमा गरेको लगानीको अधिकतम ९० प्रतिशतसम्म एसएलएफ सुविधा लिन पाउँछन् । चालु आर्थिक वर्षको मौद्रिक नीतिमार्फत राष्ट्र बैंकले एसएलएफको ब्याजदर बढाएको छ भने त्यसमार्फत कर्जा लिने प्रक्रियामा पनि केही कडाइ गरेको छ । जसअनुसार हाल बैंक तथा वित्तीय संस्थाले अघिल्लो साताको अन्त्यमा कायम रहेको सम्बन्धित संस्थाको स्वदेशी मुद्रामा रहेको कुल निक्षेपको १ प्रतिशतभन्दा बढी बक्यौता नहुने गरी मात्र एसएलएफ लिन पाउँछन् । राष्ट्र बैंकले तोकेको ऋणपत्रको धितोमा अधिकतम ५ दिनसम्मको स्थायी तरलता सुविधा बैंक दरमा उपलब्ध गराइनेछ, राष्ट्र बैंकले भनेको छ ।नयाँ आर्थिक वर्ष सुरु भएयता वित्तीय प्रणालीमा धमाधम निक्षेप घटिरहेको छ । साउन १ देखि भदौ दोस्रो सातासम्म करिब साढे १ खर्ब रुपैयाँभन्दा बढी निक्षेप वित्तीय प्रणालीबाट बाहिरिसकेको छ । त्यसो त ५ वर्षयता हरेक वर्ष असार मसान्तको तुलनामा साउनमा बैंक तथा वित्तीय संस्थाको निक्षेप घट्दै आएको छ । तर, अघिल्ला वर्षहरूको तुलनामा यो वर्ष बैंकहरूको निक्षेप धेरैले घटेको छ ।राष्ट्र बैंकको तथ्यांकअनुसार ०७४७५ असारको तुलनामा ०७५७६ साउनमा करिब १० अर्ब ३३ करोडले निक्षेप घटेको थियो । ०७५७६ असारको तुलनामा ०७६७७ साउनमा करिब १४ अर्ब २० करोडले र ०७६७७ असारको तुलनामा ०७७७८ साउनमा करिब ५ अर्बले निक्षेप घटेको थियो । गत आर्थिक वर्षको तुलनामा चालु आर्थिक वर्षको साउनमा बैंक तथा वित्तीय संस्थाकोनिक्षेप करिब ८० अर्ब रुपैयाँले घटेको राष्ट्र बैंकको तथ्यांक छ ।"
भारतीय सस्तो केराको आयात रोक्न किसानको माग,"(चितवन)  आगामी भदौ २९ सम्म भारतीय केराको आयात नरोकिए आन्दोलन गर्ने चितवनका केरा उत्पादक किसानहरूले चेतावनी दिएका छन् । चितवन केरा उत्पादक संघले बुधबार बिहान रत्ननगरमा पत्रकार सम्मेलन गरी मागलाई धान्ने गरी स्वदेशमै पर्याप्त उत्पादन भइरहेको दाबी गरेको छ । चाडपर्वका बेला हुने मागलाई धान्ने केरा देशभित्रै उत्पादन भएको छ । त्यसैले बाहिरबाट केरा आयात गर्न आवश्यक छैन, संघका अध्यक्ष माधवप्रसाद घिमिरेले भने ।साउन सकिएलगत्तै धमाधम भारतीय केरा आउन सुरु भएका कारण स्वदेशी किसान मर्कामा परेको संघका महासचिव जनकराज पन्तले बताए । उनका अनुसार साउनसम्म तापक्रम धेरै हुने भएका कारण लामो बाटो पार गरेर भारतीय केरा नेपाल आउँदैनन् । त्यसैले साउनसम्म नेपाली केराको खपत राम्रै रहेको थियो । सरकारले केरा आयात गर्न पनि एलसी अनिवार्य गरेपछि भारतबाट भित्रिन कम भएको थियो । तर, तापक्रम क्रमशः घट्दै गएको र एलसी खोलेनखोलेको कडाइका साथ नियमन हुन छाडेपछि आयात बढेको उनले सुनाए ।यसको असर नेपाली केराको मूल्यमा परेको छ । नेपाल केरा उत्पादक महासंघका अध्यक्ष विष्णुहरि पन्तका अनुसार जेठमा मालभोग केरा दर्जनको ९० रुपैयाँ र हरियो केरा जी नाइन ६० रुपैयाँमा बारीबाटै बिक्री भएको थियो । अहिले दर्जनको ३० रुपैयाँमा झरेको छ । जबकि केराको उत्पादन लागत नै ३० रुपैयाँ पर्न आउँछ । आउँदो २ महिना मुख्य सिजन हो । यो बेला देशभर साढे ३ लाख मेट्रिक टन केरा आवश्यक पर्छ । त्यत्ति केरा हामी उत्पादन गर्न सछौं । त्यसैले आयात गर्नुपर्दैैन, उनले भने । अहिले भारतबाट काठमाडौंमा मात्रै दैनिक ८१० ट्रक केरा भित्रिएको उनले जनाए । जसले गर्दा स्वदेशी उत्पादनको खपतमा मार परेको छ । नेपाली किसानले सरकारको कुनै सहयोगबिनै उत्पादन गरेका छन् । मलका लागि सास्ती छ । जग्गा भाडामा पाउन उत्तिकै समस्या छ । तर, भारतमा किसानले राम्रो अनुदान पाएका छन् । त्यसैले मूल्य कम हुन्छ नै । गुणस्तरमा धेरै फरक छैन । केही सस्तो हुने भएका कारण व्यापारीले भारतीय केरा मगाउँछन्, उनले भने । मुख्य सिजनमा नेपाली केरा बिक्री नहुने र मूल्य नपाउने अवस्था रहे धेरै किसानको उठिबास लाग्ने उनको भनाइ छ ।किसानहरूलाई पलायन हुनबाट रोक्न भारतीय केरा नियन्त्रण गर्न आवश्यक छ । यहाँका व्यवसायीले नेपाली केरा नै किनुन् । मगाएका छन् भने एक हप्ताको समय दिन्छौं । २९ गतेपछि पनि भारतीय केरा आए हामी चरणबद्ध आन्दोलनमा जान्छौं, चितवन केरा उत्पादक संघका अध्यक्ष घिमिरेले चेतावनी दिए । आन्दोलन गर्नुपरे त्यसपछि आउन सक्ने विषम परिस्थितिको जिम्मेवार किसानहरू नहुने उनले बताए । संघका अनुसार चितवनमा मात्रै ७ सय २२ जना किसान केरा खेतीमा संलग्न छन् । मुलुकभर वर्षमा १० लाख मेट्रिक टन केरा उत्पादन हुन्छ । आत्मनिर्भर हुने बाटोमा लागेको केरा उत्पादनलाई संरक्षण गर्नुपर्ने दायित्व सरकारले पूरा गर्नुपर्नेमा महासंघ अध्यक्ष पन्तले जोड दिए । केरा उत्पादन हुने अरू जिल्लाका किसानहरू पनि आन्दोलनमा सरिक हुने उनको भनाइ छ ।"
चार पटक म्याद थप्दा पनि सकिएन काम,"(काठमाडौं)  कोटेश्वर बस्ने चिकित्सक सन्तोष विक्रम भण्डारी शंखरापुर नगरपालिका७ स्थित सुष्मा कोइराला मेमोरियल अस्पताल पुग्न हरेक बिहान ६ बज्नुअगावै घरबाट निस्कन्छन् । नियमित कामका लागि उनलाई ८ बजेभित्र अस्पताल पुग्नै पर्छ । तर, सडकको दुरवस्थाका कारण सबेरै यात्रा तय गर्दै आएका छन् । सडकको समस्या ७ वर्षदेखि झेल्दै आएको छु, उनले भने, १४ वर्षयता अहिले जस्तो सडककै कारण सास्ती कहिल्यै खेप्नु परेको थिएन ।सडक विस्तार थाल्नुअघि कोटेश्वरबाट उनी आधा घण्टामा अस्पताल पुग्थे । अहिले डेढ घण्टाभन्दा बढी लाग्छ । सडक भत्काउनुअघि धेरै सास्ती हुँदैन थियो, उनले भने, अहिले सडक खनेर अलपत्र छ । जताततै खाल्डैखाल्डा छन् । सडकै कारण समयमै अस्पताल पुग्न धौधौ पर्छ । चावहिलजोरपाटीसाँखु सडकअन्तर्गत दक्षिणढोकाबाट उकालो लागेपछि सास्ती सुरु हुन्छ । अस्पतालमा विशेषगरी आगोले पोलेका, एसिड प्रहार भएका लगायत समस्या लिएर शल्यक्रिया गर्नुपर्ने बिरामी आउँछन्, उनले भने, सडकको हालत यति खराब छ कि बिरामीलाई समयमै अस्पताल पुर्याउन धेरै सकस हुन्छ ।यो सडकका कारण सास्ती खेप्ने उनी एक्ला होइनन् । यात्रु, स्थानीय र व्यवसायी सबै वर्ग मारमा परेका छन् । कागेश्वरी मनोहरा नगरपालिका५ थलीमा कपडा पसल गर्दै आएकी शान्ति चौलागाईंका अनुसार पसलमा मास्क नलगाई बस्न सकिन्नँ । पानी नपर्दा सडकमा धुलो उडेर नजिकैको पनि केही देखिँदैन । धूवाँधूलोले रुघाखोकी लागिरहन्छ । बिहान उठ्दा घाँटी दुखेर हैरान भइएको छ, उनले सुनाइन्, धूलोले पसलका नयाँ कपडा बिग्रिएर बिक्री गर्नै समस्या छ ।उनका अनुसार विस्तार सुरु भएयता थलीमा मात्र कालोपत्रे गर्ने भन्दै ३ पटकसम्म ग्राभेल गरिएको थियो तर भएन । बर्खा लाग्ने बेला ग्राभेल गरिन्छ, त्यसपछि पानीले बगाएर खाल्डाखुल्डी हुन्छ । फेरि डोजर ल्याएर खाल्डाखुल्डी सम्याउने गरिन्छ, उनले भनिन्, केही समयअघि स्थानीयले आन्दोलन गरेर सडक अवरुद्ध गरेपछि अहिले बनाउन सुरु गरेको जस्तो भने गरेका छन् । तर, उनलाई यस पटक पनि कालोपत्र हुने आस छैन । सडकमा भएका खाल्डाखुल्डीले दुर्घटनाको जोखिमसमेत बढेको चालकहरू नै बताउँछन् । अर्कोतर्फ सवारी साधन चाँडै बिग्रने र पुरानोसमेत हुने गरेको उनीहरूको भनाइ छ । कागेश्वरी मनोहरा५ का अध्यक्ष शंकर पाण्डे बर्खा सकिएपछि निर्माण व्यवसायी सडक कालोपत्र गर्न तयार रहेको दाबी गर्छन् । यत्रो वर्षदेखि अलपत्र बाटो पानी परेको बेला हिलो हुँदैन त ?, उनले प्रतिप्रश्न गरे, हामी निर्वाचित भएर आएदेखि नै यही काममा लागिरहेका छौं । ठेकेदारहरूसँग कुरा भइरहेकाले उनीहरू छिटो काम सक्न तयार छन् । काठमाडौं उपत्यका सडक विस्तार आयोजनाले चाबहिलजोरपाटीसाँखु सडकलाई चारखण्डमा विभाजन गरी ठेक्का लगाएको हो । पहिलो खण्ड चाबहिल क्षेत्रको काम सकिएको छ । तर, ठाउँठाउँमा कालोपत्र उप्किसकेको छ । दक्षिणढोका खण्डबाट सडकको बेहाल सुरु हुन्छ । कतै खाल्डैखाल्डा छन् त कतै कालोपत्रको नामोनिसान भेटिँदैन । नाली बनाइएको छैन । दक्षिणढोकाबाट थलीसम्म बर्खाले सडक हिलाम्मे छ । घाम लाग्दा सडक धूलोले कुहिरीमण्डल बन्छ ।यो खण्डको ठेक्का बज्रगुरुबिरुवाखानी जेभीले लिए पनि काम बिरुवा कन्स्ट्रक्सनले गर्दै आएको छ । २०७२ असोज १३ मा भएको सम्झौताअनुसार २०७५ वैशाख १४ भित्र निर्माण सक्नुपर्ने थियो । तर, चार पटक म्याद थप गर्दा प्रगति ७५ प्रतिशत मात्र छ । ४५ करोड ६९ लाखमा ठेक्का लागेकोमा ३१ करोड ४६ लाख ४५ हजार रुपैयाँ भुक्तानी भइसकेको छ । तर, योजनाको लागत बढाएर ५० करोड ७१ लाख ४४ हजार रुपैयाँ पुर्याइएको छ । ३ किलोमिटर लामो यो खण्डमध्ये बढी समस्या थलीको ७ सय मिटर क्षेत्रमा छ । सम्झौताअनुसार काम गर्न नपाउँदा ढिलाइ भएको बिरुवा कन्स्ट्रक्सनले दाबी गर्दै आएको छ ।स्थानीयले सडकमा पर्ने घरलगायतका संरचना भत्काउन नदिँदा समस्या भएको कन्स्ट्रक्सनका इन्जिनियर उमेश पौडेलले बताए । हाल थली क्षेत्रमा सडकको पेटी बनाउने काम भइरहेको छ, उनले दाबी गरे, मौसमले साथ दिए दसैंअघि कालोपत्रको काम पनि सक्छौं । यो खण्डमा अब २ किमि सडक कालोपत्र गर्न बाँकी रहेको उनले बताए ।तेस्रो खण्ड नारायणटारस्थित वाग्मती पुलदेखि थली उकालोसम्म पर्छ । बज्रगुरुच्याङमिलाखानी जेभीले ठेक्का लिएको २४ किमि लामो यो खण्डको भौतिक प्रगति ७५ प्रतिशत मात्र छ । एक वर्षयता १ प्रतिशत मात्र काम सकिएको छ । सम्झौताअनुसार २०७५ पुस १४ मै विस्तार सकिनुपर्ने हो तर ४ पटक म्याद थपिइसकेको छ । ३१ करोड ८१ लाख ४७ हजारमा ठेक्का लागेकोमा अहिले लागत ३६ करोड ४८ हजार पुगिसकेको छ । निर्माण कम्पनीले २६ करोड ६७ लाख ७१ हजार रुपैयाँ भुक्तानी लिइसकेको छ ।यसैगरी, ब्रह्मखेलदेखि सम्बुटारसम्म २४६ किमि सडक विस्तारको ठेक्का बीटीसुनकोसीवर्ल्डवाइड जेभीले लिए पनि काम पूरा भएको छैन । यो खण्डको पनि चौथो पटक म्याद थप भइसकेको छ तर भौतिक प्रगति ८२ प्रतिशत मात्र छ । सम्झौताअनुसार २०७५ पुस १४ मा काम सकिनुपर्ने हो । निर्माण कम्पनीले २७ करोड ७५ लाख रुपैयाँ भुक्तानी लिइसकेको छ । २६ करोड ६४ लाख १८ हजार रहेको प्रारम्भिक ठेक्का रकम संशोधन भएर ३२ करोड १४ लाख ५० हजार रुपैयाँ पुगेको छ । काठमाडौं उपत्यका सडक विस्तार आयोजनाले भने यो खण्डको काम अन्तिम चरणमा रहेको दाबी गरेको छ ।आयोजनाका सूचना अधिकारी महानन्द जोशीले बाँकी रहेको खण्डमा असोजबाट कालापत्रको काम सुरु गर्ने तयारीमा रहेको बताए । सबैतिरका पुराना ठेक्का सक्ने योजना हो । असारसम्म ठेक्का टुंग्याउन सकिएला भन्ने थियो, त्यो हुन सकेन, उनले भने, थली खण्डमा सडकमा पर्ने स्थानीयका घर, संरचना हटाउन नसक्दा काममा ढिलाइ भएको हो । निर्माण कम्पनी चाँडो काम सक्न तयार रहेकाले जनप्रतिनिधिमार्फत निर्माणमा अवरोध नगर्न र सडकमा पर्ने संरचना हटाइदिन उनले स्थानीयलाई आग्रह गरिएको सुनाए । पुससम्म म्याद थप गरिएकाले यो बेलासम्म सबै काम पूरा हुने उनको भनाइ छ । पुससम्म पनि नसकिए ठेक्का तोड्नुको विकल्प छैन, उनले भने ।थलीमा स्थानीयकै कारण सडक बनाउन समस्या भएको सडक विभागका महानिर्देशक अर्जुनजंग थापाले समेत दाबी गरे । ग्राभेल गर्दा बाँस गाडेर काम गर्न दिएनन् । स्थानीयकै कारण बनाउन समस्या भएको हो, उनले भने, सडकमा पर्ने घर भत्काउन नदिएपछि उपलब्ध चौडाइमा सडक सम्पन्न गरिनेछ ।"
एलिकाको दसैंतिहार अफर,"काठमाडौं (कास) नेपालका लागि एलिकाका उत्पादनको आधिकारिक वितरक सीजी इलेक्ट्रोनिक्सअन्तर्गत ईओएल प्रालिले एलिका उत्पादनको खरिदमा ग्राहकलाई उपहार प्रदान गर्ने भएको छ । एलिका ब्रान्ड भान्साको उपकरणका लागि प्रसिद्ध छ । दसैंतिहार मनाऔं, खुसीमा रमाऔं भन्ने नारासहित जारी अफरअन्तर्गत एलिकाका चिम्नी, कुक टप, हब, कुकिङ रेन्ज, बिल्टइन ओभन, बिल्टइन माइक्रोवेभ ओभन खरिदमा सीजी ब्रान्डको इलेक्ट्रिक केट्टल उपहार प्रदान गरिने कम्पनीले जनाएको छ । यो योजना भदौ १३ देखि लागू गरिएको छ ।"
तेस्रो 'टीबीसी जब फेयर सम्पन्न,"काठमाडौं (कास) थापाथलीस्थित द ब्रिटिस कलेज (टीबीसी) ले आयोजना गरेको टीबीसी जब फेयर सम्पन्न भएको छ । कलेजले फ्रक्स जबको सहकार्यमा थापाथलीस्थित आफ्नै भवनमा सेप्टेम्बर २ मा फेयर आयोजना गरेको हो । फेयरमा उत्पादन, रिटेल, अकाउन्टिङ, सूचना प्रविधि तथा विभिन्न क्षेत्रमा काम गर्दै आएका २५ बहुराष्ट्रिय तथा नेपाली कम्पनीको उपस्थिति थियो । कम्पनीका प्रतिनिधिहरूले टीबीसीमा अध्ययनरत विद्यार्थी तथा पूर्वविद्यार्थीलाई क्षमताका आधारमा कामको अवसर दिएका छन् । उक्त अवसर प्रदान गर्ने कम्पनीहरूमा लिपफ्रग, दराज, चौधरी ग्रुप, आईएमएस, बियोन्ड आईडी, नेपाल पेमेन्ट सोलुसन (डीजीहब), सुबिसु केबलनेट, जिनिएस डिजाइन्स प्रालि, एक्ट ३६०, यति एयरलाइन्स, ईसेवा, गेन्स, रिगो टेक्नोलोजीलगायत छन् ।"
"लिट्मस केबल्सको अफर 'वायरिङ दमदार, घर सानदार","काठमाडौं (कास) लिट्मस केबल्स ब्रान्डले चाडपर्वको अवसरमा वाइरिङ दमदार, घर सानदार योजना ल्याएको छ । यो योजनाअन्तर्गत ५ जना विजेताहरूले हरेक साता भ्याकुम क्लिनर, एयर प्युरिफायर, मिनी रेफ्रिजेरेटर, रेडमी नोट ११ प्रो, स्मार्ट वाच, इयरबड्स र ट्रिमरजस्ता इलेक्ट्रोनिक्स उपहार जित्न सक्नेछन् । लक्की ड्रमा सहभागी हुन ग्राहकले न्यूनतम ५० हजार रुपैयाँको लिटमस केबल खरिद गरी वायरिङ प्रक्रियाको फोटोसहितको बिल केबल्सको वेबसाइटमा पठाउनुपर्नेछ । योजना भदौ २० देखि कात्तिक २० सम्म मान्य हुनेछ ।"
एनआईसी एसिया क्यापिटलले घरमै पुगेर डिम्याट खाता खोलिदिने,काठमाडौं (कास) एनआईसी एसिया क्यापिटलले डिम्याट खाता खोल्न कम्पनीमा आउन नसक्नेलाई घर वा कार्यालयमै पुगेर खाता खोलिदिने भएको छ । हाल डिम्याट खाता खोल्न सम्बन्धित निक्षेप सदस्य नै कम्पनीमा उपस्थित हुनुपर्ने व्यवस्था छ । उक्त सेवा लिन इमेल वा मोबाइल नम्बर ९८५११२२९९४ मा कल वा मिसकल गर्न सकिने क्यापिटलले जनाएको छ ।
भारतको सुस्त सुरुआत,सबिनाको दुई गोलसमूह ए कै अर्को खेलमा कप्तान साविना खातुनको दुई गोल सहयोगमा बंगलादेशले माल्दिभ्समाथि ३० को जित निकाल्यो । पूर्णतः बंगलादेशको नियन्त्रणमा रहेको खेलमा तीनै गोल पहिलो हाफमा भयो ।सविनाले करिब ३२ यार्डबाट प्रहार गर्दै ३२ औं मिनेटमा गोलको खाता खोलिन् । मसुरा परविनले ३४ औं मिनेटमा बंगलादेशको अग्रता दोब्बर बनाइन् । मारिया मान्डाको प्रहार गोलकिपरकप्तान अमिनथ लिजाले रोके पनि त्यही बललाई सविनाले पोस्टको दिशा दिँदै ४० औं मिनेटमा व्यक्तिगत दोस्रो गोल गरिन् ।
हारलगत्तै चेल्सी व्यवस्थापक बर्खास्त,"रियल, सिटी र पीएसजी विजयी युरोपेली च्याम्पियन्स लिगमा डिफेन्डिङ च्याम्पियन रियल म्याड्रिडले मंगलबार विजयी सुरुआत लिएको छ । म्यानचेस्टर सिटी र पेरिस सेन्ट जर्मेन (पीएसजी) पनि विजयी भएका छन् । रियलले सेल्टिकलाई समूह एफ को खेलमा ३० ले हरायो । त्यसमा भिनिसियस जुनियर, लुका मोडरिच र इडेन हाजार्डले गोल गरे । खेलपछि प्रशिक्षक कार्लो एन्सेलोट्टीले आफ्नो टिम उपाधि रक्षा गर्न सफल रहने विश्वास पोखेका छन् । खेलका क्रममा रियलले आफ्ना प्रमुख खेलाडी करिम बेन्जेमालाई चोटका कारण गुमाएको छ । घुँडाको चोट बोक्दै फ्रान्सेली खेलाडीले मैदान छाडेका थिए । प्रशिक्षक एन्सेलोट्टीले बेन्जेमाको चोट खासै गम्भीर नरहेको दाबी गरे । सोही समूहको अर्को खेलमा साख्तर डोनेस्कले आरजी लाइप्जिगलाई ४१ ले हरायो । सिटीेले भने अहिले उत्कृष्ट लयमा रहेका इर्लिङ हल्यान्डको दुई गोल मदतमा सेभियालाई ४० ले पन्छायो । समूह जी को खेलमा सिटीका लागि फिल फोडेन र रुबेन डायसले गोल गरे । पीएसजीले भने केलियन एमबाप्पेको दुई गोलमा युभेन्ट्समाथि २१ को नतिजा निकाल्यो । खराब लयबाट गुज्रिइरहेको चेल्सी भने डिनामो जाग्रेभसँग १० ले पराजित रह्यो । बोरुसिया डर्टमन्डले एफसी कोपेनहेगनमाथि ३० को जित रच्यो भने बेन्फिकाले मकाबी हाइफालाई २० ले निराश पार्यो । आरबी साल्सबर्ग र एसी मिलानको खेल भने ११ को बराबरीमा टुंगिएको छ ।"
नेपाल अन्तिम चारमा,काठमाडौं (कास) नेपाली युवा फुटबल टोली श्रीलंकामा भइरहेको साफ यू१७ च्याम्पियनसिपको सेमिफाइनल पुगेको छ । नेपालले बुधबार भएको खेलमा भुटानलाई २१ ले पराजित गरेको हो । कोलम्बोको रेस कोर्समा भएको खेलमा नेपालका लागि युनेश बुढाथोकी र सीमान्त थापाले एकएक गोल गरे । भुटानबाट जेत्सुन दोर्जीले एक गोल फर्काए । युनेशले १३ औं मिनेटमा गोलको खाता खोलेपछि सीमान्तले ५७ औं मिनेटमा दोस्रो गोल थपे । दोर्जीले ६८ औं मिनेटमा आफ्नो टिमका लागि गोल गरे । यो जितपछि नेपालसँगै भारत पनि प्रतियोगिताको समूह बी बाट सेमिफाइनल पुगेको छ । यसअघि भारतले भुटानलाई ३० ले पराजित गरेको थियो । भुटान भने दुवै खेल गुमाएर प्रतियोगिताबाट बाहिरिएको छ । अब समूह विजेताका लागि शुक्रबार नेपालले भारतको सामना गर्नेछ ।
"पाकिस्तानको रोमाञ्चक जित, भारत बाहिरियो",शारजहाँ (एजेन्सी) एसिया कप क्रिकेट २०२२ को फाइनल प्रतिस्पर्धा पाकिस्तान र श्रीलंकाबीच हुने भएको छ । पाकिस्तानले बुधबार भएको सुपर४ को खेलमा अफगानिस्तानलाई एक विकेटले हराएपछि फाइनल समीकरण पूरा भएको हो । यो नतिजापछि अफगानिस्तानसँगै भारत पनि प्रतियोगिताबाट बाहिरिएको छ । जितका लागि १ सय ३० रनको लक्ष्य पाएको पाकिस्तानले १९२ ओभरमा ९ विकेट गुमाएर १ सय ३१ रन बनाएको हो । पाकिस्तानका नसिम शाहले ४ बलमा अविजित १४ रन बनाए । उनले अन्तिम दुई बलमा दुई छक्का प्रहार गरेका थिए । पहिले ब्याटिङ गरेको अफगानिस्तानले ६ विकेटमा १ सय २९ रन बनाएको थियो । त्यसमा इब्राहिम जार्डनले सर्वाधिक ३५ रन बनाए ।
ग्रिनल्यान्ड च्याम्पियन,"काठमाडौं (कास) ग्रिनल्यान्ड र भ्याली पब्लिकले चौथो केभीकेएसएस अन्तरस्कुल बास्केटबल प्रतियोगिताको उपाधि जितेका छन् । बुधबार ग्रिनल्यान्ड सिनियर ब्वाइज र भ्याली पब्लिक सिनियर गर्ल्समा च्याम्पियन बनेका हुन् । धापासीस्थित आयोजक केभीकेएसएसको कोर्टमा भएको सिनियर ब्वाइजको फाइनलमा ग्रिनल्यान्डले किङडमलाई ४६४२ स्कोरले हरायो । ग्रिनल्यान्डका दिवस भुजेल १७ स्कोर गरे । सिनियर गर्ल्सको फाइनलमा लोरिसा गौचनको ८ स्कोर मदतमा भ्याली पब्लिकले एचएचसीएलाई २२७ स्कोरले हरायो । फाइनलका सर्वाधिक स्कोरकर्ताद्वय दिवस र लोरिसा मोस्ट भ्यालुएबल प्लेयर घोषित भए । विजेतालाई टोखा नगरपालिकाका उपमेयर मुरारि तामाङ, प्याब्सनका उपाध्यक्ष थकिनकुमार गुरुङ, केभीकेएसएसकी प्रिन्सिपल नित्या श्रेष्ठलगायतले पुरस्कृत गरे ।"

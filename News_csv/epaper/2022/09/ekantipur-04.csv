शीर्षक,विवरण
पर्यटक बन्न बैंक ब्यालेन्स,"के छन् सर्त करयोग्य वार्षिक आम्दानी ४ लाखबैंकमा ९ लाख रुपैयाँ मौज्दातसरकारलाई कर तिरेको प्रमाणभारत, मलेसिया र खाडीबाहेक थप दुई देश घुमेकोटिकट काट्नुअघि अध्यागमन विभागबाट स्वीकृति"
कान्तिमा मेसिन खरिदमा अनियमितता,"सार्वजनिक खरिद ऐन २०७८ अनुसार कोटेसनमार्फत १० लाख रुपैयाँसम्मका सामान खरिद गर्न मिल्छ । यसैमा टेकेर कमिसनका लागिमात्र मेसिन खरिद गरिएको आरोप कर्मचारीहरूको छ । उनीहरूले यसविरुद्ध संघर्ष समिति नै गठन गरेर अस्पतालका निर्देशक र लेखा प्रमुखको कार्यकक्षमा तालाबन्दीसमेत गरेका छन् । अस्पतालका ल्याब टेक्निसियन शमशेर नेपालीले अस्पतालमा आर्थिकसँगै नीतिगत भ्रष्टाचार भएको आरोप लगाए । मन्त्रालयले तत्काल सत्यतथ्य छानबिन गरी दोषीमाथि कडा कारबाही गर्नुपर्छ, उनले भने, हामी कर्मचारी चरणबद्ध रूपमा आन्दोलन थाल्छौं । कर्मचारीले कोटेसनबाट हुने खरिदकार्य बन्द गरी टेन्डर प्रक्रियामार्फत गर्न तथा निर्देशक र लेखा प्रमुखलाई अस्पताल छाड्न माग गरेका छन् । मेसिन खरिद गर्दा लेखा प्रमुख श्रीराम खनाल, खरिद एकाइ प्रमुख भवनाथ खतिवडा थिए । खतिवडा अहिले स्वास्थ्य विभागमा सरुवा भएका छन् । खरिद एकाइका तत्कालीन प्रमुख खतिवडाले कर्मचारीले अनियमितता पुष्टि गर्न नसक्ने दाबी गरे । कर्मचारीबीचको टकरावले गर्दा टेन्डर आह्वान हुन सकेन, उनले भने, ल्याब शाखाकै मागअनुसार कोटेसनबाट मेसिन खरिद गरेका हौं । अस्पतालका निर्देशक डा युवानिधि बसौलाले भने सबै कुरा आफूलाई जानकारी नहुने प्रतिक्रिया दिए । कस्तो सामान चाहिन्छ भन्ने कुरा सम्बन्धित शाखालाई थाहा हुन्छ, उनले भने, म फागुनमा आएको हुनाले मंसिरमा गरेको निर्णयबारे थाहा भएन । अस्पतालका ल्याब शाखा प्रमुख डा मोनी सुवेदीले बेलाबेलाम मेसिन बिग्रिरहँदा बिरामीको पैसा नै फिर्ता दिनुपर्ने अवस्था आएकाले मेसिन किनिएको दाबी गरिन् ।मेसिन खरिदमा भएको अनियमितताबारे कर्मचारीहरूले स्वास्थ्यमन्त्री भवानीप्रसाद खापुङ र स्वास्थ्य राज्यमन्त्री हीराचन्द केसीलाई लिखित ध्यानाकर्षण गराएका छन् । इतिहासमै भ्रष्ट देखिएका अस्पतालका निर्देशक डा युवानिधि बसौला र लेखा प्रमुख श्रीराम दाहाललाई तत्काल अस्पतालको जिम्मेवारीबाट हटाइयोस् । उच्चस्तरीय छानबिन समिति बनाई दुईको कार्यकालमा भएका अनियमितता छानबिन गरियोस्, ध्यानाकर्षणपत्रमा भनिएको छ । मन्त्रालयका प्रवक्ता डासञ्जयकुमार ठाकुरले कर्मचारीका मागका विषयमा छानबिन समिति गठन गर्ने वा अन्य विकल्प अपनाउनेबारे छलफल भइरहेको बताए । स्वास्थ्यमन्त्री, राज्यमन्त्री, सचिवलगायत बसेर छलफलमार्फत अगाडि बढ्छौं, उनले भने । कर्मचारीले अस्पतालका निर्देशकलाई भने २४ बुँदे माग प्रस्तुत गरेका छन् । मागपत्रमा भनिएको छ, बिनादरबन्दी कहिले मन्त्री, सचिव त कहिले कसको मान्छे भन्दै अनेक बहानामा जागिर खुवाउने काम हुनु गलत हो । अस्पताल विकास समितिको निर्णयविपरीत स्वास्थ्य बिमा बोर्डबाट शोधभर्ना प्राप्त रकमको १० प्रतिशत भत्ता खानेहरू सार्वजनिक गरी रकम फिर्ता गरियोस् ।कोभिडपछि अस्पतालमा सरुवा भएर आएका निर्देशक डा बसौला, लेखा प्रमुख श्रीराम दाहालले कोभिडका बेला हाजिर नभएका कर्मचारीलाई कोभिड भत्ता खुवाएको र आफूले पनि खाएको भत्ता असुलउपर गर्न कर्मचारीको माग छ । असार महिनामा मात्रै गरिएको लगभग ३ करोड रुपैयाँभन्दा बढीको मनोमानी खरिदको छानबिन गरी अनियमितता गर्नेलाई कारबाही गर्न र अस्पतालका बैंक खाताहरूको विवरण सार्वजनिक गर्न पनि मागपत्रमा भनिएको छ ।"
छुटेका शरणार्थीको भविष्य अन्योलमा,"शरणार्थी आयोगको ॅअनुपस्थितिशरणार्थीलाई तेस्रो देशमा लैजाने अभियान टुंगिएपछि शरणार्थी आयोग, आप्रवासन संगठन, गृह मन्त्रालयसहितमा बुझाइएको मूल्यांकन सर्वेक्षणअनुसार २ हजार ३ सय ४० शरणार्थीले घरफिर्तीका लागि स्वैच्छिक आवेदन दिएका थिए । बेलडाँगी (दमक) र पथरीका शरणार्थी शिविरमा रहेका ६ हजार ३ सय ६५ मध्ये झन्डै ३६ प्रतिशतले आफ्नै देश फर्कन चाहेको अन्तिम प्रतिवेदन शरणार्थी आयोगको दमक कार्यालयले नेपाल तथा भुटान सरकारलाई समेत बुझाएको थियो । तर यो सरोकारलाई पुरै ओझेलमा राखिएको घरफिर्ती आवेदक कृष्णवीर तामाङ बताउँछन् । उनका अनुसार घरफिर्ती चाहनेका बारेमा २०१९ जनवरीमा सम्पूर्ण अन्तर्वार्ता तथा अरू प्रक्रिया पनि पूरा गरिएको थियो । तर शरणार्थी आयोगसहितका मुख्य निकायहरूले दमक छाडेपछि विगतमा भएको सहमति र घरफिर्तीको निर्णायक प्रक्रिया अवरुद्ध बन्यो । सन् १९९२ पछि शरणार्थी पुनर्बसोबासको अन्तिम चरणसम्म सक्रिय उपस्थिति र सहकार्य देखाएको राष्ट्रसंघीय शरणार्थी आयोग अहिले शिविरमाझ भगौडा अन्तर्राष्ट्रिय निकाय का रूपमा चिनिन्छ । आयोगले दोहोर्याउँदै जारी गर्ने विज्ञप्तिमा नेपालमा तिब्बती, भुटानीसहितका २० हजार शरणार्थी रहेको र तिनको पहिचानका लागि कानुनी परामर्श, मानवीय सहयोग उपलब्ध गराउँदै आएको दाबी रहने गरेको छ । अर्कातिर, शरणार्थी आयोगसहितका निकायले भुटानी शरणार्थी समस्या समाधान भइसक्यो भनेर अन्तर्राष्ट्रिय तहमा हौवा फैलाइरहेको छ । यसप्रति मानवअधिकारवादी नेता टेकनाथ रिजालले आक्रोश जनाइरहेका छन् । शिविरमा बाँकी रहेका भुटानीको हैसियत के हो ? तिनको पहिचान कहाँ छ ? शरणार्थी आयोगजस्ता ठूला अन्तर्राष्ट्रिय निकायले यसरी भगौडा बन्न मिल्छ ? नेता रिजाल भन्छन्, नेपाल सरकार र राष्ट्रसंघीय निकायले जेजसरी भए पनि स्वैच्छिक घरफिर्ती वा छिन्नभिन्न परिवारलाई सम्बद्ध मुलुकमै पुनर्मिलन गराइदिन सक्नुपर्छ, स्थानीय बसोबासको पक्षमा कोही पनि शरणार्थी राजी हुने छैनन् ।राष्ट्रसंघीय शरणार्थी आयोग भने कूटनीतिक भाषामा शरणार्थीका पक्षमा काम गरिरहेको जवाफ दिन्छ । १ लाख १३ हजार ५ सय शरणार्थीलाई तेस्रो देशमा पुनर्बसोबासमा लगेपछि बाँकी रहेकाको हकमा दमक र पथरीमा २ शिविर निर्धारण गरेर एकीकृत तहमा समुदाय आधारित सेवा प्रदान गरिएको छ, आयोगले भनेको छ, नेपाल सरकारसँगको नजिकको सम्पर्कमा रहेर शिक्षा, स्वास्थ्य र सामाजिक सुरक्षाका विविध पक्षमा समावेशी सार्वजनिक सेवा उपलब्ध भइरहेको छ । शरणार्थी समुदायलाई कोभिड भ्याक्सिन र उपचारका सुविधा पनि अन्यलाई सरह दिइएको छ । एसियाप्यासिफिक क्षेत्रमै नेपाल शरणार्थी समुदायलाई कोभिड भ्याक्सिन सहजै उपलब्ध गराउने अग्रणी मुलुकमा छ । शिविरमा गाँस, बास, कपासको दिनहुँ संकट बेहोर्न थालेका शरणार्थीका बारेमा केही नबोली राष्ट्रसंघीय आयोगले शरणार्थीको स्वास्थ्य बिमा नवीकरण गरिदिएको, स्थानीय सरकारी अस्पतालमा सुलभ स्वास्थ्य पहुँच उपलब्ध गराएको र आयोगको हटलाइन फोनमा अरू परामर्श दिइँदै आएको समेत जनाएको छ । शिविरमै रहेका शरणार्थी भने आफ्नै बलबुतामा गरिखानुपरेको बताउँछन् । शरणार्थी आयोग, विश्व खाद्य कार्यक्रमले कुनै प्रकारको सेवासुविधा र अधिकारका पक्षमा आवाज नउठाएकामा शरणार्थी समुदाय रुष्ट छन् । उनीहरू यी ठूला अन्तर्राष्ट्रिय निकायको नाम लिन पनि चाहँदैनन् ।"
विमानस्थलबाट भागेका आलम होटलबाट पक्राउ,"काठमाडौं (कास) त्रिभुवन अन्तर्राष्ट्रिय विमानस्थलको भीआईपी कक्षबाट भागेका ठगी आरोपित रिजवान आलम नक्सालस्थित मेरियट होटलबाट पक्राउ परेका छन् । यूएईबाट फ्लाई दुबईको विमानमा शुक्रबार बिहान त्रिभुवन विमानस्थल अवतरण गरेका सुनसरीका ३० वर्षीय आलमलाई काठमाडौं उपत्यका अपराध अनुसन्धान कार्यालयको टोलीले शुक्रबार राति नक्सालस्थित मेरियट होटलबाट पक्राउ गरी विमानस्थल अध्यागमन कार्यालयको जिम्मा लगाएको हो ।अध्यागमन कार्यालयले आलमलाई प्रहरी वृत्त गौशालाको हिरासतमा पठाएको छ । प्रहरीको फरार सूचीमा रहेका आलम मुस्लिम आयोगका अध्यक्ष समिम मियाँ अन्सारीको संरक्षणमा विमानस्थलबाट भागेर होटल पुगेको अनुसन्धानमा संलग्न एक अधिकारीले बताए । आलमलाई पक्राउ गर्न प्रहरी होटल पुगेपछि भने अन्सारीले आलमलाई आफूले कुनै संरक्षण नदिएको, हूलमुलमा आफू र आफ्नो निमन्त्रणामा आएका विदेशी पाहुनासँगै भीआईपी कक्ष छिरेको जिकिर गरेका छन् । तर, अन्सारीकै गाडीमा आलम होटलसम्म पुगेका थिए । फरार व्यक्तिलाई संरक्षण दिएर भगाएको आरोप लागेका आलमविरुद्ध भने प्रहरीले कुनै अनुसन्धान गरेन ।उल्टै होटलमा आलमलाई पक्राउ गर्न जाँदा अन्सारी र प्रहरीबीच भनाभन भएको खुलेको छ । भनाभनकै बीच प्रहरीले होटल छिरेर आलमलाई नियन्त्रणमा लिएको थियो । त्यसपछि प्रहरीले आलमलाई गाडीमा विमानस्थल अध्यागमन कार्यालय लैजान लाग्दा पनि अन्सारीले अवरोध गर्न खोजेको अनुसन्धानमा संलग्न एक प्रहरीको भनाइ छ । विमानस्थलमा पक्राउ पर्ने डरले आलम अन्सारीकै गाडीमा मेरियट होटल पुगेको प्रहरीको दाबी छ । अन्सारीले भने आलमलाई जोगाउने आफ्नो नियत नभएको र उनीमाथिका आरोपबारे थाहा नभएका कारण आफ्नो गाडीबाट होटलसम्म लगेको दाबी गरे । विमानस्थल अध्यागमनका प्रमुख अध्यागमन अधिकृत पुष्पराज शाहीले पनि आलमलाई सोधखोज गर्न नपाई अन्सारीले आफ्नो गाडीमा लगेको बताए ।आलम ठगीको कसुरमा प्रहरीको फरार सूची र अध्यागमनको कालोसूचीमा परेका व्यक्ति हुन् । आलमको राहदानी कालोसूचीमा परेको भेटिएपछि अध्यागमनले प्रहरीलाई खबर गरेको थियो । सुरक्षाकर्मीले नियन्त्रण लिन नपाउँदै आलम भीआईपी कक्षको ढोकाबाटै भागेर सम्पर्कविहीन भएका थिए । उनी भीआईपी पास प्रयोग गरेर राहदानी चेक नगराई विमानस्थलबाट बाहिरिएका थिए । अपराध आरोपित व्यक्तिले भीआईपी कक्ष प्रयोग गरेर भाग्नुले विमानस्थलको सुरक्षा, अध्यागमन र समग्र प्रशासन संयन्त्र कति कमजोर छ भन्ने यस घटनाले देखाएको छ । दुबईबाट आएका यूएई संसद्का उपाध्यक्ष मोहम्मद अहमद अल यामाहीसहितको टोली र आलमलाई लिन अन्सारी विमानस्थल पुगेका थिए । आलमसहित तीन जनाविरुद्ध दाउद हुसेनले २०७८ कात्तिकमा १ करोड ६८ लाख रुपैयाँ ठगी गरेको कसुरमा कारबाहीका लागि प्रहरीमा जाहेरी दिएका थिए । आलमले हुसेनका छोरालाई दुबईमा पाइलट कोर्स गराइदिने भनेर उक्त रकम लिएका थिए तर कोर्स गर्न नपाएपछि आफू आलमबाट ठगिएको भन्दै हुसेनले जाहेरी दिएका थिए । त्यसपछि अघि बढेको अनुसन्धानका क्रममा काठमाडौं प्रहरी परिसरले २०७८ चैत १० मा त्रिभुवन विमानस्थल अध्यागमन कार्यालयलाई पत्र लेखी कालोसूचीमा राखेर निगरानी गर्न आग्रह गरेको थियो । त्यसपछि गत चैत २७ मा काठमाडौं जिल्ला अदालतले आलमसहितका आरोपितविरुद्ध पक्राउ पुर्जी जारी गरेको थियो ।"
कोसी प्रभावित १६ वडा विपद् संकटग्रस्त,"काठमाडौं (कास) सरकारले सप्तकोसी नदीमा आएको बाढीबाट प्रभावित तीन जिल्लाका १६ वटा वडालाई विपद् संकटग्रस्त क्षेत्र घोषणा गरेको छ । सप्तकोसी नदीमा गत साउन १७ मा आएको भेलबाढीबाट प्रभावित उदयपुर, सुनसरी र सप्तरीका ४ नगरपालिकाका १६ वडालाई गृह मन्त्रालयले २०७९ पुस मसान्तसम्मका लागि विपद् संकटग्रस्त क्षेत्र घोषणा गरेको हो ।विपद् जोखिम न्यूनीकरण तथा व्यवस्थापन ऐन २०७४ को दफा ३२ (१) मा नेपालको कुनै ठाउँमा गम्भीर प्रकृतिको विपद् उत्पन्न भएकाले विपद् संकटग्रस्त क्षेत्र घोषणा गर्न आवश्यक देखिएमा नेपाल सरकारले नेपाल राजपत्रमा सूचना प्रकाशन गरी त्यस्तो क्षेत्रको सिमाना र अवधि तोकी विपद् संकटग्रस्त क्षेत्र घोषणा गर्नेछ भनिएको छ । सोही दफाअनुसार गृह मन्त्रालयले उदयपुरको बेलका नगरपालिकाका वडा नं १ २, ३, ८ र ९, सुनसरीको बराहक्षेत्र नगरपालिकाका वडा नं ६ र ९, सप्तरीको सप्तकोसी नगरपालिकाका वडा नं ६, ७ र ९ तथा कञ्चनरूप नगरपालिकाका वडा नं १, २, ४, ५, ६ र १० लाई विपद् संकटग्रस्त क्षेत्र घोषणा गरिएको हो । विपद् संकटग्रस्त क्षेत्र घोषणाको सूचना गृहले शुक्रबार राजपत्रमा प्रकाशन गरेको हो । विपद् संकटग्रस्त क्षेत्र घोषणासँगै ती स्थानमा सरकारले आवश्यकताअनुसार सरकारी तथा गैरसरकारी कार्यालय, निजी संघसंस्था, शिक्षण संस्थालगायतलाई केही अवधि बन्द गर्न सक्छ । खोजउद्धार कार्यमा कुनै प्रतिकूल असर पर्ने गतिविधि हुन नदिने र ती क्षेत्रमा रहेका संघसंस्थाका कर्मचारीलाई काजमा खटाउन सकिने व्यवस्था छ । विपद् उद्धार कार्यका लागि गैरसरकारी कार्यालय, शिक्षण संस्था वा अन्य संस्था वा व्यक्तिको चलअचल सम्पत्ति उपयोग गर्न आवश्यक भए अभिलेख राखी तोकिएको अवधिभरका लागि अस्थायी रूपमा प्राप्त गर्ने, सरकारी स्रोतसाधनको उपयोग र परिचालन तथा गैरसरकारी कार्यालय तथा शिक्षण संस्थाका सवारीलाई सरकारले चाहेको बखत निश्चित अवधिका लागि नियन्त्रणमा लिएर प्रयोग गर्न सक्छ । सरकारी पहलमा सहयोग टोली खडा गरेर प्रभावित क्षेत्रमा पठाउने, प्रभावित क्षेत्रका घरजग्गा, कलकारखाना, धार्मिक स्थल, देवालय र अन्य यस्तै किसिमका महत्त्वपूर्ण वस्तु तथा स्थानलाई नष्ट हुनबाट जोगाउने, जोखिम घोषणा गरिएका क्षेत्रमा यातायात तथा मानिसको आवतजावतमा बन्देज लगाउने, सर्वसाधारणको जीउधनको रक्षार्थ सुरक्षात्मक उपायको व्यवस्थालगायत काम गर्नुपर्ने हुन्छ । गत साउन १७ मा उदयपुर र सप्तरी सीमा क्षेत्र नजिकैको डुम्रिबोटबाट सप्तकोसी नदीको बाढी मानवबस्तीमा पसेको थियो । बाढीबाट सयौं घर डुबानमा परेका थिए । यसअघि २०६५ मा पनि कोसीको बाढी मानवबस्तीमा पसेर २ सय ५० बढी नेपालीले ज्यान गुमाएका थिए ।"
किशोरीमाथि सामूहिक बलात्कार,विराटनगर (कास) प्रेमीलाई नियन्त्रणमा लिई पाँच युवकले १८ वर्षीया युवतीलाई सामूहिक बलात्कार गरेका छन् । घटनामा संलग्न मोरङको विराटनगर४ इकराहीका २९ वर्षीय सन्तोष मण्डललाई प्रहरीले पक्राउ गरेको छ भने बाँकी चार फरार रहेको मोरङ प्रहरी प्रमुख एसपी शान्तिराज कोइरालाले जनाए । ती युवती कोसी अस्पताल अगाडिको एक क्याफेमा जन्मदिन मनाएर गत बिहीबार राति प्रेमीसँगै घर फर्कने क्रममा बलात्कारको सिकार भएकी हुन् । विराटनगर१४ स्थित जतुवा अगाडिको सुनसरी सिँचाइ आयोजनाको नहर नजिकै घटना भएको प्रहरीले जनाएको छ । त्यसैगरी जहदा७ मा भदौ १६ मा ३७ वर्षीया महिलालाई बलात्कार गरेको आरोपमा जहदा७ का सञ्जय सोरेन र राहुल साह पक्राउ परेका छन् । उनीहरूले घर नजिकैको खेतमा लगेर बलात्कार गरेको प्रहरीले जनाएको छ ।
विद्यालय शिक्षाको झन्झन् गिर्दो स्तर,"आधाभन्दा बढी विद्यार्थी उच्च शिक्षा पढ्न अस्वीकृत हुने गरी विद्यालय शिक्षाको अन्तिम परीक्षा कक्षा १२ को नतिजा आउनु हाम्रो शिक्षा प्रणालीको विद्रूप तस्बिरको एक झलक हो । ३ लाख ६३ हजार ८ जनाले परीक्षा दिएकामा शुक्रबार प्रकाशित नतिजा अनुसार १ लाख ७४ हजार ५ सय ९८ जना मात्र उच्च शिक्षा प्रवेशका निम्ति योग्य ठहरिएका छन् । बाँकी १ लाख ८८ हजार ४ सय १० जना अर्थात् ५२ प्रतिशत विद्यार्थी नन ग्रेडिङ (एनजी) मा परेका छन्, अर्थात् उनीहरूले प्रत्येक विषयमा सैद्धान्तिकतर्फ कम्तीमा ३५ प्रतिशत अंक प्राप्त गरेका छैनन् । यीमध्ये पनि ३० प्रतिशत त अर्को वर्ष मात्रै पुनः परीक्षा दिनयोग्य छन्, ७० प्रतिशतले मात्र आगामी महिना हुने ग्रेड वृद्धि परीक्षा दिने अवसर पाउनेछन् । माध्यमिक तह टुंग्याउने यो नतिजाले हाम्रो विद्यालय शिक्षाको दशा र दिशा दुवै बताउँछ, अनि भविष्यको नेपालप्रति चिन्ता जगाउँछ ।२०७७ र २०७८ मा विद्यालयमै परीक्षा सञ्चालन गरेर विद्यालय आफैं र बाह्य परीक्षकले उत्तरपुस्तिका परीक्षण गरेका थिए । राष्ट्रिय परीक्षा बोर्ड आफैंले सञ्चालन गरेको यसपालिको परीक्षामा २०७६ को तुलनामा नतिजा झनै बिग्रेको हो । निश्चय पनि कोभिड महामारीका कारण पठनपाठन प्रभावित हुँदा र विद्यार्थीमा मनोवैज्ञानिक लगायत असर पर्दा यसबीचमा सिकाइ खस्किएको हुन सक्छ तर समग्रमा जुन निराशाजनक नतिजा आएको छ, यसले महामारीलाई मात्रै दोष दिएर उम्कने सुख सम्बन्धित कसैलाई पनि दिँदैन । २०७६ मा साढे १६ हजार अर्थात् साढे ५ प्रतिशत विद्यार्थी मात्रै १६ भन्दा कम जीपीए ल्याएकाले उच्च शिक्षामा भर्ना हुनबाट रोकिएका थिए । अहिले त यस्ता विद्यार्थी करिब १० गुणाले बढेका छन्, यसका कारणबारे बहुआयामबाट खोजबिन गर्नु आवश्यक छ । सुधारका उपाय पहिल्याउन मात्र होइन, विद्यालय शिक्षाको जिम्मेवारमा रहेका सबैलाई जवाफदेह बनाउन पनि यसको यथोचित विश्लेषण गर्नु अनिवार्य छ । नतिजा कतिसम्म चिन्तालाग्दो छ भने, विदेशी भाषा विषय अंग्रेजीमा मात्र होइन, अधिकांश विद्यार्थीको मातृभाषा वा सम्पर्क भाषा भएको नेपालीमै पनि अवस्था सन्तोषजनक छैन । अनिवार्य अंग्रेजीमा १ लाख १ हजारभन्दा बढी विद्यार्थी नन ग्रेडिङमा पर्दा नेपालीमा यो संख्या ३२ हजार छ । यीबाहेक, सामाजिक अध्ययन, लेखा, अर्थशास्त्र, बिजनेस स्टडिजमा विद्यार्थी बढी कमजोर देखिन्छन् । सामाजिक अध्ययनमा ५४ हजार, अर्थशास्त्रमा साढे २७ हजारभन्दा बढी र बिजनेस स्टडिजमा साढे १९ हजार विद्यार्थी नन ग्रेडिङमा परेका छन् । यस्तो खस्कँदो नतिजाबाट विद्यालयको समग्र सिकाइ प्रणालीमै समस्या देखिन्छ । कक्षा १२ मा मात्र होइन, त्यहाँसम्म आइपुग्नुअघि पनि विद्यार्थीले के सिकिरहेका छन् भन्ने सवाल उठ्छ । राज्य र अभिभावकको लगानी र विद्यार्थीको समयको किन सही सदुपयोग भैरहेको छैन भन्ने प्रश्न जन्मन्छ । प्रश्न उच्च शिक्षा प्रवेशमा अहिले अयोग्य भएका विद्यार्थीको मात्र होइन, योग्य भएका विद्यार्थीको पनि सिकाइस्तर कस्तो छ भन्ने हो । ४ जीपीए कसैले नल्याउनु, ३६१ भन्दा माथि ल्याउने ११५ प्रतिशत मात्रै हुनु, ३२१ देखि ३६० सम्म ल्याउने पनि ८३ प्रतिशत मात्रै हुनुलाई सन्तोषजनक मान्न सकिँदैन । अझ, परीक्षामा सामुदायिक र निजी विद्यालयको छुट्टाछुट्टै नतिजा विश्लेषण आइसकेको छैन, भोलि त्यसबाट पनि विद्यालय तहको सिकाइमा रहेको अर्को खाडल देखिने निश्चित छ ।खासमा जग बलियो नभएकैले माथिल्ला कक्षामा पनि विद्यार्थीले राम्रो नतिजा हासिल गर्न नसकेका हुन् । शैक्षिक गुणस्तर परीक्षण केन्द्रले कक्षा ५, ८ र १० का विद्यार्थीमा गरेको अध्ययनमा पनि सिकाइ उपलब्धि ५० प्रतिशत हाराहारी मात्रै रहेको पाइएको थियो । यसरी तल्ला तहमै ठूलो मात्रामा विद्यार्थीले पाठ्यक्रमको लक्षित उपलब्धि हासिल गर्न नसकेको देखाइरहँदा कक्षा १२ मा मात्रै राम्रो परिणाम खोजेर कहीँ पुगिँदैन । त्यसैले विद्यालय तहको राम्रो नतिजाका लागि प्रारम्भिक बालविकासदेखि आधारभूत तहसम्म पनि उत्तिकै राम्रोसित पठनपाठन भएको हुनुपर्छ । त्यसका निम्ति कक्षा १२ र एसईई लगायतका नतिजा र तल्ला तहहरूको सिकाइ उपलब्धि परीक्षणहरूको समुचित विश्लेषण गरेर पठनपाठन तथा सिकाइमा सुधार थाल्नु अपरिहार्य छ । प्रश्नपत्र निर्माण र उत्तरपुस्तिका परीक्षणमै केही समस्या छ कि, यसबारे पनि मिहिन समीक्षा गर्नुपर्छ । विद्यार्थी, शिक्षक, सिकाइ प्रक्रिया, कक्षाकोठाविद्यालय र अभिभावक तथा घरायसी वातावरण सबै पक्षको सांगोपांग अध्ययन गरेर सुधारका उपाय पहिल्याउनु जरुरी हुन्छ । परीक्षाको नतिजा आएपछि मात्रै चिन्ता गर्नेभन्दा पनि नीतिनिर्माताहरूको ध्यान विद्यालय शिक्षाको आमूल सुधारमा केन्द्रित हुनुपर्छ, जसका लागि राजनीतिक नेतृत्वमै विद्यालय शिक्षा सुधार्ने दूरदृष्टि र प्रबल इच्छाशक्तिको खाँचो छ । राजनीतिक आन्दोलनको मोटामोटी व्यवस्थापन भैसकेकाले अब मुलुकको प्राथमिक कार्यसूचीमा अनिवार्य रूपमा शिक्षामा व्यापक सुधार पर्नुपर्छ । आइरहेका संघीय र प्रदेश तहका निर्वाचनको घोषणापत्र बनाउँदैदेखि राजनीतिक दलहरूले यसमा ध्यान पुर्याउनुपर्छ । स्कुले विद्यार्थीलाई नै राम्रोसित नपढाईनसिकाई न भोलिको नेपाल समुन्नत हुन सक्छ न भोलिका नेपाली सुखी नै, यति तत्त्वबोध जिम्मेवार राजनीतिज्ञ र सरकारी ओहोदावाला सबैमा हुनैपर्छ ।"
आम अपेक्षाविपरीतका उम्मेदवार,"गोविन्द विक, बूढानीलकण्ठ१२, काठमाडौं"
'अग्निपथ मा अलमल,"भारतले लागू गरेको योजनाअनुसार गोर्खा भर्ती नेपाल र नेपाली युवाका लागि उपयुक्त छ, छैन भनी नेपाल सरकारले खुट्याउन सकेको छैन । भारत बेलायतको कब्जामा रहँदा सन् १८१६ देखि नेपाली युवालाई ब्रिटिस सेनामा भर्ना गर्न थालिएको र भारत स्वतन्त्र भएपछि पनि सो क्रम जारी रहँदै आएको थियो । यसअघि ब्रिटिस सेनामा नियुक्ति पाउने नेपालीहरूले पूर्ण कार्यकाल व्यतीत गरेर पेन्सन सुविधा पाउँथे भने यो वर्षदेखि लागू गरिएको अग्निपथ कार्यक्रम अन्तर्गत चार वर्षमा अवकाश गरी पेन्सनको सट्टा उपादान दिने व्यवस्था गरेको छ । यसलाई नेपालीहरूको सुविधा कटौती भएको भनेर असहमतिको आवाज उठाउनेहरू पनि छन् । आफ्नो आर्थिक हैसियत, आवश्यकता हेरेर छिमेकीले खर्च कटौती गर्दा यसमाथि आफ्नो अधिकार हनन भएको ठानेर पाखुरा सुर्किनु ठीक हो र ? म्यानपावर कम्पनी, मानव तस्कर, बिचौलियाहरूले वैदेशिक रोजगारीका नाममा कामदारलाई चुस्नुसम्म चुस्ने, कतिपयलाई अकाल मृत्युको मुखमा पुर्याउने, राम्रो काम दिलाउने भन्दै विदेश पुगेपछि घरको न घाटको बनाउने दुर्दशा हेर्न पल्केका हामीले बिनाझन्झट राम्रो काम पाउँदा मुख फर्काउन सुहाउँछ ? हुन त देशभित्र रोजगारी दिन नसक्ने निरीह सरकारले कमिसन नआउने कुरामा चासो नराखेको पनि हुन सक्छ । भुवनेश्वर शर्मा, चन्द्रागिरि२, काठमाडौं"
परीक्षामुखी शिक्षा प्रणालीको नतिजा,"ग्रेडिङ पद्धतिमा स्वतः पास भइन्छ भन्ने मानसिकता, कोरोना महामारीको असर, होमसेन्टरको परीक्षामा चोरचार गरेर पास भइहालिन्छ नि भन्ने धारणा तथा पढाइमा अरुचिको नतिजा हो यो । लक्ष्मण न्यौपाने"
गठबन्धनको सर्कस र बेथितिको विकल्प,"हालको फरक किसिमको गठबन्धनीय राजनीतिक उठापटकले देशको भविष्यको दिशा बेग्लै बाटोतिर धकेलिरहेको स्पष्टै भान हुन्छ । सञ्चार, सामाजिक सञ्जाल अथवा चर्चाहरूमा देश द्विदलीय व्यवस्थातिर लम्किरहेको निष्कर्ष निकालिए पनि वास्तवमा दिशा त्यति मात्रको देखिँदैन । विचार, नीति र कार्यक्रममा एकरूपताबिना मात्र सत्ताका निमित्त भएका यी गठजोडहरूले मुलुकलाई पुनः पाँच वर्षसम्म यथास्थितिकै भुँवरीमा घुमाइरहने आभास दिन्छन् जो चिन्ताको विषय हो । राजनीतिक गतिशीलता जनताको भविष्य, समृद्धि, चरित्रसंस्कृति एवं गौरवान्वित हुने अन्य धेरै अवसरसँग प्रत्यक्षतः जोडिएको हुनाले देशको वाञ्छित राजनीतिक गतिको स्वरूपबारे हामी सबैको चिन्ता, तटस्थ विश्लेषण र समयसापेक्ष योगदानको तत्परता अहिले आवश्यक भएको छ ।राजनीतिक गठबन्धन भनेको राजनीतिक दल वा शक्तिहरूबीच विशिष्ट राजनीतिक लक्ष्यका निमित्त संयुक्त प्रयासमा मञ्चको निर्माण हो । प्रयोजन परिवर्तनका निमित्त सडकसंघर्षका निमित्त होस् अथवा संसदीय अभ्यासमा निर्वाचनबाट राजनीतिक समर्थन र शक्तिप्राप्तिका निमित्त, यस्तो मञ्चको लक्ष्य जनाकांक्षित परिवर्तन नै हुनुपर्दछ । खास एजेन्डाप्रेरित सरकार निर्माणका निमित्त पनि गठबन्धनको औचित्य हुन सक्दछ । तर, यस्ता तत्त्वहरू हराएको राजनीतिक गठबन्धनले आफ्नो औचित्य र आवश्यकता न्यायसंगत रहेको प्रमाणित गर्न सक्दैन । हाल देखिएका गठबन्धनहरूले त्यस्तो कुनै प्रयोजनयुक्त औचित्य प्रस्तुत गर्न सकेका छैनन् । गठबन्धन जितका लागि भन्ने तर्कहरू मात्र अगाडि सारिएका छन् । परिवर्तनबारेको बहस, मान्यता, विचारजस्ता तत्त्वहरू गायब छन् । यथास्थितिको जगेर्ना मात्र तिनको लक्ष्य देखिन्छ । सत्तासमूहकै अर्को पाटो विपक्षी दल पनि पुनः एक नम्बर अथवा नसके सम्मानजनक स्थिति प्राप्तिका निमित्त मात्र सक्रिय देखिन्छ ।सैद्धान्तिक अवस्था हेर्दा, विधिको शासनका पक्षधरहरूले सत्ता सञ्चालनमा मुख्य भूमिकाका निमित्त सबै थोकलाई दरकिनार गरी उग्रराष्ट्रवादीहरूलाई अंकमाल गर्न पुगेका छन् । वामपन्थ र समाजवादको नारा रटेर अवतरित भएकाहरू सत्ताको स्वार्थले दक्षिणपन्थी पुँजीवादका अगाडि लम्पसार छन् । समतामा आधारित समाजको निर्माणको उद्देश्यसाथ सीमान्तीकरणमा पारिएकाहरूको नेतृत्व गर्न उम्रेकाहरूले सत्ता सञ्चालकहरूको शिष्यत्व स्विकारिसकेका छन् र तिनकै मठमा आशीर्वादी आसन चाहन्छन् । त्यागी, सन्त, विद्रोहीहरू विभिन्न बहानामा दरबार आउजाउ गर्दै आफ्नो सिट बचाउन स्तुतिवाचनमा छन् । यस्तोमा वैचारिक दृष्टिले अगाडि बढ्न चाहेका साधनविहीन दलहरू स्तम्भित र पक्षाघातको मारमा किंकर्तव्यविमूढको अवस्थामा देखिन्छन् । चुनावी गठबन्धनहरू देशले खोजेको परिवर्तनको वाहक बन्न होइनन् कि यथास्थितिवादलाई निरन्तरता दिनका लागि मनोरञ्जक सर्कसमा लागेका छन् । यिनको यथास्थितिवाद कुनै मान्य वादमा आधारित नभई सत्तासञ्चालनको केन्द्रमा रहेकाहरूको निरन्तरता र भ्रष्टाचारको अवसरमाथि पकडतिर मात्र सोझिएको छ ।गठबन्धनको सर्कसको यो अन्तर्यसँग आम मतदाता परिचित छन् । उनीहरूको जिज्ञासा कुनै सरकारको निरन्तरता वा व्यक्तिको मन्त्रित्व अथवा प्रतिनिधित्वसँग होइन कि विधिको शासन र राज्यव्यवस्थाको समुचित सञ्चालनसँग सम्बन्धित छ, जसको निराकरण आमूल परिवर्तनबाट मात्र हुन सक्दछ । त्यसैले परिणामको सुनिश्चितता नदेखिएसम्म विकल्पका नाममा कुनै खाले अस्पष्ट प्रयोगका निमित्त आम नागरिक तयार छैनन् ।देशको राजनीतिक अवस्थालाई जुन कोणबाट हेर्दा पनि स्थिति भयावह नै देखिन्छ । भ्रष्टाचारको चरम र सीमाहीन चलन, यसै कारणले पथविचलित कर्मचारीतन्त्र, स्पष्ट दृष्टिको अभावमा दीर्घकालीन योजनाहरूको गतिमा अवरोध, भागबन्डाको संस्कृतिले राज्य सञ्चालनका सबै अंगमा योग्यताको अवमूल्यन, उपयुक्त जनप्रतिनिधिहरूको छनोटको असम्भवप्रायः अवस्था, उपभोक्ताको हित संरक्षणको न्यूनतम विन्दु आदिले स्थितिको भयावहतालाई अझ बढाउँदै लगेको देखिन्छ । आफू नै इतिहासको अन्तिम पात्र रहेको मानसिकताले गर्दा नेतृत्वपंक्तिमा लचकता, राजमर्मज्ञता एवं शासनकलाको पूर्णतः अभाव देखिन्छ । परिस्थिति यस्तो जटिल हुन पुगेको छ कि जनप्रतिनिधित्वका निमित्त विकल्प दिन सक्ने योग्य व्यक्तिहरूले आफूलाई प्रस्तुत गर्नै छाडेका छन् । निर्वाचनमा जाँदा उम्मेदवारका रूपमा जनताको दिलदिमागमा स्थान बनाउन पनि २ करोडदेखि ५ करोड रुपैयाँसम्म लाग्ने अवस्था छ । राजनीतिमा लागेर वा उच्च ओहदामा बसेर वा अनियमितताको व्यवसाय गरी मनग्य कमाएका बाहेकका निमित्त निर्वाचन अप्राप्य र दुरूह भएको छ । जाति, धर्मको अनुचित प्रभावले फैलिएका विकृतिका तगाराहरू पनि छँदै छन् । यी सबैको निदानको उपायको खोजी आजको हाम्रो आवश्यकता हो । निदानको खोजी समस्याको कारकको पहिचान गरेर त्यसको अन्त्यको उपायको ठम्याइपछि नै हुन सक्छ । त्यसकारण, तटस्थ र पूर्वाग्रहरहित मानसिकताले यस्तो स्थिति हुनुको कारण खोज्नुपर्ने आवश्यकता छ जो सामान्य विश्लेषणमै देखा पर्न सक्दछ । आवश्यकता त्यसलाई गम्भीरतापूर्वक स्वच्छ मनले स्विकार्नुको हो । स्थितिको भयावहताका कारक गणतन्त्र र संघीय संरचना पक्कै होइनन् । गणतन्त्रले जनतामा आत्मविश्वास, स्वतन्त्रताको अनुभूति, सार्वभौमिकतासहितको सम्मान प्रदान गरेको छ । राजतन्त्रमा २०४६ सालपछि पनि रैतीपनाकै गन्ध थियो । नेपालको अहिलेको राजनीतिक, आर्थिक, सामाजिक र विभेदपूर्ण अवस्थाको कसैलाई थोकमा जिम्मेवार ठहराउने हो भने त्यो राजतन्त्रकाल नै हो । २००७ सालको परिवर्तनपछिको अस्थिरता र दिशाहीनताको प्रमुख र असली कारक पनि राजतन्त्र नै थियो । जननायक बीपी कोइरालाले आफ्नो सम्पूर्ण क्षमताले देशलाई एउटा दिशामा अग्रसर गराउन पूरा जीवन होमे पनि तर्कसंगत सकारात्मक परिणाम आउन नदिनमा राजतन्त्रको स्वार्थपूर्ण अनिच्छा वा निर्णायक शक्तिको अभावलाई नै दोष जान्छ । २०४६ सालपछि जेजति भयो वा आकर्षक नाराभित्रै सत्ताकै निमित्त आतंक, हत्या, हिंसा र लुटपाटको जुन लामो दौर चल्यो, त्यसको दोषी पनि राजतन्त्रको कुटिलता नै थियो । राजतन्त्रवादी, प्रतिक्रियावादीहरू र तिनबाट खडा स्वार्थसमूहहरूले यसका निमित्त हतियारका रूपमा कार्य गरे । परिवर्तनकारीहरूको नेतृत्वलाई स्वार्थको जालमा बाँधेर बिगार्नेहरू राजावादीहरूका अवशेष र त्यही मानसिकताका अवसरवादीहरू हुन् । यता गणतन्त्र र संघीयताको अभ्यास पनि विकृतिले गाँजिएको छ ।परिवर्तनलाई साकार पार्ने जिम्मेवारी पाएकाहरूले दम्भ र सत्ताको मदले गर्दा गणतन्त्र, संघीय संरचना र लोकतान्त्रिक अभ्यासका निमित्त सही बाटो र परम्पराको निर्माण गरेनन् । अभ्यासको बाटो राम्रो र सहज बनाउनुभन्दा सत्तामाथि स्थायी पकडकै बाटो खोजे । नेतृत्वका सबै तहमा भ्रष्टाचार र बादशाहत को मानसिकताको चरम प्रवेशले स्थितिलाई दिक्कलाग्दो बनाएको छ । तथापि देश गणतन्त्र र संघीय संरचनामा प्रवेश नगरेको भए हुन सक्ने स्थितिबाट धेरै पर छ । जनतामा पहिचानप्रति आकर्षण, आत्मविश्वास र दैनिकीमा आर्थिक गतिविधि तीव्र भएको छ । तर, अब योसँगै चरम हुनै लागेका विकृतिपूर्ण गतिविधिहरूलाई तत्कालै र एउटै प्रहारमा अन्त्य गर्नु आवश्यक छ । समय घर्किसकेकै हो तथापि अब अझै अबेर गरिनु हुन्न । होइन भने, संघीय संरचना र गणतन्त्र धराशायी हुन सक्छन् ।कुनै पनि प्रणालीको सफलता लोकतान्त्रिक अभ्यासको स्थितिमाथि भर पर्दछ । त्यसैले लोकतान्त्रिक अभ्यासको वास्तविक स्थितिबारे सोच्नुपर्ने आवश्यकता छ । प्रणालीको स्वरूप लोकतान्त्रिक रहे पनि कुन खास कमजोरीले अपेक्षित परिणाम आइरहेको छैन ? अथवा, लोकतान्त्रिक अभ्यासको कुन महत्त्वपूर्ण कडीलाई तोडमोड गरिएको छ ? यी प्रश्नहरूमाथि केन्द्रित रहेर मजबुत र सटीक मरम्मतको आवश्यकता छ । गम्भीर भइयो भने समस्याको पहिचान गाह्रो छैन ।लोकतन्त्रको अभ्यास प्रतिनिधित्वले मजबुत बनाउने हो । बहुदलीय लोकतन्त्रमा प्रतिनिधित्व तय गर्ने जिम्मेवार तत्त्व निर्वाचन प्रणाली र राजनीतिक दलहरू हुन् । जनता यी दुईले सृजना गरेको वातावरण र सीमामा उपलब्ध विकल्पहरूमध्येबाट चुनाव गर्दछन् । राजनीतिक दलहरू विचार, नीति र रणनीति विकसित गरेर त्यस अनुसारका पात्रहरूलाई प्रस्तुत गर्ने काम गर्दछन् भने निर्वाचन प्रणालीले उपस्थित विकल्पहरूमध्ये छनोटको अवसर दिन्छ । राजनीतिक दलहरूले जनमुखी विचार, नीति र रणनीतिप्रति प्रतिबद्ध पात्रहरू अगाडि ल्याउन सकेनन् भने छनोटका विकल्पहरूले लोकतन्त्रविरुद्ध भाइरस मात्र फैलाउँछन् । निर्वाचन प्रणालीले बिनाकुनै प्रभाव तटस्थ भावले मतदानका निमित्त वातावरण सुनिश्चित गर्न सकेन भने योग्य प्रतिनिधित्वको छनोट असम्भव हुन जान्छ । नेपालमा यस्तै समस्या छ ।प्रतिगमनमाथिको विजय नेपालको राजनीतिक इतिहासको अत्यन्त महत्त्वपूर्ण घटना हो । यसले समाजको चौतर्फी प्रगतिलाई अवरुद्ध गर्ने तगाराहरूबाट मुक्तिका द्वारहरू खोल्दै वाञ्छित रूपान्तरणको सम्पूर्ण जिम्मेवारी परिवर्तनकारी शक्तिहरूको नेतृत्वपंक्तिलाई दिएको थियो । तर, नेतृत्वपंक्ति त्यसका निमित्त योग्य र क्षमतावान् देखिएन । नेताहरूलाई केके न पाएजस्तो लाग्यो । तिनीहरू शक्ति, सत्ता र बादशाहतको सामन्ती चरित्रको पिशाचले छोपिए । चरम भ्रष्टाचार र सबै बेथितिको कारक यही हो । अबको परिवर्तन भनेको बेतिथिको अन्त्य हो । राज्य र समाजका सबै अंगबाट यसका जरा र लतिकाहरू तानेर नष्ट गर्ने शान्त तर दिगो सांस्कृतिक क्रान्तिको आवश्यकता उपस्थित भएको छ ।देशको मूल कानुन संविधानको निर्माण गरिँदा भित्री भाग अनुदारवादी र बाहिरी भाग उदारताको शृंगारले युक्त बनाइयो । यसको उदाहरणमा लोकतान्त्रिक अभ्यासका निमित्त सबभन्दा आवश्यक तत्त्व निर्वाचन पद्धतिमा गरिएको तोडमोडलाई लिन सकिन्छ । मिश्रित निर्वाचन पद्धतिमा समानुपातिक प्रतिनिधित्वको चयनको प्रक्रिया पार्टीका शीर्ष नेताहरूको स्थिति बलियो राखिराख्ने उद्देश्यले बनाइनाले समावेशी लोकतन्त्रको तत्त्व शृंगारिक मात्रै साबित भयो र समानुपातिक प्रतिनिधित्व समावेशी लोकतन्त्रभन्दा शीर्ष नेताहरूको स्थायित्वका निमित्त काम लाग्ने औजार बन्न पुग्यो । पहिलो हुने निर्वाचित हुने पद्धतिबाट निर्वाचित प्रतिनिधित्व समानुपातिक प्रतिनिधित्वमाथि हावी रहने स्थिति सृजित गरियो र कानुनहरू यसै बोलवालालाई बढाउने गरी बनाइए । बराबरी त संसद्मा मत दिनमा मात्र देखिन्छ, जसले संसदीय दलका नेताहरूलाई नै लाभ दिन्छ ।यता, पहिलो हुने निर्वाचित हुने पद्धति विकृतिहरूले गर्दा अचाक्ली खर्चिलो भएको छ । भ्रष्टाचार वा गैरकानुनी तरिकाबाट धन आर्जन नगरेकाहरू निर्वाचनमा भाग लिने कल्पनासम्म गर्न सकिने अवस्थामा छैनन् । सामान्य खर्चमा जतिसुकै योग्य भए पनि कुनै उम्मेदवार जनताको नोटिसमै पनि पुग्न सक्छन् भन्ने अवस्था देखिँदैन । देशमा समावेशी लोकतन्त्रको आवश्यकता थियो र छ । वास्तविक समावेशी लोकतन्त्रका निमित्त पूर्ण समानुपातिक निर्वाचन पद्धति नै एक मात्र बाटो हुन सक्दछ । यस्तो भयो भने व्यक्तिगत रूपमा निर्वाचन जित्न खर्च गर्नुपर्ने आवश्यकता हुँदैन, मतको आधार लोकप्रियता हुने हुनाले दलका नेताहरू लोकहितकारी नीति, पारदर्शिता एवं सकारात्मक परिणाम दिने कार्यहरूप्रति समर्पित हुँदै जानेछन् । पार्टीमा आन्तरिक लोकतन्त्र र जनताबीच काम गर्ने नेताकार्यकर्ताहरूको महत्त्व बढ्छ तथा पार्टीको संस्थाकरण हुँदै जान्छ । पटुकीहरूभन्दा सीमान्तीकरणमा परेका समुदायमा पकड राख्नेहरूको नेतृत्व सुरक्षित हुन्छ । देशको आम निर्वाचनको खर्च पनि एकचौथाइभन्दा कम हुन्छ ।मिश्रित निर्वाचन प्रणाली र त्यसका निमित्त बनाइएका अनावश्यक र झन्झटिला प्रावधानहरूले लोकतान्त्रिक अभ्यासलाई नै बरबाद गरिदिएका छन् । यस्तो जोरजाम पार्टी र तिनका शीर्ष नेताहरूका लागि मात्र राखिएको जोकोहीले पनि अनुभव गर्न सक्दछन् । निर्वाचन आयोगमा दर्ता र चिह्न भएका राजनीतिक दलहरूलाई स्थानीय निकाय, प्रतिनिधिसभा, प्रदेशसभा, समानुपातिकका निमित्त छुट्टाछुट्टै दर्ता गर्नुपर्ने व्यवस्था छ । त्यति मात्र होइन, नयाँ दल र नेतृत्वको सम्भावनालाई उम्रिनै नदिने हिसाबले थ्रेसहोल्डको प्रावधान राखिएको छ । यी सबैले सकारात्मक परिणाम दिइरहेका छन् कि छैनन्, मूल्यांकन हुनु आवश्यक छ ।देशका निमित्त सर्वोत्तम राजनीतिक प्रणाली संघीयता एवं लोकतन्त्र नै हो र लोकतन्त्रको मूल स्तम्भ बहुदलीय प्रतिस्पर्धाको पनि विकल्प छैन । अहिले प्रतिक्रियावादीहरू धमिलो पानीमा लाभ लिने कोसिसमा छन् । राजावादी, स्वार्थी समूह र यथास्थितिवादीहरू उल्टो परिवर्तनको खोजीमा सक्रिय भएका छन् । उनीहरू सीमान्तीकरणमा परेका समुदायहरूमा पलाएको नवजागरणले आजित छन् र पहिलेको चुरीफुरी फर्काउन चाहन्छन् । आवश्यकता वर्तमान प्रणालीका कमीकमजोरी हटाउँदै बहुदलीय प्रतिस्पर्धात्मक लोकतान्त्रिक अभ्यासलाई सही दिशामा अगाडि बढाउनु हो । किनभने अहिले स्थापित सत्ता वा विपक्षका राजनीतिक दलका नेतृत्वपंक्तिहरू मुलुकलाई सही दिशामा अगाडि बढाउने भूमिकामा स्पष्टतः क्षमताहीन साबित भए, अब पात्रहरू बदल्नु आवश्यक भएको छ । यसको अर्थ पालो हस्तान्तरण मात्र होइन । बिग्रेको परिस्थितिमा आमूल सुधार गर्ने तथा परिवर्तनको स्वरूपको एजेन्डालाई बुझ्ने, सोअनुसारको संहिता र कर्तव्यपालनालाई आत्मसात् गर्न सक्ने नयाँ पुस्ता वर्तमान नेतृत्वपंक्तिको विकल्प हुन सक्दछ । यसका निमित्त राजनीतिक दलहरूसहित देशैभरि एउटा सम्पूर्ण क्रान्तिको लहरको आवश्यकता छ ।लाल तराईमधेश लोकतान्त्रिक पार्टीका अध्यक्ष हुन् ।"
आदिवासी ज्ञान र अभ्यासमा बजार र राज्य,"आदिवासी ज्ञानमा राज्यको भूमिका मदिरा ऐन२०३१ अनुसार, मदिरा ले अन्न, फलफूल वा अन्य कुनै स्टार्चयुक्त वस्तुलाई जीव रासायनिक प्रक्रियाद्वारा कुहाई वा अन्य कुनै तरिकाबाट तयार पारिएको अल्कोहलयुक्त पदार्थ जनाउँछ । यो परिभाषामा बजारका अन्य रक्सीसहित आदिवासीले उत्पादन गर्ने रक्सी, जाँड र छ्याङसमेत पर्छन् । तर, मदिरा नियमावली२०३३ मा कुनै व्यक्तिले निजी प्रयोगका लागि जाँडरक्सी बनाएमा एक पटकमा ५ लिटर रक्सी र १० लिटर जाँड बनाउन पाइने र एक वर्षमा ६ पटकभन्दा बढी बनाउन पाइनेछैन भनी अड्को थापिएको छ । मदिरा उत्पादन र बिक्रीवितरण गर्न चाहनेले इजाजतपत्र लिनुपर्छ तर घरेलु जाँडरक्सीको सवालमा के गर्ने, कतै उल्लेख छैन । मर्चा, जाँड र रक्सी कानुनका नजरमा अवैध करार भएका छन् । त्यही भएर यस सम्बन्धमा प्रहरी र स्थानीय सरकारले आफ्नै कानुन लगाउँछन् । संघीयतापछि केही स्थानीय सरकारले मर्चा, जाँड तथा रक्सी सम्बन्धी आफ्नो नीति तथा कार्यक्रममा केही योजना पनि अघि सारेको देखिन्छ । जस्तो, धरान उपमहानगरले धराने बंगुर र तीनपाने रक्सीलाई प्रोत्साहन गर्ने भन्यो, तर कसरी अनि केके गर्ने भन्नेमा प्रस्टता देखिएन जसका कारण योजना त्यसै थन्किएको छ । त्यस्तै, गुल्मीको मालिका गाउँपालिकाको नवौं गाउँ सभाले स्थानीय मदिरा ऐन बनाए पनि कार्यान्वयनमा आउन सकेको छैन । प्रदेशस्तरमा पनि, आदिवासीको मदिरालाई ब्यान होइन ब्रान्ड बनाउने भन्ने नारा लाग्ने गर्छ । प्रदेश १ मा यसका लागि केही प्रयास भएको पनि देखिन्छ । उषाकला राई प्रदेश १ को सामाजिक विकासमन्त्री हुँदा, प्रदेश योजना आयोग सदस्य डा पूर्णकुमार लोक्सोमको संयोजकत्वमा नेपाली घरेलु मदिराको उत्पादन तथा बजारीकरण सम्बन्धी अध्ययन तथा सुझाव कार्यदल गठन गरी ब्यान भर्सेस ब्रान्ड अवधारणा कार्यान्वयन सम्भाव्यता अध्ययन तथा सुझाव प्रतिवेदन पेस गरिएको थियो । यस अध्ययन प्रतिवेदनमा प्रदेश १ का १० जिल्लाका २२९ घरेलु मदिरा उत्पादकबीच सर्वेक्षण गरिएको थियो । साथै, स्थानीय जनप्रतिनिधिहरूसँग पनि नेपाली घरेलु मदिराको उत्पादन तथा बजारीकरण सम्बन्धी सुझाव संकलन गरिएको थियो । त्यस्तै, गण्डकी प्रदेशको कार्ययोजना अनुसार गण्डकी विश्वविद्यालयले प्रदेशका ५ जिल्लामा उत्पादित स्थानीय मदिरालाई ब्रान्डिङ गर्न अध्ययन थालेको थियो । पछिल्लो समय, संघीय सरकारका नीति तथा योजनाहरूमा परम्परागत सीप र ज्ञानलाई पुस्तान्तरण, हस्तान्तरण गर्नका लागि पाठशाला खोल्ने त भनिएको छ तर पेटेन्ट राइट नै जोगाउन नसक्ने सरकारले पाठशाला मा यो ज्ञान कसको भनेर सिकाउँछ ?"
बेरुजुको दुश्चक्र र पदीय रजगज,"महालेखा परीक्षकको वार्षिक प्रतिवेदन२०७९ यस पटक पनि राष्ट्रपतिसमक्ष पेस भइसकेको छ, जसले संघ, प्रदेश र स्थानीय तहका ५,७५८ सरकारी कार्यालय र सार्वजनिक निकायहरूको आर्थिक वर्ष २०७७७८ का आर्थिक कारोबारको लेखापरीक्षण गरेको छ । तर आर्थिक वर्ष २०७८७९ समेत व्यतीत भैसकेको छ र पछिल्लो प्रतिवेदनमाथि संघीय संसद्को सार्वजनिक लेखा समितिमा छलफल कहिले तय गरिने हो, यकिन भन्न सकिन्न । सामान्य अवस्थामा पनि महालेखा परीक्षकको यो वार्षिक प्रतिवेदनमाथि छलफल हुँदा चौथो वर्ष अर्थात् २०८०८१ लागिसक्ने देखिन्छ । नियमित प्रक्रियामा काम हुँदासमेत यस्तो अवस्था देखिन्छ भने कतिपय मन्त्रालय र निकायका बेरुजुहरूमाथि वर्षौंसम्म सार्वजनिक लेखा समितिमा छलफल हुन बाँकी पनि छ । यसो हुनुको प्रमुख कारण हो एक आर्थिक वर्षको आर्थिक कारोबारको लेखापरीक्षण अर्को आर्थिक वर्ष पनि बितेपछि प्रारम्भ गर्ने अभ्यास ।महालेखा परीक्षकको ५९ औं वार्षिक प्रतिवेदन२०७९ अनुसार आर्थिक वर्ष २०७७७८ मा संघ र प्रदेशका सरकारी कार्यालय एवं स्थानीय तह, संगठित संस्था, समिति र अन्य संस्थातर्फ १ खर्ब १५ अर्ब ५ करोड रुपैयाँ बेरुजु देखिएको छ । यसमध्ये संघीय सरकारी निकायको बेरुजु ४९ अर्ब ४७ करोड अर्थात् लेखापरीक्षण अंकको १७५ प्रतिशत, प्रदेश सरकारको ७ अर्ब ४८ करोड अर्थात् २५० प्रतिशत, संगठित संस्थाको १४ अर्ब १९ करोड अर्थात् ६८९ प्रतिशत र स्थानीय तहको ४३ अर्ब ९० करोड अर्थात् ४१८ प्रतिशत बेरुजु छ । गत वर्षसम्मको बेरुजुु ४ खर्ब १८ अर्ब ८५ करोडमा फर्छ्योट र समायोजन भएको ५० अर्ब २९ करोड घटाई चालु आर्थिक वर्षमा थप भएको १ खर्ब १५ अर्ब ५ करोड जोड्दा ४ खर्ब ८३ अर्ब ५९ करोड बाँकी देखिन्छ । राजस्व बक्यौताको रकम निरन्तर रूपमा बढेर ३ खर्ब १२ अर्ब ६१ करोड पुगेको छ । अद्यावधिक कारबाही गरी राफसाफ गर्नुपर्ने रकम ८ खर्ब २९ अर्ब १५ करोड छ ।कुल बेरुजुमध्ये असुल गर्नुपर्नेको हिस्सा २९३३ प्रतिशत, नियमित गर्नुपर्ने ६०५१ प्रतिशत र पेस्की बेरुजुको हिस्सा १०१६ प्रतिशत छ । असुल गर्नुपर्नेको हिस्सा हालसम्मकै उच्च हुनु चिन्ताको विषय हो । पेस्की बेरुजुमध्ये म्याद ननाघेको मोबिलाइजेसन पेस्कीलाई गत वर्षदेखि बेरुजुमा नदेखाउने नीति अनुरूप समावेश गरिएको पाइँदैन । यस्तो अभ्यासले बेरुजुको अंक कम भएको छ भने पेस्कीको हिस्सासमेत घटेको देखिएको छ । विगतमा जस्तो यो रकमलाई पनि समावेश गरिएको भए बेरुजुको अंक कहालीलाग्दो देखिन्थ्यो । आर्थिक वर्ष २०६५६६ सम्मको बेरुजुबक्यौताको अंक करिब ९० अर्ब रहेकामा ५९ औं प्रतिवेदनसम्म आइपुग्दा ८२९ अर्ब रुपैयाँ फर्छ्योट गर्न बाँकी देखिनुले वित्त व्यवस्थापनमा अराजकता मौलाउँदै गएको पुष्टि हुन्छ ।पछिल्लो प्रतिवेदन अनुसार, कुल बेरुजुमा सार्वजनिक कोष व्यवस्थापनको जिम्मा लिने अर्थ मन्त्रालयको हिस्सा ४०२८ प्रतिशत हुनु चिन्ताजनक मात्र नभई यसलाई गैरजिम्मेवारीको पराकाष्ठाका रूपमा लिन सकिन्छ । यद्यपि यस मन्त्रालयको लेखापरीक्षण गरिएको रकमको अंकसमेत अत्यन्त ठूलो छ । यसको कारण र प्रवृत्तिको निर्मम ढंगले खोजी हुनु जरुरी छ । यस्तै, भौतिक पूर्वाधार तथा यातायात, भूमि व्यवस्था, सहकारी तथा गरिबी निवारण, सञ्चार तथा सूचना प्रविधि, कृषि तथा पशुपन्छी विकास, स्वास्थ्य तथा जनसंख्या, रक्षा, शिक्षा विज्ञान तथा प्रविधि, उद्योग वाणिज्य तथा आपूर्ति र गृह मन्त्रालय एवं राष्ट्रिय पुनर्निर्माण प्राधिकरणले कुल बेरुजुको करिब ८९ प्रतिशत हिस्सा ओगटेका छन् । लेखापरीक्षण गरिएको अंकका तुलनामा संगठित संस्थाहरूको सबैभन्दा बढी ६८९ प्रतिशत रकम बेरुजु देखिएको छ । यस्ता संस्थाहरूको वित्तीय अनुशासनको अवस्थाबारे बेग्लै अध्ययन गर्नुपर्ने देखिन्छ । स्थानीय तहको ४१८ प्रतिशत बेरुजु हुनु र यो तहको बेरुजु प्रतिवेदनमाथि संघ र प्रदेशका सार्वजनिक लेखा समितिजस्ता स्वायत्त निकायमा छलफल गर्ने व्यवस्थासमेत नहुनुले स्थानीय तहमा वित्तीय जवाफदेहीको स्तर निकै कमजोर रहेको देखिन्छ ।कुनै निकाय वा मन्त्रालयको बेरुजुमाथिको छलफलमा भाग लिन लेखाउत्तरदायी अधिकृतको हैसियतमा सम्बन्धित मन्त्रालय निकायको सचिव सार्वजनिक लेखा समितिमा जाउन्जेल अपवादबाहेक तीनचार जना सचिवको समेत फेरबदल भैसकेको हुन्छ । आर्थिक कारोबारमा संलग्न कर्मचारीहरूसमेत सरुवा भई अर्को निकायमा गइसकेका हुन्छन् । यसले गर्दा बेरुजु असुल फर्छ्योट गर्ने व्यक्ति व्यक्तिगत रूपमा भन्दा पदीय आधारमा जिम्मेवार हुने अवस्था छ । अर्थात्, जसको पालामा बेरुजु कायम भएको हो उसलाई भन्दा सो पदमा वर्तमानमा को छ उसैलाई जवाफदेही तुल्याउने प्रवृत्ति छ । यस्तो अवस्थामा व्यक्तिमा पदीय जिम्मेवारी वहनबाहेक बेरुजु फर्छ्योट गर्न नैतिक बन्धन नहुने हुँदा त्यति चासो रहने देखिँदैन । अमुक कार्यालयमा रहँदा बेरुजु कायम हुने गरी आर्थिक कारोबार गर्ने, अर्को कार्यालयमा गएर त्यही प्रवृत्ति दोहोर्याई पदीय रजगजमा रमाउने र विगतका बेरुजुहरूलाई पछिल्ला पदाधिकारीहरूबाट फर्छ्योट गराउने प्रवृत्ति रहेसम्म बेरुजुको दुश्चक्रबाट उम्कन कठिन हुन्छ । बेरुजुलाई सम्बद्ध कर्मचारीको सरुवा, बढुवा, वृत्ति विकास र अन्य सुविधासँग आबद्ध नगर्ने हो भने यही प्रवृत्ति दोहोरिरहनेबाहेक केही हुन सक्दैन । बेरुजुप्रतिको जवाफदेही मूलतः प्रशासनिक पदाधिकारीहरूमा रहने भए पनि राजनीतिक रूपमा प्रत्यक्षअप्रत्यक्ष रूपमा संलग्न पदाधिकारीलाई वित्तीय पाटोमा समेत जवाफदेह तुल्याउनुपर्छ । यसबारे आर्थिक कार्यविधि तथा वित्तीय उत्तरदायित्व ऐन२०७६ र नियमावली२०७७ मा गरिएको व्यवस्था कार्यान्वयनमा आएको छैन । यो व्यवस्था कार्यान्वयन हुन सकेमा बेरुजु न्यूनीकरणमा ठूलो योगदान हुने थियो । उदाहरणका लागि, स्थानीय तहको निर्वाचनमा बेरुजु बाँकी हुने जनप्रतिनिधि उम्मेदवार हुन नपाउने व्यवस्था निर्वाचन आयोगले गरेकाले केही हदसम्म भए पनि बेरुजु फर्छ्योट गर्न सहयोग पुगेको थियो ।महालेखापरीक्षकले निकायको छनोटका आधारमा आर्थिक वर्ष समाप्त नहुँदै वा कारोबार सकिएपछि सामयिक लेखापरीक्षण गर्न सक्ने व्यवस्था ऐनमा छ । यसको अर्थ हो चालु वर्षको आर्थिक कारोबारको लेखापरीक्षण तत्कालै गर्नुपर्छ । तर यो व्यवस्थाको कार्यान्वयन भएको छैन । सम्बन्धित व्यक्तिलाई समयमै जिम्मेवार बनाउन कुनै पनि आर्थिक कारोबारमा अनियमितता भएको आशंका वा जोखिम देखिए चालु आर्थिक वर्षमा तत्कालै लेखापरीक्षण गरी कारबाहीका लागि सिफारिस गर्नु सामयिक लेखापरीक्षणको उद्देश्य हो । तर यसो नभई एउटा आर्थिक वर्ष समाप्त भएपछि अर्कोमा लेखापरीक्षण गर्ने र त्यसपछिको अर्को वर्षमा प्रतिवेदन पेस गर्ने प्रवृत्तिले बेरुजु बढाउनमा मलजल गरेको छ । सार्वजनिक जवाफदेहीको एउटा महत्त्वपूर्ण सिद्धान्त हट स्टोभ रुल वा फलाम तातेको बखत पिट्दा आकार लिन्छ भनेझैं आर्थिक अनियमितता भएकै बखत सम्बन्धित पक्षलाई जवाफदेह तुल्याउन सामयिक लेखापरीक्षण एउटा महत्त्वपूर्ण औजार हो । यसो गर्न सकेमा हरेक वर्ष आइरहने विभिन्न प्रकृतिका घोटालाहरूलाई महालेखापरीक्षकले तत्कालै गर्ने लेखापरीक्षणमार्फत वास्तविक स्थितिको सार्वजनिक गरी आवश्यक कारबाहीको सिफारिस गर्न सक्दा बेरुजु र भ्रष्टाचारजन्य क्रियाकलाप धेरै हदसम्म न्यूनीकरण गर्न सकिन्थ्यो ।महालेखापरीक्षकले वित्तीय वा परिपालना, कार्यमूलक, वातावरणीय, सूचना प्रविधि, विधि विज्ञान आदि प्रकारका लेखापरीक्षण गर्न सक्ने व्यवस्था छ । यीमध्ये वित्तीय वा परिपालना लेखापरीक्षण मूलतः प्रक्रियामुखीका रूपमा चिनिन्छ । आर्थिक वर्ष २०७७७८ को लेखापरीक्षणमा ५,७५८ निकायको वित्तीय, छवटा कार्यमूलक, एउटा परिपालना, एउटा वातावरणीय, एउटा विशेष र तीनवटा सूचना प्रविधि लेखापरीक्षण गरिएको छ । आन्तरिक लेखापरीक्षणमा वित्तीय पक्षमा जोड दिइनुले, महालेखापरीक्षकसमेत यसै विषयमा केन्द्रित हुनुले नेपालको सरकारी लेखा परीक्षण मूलतः प्रक्रियामुखी र दोहोरोपनामा सीमित बन्दै आएको छ । नतिजाको कसीमा मुद्राको मूल्य परीक्षण गरिने एवं मितव्ययिता, कार्य दक्षता र प्रभावकारिताका आधारमा गरिने कार्यमूलक लेखापरीक्षण वर्षभरि जम्मा ६ वटा मात्र हुनुले पनि यसलाई पुष्टि गर्छ । लेखापरीक्षण प्रतिवेदनमा दशकौंसम्म एउटै प्रकृति र रकमको बेरुजु दोहोरिरहने र विगतकै ढाँचामा अंक परिवर्तन हुँदै जाने प्रवृत्ति देखिएकाले बेरुजु कायम गर्ने वा त्यसमाथि कारबाही गर्नेगराउने सबै पक्षको काम गर्ने तौरतरिका र शैलीमा पुनरवलोकन जरुरी छ । सरकारी लेखापरीक्षणमा नवीन अवधारणा, आधुनिकता भित्रिन बाँकी नै छ ।बेरुजुको सूचना प्राप्त भएको पैंतीस दिनभित्र वा म्याद थप भएको भए सो समयभित्र सम्बन्धित कार्यालयले तोकिए बमोजिम फर्छ्योट गरी सम्परीक्षणका लागि महालेखापरीक्षकसमक्ष पेस गर्नुपर्ने व्यवस्था छ । लेखापरीक्षणको प्रारम्भिक प्रतिवेदनको कारबाही कडाइका साथ गरेमा प्रारम्भिक चरणमै फर्छ्योट भई वार्षिक प्रतिवेदनमा बेरुजुको अंक कम हुँदै जान्छ ।लेखापरीक्षणबाट औंल्याइएको बेरुजुका सम्बन्धमा प्रमाण पेस गरी वा नियमित गराई फर्छ्योट गर्ने पहिलो दायित्व सम्बन्धित व्यक्ति तथा आर्थिक कारोबारमा संलग्न पदाधिकारीको हुन्छ । यो व्यवस्था कडाइका साथ लागू गरेमा बेरुजु स्वतः न्यूनीकरण हुँदै जान्छ । बेरुजु रकम असुलउपर गर्न नसकिएमा कुमारी चोक तथा केन्द्रीय तहसिल कार्यालयले कारबाही अघि बढाउनुपर्छ । यी व्यवस्था कार्यान्वयन हुन सके बेरुजु न्यूनीकरणमा समस्या हुने देखिँदैन ।आर्थिक प्रशासनका सिद्धान्तहरू अवलम्बन गरी कारोबार गर्ने र हरेक निकायले आन्तरिक नियन्त्रण प्रणाली अनिवार्य रूपमा लागू गर्नेगराउने हो भने बेरुजुमा आधा कमी आउन सक्छ । बेरुजु फर्छ्योट अनुगमन मूल्यांकन समितिलाई लक्ष्य तोकी बेरुजु असुल फर्छ्योटका लागि समयबद्ध रूपमा कार्ययोजना बनाई काम गर्नतर्फ केन्द्रित गर्नुपर्छ ।लेखापरीक्षण प्रतिवेदनलाई संघीय संसद् र प्रदेशका सार्वजनिक लेखा समितिमा समयमै छलफल गरी टुंगो लगाउनुपर्छ । सार्वजनिक लेखा समितिमा हुने छलफल गुणस्तरीय बनाउन सदस्यको छनोटदेखि सार्वजनिक वित्त व्यवस्थापनका विभिन्न आयाममा सदस्यहरूलाई व्यापक तालिमसम्ममा विचार पुर्याउनुपर्छ । स्थानीय तहको बेरुजु सम्बन्धमा, आर्थिक कारोबारमा संलग्न नहुने जनप्रतिनिधिहरूको समिति बनाएर सम्बन्धित पालिकाको सभामा पेस गरी छलफलको व्यवस्थालाई अनिवार्य गर्नुपर्छ ।बेरुजुलाई भ्रष्टाचारसँग समेत जोडेर हेर्नुपर्छ । सबै बेरुजु भ्रष्टाचार नभए पनि सार्वजनिक स्रोतको दुरुपयोग भने अवश्य हो । बेरुजु हुनुमा आर्थिक कारोबारमा संलग्न हुने निकाय र जिम्मेवार व्यक्ति मात्र नभई लेखापरीक्षण गर्ने निकाय वा व्यक्तिका साथै संघ र प्रदेशका सार्वजनिक लेखा समितिसहित सम्बद्ध सबै पक्षको उत्तिकै भूमिका हुन्छ । सदाचार, नैतिकता, इमानदारी, राष्ट्रप्रतिको जिम्मेवारी र जवाफदेहीजस्ता पक्ष व्यक्तिविशेषमा जागृत नगराउन्जेल बेरुजु लगायतका आर्थिक अपराध घट्ने अपेक्षा गर्नु मृगतृष्णा मात्र हुनेछ ।"
ताइवानलाई हतियार बेच्दै अमेरिका,"न्युयोर्क (एजेन्सी) अमेरिकाले ताइवानलाई १ अर्ब १ करोड अमेरिकी डलर बराबरका सैन्य उपकरण बिक्री गर्ने घोषणा गरेको छ । त्यस्ता सैन्य उपकरणमा हार्पुन र साइडविन्डर क्षेप्यास्त्रहरू समेत छन् । डिफेन्स सेक्युरिटी कोअपरेसन एजेन्सीले वासिङ्टनले ताइवानलाई सैन्य उपकरण बेच्न स्वीकृति दिएको पुष्टि गरेको छ । अमेरिकी विदेश मन्त्रालयले ताइवानको सुरक्षा क्षमताको आधुनिकीकरण गर्न र अमेरिकी सुरक्षा हित प्रवर्द्धन गर्न ताइवानलाई हार्पुन ब्लक क्षेप्यास्त्र र अन्य सैन्य उपकरण बिक्री गर्न स्वीकृति दिएको हो । प्रस्तावित हातहतियारले यस क्षेत्रमा आधारभूत सैन्य सन्तुलनलाई परिवर्तन नगर्ने पनि अमेरिकाको दाबी छ । अमेरिकी सभामुख नान्सी पेलोसीको विवादास्पद ताइवान भ्रमणलाई लिएर वासिङ्टन र बेइजिङबीच तनाव बढेका बेला सैन्य सामग्री बिक्रीबारेको समाचार सार्वजनिक भएको छ । हार्पुनहरू बोइङले तटीयजल क्षमताका साथ उत्पादन गरेको एन्टीसिप होमिङ क्षेप्यास्त्रहरू हुन् । यसअघि अमेरिकामा ताइपेई आर्थिक र सांस्कृतिक प्रतिनिधि कार्यालय (टेक्रो) ले एक सयवटा क्षेप्यास्त्र र सम्बन्धित उपकरणहरू किन्न अनुरोध गरेको थियो । ती क्षेप्यास्त्रले हावाबाट हावामा प्रहार गर्न सकिन्छ । जुन प्रक्षेपणपछि लक्ष्यहरूमा लक गर्न सक्ने क्षमताका साथ विकास गरिएको हुन्छ । वासिङ्टनस्थित चिनियाँ दूतावासले यस साताको सुरुमा प्रस्तावित हतियार बिक्रीबारे प्रतिक्रिया दिँदै अमेरिकी राष्ट्रपति जो बाइडेन प्रशासनलाई हतियार बिक्री नगर्न आह्वान गरेको थियो । हतियार बिक्रीले ताइवान स्ट्रेटमा तनाव निम्त्याउन सक्ने भन्दै चीनले सो आग्रह गरेको थियो । ताइवानी सेनाले बिहीबार एक ड्रोनलाई गोली हानेको जनाएको छ । उक्त ड्रोन चिनियाँ तटबाट शियु टापुको प्रतिबन्धित जलक्षेत्रको आकाशमा प्रवेश गरेको थियो । ताइवानको रक्षा मन्त्रालयले विज्ञप्ति जारी गर्दै सेनाको जिनमेन रक्षा कमान्डले प्रतिबन्धित क्षेत्रमा हवाई क्यामेरासहितको ड्रोन प्रवेश गरेको फेला परेको जनाएको हो । रक्षा क्षेत्रको सुरक्षा कायम गर्न रक्षा मन्त्रालयले खोजी, अनुगमन र निगरानीलाई निरन्तरता दिनेछ, विज्ञप्तिमा भनिएको छ । त्यस्तै, मंगलबार पनि ताइवानी सेनाले चिनियाँ सैन्य ड्रोनलाई ताइवान नियन्त्रित टापुको प्रतिबन्धित वायुक्षेत्रमा प्रवेश गरेपछि गोली हानेको थियो ।"
पुनर्निर्माणको प्रतीक्षामा वाराणसीको पशुपतिनाथ क्षेत्र,"(वाराणसी, उत्तरप्रदेश)  उत्तरप्रदेशको वाराणसीस्थित काशी विश्वानाथ मन्दिर परिसर करिडोर छोटो समयमै निर्माण भइसक्दा पनि त्यहाँ रहेको पशुपतिनाथ मन्दिर, धर्मशाला तथा वृद्धाश्रमको काम भने अलपत्र परेको छ । नेपाल सरकार मातहत रहेको उक्त क्षेत्रमा भारत सरकारले हात हालेको छैन । त्यस क्षेत्रको पुनर्निर्माणको जिम्मा नेपालकै हो ।प्रधानमन्त्री शेरबहादुर देउवाले भारत भ्रमणका क्रममा गत चैतमा बेलो वृद्धाश्रम पुनर्निर्माणको शिलान्यास गरेका थिए । प्रधानमन्त्रीले नै शिलान्यास गरेपछि काम छिटो होला भन्ने धेरैलाई आशा थियो । तर, ६ महिना बितिसक्दा पनि कामको सुरसार छैन । उत्तरप्रदेशका मुख्यमन्त्री योगी आदित्यनाथको उपस्थितिमा प्रधानमन्त्री देउवाले वृद्धाश्रम निर्माणका लागि भूमि पूजनसमेत गरेपछि निर्माण कार्य छिटो होला भन्ने सोचेका वाराणसीका नेपाली सरकारी ढिलासुस्तीले निराश छन् ।श्री साम्राज्येश्वर पशुपतिनाथ मन्दिर तथा धर्मशाला सञ्चालक समिति (ट्रस्ट) का महासचिव प्राध्यापक डा गोपालप्रसाद अधिकारी वाराणसीमा रहेको नेपालको ऐतिहासिक सम्पत्ति संरक्षणको दायित्व नेपाल सरकारको रहेको बताउँछन् । सञ्चालनमा रहेको वृद्धाश्रम जीर्ण भएर भत्किएपछि त्यही स्थानमा पुनर्निर्माणको प्रयास थालेका हौं, प्रधानमन्त्रीज्यूले भूमि पूजा पनि गर्नुभएको हो, उनले भने, तर, निर्माणमा भइरहेको ढिलाइले जग हँसाई भइरहेको छ । लावालस्करसहित आएका प्रधानमन्त्रीले शिलान्यास गरेको ६ महिनामा पनि काम सुरु नभएपछि भारतीय नागरिकले समेत प्रश्न उठाउन थालेका उनको भनाइ छ । निर्माणको काम सुरु गर्न दिल्लीस्थित दूतावास तथा काठमाडौंस्थित पुरातत्त्व विभाग, पर्यटन मन्त्रालयदेखि बालुवाटारसम्मलाई ताकेता गर्दै आएका छौं । तर पनि प्रगति भएको छैन, उनले भने । हिन्दुहरूको पवित्र धार्मिकस्थलमध्येको महत्त्वपूर्ण स्थल हो वाराणसीको गंगा किनारमा रहेको काशी विश्वनाथको मन्दिर । भगवान् शिवका १२ ज्योतिर्लिंगमध्येको एउटा यहाँ रहेको मानिन्छ । भारतका प्रधानमन्त्री नरेन्द्र मोदीको विशेष पहलमा विश्वनाथ मन्दिर करिडोरको पुनर्निर्माण गरिएको हो । ३२ महिनामा ३ सय ४० करोड भारतीय रुपैयाँमा मन्दिरको करिडोरलाई विशेष बनाइएको छ । मोदीले गत डिसेम्बरमा यस क्षेत्रको उद्घाटन गरेका थिए ।करिडोर फराकिलो बनाउन नजिकैका करिब ४ सय निजी घर र सयौं अन्य ससाना मन्दिरसमेत भत्काइएको छ । सरकारले निजी घरहरू खरिद गरेको थियो । त्यही क्रममा नेपाली पशुपतिनाथ मन्दिर भत्काइने चर्चा पनि चलेको थियो । तर, नेपालीहरूको विरोधपछि त्यसलाई जोगाइएको हो । तर, छेवैमा भइरहेको पुनर्निर्माण र त्यसमा प्रयोग भएका मेसिनहरूका कारण पशुपति मन्दिर परिसरका संरचनामा क्षति पुगिसकेको छ । पशुपतिनाथ मन्दिरका व्यवस्थापक रोहितकुमार ढकाल यस क्षेत्रको संरक्षण आवश्यक रहेको बताउँछन् । वृद्धाश्रम क्षतिग्रस्त भएपछि यहाँ रहेका ३० जना वृद्धवृद्धालाई धर्मशालामा सारेका छौं, उनले भने, धर्मशाला पनि कमजोर नै छ । यहाँ संस्कृत पढ्ने विद्यार्थी छन् । वृद्धाश्रम भत्केर धर्मशालामा बस्दै आएकी गोरखा आरुघाटकी ७५ वर्षीया कृष्णादेवी लामिछानेले ठाउँ नपुगेर आफूहरूको बास अस्पतालको जस्तो हुन पुगेको बताउँछिन् । नेपाल सरकारको ध्यान पुग्छ कि, अप्ठ्यारोमा नै मर्नुपर्ने हो, थाहा छैन, उनले दुखेसो पोखिन् । सम्पूर्णानन्द संस्कृत विश्वविद्यालय वाराणसीका प्राध्यापक हरिप्रसाद अधिकारी भारत सरकारले काशी विश्वनाथ मन्दिरको सम्पूर्ण क्षेत्रलाई विशेष आकर्षणसहित पुनर्निर्माण गरेको अवस्थामा त्यही परिसरमा रहेको नेपाली मन्दिर र अन्य भवन पुरानै हालतमा रहनु लज्जाको विषय भएको बताउँछन् । उनी पशुपतिनाथ मन्दिर ट्रस्टका उपाध्यक्ष पनि हुन् ।काशी विश्वनाथ परिसरमा नेपालको भूमि रहेको र यहाँको पशुपतिनाथ नेपालकै मन्दिरका रूपमा प्रख्यात रहेकाले त्यस क्षेत्रलाई भारतले पनि जोगाइदिएको उनको भनाइ छ । पशुपतिनाथ मन्दिरको क्षेत्र जति बलियो र आकर्षक रूपमा पुनर्निर्माण हुन्छ भविष्यका पुस्ताका लागि नेपाल र भारतको धार्मिकसांस्कृतिक र सामाजिक सम्बन्ध त्यसैअनुसार बुझ्नलाई मद्दत पुग्छ, उनले भने ।हिन्दुहरूको पवित्रस्थल काशी विश्वनाथमा पृथ्वीनारायण शाहदेखि नै राजाहरूको आउजाउ रहेको श्री रामानुज दर्शन महाविद्यालयका प्राचार्यसमेत रहेका प्राध्यापक अधिकारीले बताए । नेपालका राजाले काशीका नरेशसँग यस क्षेत्रमा ८ कट्ठा जग्गा खरिद गरेका थिए । विसं १८०० को आसपासमा तात्कालीन राजा रणबहादुर शाहले संन्यास लिएपछि यहीं बसेका थिए । उनका तीन जना श्रीमती साम्राज्येश्वरी, राजराजेश्वरी र ललितागौरीका नाममा यहाँ स्थलहरूको निर्माण गरिएको हो ।साम्राजेश्वर पशुपतिनाथ मन्दिर, गंगा किनारको ललिता घाट र राजराजेश्वरीका नाममा देवीको मन्दिर स्थापित छ । गंगाको किनारमा अवस्थित यो क्षेत्र खुम्चिँदै गएर अहिले २ कट्ठा आसपासमा सीमित छ । रणबहादुरका नाति राजेन्द्र शाहले साढे तीन सय वर्षअघि पशुपतिनाथ मन्दिरको निर्माण गराएको बताइन्छ । आधुनिककालमा राजाहरूको आउजाउ घट्दै गएपछि यस क्षेत्रको संरक्षण हुन सकेन । एक जना भारतीय पण्डाले पुस्तौंपुस्तासम्म यस क्षेत्रमाथि आफ्नो नियन्त्रण राखेका थिए ।२०४६ सालमा बहुदल आएपछि वाराणसीमा रहेका नेपालीहरूको प्रयासमा यस क्षेत्रलाई पुनः नेपाल सरकारको नियन्त्रणमा ल्याइएको थियो । त्यसका लागि कब्जा जमाएर बसेका पण्डालाई कृष्णप्रसाद भट्टराई प्रधानमन्त्री भएका बेला नेपाल सरकारले एक लाख रुपैयाँ दिएको थियो । सन् २००० बाट मन्दिरसँगैको एउटा घर १२ लाखमा खरिद गरेर वृद्धाश्रम चलाइएको प्राध्यापक अधिकारी बताउँछन् । विशुद्ध नेपाली शैलीको वृद्धाश्रम बनाउने डिजाइनसमेत गराइसकिएको र त्यसका लागि १० करोड भारु लाग्ने अनुमान गरिएको अधिकारीले सुनाए । अहिलेकै अवस्थामा राखिरहने हो भने नेपालको बदनामी हुन्छ, आफ्नो सम्पत्तिको संरक्षण नेपालले नै गर्नुपर्छ, उनले भने । मन्दिर परिसरको पुनर्निर्माणले इतिहासको संरक्षण मात्रै नभई नेपाललाई चिनाउन मद्दत पुग्ने अधिकारीले बताए ।"
स्वदेश फर्किए श्रीलंकाका पूर्वराष्ट्रपति,"कोलम्बो (एजेन्सी) श्रीलंकाका पूर्वराष्ट्रपति गोटाबाया राजपाक्ष स्वदेश फर्किएका छन् । गत जुलाईमा सरकारविरोधी प्रदर्शन चर्किएपछि उनी देश छाडेर भागेका थिए । माल्दिभ्स हुँदै सिंगापुर पुगेका राजपाक्षले जुलाई १४ मा त्यहींबाट इमेलमार्फत राजीनामा दिएका थिए । पछिल्लो समय भने उनी अस्थायी भिसामा थाइल्यान्डमा बस्दै आएका थिए । बीबीसीका अनुसार उनी शुक्रबार राति सिंगापुर हुँदै श्रीलंकाको राजधानी कोलम्बो फर्किएका हुन् । केही श्रीलंकाली मन्त्रीहरूले उनलाई विमानस्थलमा भेटेको जनाइएको छ । महिन्दा राजपाक्षले राजीनामा दिएसँगै रनिल विक्रमासिंघे प्रधानमन्त्रीमा नियुक्त भएका थिए । राजपाक्ष परिवारसँग निकट सम्बन्ध रहेका कारण उनलाई प्रदर्शनकारीले रुचाएका थिएनन् । तर राजपाक्षले राजीनामापछि उनलाई संसद्ले राष्ट्रपतिमा निर्वाचित गरेको हो । श्रीलंकालीहरूले स्वतन्त्रतायताकै खराब आर्थिक संकटका लागि गोटाबाया र उनका दाजु महिन्दा जिम्मेवार रहेको बताउँदै आएका छन् । वैदेशिक मुद्राको अभावमा आयात रोकिएपछि पछिल्लो समय श्रीलंकामा खाद्यान्न र इन्धनको चर्को अभाव छ । राजपाक्ष फर्किएपछि रनिल विक्रमासिंघे नेतृत्वको नयाँ सरकारमाथि चुनौती थपिने बताइएको छ । त्यसका साथै राजपाक्षमाथि सुरक्षा चुनौती पनि थपिन सक्ने श्रीलंकाली सञ्चारमाध्यमले जनाएका छन् । हरेक श्रीलंकाली नागरिक स्वदेश फर्किन सक्छन् । उनी फर्किएकोमा हामीलाई कुनै आपत्ति छैन, सरकारविरोधी प्रदर्शनको नेतृत्व गर्दै आएका जीवन्थ पेइरिसले भने । राजपाक्ष पुनः सरकार वा राजनीतिमा सक्रिय भएको खण्डमा पुनः आन्दोलन गर्ने प्रदर्शनकारीहरूले जनाएका छन् । उनलाई पूर्वराष्ट्रपतिका रूपमा सुरक्षा उपलब्ध गराइने रक्षा मन्त्रालयका अधिकारीले जनाएका छन् । राष्ट्रपतिका रूपमा गोटाबाय राजपाक्षले गरेका गल्तीविरुद्ध हामीले कानुनी कदम चाल्नुपर्छ । अनि उनका दाजु महिन्दा राजपाक्षविरुद्ध समेत मुद्दा हाल्नुपर्छ, अर्का अभियानकर्मी राजीव कान्तले भने । विक्रमसिंघेले राष्ट्रपति पद सम्हालेयता सरकारविरोधी प्रदर्शनका सहभागीलाई कारबाही थालिएको अधिकारवादीहरूले दाबी गर्दै आएका छन् । राष्ट्रपति विक्रमसिंघेसामु वैधता र जनसमर्थनको अभाव रहेको प्रदर्शनकारीको आरोप छ । पछिल्ला केही सातामा मात्रै दर्जनौं प्रदर्शनकारीलाई पक्राउ गरिएको र तीमध्ये कतिपयलाई रिहा गरिएको र केहीलाई आतंकवाद नियन्त्रणसम्बन्धी कानुनअन्तर्गत कारबाही गरिएको जनाइएको छ ।पछिल्लो समय महँगी करिब ६५ प्रतिशतले बढेको छ भने खाद्यसामग्रीको मूल्य अकासिएको छ । पछिल्ला केही सातामा सरकारले पास दिएर इन्धन आपूर्ति भने केही व्यवस्थित पारेको जनाइएको छ । त्यसअन्तर्गत क्यूआर कोडसहित दर्ता गरिएका सवारी साधनलाई मात्र इन्धन हाल्न दिइएको छ । श्रीलंका सरकारले अन्तर्राष्ट्रिय मुद्रा कोष (आईएमएफसँग) २ अर्ब ९ करोड अमेरिकी डलर ऋणका लागि प्रारम्भिक सहमति जुटाएको भए पनि ससर्त लागू हुने जनाइएको छ । सरकारले केही सार्वजनिक क्षेत्रलाई निजीकरण गर्नुपर्ने जनाइएको छ । तर निजीकरणसँगै रोजगारी गुम्ने भएकाले मजदुर संगठनहरू विरोधमा उत्रने देखिएको छ ।"
वैदेशिक ऋण र अनुदानको साढे ३७ अर्ब शोधभर्ना बाँकी,"(काठमाडौं)  नेपालले विभिन्न दातृ निकायबाट करिब साढे ३७ अर्ब रुपैयाँ शोधभर्ना लिन बाँकी रहेको देखिएको छ । वैदेशिक ऋण र सहायताबाट स्रोत बेहोरिने गरी बजेटमा राखिएका कार्यक्रमको शोधभर्नामा सरकारी निकायको ढिलासुस्तीले यस्तो रकम सरकारी खातामा आउन नसकेको हो । महालेखा नियन्त्रक कार्यालयको प्रारम्भिक विवरणअनुसार गत असार मसान्तसम्ममा ३७ अर्ब ४३ करोड १५ लाख ३४ हजार रुपैयाँ बराबर शोधभर्ना हुन बाँकी छ । यस्तो रकममध्ये १५ अर्ब ५१ करोड ५२ लाख रुपैयाँ अनुदान र २१ अर्ब ९१ करोड ६३ लाख रुपैयाँ ऋण शीर्षकको हो ।सरकारले आफ्ना वार्षिक योजना तथा कार्यक्रममा वैदेशिक ऋण र अनुदान रकमलाई पनि स्रोतका रूपमा देखाउँछ । त्यस्ता धेरैजसो आयोजना तथा कार्यक्रममा सुरुमा आन्तरिक स्रोतबाट खर्च बेहोर्ने र पछि सम्बन्धित दातृ निकायबाट त्यसको शोधभर्ना भुक्तानी माग्ने गरिन्छ । तर अन्तर्राष्ट्रिय विकास सहायतामा सञ्चालित केही कार्यक्रम, परियोजना तथा आयोजनामा लामो समयदेखि शोधभर्ना व्यवस्थापनको काम भएको देखिँदैन । भुक्तानी नपाउने प्रवृत्ति बढ्दै गएको र वैदेशिक मुद्रा सञ्चितिमा यसको असर देखिएको भन्दै राष्ट्रिय विकास समस्या समाधान समिति (एनडेक) को ४९ औं बैठकले शोधभर्ना लिन बाँकी रहेको रकमबारे कार्यदल नै गठन गरेर अध्ययन गर्ने निर्णय गरेको थियो । उक्त कार्यदलले अहिले प्रतिवेदन निर्माणको काम अन्तिम चरणमा पुर्याएको र अध्ययनबाट सरकारी निकायको अक्षमताका कारण शोधभर्नामा ढिलाइ हुने गरेको निष्कर्षमा राष्ट्रिय योजना आयोग पुगेको एक अधिकारीले बताए ।वैदेशिक ऋण र अनुदानको हिसाब मिलान तथा फर्छ्योटमा सम्बन्धित परियोजना र मन्त्रालयहरूको मुख्य भूमिका रहन्छ । सम्बन्धित निकायको लेखा उत्तरदायी अधिकृत त्यसको जिम्मेवार हुन्छन् । तर उनीहरूले समयमा शोधभर्ना माग नगर्दा यस्तो रकम बढ्दै गएको हो । योजना आयोग स्रोतका अनुसार हाल बन्द भइसकेका आयोजनाको समेत शोधभर्ना हुन बाँकी छ । विगतमा नेपालमा सञ्चालनमा रहेका तर अहिले बाहिरिसकेका अथवा उनीहरूको समयावधि सकिसकेका प्रोजेक्टबाट पनि शोधभर्ना पाउन बाँकी छ, स्रोतले भन्यो, जसमध्ये २२ करोड रुपैयाँ बराबर अनुदान र ३३ करोड रुपैयाँ बराबर ऋण रकमको शोधभर्ना आयोजना बन्द भइसक्दा पनि लिन बाँकी छ ।शोधभर्ना हुनुपर्ने रकम बढ्दै जानुमा मुख्यगरी तीन कारण जिम्मेवार रहने पूर्वअर्थमन्त्री युवराज खतिवडा बताउँछन् । पहिलो, शोधभर्ना लिन सम्बन्धित निकायले पहल नगर्नु, दोस्रो दातृ निकायको मापदण्डअनुसार खर्च नगर्नु र तेस्रो दातृ निकायबाटै भुक्तानीमा ढिलाइ हुनु । आयोजनामा पैसा आइसकेपछि सम्बन्धित मन्त्रालयले शोधभर्नाका लागि पहल नै गर्दैनन् । आन्तरिक स्रोतबाट परिचालित रकम शोधभर्ना लिन अर्थ मन्त्रालयले ताकेता नगरुन्जेल कर्मचारीले पनि चासो राख्दैनन्, खतिवडा भन्छन् । वैदेशिक ऋण वा अनुदान स्रोत देखाइएका आयोजना तोकिएको मापदण्डअनुसार सम्पन्न नहुँदा पनि शोधभर्ना पाउन अप्ठ्यारो हुने गरेको खतिवडाको भनाइ छ । कहीँ न कहीँ केही कैफियत भएका हुन्छन् । खर्च भइसकेको हुन्छ । तर दातृ निकायलाई चित्त बुझेको हुँदैन, खतिवडाले भने, दातृ निकायको लेखापरीक्षणले मापदण्डअनुसार काम भएको देखिँदैन र भुक्तानीमा आनाकानी गर्छ । दातृ निकायको झन्झटिलो भुक्तानी प्रक्रियाका कारण पनि शोधभर्नामा ढिलाइ हुन्छ । उनीहरूले सामान्य निर्णय गर्न पनि महिनौं लगाउने गरेको अनुभव खतिवडा सुनाउँछन् । आयोजना सकियो, शोधभर्नाका लागि मन्त्रालयले फाइल पनि पठाउँछ । तर दातृ निकायका यहाँका अफिसले नै शोधभर्नाको स्वीकृत दिन सक्दैनन् । उनीहरूका प्रक्रिया यति केन्द्रीकृत छन् कि सामान्य निर्णय गर्न पनि महिनौं लाग्छ, खतिवडाले भने । यसरी शोधभर्ना लिने विषयमा पहिलो जिम्मेवार सम्बन्धित आयोजना र त्यसको कार्यान्वयन गर्ने मन्त्रालयको अधिकारी जिम्मेवार हुन्छन् । सम्झौताअनुसार काम भएको छ वा छैन भनेर हेर्ने र शोधभर्नाका लागि ताकेता गर्ने काम अर्थ मन्त्रालय र महालेखा नियन्त्रक कार्यालयको हो । ती निकायबाट समयमा ताकेता नहुँदा र सम्बधित दातृ निकायका नेपालस्थित कार्यालयले भुक्तानीमा ढिलाइ गर्दा शोधभर्नाको काम महिनौं अड्किन्छन् । महालेखा परीक्षकको ५९ औं प्रतिवेदनले पनि समयमा शोधभर्ना लिनुपर्ने आवस्यकता औंल्याएको छ । शोधभर्ना प्राप्त हुनुपर्ने ऋण तथा अनुदानको स्पष्ट देखिने गरी आयोजनागत, दातागत तथा प्रदेश तथा स्थानीय तहगत देखिने गरी लेखाङ्कन र अभिलेख गरिनुपर्छ, महालेखाको पछिल्लो प्रतिवेदनमा भनिएको छ । आर्थिक कार्यविधि तथा वित्तीय उत्तरदायित्व नियमावली ०७७ को नियम ४२ मा नेपाल सरकारको स्रोतबाट खर्च गरी दातृपक्षबाट शोधभर्ना लिनुपर्ने व्यवस्था छ । सरकारको स्रोतबाट खर्च गरी दातृ पक्षबाट शोधभर्ना लिनुपर्ने वैदेशिक सहायताबाट सञ्चालित आयोजनाको सम्बन्धमा अर्थ मन्त्रालयले सम्बन्धित मन्त्रालयको सिफारिस र दातृ पक्षसँग भएको सम्झौताको आधारमा प्रत्येक आयोजनाले खर्च गरेको रकम शोधभर्ना वा सोझै भुक्तानी माग गर्ने अधिकारी तोक्नुपर्ने व्यवस्था पनि नियमावलीमा छ । नियमावलीको नियम ४२ को उपनियम ११ मा नियमबमोजिम राख्नुपर्ने स्रेस्ता तथा अभिलेख नराखेको, शोधभर्ना नहुने किसिमको खर्च गरेको र शोधभर्ना नमागेका कारण शोधभर्ना हुन नसकी नेपाल सरकारलाई कुनै हानिनोक्सानी भएको हदसम्म सम्बन्धित कार्यालय प्रमुख र आर्थिक प्रशासन शाखा प्रमुख जिम्मेवारी हुनेछ भनी उल्लेख गरेको छ । शोधभर्ना माग गरेको वा नगरेको सम्बन्धमा महालेखा नियन्त्रकको कार्यालयले अनुगमन गर्ने जिम्मा पाएको छ । नेपालले विभिन्न दातृ निकायबाट शोधभर्ना लिन बाँकी रहेको मात्र नभई केही दातृ निकायबाट बढी रकमसमेत आएको देखिन्छ । काम भइसकेको आयोजनामा शोधभर्ना माग्ने हो तर दातृ निकायबाट पैसा पाइसकेर पनि काम नभएको अवस्थामा त्यो बढी प्राप्ति हुन जान्छ । यसरी काम नसकीकनै भुक्तानी लिएको रकमको अंक पनि ठूलो छ । ऋण र अनुदानको स्रोतगत विवरणअनुसार महालेखा नियन्त्रक कार्यालयले अघिल्लो आर्थिक वर्षको जिम्मेवारी र गत वर्षको समेत गरेर विभिन्न आयोजनाको खर्चभन्दा बढी प्राप्त भएको भनी देखाएको छ । खर्चभन्दा बढी प्राप्त भएको रकम १० अर्ब ९२ करोड ४९ लाख रुपैयाँ बराबर देखिन्छ, जसमध्ये सबैभन्दा धेरै राष्ट्रिय पुनर्निर्माण प्राधिकरणमा ५ अर्ब ४२ करोड ७८ लाख २९ हजार रुपैयाँ बराबर खर्च भन्दा बढी प्राप्त भएको महालेखा नियन्त्रक कार्यालयको तथ्यांकबाट देखिन्छ । त्यस्तै शिक्षा मन्त्रालयअन्तर्गतका कार्यक्रममा ३ अर्ब २८ करोड २९ लाख बढी प्राप्त भएको छ । ऊर्जा, जलस्रोत तथा सिँचाइ मन्त्रालयले पनि ८८ करोड ११ लाख ४७ हजार रुपैयाँ बराबर बढी सहायता लिएको देखिन्छ । यस्तो रकम खानेपानी मन्त्रालयको ११ करोड १७ लाख, वन मन्त्रालयको १९ करोड १६ लाख, श्रम मन्त्रालयको ६० करोड ३५ लाख, राष्ट्रिय योजना आयोगको २५ लाख ७३ हजार र शान्ति तथा पुनर्निर्माण मन्त्रालयको १ लाख ४२ हजार रुपैयाँ बराबर बढी प्राप्ति रहेको देखिन्छ । आयोजनाको नाम खुल्न बाँकी रकम पनि सरकारी खातामा आएर बसेको देखिन्छ । महालेखा नियन्त्रकको विवरणअनुसार ४१ करोड ९७ लाख रुपैयाँ बराबर रकम कुनै आयोजना वा कार्यक्रमका लागि सरकारी खातामा आएको हो भन्ने अहिलेसम्म पत्ता लागेको छैन । यस्तो ऋणात्मक रकमलाई समायोजन गरी वास्तविक शोधभर्ना रकम निकालिन्छ । सबैभन्दा धेरै स्थानीय तहमा गएका आयोजना तथा कार्यक्रमको १८ अर्ब ४३ करोड रुपैयाँ बराबर शोधभर्ना हुन बाँकी देखिन्छ । त्यसैगरी प्रदेशहरूको १० अर्ब ४७ करोड १८ लाख रुपैयाँ बराबरको वैदेशिक सहायता रकमको शोधभर्ना हुन सकेको छैन । अर्थ मन्त्रालयले वित्तीय व्यवस्था शीर्षकमा खर्च गरेको रकमको १४ अर्ब ८० करोड ३० लाख रुपैयाँ शोधभर्ना बाँकी रहेको देखिन्छ । स्वास्थ्य तथा जनसंख्या मन्त्रालयले १४ करोड ९५ लाख ४४ हजार रुपैयाँ शोधभर्ना लिएको छैन । संघीय मामिला तथा सामान्य प्रशासन मन्त्रालयको १ अर्ब २१ करोड ९२ लाख रुपैयाँ बराबर शोधभर्ना हुन बाँकी छ । भौतिक पूर्वाधार तथा यातायात मन्त्रालयले १ अर्ब ६९ करोड ४६ लाख ७२ हजार र सहरी विकास मन्त्रालयले १५ करोड २ लाख ७९ हजार रुपैयाँ बराबर शोधभर्ना लिन सकेको देखिँदैन । महिला बालबालिका तथा ज्येष्ठ नागरिक मन्त्रालय १ करोड २० लाख ९२ हजार, संस्कृति पर्यटन तथा नागरिक उड्डयन मन्त्रालयले ४ करोड ७९ लाख रुपैयाँ शोधभर्ना लिन सकेको छैन । गृह मन्त्रालयले १८ करोड १२ लाख २५ हजार, कृषि तथा पशुपन्छी विकास मन्त्रालयले ८० करोड ८१ लाख ३१ हजार, उद्योग मन्त्रालयले २३ करोड १८ लाख ९६ हजार अर्थ मन्त्रालयले १३ करोड ५८ लाख ९२ हजार र प्रधानमन्त्री तथा मन्त्रिपरिषद्को कार्यालयले १ करोड ८६ लाख रुपैयाँ बराबर शोधभर्ना लिन बाँकी छ ।"
सम्पत्ति शुद्धीकरण गर्न सघाए पनि कसुर !,"(काठमाडौं)  सम्पत्ति शुद्धीकरणसम्बन्धी कसुर गर्न सघाउनेलाई पनि कानुनबमोजिम कसुरकै बराबर सजायकोव्यवस्था हुन लागेको छ । केही नेपाल ऐनलाई संशोधन गर्न बनेको विधेयकमा उक्त व्यवस्था प्रस्ताव गरिएको छ । सम्पत्ति शुद्धीकरण निवारणमा हेलचेक्य्राइँ गर्दा नेपाल ग्रे लिस्ट मा पर्न सक्ने जोखिम बढ्दै गएकाले त्यसको रोकथामका लागि सरकारले केही नेपाल ऐनलाई संशोधन गर्न बनेको विधेयक तयार पारेको हो । भ्रष्टाचार, राजस्व छली, हुन्डी, क्रिप्टो कारोबारलगायत वित्तीय अपराधका घटना न्यूनीकरणमा सरकारी नीति र संयन्त्र असफल हुँदा यस्तो जोखिम बढिरहेको समयमा सरकारले उक्त विधेयक तयार पारेको हो । विधेयकमा पानीजहाज दर्ता, मालपोत, पर्यटन, भवन, दामासाही, धितोपत्र, मानव बेचबिखन तथा ओसारपसार (नियन्त्रण), सम्पत्ति शुद्धीकरणलगायत डेढ दर्जनभन्दा बढी ऐनमा संशोधनको प्रस्ताव गरिएको छ । जसअनुसार कसुर गर्न सहयोग पुग्ने गरी काम गर्न नहुने व्यवस्था पनि थपिएको छ । सम्पत्ति शुद्धीकरण (मनी लाउन्डरिङ) निवारण ऐन ०६४ बमोजिमका निरोधात्मक मापदण्डविपरीत गर्ने वा गराउने जिम्मेवारी भएको व्यक्तिले दफा ३, ४ र ५ बमोजिमका कसुर गर्न वा गराउन सहयोग गर्ने वा गराउने उद्देश्यले त्यस्ता निरोधात्मक मापदण्ड जानीजानी उल्लंघन गरे वा गराए कसुर गरेको मानिनेछ, विधेयकमा भनिएको छ । प्रचलित कानुनबमोजिम सूचक संस्थाले ग्राहकबाट लिएको सूचना तथा विवरण प्रचलित कानुनबमोजिम प्रकट गर्नुपर्ने अवस्थामा बाहेक गोप्य राख्नुपर्नेछ । कसैले त्यस्तो गोपनीयता उल्लंघन गरे नियमनकारी निकायले कारबाही गर्न सक्ने व्यवस्था पनि विधेयकमा छ । सूचक संस्थाले आम विनाशका हातहतियार निर्माण तथा विस्तारमा वित्तीय लगानीका सन्दर्भमा ऐनको व्यवस्था कार्यान्वयन गर्नुपर्नेछ, विधेयकमा भनिएको छ, नियमनकारी निकायले आमविनाशका हातहतियार निर्माण तथा विस्तारमा वित्तीय लगानी निवारण गर्ने सम्बन्धमा उपदफा १ वा २ सम्बन्धी अधिकार प्रयोग गर्न सक्नेछ ।विधेयकमा सम्पत्ति शुद्धीकरण निवारणसम्बन्धी काम कारबाहीको प्रभावकारिताको अनुगमन तथा समीक्षा गर्न एक निर्देशक समितिको व्यवस्था पनि प्रस्ताव गरिएको छ । अर्थमन्त्री अध्यक्ष रहने उक्त समितिमा नेपाल सरकारको कानुनमन्त्री, महान्यायाधिवक्ता, मुख्य सचिव, राष्ट्र बैंकका गभर्नर, अर्थसचिव, कानुन, न्याय तथा संसदीय मामिला मन्त्रालयका सचिव र प्रधानमन्त्री तथा मन्त्रिपरिषद्का सचिव (कानुन) सदस्य रहने व्यवस्था प्रस्ताव गरिएको छ । तोकिएका वित्तीय कारोबारहरूबारे वित्तीय जानकारी इकाइ (एफआईय) लाई जानकारी दिने, सरकारको अनुरोधमा एफआईयूको शाखा सञ्चालन गर्ने व्यवस्था पनि विधेयकमा छ । सीमा कारोबारसम्बन्धी जानकारी नदिने र त्यससम्बन्धी सूचनाको गोप्यता भंग गर्ने वा तोकिएको समयमा सूचना वा जानकारी उपलब्ध नगराउने सूचक संस्था वा त्यसको पदाधिकारी वा कर्मचारी भन्ने शब्द पनि विधेयकमा थपिएको छ । ऐनको उपदफामा रहेको १० लाख रुपैयाँसम्मका शब्दको साटो एक करोड रुपैयाँ भन्ने शब्द राखिएका छन्, विधेयकमा भनिएको छ । विधेयकमा सम्पत्ति शुद्धीकरण निवारण सम्बन्धमा विशेष अनुसन्धान विधि अवलम्बन गर्न सक्ने व्यवस्था पनि थपिएको छ । अनुसन्धान अधिकारीले जानी जानी निर्दोष व्यक्तिलाई फसाउन, क्षति पर्याउन, हैरानी गर्न वा अन्य कुनै बदनियतले झुटा कुराको उजुरी गर्न लगाउन, झुटा उजुरी दर्ता गर्न वा बदनियतपूर्वक अनुसन्धान गर्न वा अभियोग लगाउन नहुने व्यवस्था पनि विधेयकमा छ । वास्तविक धनीको विवरण पेस गर्नुपर्ने व्यवस्था पनि विधेयकमा छ ।सहकारी ऐन र विदेशी लगानी तथा प्रविधि हस्तान्तरणसम्बन्धी ऐन पनि संशोधन गरिएको छ, जसअनुसार सहकारी संस्थामा ऐन नियम पालना भए नभएको सम्बन्धमा अधिकारप्राप्त अधिकारीेले जोखिमका आधारमा आवश्यकताअनुसार कुनै पनि सहकारीको अनुगमन, निरीक्षण गरी कानुनबमोजिम सजाय तथा कारवाही गर्न सक्ने व्यवस्था छ । विदेशी लगानी तथा प्रविधि हस्तान्तरणसम्बन्धी ऐनमा लगानीको सीमा तोक्दा गैरआवासीय नेपाली तथा अन्य विदेशी लगानीकर्ताले लगानी गर्ने रकमको सीमा फरक फरक हुने गरी तोक्न सकिने व्यवस्था पनि विधेयकमा छ ।शुद्धीकरण मामिलामा निगरानी राख्ने अन्तर्राष्ट्रिय निकाय एसिया प्रशान्त समूह (एपीजी) र फाइनान्सियल एक्सन टास्कफोर्स (एफएटीएफ) ले यसै वर्ष नेपालको मूल्यांकन गर्दै छ । अहिले प्राविधिक मूल्यांकन चलिरहेको छ । तर, सरकारी अधिकारीहरू भने सम्पत्ति शुद्धीकरण निवारणमा नेपालले आफ्नो स्थिति सुधार गर्नेभन्दा उल्टै कमजोर भएर ग्रे लिस्टमा पर्न सक्नेबारे चिन्ता जनाइरहेका छन् । विद्यमान कानुनी व्यवस्थाहरू समायानुकूल अद्यावधि हुन नसक्दा तथा भएका कानुनको पालनामा समेत नेपाल कमजोर देखिँदा ग्रे लिस्टको जोखिम बढेको उनीहरूको भनाइ छ । यही अवस्थामा सरकारले पनि डेढ दर्जनभन्दा बढी ऐनको व्यवस्था संशोधन गर्न केही नेपाल ऐनलाई संशोधन गर्न बनेको विधेयक निर्माण गरेको हो । संघीय संसद्अन्तर्गतको अर्थ समितिले सम्पत्ति शुद्धीकरणमा नेपालको अवस्था र आगामी कार्यदिशाबारे गत साता प्रधानमन्त्री तथा मन्त्रिपरिषदको कार्यालय, अर्थ मन्त्रालय, कानुन मन्त्रालय, सम्पत्ति शुद्धीकरण अनुसन्धान विभाग र नेपाल राष्ट्र बैंकसँग छलफल गरेको थियो । छलफलका क्रममा सरकारी अधिकारीहरूले नेपाल ग्रे लिस्ट मा पर्ने सक्ने जोखिम औंल्याएका थिए ।"
विद्युतीय सुशासन आयोग बन्दै,"काठमाडौं (कास) सार्वजनिक सेवा प्रवाह तथा सरकारी कामकारबाहीमा विद्युतीय प्रणालीको प्रयोग प्रवर्द्धन गर्न र त्यस्तो प्रणालीलाई सुरक्षित बनाउन उच्चस्तरीय आयोग बन्ने भएको छ । सूचना प्रविधिको प्रयोग र साइबर सुरक्षाबारे आवश्यक नीति निर्माणका लागि सरकारले विद्युतीय सुशासन आयोग (गठन तथा सञ्चालन) आदेश २०७९ जारी गरेको हो । आयोगमा प्रधानमन्त्री अध्यक्ष र सञ्चारमन्त्री सहअध्यक्ष रहनेछन् । मुख्य सचिव, प्रधानमन्त्री तथा मन्त्रिपरिषद् कार्यालयका सचिव, सञ्चार सचिव र एक जना महिलासहित सरकारले नियुक्त गरेका २ जना सदस्य रहनेछन् । यो आदेशअनुसार गठित आयोगले सरकारी निकायमा सञ्चालन हुने विद्युतीय प्रणालीको स्थापना, सञ्चालन तथा सोको सुरक्षा (साइबर सेक्युरिटी) सम्बन्धी एकीकृत नीति तर्जुमा गर्न सरकारलाई सुझाव दिनेछ । सूचना प्रविधि तथा विद्युतीय सुशासन सम्बन्धमा अल्पकालीन र दीर्घकालीन नीति तर्जुमा गरी सरकारसमक्ष पेस गर्नेछ । सरकारी निकायमा रहने विद्युतीय तथ्यांकको भण्डारण, सञ्चार उपकरण तथा विद्युतीय सञ्जालको सुरक्षा तथा सार्वजनिक सेवाका लागि त्यस्तो निकायमा प्रयोग हुन विद्युतीय प्रणालीको सञ्चालनका लागि आवश्यक मापदण्ड बनाउने जिम्मा पनि आयोगलाई दिइएको छ । सूचना प्रविधिसम्बन्धी एकीकृत डाटा सेन्टरको स्थापना, सञ्चालन र व्यवस्थापनको मापदण्ड तथा विद्युतीय माध्यामबाट गरिने आर्थिक कारोबारको लागि आवश्यक विद्युतीय प्रणालीको मापदण्ड पनि यस्तो आयोगले तयार पार्नेछ । नेपालमा विकास भएका सफ्टवेयर विदेशमा निर्यात गर्ने व्यवसायलाई व्यवस्थित र मर्यादित बनाउने सम्बन्धमा आवश्यक नीतिसमेत यो आयोगले बनाउनेछ । संघ, प्रदेश र स्थानीय तहमा सूचना प्रविधिसँग सम्बन्धित कार्यको कार्यान्वयन, अनुगमन, समन्वय र सहजीकरणको विषय पनि यो आयोगको कार्यक्षेत्रभित्र राखिएको छ । विद्युतीय सामग्रीको प्रयोगमा राष्ट्रिय हित तथा राष्ट्रिय सुरक्षाको दृष्टिले संवेदनशील हुने क्षेत्रको पहिचानसमेत आयोगले गर्नेछ र त्यस्ता निकायले आयोगसँग समन्वय गरेर मात्रै विद्युतीय प्रणाली सञ्चालनमा ल्याउन पाउनेछन् ।"
निकुञ्जभित्र होटल चलाउन फेरि 'चलखेल,"(काठमाडौं)  चितवन राष्ट्रिय निकुञ्जबाट १० वर्षअघि बाहिरिएका होटलहरूले फेरि तिनै ठाउँमा फर्किन चलखेल सुरु गरेका छन् । त्यसैका लागि उनीहरूले वन तथा वातावरण मन्त्रालयमा प्रक्रिया स्वरूप निवेदनसमेत दिइसकेका छन् । मन्त्रालय स्रोतका अनुसार करिब दुई साताअघि ती होटलहरूले पुनः निकुञ्जभित्रको हटाइएको पुरानो ठाउँमा होटल चलाउन पाउनुपर्ने मागसहित मन्त्री प्रदीप यादवसमक्ष निवेदन दिएका थिए । निकुञ्जभित्र होटल सञ्चालन गर्न कानुनले रोकेको छ । तर मन्त्री यादवले होटल सञ्चालकहरूको निवेदनलाई तोक लगाएर रायसुझावका लागि राष्ट्रिय निकुञ्ज तथा वन्यजन्तु संरक्षण विभाग पठाएका छन् । जबकि संरक्षित क्षेत्रभित्र पर्यटकीय सेवासम्बन्धी कार्यविधि २०७८ ले तराई, चुरे क्षेत्रका निकुञ्ज वा आरक्ष तथा मध्यवर्ती वन क्षेत्रभित्र होटल, क्याम्प, लज र चियापसल स्थायी प्रकृतिको बनाउन नमिल्ने (पाल, टेन्ट मात्र) व्यवस्था गरेको छ । मन्त्रालयका प्रवक्ता तथा वातावरण महाशाखा प्रमुख मेघनाथ काफ्लेले मन्त्रीले तोक लगाएको निवेदनसहितको होटलसम्बन्धी फाइल रायसुझावका लागि विभाग पठाइएको पुष्टि गरे । जैविक विविधता तथा वातावरण महाशाखाबाट गएको फाइल विभागकै शाखाहरूमा घुमिरहेको छ । निकुञ्जभित्र सञ्चालित ७ वटा होटलको म्याद २०६६ मा सकिए पनि नेपाल भ्रमण वर्ष २०११ लाई मध्यनजर गर्दै तत्कालीन वनमन्त्री दीपक बोहराले २०६९ को असारसम्म म्याद थपिदिएका थिए । त्यही वर्षको साउनदेखि निकुञ्जभित्रका सबै होटल पूर्ण रूपमा बन्द गरिएका छन् । २०६९ सम्म चितवन निकुञ्जभित्र टाइगर टप्स, मचान वाइल्ड लाइफ रिसोर्ट, नारायणी सफारी, गैंडा वाइल्डलाइफ क्याम्प, चितवन जंगल लज, आइल्यान्ड जंगल रिसोर्ट र टेम्पल टाइगर रिसोर्ट गरी सात होटल सञ्चालनमा थिए । यीमध्ये टाइगर टप्सले आफूहरूले निकुञ्ज बन्नुभन्दा पहिलेदेखि नै होटल चलाएको कारण देखाउँदै सरकारसँग सञ्चालन अनुमति माग गर्ने गरेको छ । मन्त्रालयका प्रवक्ता काफ्लेले होटलहरूले पुनः निकुञ्जभित्र सञ्चालन गर्न पाउनुपर्ने माग गरे पनि उनीहरूसँगको करार अवधि २०६६ सालमै सकिएकाले अहिले सिधै उनीहरूलाई अनुमति दिन कानुनले नमिल्ने बताए । निकुञ्ज ऐन २०२९ को दफा ३ तथा ६ र निकुञ्ज नियमावली २०३० को दफा ३ मा निकुञ्ज आरक्षभित्र सेवा सुविधा सञ्चालन गराउन चाहेमा टेन्डर गर्नुपर्ने उल्लेख छ । ऐनको दफा ३ ख (२) मा वातावरणलाई प्रतिकूल असर नपुग्ने र वन्यजन्तुलाई हानि नोक्सानी नपुग्ने गरी उद्योग धन्दा, होटल, लज, सार्वजनिक यातायात सञ्चालन गर्नुपर्ने उल्लेख छ । मन्त्री फेरिएपिच्छे होटलवालाहरूले सञ्चालनको माग गर्नु स्वाभाविक हो, काफ्लेले कान्तिपुरसित भने, तर, विद्यमान कानुनले सिधै सञ्चालन अनुमति दिन मिल्दैन । यसअघि, रारा निकुञ्जमा सांसद गोपाल बमले सञ्चालन गरेको डाँफे होटलको म्याद तत्कालीन वनमन्त्री प्रेमबहादुर आलेले ठाडो आदेशमा थपिदिएका थिए । मन्त्रीको उक्त निर्णय कानुनविपरीत भएको भन्दै सर्वोच्च अदालतमा रिट परेको थियो, उक्त मुद्दालाई अदालतले अझैसम्म विचाराधीन राखेको छ । २०६९ असार मसान्तमा बहिर्गमन योजना (एक्जिट प्लान) अनुसार ती होटलले आफ्ना संरचनासमेत बाहिर ल्याइसकेको अवस्था छ । अहिले निकुञ्जभित्र केही होटलका पुराना फर्निचर र पुरानो भवन मात्र बाँकी छ । पाहुनाको चहलपहल हुँदा कोलाहल भएर वन्यजन्तुमा असर पर्नुका साथै गैंडा चोरीसिकारका घटनासमेत बढोत्तरी भएको भन्दै त्यो बेला सरकारले भित्रका होटलहरूलाई बाहिर ल्याएको थियो । मचान वाइल्ड लाइफ रिसोर्टका सञ्चालक प्रकाश श्रेष्ठले सरकारको निर्णय प्रक्रियामा हुने ढिलाइले आफूहरू निराश भएको प्रतिक्रिया दिए । होटलको कुरा उठ्छ फेरि बिलाउँछ, उनले भने, हामी त्यति धेरै आशावादी छैनौं । वन्यजन्तु पर्यटनका लागि चितवन संसारको दोस्रो गन्तव्य भनेर प्रचार गर्ने गरे पनि सरकारको असहयोगी भावनाका कारण पर्यटन प्रवर्द्धन हुन नसकेको दाबी उनले गरे । निकुञ्ज विभागले एक वर्षअघि संरक्षित क्षेत्रभित्र पर्यटकीय सेवासम्बन्धी कार्यविधि को मस्यौदा तयार गरेको थियो । उक्त मस्यौदामा प्रकृति र वन्यजन्तुमा आधारित पर्यापर्यटनलाई प्रवर्द्धन गरी वातावरणमैत्री पर्यटकीय सेवा सुविधामा एकरूपता ल्याउने उल्लेख छ । उक्त मस्यौदाको दफा ५ मा निकुञ्ज, आरक्ष वा संरक्षण क्षेत्रमा पाल (टेन्ट) राखेर मात्र सेवा सञ्चालन गर्न सकिने व्यवस्था प्रस्तावित छ । तराईमा बढीमा २५ वटा स्थायी पाल (टेन्ट) राखेर ५० बेडसम्मको र पहाडी तथा हिमाली क्षेत्रमा ३० वटा कोठा निर्माण गरी ६० बेडसम्म वा २० वटा टेन्ट राखी ४० बेडसम्मको सेवा सञ्चालन गर्न सकिने प्रस्ताव गरिएको छ । त्यस्तो सेवा सञ्चालन गर्न निकुञ्ज, आरक्ष वा संरक्षण क्षेत्रको वन क्षेत्र वा मध्यवर्ती वन क्षेत्र बढीमा तराईमा १० वर्ष र पहाडी तथा हिमाली क्षेत्रमा १५ वर्षसम्म लिजमा दिन सकिने प्रस्ताव गरिएको छ । कार्यविधिमा निकुञ्ज, आरक्षभित्र साहसिक क्रियाकलाप सञ्चालन गर्न प्रत्येक सिजनमा विभागको स्वीकृति लिई विभागले तोकेको समय अवधिभित्र अनुमतिप्राप्त व्यक्तिहरूलाई सहभागी गराउनुपर्ने उल्लेख छ । यस्तै, सेवालाई निरन्तरता दिन बहिर्गमन योजना (एक्जिट प्लान) स्वीकृत भएपछि विभागले नयाँ प्रक्रिया सुरु गरी चालु सेवाको सम्झौता अवधि पूरा नहुँदै अर्को व्यवस्था गर्नुपर्ने उल्लेख छ । पहाडी तथा हिमाली क्षेत्रमा पदयात्रा गर्न तोकिएको पदमार्गमा पर्यटकको सुविधाका लागि खोलिएको चिया पसलमा सञ्चालक स्वयंले स्थायी वा अस्थायी संरचना बनाई बास बसाउन नपाउने उल्लेख छ । तर, चिया पसल सञ्चालनका लागि तोकिएको स्थानमा पर्यटक स्वयंले टेन्ट वा पाल राखेर बासको व्यवस्थापन गर्न छुट दिइएको छ ।"
गिद्धको मुद्दा एडीबीमा,"(पोखरा)  मुग्लिनपोखरा सडक विस्तारका क्रममा अति संकटापन्न सानो खैरो गिद्धको बच्चासहितको गुँड रहेको सिमल ढालिएको मुद्दा एसियाली विकास बैंक (एडीबी) मा पुगेको छ । एडीबीको ऋण सहयोगमा सञ्चालित परियोजनाको वातावरणीय प्रभाव मूल्यांकन (ईआईए) नै दोषयुक्त रहेको गुनासो दर्ता भएको हो । पोखराका दुई संरक्षणकर्मी हेमन्त ढकाल र मनशान्त घिमिरेले कमजोर ईआईएकै कारण गिद्धको गुँडमा क्षति पुगेको गुनासो दर्ता गराएका हुन् । ढकाल अन्तर्राष्ट्रिय प्रकृति संरक्षण संघ (आईयूसीएन) को गिद्ध विज्ञ समूहका सदस्य हुन् भने घिमिरे पोखरा पन्छी समाजका अध्यक्ष हुन् । सडक विस्तारका क्रममा गत माघ १९ मा तनहुँको शुक्लागण्डकी, गाछेपानीमा रहेको सिमलको रूख ढालिएको थियो । पोखरा पन्छी समाजले उक्त सिमलको रूखमा दुर्लभ गिद्धको एउटा अण्डासहितको गुँड रहेकाले बच्चा कोरलेर उडाउँदासम्म रूख नकाटिदिन नगरपालिका र सडक डिभिजन कार्यालयलाई पत्र बुझाएको थियो । नगरपालिकाले समन्वय नगरिदिँदा चिनियाँ ठेकेदार कम्पनीले गुँडसहितको सिमल ढालेको थियो ।उक्त समाचार कान्तिपुरमा प्रकाशित भएपछि एडीबीका वातावरण सुरक्षा विज्ञ युवराज ढकालले संरक्षणकर्मीद्वयलाई सम्पर्क गरे । फागुन ६ मा हेमन्त ढकालसँग मुग्लिनपोखरा सडक स्तरोन्नति परियोजनाका प्रबन्धक अमित श्रेष्ठ, खरिद विज्ञ विष्णुओम बादे र वातावरण सुरक्षा विज्ञ युवराज ढकालबीच ५ बुँदे सहमति भयो । उक्त ढालिएको सिमलको छेवैमा रहेको अर्को सिमलमा गिद्धले गुँड बनाउन सक्ने भएकाले तत्काल नकाट्ने, जैविक विविधता संरक्षण सम्बन्धमा कामदार, कर्मचारीलाई सचेत गराउने, प्रभावित क्षेत्रका स्थानीयबीच वन्यजन्तु संरक्षणसम्बन्धी सचेतना अभियान सञ्चालन गर्ने सहमति भएको थियो । तर उक्त सहमति कार्यान्वयन नभएको भन्दै संरक्षणकर्मीद्वय ढकाल र घिमिरेले गत असारमा अनलाइनमार्फत एडीबी मुख्यालयमा गुनासो पुर्याएका हुन् । ढकालका अनुसार एडीबीले आफ्ना परियोजनामा भएका कमीकमजोरी सम्बन्धमा दुई प्रकारको गुनासो लिन्छ । एउटा सामान्य प्रकृतिको हुन्छ, जुन स्थानीयस्तरमै परियोजनाले सम्बोधन गर्न सक्छन् । अर्को, गम्भीर प्रकृतिको हुन्छ, जुन एडीबी मुख्यालयले नै सम्बोधन गर्नुपर्छ । ठेकेदार कम्पनीको असावधानीले गिद्धको गुँडमा क्षति पुगेको र परियोजनाको प्रारम्भिक वातावरणीय अध्ययन (आईईई) गलत रहेको गुनासो गम्भीर प्रकृतिको शीर्षकमा दर्ता भएको छ । हामीले गुनासो दर्ता गरेपछि फिर्ता लिन २५ दिनको समय दिइएको थियो, ढकालले भने, हामीले फिर्ता नलिएपछि एडीबीले आफ्नो वेबसाइटमै उल्लेख गरेको छ । गुनासो दर्ता भएपछि एडीबीकी परियोजना अधिकारी सिन वाइ चोङले चासो दिइन् । संरक्षणकर्मीद्वय र परियोजना अधिकारीसहित एडीबीका कर्मचारीबीच साउन ३० मा भर्चुअल बैठक भयो । ढकाल र घिमिरेले सम्पूर्ण यथार्थ बैठकमा राखे । उनीहरूले परियोजनाको आईईईको समीक्षा गर्नुपर्ने बताए । आईईईमा ९० किलोमिटर सडकखण्डमा जम्मा ९ प्रजातिका चरा पाइने उल्लेख छ, जुन हाँस्यास्पद छ, ढकालले भने, हामीले आईईईको समीक्षा गर्नुपर्छ भनेका छौं । उनका अनुसार नेपालमा पाइने ९ प्रजातिका गिद्धमध्ये सबैभन्दा कम संख्यामा सानो खैरो गिद्ध पाइन्छ । यी गिद्धको संख्या देशभर ५० देखि ७५ को हाराहारीमा मात्रै छ । एकपल्टको प्रजनन अवधिमा यो गिद्धले अग्लो रूखमा गुँड बनाएर एउटा मात्रै अण्डा पार्छ । अरू बेला गुँड नबनाई सुरक्षित स्थानमा बस्छ । पछिल्लो समय देशभर ६ ठाउँमा यो गिद्धको गुँड अभिलेख गरिएको छ । तिनैमध्ये थियो शुक्लागण्डकी नगरपालिकाको दुलेगौंडा र कोत्रेको बीच गाछेपानीमा राजमार्ग छेवैको सिमलको रूख । उक्त गिद्धले दुई वर्षअघि अण्डा पारेर एउटा बच्चा हुर्काएको थियो । गत वर्ष त्यही रूखको अर्को हाँगामा गुँड बनाएको थियो । पोखरा पन्छी समाज अध्यक्ष मनशान्त घिमिरेले एडीबीले गुनासो सम्बोधन गरे मुग्लिनपोखरा सडक निर्माणका क्रममा जैविक विविधता संरक्षणमा सहयोग पुग्ने बताउँछन् ।"
रोहितको कप्तानी इनिङ्स,"काठमाडौं (कास) रोहित पौडेलले कप्तानी इनिङ्स खेलेपछि नेपालले शनिबार दोस्रो एकदिवसीयमा केन्यालाई १७ रनले पराजित गरी तीन खेलेका शृंखला २० को अग्रतासँगै आफ्नो पक्षमा पारेको छ । केन्यामा नेपालले शुक्रबार पहिलो एकदिवसीयमा ७ विकेटको आरामदायी जित हात पारेको थियो । नियमित कप्तान सन्दीप लामिछाने क्यारेबियन प्रिमियर लिग खेल्न वेस्ट इन्डिज लागेपछि नेपालको नेतृत्व गरिरहेका रोहितले ७८ रन बनाएपछि टस जितेर ब्याटिङ गरेको नेपाल ४९१ ओभरमा २ सय ३० रनमा अलआउट भएको थियो । उनले ९५ बल खेली ७ चौका प्रहार गरे । पहिलो खेलमा शतक बनाएका आसिफ शेखलाई आराम दिइएको नेपालबाट ओपनर अर्जुन साउद ५ रनमै आउट भए । देव खनाल र ज्ञानेन्द्र मल्लले दोस्रो विकेटमा ५६ रनको साझेदारी गर्दा नेपाल १८ औं ओभरमा ७५१ को स्थितिमा थियो । देव ३७, ज्ञानेन्द्र २६, दीपेन्द्रसिंह ऐरी २ रनमा आउट भएपछि नेपाल २२ औं ओभरमा ८५४ को स्थितिमा पुगेको थियो । देवले ५५ र ज्ञानेन्द्रले ३७ बल खेली समान ४ चौका प्रहार गरे । रोहितले त्यहींबाट नेपाली इनिङ्स सम्हालेका थिए । ७१ बल खेल्दै आफ्नो अर्धशतक पूरा गरेका उनी ४९ औं ओभरमा नवौं खेलाडीका रूपमा आउट भए । माथिल्लो क्रममा पठाइएका बसिर अहमदले १७ रन बनाउँदै उनलाई राम्रो साथ दिए । पवन सर्राफ २ रनमै आउट भए पनि आदिल आलमले २० बलमा १४, सोमपाल कामीले १५ बलमा २ चौका र १ छक्कासहित २६ र करण केसीले ६ बलमा २ चौकासहित ११ रन बनाए । केन्याका नेहमिहा ओढिएम्बो, भिराज पटेल र कप्तान सेम एनगोचेले २२ विकेट लिए । जवाफमा आएको केन्यालाई नैरोबीको जिमखाना क्लब मैदानमा नेपालले ४६३ ओभरमा २ सय १३ रनमा अलआउट गर्यो । भ्रमणकारी नेपालविरुद्धको खेलमा प्रभावकारी प्रदर्शन गर्दै आएका राकेप पटेलले केन्याबाट अर्को उत्कृष्ट इनिङ्स खेले । उनले ९८ बल खेल्दै ८ चौका र १ छक्का प्रहार गरी ८१ रन बनाए । उनलाई ३९ औं ओभरमा दीपेन्द्रले आउट गरेपछि नेपाल विजयतर्फ लम्किएको थियो । दीपेन्द्रले ५३ ओभरमा १ मेडन राख्दै १२ रन खर्चेर ४ विकेट लिए । सोमपालले ८ ओभरमा २ मेडन राख्दै ४० रन खर्चेर ३ विकेट लिए । करण, आदिल र पवनको नाममा ११ विकेट रह्यो । राकेपबाहेक केन्याबाट कोलिन्स ओबुयाले ३७, नेलसन ओढिएम्बोले २८ र जेरार्ड मुथुईले २० रन बनाए । तेस्रो खेल सोमबार हुनेछ । नेपालले ५ खेलको ट्वान्टी२० अन्तर्राष्ट्रिय शृंखला ३२ ले जितिसकेको छ ।"
साफमा चम्किने दाउमा फुटसलकी स्टार,"चर्को प्रतिस्पर्धाप्रीति निकै प्रतिभाशाली खेलाडी हुन् । उनलाई चोटका कारण साफ च्याम्पियनसिप गुमाएकी प्लेमेकर रेनुका नगरकोटेको स्थान लिने अवसर छ । उनलाई पहिलो रोजाइमै अवसर पाउन भने सजिलो छैन ।हामीसँग मिडफिल्डमा पाँच खेलाडी (प्रीति, सरु लिम्बू, दीपा राई, दीपा शाही र इन्दिरा राई) छन् । यसमध्ये ४४२ को सिस्टममा सेन्टरमिडफिल्डमा दुई जनाले खेल्नेछन्, मुख्य प्रशिक्षक थापा भन्छन्, प्रीति युवा खेलाडी हुन् । राम्रो खेल्छिन् । जोसिली छन् । उनको लय राम्रो छ । पोस्टमा प्रहार गर्ने र स्कोरिङ राम्रो छ । स्वार्थी खेल्दिनन् । तर, उत्कृष्ट टिम खेलाउने हो, त्यहाँ जो पनि पर्न सक्छ । प्रीतिले खेल्न पाउँछिन् तर पहिलो रोजाइमै हुन्छिन् भन्ने निश्चित छैन । किनभने सेन्टर मिडफिल्डमा कडा प्रतिस्पर्धा छ । कोही अनुभवी छन्, कोही नयाँ । तर, पाँचै खेलाडी राम्रा छन् । प्रीतिले जुनबेला मौका पाउँछिन्, त्यसबेला राम्रो खेल्नेमा विश्वस्त छु ।समूह चरणमा भुटान र श्रीलंकाविरुद्ध हुने खेलमा पहिलो रोजाइमै अवसर पाउनेमा प्रीति पनि ढुक्क छैनन् । पाउँछुपाउँदिनँ भन्दा पनि खेल्ने अवसर पाएपछि उत्कृष्ट प्रदर्शन गर्छु भन्ने सोचेकी छु, उनले भनिन् । मुख्यतः पहिलो रोजाइको प्रतिस्पर्धामा उनलाई सानो शरीर ले पछाडि पारेको देखिन्छ । भविष्यबारे बोलिन्, यत्तिकै मिहिनेत गर्दै जाने हो । यहाँ पुग्छु, त्यहाँ पुग्छु भन्दा पनि आफूलाई सुधार गर्दै लग्ने हो । आफ्नो बेटर भर्सन बन्छु भन्ने सोचिरहेकी हुन्छु । कहिलेकाहीं यताउता हुन्छ तर त्यसलाई पन्छाएर आफ्नो लक्ष्यमा केन्द्रित हुँदै मिहिनेत गर्दै जान्छु । जहाँसम्म पुग्छ, पुग्छ । मेसीकी फ्यानउनी अर्जेन्टिनी सुपरस्टार लियोनल मेसीकी फ्यान हुन् । मन पर्ने खेलाडी मेसी नै हो, उनले भनिन्, मेसीको गेम कपी गर्न सकिन्न । नेयमर, रोनाल्डोको कपी गर्न सकिन्छ । मेसीको गेम छुट्टै छ । परिवारको साथमा ६७ वर्षकै उमेरमा भाइहरूसँग खेल्दाखेल्दै फुटबलमा रमाउन थालेकी उनी सुरुमा अग्रपंक्तिमा खेल्थिन् । स्ट्राइकर थिइन् । बल कुर्ने र पाएका बेला गोल गर्नै उनको जिम्मेवारी हुन्थ्यो । मिडफिल्डर कसरी भइयो त ? भन्छिन्, मलाई कुद्न मन पर्छ, बल धेरै खेल्न मन पर्छ, जुन अवसर मिडफिल्डरले पाउँछ । त्यसैका लागि मिडफिल्डर भएकी हुँ । मलाई गोल गर्न मन लाग्छ, असिस्ट गर्न मन लाग्छ, डिफेन्स गर्न पनि मन लाग्छ । त्यसैका लागि स्ट्राइकरबाट मिडफिल्डर बनेकी हुँ । उनका बुबा ट्रेकिङमा काम गर्छन् । आमा होटल चलाउँछिन् । हालै कक्षा १२ को परीक्षा दिएकी प्रीतिले भनिन्, पहिला फुटसल खुबै खेलियो । खेलेबापत पैसा पनि दिन्थे । केटाहरूको टिममा म एक्लै केटी हुन्थें । दैनिक ६७ घण्टासम्मै खेल्थें । रमाइलै हुन्थ्यो । क्लबमा आबद्ध भएपछि भने फुटबलमा पहिलाजस्तै सधैं गएकी छैन । उनले आफ्नो शरीर सानो भए पनि बलियो विपक्षीविरुद्ध सटीक ट्याकल गर्न सक्ने विश्वास छ । भन्छिन्, जति बलियो विपक्षी भयो भने पनि दिमाग लायो भने उसलाई भेट्छु जस्तो लाग्छ । त्यहीअनुसार ट्याकल गर्छु ।बच्चैदखि उनलाई बल धेरै समय खुट्टामा राख्ने, खेलाउने बानी थियो । ड्रिब्लिङ गर्न मन लाग्थ्यो, गर्थिन् पनि । त्यस्तै दखेर सिकेकी थिइन् । एक्लै बल लगेर गोल हान्न खुबै रमाइलो लाग्थ्यो । तर, क्लब र राष्ट्रिय टिममा पुगेर आफूले खेलेका भिडियो हेरेपछि टिमका लागि स्वार्थरहित खेल खेल्नुपर्ने बुझेकी छन् । भन्छिन्, जिल्लाको टिम र फुटसलमा खेल्नुभन्दा राष्ट्रिय टिममा धेरै भिन्नता हुँदोरहेछ । पहिला आफैंले बल खेलाउनुपर्छ, गोल आफैंले गर्नुपर्छ भन्ने लाग्थ्यो । अहिले आफैंमा केन्द्रित र स्वार्थी भएर खेल्नु हँॅुदैन भन्ने भएको छ । टिमसँगै खेल्नुपर्छ, एक्लै खेलेर हँॅुदैन भन्ने महसुस भएको छ । टिमका अरू खेलाडीमाथि विश्वास गर्नुपर्छ । उनीहरूले गर्छन्, मैले पनि गर्नुपर्छ भन्ने भावना हुन्छ ।"
चेल्सी विजयी,लन्डन् (एएफपी) काइ हाभार्टजले खेल समाप्त हुनु दुई मिनेट अगाडि गरेको गोलमा चेल्सीले प्रिमियर लिगमा शनिबार वेस्ट ह्याममाथि २१ को जित हात पार्यो । एक गोलले पछाडि परेको अवस्थामा चेल्सीले स्टामफोर्ड ब्रिजमा उत्कृष्ट पुनरागमन गरेको थियो । मिचेल एन्टोनिओको गोलमा वेस्ट ह्यामले ६२ औं मिनेटमा अग्रता लिएको थियो । तर बेन चिलवेलले ७६ औं मिनेटमा गोल गर्दै चेल्सीलाई बराबरीमा ल्याएको अवस्थामा हाभार्टजले विजयी गोल गरेका थिए । यस जितपछि चेल्सी १० अंकसाथ पाँचौं स्थानमा उक्लेको छ । लिभरपुल मर्सिसाइड डर्बीमा एभर्टनसँग गोलरहित बराबरीमा रोकियो । इभान टोनीको ह्याट्रिकमा ब्रेनटफोर्डले लिड्सलाई ५२ ले पराजित गर्यो । पिइरे होजबजर्ग र ह्यारी केनको गोलमा टोटेनहम फुलहमलाई २१ ले पराजित गरी दोस्रो स्थानमा उक्लेको छ । टोटेनहमको १४ अंक छ ।
किरण र पलेशा उत्कृष्ट,"काठमाडौं (कास) राष्ट्रिय खेलकुद परिषद् (राखेप) ले ५९ औं वार्षिकोत्सवको अवसरमा शनिबार आयोजित कार्यक्रममा राष्ट्रिय फुटबल टिमका गोलकिपर किरण चेम्जोङ र पारा तेक्वान्दो खेलाडी पलेशा गोवर्धनलाई वर्षका उत्कृष्ट खेलाडी (सिनियर) को पुरस्कार प्रदान गरेको छ । किरणले पुरुष र पलेशाले महिलातर्फ अवार्ड जितेका हुन् ।चेम्जोङको नेतृत्वमा गत वर्ष नेपालले थ्री नेसन्स कपको उपाधि जितेको थियो । उनी पछिल्लो सिजन माजियाबाट माल्दिभ्सको धिवेही प्रिमियर लिग र एफए कप जितेपछि भारतको आई लिग क्लब पञ्जाबमा अनुबन्धित भएका छन् । टोकियो पारा ओलम्पिकमा दुई बाउट जितेर क्वाटरफाइनल पुगेकी पलेशाले एसियन युथ पारा गेम्समा स्वर्ण जितेकी थिइन् ।टेबलटेनिसकी इभाना थापा र एथलेटिक्सका सन्दीप थारूले जुनियरतर्फ वर्षका उत्कृष्ट खेलाडीको अवार्ड हात पारे । द हिमालयन टाइम्सका महेश आचार्य र राष्ट्रिय समाचार समितिकी मुनाकुमारी कार्की उत्कृष्ट खेल पत्रकारबाट पुरस्कृत भए । ट्रायथलन संघले उत्कृष्ट संघ र कामारु ट्रेडिङ प्रालिले उत्कृष्ट खेल सामग्री उत्पादकको पुरस्कार जिते । प्रधानमन्त्री शेरबहादुर देउवाको प्रमुख आतिथ्यमा आयोजित कार्यक्रममा राखेपका उत्कृष्ट कर्मचारीलाई पनि पुरस्कृत गरिएको थियो ।प्रशासन र प्राविधकितर्फ ६ कर्मचारी पुरस्कृत भए । सर्वोत्कृष्ट परिषद् सेवा पुरस्कारको प्रशासनमा डिल्लीराम काफ्ले र प्राविधिकमा उसुका प्रकाश महर्जन, उत्कृष्ट परिषद् सेवा पुरस्कारको प्रशासनमा दीपा बाँस्तोला र प्राविधिकमा भारोत्तोलनका जीवन गौतम तथा परिषद् सेवा पुरस्कारको प्रशासनमा अर्जुनबहादुर कार्की र प्राविधिकमा जिम्न्यास्टिककी सजनी मानन्धर पुरस्कृत भए । राखेपमा करार सेवामा कार्यरत कर्मचारीतर्फ केशव खरेल सम्मानित भए ।"
क्याडेट ब्वाइजको उपाधि एलानलाई,"काठमाडौं (कास) एभीएमका एलान महर्जनले एभरेस्टका आर्यन शाहीलाई कडा प्रतिस्पर्धात्मक खेलमा पराजित गर्दै शनिबार कल्यान्ड पाण्डे राष्ट्रिय जुनियर्स तथा क्याडेट प्रतियोगिताको क्याडेट ब्वाइज सिंगल (यू१५) उपाधि जितेका छन् । लैनचोरको राष्ट्रिय टेबलटेनिस प्रशिक्षण केन्द्रमा भएको फाइनलमा एलान १०१२, १२१०, ११८, ८११ र ११३ ले विजयी रहे ।त्यसै स्पर्धामा काठमाडौंका शंकर पहारी र बुटवल टेबलटेनिस एकेडेमीका विसु सुनार तेस्रो भए । आइतबार अन्तिम दिन तीन स्पर्धाको फाइनल हुनेछ । त्यसमध्ये जुनियर ब्वाइज (यू१९) को फाइनल एभीएमका रुबिन महर्जन र मोरङका बोधित डीसीबीच हुनेछ । पहिलो सेमिफाइनलमा रुबिनले नुवाकोटका ज्ञानञ्जय दाहाललाई ९११, ११६, ११७ र ११९ ले पराजित गरे ।बोधितले भने काठमाडौंका हिमाल विष्टलाई १२१०, ९११, ११९ र ११९ ले पराजित गरे । क्याडेट गर्ल्स (यू१५) को फाइनलमा एभीएमकी बियन्का राई र आर्मीकी सुस्मिता खड्काबीच खेल हुनेछ । यस्तै जुनियर्स गर्ल्स (यू१९) को उपाधि भिडन्तमा एभीएमकी इभान थापामगर र भक्तपुरकी दिया देउला उत्रनेछन् ।"

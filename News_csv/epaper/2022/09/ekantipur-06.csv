शीर्षक,विवरण
काठमान्डु पोस्ट सम्पादकमा बराल,"काठमाडौं (कास) द काठमान्डु पोस्टको सम्पादकमा विश्वास बराल नियुक्त भएका छन् । कान्तिपुर मिडिया ग्रुपका अध्यक्ष एवं प्रबन्ध निर्देशक कैलाश सिरोहियाले सोमबार उनलाई स्वागत गरे । अध्यक्ष सिरोहियाले बरालको आगमनसँगै द काठमान्डु पोस्ट र समग्र अंग्रेजी पत्रकारिता अझ समृद्ध हुने विश्वास व्यक्त गरे । हामी विश्वस्त छौं, अंग्रेजी पत्रकारितामा द काठमान्डु पोस्टले वर्षौंदेखि आर्जन गरिरहेको प्रतिष्ठा र उचाइलाई नयाँ सम्पादकले अझ माथिल्लो स्तरमा पुर्याउनुहुनेछ, उनले भने ।अंग्रेजी पत्रकारितामा दुई दशक अनुभव हासिल गरेका बराल यसअघि अन्नपूर्ण एक्सप्रेसका प्रधान सम्पादक थिए । उनीसँग द काठमान्डु पोस्ट, द हिमालयन टाइम्स र रिपब्लिका दैनिकको अनुभव छ । उनले त्रिविबाट राजनीतिशास्त्र र एस इन्स्टिच्युट अफ म्यानेजमेन्टबाट व्यवस्थापनमा स्नातकोत्तर गरेका छन् ।साढे २ वर्ष पोस्टको नेतृत्व गरेका सञ्जीव सतगैंयाले दिएको राजीनामा व्यवस्थापनले स्वीकृत गरेको जानकारी दिँदै अध्यक्ष सिरोहियाले सबल नेतृत्वका लागि उनलाई धन्यवाद दिए । सतगैंयाले पनि सम्पादकीय टिम तथा व्यवस्थापनप्रति धन्यवाद व्यक्त गर्दै बराललाई बधाई दिए ।"
दिनमै २८ सय वैदेशिक श्रम बजारमा,"युवा आधारभूत आवश्यकता नभएर वैदेशिक रोजगारीमा गएका हुन्, भन्छन्, वैदेशिक रोजगारीमा जानेले पहिलो तहमा ऋण तिर्छ । दोस्रो तहमा घरको छाना छाउँछ । त्यसपश्चात् टीभी किन्ला । चौथोमा दाजुभाइदिदीबहिनीलाई विदेश पढाउन लगाउला । त्यसपश्चात् बल्ल घर र घडेरी किन्ने हो ।उनका अनुसार विदेशको कमाइ (रेमिट्यान्स) कम्तीमा ६० प्रतिशत घरधुरीमा पुगेको छ । रेमिट्यान्सको मुख्य प्रभावबाट हाम्रो गरिबी ४२ प्रतिशतबाट क्रमशः झर्दै १८ प्रतिशतमा आइपुगेको छ, उनले भने, गरिबी घट्नुमा यातायात, दूरसञ्चार पनि कारण होलान् तर मुख्य भूमिका रेमिट्यान्सको हो । तर सरकारले युवालाई विदेशी मुद्रा ल्याउने साधनका रूपमा मात्र उपयोग गर्न खोजेको श्रमिकहरूको भनाइ छ । हामी यहाँ कसरी बसेका छौं ? कसरी काम गर्छौं भन्ने राज्यलाई मतलब छैन तर हामीले पठाएको पैसा भने हिसाब गरेर बसेको छ, साउदी अरबको हलहासामा कार्यरत विनोद सिंह भन्छन्, हामीले पठाइदिएको पैसाले परिवार मात्रै चलेको छैन, देश पनि चलेको छ ।सरकारले स्वदेशमै रोजगारी दिने नीतिलाई प्रभावकारी रूपमा कार्यान्वयन गर्न नसक्दा र बढ्दो आर्थिर्क विषमताले युवालाई वैदेशिक रोजगारीमा जान दबाब दिइरहेको छ । कोभिडको महामारीमा खाडी र भारतसहित झन्डै १० लाख नेपाली स्वदेश फर्किएका थिए । अहिले त्यही समूह कामको खोजीमा छ । वैदेशिक रोजगार व्यवसायी संघमा तत्कालीन महासचिव सजितकुमार श्रेष्ठका अनुसार रोजगारीका लागि म्यानपावर कम्पनी धाउनेको संख्या उच्च छ । केही वर्षअघिसम्म म्यानपावर कम्पनीलाई मागपत्रअनुसार कामदार पाउन कठिन हुन्थ्यो, कामदार खोज्न एजेन्टहरू गाउँगाउँसम्म पुग्थे, उनले भने, अहिले कामदार आफैं म्यानपावर धाउँछन् । सय जनाको राम्रो मागपत्र आयो भने अहिले कम्तीमा हजार जनाबीच प्रतिस्पर्धा गराउनुपर्छ । सरकारले नेपाली श्रमशक्तिलाई स्वदेशमै रोजगारीका अवसर उपलब्ध गराउने नीति छ । सार्वजनिक र अन्य क्षेत्रका कार्यक्रममा रोजगारी सिर्जना गर्ने योजना छ । श्रम बजारको मागअनुसार विशिष्टीकृत सीपयुक्त जनशक्ति उत्पादन गर्ने, सीप विकास तालिमलाई रोजगारी र उद्यमशीलतासँग आबद्ध गर्ने र वैदेशिक रोजागरीबाट फर्किएकालाई सीपअनुसारको व्यवसाय सञ्चालन र रोजगार सिर्जना गरी समाजमा पुनः एकीकरण गर्ने नीति छ । तर, यो नीति कार्यान्वयन गर्ने प्रभावकारी कार्यक्रम र योजना छैन । पाँच वर्षअघि बेरोजगारहरूलाई एक आर्थिक वर्षमा न्यूनतम १०० दिनको रोजगारी सुनिश्चित गर्न प्रधानमन्त्री रोजगार कार्यक्रम सुरु भयो । विदेशबाट फर्किएका युवाहरूलाई उनीहरूले सिकेको सीप आधारित व्यवसाय सञ्चालन गर्न परियोजनामा आधारित १० लाखसम्म ऋणको प्रबन्ध पनि गरियो । त्यस्तै उच्च शिक्षा हासिल गरेका युवालाई व्यवसायमा आकर्षित गर्न शैक्षिक प्रमाणपत्र धितोमा राखी ५ प्रतिशत ब्याज अनुदानमा ७ लाख रुपैयाँसम्म ऋण उपलब्ध गराउन थालियो । नवीनतम ज्ञान, सीप र क्षमता भएका उद्यमीलाई व्यवसाय सञ्चालनका लागि सुरुवाती पुँजी उपलब्ध गराउन स्टार्टअप च्यालेन्ज फन्डको व्यवस्थासमेत भयो । युवालाई देशभित्रै आयआर्जनमा संलग्न गराउन चालु आवमा पनि सरकारले प्रधानमन्त्री रोजगार कार्यक्रमलाई कृषि रोजगारीमा केन्द्रित गरेको छ । विपन्न बेरोजगार युवालाई संघ, प्रदेश र स्थानीय तहबाट सञ्चालन हुने १० करोडसम्मको आयोजनामा रोजगारी दिने नीतिसमेत घोषणा गरिएको छ । त्यसका लागि श्रम सहकारी बनाउने योजना अगाडि सारिएको छ । तर, यी कार्यक्रमहरूको कार्यान्वयन प्रभावकारी नहुँदा लक्षित वर्ग लाभान्वित हुन नसकेको सरोकारवालाको बुझाइ छ । अहिले जेजति कार्यक्रम सार्वजनिक गरिएका छन्, ती आम्दानीको दिगो स्रोत बन्दैनन्, दक्षिण एसियाली ट्रेड युनियन क्षेत्रीय समितिका महासचिव लक्ष्मण बस्नेतले कान्तिपुरसँग भने, यस्ता कार्यक्रमले केही दिनको छाक मात्रै टार्ला । सीमित छाक टार्ने कार्यक्रमहरूले वैदेशिक रोजगारीमा जाने युवालाई रोक्दैन । नेपाल ट्रेड युनियन महासंघ (जिफन्ट) का अनुसार देशबाहिर ज्याला रोजगारीमा काम गर्नेहरूको संख्या देशभित्र काम गर्नेको भन्दा बढी छ । देशबाहिरको ज्याला रोजगारीमा पनि ठूलो संख्या पारिश्रमिक नपाउने पारिवारिक श्रमिक (अनपेड फेमिली वर्कर) बाटै गएको छ, जिफन्टको हालै सम्पन्न आठौं महाधिवेशनमा प्रस्तुत प्रतिवेदनमा भनिएको छ, हाम्रो श्रमशक्तिको सुदृढीकरण र विकासका लागि देशभित्रको ज्याला रोजगार श्रमशक्ति, देशभित्रको स्वरोजगार श्रमशक्ति र देशबाहिर कार्यरत श्रमशक्ति गरी त्रिभुजात्मक रणनीतिको आवश्यकता छ ।"
म्यादी छनोट दसैंअगावै,"निर्वाचन आयोग, गृह मन्त्रालय, रक्षा मन्त्रालय तथा चारवटै सुरक्षा निकाय चुनावी सुरक्षा तथा व्यवस्थापन तयारीमा जुटेका छन् । गृह मन्त्रालयका अनुसार आगामी निर्वाचनमा २२ हजार ५ सयदेखि २३ हजारको हाराहारीमा मतदान केन्द्र कायम हुने अनुमान छ । मतदाता नामावली टुंगो लागेपछि मात्रै मतदान केन्द्र यकिन हुने आयोगले जनाएको छ । आयोगले मतदाताको संख्या, सुविधा एवं सुरक्षाको अवस्थासमेतलाई मध्यनजर गरेर मतदान स्थल पुनरावलोकन गरिएको जनाएको छ । २०७९ साउन १ देखि मतदान स्थल पुनरावलोकन कार्यक्रम सञ्चालन गरी मतदाताको सघनता, मतदान स्थलसम्मको पहुँच, भवन, सञ्चार, विद्युत्, यातायातलगायतका पूर्वाधार, सुरक्षा एवं भौगोलिक अवस्था तथा सरोकारवालाको सुझावसमेतका आधारमा मतदान स्थल सिफारिस गरिएको हो, सहप्रवक्ता अर्यालले भने । पुनरावलोकन गर्दा देशभरका ४ सय १ मतदान स्थल हटाएर नयाँ मतदान स्थल निर्धारण गरिएको उनले बताए । मतदान गर्न बास बस्नुपर्ने, निकै टाढासम्म हिँड्नुपर्नेलगायत समस्या समाधान हुने गरी मतदान स्थल टुंगो लगाइएको आयोगले जनाएको छ ।"
पार्टीभित्रै शेखरको चुनावी संघर्ष,"(काठमाडौं)  निर्वाचन मिति घोषणा हुनुअघिदेखि नै कांग्रेस नेता शेखर कोइराला आफ्नो क्षेत्र मोरङ६ मा केन्द्रित हुन थालेका थिए । ०७४ को निर्वाचनमा एमालेका लालबाबु पण्डितसँग झिनो मतान्तरमा पराजित भएपछि कोइरालालाई पार्टी राजनीतिको आन्तरिक प्रतिस्पर्धामा मात्रै असर परेन, राष्ट्रिय राजनीतिमा समेत भूमिका खुम्चियो ।कांग्रेसमा शेखर सभापति तथा प्रधानमन्त्री शेरबहादुर देउवाका प्रतिस्पर्धी हुन् । आठ महिनाअघि पार्टीको चौधौं महाधिवेशनमा नेतृत्व लिन देउवा र कोइरालाबीच मुख्य प्रतिस्पर्धा भयो । ६० प्रतिशत मतसहित देउवा दोस्रो कार्यकालका लागि सभापति चुनिए । ४० प्रतिशत मतको प्रतिनिधित्व गरेका कोइरालाको भूमिकालाई देउवाले नजरअन्दाज गर्दै आएका छन् ।अहिले कोइरालाले पाएकै मत प्रतिशतको हाराहारी हैसियत देउवाले तत्कालीन सभापति सुशील कोइरालासँग १२ औं महाधिवेशनमा पराजित हुँदा पाएका थिए । कोइरालाको कार्यकालभर देउवाले ४० प्रतिशतको भागबन्डामा दाबी गरे । पार्टीमा न्यायिक पद्धति बसाले आफूले भागबन्डा नखोज्ने उद्घोष गरेका शेखर पनि देउवाको ८ महिनाको कार्यशैली हेरेपछि ४० प्रतिशत हिस्सा माग्ने स्थानमा आइपुगेका छन् । देउवाले राजनीतिक क्षेत्राधिकार खुम्च्याउन खोजे पनि शेखरको काँधमा ४० प्रतिशत नेताकार्यकर्ताको सुरक्षा गर्ने जिम्मेवारी छ । देउवाबाट एकलौटी हुन सक्ने भन्दै नेताकार्यकर्ताले उम्मेदवार चयन गर्दा ४० प्रतिशत हिस्सा खोज्न उनीमाथि दबाब दिएका छन् । ०७४ को निर्वाचनबाट ०७९ सम्म आइपुग्दा शेखरको राजनीतिक जीवनमा थुप्रै परिदृश्य बदलिएका छन् । सबैभन्दा ठूलो उनकै भूमिका बदलिएको छ । १४ औं महाधिवेशनअघिसम्म उनी कोइराला परिवारको विरासतबाट राजनीति गरेका र मोरङको एउटा निर्वाचन क्षेत्रमा सीमित नेताका रूपमा चिनिन्थे । अहिले उनी सिंगो कांग्रेसको ४० प्रतिशत संगठनको प्रतिनिधित्व गर्ने नेता बनेका छन् । तर, पार्टी नेतृत्व लिएका देउवाले उनलाई हेर्ने दृष्टिकोण बदलेका छैनन् ।पार्टीभित्र देउवाका गलत कामको प्रतिवाद गर्दै आएका कोइरालाको अबको लडाइँ पार्टीभित्रै टिकट वितरणमा हुने देखिन्छ । निर्वाचनपछिको सरकारमा समेत नेतृत्व गर्न चाहिरहेका देउवाले आफ्नो पक्षमा सुविधाजनक बहुमत पुर्याउने गरी टिकट वितरण गर्ने रणनीति बनाइराख्दा शेखर पक्षलाई आफ्नो समूहमाथि अन्याय गर्न सक्ने भय छ ।एकातिर माओवादीसहित पाँच दलको गठबन्धन छ । गठबन्धन दलबीच चुनावी तालमेलमा जाँदा कांग्रेसले बढीमा ८५८६ सिट पाउने सम्भावना छ । यसभित्र पनि देउवाले आफ्नो बहुमत पुर्याउन टिकट वितरणमा एकलौटी गरे भने के गर्नुहुन्छ भन्ने प्रश्नमा शेखरको जवाफ छ, मैले अहिले त्यस्तो एक्स्ट्रिम लाइनबाट सोचेको छैन । मलाई यति थाहा छ, पहिला घरभित्रकै असन्तुष्टि मिलाउनुपर्छ । घरभित्रै मिलाउन नसक्ने हो भने गठबन्धनले मात्रै राम्रो परिणाम दिँदैन । मैले बारम्बार भन्दै आएको छु ।शेखरले देउवासँग दुईवटा सरोकार बारम्बार राख्दै आएका छन् । गठबन्धनमा जाँदा कांग्रेसको कम्तीमा सय सिट हुनुपर्ने र पार्टीभित्रै शक्ति सन्तुलन मिलाएर मात्रै टिकट वितरण गरिनुपर्ने उनको धारणा छ । उनले भनेजस्तै कांग्रेसले सय सिट पाउने अवस्था देखिएको छैन । सोमबारको बैठकमा कार्यदलमा रहेका कांग्रेस नेताहरूले गठबन्धनबाट आफूले जित्ने निर्वाचन क्षेत्र १ सय २५ रहेको खाका प्रस्तुत गरेका छन् । त्यस्तै माओवादीले ६०, एकीकृत समाजवादीले ४०, जनता समाजवादीले ३० र राष्ट्रिय जनमोर्चाले दुई सिटमा दाबी प्रस्तुत गरेका छन् । अब दिनहुँ नेतृत्वसँग संघर्ष गर्ने र आफ्ना नेताकार्यकर्ताको संरक्षणमा लाग्ने मुख्य दायित्व शेखर दाइसँगै छ, कोइरालानिकट एक केन्द्रीय सदस्यले भने, अहिलेसम्म सभापतिको कार्यशैली पेलेरै लैजाने खालको छ । त्यसो हुन नदिन हामीले ४० प्रतिशत भागबन्डाकै बाटोमा जानुपर्ने बाध्यता छ ।शेखर स्वयं यसलाई इन्कार गर्ने स्थितिमा छैनन् । केन्द्रीय कार्यसमितिका सदस्य मनोनयन, भ्रातृ संस्थाका अध्यक्ष नियुक्तिदेखि स्थानीय तह निर्वाचनमा भएको टिकट वितरणसम्म आइपुग्दा देउवाले आफ्नो अस्तित्व स्वीकार गरेको अनुभूति उनलाई भएको छैन । न्यायिक ढंगले टिकट वितरण भएमा ४० प्रतिशत भाग खोज्नै पर्दैन तर आफ्नो पक्षमा नभएको आधारमा जित्न सक्ने व्यक्तिले समेत टिकट पाएनन् भने भागबन्डाको अवस्था आउन सक्छ, कोइरालाले कान्तिपुरसँग भने, पार्टीभित्र यो थिति बसाल्ने शेरबहादुरजी नै हो । रामचन्द्रजीले पनि ४० प्रतिशत खोज्नुभयो । भलै उहाँले कतिमा पाउनुभयो, कतिमा पाउन सक्नुभएन, त्यो बेग्लै कुरा भयो ।अघिल्लोपटक एमालेमाओवादी गठबन्धन बन्दा कांग्रेस देशैभर कमजोर बनेको थियो । शेखर मोरङ६ बाट ६ सय ७५ मतले एमाले नेता पण्डितसँग पराजित भएका थिए । पण्डितले ३३ हजार ९ सय ४१ मत ल्याउँदा शेखरले ३३ हजार २ सय ६६ मत पाएका थिए । अहिले मतदाता संख्या बढेको छ ।०७९ को स्थानीय तह निर्वाचनमा कांग्रेस गठबन्धनबिनै चुनाव लडेको थियो । कांग्रेसकै मत यसपटक एमालेको भन्दा बढी देखिएको छ । त्यसमा गठबन्धनको मत जोड्दा शेखरको स्थिति सुदृढ देखिन्छ । निर्वाचन हो भन्न सकिन्न, फेरि यसपटक निर्वाचन क्षेत्रमा मात्रै केन्द्रित भएर बस्न मिलेन, देशभरका साथीहरूले बोलाउँछन्, जानैपर्छ, उनले थपे ।देउवाको खुला लक्ष्य आगामी निर्वाचनपछि पनि पाँचदलीय गठबन्धनलाई निरन्तरता दिएर प्रधानमन्त्री बन्ने छ तर कोइरालाले प्रधानमन्त्रीमा दाबी गरेका छैनन् । कांग्रेसमा अहिलेसम्म शेरबहादुरजी, रामचन्द्रजी र गगन थापाजी प्रधानमन्त्रीका लागि अघि सर्नुभएको छ, त्यसबाहेक अरूको दाबी देखेको छैन, शेखरले भने, चुनावपछिको स्थिति के हुन्छ अहिल्यै भन्न सकिन्न तर अहिलेसम्म प्रधानमन्त्री दाबी गर्ने तीन जना मात्रै मैले देखिरहेको छु ।"
उम्मेदवारी न्यायोचित नभए ६०४० को भागबन्डा,"निर्वाचनको तयारी कस्तो छ ?तयारी गरिरहेको छु । सबै वडामा टोल कार्यसमिति बनाउने, संगठन निर्माण गर्ने र जनतामाझ जाने काम गरिरहेको छु । ०७४ र अहिलेको निर्वाचनसम्म आइपुग्दा भूमिकामा परिवर्तन भएको छ । पहिला आफ्नो निर्वाचन क्षेत्रमा मात्रै लाग्दा हुन्थ्यो, अहिले पार्टीमा ४० प्रतिशतको नेता हुनुभएको छ । आफ्नो राजनीतिक सुरक्षा मात्रै गरेर हुन्न होला नि ?हो, देशभरका साथीभाइले मप्रति भरोसा राखेका छन् । उनीहरूको राजनीतिक सुरक्षा गर्नुपर्ने जिम्मेवारी मेरो काँधमा छ । पहिला जस्तो आफ्नो मात्रै निर्वाचन क्षेत्र हेरेर पुग्दैन । पार्टीका संघर्षशील र त्याग गरेका साथीहरूमाथि न्याय हुनुपर्छ भनेरै म लडिरहेको छु । चुनावी गठबन्धन हुँदै छ । कांग्रेस देशको ऐतिहासिक र ठूलो जनाधार भएको पार्टी भएकाले प्रतिनिधिसभामा एक सय सिट चाहिन्छ भनेर मैले अडान राखिरहेको छु । नेतृत्वलाई भनिरहेको छु । पार्टीभित्र विद्रोह नहोस्, धेरैभन्दा धेरै साथीले अवसर पाऊन् भनिएको हो । कांग्रेसलाई कम सिटमा खुम्च्याइयो भने विद्रोह हुने खतरा देखिरहेको छु । यो स्थिति आउन नदिन शेरबहादुरजी नै सचेत हुनुपर्ने देख्छु ।देउवाले तपाईंको अस्तित्व स्वीकार नगरेको र निर्वाचनमा पनि पेलेरै जान खोज्नुभएको हो ?त्यस्तो स्थिति बन्यो भने देशभर असन्तुष्टि बढ्छ । गठबन्धन गरेर मात्रै हुन्न । पहिला घर मिलाउन सक्नुपर्छ अनि मात्रै गठबन्धनले काम गर्छ । त्यो कुरा शेरबहादुरजीले नबुझ्नुभएको छैन, जहाँ जसले जित्छ उसलाई कुन गुटको भनेर नहेरी टिकट दिनुपर्छ । त्यसले न्याय गर्छ, परिणाम पनि दिलाउँछ । गठबन्धनमा सिट लिँदा र पार्टीभित्र टिकट वितरण गर्दा न्यायोचित ढंगले हुन्छ भन्नेमा विश्वस्त छु ।भएन भने के गर्नुहुन्छ ?हामीले अपेक्षाकृत सिट पाएनौं भने असन्तुष्टि सुरु हुन्छ । माओवादी, नेकपा (एस) र जनता समाजवादी पार्टीका उम्मेदवार जहाँजहाँ हुन्छन्, त्यहाँ प्रदेशमा मिलाउन सकिएन भने विद्रोह नै होला भन्ने डर छ । शेरबहादुरजीलाई बारम्बार मैले घरभित्रको एकतालाई प्राथमिकता दिऔं, टिकट वितरणमा मेरोतेरो भन्ने भावना नराखौं, न्यायोचित हिसाबले टिकट वितरण गरौं भन्दै आएको छु । यसो हुँदा हामी ६० र ४० को भागबन्डामा जानुपर्दैन तर न्यायोचित ढंगले हेरिएन भने भागबन्डाको कुरा उठ्छ । पार्टीका भ्रातृ संस्थाको अध्यक्ष र स्थानीय तहका उम्मेदवार चयन गर्दा जस्तो गल्ती नदोहोरियोस् भनेर मैले बेलैमा नेतृत्वलाई सचेत गराएको छु ।गठबन्धनमा सिट बाँडफाँट भइराख्दा तपाईं र केपी ओलीबीच पनि भेटघाट भएको थियो । त्यो के उद्देश्यका लागि हो ?ओलीजीसँग पनि राजनीतिक र चुनावी विषयमै कुरा भएको हो । उहाँलाई मैले सुरुमै स्पिल्ट को कुरा नगरौं भनेको थिएँ । त्यसैले बाहिर आशंका गरिएजस्तो कुराकानी भएन । उहाँले गठबन्धनमा नगएर सबै पार्टी अलगअलग चुनाव लड्दा वैचारिक र राजनीतिक रूपमा पनि सही हुन्छ भन्ने खालका कुरा गर्नुभएको थियो । यसको जवाफ दिने ठाउँमा म नभएकाले थप कुराकानी भएन । नागरिकता विधेयक र टीआरसी विधेयकका केही प्रावधानलाई लिएर ओलीजीको गम्भीर सरोकार रहेको पाएँ ।"
सर्वसम्मत हुन सकेनन् पौडेल,"(तनहुँ)  आसन्न प्रतिनिसभा सदस्य निर्वाचनका लागि कांग्रेस नेता रामचन्द्र पौडेल आफ्नै निर्वाचन क्षेत्रबाट सर्वसम्मत सिफारिस हुन सकेनन् । पार्टीको जिल्ला समितिले तनहुँको निर्वाचन क्षेत्र नं १ बाट प्रतिनिधिसभा सदस्यका लागि पौडेलसहित ३ जनालाई सिफारिस गरेको छ । कांग्रेसका जिल्ला सचिव लक्ष्मीभक्त खनालले क्षेत्रीय कार्यसमितिबाट सिफारिस भएअनुसार उम्मेदवारका लागि पौडेलसहित केन्द्रीय सदस्य शंकर भण्डारी र गोविन्द भट्टराईको नामावली केन्द्रमा पठाइएको जानकारी दिए । प्रधानमन्त्रीको आकांक्षी पौडेल गृहजिल्लामै सर्वसम्मत उम्मेदवार सिफारिस हुन नसकेका हुन् । आसन्न निर्वाचनमा सिफारिस गरिएका तीनमध्ये एक जना मात्र उम्मेदवार बन्न सक्छन्, तर त्यसका लागि पनि गठबन्धनको सिट बाँडफाँटमा तनहुँ१ कांग्रेसको भागमा पर्नुपर्छ । समानुपातिकतर्फ रामचन्द्र पोख्रेल, मीरा जोशी र यमुना खड्का विकलाई सिफारिस गरिएको छ । कांग्रेस नेता पौडेल अहिले गृहजिल्लामा दौडधुप गरिरहेका छन् । निर्वाचनलाई लक्षित गर्दै राखेका उनी हरेक पत्रकार भेटघाट तथा कार्यक्रममा देशले आफूलाई कार्यकारी भूमिकामा खोजेको अभिव्यक्ति दिँदै आएका छन् । पार्टीको चौधौं महाधिवेशनका बेला पौडेललाई भेटेर प्रधानमन्त्री शेरबहादुर देउवाले मुलुकलाई तपार्इंको योगदान अझै आवश्यक छ, स्वास्थ्य ठीक पारेर राख्नुहोस् भनेका थिए, जसलाई उनले प्रधानमन्त्री पदसँग जोडेर हेर्ने गरेका छन् । गत भदौमा आयोजित एक कार्यक्रममा पौडेलले म एकपटक आफूले हारेको निर्वाचन क्षेत्रबाट चुनाव जितेर मर्न चाहन्छु भनेका थिए । पौडेल ०७४ को प्रतिनिधिसभा सदस्य निर्वाचनमा तत्कालीन एमालेका उम्मेदवार कृष्णकुमार श्रेष्ठ (किसान) सँग पराजित भएका थिए । पौडेललाई ६ हजार ४१४ मतान्तरले पराजित गरेका श्रेष्ठ हाल एकीकृत समाजवादीमा छन् । गठबन्धनमा पहिले जितेको ठाउँ सम्बन्धित दलले नै राख्ने मापदण्ड बन्यो भने तनहुँ१ एकीकृत समाजवादीको भागमा पर्न सक्छ । उक्त निर्वाचन क्षेत्रमा एकीकृत समाजवादीबाट श्रेष्ठसँगै प्रतापलाल श्रेष्ठ, कलिला खान, सीताराम घले परियार र विष्णुबहादुर खड्का सिफारिस भएका छन् । एकीकृत समाजवादीका जिल्ला अध्यक्ष श्रीराम कार्कीले २०७४ को नतिजाका आधारमा तनहुँ१ आफ्नै पार्टीको हुनुपर्ने बताए । गठबन्धनको अर्को दल माओवादी केन्द्रले तनहुँ१ मा श्रीराम ढकाल र हरिबहादुर चुमानलाई सिफारिस गरेको छ । उम्मेदवारी निश्चित भएको अवस्थामा पनि पौडेललाई पूर्वसहमहामन्त्री गोविन्दराज जोशी समूहको चुनौती रहनेछ । पौडेल र जोशीबीच पुरानो प्रतिद्वन्द्विता छ ।"
संसद् लम्ब्याउने प्रस्ताव खारेज गर्न संशोधन,"(काठमाडौं)  प्रतिनिधिसभा र प्रदेशसभाको कार्यकाल निर्वाचनपछि पनि कायम रहने गरी कानुन संशोधन गर्न ल्याइएको विधेयकको प्रावधान खारेज गर्न सत्तारूढ दल कांग्रेसले नै संशोधन दर्ता गरेको छ । प्रधानमन्त्री शेरबहादुर देउवाले कानुनमन्त्री गोविन्दप्रसाद शर्मालाई आइतबार कार्यकाल लम्ब्याउने प्रावधान फिर्ता लिन निर्देशन दिएपछि सत्तारूढ दलका सांसदले संशोधन हालेका हुन् । सरकारले संसद्मा दर्ता गरेको केही नेपाल ऐनलाई संशोधन गर्न बनेको विधेयक मा प्रतिनिधिसभा र प्रदेशसभाको कार्यकाल पहिलो बैठक बसेको दिनदेखि गणना हुने र अन्त्य नयाँ निर्वाचन भएपछि चुनिएका सांसदहरूको पहिलो बैठक बसेपछि हुने प्रस्ताव छ । निर्वाचनपछि पनि कार्यकाल रहने व्यवस्था गर्न लागिएको भन्दै विरोध भएपछि सरकारले निर्णयबाट पछि हटेर सत्तारूढ दलका सांसदलाई उक्त प्रावधान खारेज हुनुपर्ने संशोधन हाल्न लगाएका हुन् । निर्वाचनको घोषणा गरेर नयाँ जनादेशमा जाने भएपछि पुरानो जनादेशको भारी बोक्न हुँदैन । जनतामा सबै उम्मेदवार समान ढंगले जानुपर्छ भन्ने मान्यता राखेर हामीले यो प्रस्ताव राखेका छौं, संशोधनकर्ता कांग्रेस सांसद प्रकाश रसाइलीले भने, पार्टीले छलफल गरेर संशोधन दर्ता गरिएको हो । कांग्रेस महामन्त्री गगन थापाले पनि प्रतिनिधिसभा र प्रदेशसभाको कार्यकाल लम्ब्याउन नहुने भन्दै विधेयकमाथि संशोधन दर्ता गरेका छन् । थापाले संशोधनमा उम्मेदवारी दिने अघिल्लो दिनसम्म मात्रै कार्यकाल राख्ने प्रावधान राख्न प्रस्ताव गरेका छन् । प्रतिनिधि र प्रदेशसभाको कार्यकालको गणना निर्वाचनको अन्तिम मतपरिणाम घोषणा भएको दिनबाट गरिनेछ, थापाको संशोधनमा भनिएको छ, नयाँ निर्वाचनको घोषणा भई प्रतिनिधिसभा र प्रदेशसभा सदस्यका लागि उम्मेदवारको मनोनयनपत्र दाखिल गर्ने दिनबाट कार्यकाल स्वतः समाप्त भएको मानिनेछ । विधेयकमा प्रदेश र प्रतिनिधिसभाको कार्यकाल नयाँ निर्वाचन भई पहिलो बैठक बसेको दिनबाट गणना गरिने प्रस्ताव छ । संविधान र कानुनमा प्रतिनिधिसभा र प्रदेशसभाको कार्यकाल कहिलेसम्म भन्ने यकिन छैन । निर्वाचन आयोगले मतपरिणाम सार्वजनिक भएको मितिलाई मानेको छ । मनोनयन दर्ता नजिकै आएका बेला कानुनको छिद्र खोज्दै सरकारले कार्यकाल लम्ब्याउन खोजेको हो । कांग्रेसकै सांसद अतहर कमाल मुसलमानले भने तलब भत्ता नलिने गरी कार्यकाल नवनिर्वाचितको पहिलो बैठकपछि सकिने व्यवस्था हुनुपर्ने संशोधन दर्ता गरेका छन् । प्रतिनिधिसभा र प्रदेशसभाको पदावधिसम्बन्धी प्रस्तावित व्यवस्था खारेज गर्ने गरी संशोधन दर्ता गरेका छौं, कांग्रेसका सचेतक मीनबहादुर विश्वकर्माले भने, सरकारले ल्याएको प्रस्तावको गलत प्रचार भयो । एमाले सांसदहरूले पनि कार्यकाल लम्ब्याउन नहुने भन्दै संशोधन दर्ता गरेका छन् । एमालेका प्रमुख सचेतक विशाल भट्टराई, गोकुल बाँस्कोटा, बिन्दा पाण्डे, बिना श्रेष्ठलगायतले कार्यकाल मनोनयन दर्ताको अघिल्लो दिन प्रतिनिधिसभा र प्रदेशसभाको कार्यकाल सकिनुपर्ने संशोधन दर्ता गरेका छन् । प्रतिनिधि र प्रदेशसभाको कार्यकाल गणना त्यस्तो सभाको निर्वाचन सम्पन्न भई शपथग्रहण गरेको दिनबाट गरिनेछ, प्रमुख सचेतक भट्टराईले राखेको संशोधनमा भनिएको छ, नयाँ निर्वाचनका लागि पहिलो उम्मेदवारी दर्ता हुने अघिल्लो दिनबाट प्रतिनिधि र प्रदेशसभाको कार्यकाल स्वतः समाप्त हुनेछ । अब के हुन्छ ? कानुन, न्याय तथा संसदीय मामिलामन्त्री गोविन्दप्रसाद शर्माले केही नेपाल ऐन संशोधन गर्न बनेको विधेयकमाथि दफावार छलफल सदनमा गरियोस् भन्ने प्रस्ताव मंगलबारको बैठकमा पेस गर्ने सम्भावित कार्यसूची छ । संशोधन राख्ने सांसदहरूले आफ्नो संशोधनमाथि बोल्नेछन् । सांसदले उठाएको विषयमा मन्त्रीले जवाफ दिएपछि संशोधनहरूलाई निर्णयार्थ प्रस्तुत गरिनेछ । मन्त्रीले जवाफ दिने क्रममा सत्तापक्ष र प्रतिपक्षका सांसदले राखेको संशोधनका आधारमा प्रस्ताव फिर्ता लिन सक्छन् । सांसदको संशोधनलाई मन्त्रीले स्वीकार गरेपछि विधेयक पारित गरियोस् भनेर प्रस्तुत हुनेछ । संसद्को कार्यकाल थप्न सरकारले प्रतिनिधिसभामा दर्ता गरेको विधेयकप्रति निर्वाचन आयोगले आपत्ति जनाएको छ । आयोगले सोमबार विज्ञप्ति जारी गर्दै सरकारले आफूसँग परामर्श गरी प्रतिनिधिसभा तथा प्रदेशसभाको निर्वाचनको मितिसमेत तोकिसकेको अवस्थामा विधेयक ल्याउनु वाञ्छनीय नभएको जनाएको छ । प्रतिनिधिसभा तथा प्रदेशसभा सदस्यको कार्यकाल गणना गर्ने आधारसमेत खुलाई आयोगले दिएको परामर्शका आधारमा निर्वाचन मिति तोकी तयारीको कार्य हुँदै गरेको अवस्थामा प्रतिनिधिसभा र प्रदेशसभाको कार्यकालको सम्बन्धमा अन्यथा हुने गरी कानुन संशोधन गर्नु वाञ्छनीय देखिँदैन, आयोगले भनेको छ ।आयोगले संविधानमा समेत प्रतिनिधिसभा तथा प्रदेशसभाका सभामुख तथा उपसभामुखको कार्यकाल निर्वाचनको मनोनयन गर्ने मितिभन्दा अघिल्लो दिनसम्म कायम रहने विषयमा सरकारको ध्यानाकर्षण गराएको छ । प्रतिनिधिसभा वा प्रदेशका अन्य सदस्यहरूको सोही पदका लागि हुने निर्वाचनका लागि मनोनयनपत्र पेस गर्ने मितिपछिसम्म रहने गरी कानुन संशोधन गर्नु उपयुक्त देखिँदैन, विज्ञप्तिमा भनिएको छ । आयोगले दोस्रो पटक संविधानसभाबाट रूपान्तरित भएको व्यवस्थापिकाको कार्यकाल बाँकी हुँदै समानुपातिक निर्वाचन सूची बुझाएपछि कार्यकाल सकिएको पनि आयोगले स्मरण गराएको छ ।"
नागरिकता विधेयक फेरि राष्ट्रपति कार्यालयमा,"काठमाडौं (कास) राष्ट्रपति विद्यादेवी भण्डारीबाट पुनर्विचारका लागि संसद्मा फिर्ता भएको नागरिकता विधेयक जस्ताको तस्तै पारित गरेर संसद्ले प्रमाणीकरणका लागि राष्ट्रपति कार्यालय पठाएको छ । राष्ट्रिय सभा र प्रतिनिधिसभाबाट जस्ताको तस्तै पारित भएको नागरिकता विधेयक सभामुख अग्निप्रसाद सापकोटाले प्रमाणित गरेर प्रमाणीकरणका लागि राष्ट्रपति कार्यालय पठाइएको हो ।प्रतिनिधिसभाको विधायन व्यवस्थापन समितिका एक अधिकारीका अनुसार नागरिकता विधेयक प्रमाणीकरणका लागि सोमबार राष्ट्रपति कार्यालय पठाइएको हो । सभामुखबाट प्रमाणित भएपछि नागरिकता विधेयक प्रमाणीकरणका लागि राष्ट्रपतिको कार्यालयमा पठाइएको छ । सोमबार साढे ५ बजे राष्ट्रपति कार्यालयमा विधेयक पठाइएको हो, ती अधिकारीले भने । नेपाल नागरिकता ऐन, २०६३ लाई संशोधन गर्न बनेको विधेयक संसद्का दुवै सदनबाट पारित भएर प्रमाणीकरणका लागि आएको १४ दिनपछि राष्ट्रपति भण्डारीले पुनर्विचार गर्नुपर्ने भन्दै साउन २९ मा संसद्लाई नै फिर्ता गरेकी थिइन् । राष्ट्रपतिबाट फिर्ता आएको विधेयक प्रतिनिधिसभा र राष्ट्रिय सभाले जस्ताको तस्तै पारित गरेर पुनः प्रमाणीकरणका लागि पठाएको हो । संघीय संसद्बाट दोस्रो पटक पारित भएर आएको विधेयक राष्ट्रपतिले १५ दिनभित्र प्रमाणीकरण गर्नैपर्ने संवैधानिक व्यवस्था छ ।"
चेपाङको छोनाम पर्वमा सार्वजनिक बिदा,"हेटौंडा (कास) वाग्मती प्रदेश सरकारले चेपाङ समुदायको मुख्य पर्व छोनाम (न्वाँगी) का अवसरमा बुधबार ३ जिल्लामा सार्वजनिक बिदा दिने भएको छ । प्रदेश मन्त्रिपरिषद्को २०७८ चैत ९ को बैठकले चेपाङ बाहुल्य रहेका जिल्लाहरू मकवानपुर, चितवन र धादिङमा छोनाममा सार्वजनिक बिदा दिने निर्णय गरेको थियो । जसअनुसार आगामी भदौ २२ मा चेपाङ समुदाय यो पर्व मनाउँदै छन् । सरकारले पहिलो पटक सार्वजनिक बिदा दिएको भन्दै बुधबार नेपाल चेपाङ संघले चितवनमा सामूहिक रूपमा छोनाम पर्व मनाउँदै छ ।विगत ७ वर्षदेखि संघको पहलमा सामूहिक रूपमा न्वाँगी मनाउँदै आएका छौं । तर यो वर्ष बिदा दिइएकाले मनाउँदा फरकपन महसुस हुनेछ, संघका पूर्वअध्यक्ष गोविन्दराम चेपाङले भने । उनका अनुसार पर्वका दिन घैया, चामल, पिँडालु, निबुवालगायत अन्न र फलफूल भूमि र पितृलाई चढाउने गरिन्छ । चेपाङका पुरोहित पान्दे झाँक्रीहरूले रातभर धुनी जगाई ढ्यांग्रो ठोकेर मन्त्रोच्चारण गरी नयाँ अन्न चढाउँदै आफूहरूले पनि खाने गर्छन् । वर्षको आधा समय जंगली कन्दमूल खाएर प्राण धान्दै आएको लोपोन्मुख चेपाङ समुदायले यस दिन भने नयाँ र मिठोमसिनो खाएर स्वाद फेर्ने गर्छन् । युवायुवती रातभर नाचगान गरेर रमाउँछन् ।छोनामको दिन ढ्यांग्रो ठोकिएन र मन्त्रोच्चारण गरिएन भने पितृ र देवता रिसाउँछन्, ६७ वर्षीय पान्दे नरबहादुर चेपाङले भने, विधि पुर्याएर पूजा गरेपछि मात्र नयाँ अन्न र फलफूल खाने बाटो खुल्छ । रोजगारीका लागि अन्य जिल्ला र विदेशिएकाहरू पनि पर्व मनाउन घर फर्किने गर्छन् ।"
राजमार्गमा शाखा बाटोले निम्त्याउँदै जोखिम,"(धादिङ)  सामान्य वर्षा हुनेबित्तिकै हिलो, गेग्रान र लेदोले राजमार्ग हिलाम्मे हुन्छ । कति ठाउँमा पहिरो खसेर आवागमन अवरुद्ध हुने गर्छ । राजमार्गभन्दा माथिल्लो क्षेत्रमा खनिएका शाखा बाटोका कारण त्रिभुवन राजपथको नौबिसेनागढुंगा सडक, पृथ्वी राजमार्गको मुग्लिननौबिसे खण्डमा यस्तो समस्या लगातार दोहोरिनेगरेको छ ।भरतपुरस्थित सडक डिभिजन कार्यालयका अनुसार मुग्लिङनौबिसे खण्डसँग जोडेर ८३ वटा शाखा बाटो खनिएका छन् । पर्याप्त अध्ययन र वातावरणीय प्रभाव मूल्यांकन (ईआईए) नगरी खनिएका यस्ता सडक दिगो नहुँदा त्यसको असर वर्षायाममा मुख्य राजमार्ग क्षेत्रमा देखिने गरेको हो । यसबाहेक सडकको नियमित मर्मतसम्भार नहुँदा पनि आवागमनमा समस्या हुने गरेको चालक र यात्रु बताउँछन् ।यात्रामा निस्किँदा पनि कतै पहिरोले पुर्छ कि भन्दै झस्किनुपर्ने अवस्था रहेको धादिङका सवारी चालक शरण गिरी बताउँछन् । सडक हिलाम्मे हुन्छ, यत्रतत्र खाल्टाखुल्टी रहेकाले सवारी चलाउनै दिक्दारी छ, उनले भने, पानी पर्नेबित्तिकै राजमार्गमा पहिरो र लेदो थुप्रिँदा सडक झन् जीर्ण बनिरहेको छ ।सडकमाथिबाट मात्रै होइन, कतिपय स्थानमा तल्लो भागमा पहिरो जाँदा सडक नै भासिएको छ । त्यस्ता स्थानमा महिनौंसम्म मर्मत नहुँदा आलोपालो सवारी कटाउनुपर्ने अवस्थासमेत छ । सडक आडैमा बगिरहेका र पुल बनाएर कटाउन सकिने खोला, खोल्सा र नालामा पानी नियन्त्रणको काम पनि योजना बनाएर हुने गरेको छैन । जसले गर्दा वर्षामा ठूलो भेल आउँदा त्यसले सडक, पुल र कल्भर्ट नै बगाएर लैजाने अवस्था रहेको भूगर्भविद् नरेशमान शाक्य बताउँछन् । पहिरो नै नझरी सडकका दायाँबायाँ नयाँ पर्खाल लगाएको रेकर्ड कमै मात्र छ, त्यसैले पनि राजमार्गमा माथिबाट पहिरो खस्ने, सडक नै भासिनेलगायतका समस्या आउने गरेको छ, उनी भन्छन्, संवेदनशील भूबनोटबाट सडक लैजानु बाध्यता हो तर पूर्वसावधानी र तयारी गर्ने परिपाटी छैन । मुख्य समस्या यही हो । सरकारले राजधानी काठमाडौंलाई तराई क्षेत्रसँग जोड्ने मुख्य खण्ड नागढुंगामुग्लिङ सडक विस्तारको तयारी थालेको छ । ९५ किलोमिटर लामो यो सडक फराकिलो बनाउन तयारी थालेका कारण अहिले बिग्रिएको स्थान सामान्य मर्मत गर्ने काम मात्र भइरहेको सडक डिभिजन कार्यालय नुवाकोटका प्रमुख अमृतमणि रिमाल बताउँछन् । पृथ्वी राजमार्गअन्तर्गत धादिङतर्फ पर्ने मोवा खोला, जवाङ खोला, फिस्लिङलगायत ठाउँमा खाल्टाखुल्टी पुर्ने काम गरेका छौं, उनले भने, सडक फराकिलो बनाउने सरकारको योजना भएका कारण अहिले सामान्य खाल्टाखुल्टी पुर्ने काम मात्र गरिरहेका छौं । १०१२ पटक सडकका खाडल पुरिसकेका छौं ।सडक भत्किँदा, खाडल बन्दा मर्मत गर्ने गरिए पनि सरकारले राजमार्गको स्तरोन्नति भने गर्न सकेको छैन । २०३१ सालमा सञ्चालनमा आएयता २०४९ सालमा मात्रै पृथ्वी राजमार्गको आवधिक मर्मत भएको थियो । त्यतिबेला राजमार्गका सुरक्षात्मक पर्खालहरूको मर्मत भने भएको थिएन । खाल्डाखुल्डी टाल्ने र सानातिना पहिरो रोकथामको काम भने गरिएको थियो । तर, पहिरोको जोखिम रहेका क्षेत्रहरू किटान गरी नियन्त्रणका ठोस उपाय अपनाउन भने कुनै प्रयास गरिएको छैन । सडक सुरक्षित बनाउनेतिर ध्यान नजाँदा दुर्घटना हुने र जनधनको क्षति हुने क्रम पनि बर्सेनि बढ्दो छ । दिगो रूपमा काम नहुनुमा आर्थिक स्रोतको अभाव मुख्य कारण हो । तर यही काम नगरिँदा हरेक वर्षातमा पृथ्वी राजमार्गले पहिरोको चपेटा भोग्नुपरेको छ, प्रमुख रिमालले भने, यसअघि जोखिम क्षेत्र पहिचान गरिएका भन्दा यो वर्ष नयाँनयाँ ठाउँमा पहिरो झरिरहेको छ ।मर्मतका नाममा सडकमा वषौंदेखि कालोपत्रमाथि कालोपत्र थप्ने काम मात्रै हुँदै आएको छ । तर, सडकलाई बाढी र पहिरोजस्ता जोखिमबाट जोगाउन ठूलो बजेट खर्च गरिएको छैन । पछिल्लो समय शाखा बाटोबाट निम्तिरहेको जोखिम घटाउन पनि कसैको चासो गएको देखिँदैन । यसरी खनिएका सडकमध्ये अधिकांश स्थानीय तहले खोलेका हुन् । तर, त्यसका लागि आवश्यक मापदण्ड पूरा पनि नगर्ने र सुरक्षाका लागि गर्नुपर्ने अध्ययन पनि नगर्नाले समस्या थपिएको रिमालको दाबी छ । सडक खनेकोबारे हामीलाई जानकारीसम्म हुन्न । एकैचोटि पहिरो गएर र लेदो बगेर राजमार्ग अवरुद्ध भएपछि मात्रै थाहा हुन्छ, उनले भने, सेवा सुविधा विस्तार हुनु राम्रो हो तर स्थानीय तहले सुरक्षालाई भने ध्यान दिएर कदम चाल्नुपर्छ ।"
संघ सरकारप्रति मुख्यमन्त्री र सांसद रुष्ट,"(मकवानपुर)  संघीयता कार्यान्वयनमा संघीय सरकारले चासो नदिएको वाग्मती प्रदेश सरकार र सांसदहरूले टिप्पणी गरेका छन् । संघीय सरकारले प्रदेशलाई अधिकार दिन नचाहेका कारण प्रदेशको औचित्यमाथि नै प्रश्न खडा भएको उनीहरूको आरोप छ ।संघीय शासन प्रणाली सवलीकरण विषयमा सोमबार हेटौंडामा आयोजित अन्तर्क्रियामा आफ्नो धारणा राख्दै मुख्यमन्त्री राजेन्द्र पाण्डे, पूर्वमुख्यमन्त्री डोरमणि पौडेलसहित प्रदेश सांसदहरूले संघीय सरकारले प्रदेशको अधिकार आफैं प्रयोग गर्ने या कटौती गर्ने र साझा अधिकार सूचीका कानुन समयमै नबनाएर प्रदेशलाई असहयोग गरेको आरोप लगाएका छन् ।मुख्यमन्त्री पाण्डेले राष्ट्रिय सभाबाट हालै पारित काठमाडौं उपत्यका सार्वजनिक यातायात व्यवस्थापन प्राधिकरण विधेयक, २०७६ र नेपाल प्रहरी र प्रदेश प्रहरी कार्य सञ्चालन सुपरीवेक्षण र समन्वय ऐन, २०७६ लाई संशोधन गर्न बनेको विधेयक संघीयता र संविधानविरोधी रहेको भन्दै संघीय सरकारविरुद्ध केही दिनभित्रै मुद्दा हाल्ने तयारी भइरहेको बताए ।विधेयकमा काठमाडौं, ललितपुर र भक्तपुरको सुरक्षा र यातायातको जिम्मा संघीय सरकारमातहत रहने उल्लेख छ । केन्द्रीय राजधानी रहेकै आधारमा उपत्यकाका ३ जिल्लाको सुरक्षा व्यवस्था संघीय सरकारले हेर्ने व्यवस्था राख्दा प्रदेशका अरु जिल्लालाई अलग गर्न खोजिएको भान पर्ने उनको तर्क छ । वाग्मतीमा १३ जिल्ला पर्छन् । संशोधन विधेयकमा पनि फेरि ३ जिल्लाको सुरक्षा प्रदेश सरकारले गर्न सक्दैन भन्ने पार्न खोजिएको छ । प्रदेशलाई यति कमजोर ठान्नुभएको छ ? त्यो भए उपत्यका मात्रै सुरक्षित हुनुपर्ने, चितवन, मकवानपुर, धादिङ, काभ्रे अरू कोही सुरक्षित हुनु नपर्ने ?, उनले प्रश्न गरे ।पूर्वमुख्यमन्त्री पौडेलले सिंहदरबारका कारण प्रदेश सभाको औचित्यमाथि प्रश्न चिन्ह खडा भएको आरोप लगाए । प्रदेशमा रहेका ४५ प्रतिशत कर्मचारीले संघीयता थेगिरहेका छन् । सिंहदरबार कर्मचारी, कानुन, अधिकार दिन तयार छैन । हामी पनि सानासाना योजनामा बजेट हालेर तमासा खडा गरिरहेका छौं । जसले गर्दा अहिले समस्या देखिएको छ, उनले भने, प्रादेशिक संरचना निर्माण गर्न समेत संघले जग्गा उपलब्ध नगराएर असहयोग गरिरहेको छ ।सांसद रमा आलेमगरले प्रदेश सरकारले आफ्नो अधिकार लिन कानुनी बाटो रोज्नुपर्नेमा जोड दिइन् । संघले सजिलै प्रदेशलाई अधिकार नदिने भएकाले मुद्दा हालेरै भए पनि अधिकार लिनुपर्ने उनले जिकिर गरिन् । अर्की सांसद मुनु सिग्देलले संघले प्रदेशलाई दिनुपर्ने अधिकार आफैं काखी च्यापेर बस्दा समस्या भएको टिप्पणी गरिन् । संघले ५० लाखका योजनासमेत आफैं बनाउने गरी योजना बनाइरहेकोमा उनले असन्तुष्टि जनाइन् । संघले प्रदेश र पालिकासमेतको कर्मचारी सरुवा, बढुवा र नियुक्ति अझै आफैं गर्दै आएको छ । यसले प्रदेशले बनाएका नीतिनियम कार्यान्वयनमा समस्या परिरहेको छ, सांसद माधव पौडेलले भने, प्राकृतिक स्रोतको बाँडफाँटमा पनि संघले एकलौटी गरिरहेको छ । ग्रामीण जनतालाई सिंहदबारको सुविधा पुर्याउन आएको संघीयता कार्यान्वयनमा विकृति आएपछि समग्र संघीयतामाथि नै प्रश्न उठेको सांसद रमेश पौड्यालले दाबी गरे । मुख्यमन्त्री, मन्त्री, सांसदहरू सुशासनका कुरा गर्ने तर प्रदेशमा ७ मन्त्रालय भए पुग्नेमा १८ वटासम्म बनाएकाले संघीयतामाथि नै प्रश्न खडा भएको छ, उनले भने ।"
मन्त्री पदको मात र शक्तिको दुरुपयोग,"शाहज्यादी शीताष्मा (धीरेन्द्र शाहकी छोरी) का श्रीमान् अभिषेक शाहले पुतलीसडकको नो पार्किङ क्षेत्रमा मोटर पार्किङ गर्नुभएको रहेछ । त्यही सिलसिलामा ड्युटीमा रहेकी महिला ट्राफिक प्रहरीले उहाँसँग लाइसेन्स मागेकी रहिछन् । यही क्रममा विवाद भएपछि अभिषेक लाइसेन्स नदिई फन्केर जीवनकुञ्ज (धीरेन्द्र निवास) पुग्नुभएछ । अभिषेकले निर्मलनिवासका एडीसीमार्फत ती महिला ट्राफिक प्रहरीलाई जीवनकुञ्ज बोलाउनुभएछ । आधा घण्टापछि त्यो ट्राफिकलाई अहिलेसम्म किन यहाँ उपस्थित नगराएको भन्दै शाहज्यादी शीताष्माबाट महाराजाधिराजको एडीसी अफिसमा फोन आएछ । राजतन्त्रकालमा राजपरिवारका सदस्यले मात्र होइन, आफन्तले पनि आफूलाई कानुनभन्दा माथि राखी कुन हदसम्म शक्तिको तुजुक देखाउँथे भन्ने यो उदाहरण पूर्वसैनिक सचिव विवेककुमार शाहले आफ्नो पुस्तक मैले देखेको दरबार मा लेखेका छन् । विडम्बना भन्नुपर्छ राजतन्त्र गएको डेढ दशकपछि आजको गणतन्त्रका शासकहरूमा पनि शक्तिको ताइँफाइँ उस्तै छ, सामन्ती राजतन्त्रका सदस्यहरूजस्तै यिनीहरू पनि आफूलाई सर्वसाधारण जनताभन्दा अलग र कानुनभन्दा माथि ठान्छन् । सबै जनावर समान छन्, र केही जनावर अरूभन्दा अझ बढी समान छन् भन्ने जर्ज अर्वेलकृत उपन्यास एनिमल फार्म को चर्चित उक्तिलाई हिजोआजका सत्तासीनहरूले अक्षरशः चरितार्थ गरिरहेका छन् ।क्यानडा जाने भिसा प्रक्रियाका लागि शुक्रबार ठमेलस्थित क्यानेडियन भिसा सेन्टर पुगेका संस्कृति, पर्यटन तथा नागरिक उड्डयनमन्त्री जीवनराम श्रेष्ठले आफूलाई अरूसरह लाइन लाग्न आग्रह गर्ने सुरक्षा गार्डलाई शक्तिको दुरुपयोग गरी थुनाएको घटना हाम्रो शासकीय परिधिमा विद्यमान सामन्ती संस्कारको एउटा निकृष्ट नमुना हो । र हो देशमा लोकतान्त्रिकगणतान्त्रिक संस्कार हुर्कन नसकेको द्योतक पनि । त्यहाँ ड्युटीमा खटिएका सुरक्षा इन्चार्ज शेरजंग गुरुङले आफ्नो दायित्व जे थियो, त्यही पूरा गरेका थिए । मन्त्रीलाई पनि सामान्य नागरिकजस्तै लाइनमा बस्न आग्रह गरेर उनले नियमका अघि सबै समान भन्ने कानुनी शासनको सिद्धान्त पालना गरेका थिए । ठूलालाई चैन, सानालाई ऐन भन्ने गैरन्यायिक मान्यताका विरुद्धमा उभिएका थिए । कथं मन्त्री श्रेष्ठ पनि विधिको शासनका हिमायती हुन्थे र आफूलाई आम नागरिकभन्दा माथिल्लो दर्जाको ठान्दैनथे भने उनले ती गार्डलाई धन्यवाद दिनुपर्थ्यो, र स्याबास भन्नुपर्थ्यो । तर मन्त्रीले त्यसो गरेनन्, सायद उनलाई आफ्नो पदको मात चढ्यो र गुरुङमाथि जाइलाग्न खोजे । पछि प्रहरी लगाएर थुनाए । सारमा भन्दा, लोकतान्त्रिक गणतन्त्रलाई नै लज्जित तुल्याए । यसरी मन्त्रीको पदीय अभिमानको मारमा परी एक श्रमजीवी प्रहरी हिरासतमा परे । प्रहरीले उनीविरुद्ध मन्त्रीमाथि अभद्र व्यवहार गरेको कसुरमा जिल्ला प्रशासन कार्यालय काठमाडौंबाट ५ दिन म्याद थप गरी अनुसन्धान अघि बढाएको थियो, तर चौतर्फी विरोध भएपछि गृहमन्त्री बालकृष्ण खाँडको निर्देशनमा सोमबार साँझ उनी छुटेका छन् । उनी यथाशीघ्र हिरासतमुक्त हुनैपर्थ्यो, भए तैपनि राज्यशक्ति दुरुपयोग गरी एक निमुखालाई थुनिएको यो घटना त्यसै बिर्सिदिन मिल्दैन । यसबाट हाम्रो राज्य संरचनामा रहेका सबैले आवश्यक शिक्षा लिनुपर्छ । जहाँसम्म भीआईपी भएकाले मन्त्रीले लाइन बस्नु नपर्ने तर्क छ, मन्त्रीले औपचारिक रूपमा पूर्वजानकारी गराएको वा परराष्ट्र मन्त्रालयमार्फत प्रक्रिया अघि बढाएको भए मात्रै त्यो जायज हुन सक्थ्यो । समाचार अनुसार त्यहाँ मन्त्री पुग्नेबारे कुनै पूर्वसूचना दिइएकै थिएन । यदि त्यस्तो सूचना दिइएको हुन्थ्यो भने सायद सेन्टरले यसबारे सुरक्षा गार्डलाई जानकारी दिइसकेको हुन्थ्यो । तर त्यो प्रक्रियाबाट नगएका मन्त्री श्रेष्ठले बिनबिच्चमा आफैं गार्डमाथि अमर्यादित व्यवहार प्रदर्शन गरे । लाइनै लागेर पालो पर्खिएका भए पनि उनी सानो हुँदैनथे, बरु उनको कद बढ्थ्यो । खासमा सम्मान माग्ने वा जबर्जस्ती लिने नभएर आर्जन गर्ने कुरा हो, जुन श्रेष्ठले बुझेनन् । घटना विवरण अनुसार गार्डबाट गल्ती भएको देखिँदैन । केही गरी उनले सानोतिनो त्रुटि गरेकै भए पनि शक्ति दुरुपयोग गरी थुनाउनु जायज हुँदैनथ्यो । राज्यशक्तिमा बसेको मान्छेले सामान्य गरिखाने मान्छेमाथि अनुचित इबी साध्नु शोभनीय हुँदैन, कानुनी दृष्टिबाट पनि मिल्दैन । सत्ता र शक्तिको आडमा निमुखा व्यक्तिमाथि कानुन थोपरिनु हुन्न । यो घटनाबाट जनमानसमा सही सन्देश प्रवाहित भैरहेको छैन । सायद यही यथार्थ बुझेर गृहमन्त्रीले गुरुङलाई हिरासतमुक्त गर्न निर्देशन दिएका हुन् । वास्तवमा गृह मन्त्रालय र प्रहरी प्रशासनले आफ्नो स्वतन्त्र विवेक प्रयोग गर्न सकेको मात्रै भए यो समस्या यति जटिल बन्दैनथ्यो । कानुन कार्यान्वयन गर्ने दायित्व भएको प्रहरीले कहिल्यै व्यक्ति हेरेर व्यवहार गर्नु हुँदैन । प्रहरीको द्व्र्रैध व्यवहारबाट आम जनतामा कानुनी शासनप्रतिको भरोसा टुट्न सक्छ, जसबारे सम्बन्धित सबै गम्भीर बन्नुपर्छ । यो मन्त्री श्रेष्ठ र सुरक्षा गार्ड गुरुङबीचको व्यक्तिगत मामिला मात्र होइनÙ विधिको शासन, लोकतान्त्रिक संस्कार र राज्यशक्ति प्रयोगको प्रश्न पनि हो । यो पक्षमा ध्यान दिइएन र यस्ता तिकडमहरू बढ्दै गए भने व्यवस्था नै बदनाम हुन सक्छ । त्यसैले शक्तिको आडमा कहिल्यै कोही निमुखामाथि अनाहकमा प्रतिशोध नसाधियोस् ।"
समाजवादी हुँ भन्नेको सामन्ती पारा,"मन्त्री हुनु ठूलो कुरा होइन मन्त्री भएर गर्ने कामचाहिँ ठूलो हो । मन्त्रीजस्तो गरिमामय पदमा बसेको व्यक्तिले सार्वजनिक ठाउँमा खटिएको निजी सुरक्षा गार्डलाई पिट्न जान मिल्छ ? गार्डले नियम मान्न गरेको अनुरोधलाई असल काम भनेर धन्यवाद दिनुपर्थ्यो । उल्टो थर्काउने ? मन्त्री भए भन्दैमा नीतिनियम मान्नु नपर्ने हो ? लाइन बस्नु भन्दा आक्रोशित श्रेष्ठले गार्डमाथि हातपात गर्न खोज्नु सरासर गलत हो । यस्तो मन्त्रीलाई कारबाही हुनुपर्छ । गार्डले के गल्ती गरे ? नागरिकसरह लाइनमा बस भन्नु गल्ती हो ? मन्त्रीले एकछिन पर्खन नमिल्ने ? यो सत्ताको दम्भ हो । मन्त्री पद आफ्नो ठाउँमा ठूलो होला तर गार्डको पनि आफ्नै स्थान हुन्छ, इज्जत हुन्छ, जिम्मेवारी हुन्छ । यति नबुझ्ने नेतामन्त्रीले देशको काँचुली फेर्न सक्दैनन् । पुरुषोत्तम घिमिरे, जोरपाटी, काठमाडौं"
सरकारभन्दा सुदखोर ठूला !,"जनजीविकाका संघर्षको लक्ष्यआफूमाथि आफैंले शासन गर्न अनेक जनसंघर्षको बलमा स्थापना गरिएको लोकतान्त्रिक गणतन्त्र, प्रादेशिक संघीयता र स्थानीय तहमा सिंहदरबार निर्माण अझै पनि गरिब जनताको हुन सकेका छैनन् । ती सबैमा नयाँपुराना राजनीतिकआर्थिकसांस्कृतिक अभिजात वर्गकै कब्जा हुँदा गरिब जनतासँग भुइँतहका जनजीविकाका मुद्दामा संघर्ष गर्नुको कुनै विकल्प नरहेको अवस्था प्रस्टै देखिएको छ । मिटरब्याज ठगीविरुद्ध किसानमजदुरको संघर्षले सात साललगत्तै भीमदत्त पन्तको नेतृत्वमा भएको सुदूरपश्चिमको किसान आन्दोलन, तुलसीलाल अमात्यको अगुवाइमा भएको रौतहट किसान आन्दोलन एवं बलदेव रामले सिरहासप्तरीमा थालेको किसान र दलित आन्दोलनको विरासत बोकेको छ, लोकतान्त्रिक गणतन्त्रलाई लोकतन्त्रीकरण र जनमुखी बनाउने लक्ष्य पनि अँगालेको छ । यस्ता भुइँतहका संघर्ष र लोकतान्त्रिक आन्दोलनको अन्तर्यमा गरिबी, बेरोजगारी, अशिक्षा, स्वास्थ्यसेवामा पहुँचविहीनता र गाउँमा गुजारा खेतीमा निर्भरताजस्ता वर्गीय समस्याबाट मुक्ति तथा अन्य नागरिकसरह शक्ति र हैसियत प्राप्तिको आकांक्षा लुकेको देखिन्छ । त्यस आकांक्षाको अभिव्यक्ति मूलतः सहरिया र शिक्षित समुदायले, गैरकृषिलाई जीविकोपार्जनको साधन बनाएका गाउँले युवाहरूले विभिन्न खाले मुद्दालाई आधार मानेर संघर्षमार्फत व्यक्त गरिरहेका छन् । अनेक खालका शोषणउत्पीडन र बहिष्करणविभेदविरुद्ध हुने संघर्षको मूल लक्ष्य हुन सक्छ अबको सामाजिक धरातललाई समतल र व्यवस्थित पारौं !त्यसका लागि, चैतन्य मिश्रको भाषामा, अबको संघर्ष मुख्यतः जीविका सुरक्षित गर्ने विषयमा, लोकतान्त्रिक एवं समान नागरिक अवसर प्राप्त गर्ने विषयमा र त्यसरी अवसर विस्तार गर्दा हुनुपर्ने समावेशिताको प्रवर्द्धन विषयमा हुनु जरुरी छ । यो संघर्ष आम नागरिकमध्ये पनि त्यो वर्गको अधिकारका विषयमा हो, जो पहिलो पटक सार्वजनिक क्षेत्रमा शिक्षित हुने, सुसूचित हुने, जीविकोपाजर्नको खोजी गर्ने व्यक्तिका रूपमा सार्वजनिक क्षेत्रमा छिर्दै छ र राज्यसत्ताबाट मद्दत खोज्दै छ (नेपालमा जातीय उभार र संघीयकरणको सन्दर्भ, विचार विशेष, २०६८) ।किसानमजदुर र सर्वहारा वर्गको पक्षमा रहेको दाबी गर्ने विशाल राजनीतिक दल, ठूलठूला किसान संघ र मजदुर युनियनको अगुवाइ, समर्थन, सहयोग र ऐक्यबद्धताबिना पनि एउटा भुइँतहको आन्दोलनले बालुवाटार र सिंहदरबारका ढोका ढकढक्याइरहेको छ । हुन त यस्ता सयौं आन्दोलनको दबाब र प्रभावमा मात्रै राज्य, समाज, परिवार र व्यक्ति परिवर्तन हुन्छन् । यो लामो प्रक्रिया होला, तर छोटो प्रक्रियाबाटै हुने राहत र सुधारका काम गर्न किन हिचकिचाहट छ ? मिटरब्याजसँग सम्बन्धित दृष्टिबन्धक, छिनुवा पास र कपाली तमसुकलाई अवैध घोषणा गर्न केले रोकेको छ ? सरपल्लो८, महोत्तरीका तुफानी अन्सारीले भनेझैं, प्रधानमन्त्रीभन्दा साहु नै ठूला हुन् कि ? सत्ताधारी र सत्ताकांक्षी दलका दलपतिहरूसँग छ जवाफ ?"
त्यति बेलाको दार्जिलिङ,"भारतीय नेपाली साहित्यको आफ्नै पहिचान छ, भारतमा अनि अन्य राष्ट्रमा । नेपाली साहित्यलाई सशक्त आधार प्रदान गर्नमा प्रबुद्ध साहित्यिक एवं साहित्यिकसांस्कृतिक संस्थाहरूबाहेक कहिलेकाहीँ आफ्ना अन्तरात्माबाट प्रस्फुटित कुराकथाहरू लेख्ने व्यक्तिसमाजसेवकपत्रकार र अन्य पेसेवरको भूमिका अत्यन्तै महत्त्वपूर्ण रहिआएको छ । अन्य जातीयभाषिक व्यक्तिहरूले पनि यथेष्ट मात्रामा भारतीय नेपाली भाषासाहित्य फलाउनफस्टाउनमा ठूलै योगदान दिएका छन् । यसपालि पनि नेपाली भाषासाहित्यका गढहरू दार्जिलिङ, सिक्किम, असम, डुवर्स, शिलाङ आदि क्षेत्रहरूमा २० अगस्टको दिन भव्य रूपमा, नेपाली भाषाले भारतको संविधानको आठौं अनुसूचीमा मान्यता प्राप्त गरेको तीन दशकको उत्सव मनाइयो । यो विशेष दिन चाडपर्व बराबर नै हुन्छ । उतापट्टि भारतमा नेपाली भाषाको खस्किँदो स्थितिमा भने विचारविमर्श संस्थागत ढंगमा लगभग हुँदैन नै । नेपाली भाषाले संवैधानिक मान्यता पाएको तीस वर्षमा पनि भारत सरकारका मन्त्रालयविभागहरूमा नेपाली भाषामा न कुनै कागजपत्र अनुवाद गरिन्छ न काम नै हुन्छ । संसद्देखि विदेश मन्त्रालय, रिजर्भ बैंक अफ इन्डियादेखि रक्षा मन्त्रालयसम्ममा नेपाली भाषामा छापिएका कागजपत्रहरू विरलै पाइन्छन् । एकदुई दिनअघि मात्रै म पञ्चायती राज मन्त्रालयको मुखपत्र ग्रामोदय संकल्प उसकै वेबसाइटमा हेर्दै थिएँ । अंग्रेजी, हिन्दी, असमिया, बंगाली, तामिल आदि र मणिपुरी भाषामा समेत प्रकाशित हुने यो पत्रिकाले भारतका गाउँगाउँ र परिवारसम्मै विकासका कार्यक्रम एवं फाइदाउपलब्धिका समाचार छर्लंग गरी पुर्याउने गर्छ । नेपाली भाषामा भने यति महत्त्वपूर्ण पत्रिकाको नामोनिसान छैन । किन यस्तो हुन्छ, हामी किन साहित्य अकादमी र नेसनल बुक ट्रस्टमा मात्रै सीमित भयौं र किन भारतको लोक सेवा आयोगमा नेपाली भाषासाहित्यमा हाम्रा विद्यार्थीयुवाहरूले परीक्षा नै दिँदैनन् ? किन भारतका प्रायः मन्त्रालयविभागमा अंग्रेजीनेपाली अनुवादकहरू छैनन् ? किन भारत सरकारका नियमकानुनसंविधाननीतिपत्र आदि नेपाली भाषामा प्रकाशित हुँदैनन् ? यस्ता संवेदनशील मुद्दाहरूमा भने राजनीतिक दल, साहित्यिकसांस्कृतिकनागरिक समाजका संस्थाहरू, बुद्धिजीवी र पेसेवरहरू किन किञ्चित् छलफल नै गर्न मान्दैनन्, चाहँदैनन् ? त्यस्तो हुन सक्दा कम्तीमा एकडेढ सय युवाले अनुवादकको भूमिकानोकरी मात्रै पाउँदैनन्, भाषासाहित्यको जरासमेत अझै गाडिन सक्छ । भारत सरकारलाई यसबारे कुन संस्थादलले भन्ने ? अर्कोपट्टि, दार्जिलिङमा दशकौंसम्म चल्दै आएको पश्चिम बंगाल सरकारको नेपाली अनुवाद कार्यालय एवं नेपाली मुद्रणालय लगभग बन्दै भयो । दशकौंदेखि भारत सरकारको रक्षा मन्त्रालयबाट प्रकाशित हुने नेपाली पत्रिका सैनिक समाचार, अन्य संस्थाले प्रकाशित गर्दै आएका स्तरीय पत्रपत्रिका सबैले सास फेर्नै छोडे । दिल्लीको आकाशवाणी (अल इन्डिया रेडियो) बाट नेपाली भाषामा दशकौंदेखि प्रसारण गरिने समाचार र दार्जिलिङतिर रहेका दूरदर्शनका केन्द्रहरू पनि समाप्त गरिए, हटाइए ।यस्तो अन्योलशिथिलताक्षयको स्थितिभित्र पनि नेपालीभाषी कतिपय समाजसेवीबुद्धिजीवीपत्रकारपेसेवर व्यक्तिहरू सचेतसजीव रहेर अति नै गहकिला पुस्तकहरू समाजराष्ट्रअघि प्रस्तुत गरेका छन् । सधैं साहित्य लेख्नेहरू त छँदै छन् तर नयाँ प्रकारका रसपूर्णभावपूर्ण तथ्यइतिहाससहितका साहित्यिक र पारम्परिक साहित्य लेखनदेखि अलिक परतिरका अभिनव (इनोभेटिभ) कृतिहरू बिस्तारै पाठक वर्गले पाउँदै छन् । जीवनी लेखनमा भारतीय नेपाली साहित्यमा निकै माथि उभिएका जीवन लाबर, आफ्ना पेसा पत्रकारिताभित्रैबाट बाहिर निस्केर नयाँ साहित्यको जमर्को अँठ्याएका हिमालय नेटवर्क च्यानलकी बबिता मादेन, हिमालय दर्पणका शिबु छेत्री र अन्यले यो अभिनव साहित्यको खोज र विकासमा नयाँ आयामहरू जोडेका छन् । यीमध्ये मनै छचल्किने आत्मकथाहरूले यो अभिनव साहित्यलेखनमा सग्लो र स्फूर्तिपूर्ण अध्यायहरू थपेका छन् । गत केही वर्षमा प्रकाशित खरसाङ निवासी डीएस दर्नालद्वारा लिखित चिया कमानको एक श्रमिकको आत्मकथा, कालिम्पोङका पीआर प्रधानको केही बोट केही बिरुवाहरू अनि दार्जिलिङका मदन गुरुङद्वारा लिखित दार्जिलिङ अतीतको आँखीझ्यालबाट सबै पढ्नैपर्ने पुस्तकहरूको श्रेणीमा पर्छन् । यी तीन लेखकहरू आआफ्ना क्षेत्रमा धेरै गहकिला ओहदा ओगटेका व्यक्तिहरू हुन् । दर्नाल चिया कमानका वरिष्ठ प्रबन्धक, प्रधान सबैले मानेका एक प्रधानाध्यापक एवं दार्जिलिङ जिल्ला परिषद्का अध्यक्ष अनि गुरुङ ऐतिहासिक दार्जिलिङ म्युनिसिप्यालिटीका सचिव थिए । यिनीहरू सायद पहिलो पिँढीकै शिक्षित व्यक्तिहरू हुन् र नै आँसु, पसिना, रगत तीनै चीजको मीठोकठोर मिश्रणमा हुर्किएÙ शिक्षित भएÙ पेसेवरविशेषज्ञ रहे र समाजसमुदायराष्ट्रलाई केही ठूलै दिए । तीनै व्यक्तिले अति नै सरल भाषामा, सुरिलो आवाजमा र अतीतलाई कोट्याईकोट्याई केही अर्थपूर्ण, मन छुने, सधैं रहने कथाव्यथाहरू भनेका छन् । पहाडका तीन प्रमुख थुम्काहरू दार्जिलिङ, कालिम्पोङ र खरसाङ कस्ता कहाँ किन कसरी थिएÙ विपनाभित्रै सपनाको आत्मा देखाउने गरी ओल्टाइपल्टाइ गरिदिएका छन् ।९७ वर्षका डीएस दर्नालले दोस्रो विश्वयुद्धमा आफ्नो चिया कमानका साहेबहरू सबै युद्धभूमि बर्मातिर लागेपछि मेम साहेबहरूको के हालत भयो भन्नेदेखि त्यतिखेर चाडपर्व कसरी मनाइन्थे र दार्जिलिङको सानो रेलमा इन्जिनमा कोइला हाल्ने खलाँसी काम गर्दाको अनुभवसम्म सबै आफ्नो आत्मकथामा समेटेका छन् । आमाले कसरी उनीहरूलाई भोकतिर्खाबिमारदेखि जोगाइन्, चिया कमानमा उनी कसरी एउटा रात्रि पाठशालामा पढाउने भए, सन् १९४७ मा प्रथम पटक ६ श्रेणीकक्षा मात्रै पढेका भए पनि घैयाबारी कमानमा बाबुको काम पाए र बिस्तारै विभिन्न चिया कमानका वरिष्ठ प्रबन्धक बने, सबै कुरा अटाएका छन् । २२ भारुको तलब थाप्न सुरु गरेका दर्नालको यस कृतिमा आर्थिक अवस्थाले दार्जिलिङका चिया कमानहरूमा नेपालीभाषी श्रमिकहरूले झेल्नुपरेका पीरमर्काहरू सलल बगेका छन् ।उनी लेख्छन्, सन् १९४०४१ को कुरो हो, हाम्रो कमानको कोठीमा कलकत्ताबर्मातिरबाट अंग्रेजका जहानकेटाकेटीहरू धेरै संख्यामा आएर धेरै महिनासम्म बसे । यसरी कोठीमा धेरै मान्छे भएकाले हामी चार जना छोकडाहरूलाई पानी बोक्ने काममा खटाई पठाइयो । अंग्रेजका छोरीछोरी, बाबामिसीहरूलाई हावा खुवाउनु लैजान्थ्यौं । अलिअलि भए पनि पढेकोले म यस र नो अनि थ्यांक्यु चाहिँ भन्न सक्थें । दिनैपिच्छे डाकवालाले खबर ल्याउँथ्यो अनि खबरकागज पढेर मेम साहेबहरू रुन्थे । बेराबावर्चीको मुखबाट सुन्दा, साहेबहरू सबै युद्धमा गएको, त्यसैले मेम साहेबहरू खबर पढ्दै रोएको अरे । यता मेरो भित्री मनमा भिन्दै छाप बस्दै जाँदै छ । तिनीहरूको खानापिना, रहनसहन, कल्चरले मेरो केटौले हृदयमा छाप बस्दै जाँदै छ । मलबेरी बुस र बाबा ब्लाकसिप भन्ने बालगीतहरू मैले त्यति बेला नै सिकेको हो ।गरिबीले पेलेको बाल्यकालको वर्णनले भक्कानो नै फुटाउँछ । सातआठ महिना उमेरको कान्छा भाइलाई आमाले बोकिन्Ù मैले लुगाको पोको बोकेंÙ यसरी आमाले हामीलाई गन्तव्यहीन, कसैको छत्रछायाविहीन एउटा जोखिमपूर्ण दिशातर्फ डोर्याएर लगिन् । खरसाङ बजारमा आफ्नो घर छैन, आयआयस्ता र रोजीरोटीको मेलो छैन, जानु कहाँ ? यस्तो स्थितिमा कुन साहसले मेरी आमाले हामीहरूलाई सम्हालेर मानेडाँडा जंगलको उकालो फर्काइन् ? उनको सायद एउटै भरोसा ठूलो छोरा स्वयं ममाथि थियो । म नौ, साढे नौ वर्षको भइसकेको थिएँ । म अघिअघि, माइला भाइ बीचमा, आमा कान्छा भाइलाई बोकेर सबैभन्दा पछि, हे ईश्वर, हे ईश्वर भन्दै । आमा भन्थिन् चुप लाग्, माथि टुकुरेमा तिरी धारामा बिसाऔंला । त्यस समय मोटरगाडीलाई हावा गाडी भनिन्थ्यो, दुईचारवटा मात्रै थिए, त्यही पनि साहेबहरूको ।सन् १९४२४३ तिर दार्जिलिङको रेलमा १०१५ भारुको तनखामा ब्रिक्सम्यान भएर काम सुरु गर्दाको अर्को अनुभव थियो उनको । अनिकाल लागेको थियो । उनी भन्छन्, गोरा पल्टन, हाप्सी पल्टन, गोर्खा पल्टन, शिख रेजिमेन्टका जवानहरू यदि लडाइँमा क्याज्युयल्टी भएका छन् भने रेलको प्यासेन्जर गाडीले नै दार्जिलिङको लेबुङ अस्पतालमा ल्याउनुलानु पर्थ्यो घुम पहाड गोर्खा डिपो (छाउनी) बाट नयाँ रंगरुट आर्मीको भर्ती हुन थाल्यो । गल्लावालाहरूले गाउँबस्तीका घरघरमा गई अल्लारे केटाहरूलाई फकाईफुस्ल्याइलाई घुम छाउनीमा ल्याउन थाले हजारहजार केटा रंगरुट भई लडाइँमा जान थाले खराने रंगको कमिज र खाकीको पत्लुङ लगाई, केस खौरी, मुडुलै भई, हातमा सेतो तौलिया लिई ।डीएस दर्नाल पछि गएर चिया कमान मामिलामा यति निपुण र विशेषज्ञ भए, उनलाई सबै कमानहरूले प्रबन्धनका निम्ति निम्त्याउने भए । रंगनिट, बागडोग्रा दुईवटा कमानका सुपरिन्टेन्डेन्टसम्म भए । उनी लेख्छन्, जोगमाया कमान (पुरानो नाम घैयाबारी कमान) को फ्याक्ट्री र कमानमा पूरा ध्यान दिएर, दिनरात खटेर काम गर्न थालें, ठाँटले म्यानेजरी गर्न सुरु गरें फलस्वरूप वर्षको अन्त्यमा गएर हेर्दा चियाको उत्पादन एकदमै बेसी भएछ कम्पनीलाई प्रशस्त मुनाफा भयो कमानका मालिक डीएन सिन्हा अत्यन्तै खुसी भएर डिसेम्बर महिनामा कमानका सबै स्टाफ र मजदुरहरूलाई ठूलो भोज खुवाए । सेलिम हिल, सिमीटार, घुम्ती, जंगपाना र वरिपरिका कमानहरूमा खबर पुग्योÙ सबैले बधाई दिए । श्रमिकको उद्गार उनी यस प्रकार पोख्छन्पत्ती है टिप्नु टप टप, जोगाउनु सुइरोलाईघरबाट बिहान गन्तीमा गई, सलाम छ कुइरेलाईरुझी र भिजी काम गर्छौं हामी, सबैले जान्दैनन्जानेर पनि स्याबासी दिनु, कसैले मान्दैनन् ।पीआर (पञ्चरत्न) प्रधानको लेखनशैली र कथा आफ्नै मौलिकताले भरिभराउ । उनको त जीवन नै विभिन्नताले रंगीचंगी । उनको परिवार चार पुस्तादेखि ख्रिस्टान धर्मावलम्बी, दुईतीन पिँढी नै शिक्षित । कालिम्पोङ र रवीन्द्रनाथ ठाकुरद्वारा स्थापित शान्ति निकेतनमा शिक्षा । अनि राजनीतिज्ञ र एसयूएमआई स्कुलका प्रधानाध्यापक, एकपल्ट पेसाले नै बाटोपुल बनाउने ठेकेदार र फेरि पञ्चायत सदस्य हुँदै दार्जिलिङ जिल्ला परिषद्कै सभापति । उनको आत्मवृत्तान्त यसैले चाखलाग्दो र घटनाक्रमको वर्णन अति नै रोचक । चिटिक्क परेका व्यक्तित्व थिए उनी । हरेक भेटघाटमा मेरो त मनै हर्थे उनले । उनको आत्मकथाका पृष्ठहरू पनि त्यत्तिकै मन बहलाउने । खैनीको लत, बंगालको भयंकर अनिकाल, जिउँदो साँपको पार्सल, जुम्राको कहर, काठमाडौंबाट खबर, गोर्खा लिगदेखि मोहभंग, भारतचीन युद्ध, चर्चका कुरा, अलग राज्य गोर्खाल्यान्डको माग आदि पढ्नैपर्ने अध्यायहरू हुन् ।९३ वर्षका उनी भन्छन्, त्यस बेला १६ आनाको एक रुपियाँ हुन्थ्यो, एक आनामा चार पैसा । दूध ६ पैसा सेर, अण्डा दुई आना दर्जन, डाँठे बगडा चामल एक रुपियाँको १६१८ सेरसम्म पाइने, दूधघिउ कति खान्छौ खाऊ । हामी स्कुलको टिम खेलेको हेर्न जाँदा छाताभित्र डन्डा लुकाएर जान्थ्यौं । उता इन्डस्ट्रियल स्कुलकाहरू मार्तोल, बन्चरो बोकेर आउनेÙ गोसखानकाहरू सुँगुर घोच्ने भाला, मासु काट्ने बाम्फोकबिना खेल हेर्न नआउने । खेलाडीहरूलाई चियर अप गर्दा देदे, ठोक्ठोक्, काङबाङ्ला तेरतेर (नली हाड भाँचिदे) भन्ने थरीथरीका स्वरले खेल मैदान गुन्जिन्थ्यो । भुटानमा स्कुलकलेज नखोलिएका कारणहरूमध्ये एउटा त्यहाँका राजाको, नेपालमा चन्द्रशमशेर महाराजले त्रिचन्द्र महाविद्यालय खोल्दा राणा शासनको अन्त्यको सुरुआत भएजस्तै हालत हुन्छ कि भन्ने भय थियो । प्रधानले यसै गरी अखिल भारतीय गोर्खा लिगमा होमिएरै तिनताकका नेताहरू देवप्रकाश राई, एनबी गुरुङ आदिसँग राजनीतिक कार्यहरू गरे । पछि उनी गएर थियोडर मनेन, पीपी राई आदिसँग भारतीय राष्ट्रिय कांग्रेसमा सामेल भए ।शान्ति निकेतन अध्ययन गर्दा, कसैले आर यु चाइनिज भनेर सोधे, नो आई एम नेपाली भन्दा वेट भन्दै छक्क परे प्रश्न सोध्ने मान्छे । मलाई कस्तो लाग्यो भने, अरू जातका अनि देशकाले हामी नेपालीलाई केवल सिपाही, दरवान र ढोके भनेर मात्र चिन्दा रहेछन् । त्यसताक राजनीतिमा पनि भारतीय गोर्खाहरूले योगदान गरेको बारेमा निकै चर्चा हुन्थ्यो । उनी लेख्छन्, त्यस समयको गोर्खास्थानको भौगोलिक नक्साभित्र असमको ग्वालापाडा जिल्लाको केही अंशदेखि कुचविहार जलपाइगुडी र दार्जिलिङ जिल्लाहरू थिए । यहाँका विभिन्न जनजातिका प्रतिनिधिहरू पनि गोर्खा लिगमा सामेल थिए ।सन् १९५१ मा म स्कुलको गुरुबाउ अनि गोर्खा लिग पार्टीको कर्मठ कार्यकर्ता थिएँ । रणधीर सुब्बाबाट खबर आयो कि भरतशमशेर कालेबुङ आउँदै छन्, उनीसितै साथ लागेर ४५ महिनाका लागि नेपाल पहाड यात्राका निम्ति जानुपर्ने बबरमहल एउटा स्वनिर्भर संस्थापन नै थियो । घरमा आठ पहरिया, सुसारे, छाते, भान्से गरेर जम्मा ७०० जना थिए । घोडाको अस्तबल, घोडा कुदाउने चौर, फुटबल भलिबल मैदान, स्कुल इत्यादि सबै दरबार परिसरभित्रै । कालिम्पोङबाट गएका रणधीर सुब्बा नेपालमा एक शक्तिशाली राजनीतिज्ञ भए । पीआर प्रधानले थुम्काथुम्का घुमेर नेपाल चिने । तिनताकका मानेका ठेकेदारहरू एलपी शर्मा एनडी शर्माकै आशीर्वादले आफू पनि एक कुशल ठेकेदार भएपछि प्रधानले अलि परतिरको रवि खोलाको पुल बनाएका थिए । उनले आत्मकथामा सन् १९६२ मा भारतचीन युद्ध हुँदाका घटनाहरू, विशेषतः माथि नथुला र आफ्नै कालिम्पोङका, अघि ल्याएका छन् । जिल्ला परिषद्को अध्यक्ष रहँदा ज्योति बसुसँग उनको धेरै घनिष्ठता भयो । ज्योति बसु साह्रै भद्र थिए । उनी दार्जिलिङलाई माया गर्थे । उनले मेरा धेरै प्रस्तावनाहरूलाई स्वीकार गरे । सन् १९८० को दशकमा गोर्खाल्यान्ड आन्दोलन हुँदा उनी स्कुलका प्रधानाध्यापक थिए । उनी भन्छन्, स्कुलका परीक्षाहरूतिर पनि विद्यार्थीहरूले गुण्डागिरी देखाउन थाले, स्कुल बचाउन हम्मेहम्मे पर्यो मलाई । दार्जिलिङ गोर्खा पार्वत्य परिषद्को गठनपछि तीन स्तरीय पञ्चायत विघटन भयो । सुवास घिसिङको यो सबैभन्दा ठूलो ब्लन्डर थियो भन्छु म, जसले गर्दा सिलिगुडी महकुमा हामीबाट सधैंका निम्ति चुँडिएर गयो । प्रधानले जिल्ला परिषद्को अध्यक्ष रहँदा सिलिगुडी, नक्सलबारी, फाँसीदेवा क्षेत्रमा सबैलाई पुग्ने गरी विकास कार्यहरू गरेका थिए ।मदन गुरुङले दार्जिलिङका संस्थाहरू, संगीतसाहित्यखेलकुद र अंग्रेजकालदेखि नै सुरु गरिएका नियमकानुनहरूलाई आफ्नो आत्मकथा प्रस्तुत गर्ने मार्गसाधन बनाएका छन् । म गफ गर्न रुचाउँछु । यो मेरो सानैदेखिको बानी हो । गफ गर्दै कलेज जाँदा साथीहरूले भन्थे तिमीसित हिँड्दा बाटो काटेको पत्तै हुँदैन । त्यति बेला म फुरुक्क हुन्थें । दार्जिलिङमा पानी, बिजुली, टेलिफोन, भुइँचालो, म्युनिसिप्यालिटी, खेलकुद, संगीत सबैको टम्म इतिहास बोकेको यस पुस्तकमा घोडा रेसदेखि संगीतकारगायक अम्बर गुरुङले दार्जिलिङको अन्तिम भ्रमणमा मोमो मज्जाले खाएको कुरासम्म लेखिएका छन् । नगरपालिकाले अक्टोबर १९३३ मा टाउन हल (क्यापिटल) बुर्जामा बिजुलीद्वारा सञ्चालन हुने घडी (इलेक्ट्रिक टरेट क्लक) जडान गर्छ । नगरपालिकाको (सन् १८५०) प्रयोगशालामा एउटा कोठामा रगत आदि परीक्षणका निम्ति अनेक बेलायती मुसाहरू राखिएका थिए । दार्जिलिङ सहरमा टेलिफोन सेवा सन् १९२३२४ तिर सुरु भएको अनुमान लाउन सकिन्छ दार्जिलिङको भालु बिल्डिङ छेउको डोनाभेन पार्क मा उहिले टेनिस कोर्ट थियो । नगरपालिकाको ६ नोभेम्बर १९३८ को सभामा कर्णेल गोविन्दशमशेर जंगबहादुर राणाले चौरस्ता फाँटलाई सुन्दर बनाउन २५,००० भारु आर्थिक सहयोग दिने र आफ्ना स्वर्गीय पिता जनरल प्रताप शमशेर जंगबहादुर राणाको सालिक राख्ने भनी गरेको प्रस्ताव स्वीकार गरियो । घोडा रेस लेबोङमा सुरु भएपछि ५६ वटा बुक्कीहरूको कियोस्क बनाइयोÙ अधर प्रसाद, दास, फ्रेन्ड्स कम्पनी प्रमुख थिए । नाम चलेका घोडाहरू विजय कुमार, बुचकासी, वान आइड ज्याक थिए र जक्कीहरूमा हाफलुङ राई, मुसे, प्रताप, बुद्धिमान राई, जगत ठटाल, गोमे छिरिङ प्रसिद्ध थिए । गुरुङको कृतिले दार्जिलिङलाई विश्व ब्रान्ड कसरी बनाइयो भन्ने कुरो छर्लंग पारिदिएको छ ।यी तीन पुस्तकले आआफ्नै ढंगमा नेपाली जाति, समाज, समुदाय, भाषा, साहित्य, संस्कृति, अर्थव्यवस्था आदिलाई केन्द्रविन्दु बनाई एउटा नयाँ साहित्य लेखनका अवधारणा अनि आधारहरू अघि राखेका छन् । अहिलेको पिँढीलाई यस्तै खुराक चाहिन्छ ।"
"सजाय, अनुशासन र बालमनोविज्ञान","शिक्षकले पिट्दा विद्यार्थीको कानको जाली फुट्यो, आँखाको ज्योति गुम्यो, हात भाँच्चियो, खुट्टा मर्कियो, शरीरभरि नीलडाम भनेर समाचार आइरहन्छन् । त्यस्तै शिक्षिकाले मन नपराएको, बाबाले गाली गरेको जस्ता सामान्य कारण देखाएर नानीबाबुले आत्महत्या गरेका खबर पनि आउँछन् । यस्ता समाचारले बेलाबेलामा मलाई झक्झकाउँछ । किशोरी छात्राहरू यौन दुर्व्यवहारको सिकार बन्ने गरेका खबरले झनै उद्वेलित गराइदिन्छ । हाम्रा विद्यालय कठोर कारागार अनि छात्रावास व्यभिचारका केन्द्रमा परिवर्तन हुन लागेका त होइनन् प्रश्न उठ्छ । बालबालिकाका व्यवहारजन्य समस्याका मनोसामाजिक आयामलाई यदाकदा केलाउँछु म । विद्यार्थीहरूलाई स्वअनुशासित गराउने नाममा कठोर एवं अनैतिक कदम चाल्दा आउने दुष्परिणामतिर सचेत गराउँदै यस्ता सजायको विकल्पतिर सबैको ध्यान आकृष्ट गराउनैपर्ने भएको छ । अनुशासनका लागि नैतिक शिक्षा, मूल्यमान्यतामा आधारित चिन्तन, आचारविचारको अभिमुखीकरण आवश्यक कि प्रयोगात्मक अनि व्यावहारिक प्रशिक्षण भन्ने विवाद प्लेटो, अरस्तुजस्ता चिन्तकको समयदेखि नै रहिआएका छन् । प्लेटो नैतिक शिक्षाका पक्षपाती थिए भने अरस्तु व्यावहारिक अनुशीलनको । यो मामलामा हाम्रो नीतिशास्त्रको उद्धरण अझ सान्दर्भिक हुन्छ ः लालयेत् पञ्चवर्षाणि, दशवर्षाणि ताडयेत् ।प्राप्ते तु षोडशे वर्षे, पुत्रं मित्र समाचरेत् ।।अर्थात्, बालबालिका ५ वर्षसम्म बाबुआमाको मात्र छत्रछायामा रहँदा लोलोपोतोकै आवश्यकता रहन्छ । ६१५ वर्षसम्म घरमा आमाबाबु अनि विद्यालयमा शिक्षकवर्गको संयुक्त रोहवरमा रहँदा अनुशासनको नियमन आवश्यक रहन्छ । १६ वर्ष पुगेका किशोरकिशोरीलाई भने मित्रतापूर्ण सम्बन्धको जरुरत पर्छ । पारपाचुकेका कारण भएका पारिवारिक विघटन, एकल परिवारको वृद्धि, आमाबाबु दुवैले बाहिरी कामकाज गर्नुपर्ने अवस्था, सानो उमेरमै बालबच्चालाई विद्यालय पठाउनुपर्ने बाध्यता, सामाजिक सञ्जालहरूका आइरहेका बाढी, सांस्कृतिक विचलन आदि पारिवारिक अनि सामाजिक वस्तुस्थितिमा आएका परिवर्तनका कारण घरभित्र अनि विद्यालयमा पनि अनुशासन, नैतिकता, आचारविचारका चिन्तनमा भिन्नता आइरहेका छन् । घर अनि विद्यालयबीच जस्तो पारस्परिक सम्बन्ध रहनुपर्ने हो, त्यस्तो अहिले छैन । अभिभावकले विद्यालयलाई बालबालिकाको समय कटाउने थलो या आफूले गर्नुपर्ने हेरचाहको जिम्मेवारी बाँडफाँड गर्ने ठाउँ अनि शिक्षकले शिक्षालाई कोरा व्यापारिक लेनदेनका रूपमा मात्र लिइदिँदा माथि उल्लिखित समस्या आइरहेका हुन् । जिम्मेवारी, सम्मान, विश्वास, न्याय, रेखदेख, नागरिक दायित्वजस्ता मान्यतामा चुकेका छन् अभिभावक र शिक्षकगण । त्यसैले नै बालबालिकामा अनुशासन कायम राख्न सजायबाहेक अन्य विकल्प नभएझैं ठानिएको छ । घरपरिवार अनि विद्यालयमा सकारात्मक वातावरण बनाइराख्न पनि अभिभावक एवं शिक्षक वर्गमा कार्यकुशलता अनि परस्पर सद्भाव अत्यावश्यक छ । अति उद्दण्डता देखाउने बालकालिकाका लागि नै पनि अनुशासनको प्रमुख लक्ष्य तिनमा आत्मसंयम या स्वनियन्त्रणको विकास गराउनु हुनुपर्छ न कि दण्डको डर पैदा गर्नु । त्यसैले शारीरिक सजाय या गालीगलौजजस्ता प्रायः प्रयोगमा ल्याइने अनुशासनका विधि प्रभावकारी मानिंँदैनन् । युरोपमा भएका विभिन्न अध्ययनले झापड हान्ने, पिट्नेजस्ता सजायले बालबालिकाका उच्छृंखल व्यवहारमा झनै वृिद्घ गरेर कालान्तरमा ती विभिन्न मानसिक समस्याको सिकार बनेका, अनि लागूऔषध लिन या आपराधिक प्रवृत्तितर्फ उन्मुख भएका छन् । शारीरिक सजायले चोटपटक बढाउने त छँदै छ, मानसिक चोटजस्तो ग्लानि, हीनताबोध वा बदलाको भावनासमेत बढाउने गर्छ । गालीगलौजले बालबालिकाको आत्मविश्वासमै कमी ल्याउने गर्छ । बाबुआमा अनि शिक्षकले आज्ञाकारितालाई भन्दा स्वनिर्णय गर्ने क्षमता अभिवृद्धि गर्नुलाई बढी महत्त्व दिए बालबालिकामा अनुशासनको गुण क्रमशः विकास हुँदै जान्छ, त्यसले विवेक अनि कर्तव्यबोधको रूप लिन्छ भविष्यमा । शारीरिक सजाय दिने गर्दा बालबालिकाले यसबाट बच्न मात्र शिक्षक या अभिभावकले चाहेको क्रियाकलाप उनीहरूका अगाडि गर्ने गर्छन् । तर तिनको आँखा छलेर अनुचित व्यवहार गर्ने सम्भावना भने रही नै रहन्छ । दण्ड पाइसकेपछि बालबालिकाले मैले मूल्य चुकाइसकें, फेरि गरें भने पिटाइ नै पाउने त हो नि ! भन्दै त्यस्ता व्यवहार दोहोर्याइरहन सक्छन् । आफूले गरेको कामको पश्चात्ताप मान्ने सम्भावना कमै रहन्छ । बालबालिकालाई नियम पालना गर्न हरदम इच्छुक बनाइराख्ने हो भने दण्डसजाय अनि प्रोत्साहनपुरस्कार दिनेतर्फ विचार पुर्याउनुपर्छ, जसका दुई प्रचलित विधि हुन् पुरस्कारमा कटौती र जरिवाना तिराउने । अनुचित क्रियाकलाप गरेमा उसले पाउँदै आएको सुविधामा कटौती गरिदिने या बन्द गरिदिनेजस्तो गृहकार्य नगरेसम्म खेलकुदमा भाग लिन नदिने गर्न सकिन्छ । त्यस्तै तिमीले ऐना फुटायौ त्यसैले तिम्रो गोजी खर्चबाट असुलउपर गर्छु भन्न सकिन्छ । तर यी तरिकालाई प्रभावकारी रूपमा प्रयोग गरिएन भने राम्रो परिणाम ल्याउन सक्दैनन् । यी दुवै बालबालिकामाथि मात्र केन्द्रित छन्, न कि तिनको व्यवहारमाथि । पुरस्कार बालबच्चालाई लोभ्याउन उपयोगी हुन सक्छ, यसको लोभमा केही असल व्यवहार पनि देखाउँछन् तर त्यसलाई सधैं कायम राख्न सकिएन भने अनुचित क्रियाकलापतिर नै फर्कने जोखिम हुन्छ । अर्कातर्फ सबै गलत क्रियाकलापमा जरिवाना गराउन सम्भव पनि हुँदैन अनि सबै उमेर समूहमा यसलाई लागू गर्न पनि सकिँदैन । अतः दण्डसजाय या पुरस्कार सम्बन्धित बालबालिकालाई मात्र केन्द्रमा राखेर गरिने प्रयास हुन् । प्रभावकारीताका लागि भने नराम्रो आचरण या बानीव्यहोरातर्फ नै केन्द्रित हुनु जरुरी छ । अब बालबालिकालाई नियमन गर्ने वा अनुशासित गराउने अलि बढी प्रभावकारी विधिहरूको चर्चा गरौं ।परिणाममुखी नियमन ः हामीलाई थाहै छ, खाना समयमा नखाए भोक लाग्छ । बेलुका खाना खान मन नगर्ने बालबालिका हुन् या समयमा घर आएर खाना नखाने किशोरकिशोरी, बाबुआमा ती भोकै रहलान् भनी चिन्ता गरेर आफू नै नखाएर बस्ने या उनीहरू आएपछि तताएर खाना ख्वाउने गर्छन् । त्यसले ती बालबालिका या किशोरकिशोरीको ढिलो आउने या खान नमान्ने बानीमा कुनै कमी आउँदैन । अतः परिणाममुखी अनुशासन चाहने हो भने छोराछोरीलाई तिमीहरूले खान मानेनौ या समयमा घर आएनौ भने खान पाउँदैनौ, भोकै बस्नुपर्छ भनेर कडा निर्देशन दिएर, त्यही प्रवृत्ति दोहोर्याएमा बेलुकीको खान बन्द नै गरिदिनुपर्छ । त्यसपछि बल्ल छोराछोरीले हाम्रो कारणले नै हामी भोकै रहनुपरेको हो भन्ने यथार्थ बोध गर्छन् र व्यवहारमा सुधार आउन सक्छ । यो विधिले बालबालिकालाई जिम्मेवारी बोध मात्र नगराई जवाफदेहिता पनि विकास गर्छ । मेरो कामको जिम्मेवारी मै लिन्छु, ठीक बेठीक परिणामको जवाफदेही मै हुँ भन्ने बोध भइसकेपछि सकारात्मक तवरले नै अनुशासनको विकास भएन र ?टाइम आउट ः यो दुई वर्षमाथिका अनि प्राथमिक विद्यालय तहका बालबालिकालाई ज्यादा उपयोगी देखिएको छ । यसमा आफूले नचाहेको व्यवहार छोराछोरीले देखाएमा तिनलाई बाबुआमाले एउटा निश्चित ठाउँमा रहन लगाएर ध्यान नदिने गर्नुपर्छ । बालबालिकामा बाबुआमाको ध्यान पाउन नसक्ने क्रियाकलाप गरेको जब बोध हुन्छ, तब त्यस्ता कार्य रोक्ने सम्भावना बढी हुन्छ । बालबालिकाको उमेर अनुसार १५ मिनेटको समय दिनुपर्छ टाइम आउट का लागि । समय सकिनासाथ बालबालिकासँग त्यो क्रियाकलापबारे कुनै चर्चा नगरी सामान्य व्यवहार गर्नुपर्छ । अतः प्रभावकारी अनुशासनका लागि बालबालिकाबाबुआमाशिक्षक वर्गको आपसी सम्बन्धमा विचार पुर्याउँदै इच्छित व्यवहारका लागि प्रोत्साहन अनि नरुचाइएको क्रियाकलापका लागि परिणामबोध गराउन सक्ने वातावरणको तयारी गर्नुपर्छ । बाबुआमा अनि शिक्षकशिक्षिका अधिनायकवादी नभई आधिकारिक रहन सकेमा कठोर दण्डसजायबिना नै अनुशासनको परिपालना गराउन सकिन्छ । विद्यालयको कक्षाकोठामा स्वस्थ वातावरण कायम राखी सकारात्मक सुदृढीकरणका उपाय अवलम्बन गरेर समस्या समाधान गर्न सही निर्णय लिने समर्थ शिक्षक नै आधिकारिक शिक्षक बन्न सक्छन् । तिनले नै बालमनोविज्ञानमा असर नपारी यातनारहित विद्यालयको अवधारणा निर्माण गर्न सक्छन् । रिसाल धुलिखेल अस्पतालको मनोचिकित्सा विभागमा कार्यरत छन् ।"
यसकारण देशभर फैलिँदै छ डेंगु,"(काठमाडौं)  पहाडी क्षेत्रमा तापक्रम र वर्षामा हुने फेरबदलले डेंगु भेक्टर (डेंगु जीवाणुवाहक लामखुट्टे) फैलावटमा प्रत्यक्ष असर पुर्याउने नेपाली अनुसन्धानकर्ताको एक अध्ययनले देखाएको छ । तराई क्षेत्रमा भने सापेक्षिक आद्रताको मात्राले डेंगु भेक्टर फैलावटमा असर पुग्ने उनीहरूको निष्कर्ष छ । नेपालको तराई र पहाडी क्षेत्रमा हावापानीमा हुने फेरबदलले डेंगु भेक्टर फैलावटमा के कस्तो असर पार्छ भन्ने सम्बन्धमा पारासाइट्स एन्ड भेक्टर जर्नलमा प्रकाशित आलेखले यस्तो निष्कर्ष निकालेको हो । त्रिभुवन विश्वविद्यालय माइक्रोबायोलोजी केन्द्रीय विभागकी सहप्राध्यापक रेश्मा तुलाधरसहित ७ जनाले गरेको अनुसन्धानले सहरी क्षेत्रमा संकलन गरेर राखिने पानी, फोहोर विसर्जन, सरसफाइ र नियन्त्रणका उपाय अपनाउन सुझावसमेत दिएको छ । डेंगु रोग एडिज एजिप्टी र एडिज एल्बोपिक्टस प्रजातिको लामखुट्टेको टोकाइबाट सर्छ । नेपालको सन्दर्भमा जुलाईअगस्टमा यसको संक्रमण देखिने र सेप्टेम्बरअक्टोबरमा प्रकोप उच्च बिन्दुमा पुगेपछि बिस्तारै घट्ने अनुसन्धानले देखाउँछ । सन् २०१९ पछि यो वर्ष डेंगु प्रकोपका रूपमा देखापरेको हो । यसअघि अन्य स्थान हुँदै उपत्यकामा डेंगु देखिन्थ्यो । तर यसपटक काठमाडौंमा पहिलो पटक देखिएर अन्यत्र डेंगुका बिरामी देखिएका हुन् । नेपाल स्वास्थ्य अनुसन्धान परिषद्का अनुसार जलवायु परिवर्तनका कारण डेंगुलगायतका अन्य कीटजन्य रोग नेपालमा फैलने क्रममा छ । परिषद्मा प्रमुख अनुसन्धान अधिकृत एवं वातावरण स्वास्थ्य विज्ञ मेघनाथ धिमालले काठमाडौंमा देखिएको डेंगुको प्रकोप पछिल्लो मनसुनमा आएको फेरबदलको एक कारण भएको बताए । केही दिन पानी पर्ने अनि घाम लाग्ने र तापक्रममा आउने उतारचढावले डेंगु भेक्टरको संख्या बढ्न मद्दत पुर्याइरहेको नेपाली अनुसन्धानकर्ताहरूको निष्कर्ष छ । डेंगु भेक्टरलाई उपयुक्त तापक्रम २० देखि ३० डिग्री हो, धिमाल भन्छन् । उनकै अनुसन्धानले डेंगुको भेक्टर दुई हजार मिटर उचाइसम्म पाइएको पुष्टि गर्छ । मैले गरेको अनुसन्धानमा नै रसुवाको धुन्चेसम्म डेंगुको भेक्टर पाइएको थियो । यो भेक्टर अझै उच्च पहाडी क्षेत्रसम्म फैलने पूर्वानुमान गरिएको थियो, उनले भने, अहिले पुष्टि हुँदै छ । सन् २०२१ मा एड्भान्स इन क्लाइमेट रिसर्च जर्नलमा प्रकाशित उनको अनुसन्धानले पहाडी जिल्लामा डेंगुको संक्रमण सन् २०५० सम्म बढ्ने र २०७० को दशकमा दोब्बर भइसक्ने प्रक्षेपण गरेको छ । सन् २००४ मा पहिलो पटक चितवनमा डेंगु रेकर्ड भएको थियो । त्यसपछि २००६ मा तराईका ९ जिल्लामा फैलिएको रेकर्ड छ । काठमाडौंमा २००९ मा डेंगु सार्ने लामखुट्टे एडिज एजिप्टीको पहिचान भएको थियो । काठमाडौंमा भने २०१० मा पहिलो पटक डेंगु संक्रमण पुष्टि भएको हो । त्यसबेला ९ सय १७, २०१३ मा ६ सय ८३ र २०१६ मा १५ सय २७ र सन् २०१९ मा १५ हजारभन्दा बढीमा डेंगु संक्रमण भएको थियो । विभिन्न अनुसन्धानमा डेंगु सार्ने भेक्टर २० देखि ३० डिग्री तापक्रममा सक्रिय हुन्छन् । २५ देखि २६ डिग्री तापक्रममा सबैभन्दा बढी सक्रिय हुने विज्ञहरू बताउँछन् । सहप्राध्यापक रेश्मा तुलाधारका अनुसार यो लामखुट्टेले एक पटकमा ६ जनासम्मलाई टोक्ने गरेको पाइन्छ । यो लामखुट्टे मलेरिया, जापानिज इन्सेफ्लाइटिस सार्ने लामखुट्टेजसरी एउटा मानिसलाई मात्रै टोकेर अघाउँदैन, उनले भनिन्, एक पटकमा २ देखि ६ जनासम्मलाई टोक्ने गरेको पाइएको छ । तापक्रम बढ्दै जाँदा टोक्ने दर पनि बढ्ने र वृद्धि पनि त्यही अनुपातमा हुने उनले बताइन् । ३५ डिग्री तापक्रम नाघेपछि डेंगु कम सक्रिय बन्ने उनको भनाइ छ । धिमालका अनुसार उपयुक्त तापक्रममा लामखुट्टेको पाचन प्रक्रियासँगै प्रजनन पनि छिटोछिटो हुन्छ, करिब १० दिनमा जीवनचक्र पूरा हुन्छ । पहाडी भेगमा भने दुई सातामा जीवनचक्र पूरा हुने गरेको पाइएको छ । काठमाडौंको हकमा लामखुट्टेका लागि चाहिने वातावरण धेरै राम्रो भएकाले वृद्धिदर बढिरहेको धिमाल बताउँछन् । सातादस दिनसम्ममा यिनले जीवनचक्र पूरा गर्छन् । बढ्दो तापक्रम वृद्धि र सहरीकरणले पनि डेंगुको प्रकोप बढिरहेको तुलाधर बताउँछिन् । पहिला ट्रपिकल र सबट्रपिकल क्षेत्रमा मात्रै पाइन्थ्यो । अहिले टेम्परेट एरियामा पनि पाइन थालेको छ, उनले भनिन्, डेंगु फैलाउने लामखुट्टे सफा पानीमा बस्छ । पानी सुकेर सुक्खा भएको ठाउँमा पनि यसको एग सर्भाइभ हुन्छ । शुक्रराज ट्रपिकल तथा सरुवा रोग अस्पतालका विशेषज्ञ डा शेरबहादुर पुनले धेरै मात्रामा ग्यारेज पसल बढेको र त्यहाँ हुने खाली टायर लामखुट्टे प्रजननका लागि उपयुक्त वातावरण बनेको बताए । उपत्यकामा थुप्रिएको फोहोरबाट निस्कने लिचेटसँगै परेको मनसुनी वर्षा पनि लामखुट्टे प्रजननका लागि उपयुक्त बनेको उनको भनाइ छ । सन् २०१९ को प्रकोपमा काठमाडौंमा फोहोरको डंगुर धेरै थुप्रिएको त थिएन तर यो वर्षको फैलावटमा थोरबहुत केही भूमिका फोहोरको हुन सक्छ, उनले भने । त्रिभुवन विश्वविद्यालय माइक्रो बायोलोजी केन्द्रीय विभागका सहप्राध्यापक मेघराज बन्जरा अव्यवस्थित बसाइँसराइले पनि रोग बढ्दै गएको बताउँछन् । पहाडी क्षेत्रमा नपाइने यो प्रजाति पहाड चढेको उनको भनाइ छ । उनका अनुसार डेंगु फैलाउने लामखुट्टेमा ट्रान्स ओभरियन ट्रान्समिसन हुन्छ । डेंगु भाइरस बोकेको लामखुट्टेले फुल पार्दा ती फुलमा भाइरस सर्छ । काठमाडौं महानगरपालिकाले डेंगु संक्रमण बढेसँगै जनचेतना र स्वास्थ्य परीक्षणमा जोड दिएको छ । महानगरपालिकाका स्वास्थ्य विभागका प्रमुख बलराम त्रिपाठीले विद्यालय र समुदायमा आधारित सचेतना कार्यक्रम गरिरहेको बताए । महानगरले सोमबारदेखि १९, २६, ३० र ८ नम्बर वडामा निःशुल्क रूपमा डेंगु परीक्षण गर्न थालेको छ । डेंगु नियन्त्रणमा १ सय १५ जना स्वास्थ्यकर्मी, ५ सय ५८ स्वास्थ्य स्वयंसेविका परिचालन गरिएको त्रिपाठीले बताए । पानी जमेको स्थानमा क्लोरिन र चुना छर्कने काम पनि भइरहेको छ, उनले भने, नियन्त्रणका लागि लामखुट्टे बस्ने स्थान नष्ट गर्नुको विकल्प छैन । स्वास्थ्य शाखाका अनुसार संक्रमितमध्ये सबैभन्दा बढी टेकु क्षेत्रमा देखिएका छन् ।काठमाडौं उपत्यकालगायत देशभर डेंगुको संक्रमण अझै अढाई महिनासम्म रहने विज्ञहरूले चेतावनी दिएका छन् । हरेक दुईतीन वर्षमा मुलुकमा डेंगुको प्रकोप देखिने गरेकामा तीन वर्षपछि पुनः यसको संक्रमणले यसपालि अत्यधिक विस्तार भइरहेको छ । स्वास्थ्य तथा जनसंख्या मन्त्रालयका प्रवक्ता डा सञ्जयकुमार ठाकुरले अबको अढाई महिनासम्म संक्रमण देखिने बताए ।सोमबार साँझसम्म ७५ जिल्लामै डेंगु संक्रमण पुष्टि भएको छ । हाल ५ हजार २९ जना संक्रमित छन् भने १० जिल्ला बढी प्रभावित छन् । कुल संक्रमितमध्ये ७६ प्रतिशतभन्दा बढी ललितपुर, काठमाडौं र मकवानपुरमा छन् । यी जिल्लाबाहेक रूपन्देही, धादिङ, भक्तपुर, तेह्रथुम, सिन्धुली, गुल्मी, संखुवासभामा बढी संक्रमण देखिएको छ । हालसम्म देशभर पुष्टि भएका संक्रमितमध्ये ८४ प्रतिशत यिनै १० जिल्लामा छन् । अस्पतालहरूमा डेंगुका बिरामीको चाप बढेपछि आइतबार काठमाडौं उपत्यकाभित्रका प्रमुख अस्पतालहरूको आपत्कालीन बैठक बसेको थियो । बैठकमा हालको अवस्था, स्वास्थ्य जनशक्तिको सुनिश्चितता, बेड अभाव हुन नदिन अपनाइनुपर्ने प्रक्रियालगायतका विषयमा छलफल भएको थियो । डेंगु संक्रमणका केस सरकारी क्षेत्रबाट मात्रै रिपोर्ट गरिएकाले वास्तविक अवस्था अझ विकराल हुन सक्ने विज्ञहरू बताउँछन् । निजी अस्पतालले डेंगुबाट मृत्यु भएको रिपोर्ट गरेका छैनन्, सरकारको तथ्यांकमा हालसम्म मृत्यु भएको जानकारी नै छैन, स्वास्थ्य मन्त्रालयका प्रवक्ता डा ठाकुरले भने । निजी स्वास्थ्य संस्थाबाट समेत तथ्यांक प्राप्त गर्ने प्रणाली विकास गर्न लागिएको उनको भनाइ छ ।२०७६ सालमा १७ हजार ९ सय ९२ र २०७७ मा ५ सय ३० र २०७८ मा ५ सय ४० जनामा संक्रमण देखिएको इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा चुमनलाल दासले बताए ।"
देउवा राष्ट्रसंघ महासभामा नजाने,"काठमाडौं (कास) अमेरिका भ्रमणको गृहकार्य गरे पनि दुई मुलुकबीचमा मिति तय नभएपछि रोकिएका प्रधानमन्त्री शेरबहादुर देउवा संयुक्त राष्ट्रसंघको ७७ औं महासभामा पनि सहभागी नहुने भएका छन् । देउवाले यही वर्षको असार अन्त वा साउन पहिलो साता अमेरिका भ्रमण गर्ने गरी परराष्ट्र मन्त्रालयले गृहकार्य गरेको थियो । तर असार ६ मा नेपालले अमेरिकी स्टेट पार्टनरसीप प्रोग्राम (एसपीपी) लाई अस्वीकार गर्ने निर्णय गरेपछि भ्रमण योजना अघि बढ्न सकेन । त्यसपछि प्रधानमन्त्री देउवा यूएनको महासभामा अमेरिका जाने र त्यही बेला द्विपक्षीय भ्रमण गर्ने गृहकार्य भएको थियो । तर नेपालमा निर्वाचन मिति तय भइसकेको र अमेरिकाबाट पनि द्विपक्षीय भ्रमणबारे ठोस मिति नआएकाले देउवा महासभामा नजाने भएका हुन्, परराष्ट्र स्रोतले भन्यो । प्रधानमन्त्री देउवा नजाने भएपछि परराष्ट्रमन्त्री नारायण खड्काले महासभामा सम्बोधन गर्ने गरी गृहकार्य भएको छ । गत वर्ष पनि महासभामा परराष्ट्रमन्त्री खड्का नै गएका थिए ।"
बलात्कार मुद्दामा ३ वर्षपछि कसुर ठहर,काठमाडौं (कास) धनुषाको महेन्द्रनगरकी एक १४ वर्षीया बालिकामाथिको जबरजस्ती करणीको मुद्दा जिल्ला अदालतमा दर्ता भएको ३९ महिनापछि अभियुक्त दोषी ठहर भएका छन् । २०७६ जेठ ८ मा जिल्ला अदालतमा दर्ता भएको मुद्दामा दर्जनौंपटक पेसी स्थगित रहँदै आएको थियो । न्यायाधीश नारायणप्रसाद सुवेदीको इजलासले सोमबार अभियुक्त राजकुमार साहको कसुर ठहर गरेपछि सजाय निर्धारणको प्रक्रिया अघि बढ्ने भएको छ । सजाय निर्धारणको अर्को फैसला जिल्ला अदालतले एक महिनाभित्र छुट्टै सुनुवाइबाट गर्ने भएको छ । बलात्कारजस्तो संवेदनशील मुद्दालाई निरन्तर सुनुवाइ गरी फास्ट ट्र्याकबाट टुंग्याउन सर्वोच्च अदालतले दिएको निर्देशनविपरीत यो मुद्दामा पीडितलाई लामो समयदेखि न्यायबाट वञ्चित गराइएको थियो ।
भारतीय सेनाध्यक्षलाई मानार्थ महारथी,काठमाडौं (कास) राष्ट्रपति विद्यादेवी भण्डारीले सोमबार शीतलनिवासमा भारतीय सेनाका स्थल सेनाध्यक्ष मनोज पाण्डेलाई नेपाली सेनाको मानार्थ महारथी दर्जा प्रदान गरेकी छन् । मानार्थ महारथी दर्जा प्रदान गरेपछि सेनाध्यक्ष पाण्डेले राष्ट्रपति भण्डारीसँग शिष्टाचार भेटवार्ता गरे । भारतीय दूतावासका अनुसार उक्त अवसरमा सेनाध्यक्ष पाण्डेले सम्मानका लागि राष्ट्रपति भण्डारीलाई आभार प्रकट गरेका थिए । त्यसअघि सेनाध्यक्ष पाण्डेले प्रधानसेनापति प्रभुराम शर्मासँग सैनिक मुख्यालय जंगी अड्डामा भेटवार्ता गरेका थिए । भेटवार्ताका क्रममा आपसी हित र पारस्परिक सम्बन्धका विषयमा द्विपक्षीय छलफल भएको थियो । सैनिक मुख्यालयमा आयोजित कार्यक्रममा स्थल सेनाध्यक्ष पाण्डेले सेनालाई २२ करोड ३८ लाख ३८ हजार ३ सय १० रुपैयाँ बराबरको सैनिक सामग्री प्रदान गरे ।
त्रुटि सच्याउन द्वन्द्वपीडितको अपिल,"काठमाडौं (कास) प्रतिनिधिसभाको कार्यकाल घर्किनै लाग्दा सशस्त्र द्वन्द्वकालका पीडितले त्रुटिपूर्ण प्रावधान सच्याएर संक्रमणकालीन न्यायसम्बन्धी संशोधन विधेयक पारित गर्न सांसदहरूलाई ताकेता गरेका छन् । राज्य र विद्रोही दुवै पक्षका १ सय ११ पीडितले सोमबार १५ बुँदे अपिल जारी गर्दै सांसदलाई ध्यानाकर्षण गराएका हुन् । असार ३१ मा संसद्मा दर्ता गरिएको बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन २०७१ को संशोधन विधेयकलाई गत साता सदनले छलफलका लागि कानुन, न्याय तथा मानवअधिकार समितिमा पठाउने निर्णय गरेको थियो । त्यसमाथि छलफल गर्न समितिले मंगलबार ३ बजे सदस्यहरूलाई डाकेको छ । समितिको पहिलो बैठकमा विधेयकका प्रावधानबारे आन्तरिक छलफल हुनेछ । पीडितले जारी गरेको अपिलमा मानवअधिकार उल्लंघन र मानवअधिकारको गम्भीर उल्लंघन अन्तर्गतका अपराधको वर्गीकरणलगायत प्रावधान संशोधन गर्न आग्रह गरिएको छ ।"
चौतर्फी विरोधपछि सुरक्षा गार्ड रिहा,"काठमाडौं (कास) संस्कृति पर्यटन तथा नागरिक उड्डयनमन्त्री जीवनराम श्रेष्ठको दबाबमा शुक्रबार पक्राउ परेका गरुड सेक्युरिटिजका सुरक्षा गार्ड शेरजंग गुरुङ रिहा भएका छन् । उनलाई तारिखमा छाडिएको काठमाडौंका प्रमुख जिल्ला अधिकारी गोविन्दप्रसाद रिजालले बताए । गुरुङबारे प्रहरीबाट आएको फाइल अध्ययनपछि प्रक्रिया पूरा गरेर साधारण तारिखमा रिहा गरिएको छ, उनले भने । गुरुङसँग सोमबार प्रशासनले केहीबेर बयान लिएको थियो । प्रशासनको इजलासमा गुरुङले आफूले कुनै गल्ती नगरेको र ड्युटी गरेको बयान दिएका थिए । सुरक्षा गार्ड गुरुङलाई थुनामा राखेको भन्दै उनकी श्रीमती लक्ष्मीका तर्फबाट सोमबार दिउँसो सर्वोच्च अदालतमा मन्त्री श्रेष्ठ, पर्यटन र गृह मन्त्रालय, प्रहरी, जिल्ला प्रशासन कार्यालय र जिल्ला सरकारी वकिलको कार्यालयलाई विपक्षी बनाएर बन्दीप्रत्यक्षीकरणको रिट दायर भएको थियो । रिटको सुनुवाइ मंगलबारका लागि तोकिएको छ । तर, त्यसअघि नै गुरुङलाई प्रशासनले रिहा गरेको हो ।"
प्राइभेट कम्पनीलाई स्टक एक्सचेन्ज दिने गरी नियमावली संशोधन,"लगानी सीमा १० प्रतिशतबाट १५ बनाउनुको औचित्य खुल्दैन । स्टक एक्सचेन्जलाई बैंक तथा वित्तीय संस्था र बिमा कम्पनीसँग तुलना गर्न मिल्दैन, बोर्डका एक पूर्वअध्यक्षले भने, एकातिर प्राइभेट लिमिटेड कम्पनीलाई पनि सेयर लगानीका लागि बाटो खुला गर्ने अर्कोतिर लगानी सीमा पनि बढाइनुले स्पष्ट हुन्छ कि बोर्डले कुनै व्यापारिक घरानालाई स्टक एक्सचेन्जको लाइसेन्स सुम्पिँदै छ । पुँजी बजारका लागि अर्को स्टक एक्सचेन्ज आवश्यक भए पनि अहिलेको समय (प्रदेश र संघको निर्वाचन मिति घोषणा भइसकेको अवस्थामा) र प्रक्रिया ठीक नभएको उनले आरोप लगाए ।अहिले हतार गरेर लाइसेन्स बाँड्नुको कुनै औचित्य छैन, ती अधिकारीले भने, चुनावी माहोलमा बोर्डले आफूनिकट व्यापारिक घरानालाई लाइसेन्स दिन खोजेको देखिन्छ । यसको असर निकट भविष्यमै देखिन्छ । हालको व्यवस्था (बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारमा लगानी गर्न पाउने) अनुसार नयाँ एक्सचेन्ज कम्पनी ल्याउँदा पनि समस्या नहुने उनको तर्क छ । नियमावलीमा बोर्डले एक्सचेन्ज कम्पनीको चुक्ता पुँजी बढाएर न्यूनतम ३ अर्ब बनाइएको पनि अध्यक्ष हमालले बताए । हाल स्टक एक्सचेन्ज कम्पनीको चुक्ता पुँजी ५ करोड रुपैयाँ छ । स्टक एक्सचेन्जसँगै दुई वटा कमोडिटी एक्सचेन्ज कम्पनीलाई पनि लाइसेन्स वितरण गर्ने तयारी रहेको उनले जनाए । धितोपत्र बोर्डले धेरै पहिलेदेखि नै नयाँ स्टक एक्सचेन्ज कम्पनी भित्र्याउने तयारी गरेको थियो । त्यसका लागि अनेक प्रयास भएका थिए । तर अर्थ मन्त्रालयबाट सकारात्मक संकेत नपाएपछि प्रक्रिया अघि बढ्न सकेको थिएन । यसअघिका दुई आर्थिक वर्षका नीति तथा कार्यक्रममा पनि बोर्डले निजी क्षेत्रको लगानीमा नयाँ एक्सचेन्ज कम्पनी ल्याउने उल्लेख गरेको थियो । चालु आर्थिक वर्षको नीति तथा कार्यक्रममा पनि घुमाउरो पाराले उक्त कुरा समेटिएको छ । नेप्से सरकारी स्वामित्व भएकाले बोर्डले चाहेअनुसार सुधार गर्न सकेको छैन । यही कारण पटकपटक नयाँ एक्सचेन्ज कम्पनीको चर्चा उठ्ने गरेको छ । यसकारण यसलाई बजारको आवश्यकतासँग पनि जोडेर हेर्ने गरिएको छ । तर अहिले मुलुकको राजनीतिमा चुनावी माहोल सुरु भएको छ । यही बेला नयाँ एक्सचेन्जको कुरा उठेकाले राम्रो तथा योग्य कम्पनी छनोटमा समस्या हुन सक्ने जानकारहरू बताउँछन् ।नयाँ एक्सचेन्जका लागि बोर्डले दशकअघिदेखि नै प्रक्रिया थालेको थियो । ०६६ सालमा शूरवीर पौड्याल बोर्ड अध्यक्ष हुँदा नयाँ एक्सचेन्ज थप्न अनुमतिपत्रका लागि आवेदन आह्वान गरिएको थियो । त्यतिबेला चार कम्पनीको आवेदन परेको थियो । अर्थ मन्त्रालयका तत्कालीन सहसचिव लालमणि जोशीको संयोजकत्वमा एक्सचेन्ज कम्पनी थप्नेबारे अध्ययन गर्न समिति बनाइएको थियो । यही क्रममा टोलीले मलेसियालगायत राष्ट्र भ्रमण पनि गरेको थियो ।त्यतिबेला समितिले पहिलो चरणमा नेपाल स्टक एक्सचेन्जलाई सुधार गर्ने र दोस्रो चरणमा नयाँ कम्पनी भित्र्याउने सुझाव दिएपछि प्रक्रिया रोकिएको थियो । त्यति बेला करिब ४० वटा सूचीकृत कम्पनीको लगानीमा ४ वटा एक्सचेन्ज कम्पनीका लागि आवेदन आएको थियो । तत्कालीन समयमा अर्थ मन्त्रालय पनि खासै सकारात्मक नभएकाले प्रक्रिया अघि बढ्न पाएको थिएन । धितोपत्र बोर्डले करिब दुई वर्षअघि नै निजी क्षेत्रको लगानीमा नयाँ एउटा एक्सचेन्जलाई सैद्धान्तिक सहमति दिने निर्णय गरेको थियो । सोही निर्णयका आधारमा बोर्डले अर्थ मन्त्रालयको सहमति पनि मागेको थियो । यसबारे अर्थ मन्त्रालयबाट ग्रिन सिग्नल नपाएपछि बोर्ड पछि हटेको थियो । ०३३ सालमा सेक्युरिटी खरिदबिक्री केन्द्र स्थापना भएपछि सरकारी ऋणपत्रको दैनिक खरिदबिक्रीको व्यवस्थाबाट धितोपत्र बजारको संस्थागत विकासको सुरुवात भएको हो । उक्त केन्द्रलाई धितोपत्र खरिदबिक्री ऐन, ०४० लाई ०४९ मा संशोधन गरी ०५० सालमा नेपाल स्टक एक्सचेन्ज लि (नेप्से) मा रूपान्तरण गरिएको थियो । हालसम्म पनि यो संस्था सरकारी स्वामित्वका रूपमा सञ्चालित छ ।"
बुटवललुम्बिनी प्रसारण लाइन र सबस्टेसनको उद्घाटन,"भैरहवा (कास) लुम्बिनी क्षेत्रमा विद्युत् अभाव समस्या समाधानका लागि निर्मित बुटवललुम्बिनी १३२ केभी प्रसारण लाइन र मैनहिया सबस्टेसन सोमबार ऊर्जामन्त्री पम्फा भुसालले उद्घाटन गरेकी छन् । भैरहवा नजिकै रूपन्देहीको मैनहियामा बनाइएको सबस्टेसनसहितको उक्त प्रसारण लाइन साउनदेखि सञ्चालनमा आएको हो । आयोजना सञ्चालनमा आएसँगै गौतम बुद्ध अन्तर्राष्ट्रिय विमानस्थल, यस क्षेत्रका उद्योग र सर्वसाधारणले वर्षौंदेखि भोग्दै आएको विद्युत् अभावको समस्या समाधान भएको छ । नेपालका ९५ प्रतिशत जनताको घरमा विद्युत् सेवा पुगेको र बाँकी ५ प्रतिशतलाई आउँदो दुई वर्षभित्रमा विद्युत् पुर्याइने मन्त्री भुसालले बताइन् । उद्योगीले मागे जति विद्युत् उपलब्ध गराउन सकिने अवस्थामा पुगेका छौं, उनले भनिन्, विद्युतीय यतायात सञ्चालनका लागि ठाउँठाउँमा विद्युतीय चार्जिङ स्टेसन पनि बनाइनेछ । सिँचाइका निम्ति प्रयोग हुने विद्युत्मा ७५ प्रतिशत महसुल घटाइएको र व्यावसायिक माछापालनका लागि पनि सहुलियतपूर्ण विद्युत् उपलब्ध गराइने उनले जानकारी दिइन् । नेपालमा विद्युत् उत्पादन बढेपछि घरमा बाल्ने बत्तीलाई मात्र नभएर खाना पकाउन विदेशबाट आयात गरिने एलपी ग्यास विस्थापन गर्न सकिने अवस्थामा पुगिएको उनको दाबी छ ।"
टीभीएसको 'कायापलट अफर,काठमाडौं (कास) नेपालका लागि टीभीएसको आधिकारिक वितरक कम्पनी जगदम्बा मोटर्सले चाडपर्वलाई लक्ष्य गरी कायापलट नामक विशेष योजना ल्याएको छ । योजनाअन्तर्गत ग्राहकले टीभीएसको मोटरसाइकल र स्कुटर किन्दा पाँच पटकसम्म आकर्षक उपहार प्राप्त गर्न सक्ने कम्पनीले जनाएको छ । हरेक दिन योजनाबारे सोधपुछ गर्ने एक भाग्यशाली विजेतालाई रियलमी सी ३० स्मार्टफोन प्रदान गरिने कम्पनीले जनाएको छ । हरेक साता एक जना खरिदकर्तालाई सम्पूर्ण नगद फिर्ता गरिने र एक भाग्यशाली विजेताले बम्पर उपहारस्वरूप ५० लाखको नगद पुरस्कार पाउने कम्पनीले बताएको छ ।
हिमालयन बैंकलाई अवार्ड,"काठमाडौं (कास) भिसाद्वारा प्रदान गरिने एक्स्लेन्स इन पोस अक्वायरिङ बिजनेस अवार्डबाट हिमालयन बैंक सम्मानित भएको छ । विश्व प्रख्यात ब्रान्ड अमेरिकन एक्सप्रेस, जेसीबी, मास्टरकार्ड, युनियन पे, एवम् भिसा स्वीकार गर्ने बैंक हिमालयनले यो अवार्ड पाएको हो । भिसाद्वारा आयोजित एक समारोहबीच राष्ट्र बैंककी डेपुटी गभर्नर डा नीलम ढुंगानाले बैंकलाई उक्त अवार्ड प्रदान गरिन् ।"
एनसेलको 'एनसेल भोल्टे सेवा,"काठमाडौं (कास) एनसेलका ग्राहकले अब स्पष्ट सुनिने हाई डेफिनिसन (एचडी) भ्वाइस कल सेवाबाट फाइदा लिन सक्ने भएका छन् । एनसेल आजियाटा लिमिटेडले आफ्नो भ्वाइस ओभर लङ टर्म इभोलुसन (भोल्टे) सेवा ल्याएको छ । तीन ब्रान्डका केही मोबाइल सेटबाट व्यावसायिक रूपमा यो सेवा सुरु भएको कम्पनीले जनाएको छ । दूरसञ्चार सेवाका क्षेत्रमा भोल्टे एक नयाँ प्रविधि हो, जसले उच्च गुणस्तरको हाई डेफिनिसन र छिटो कनेक्ट हुने भ्वाइस कल सेवा प्रदान गर्दछ । भोल्टेमा फोरजी नेटवर्क प्रयोग गरी गुणस्तरीय भ्वाइस कल गर्न सकिने कम्पनीले बताएको छ ।"
यतीले एटीआर विमान थप्यो,"काठमाडौं (कास) यती एयरलाइन्सले एउटा एटीआर७२ विमान थपेको छ । सुगम उडानमा ५ वटा एटीआर भएको यतीले सोमबार थपेको ७० सिट क्षमताको विमान अस्ट्रेलियाको एभिएसन इस्टर्न फ्लिट सेकेन्ड पीटीई लिमिटेडबाट भाडामा ल्याइएको जनाएको छ । उक्त विमानलाई क्याप्टेन अलिभ ज्यासन जेफ्रीको नेतृत्वको चालक दलले अस्ट्रेलियाबाट सिंगापुर, थाइल्यान्ड हुँदै शुक्रबार नेपाल ल्याएको हो । ११ वर्षदेखि उडानमा रहेको उक्त एटीआर विमान १० हजार साइकल उडिसकेको छ ।"
बजाज मोटरसाइकलमा ७ हजार छुट,"काठमाडौं (कास) नेपालका लागि बजाजको आधिकारिक वितरक हंसराज हुलास चन्द एन्ड कम्पनीले दसैं, तिहार र छठ जस्ता चाडपर्वलाई लक्ष्य गर्दै आधाको आधा नामक योजना ल्याएको छ । यसअन्तर्गत आफूले किन्न लागेको मोटरसाइकलको मूल्यको आधाको आधा अर्थात् २५ प्रतिशत मात्रै डाउनपेमेन्ट गरी लैजान सकिनेछ । योजनाअन्तर्गत हरेक मोटरसाइकल खरिदमा ७ हजार नगद छुटको पनि व्यवस्था गरिएको कम्पनीले जनाएको छ ।"
सिद्धार्थ बैंकलाई अवार्ड,काठमाडौं (कास) एक्सलेन्स इन प्रिपेड कार्ड्स बिजनेस अवार्डबाट सिद्धार्थ बैंक सम्मानित भएको छ । भिजाद्वारा आयोजित भिसा लिडरसिप कन्क्लेभपेमेन्ट्स इनोभेसन फर डिजिटल नेपाल कार्यक्रममा बैंकले उक्त अवार्ड पाएको हो । भिजाअन्तर्गत रहेका नेपालका बैंकमध्ये प्रिपेड कार्ड व्यवसायमा उत्कृष्ट अभिवृद्घि र उपलब्धि हासिल गरेको आधारमा बैंकले उक्त अवार्ड पाउन सफल भएको हो । सिद्घार्थ बैंकलाई यसअघि पनि भिजाले एक्सलेन्स इन ड्राइभिङ इनोभेसन अवार्डबाट सम्मान गरेको थियो । हाल बैंकका देशभर १९० वटा शाखा (४ एक्सटेन्सन काउन्टरसहित) तथा ११७ शाखारहित बैंकिङ सेवा सञ्चालनमा छन् ।
हुन्डाईका विजेतालाई पुरस्कार,काठमाडौं (कास) हुन्डाई गाडीको आधिकारिक वितरक लक्ष्मी इन्टरकन्टिनेन्टलले दसैंतिहारको उपलक्ष्यमा ल्याएको फेस्टिभ डिलाइट ०७८ अफरको बम्पर विजेतालाई पुरस्कार हस्तान्तरण गरेको छ । विजेतालाई कनज्युमर आई नेपालकी अध्यक्ष विमला खनाल तथा लक्ष्मी हुन्डाईका बिक्री प्रतिनिधिले संयुक्त रूपमा पुरस्कार हस्तान्तरण गरे । बम्पर लक्की ड्रअन्तर्गत काठमाडौंका लोकेश बज्राचार्यले हुन्डाई आई २० जितेका थिए ।
भाइबरको क्रिकेट फिएस्टा,"काठमाडौं (कास) राकुटेन भाइबरले क्रिकेटप्रेमीहरूलाई लक्ष्य गरी क्रिकेट कुराकानी, रमाइला क्विज र क्रिकेट सुपरबटको लन्च जस्ता शृंखलाको तयारी गरिरहेको छ । भाइबरले क्रिकेट भाइब्स च्यानलमार्फत यस्तो तयारी गरेको हो । यसबाट क्रिकेटप्रेमीहरूले फिक्सरको आनन्द लिन सक्ने कम्पनीको भनाइ छ । फिक्सरले सदस्यहरूलाई आउँदो क्रिकेट गेम, लाइभ अपडेट, म्याच भविष्यवाणीहरूबारे पहिलो दृष्टि प्रदान गर्ने बताइएको छ । विशेष सामग्री, दैनिक अपडेट र अन्य धेरै सुविधाका लागि क्रिकेट भाइब्स च्यानल र क्रिकेट सुपरबट जोइन हुन सक्ने भाइबरले जनाएको छ ।"
केन्यासँग नेपालको 'क्लिन स्विप,"(काठमाडौं)  नेपालले केन्यासँगको एकदिवसीय शृंखलामा क्लिन स्विप गरेको छ । रोहित पौडेल र बसिर अहमदले पाँचौं विकेटमा ९५ रनको अविजित साझेदारी गरेपछि नेपालले सोमबार तेस्रो एकदिवसीय क्रिकेटमा केन्यालाई ६ विकेटले पराजित गर्दै शृंखलाका सबै ३ खेल जितेको हो । केन्याको नैरोबीमा नेपालले पहिलो एकदिवसीयमा ७ विकेटको आरामदायी जित पारेको थियो भने दोस्रो एकदिवसीयमा केन्याको चुनौतीलाई १७ रनले पन्छाएको थियो । नेपालले ५ खेलको ट्वान्टी२० अन्तर्राष्ट्रिय शृंखला यसअघि नै ३२ ले जितेको थियो । मुख्य प्रशिक्षकमा मनोज प्रभाकरले आफ्नो पहिलो भ्रमणलाई उपाधि जितेर सार्थक पारेका छन् । नियमित कप्तान सन्दीप लामिछाने अनुपस्थित रहेको समयमा नेपालले एकदिवसीय शृंखला क्लिन स्विप गरेको हो । सन्दीप क्यारेबियन प्रिमियर लिग खेल्न वेस्ट इन्डिज लागेपछि नेपालको नेतृत्व गरिरहेका रोहितले बसिरसँग मिलेर १७ बलअगाडि २ सय ५८ रन बनाउँदै नेपाललाई जित दिलाएका हुन् । रोहित ४६ र पुनः एकपल्ट माथिल्लोक्रममा पठाइएका बसिर ५२ रन बनाई अविजित रहे । रोहितले ४६ बल खेल्दा ४ चौका र बसिरले ४९ बल खेल्दा ७ चौका प्रहार गरे ।आसिफ शेख र अर्जुन साउदले पहिलो विकेटमा १५ ओभरभित्र ७३ रन जोडेर नेपाललाई राम्रो सुरुआत दिलाएर विजयको बाटो देखाए । आसिफले ५८ रन बनाए । पहिलो खेलमा १ सय ८ रन बनाएका उनलाई दोस्रो खेलमा आराम दिइएको थियो । आसिफ प्लेयर अफ द सिरिज चुनिए । उनले सोमबार ४३ बल खेल्दै ९ चौका र २ छक्का प्रहार गरे । केन्या भ्रमणमा पहिलो पटक अवसर पाएका अर्जुनले ९० बलमा ५८ रन बनाउँदा ३ चौका र २ छक्का प्रहार गरे । ज्ञानेन्द्र मल्लले ५१ बल खेल्दै १ चौका प्रहार गरेर ३३ रन बनाए । देव खनाल १ रनमा आउट भए पनि रोहित र बसिरले नेपाललाई जिताए । केन्याका भिराज पटेलले २ विकेट लिए । यसअघि प्लेयर अफ द म्याच कोलिन्स ओबुयाको ८४ रन मद्दतमा केन्याले टस जितेर ब्याटिङ गर्दै २५५९ को स्कोर बनाएको थियो । ओबुयाले १ सय ११ बल खेल्दै ७ चौका र २ छक्का प्रहार गरे । सुखदीप सिंह ३७, इमानुयल बुन्डी २३, कप्तान सेम एनगोचे १७ रनमा आउट भए । लुकास ओलुउचले इनिङ्सको अन्त्यतिर आक्रामक ब्याटिङ गरे । उनले २७ बल खेल्दै ५ चौका र ५ छक्का प्रहार गरी अविजित ५९ रन बनाए । नेपालबाट सोमपाल कामी र मोहम्मद आदिल आलमले २२ तथा बसिर र शाहब आलमले ११ विकेट लिए । नेपालले करण केसीको स्थानमा किशोर महतोलाई खेलाएको थियो । किशोरले ९ ओभरमा १ मेडन राख्दै ४९ रन खर्चे ।"
चितवन गोल्डकप भदौ २५ देखि,"(चितवन)  भरतपुर फुटबल क्लबको आयोजनामा भदौ २५ देखि सर्वाधिक राशिको इसुजु चितवन गोल्डकप फुटबल२०७९ सुरु हुने भएको छ । असोज ३ सम्म चल्ने प्रतियोगितामा अफ्रिकन टोली, बिहार मोतिहारीको टोलीसहित १० टिमले प्रतिस्पर्धा गर्नेछन् । विजेताले ७ लाख र उपविजेताले ३ लाख रुपैयाँ पुरस्कार पाउनेछन् ।प्रतियोगिता नारायणगढको क्याम्पाचौरमा हुनेछ । यो चितवनमा सञ्चालित सबैभन्दा ठूलो नगद पुरस्कार भएको प्रतियोगिता हो, गोल्डकपका संयोजक ध्रुव भुसालले भने । विभिन्न विधाका उत्कृष्ट खेलाडीले पनि पुरस्कार पाउनेछन् । प्रतियोगिता सञ्चालन गर्न एन्फाले स्वीकृति दिएको र तोकेका मापदण्डहरू पालना गरिएको उनले बताए । विभागीय टिम त्रिभुवन आर्मी, एपीएफका साथै मनाङ मर्स्याङ्दी, सिमराको जनजागृति युथ क्लब, आयोजक भरतपुर फुटबल क्लब, मकवानपुर११, सर्लाहीको वाग्मती नगरपालिका टिम र रूपन्देहीको फर्साटिकर फुटबल क्लबले प्रतियोगितामा प्रतिस्पर्धा गर्नेछन् । अफ्रिकन युनाइटेड र भारतको मोतिहारी क्लबले पनि भाग लिने भएकाले यसलाई अन्तर्राष्ट्रिय आमन्त्रण फुटबल प्रतियोगिता भनिएको छ । पहिलो खेलमा आयोजक टिमसँग मोतिहारी भिड्ने छ । प्रतियोगिता सम्पन्न गर्न ७० लाख रुपैयाँ खर्च हुने संयोजक भुसालले जानकारी दिए । खेलस्थल क्याम्पाचौरमा ४ हजार दर्शक अट्ने अस्थायी प्यारापिट तयार गरिएको छ । कोरोनाका कारण शिथिल खेलकुद गतिविधिलाई प्रतियोगिताले उकास्न मदत पुग्ने चितवन जिल्ला फुटबल संघका अध्यक्ष श्रीकृष्ण कार्कीले बताए । फुटबलका कारण खेलकुदमा मात्रै नभएर आर्थिक क्षेत्रमा पनि राम्रो प्रभाव पर्ने उनको दाबी छ ।"
पूर्णशंकर टेबलटेनिस आजदेखि,"काठमाडौं (कास) स्पिन इभेन्ट्सको आयोजनामा दोस्रो पूर्णशंकर श्रेष्ठ राष्ट्रव्यापी अन्तरवडा टेबलटेनिस प्रतियोगिता मंगलबार सुरु हुँदै छ । लैनचौरस्थित राष्ट्रिय टेबलटेनिस प्रशिक्षण केन्द्रको हलमा हुने प्रतियोगितामा पुरुषमहिला सिंगल्स र टिम तथा भेट्रान ४०, ५० र ६० वर्षमाथि गरी ७ स्पर्धामा प्रतिस्पर्धा हुने संयोजक तथा आयोजक स्पिनका सचिव ज्याकी महर्जनले जनाएका छन् ।टिम स्पर्धाबाहेक सबैमा नगद पुरस्कार राखिएको छ । पुरुषमहिला सिंगल्समा शीर्ष तीन स्थान हात पार्नेले क्रमशः ३० हजार, १५ हजार र समान ७ हजार ५ सय रुपैयाँ नगद पुरस्कार प्राप्त गर्नेछन् । भेट्रानका तीनै स्पर्धामा समान नगद पुरस्कार छ । पहिलोले १० हजार, दोस्रोले ५ हजार र तेस्रो हुने दुई जनाले समान २ हजार ५ सय पुरस्कार पाउनेछन् । टिम च्याम्पियनले रनिङ सिल्ड जित्नेछ । पहिलो संस्करणमा विराटनगर महानगरपालिका३ च्याम्पियन बनेको थियो । प्रतियोगितामा ५ सय ५० खेलाडीको सहभागिता रहने आयोजकले जनाएको छ । प्रतियोगिताको मुख्य प्रायोजकमा समाजसेवी एवं खेलप्रेमी पूर्णशंकर श्रेष्ठ छन् ।"
पेरिसमा नेपालीबीच फुटबल,"पेरिस (कास) फ्रान्सको राजधानी पेरिसमा नेपालीबीच आइतबार भएको युरोपस्तरीय फुटबल प्रतियोगितामा नेपाली ड्रिम टिम नेदरल्यान्ड्सले फ्रान्सको काठमाडौं ब्वाइज एफसीलाई ५१ ले पराजित गरी उपाधि जितेको छ । एकदिने प्रतियोगितामा फ्रान्स, नेदरल्यान्ड्स, माल्टा, स्पेन, बेल्जियमलगायत देशका १६ टिमले नकआउटका आधारमा प्रतिस्पर्धा गरेका थिए । विजेता टिमले २ हजार ५ सय युरो र ट्रफी जित्यो । उपविजेता टिमले एक हजार ५ सय युरो पुरस्कार पायो । १८ गोलसहित सर्वाधिक गोलकर्ता साङ्गे तामाङ, उत्कृष्ट गोलकिपर वीरेन गुरुङ र उत्कृष्ट खेलाडी सुजन घले घोषित चुनिए । उनीहरू सबै विजेता टिमका खेलाडी हुन् । तमु समाज फ्रान्सले आयोजना गरेको प्रतियोगिताका विजेतालाई पेरिसस्थित नेपाली राजदूत दीपक अधिकारीले पुरस्कृत गरे । उनले नेपालीहरूबीच आपसी भाइचारा अभिवृद्धि गर्न यस्ता प्रतियोगिताले महत्त्वपूर्ण भूमिका खेल्ने बताए । समाजले हरेक वर्ष यस्ता प्रतियोगिता गर्दै आएको छ ।"
मनोज र महेश विजयी,"काठमाडौं (कास) मनोज नेपाल, महेश श्रेष्ठ, बबी चन्द, माधव भण्डारी, मनोजविक्रम शाहले याक एन्ड यती टेनिस प्रतियोगितामा सोमबार सफलता हात पारेका छन् । ४५ वर्षमाथि मनोजले धीरज राईलाई ६३, १६, १०६ को सेटमा हराए । आयोजक याक एन्ड यती टेनिस कोर्टमा दोस्रो दिन महेशले अनुज बाँस्तोलालाई ६१, ६२ ले, बबीले अर्जुन गुरुङले ७५, ६४ ले, महादेवले मिओ झीलाई ६०, ६० ले र मनोजविक्रमले राजु गुरुङलाई ६१, ६२ ले पराजित गरे । उत्तम बोगटीले तेन्जिङ शेर्पाबाट वाकओभर पाए । ३५ वर्षमाथि सीमान्त गुरुङ, हुम आले, देव क्षेत्री, महादेव भण्डारी, दीप राणा, डम्बर पुन, लक्ष्मण तामाङ, अमित गुरुङ, सोम राणा, जन्मजय राणा, रन्जन श्रेष्ठ, सुरज लोहनी, भीष्मजंग गुरुङ, विपिन मल्ल श्रेष्ठ विजयी भएका छन् । डबल्सतर्फ डिगेन्द्र र महेश श्रेष्ठको जोडीले भीआर पौडेल र राज घिमिरेको जोडीलाई ६०, ६२ ले हरायो ।"
कर्णालीबाट २९ खेलमा प्रतिस्पर्धा,(वीरेन्द्रनगर)  गण्डकी प्रदेशको पोखरामा हुने नवौं राष्ट्रिय खेलकुद प्रतियोगितामा कर्णालीले २९ खेलमा सहभागिता जनाउने भएको छ । राष्ट्रिय खेलकुद प्रतियोगितामा ३६ खेलमा प्रतिस्पर्धा हुने भए पनि कर्णालीले २९ खेलमात्र सहभागिता जनाउने कर्णाली खेलकुद परिषद्ले जनाएको छ । परिषद्का उपाध्यक्ष प्रमोद हमालका अनुसार राष्ट्रिय खेलकुद परिषद्ले प्रतियोगिता व्यवस्थापनका लागि ४९ लाख बजेट पठाएको छ । आठौं राष्ट्रिय खेलकुदमा एक करोड ५० लाख बजेट पठाएको परिषद्ले यसपालि करिब ८० प्रतिशत बजेट कटौती गरेर पठाएको उनको भनाइ छ ।प्रदेश परिषद्ले नवौं राष्ट्रिय खेलकुदका लागि प्रदेशका १० वटै जिल्लामा खेलाडी छनोटको काम गरिरहेको छ । खेलाडी छनोटका लागि प्रत्येक जिल्लामा ६६ लाखका दरले बजेट पठाइएको उपाध्यक्ष हमालले बताए । उक्त बजेट सामाजिक विकास मन्त्रालयमार्फत जिल्ला खेलकुद विकास समितिलाई पठाइएको हो । शनिबारसम्म सबै जिल्लाबाट खेलाडी छनोट गरिसक्नुपर्ने भए पनि केही जिल्लामा मात्रै खेलाडी छनोट भएका छैनन् । स्थानीय तहले खेलकुद प्रतियोगितामार्फत छनोट गरेका खेलाडी जिल्ला हुँदै अन्त्यमा प्रदेशले छनोट गर्नेछ । छनोट खेलाडीको बन्द प्रशिक्षण भदौ २५ देखि सुरु हुने उपाध्यक्ष हमालले जानकारी दिए ।राष्ट्रिय खेलकुद परिषद्बाट पठाएको रकम प्रतियोगिताको तयारी तथा व्यवस्थापनलाई अपुग हुने उनको भनाइ छ । परिषद्ले सामाजिक विकास मन्त्रालयमार्फत प्रदेश सरकारसमक्ष एक करोड २१ लाख बजेट माग गरेको छ । तयारीका लागि अधिकांश खेलको प्रशिक्षण सुर्खेतमै हुने छ । पदक जित्न सक्ने खालका खेलाडीलाई मात्रै बन्द प्रशिक्षण राख्ने गरी तयारी गरिएको उपाध्यक्ष हमालको भनाइ छ ।प्रदेशका विभिन्न जिल्लामा पनि खेल प्रशिक्षण हुनेछ । महिला र पुरुष भलिबलका खेल कालीकोट जिल्ला खेलकुद विकास समितिमा हुनेछ । त्यसका लागि १० वटै जिल्लाका खेलाडी कालिकोट जानेछन् । दसौं राष्ट्रिय खेलकुद भने कर्णाली प्रदेशमा हुँदै छ । सोही प्रतियोगिताको तयारीस्वरुप एक अर्ब ५९ करोड ४७ लाख रुपैयाँको लगानीमा वीरेन्द्रनगरमा अन्तर्राष्ट्रिय मापदण्डको रंगशाला निर्माणको कामलाई तीव्रता दिइएको छ । वीरेन्द्रनगर८ मा निर्माणाधीन रंगशाला २०८१ जेठ ११ गतेभित्र सम्पन्न गरेर प्रदेश सरकारलाई हस्तान्तरण गर्नुपर्नेछ । रंगशाला निर्माणका लागि एमएसीजीएसएल ज्वाइन्टभेन्चर कान्तिपथ काठमाडौंसँग सम्झौता भएको छ । नवौं राष्ट्रिय खेलकुद समापनमा राष्ट्रिय खेलकुदको झन्डा पोखराबाट सिधै कर्णाली ल्याइने परिषद्ले जनाएको छ ।

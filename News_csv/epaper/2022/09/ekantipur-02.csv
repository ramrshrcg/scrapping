शीर्षक,विवरण
कान्तिपुर ग्राहक योजना आजदेखि,"काठमाडौ (कास) कान्तिपुर पब्लिकेसन्सले शुक्रबारदेखि ग्राहक विशेष योजना सुरु गरेको छ । यस सब्स्क्राइब एन्ड ड्राइभ रिलोडेड विशेष योजनामा कान्तिपुर दैनिक र द काठमान्डु पोस्टका नयाँ ग्राहक बन्ने र नवीकरण गर्नेमध्येबाट एक भाग्यशालीलाई लक्की ड्रमार्फत बम्पर उपहार किया सोनेट कार प्रदान गरिने छ । यस्तै हरेक महिना सेग्वय इलेक्ट्रिक स्कुटर र हरेक साता ४३ इन्चको स्मार्ट एलईडी टीभी दिइनेछ । पाँच महिनासम्म सञ्चालन हुने यस योजनामा सबै ग्राहकले शिखर इन्स्योरेन्सबाट ५ लाख रुपैयाँको दुर्घटना बिमा सुविधा पाउनेछन् । शिखर इन्स्योरेन्सबाटै स्वास्थ्य बिमामा ७ सय ५० रुपैयाँ छुटको सुविधा पनि हुनेछ ।पब्लिकेसन्सका बिक्रीवितरण विभाग प्रमुख मनोज बस्नेतका अनुसार ग्राहक बनेबापत कुपन स्क्र्याच गरी २ सय ५० रुपैयाँदेखि ३ हजार ४ सय रुपैयाँसम्म हातहातै नगद छुट पनि पाउन सकिनेछ । ग्राहक अवधि नसकिएकाहरू पनि समयावधि थपेर यो योजनामा सहभागी हुन सक्नेछन् । देशभर उत्सवका रूपमा हामी ग्राहक योजना सञ्चालन गर्न लागिरहेका छौं, उनले भने, यसका लागि कान्तिपुर टोली घरघर, टोलटोलमा आउनेछन् ।"
'ओलीलाई हात जोडेर भनेको थिएँ पाँचै जनालाई महाभियोग ल्याइदिनुस्,"(काठमाडौं)निलम्बित प्रधानन्यायाधीश चोलेन्द्रशमशेर जबराले महाभियोगको प्रतिवाद गर्ने क्रममा आफैंमाथि थप अनुसन्धान गर्नुपर्ने विषय खोलेका छन् । सर्वोच्च न्यायालयको नेतृत्व गर्ने क्षमतादेखि व्यक्तिगत लाभहानिका आधारमा फैसला दिने गरेका विषयमा सांसदहरूले सोधेका प्रश्नलाई जबराका जवाफले झन् गम्भीर बनाएका छन् । जबराले आफैंमाथि प्रश्न उठ्ने विषय पहिलो दिनको बयानमा पनि राखेका थिए । उनले प्रधानमन्त्री केपी शर्मा ओलीले दोस्रो पटक प्रतिनिधिसभा विघटन गरेपछि परेको रिटको सुनुवाइ गर्न आफूले चाहेजस्तो इजलास गठन गर्न नपाएको प्रसंग मात्र निकालेनन्, यसबाट शालीन र दूरदर्शी ओलीमाथि अन्याय भएको पनि बताए । २०७८ जेठ ७ मा प्रतिनिधिसभा विघटन भएपछि परेको रिटमा सुनुवाइ गर्न प्रधानन्यायाधीश जबराले वरिष्ठ न्यायाधीश मीरा खड्का र ईश्वरप्रसाद खतिवडालाई बाहिर राखेका थिए । तर, वरिष्ठताको पछिल्लो पंक्तिमा रहेका न्यायाधीशहरू तेजबहादुर केसी र बमकुमार श्रेष्ठलाई राखिएपछि अधिवक्ता र सहकर्मी न्यायाधीशहरूले नै विरोध गरेका थिए । यही प्रसंग स्मरण गर्दै जबराले समितिमा भने, बहस गर्नु हुने वकिलहरूले प्रश्न उठाउनुभयो । दुई न्यायाधीश (केसी र श्रेष्ठ) ले हेर्न मिल्दैन भन्नुभयो । दुई न्यायाधीशलाई राख्यो भने उहाँहरू (दीपककुमार कार्की र आनन्दमोहन भट्टराई) नबस्ने, मलाई द्विविधा भयो । यत्रो संसद्को विषयवस्तु छ । अब तपार्इंहरूले भनेजस्तै गरेर बसौं न त, निर्णय त आआफ्नो हो भनेर मीरा खड्का र मिस्टर ईश्वरप्रसाद खतिवडालाई राखेर गठन गरियो ।वरिष्ठता मिचेर गठन गरिएको इजलास पुनर्गठन भएपछि सुनुवाइ सुसञ्चालन भएको थियो । तर, यो पुनर्गठनले आफूलाई दुःख लागेको मात्र होइन, इजलासमा बसेका पाँचै जना न्यायाधीशमाथि महाभियोग ल्याउन तत्कालीन प्रधानमन्त्री केपी शर्मा ओलीलाई हात जोडेर आग्रह गरेको खुलासा पनि उनी आफैंले गरे । पानी पिउँदै उनले भने, मेराविरुद्ध महाभियोग आइसकेपछि त झसंग भएँ, हाम्रो तत्कालीन प्रधानमन्त्री, नेकपा एमालेका अध्यक्ष केपी शर्मा ओलीजी त अति शालीन, अति दूरगामी नेता हुनुहुँदो रहेछ । उहाँलाई त यो सबै थाहा थियो, जानकारी थियो । तर, यस्तो बदमासी गर्ने न्यायाधीशहरूलाई पनि महाभियोग ल्याउनुभएन । मैले त हात जोडेको थिएँ (हात जोडेर देखाउँदै) हजुर भएन यो त, गल्ती नै भयो । (सुनुवाइमा) बस्छु भनेको न्यायाधीशलाई राख्न सकिएन । बस्दैन भनेको न्यायाधीशलाई राख्नुपर्ने अवस्था भयो । मलाई त दुःख लागेको छ । (महाभियोग) ल्याइदिँदा पाँचै जनालाई ल्याइदिए हुन्छ भनेको थिएँ । तर, उहाँले ल्याउनुभएन ।त्यतिमात्र होइन, प्रधानन्यायाधीशका रूपमा संवैधानिक इजलासको नेतृत्व गरेर आफैंसमेतले हस्ताक्षर गरेर दिएको पुनःस्थापनाको फैसलामा कैफियत भएको पनि उनको भनाइ छ । जनताका ९९ प्रतिशत मुद्दाको फैसलामा पटक्कै पनि कमजोरी छैन । दुई मुद्दामा अहिले पनि सपनाजस्तो भइरहेको छ । पत्रपत्रिका, सडक, न्यायाधीशदेखि बार सबै कब्जा गरेर भएको फैसलाका विषयमा मैले केही पनि भन्दिनँ । त्यस्ता विषयमा भएका फैसलामा केही पनि भन्दिनँ ।दोस्रो दिनको बयानमा पनि जबराले अधिकांश राजनीतिक मुद्दाका फैसला संविधान, कानुन, नियमभन्दा बाहिरको प्रभावबाट गरिएको बताए । सांसद कृष्णभक्त पोखरेलको प्रश्न थियो, कार्यपालिका, व्यवस्थापिका र न्यायपालिकाबीच शक्ति सन्तुलन मिलाउन प्रधानन्यायाधीशको कुर्सीमा बसेका तपाईंले बहकिएर दलका सांसदलाई ह्वीप नलाग्ने निर्णय किन गरेको ? त्यो फैसला दिलदेखि नै गरेको हो कि सहमति हो ? जबराको जवाफ थियो, त्यो फैसला गर्ने परिस्थिति निर्माण गरिएको हो । हिजो नै त्यसबारे बोलिसकेकाले दोहोर्याउन आवश्यक देख्दिनँ ।यस्तै प्रसंगमा बुधबार उनले भनेका थिए, मेरै नेतृत्वको इजलासले गरेको परमादेशको आदेशबाट यो गठबन्धनको सरकार बनेको छ । त्यो आदेश गलत थियो भने के यो सरकार ठीक भयो त ? त्यो आदेश ठीक थियो भने महाभियोग लगाउनुपर्यो किन ? त्यस्तै आफूसँग असन्तुष्ट सहकर्मी न्यायाधीशहरूले इजलास बहिष्कार गरेको विषयमा उनको भनाइ थियो, निवेदनकर्ताहरू (देउवा, दाहाल र नेपाललगायत १४६ सांसद) का तर्फबाट न्यायाधीशहरूलाई म्यानुपुलेट (प्रभावित) गरियो । उनीहरूलाई प्रधानन्यायाधीश बनाउँछु भनेर आश्वासन दिएर मेराविरुद्धमा यो स्थिति सिर्जना गरियो ।सांसद विष्णु पौडेलले सोधे, परिस्थितिको प्रभाव फैसलामा परेको भन्ने कुरा यहाँले प्रकारान्तरले स्वीकार गर्नुभएको छ । परिस्थितिको प्रभावमा परेर हुने फैसला स्वतन्त्र, निष्पक्ष र जवाफदेहीपूर्ण हुन्छ त ? हाम्रो संविधानको भावनासँग मेल खान्छ ? जवाफमा जबराले कानुनी भाषा बुझाउन गाह्रो हुने बताए । (प्रतिनिधिसभा पुनःस्थापनाको फैसलामा) मैले हस्ताक्षर गरेको छु । जिम्मेवारी लिएको छु । तर, त्यस पछाडिका घटनाहरूले यो कुरामा गम्भीर रूपमा प्रभाव पार्ने कामहरू भएको हो भन्ने कुरा पत्रपत्रिका, नागरिक समाजदेखि सबै कुरा र प्रत्यक्ष रूपमा आयो । इमेलदेखि लिएर सबै कुरा आयो । त्यसकारण त्यो फैसलामा प्रश्न उठ्यो । मैले यत्ति हिजो पनि र आज पनि प्रस्ट गर्न चाहें ।सर्वोच्चले एमाले र माओवादी केन्द्र ब्युँताएको प्रसंगमा मीन विश्वकर्माले मागभन्दा फरक आदेश किन दिएको भनेर प्रश्न गर्दा जबराले सर्वोच्चलाई प्राप्त असीमित अधिकार प्रयोग भएको बताए । नेकपा विघटन गर्ने फैसला पुनरावलोकन गर्न परेको रिट पनि आफैंले खारेज गरिदिएको स्मरण गर्दै उनले भने, मसहितको इजलासले पुनरावलोकन गर्न नपर्ने भन्ने निर्णय गरेका छौं । यो मुद्दा रिटको माध्यमबाट आएको हो । रिटमा सर्वोच्च अदालतलाई असाधारण अधिकार दिएको छ । निवेदकले मागे पनि नमागे पनि संविधान र कानुनको कार्यान्वयनमा त्रुटि छ भने बदर हुन्छ । र, त्यही किसिमको आदेश हुन्छ, उनले भने । भ्रष्टाचारको मुद्दा लागेका अख्तियारका तत्कालीन आयुक्त दीप बस्न्यातको मुद्दाको सेटिङ भएको भन्ने प्रश्नमा पनि उनले तार्किक जवाफ दिएनन् । यो प्रसंगमा सांसद मीन विश्वकर्मा र जबराबीच लामो सवालजवाफ चल्यो । ललिता निवासको मुद्दा फैसला गर्न लागेको थिएँ, त्यसैले महाभियोग प्रस्ताव आएको हुन सक्छ भनेर जवाफ दिनुभयो । तर, त्यसैसँग सम्बन्धित दीप बस्न्यात रहेको मुद्दा सुरुमा आफ्नो इजलासमा राख्नुभयो, पुर्पक्ष खुलाउनका लागि । फेरि २०७७ फागुन ७ मा हरिकृष्ण कार्कीको इजलास तोक्नुभयो । फेरि भन्नुभयो, तपाईंले हेर्न मिल्दैन, नाता पर्छ । फेरि २०७७ चैत ६ मा कार्कीलाई नै पेसी तोकिदिनुभयो । फेरि भन्नुभयो, हेर्न मिल्दैन । त्यसपछि २०७७ चैत १३ मा प्रकाशमानसिंह राउतको इजलासमा तोक्नुभयो, तपाईंले पनि हेर्न मिल्दैन भन्नुभयो । आफैं तोक्ने अनि फेरि सार्ने ? अन्तिममा गएर आफ्नै इजलासमा राख्नुभयो र फेरि सार्नॅभयो, विश्वकर्माको प्रश्न थियो, आफैं इजलासमा राखेपछि फेरि राणाको जग्गा रहेछ, म पनि राणा भएकाले ललिता निवास त्यसैले हेर्न मिल्दैन भन्नुभयो । लगातार बार्गेनिङ गरेको ? लामो समयसम्म न्यायाधीशहरूलाई अलमल्याएको होइन ? मैले पेसी तोक्ने हो । तोकेपछि हटाउने मैले होइन । जुन न्यायाधीशमा पेसी तोकेको छ, उसले आफ्नो नाता सरोकारभित्रको छ भने हेर्न मिल्दैन भन्ने ऐनको व्यवस्था छ । त्यसकारण हरिकृष्ण कार्कीको इजलासमा पेस हुँदा हेर्न मिल्दैन भन्नुभएको हो । प्रकाशमानसिंह राउतले पनि हेर्न नमिल्ने गरी आदेश गर्नुभएको होला । मैले नै आफैंले लम्ब्याएको होइन, यो होइन, यो हुनै सक्दैन । लामो सवालजवाफ चले पनि उनले हरिकृष्ण कार्कीको इजलासमा दुई पटक किन तोके, आफैंले आफैंलाई तोकेर सुनुवाइको दिन नाता पर्ने रहेछ भनेर किन भने भन्ने प्रश्नको जवाफ दिएनन् । सांसद शिवमाया तुम्बाहाङ्फेले गरेको भ्रष्टाचारको मुद्दासम्बन्धी प्रश्नमा भने जबराले आफूसँग जवाफ नभएको बताए । यहाँले जवाफ दिने क्रममा मैले कहाँ भ्रष्टाचार गरेको छु र भन्नुभएको छ । तर बारका पूर्वअध्यक्ष शम्भु थापाले इम्बोस्ड नम्बरसँग जोडिएको मुद्दामा फैसला गर्दा घूस खाएर सदर गरियो भन्नुभएको छ, यहाँको भनाइ के छ ? तुम्बाहाङ्फेको प्रश्नमा जबराको जवाफ थियो, यसमा केही छैन ।प्रतिनिधिसभाको महाभियोग सिफारिस समितिमा बयानका लागि दोस्रो दिन बिहीबार उपस्थित जबराले आफ्नै इजलासबाट मुद्दा जितेका व्यक्ति कार्यकारी प्रमुख रहेको बैंकबाट ऋण लिएको विषयदेखि नेकपालाई विभाजन गरी एकतापूर्वको अवस्थामा पुर्याएको र पुनरावलोकनका लागि आएको निवेदन अस्वीकार गरेको सम्मका प्रश्नमा आफैंमाथि प्रश्न उठ्ने जवाफ दिएका हुन् ।प्राइम कमर्सियल बैंकका कार्यकारी निर्देशक पदमा बहाल रहने भनेर आफ्नै इजलासबाट आदेश जारी गरेको केही समयपछि सोही बैंकबाट ठूलो धनराशि ऋण लिएको पनि उनले स्विकारे । फैसला र ऋण लिने कार्यबीचको अवधि छोटो किन भयो भन्ने सांसद यशोदा गुरुङ सुवेदीको प्रश्नको जवाफमा जबराले भने, मैले आफ्नो घरजग्गा, जमिन राखेर ऋण लिएको हो । त्यो मेरो आफूलाई आवश्यकता परेर लिने र दिने हो । घर व्यवहार चलाउन ऋण लिएको हो । त्यो मुद्दासँग यो सरोकार छैन । कार्यक्षमता र न्यायिक विचलनको प्रश्न उठाएर राजीनामाको माग उठेपछि पद त्याग गर्न तयार भएको र त्यसका लागि प्रश्न उठेका अरू न्यायाधीशले पनि पद छोड्न तयार हुनुपर्ने सर्त राखेको पनि जबराले खुलासा गरे । सर्वोच्च अदालतका न्यायाधीश र बारमा के गर्दा न्यायालय शुद्धतातर्फ जान्छ भन्ने लालबाबु पण्डितको प्रश्नको जवाफमा उनले भने, सबै न्यायाधीशहरू आएर २०७८ कात्तिक ७ गते अब निकास दिए हुन्छ भन्नुभएको थियो । निकास भनेको के हो भनेर मैले सोधें । राजीनामा दिएर निकास दिए हुन्छ भनेका थिए । के आधार भनें ? ४ बुँदा कि कति बुँदा ल्याउनुभएको थियो । पत्रपत्रिकामा, बारमा कतै पनि मेराविरुद्धमा प्रश्न उठेको आधारबाट राजीनामा दिनुपर्ने हो भने तपार्इंहरूका विषयमा पनि त्यत्तिकै प्रश्न उठेको छ । म नाम लिन्छु तपार्इंहरूको, पत्रिकामा उठेकाको नाम लिन्छु, तपार्इंहरूले पनि दिनुस् । संयुक्त राजीनामा दिऊँ, तपार्इंहरू माथि सही गर्नुस् म तल सही गर्छॅ भनेपछि उहाँहरूको मुख बन्द भयो ।जबराले न्यायपालिकासँगै बारको पनि पुनःसंरचना गर्नुपर्ने र त्यसका लागि उच्चस्तरीय संसदीय छानबिन समिति बनाउनुपर्ने भनाइ राखे । माध्यम जेसुकै होला, राजनीति, पत्रकारिता, नागरिक समाज, न्यायाधीश, प्रधानन्यायाधीश या बारको आफ्नै कारणले होस्, यसलाई पुनःसंरचना गर्नुपर्ने बेला आइसकेको छ, उनले भने, यसमा न्यायिक संरचनालाई मात्रै होइन, बारलाई पनि पुनःसंरचना गर्नुपर्ने बेला आइसकेको छ । उच्चस्तरको संसदीय समिति निर्माण गरेर कारबाही गर्नुपर्ने समय आइसकेको छ ।"
"इन्धन मूल्य घट्दा घटेन, बढ्दा बढ्यो","ती अधिकारीका अनुसार निगम नोक्सानीमा जानुको मुख्य कारण स्वचालित मूल्यमा जान नसक्नु नै हो । अर्थमन्त्री जनार्दन शर्माले कर नघटाउँदा थप समस्या उत्पन्न भएको उनले बताए । प्रधानमन्त्री शेरबहादुर देउवा उपस्थित बैठकमा कर समायोजन गर्ने अर्थमन्त्री शर्माको वाचा दुई महिना बित्दासमेत पूरा भएको छैन, उनले भने । अर्थले कर घटाउने वचन पूरा नगरिदिँदा उपभोक्ता मूल्य बढी भएको निगमले जनाएको छ । ती अधिकारीका अनुसार गत वर्ष निगमको नोक्सानी ५० अर्ब रुपैयाँ थियो । नोक्सानी भएकै कारण आपूर्ति सहज बनाउन सरकारसँग निगमले ७ अर्ब र राष्ट्रिय वाणिज्य बैंकसँग ३ अर्ब ऋण लिएको थियो । सरकारले ५ प्रतिशत ब्याजदरमा ५ वर्षका लागि र वाणिज्य बैंकले ९ प्रतिशतका दरले ३ महिनाका लागि ऋण दिएको हो । यी सबै चुक्ता गर्नुपर्ने दबाब छ, निगमका ती अधिकारीले भने, अर्थले पूर्वाधार करकै शोधभर्ना नदिँदा थप समस्या उत्पन्न भयो । यसअघि निगमले बुढीगण्डकी जलविद्युत् आयोजना (पूर्वाधार कर) का नाममा भन्सार बिन्दुमा उठाउँदै आएको कर घटाइदिन आग्रह गर्दा अर्थले शोधभर्ना दिने निर्णय गरेको थियो ।"
विद्युतीय मतदान कहिले ?,"निर्वाचन आयोगले आगामी निर्वाचनका लागि कागजी मतपत्रमा चिह्न लगाउने विधिलाई नै प्राथमिकता दिएर कागज खरिद प्रक्रिया अघि बढाइसकेको छ । कागज खरिदका लागि पहिलो पटक गरिएको टेन्डर आह्वान अनुमानितभन्दा २० प्रतिशत बढी लागत प्रस्ताव आएपछि आयोगले पुनः टेन्डर खुलाइएको छ । आयोगले साढे आठ टन कागज किन्ने योजना बनाएको छ । ५ सय ३ प्रकारका करिब ८ करोड मतपत्र छाप्न १७ करोड रुपैयाँ खर्च लाग्ने अनुमान गरिएको छ । स्थानीय तहको निर्वाचनमा कागज किन्न मात्रै ११ करोड खर्च भएको थियो । नीति अनुसन्धान प्रतिष्ठानले निर्वाचन व्यवस्थापनमा नेतृत्वदायी भूमिका निर्वाह गरेका पूर्वप्रमुख निर्वाचन आयुक्त, निर्वाचन आयुक्त, उच्च पदस्थ अधिकारी र प्राविधिकको पनि विद्युतीय मतदानको सम्भावनाका बारेमा राय लिएको थियो । अध्ययनमा सहभागी ७८ प्रतिशत विज्ञले पहाड, मधेस र उपत्यकामा विद्युतीय मतदान मेसिनको सफलतापूर्वक प्रयोग भइसकेकाले नेपालमा विद्युतीय मतदान प्रणाली प्रयोगको सम्भावना प्रशस्त रहेको बताएका थिए । १२ प्रतिशत विज्ञले मात्रै नेपालको कमजोर भौतिक पूर्वाधार, निर्वाचन पद्धति, मतदाताको चेतनास्तर, साक्षरताको अवस्थासमेतका कारण विद्युतीय मतदान सम्भावना नरहेको जनाएका थिए । विज्ञहरूले भनेका छन्, विद्युतीय मतदान प्रणाली अपनाउने हो भने पनि पहिले संघीय संसद्का सदस्यको निर्वाचन, त्यसपछि क्रमशः प्रदेश र स्थानीय तहमा जानुपर्छ ।त्रिभुवन विश्वविद्यालय कानुन संकायको स्नातक तहका श्रीचन्द्र साहले ०६४ मा भएको संविधानसभाको निर्वाचन र ०७१ मा भएको अर्को संविधानसभाको उपनिर्वाचनमा प्रयोग भएको विद्युतीय मेसिनका बारेमा शोधपत्र तयार गरेका छन् । शोधपत्रमा विद्युतीय मतदानले मतदाता पहिचान प्रणाली प्रयोग गर्न सकिने, आवश्यक परे छोटो समयमै मतपत्रमा सुधार वा परिवर्तन गर्न सकिने, जनशक्ति कम लाग्ने, अशक्त मतदातालाई सहज हुने, मतपत्रमा सही गरिरहनु नपर्ने, मतदान र मतगणना कार्य छिटो सम्पन्न हुने, मत बदर नहुने, जटिल प्रणालीका निर्वाचनलाई सजिलैसँग सम्पन्न गर्न सकिने, नतिजामा शुद्धता कायम हुने, निष्पक्षता बढ्ने, धाँधली वा त्रुटि नहुने उल्लेख छ ।निर्वाचन आयोगले गठन गरेको उच्चस्तरीय विज्ञ टोलीले समेत विद्युतीय मेसिनबाट मतदान गराउन सुझाव दिएको थियो । स्थानीय निर्वाचनमै विद्युतीय मेसिन प्रयोग गर्न सकिने सञ्चार मन्त्रालयका सहसचिव अनिलकुमार दत्तको संयोजकत्वमा गठन भएको विज्ञ टोलीले आयोगलाई सुझाव दिएको हो । स्थानीय निर्वाचन हुन ८० दिन बाँकी हुँदा कार्यदलले आयोगलाई योजनासहितको प्रतिवेदन बुझाएको थियो । आयोगले चार महिनाअघि गठन गरेको विज्ञ समूहले कानुनी आधार पर्याप्त रहेकाले निर्वाचन खर्च जोगिने भन्दै विद्युतीय मतदानमा जान सिफारिस गरेको थियो । विद्युतीय मतदान मेसिनको प्रयोग गर्न निर्वाचन आयोगको तेस्रो पञ्चवर्षीय रणनीतिक योजना, निर्वाचन आयोग ऐन र स्थानीय तह निर्वाचन ऐनले समेत बाटो खुलाएको छ । १५ वर्षअघि नै विद्युतीय मतदान यन्त्र प्रयोग गरी निर्वाचन सफलतापूर्वक सम्पन्न भइसकेकाले यसलाई निरन्तरता दिनुपर्ने कार्यदलको सुझाव थियो । प्रतिवेदनमा भनिएको छ, मेसिनको प्रयोगबाट कुनै पनि कैफियत नदेखिएको र विश्वको सबैभन्दा ठूलो लोकतन्त्रका रूपमा चिनिएको भारतले समेत विगत ४० वर्षदेखि सफलतापूर्वक ईभीएम (विद्युतीय मतदान मेसिन) प्रयोग गरिरहेकाले मतदान प्रक्रियामा प्रविधिको प्रयोग गरी रूपान्तरकारी परिवर्तन ल्याउन निर्वाचन आयोगले सञ्चालन गर्ने भावी निर्वाचनमा विद्युतीय मतदान यन्त्रको क्रमशः प्रयोगलाई निरन्तरता दिँदै व्यापकता बनाउनुपर्ने देखिन्छ । विद्युतीय मतदान यन्त्रको प्रयोगलाई विश्वसनीय बनाउन विश्वविद्यालयका प्राध्यापकहरू (इलेक्ट्रोनिक्स, कम्प्युटर इन्जिनियर), कर्मचारी, स्वतन्त्र विज्ञ सहभागी प्राविधिक विशेषज्ञ समिति (टीईसी) गठन गर्न कार्यदलले आयोगलाई सुझाव दिएको छ । टीईसीको सिफारिसका आधारमा मेसिनको स्पेसिफिकेसन, प्रमाणीकरण गुणस्तरको जाँच र परीक्षण हुनुपर्ने कार्यदलको सुझाव छ । स्वदेशी विद्युतीय मतदान यन्त्रको प्रयोगमा सहकार्य गर्न कार्यदलले भनेको थियो । विद्युतीय मतदानका लागि मतपेटिकासहितको प्रिन्टर हुने भीभीप्याट मेसिन प्रयोग गर्दा विश्वसनीय हुने कार्यदलको सिफारिस छ । मतदाताले विद्युतीय मेसिनबाट राजनीतिक दलको चुनाव चिह्नमा मतदान गरेपछि कागजी भर्पाई प्रिन्ट गरी मतदाता स्वयंले स्पष्ट देख्ने गरी सँगै रहने बाकसमा खसाल्ने प्रविधि भएको मेसिन प्रयोग गर्न सकिने कार्यदलको सुझाव हो । भारतले पनि सम्पूर्ण निर्वाचनमा भीभीप्याटसहितको विद्युतीय भोटिङ मेसिन प्रयोग गर्दै गरेको छ । विद्युतीय मतदानमा जान आयोगका पदाधिकारी नै एकमत देखिएका छैनन् तर आयोगका पदाधिकारी राजनीतिक दलहरू नै अनिच्छुक रहेको बताउने गरेका छन् । दलहरू भने आयोगले पहल गरे विद्युतीय मतदान मेसिन प्रयोग गर्न तयार रहेको बताउँछन् । हामी विद्युतीय मतदानको पक्षमा छौं । आयोगले यस विषयमा पहल गरे हाम्रो साथ रहन्छ, एमाले निर्वाचन विभागका उपप्रमुख नीरज आचार्यले भने, आयोगले यस विषयमा हामीसँग कुनै पनि छलफल गरेको छैन । कांग्रेसका सचेतक मीन विश्वकर्मा सिस्टम कमान्ड गर्नेले जे पनि गर्न सक्छ भन्ने बुझाइका कारण विद्युतीय मेसिनको प्रयोग हुन नसकेको बताए । कुनै न कुनै दिन मतदान प्रणालीलाई स्मार्ट र व्यवस्थित बनाउन विद्युतीय मेसिन प्रयोग गर्नै पर्छ, उनले भने, मोबाइलबाट पैसा लेनदेन भइरहेको छ । तरकारी पसलेले मोबाइलबाट पैसा पाएकामा विश्वास गरिरहेको छ । हामीले विद्युतीय मतदानमा विश्वास गरिरहेका छैनौं । भरपर्दो र विश्वसनीय प्रविधिमा जानुको विकल्प नभएको उनले बताए । माओवादी केन्द्रका निर्वाचन विभाग प्रमुख लीलामणि पोखरेलले पनि विद्युतीय मतदान मेसिन प्रयोगका बारेमा आयोगले दलसँग छलफल नै नगरेको बताए । निर्वाचन खर्चालु र नतिजा आउन ढिला भएको अवस्थामा विश्वसनीय विद्युतीय मतदान मेसिन प्रयोग गरेर प्रविधि पछ्याउनुपर्ने थियो, उनले भने, निर्वाचन आयोगले पाँच वर्षअघि पनि यस विषयमा चर्चा गरेको थियो । अहिले त कुनै छलफल नै भएन । छलफल भएको भए प्रविधिलाई विश्वसनीय बनाएर लैजान सकिन्थ्यो ।स्थानीय तह निर्वाचनका लागि आयोगका कर्मचारीले विद्युतीय मेसिन खर्च २ करोड रुपैयाँ प्रस्ताव गर्दा आयोगका पदाधिकारीले नै विरोध जनाएका थिए । विद्युतीय मेसिन प्रयोग गर्दा व्यक्तिगत लाभ नहुने भएपछि दलहरूले नमानेको, प्रमाणीकरण नभएको जस्ता समस्या देखाएर आयोगले इच्छा नदेखाएको एक कर्मचारीले बताए । आयोगका प्रवक्ता शालिग्राम पौडेलले भने विद्युतीय मतदानलाई आयोगले प्राथमिकतामै राखेको दाबी गरे । प्रतिनिधिसभा र प्रदेशसभामा विद्युतीय मतदान यन्त्रलाई विश्वसनीय बनाउन सरकारलाई प्रमाणीकरणको व्यवस्था गरिदिन आग्रह गरेको तर कुनै निर्णय नआएपछि प्रक्रिया अघि नबढेको उनले बताए । प्रधानमन्त्री शेरबहादुर देउवालाई निर्वाचनको मिति परामर्श दिन जाँदा स्वदेश वा अन्य देशमा निर्मित विद्युतीय मतदान यन्त्र प्रयोगका लागि प्रमाणीकरणको उपयुक्त व्यवस्था गरिदिन आग्रह गरेको पनि उनले जानकारी दिए । आगामी निर्वाचनमा विद्युतीय मतदान यन्त्रको प्रयोग गर्ने सम्बन्धमा आयोगले सरकारलाई ध्यानाकर्षण गराइसकेको छ, पौडेलले भने ।"
जेलमा रहेका आलम उम्मेदवार सिफारिस,"रौतहट (कास) बम विस्फोटका घाइतेलाई इँटाभट्टामा पोलेको अभियोगमा कारागारमा रहेका रौतहटका सांसद मोहम्मद अफताव आलम आगामी प्रतिनिधिसभा सदस्य निर्वाचनको उम्मेदवारका लागि क्षेत्र नम्बर ४ बाट सर्वसम्मत सिफारिस भएका छन् । कांग्रेसको क्षेत्रीय कार्य समितिले बिहीबार उनलाई सर्वसम्मत सिफारिस गरेको हो । आलम पुर्पक्षका लागि काठमाडौंस्थित नख्खु कारागारमा छन् । रौतहट२ का क्षेत्रीय सभापति शेख फैजुल्लाहले बैठकमा आलमको मात्र नाम आएको बताए । कसैले विरोध, प्रतिवाद गरेनन् । सबैले उनकै नाम सिफारिस गर्न भनेर अनुरोध गरे, उनले भने । आलमको नाम क्षेत्रीय समितिले शुक्रबार जिल्ला कार्य समितिमा पठाउने भएको छ । आलममाथि पहिलो संविधानसभा निर्वाचनको अघिल्लो दिन २०६४ चैत २७ मा विस्फोटक पदार्थ बनाउने क्रममा घाइते भएलाई जिउँदै जलाएको अभियोगमा मुद्दा चलिरहेको छ । आलमले आफूलाई थुनामुक्त गर्न दिएको रिट सर्वोच्च अदालतमा सुनुवाइका लागि पेसी चढ्दै स्थगित हुँदै आएको छ । आलमका छोरा राजिक आलम हालै सम्पन्न स्थानीय तह निर्वाचनमा राजापुर नगरपालिकाको प्रमुखमा निर्वाचित भएका छन् । राजिकले आफ्नो बुबा निर्दोष भएको दाबी गर्दै आएका छन् । एक दिन सत्यको जित हुनेछ । मेरो बुबालाई प्रतिशोध साध्न फसाइयो, उनले भने । राजपुर फरदहवा गाविस४ (हाल राजपुर नगरपालिका४) मा २०१९ सालमा जन्मेका आलमले चार पटक रौतहट२ बाट प्रतिनिधित्व गरिसकेका छन् । काका शेख इद्रिसको प्रेरणाले उनी राजनीतिमा होमिएका हुन् । २०३६ सालमा नेपाल विद्यार्थी संघबाट राजनीति सुरु गरेका आलम २०३९ सालमा नेविसंघको जिल्ला अध्यक्ष र २०४४ मा कांग्रेस रौतहटको कार्यवाहक सभापति भए । २०४२ सालको सत्याग्रह आन्दोलनमा जेलमा परे । २०४५ सालमा कांग्रेसको जिल्ला सभापति बने । त्यसपछि २०४६ सालको जनआन्दोलनमा पुनः जेल बसे । आलमका काका इद्रिसले २०१५ सालको प्रजा परिषद्मा चुनाव जितेका थिए । कांग्रेसका पुराना नेतामध्ये इद्रिस पनि एक हुन् । इद्रिसको मृत्युपछि २०५१ सालको उपनिर्वाचनमा आलम पहिलोपटक संसदीय निर्वाचनमा विजयी भए । तत्कालीन प्रधानमन्त्री सूर्यबहादुर थापा नेतृत्वको सरकारमा उनी २०५४ सालमा श्रम सहायकमन्त्री भए । २०५५ सालमा कांग्रेसका तत्कालीन गिरिजाप्रसाद कोइराला नेतृत्वको सरकारमा आलम वन सहायकमन्त्री भए । त्यही बेला एमालेका जिल्ला नेता जयप्रकाश कौशललाई अपहरण गरेको घटनामा आलम मुछिए । २०५६ सालको संसदीय निर्वाचनमा आलम पुनः निर्वाचित भए । कांग्रेसका तत्कालीन नेता कृष्णप्रसाद भट्टराई नेतृत्वको सरकारमा स्थानीय विकास राज्यमन्त्री भए । त्यसपछि बनेको गिरिजाप्रसाद कोइराला नेतृत्वको सरकारमा उनी भूमि सुधारमन्त्री बने । २०६४ सालको पहिलो संविधानसभा निर्वाचनमा पनि आलम कांग्रेसका तर्फबाट सभासदमा निर्वाचित भए । उनी तत्कालीन एमालेका नेता माधवकुमार नेपाल नेतृत्वको सरकारमा श्रम तथा यातायातमन्त्री बने । २०६७ सालमा बाराका कांग्रेस नेता फरमुल्लाह मन्सुरलाई पछि पार्दै पार्टीको केन्द्रीय सदस्य बने । आलम २०७० को संविधानसभा निर्वाचनमा भने आफ्नै भान्जा मुस्ताक राजासित पराजित भए । २०७४ मा संसदीय निर्वाचनमा विजयी भए ।"
सत्यनिरूपण विधेयकमा दर्जन संशोधन प्रस्ताव,"काठमाडौं (कास) सरकारले संसद्मा पेस गरेको बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग ऐन, २०७१ लाई संशोधन गर्न बनेको विधेयकमाथि दर्जनभन्दा बढी संशोधन प्रस्ताव परेका छन् । बिहीबार एमाले सांसदहरू कृष्णभक्त पोखरेल, नारायणप्रसाद खतिवडा, शिवमाया तुम्बाहाम्फे, शान्तिमाया पाख्रिन र तुल्सी थापाले हत्या, यौनजन्य हिंसा, अपहरण तथा शरीर बन्धकलाई गम्भीर मानवअधिकारको उल्लंघन भनी परिभाषित गर्नुपर्ने भनी एकै व्यहोराको फरकफरक संशोधन प्रस्ताव संसद् सचिवालयमा पेस गरेका छन् । माओवादी सांसदले विधेयकको आममाफी दिने पक्षमा र एमाले सांसदले विपक्षमा संशोधन पेस गरेका छन् । हत्या, अपहरण, यौनजन्य हिंसालगायतका घटनाका दोषीलाई आममाफी दिने प्रावधानको विपक्षमा एमालेका सांसदहरू उभिएका छन् भने उक्त प्रावधान ठीक छ भन्नेमा माओवादी सांसदहरू देखिएका छन् । सरकारले पेस गरेको विधेयकमा द्वन्द्वकालमा भएका घटनालाई मानवअधिकारको उल्लंघन र मानवअधिकारको गम्भीर उल्लंघन भनी दुई भागमा वर्गीकरण गर्ने गरी परिभाषित गरिएको छ । विशेष अदालतको फैसला अन्तिम हुने प्रावधानमा पनि एमाले सांसदले संशोधन पेस गर्दै सर्वोच्च अदालतमा पुनरावेदन लाग्ने प्रावधान राख्न प्रस्ताव गरेका छन् । माओवादी सांसदहरू यस मामिलामा पनि मौन छन् । एमाले सांसद पाख्रिनको संशोधनमा संविधानको धारा १५२ अनुसार न्यायपरिषद्को सिफारिसमा विशिष्टीकृत अदालत न्यायालयले मात्रै गठन गर्न सक्ने भएकाले विधेयकमा त्यसअनुसार संशोधन गर्नुपर्ने उल्लेख छ । नेमकिपाका प्रेम सुवालले पनि आममाफीको विपक्षमा संशोधन प्रस्ताव दर्ता गराएका छन् । उनले द्वन्द्वकालमा भएका सबै घटनालाई मानवअधिकारको गम्भीर उल्लंघन भनी परिभाषित गर्नुपर्ने प्रस्ताव गरेका छन् । माओवादी सांसदहरू अमृता थापा, रेखा शर्मा, यशोदा गुरुङ, दुर्गाकुमारी विश्वकर्मा, हरिराज अधिकारी र अञ्जना विशंखेले भने सामूहिक रूपमा संशोधन प्रस्ताव दर्ता गर्दै परिपूरणका अधिकारहरूमा केही प्रावधान थप गर्न सुझाएका छन् । कांग्रेसका तर्फबाट गगनको मात्रै संशोधन प्रस्ताव परेको छ ।"
काठमाडौं फन पार्कले तिर्यो २० लाख कर,"(काठमाडौं)काठमाडौं फन पार्कले महानगरपालिकालाई लामो समयदेखिको बक्यौता रहेको मनोरञ्जन र व्यवसाय करबापत्को करिब २० लाख रूपैयाँ बुझाएको छ । पार्कले २०७२ सालदेखि मनोरञ्जन कर तिरेको थिएन । पार्कले मनोरञ्जन करबापत बिहीबार १७ लाख ३६ हजार रुपैयाँ बुझाएको हो । महानगरको राजस्व विभागले बुधबार फन पार्कलाई २४ घण्टाभित्र तिर्न बाँकी रहेको कर फर्छ्योट गर्न पत्र काटेको थियो । महानगरको अल्टिमेटमपछि फन पार्कले बिहीबार मनोरञ्जन करबापतको बक्यौता रकम बुझाएको हो । महानगरको राजस्व विभाग प्रमुख शिवराज अधिकारीले फन पार्कले एकतर्फी रूपमा मूल्यांकन गरेर रकम बुझाएको बताए । फन पार्कले सेल्फ डिक्लरेसन गरेर १७ लाख ३६ हजार रुपैयाँ मनोरञ्जन कर बुझाएको छ । यसलाई प्रमाणित गर्न बाँकी नै छ । फरक देखियो भने जरिवाना हुन्छ, उनले भने । यस्तै, पार्कले व्यवसाय करबापत २ लाख ६१ रुपैयाँ पनि दाखिला गरेको छ । बहाल कर भनेर नबुझाएको उनले बताए । समाज कल्याण परिषद्को जमिनमा व्यवसाय सञ्चालन गरिरहेकाले कति भाडामा सम्झौता भएको भन्ने खुलेपछि मात्रै बहाल कर तिराइने छ, उनले भने ।उनका अनुसार फन पार्कले मासिक रूपमा बुझाउनुपर्ने ५ लाख ५५ हजार रुपैयाँ भाडाको १० प्रतिशत बहाल कर परिषद्ले तिनुपर्ने हुन्छ । तर, परिषद्ले २०६९ सालदेखि महानगरलाई बहाल कर बुझाएको छैन । २०६९ देखि २०७३ सालसम्म २ प्रतिशत र २०७३ यता १० प्रतिशतका दरले बहाल कर तिर्नुपर्ने उनले स्पष्ट पारे । महानगरले निकालेको मोटामोटी हिसाबमा परिषद्ले बहाल कर मात्रै ४५ लाख रुपैयाँभन्दा बढी तिर्नुपर्ने देखिएको छ । जग्गा सम्झौता र कति रुपैयाँमा भाडामा जमिन दिएको बारे बुझ्नका लागि महानगरले समाज कल्याण परिषदलाई बिहीबार पत्र पठाएको छ । परिषद्ले जवाफ फर्काएपछि पार्कले तिर्नुपर्ने बहाल करको रकम पनि थाहा हुने विभागले जनाएको छ ।यसैबीच, महानगरले त्रिपुरेश्वरस्थित वर्ल्ड ट्रेड सेन्टरमा राखिएको डिजिटल बोर्ड बन्द गराएको छ । ८ सय स्क्वायर फिटको होडिङ बोर्ड राख्न स्वीकृति दिइएकोमा १६ सय स्क्वायर फिटभन्दा बढी क्षेत्रफल ओगटेकाले बन्द गर्न लगाइएको महानगर प्रहरी प्रमुख राजुनाथ पाण्डेले बताए ।"
"बजार अनुगमन चाडपर्व केन्द्रित, अरू बेला बेवास्ता","(धादिङ)दैनिक उपभोग्य वस्तुको मूल्य अकासिएको छ । राजमार्गकेन्द्रित होटल व्यवसायले मूल्यमा मनोमानी गरिरहेका छन् । खाद्यान्नमा मिसावट र उपभोक्ता ठगी हुने गुनासो बारम्बार आइरहेका छन् । तर, अनुगमन र कारबाहीको जिम्मेवारी पाएका सरोकारवाला निकाय भने दसैंतिहार नजिकिएपछि मात्रै बजार अनुगमनमा सक्रिय देखिन थालेका छन् । विशेषगरी दसैं, तिहार, छठजस्ता ठूला चाडपर्वको मुखमा मात्र अनुगमन हुने र त्यसपछि वर्षैभर निष्क्रिय रहने क्रम यस वर्ष पनि दोहोरिएको हो ।अहिले जिल्ला प्रशासन कार्यालय धादिङको टोलीले राजमार्ग क्षेत्रमा सञ्चालित होटल तथा खाजाघरको अनुगमन गरिरहेको छ । बिहीबार पृथ्वी राजमार्ग किनारमा सञ्चालित १८ वटा होटल तथा खाजाघरको अनुगमन गर्दा उपभोक्ता हितविपरित गरेको भेटिएपछि ११ वटा होटललाई कारबाही गरेको कार्यालयले जनाएको छ । जिल्लाका विभिन्न स्थानमा अखाद्य वस्तुको बिक्री भएको, तोकिएको मूल्यभन्दा बढी रकम लिएको र सरसफाइमा ध्यान नदिएको भन्ने गुनासोका आधारमा प्रशासन कार्यालय, घरेलु कार्यालयलगायतले बजार अनुगमनलाई तीव्रता दिएको जनाएका छन् ।मुख्यगरी पृथ्वी राजमार्ग किनारमा सञ्चालित होटलहरूले खाना, खाजाको मूल्य अत्यधिक लिने गरेको गुनासो यात्रुहरूले सधैंजसो गर्दै आइरहेकै हुन्छन् । बढी नै मूल्य तिरे पनि स्वच्छ, ताजा र गुणस्तरीय खाना खान नपाएको गुनासोसमेत सुनिन्छ । होटल व्यवसायीको मनपरी बढ्दै गएको आवाज आइरहे पनि अरुबेला सरोकारवालाको त्यसमा खासै चासो रहने गरेको देखिँदैन । चाडर्वकै मुखमा मात्र अनुगमन किन त ? घरेलु तथा साना उद्योग कार्यालय धादिङका प्रमुख मेघनाथ गौतम भन्छन्, राजमार्गका होटल र आसपासका किराना पसलले बढी मूल्य लिने गरेको सूचनाका आधारमा अनुगमन गरेका हौं । जहिले गुनासो सुनिन्छ, अनुगमन त्यसैबेला नै हुने गरेको छ ।उनका अनुसार अनुगमनका क्रममा गल्छी गाउँपालिका७ भल्टारमा रहेको जुनतारा रेस्टुरेन्ट एन्ड लज र न्यू लुम्बिनी होटललाई १०१० हजार रूपैयाँ जरिवाना तिराइएको छ । थाक्रे गाउँपालिका२ स्थित न्यु काष्ठमण्डप होटललाई १५ हजार र होटल हिराचन एन्ड रेस्टुरेन्टलाई ५ हजार, धुनीवेशी नगरपालिका८ खानीखोलामा रहेको आरपी कोल्ड स्टोर एन्ड खाजा घरलाई २० हजार, मच्छिन्द्र स्टाफ होटललाई ५ हजार रूपैयाँ जरिवाना तोकिएको छ ।यसैगरी, बेनीघाट रोराङ गाउँपालिका३ सलाङघाटमा रहेको सफल होटललाई १० हजार, चितवन स्टाफ होटललाई २० हजार, वडा७ खटौटी खोलामा रहेको नेपाल माइक्रो खाना एन्ड खाजा घरलाई १० हजार, खोस्टेस्थित युनिक हाइवे होटललाई १० हजार र वडा५ विशालटारमा रहेको बूढीगण्डकी हाइवे रेस्टुरेन्टलाई ५ हजार रूपैयाँ जरिवाना गरिएको छ ।अनुगमनका क्रममा करिब १२ हजार ८ सय रूपैयाँ बराबरको म्याद गुज्रेकासडेगलेका सामग्री बरामद गरी नष्ट गरेको समेत घरेलु कार्यालयले जनाएको छ । कारबाहीमा परेका होटलहरूले निर्धारित मूल्यभन्दा बढी रकम लिएको, सरसफाइमा ध्यान नदिएको पाइएकाले जरिवाना तिराइएको प्रशासन कार्यालयको भनाइ छ । उपभोक्तालाई सचेत बन्न र गुनासो गर्ने बानी बसाल्न पनि जिल्ला अनुगमन टोलीले आम उपभोक्तामाझ आग्रह पनि गरेको छ ।प्रमुख जिल्ला अधिकारी कृष्णप्रसाद लम्सालले उपभोक्ताको हितका लागि सदैव प्रशासनको ध्यान जाने दाबी गरे । राजमार्ग क्षेत्रमा सञ्चालित होटल, पसलहरूले उपभोक्तालाई ठग्ने, सरसफाइमा देखिएको गम्भीर लापरबाही, मूल्य र गुणस्तरमा देखिएको कालोबजारीविरुद्ध अनुगमन कार्यलाई तीव्रता दिएका हौं, उनले भने, चाडपर्वको समयमा उपभोक्ताहरूले दैनिक उपभोग्य सामान किन्दा कोही पनि नठगिऊन् भन्ने उद्देश्यले अनुगमनलाई तीव्र पारिएको हो ।चाडपर्वका बेला अनुगमन गर्ने तर अरुबेला नदेखे झैं गर्ने प्रवृत्तिले त्यस्ता व्यवसायीलाई झन् बल मिल्ने गरेको बताउँछन्, धादिङबेसीका नवीन श्रेष्ठ । राजमार्ग आसपासका होटलमा गाडी रोक्छन् । प्यास लाग्छ पानी खानै पर्यो । २० रूपैयाँको बोतललाई ३५ रूपैयाँ लिन्छन् । प्याकेटमै लेखिएको ४० रूपैयाँको कुरकुरेलाई ७० रूपैयाँ लिन्छन् । खाना खाजामा पनि उस्तै महँगी छ, उनले गुनासो गरे, अनुगमन वर्षभरि नै नगरेसम्म अवस्था फेरिनेवाला छैन । मिसावट गर्ने, गुणस्तरहीन वस्तु बेच्नेलाई जेल सजायसम्मको कानुनी व्यवस्था भए पनि व्यवहारमा लागू हुन नसक्दा अनुगमन र जरिवाना केवल देखाउने दाँत मात्र भएको उनको ठहर छ ।"
"महाभियोग ब्रह्मास्त्र हो, हिलो छ्यापाछ्यापको तमासा नगर","महाभियोग प्रस्ताव दर्ता भएको ६ महिनापछि मात्र प्रतिनिधिसभाको महाभियोग सिफारिस समितिले निलम्बित प्रधानन्यायाधीश चोलेन्द्रशमशेर जबरासँग बयान लिन त थालेको छ तर न्यायपालिकाका प्रमुखमाथि दागिएको यो ब्रह्मास्त्रलाई तार्किक निष्कर्षमा पुर्याइन्छ कि जानाजान निरस्त गरिन्छ भन्ने संशय यथावत् छ । खासगरी आफूमाथि आइपरेको जिम्मेवारीलाई ६ महिनासम्म बेवास्ता गरेर प्रतिनिधिसभाले कार्यकालको अन्त्यतिर मात्र प्रक्रिया थाल्नु, सत्ता गठबन्धन र प्रमुख प्रतिपक्षीको भूमिका अस्पष्ट देखिनु र जबरा स्वयं समितिसामु आफ्नो प्रतिरक्षा गर्नुको सट्टा प्रतिशोधमा उत्रनुले सुखद संकेत गरेका छैनन् । यसबाट यो प्रस्ताव केवल संसदीय तमासामा सीमित हुने र भविष्यका लागि पनि राजनीतिक तथा संवैधानिक रूपमा नकारात्मक नजिरका रूपमा स्थापित हुने आशंका जीवित छ । हेक्का रहोस्, महाभियोग कसैले कसैप्रति बदला लिने राजनीतिक तुरूप होइन । संवैधानिक दायित्व भएका सीमित उच्च पदस्थहरू कर्तव्यच्युत हुँदा जनप्रतिनिधिमूलक सर्वोच्च थलो संसद्ले प्रयोग गर्न पाउने ब्रह्मास्त्र हो । अपरिहार्य परिवेशमा दुर्लभ उपक्रमका रूपमा मात्र यसको उपयोग हुन्छ । न्यायिक विचलन बढेर न्यायपालिका, लोकतन्त्र र सिंगो राज्य नै अराजक भीडमा परिणत हुने जोखिम बढेका बेला त्यस्तो विशृंखलताबाट देशलाई बचाउने अभीष्टमा मात्र यस्तो अस्त्र प्रयोग हुन्छ । कथं सफल हुन नसकेमा समस्या थप बल्झन सक्ने भएकाले यसको सुरुवात पनि सुविचारित ढंगले हुनु अनिवार्य हुन्छ । अझ न्यायालयका प्रमुखमाथि राज्यको अर्को स्तम्भ संसद्ले लगाउने अभियोग शक्ति सन्तुलन तथा पृथकीकरणका हिसाबले पनि थप संवेदनशील हुन्छ । त्यसैले महाभियोग प्रस्ताव र त्यसमाथि हुने सुनुवाइले न्याय मार्ने होइन, न्याय बचाउने र जगाउने उद्देश्य सुनिश्चित गर्नुपर्छ । यो अमूल्य अस्त्रलाई व्यक्तिगत, दलीय वा सामूहिक इबी साध्न किमार्थ प्रयोग गरिनु हुन्न, गर्न पाइँदैन । यसको समग्र प्रक्रियाले समस्या बढाउने होइन, सम्बोधन गर्ने दायित्व पूरा गर्नुपर्छ । सर्वोच्च अदालतका प्रधानन्यायाधीश चोलेन्द्रशमशेर जबरामाथि महाभियोग प्रस्ताव दर्ता गरेर ६ महिनासम्म कुम्भकर्ण निद्रामा जाने छुट सत्तारूढ गठबन्धनलाई थिएन । न्यायपालिकालाई पथभ्रष्ट बनाउन जबराले जेजस्ता अनैतिक काम गरेका छन् भनिएको छ, त्यो सीमित दल र तिनका सीमित नेताले मात्र जानेर वा बुझेर पुग्ने विषय होइन, सारा देशले छर्लङ्ग थाहा पाउनुपर्छ । न्यायपालिकाको हुर्मत लिएका हुन् भने जबराले ६ महिना घर पुगेर मात्र पुग्ने होइन, उनले देशको संविधान र प्रचलित कानुनअनुसार जवाफदेहिता लिनुपर्छ । तर, आफूले लगाएका अभियोग पुष्टि गर्ने जिम्मेवारी अभियोजन गर्नेहरूले पनि लिनुपर्छ । अभियोग लगाउने तर पुष्टि गर्नु नपर्ने छुट दलका नेता र सांसदहरूलाई कानुनले दिएको छैन, संविधानले त्यस्तो परिकल्पना गरेको छैन । त्यसैले अभियोगपत्रमा हस्ताक्षर गर्ने ९६ सांसदको प्रतिनिधित्व गरेर संसदीय समितिमा बसेका सदस्यहरूले आफ्नातर्फबाट लगाइएका हरेक आरोपलाई सबुतसहित जिम्मेवारीपूर्वक व्यवहार गर्नुपर्छ । स्वयं संसद्को गरिमा जोगाउन पनि महाभियोगको औचित्य पुष्टि हुनुपर्छ ।अभियोग लाग्दैमा अपराध सिद्ध भएको मानिँदैन, त्यसैले सबै अभियुक्तले जस्तै निलम्बित प्रधानन्यायाधीश जबराले पनि आफ्नो प्रतिरक्षा गर्ने पूर्ण हक राख्छन् । तर, प्रतिरक्षाका लागि आधिकारिक तथ्य र तर्क मात्र ग्राह्य हुन्छन्, हिलो छ्याप्ने र अरूको छवि पनि धुमिल बनाउने उद्देश्यबाट प्रेरित हुन पाइँदैन । कानुनले प्रतिरक्षा र प्रतिवादलाई सम्मान गर्छ, प्रतिशोधलाई तिरस्कार । तर, प्रतिरक्षाको अवसरमा जबराले सहकर्मी न्यायाधीशहरू, बारका पदाधिकारी तथा दलका नेताहरूलाई दोषारोपण गरेर पहिलो दिन चार घण्टा बिताए र दोस्रो दिन पनि त्यही शैलीलाई निरन्तरता दिए, उनको यो प्रवृत्तिमाथि पनि गम्भीर प्रश्न उठेको छ । जबराबाहेक सबै न्यायाधीश दूधले नुहाएका हुन् भनेर कसैले दाबी गर्न सक्दैन तर जबराले त्यस्ता आरोप मात्र लगाउन पाउँछन् जसलाई उनले पुष्टि गर्न सकुन् । संसदीय समितिजस्तो सार्वभौम निकायमा बयान दिएर मूल मुद्दालाई विषयान्तर गर्न उनले पाउँदैनन् । हरेक शब्द, शब्दावली र वाक्यको जिम्मेवारी उनले लिनुपर्छ, नैतिक र कानुनी रूपमा पनि । निलम्बित प्रधानन्यायाधीश जबराले प्रतिनिधिसभा पुनःस्थापनाको मुद्दामा आफूसहितको इजलासले दिएको फैसलामाथि पनि तर्कवितर्क गरेर आफ्नै निष्ठामाथि पनि प्रश्न उठाएका छन् । त्यतिमा होइन, उनले प्रतिनिधिसभा पुनःस्थापनाका निवेदनकर्ताहरू (शेरबहादुर देउवा, पुष्पकमल दाहाल र माधवकुमार नेपाल) का तर्फबाट आफ्ना सहकर्मी न्यायाधीशहरूलाई म्यानुपुलेट (प्रभावित) गरिएको र प्रधानन्यायाधीश बनाउँछु भनेर आश्वासन दिइएको गम्भीर आरोप लगाएका छन् । जबराले लगाएको यो आरोपमा तथ्यगत पृष्ठभूमि छ भने सम्बन्धित न्यायाधीश र नेताहरूमाथि पनि छानबिन हुनुपर्छ, उनीहरूलाई पनि जवाफदेह बनाउनुपर्छ । तर, त्यस्तो आरोप पुष्टि गर्ने जिम्मेवारी कम्तीमा पनि जबराले लिनुपर्छ । संसदीय समितिमा उपस्थित भएर हिलो छ्यापेर रमाइलो गर्ने छुट उनलाई छैन, हुनुहुँदैन । यसको प्रमाण उनले पेस गर्न सक्नुपर्छ, नत्र न्यायालय र न्यायाधीशमाथि मानहानि गरेको ठहरिन्छ । न्यायालयभित्र विकृति र बेथितिलाई उत्कर्षमा पुर्याएको भन्दै जबरामाथि महाभियोग लगाइएको हो । न्यायालयमा चरम विशृंखलता भएको बखत न्यायिक प्रणालीलाई थप पथभ्रष्ट हुन नदिने प्रमुख अभिभारा स्वतः संसद्ले स्वीकार गरेको हो । महाभियोग सिफारिस समितिको सुनुवाइ सार्वजनिक प्रहसन होइन, देशलाई विधि विधानमा चलेको छ कि छैन भनेर सम्परीक्षण गर्ने र थितिमा ल्याउने जिम्मेवारी भएको सर्वोच्च निकाय हो । त्यसैले त्यहाँ हुने प्रश्नोत्तर पनि विषयकेन्द्रित र सघन हुनु जरुरी छ । जसरी, गत फागुन १ मा दर्ता गरिएको महाभियोग प्रस्ताव यतिन्जेल संसद्को जानकारीमै नभएको जस्तो गरियो, गत साउन २२ मा सभामुख अग्नि सापकोटाले महाभियोग प्रस्ताव सिफारिस समितिमा पठाएपछि पनि समितिले प्रक्रिया थाल्नै समय लियो, त्यस्तै खेलबाड समितिले गर्न हुन्न, संसद्ले दोहोर्याउन हुन्न । महाभियोगका प्रस्तावकहरू त आफूहरूले लगाएका आरोपका पक्षमा प्रमाण जुटाउन अग्रसर हुनुपर्छ नै, एमाले पनि राजनीतिक दाउपेचको खेलाडी होइन, विधिको रक्षकका रूपमा जिम्मेवार प्रमुख प्रतिपक्ष बन्नुपर्छ, सत्तारूढ दल वा निलम्बित प्रधानन्यायाधीश कसले कहाँ विधि मिच्न खोज्छन्, त्यहाँ खबरदारी गर्नुपर्छ । किनकि यो सत्ता र प्रतिपक्षको जयपराजयको विषय होइन, संविधानको रक्षाको अहम् सवाल हो । यो प्रस्ताव तार्किक निष्कर्षमा नपुगेमा अभियोगपत्रका प्रस्तावक सत्तारूढ दल, संसदीय समिति, प्रमुख प्रतिपक्षी र सिंगो संसद् र संविधानको साख पनि दाउमा पर्नेछ ।"
निलम्बित प्रधानन्यायाधीशको प्रत्यारोप,"निलम्बित प्रधानन्यायाधीश चोलेन्द्रशमशेर जबराले प्रतिनिधिसभाको महाअभियोग सिफारिस समितिमा दिएको बयानले एकै पटक राजनीतिक र न्यायिक क्षेत्रमा ठूलै भूकम्प ल्याइदिएको छ । कहिलेकाहीँ सुधारका लागि पनि पर्दाभित्रका कुरा बाहिर आउनुपर्छ । त्यसले समाज र जनताका लागि भने फाइदै गर्छ । यसर्थ जबराले समितिमा आफूविरुद्धको महाभियोगको खण्डन गर्दै दिएको जवाफले न्यायिक र राजनीतिक पात्र तथा प्रवृत्ति बुझ्न मद्दत गरेको छ । आज न्यायिक क्षेत्रका समस्या सतहमा आइपुगेका छन्, जसको समाधानका उपाय पहिल्याउन सके न्यायिक र राजनीतिक क्षेत्रलाई सुधार्न सकिन्छ । न्याय क्षेत्रको सूधारको थालनी न्याय परिषद्मार्फत गर्न सकिन्छ भने राजनीतिक क्षेत्रको आसन्न चुनावमार्फत । जसरी सर्पको खुट्टा सर्पले मात्र देख्छ भन्ने गरिन्छ, उसै गरी न्यायिक क्षेत्रको विकृत्ति सोही क्षेत्रभित्र रहेर काम गरेको मान्छेले मात्र राम्रोसँग देख्न सक्छ । निश्चय नै, चोलेन्द्र प्रवृत्ति निकै घातक थियो । उनको कार्यकालमा भागबन्डा र सेटिङले सीमा नै नाघेका थिए । संवैधानिक अगंहरूमा जबराले भागै माग्थे । बिचौलियाहरूले न्यायपालिका पूरै कब्जा गरेका थिए । केही महिनाअघि सार्वजनिक भएको न्यायाधीश राजकुमार कोइराला र अधिवक्ता रुद्र पोखरेलबीचको अडियोले पनि बिचौलिया सबै तहमा हावी थिए भन्ने पुष्टि हुन्छ । यस्तो अवस्थालाई चिर्न पनि जबरामाथि महाअभियोग ल्याउनु जरुरी थियो । पात्र जबरा र उनको प्रवत्ति कुनै पनि विधिको शासनका लागि स्वीकार्य थिएन, छैन । तथापि न्यायालयको बदनामी केवल जबराजस्तो एक पात्रका कारण मात्र भएको थिएन, छैन । राजनीतिक भागबन्डाका आधारमा न्यायाधीशहरू नियुक्त हुँदा यस्ता समस्या आएका हुन् । जबराले आफ्ना समकक्षीहरूलाई पनि निकै संगीन आरोप लगाएका छन् । यसबारे पनि छानबिन हुनुपर्छ । गोपाल देवकोटा, जोरपाटी, काठमाडौं प्रतिरक्षा होइन, प्रतिशोधमा उत्रिए जबरा समाचारले निलम्बित प्रधानन्यायाधीश जबराको बयानको मुख्यमुख्य कुरा ल्याएको छ । उनले अन्य न्यायाधीश, बारका अधिवक्ता तथा राजनीतिक दलका नेताहरूप्रति संगीन आरोप लगाएका छन् । आफ्नो प्रतिरक्षाभन्दा पनि प्रतिशोधमा उत्रिएको उनको प्रस्तुतिले देखाउँछ । पछिल्लो समय न्यायपालिका, कार्यपालिका र व्यवस्थापिका शक्ति पृथकीकरणको सिद्धान्तबमोजिम नचलेको महसुस हुन्छ । सर्वोच्च आदलतका प्रधानन्यायाधीशमाथि अनेकन् आरोप लाग्नु र कार्यशैली पनि विवादमा आउनु दुःखद छ । नेकपाको दुईतिहाइ सरकार भएका बेला प्रधानमन्त्री केपी शर्मा ओलीले पटकपटक संसद् विघटन गरे, पछि एमाले फुटपछि माधव नेपाल गुटमाथि कारबाही सम्बन्धमा सर्वोच्चमा निवेदन दिए । प्रतिनिधिसभा सर्वोच्च आदलतबाट पुनःस्थापित भएपछि प्रधानन्यायाधीशलाई थप विवादित बनाइएको पक्कै हो । त्यतिबेला जबरामाथि संगीन आरोपहरू लागेका थिए । रञ्जन कोइरालाको कैद माफी, मुद्दा फौसलामा आर्थिक चलखेल, संवैधानिक सुनुवाइमा रोक लगाउनेजस्ता अन्य आरोप पनि लगाइयो । आफू न्यायाधीश र प्रधानन्यायाधीश हुँदा गरेका फौसला र कामकारबाही जोडेर लगाइएका आरोपहरूको प्रतिरक्षा गर्नुको साटो उल्टै अरूलाई आरोप लगाउनु र आफू ठीक अरू सबै गलत भन्ने देखाउन खोज्नुलाई कसरी बुझ्ने ? जबराले उत्तर दिनुपर्ने देखियो । रेशमकुमार सुनुवार, बौद्ध, काठमाडौं निलम्बित प्रधानन्यायाधीशको बयान सम्बन्धी समाचारमा   बाट लिइएका टिप्पणी :जबराले आफ्नाविरुद्ध लागेका आरोपलाई आफैंले प्रमाणित गरे । उनको प्रस्तुतिको विषयवस्तु, शैली, हाउभाउ हेर्दा, ज्ञानविद्वता निमेष मात्र पनि देखिएन तर लागेका सबै आरोप तथ्यपरक रहेछन् भन्नेचाहिँ लाग्यो । नारायण कोइरालाजबराको बयानले प्रस्ट हुन्छ कि, न्याय प्रणालीमा अझै व्यापक सुधार गर्नुपर्छ र जवाफदेहितासहितको निष्पक्षता जरुरी छ, न्यायाधीश नियुक्तिदेखि प्रधानन्यायाधीश नियुक्तिसम्म । अनि गठबन्धन सरकार पनि वैध नरहेको जबराको अभिव्यक्तिबाट स्पष्ट छ । पूर्ण रावलअरूले गर्न हुने मैले गर्न नहुने ? भन्दै खराब काम गर्दै जानाले राजनीति, न्यायालय, सरकारी निकाय हुँदै समाजमा विकृतिले प्रश्रय पाएको हो । रुद्रप्रसाद अधिकारीिजबराले प्रश्नको सामना होइन जाँदाजाँदै सबैलाई नाङ्गेझारचाहिँ बनाउने भए ! सूर्य तामाङ६ महिनासम्म प्रस्ताव दर्ता गरेर चुपचाप बस्ने अनि आक्रोश पोख्यो भन्ने ? शंकर खड्काआफ्नो प्रतिरक्षाभन्दा पनि यथार्थ चित्रण गर्नुपर्छ । आफ्नो कर्तुत लुकाउन अर्कोमाथि दोषारोपण गर्ने परिपाटी मूल नेतृत्वबाट हुँदै आएको छ । शालिकराम अर्याल"
निर्वाचन केका लागि ?,"पुरुषोत्तम घिमिरे, काठमाडौं"
"छिमेकी उँभोतिर, हामी उँधोतिर","भारतीय प्रधानमन्त्री नरेन्द्र मोदीले भारतको ७६ औं स्वतन्त्रता दिवसलाई लाल किलाबाट साउन ३० (१५ अगस्ट) मा सम्बोधन गर्दा केही महत्त्वपूर्ण घोषणा गरे । ती घोषणा कार्यान्वयनमा अनुवाद हुँदा स्वाभाविक रूपमा घरेलु तस्बिर बदलिन्छ । र, त्यसबाट उदाउँदै गरेको भारत उदाएको भारतमा रूपान्तरित हुन्छ ।२५ वर्षमा 'विकसित भारत घोषणा हो भारतलाई सन् २०४७ अर्थात् स्वतन्त्रताको एक सय वर्ष पूरा गरिसक्दा विकासशीलबाट विकसित राष्ट्र बनाउने । झट्ट हेर्दा, यो महत्त्वाकांक्षी लाग्छ । तर अहिलेकै आर्थिक वृद्धिदर कायम राख्दै अघि बढ्न सके र क्षेत्रीयवैश्विक राजनीति अनुकूल रहँदा असम्भव छैन । भारतको सन् २०२१२२ को आर्थिक वृद्धिद्धर ८७ प्रतिशत छ । कोभिडपछि थला परेको अर्थतन्त्रले यो वृद्धि हासिल गर्नु सकारात्मक हो । तेस्रो विश्वकै श्रेणीमा रहेको भारत विश्वको छैटौं ठूलो अर्थतन्त्र हो, जसको जीडीपी २७ ट्रिलियन अमेरिकी डलरको छ ।उक्त लक्ष्य प्राप्त गर्न आयात घटाउने र घरेलु उत्पादन बढाउने नीतिलाई प्रमुखताका साथ अघि बढाउने मोदीको सोच देखिन्छ । विकसित राष्ट्र बनाउनेसहित भारतीय विकासको पञ्च प्रण भित्रै उनले यो समयावधि तोकेका हुन् । अब भारत सरकार २५ वर्ष अर्थात् सन् २०४७ सम्म यिनै पाँच प्रतिबद्धतामा केन्द्रित हुनेछ । विकसित देशका प्रमुख आधार आर्थिक र भौतिक सम्पन्नता हुन्, तर देशको मनोविज्ञान, घरेलु एकता, पहिचान र संस्कृति पनि त्यत्तिकै महत्त्वपूर्ण हुन्छन् । फेरि पूर्वीय दर्शन र वैदिक साहित्यसभ्यताको भूमि प्राचीन भारतवर्षबाट पराभौतिक र आध्यात्मिक शान्तिको आह्वान नहुँदा एकपाखे विकास मात्र हुन्छ । त्यही बुझेका मोदीले आम भारतीयमा रहेको दास मानसिकता हटाउनु, भारतीय सांस्कृतिक सम्पदाप्रति गर्व र देशभित्र भावनात्मक एकता कायम गर्नुलाई पाँच प्रतिबद्धतामा राखेका छन् । अन्तिम प्रतिबद्धता हो देशले के दिन्छ मात्र होइन, नागरिकका रूपमा देशलाई तपाईंले के दिने ? अर्थात्, नागरिकले नागरिक हुनुको कर्तव्य पूरा गर्ने । जब देशका सपना महान् हुन्छन् वा प्रतिबद्धता ठूला हुन्छन्, प्रयास पनि ठूलै हुनुपर्छ । र, त्यहाँ सरकारसँगै नागरिक पनि जिम्मेवार हुनुपर्छ । यी भए दक्षिण छिमेकी भारतका शक्तिशाली प्रधानमन्त्री मोदीका लक्ष्य । १३ वर्षमा 'विकसित चीन अब उत्तरी छिमेकी चीनका राष्ट्रपति सी चिनफिङका लक्ष्य हेरौं । चीनको १४ औं योजना (२०२१२०२५) लाई हेर्दा सन् २०३५ सम्ममा चीनलाई मोडरेट्ली विकसित देश बनाउने उनको लक्ष्य देखिन्छ । त्यसका लागि सन् २०२० को प्रतिव्यक्ति आय तीन गुणा बढाएर ३० हजार अमेरिकी डलर पुर्याउनुपर्छ । चिनियाँ कम्युनिस्ट पार्टी (सीपीसी) को १९ औं केन्द्रीय कमिटीको पाँचौं प्लानरी सेसनमा चीनलाई आर्थिक शक्ति र प्राविधिक दक्षतासहित सबै सूचकका दृष्टिले विकसित देश बनाउने लक्ष्य राखिएको उल्लेख छ । चीनको चमत्कारी विकास र अर्थतन्त्रको दिगो वृद्धिलाई हेर्दा यो लक्ष्य महत्त्वाकांक्षी छैन । चीन अहिले नै विश्वको दोस्रो ठूलो अर्थतन्त्र हो भने, गोल्डम्यान स्याक्सको रिपोर्ट अनुसार, सन् २०२७ सम्ममा यो सबैभन्दा ठूलो अर्थतन्त्र बन्नेछ । चीन सबैभन्दा ठूलो उत्पादनकर्ता, ठूलो बजार र सबैभन्दा ठूलो ऋणदाता हो ।यो आलेखमा छिमेकीका भावी तस्बिरको प्रसंग किन ल्याइएको हो भने, नेपालले त्यहाँका विकास र विनाशसँग प्रत्यक्ष सम्बन्ध राख्ने गर्छ । जब वरपरका विकासबाट प्रत्यक्ष प्रभावित कोही हुन्छ भने उसले तिनका रणनीतिक लक्ष्यप्रति अद्यावधिक हुँदै आफूलाई पनि त्यता उन्मुख गराउनुपर्छ । बीचमा रहेर भारत र चीनलाई एकअर्काविरुद्ध भड्काउने होइन, एकअर्कालाई कार्ड का रूपमा प्रयोग गर्ने होइन, दीर्घकालीन विकास लक्ष्य राखेर त्यसैमा केन्द्रित हुने हो । अब पृथ्वीनारायण शाहले त्यस बेला दिएको उपमा दुई ढुंगाबीचको तरुल भन्ने भाष्यको व्याख्या मात्र गरेर हुँदैन, उत्तरदक्षिणका शक्ति, शत्रुता, मित्रता र विकासको गाथा मात्र गाएर बस्नु हुँदैन । अब प्रतिक्रियाको नीति र कूटनीतिबाट होइन, क्रियावादी नीतिबाट अघि बढ्नुपर्छ । नेपालले चीनलाई भारतसँग र भारतलाई चीनसँग लडाउने सामर्थ्य नै राख्दैन । अर्कातिर, शासक इमानदार भए राष्ट्रस्वार्थ, नभए शासकीय स्वार्थ हावी हुने हो । चीन र भारतबीच द्वन्द्व त छ, सहयोग र समन्वयको सम्बन्ध पनि छ । चीनले भारतलाई प्रतिस्पर्धी ठानेको देखिँदैन, त्यस्तै भारतले पनि चीनलाई उदीयमान विश्वशक्ति स्वीकार गरेको छ । भारत अमेरिकी रणनीतिक साझेदारीमा गएका कारण द्विपक्षीय सम्बन्ध अपेक्षित रूपमा सकारात्मक हुन सकेको देखिँदैन । प्रसंग भारत र चीनको विकासको हुँदै हो, त्यसभन्दा बढी शक्तिशाली छिमेकी प्रधानमन्त्री र राष्ट्रपतिका यस्ता महत्त्वाकांक्षी योजना घोषणा भइरहँदा नेपाल र यसका बहुरूपी गठबन्धनको नेतृत्वसँग एउटा सामान्य नागरिकले के अपेक्षा गर्ने भन्ने पनि हो ।विदेशीद्वारा शासित र स्वतन्त्रताबाट मात्र पहिचान पाएको एउटा चिनियाँ वा एउटा भारतीय नागरिकले मेरो चीन वा मेरो भारत भन्दा जुन गौरवको अनुभूति गर्छ, कहिले कसैद्वारा शासित नभएको एउटा नेपालीले मेरो नेपाल भन्दा त्यस्तै अनुभूति किन गर्न सकिरहेको छैन ? जब राजनीतिको प्रसंग आउँछ, एउटा सामान्य नेपालीले किन राजनीतिक नेताप्रति तल्लो स्तरको भाषा प्रयोग गरिरहेको छ ? यो प्रश्नको उत्तर नआउँदा तय हुने यात्राले दललाई मात्र सिध्याउँछ वा राष्ट्र नै विघटनतर्फ लैजान्छ ? बहस आवश्यक छ । इतिहासप्रति शोक मनाएर बसेको भए न चीन महाशक्तिउन्मुख हुन्थ्यो, न भारत एसियाली शक्ति । इतिहासमाथि गर्व गरेर मात्र पनि देश बन्दो रहेनछ, नभए नेपालले भारत र चीनलाई विकासमा पछि पार्नुपर्थ्यो । चीनमा नेतृत्व हस्तान्तरणको आफ्नै प्रक्रिया छ भने भारतमा पनि आवधिक निर्वाचनको परिपक्व राजनीतिमार्फत शक्ति नवीकृत भइरहेको छ । राष्ट्रपति सी अध्यक्ष माओभन्दा शक्तिशाली भएका छन् अनि चीनमा सीपीसी र त्यसको नेतृत्वप्रतिको स्वीकार्यता बढेको छ । परिवारवादको राजनीतिसँग कुनै साइनोसम्बन्ध नभएका र सामान्य पारिवारिक पृष्ठभूमिका मोदी भारतका शक्तिशाली प्रधानमन्त्री भएर तुलनात्मक रूपमा सफल नेतृत्व दिइरहेका छन् । मोदी नेतृत्वको भारतको आत्मविश्वास बढेको देखिन्छ भने अन्तर्राष्ट्रिय शक्ति र पहुँच पनि विस्तारित हुँदै छ । हामी सत्ताकै खेलमा देश राजनीतिक प्रणालीले बन्छ वा व्यक्तिले बनाउँछ ? राजतन्त्र भएका अरब राष्ट्रहरू र युरोपेली राष्ट्रहरू नै बढी विकसित छन् र मानव सूचकांकमा सबैभन्दा अघि छन् । सामाजिक प्रजातन्त्रवादी उत्तरी युरोपेली राष्ट्रहरूमा राजतन्त्र छ तर ती राष्ट्र विकसित छन् । पुँजीवादी विश्वको नेतृत्व गर्ने अमेरिका महाशक्ति हो । नियन्त्रित राजनीतिक स्वतन्त्रता र दलका दृष्टिकोणमा एकदलीय शासन पद्धति भएको कम्युनिस्ट चीनको तीव्र आर्थिक वृद्धि र सबैभन्दा ठूलो प्रजातन्त्र भनिएको भारतको आर्थिक वृद्धि राजनीतिक वाद र प्रणालीका मात्र परिणाम हुन् ? होइनन् । देश बनाउने व्यक्ति र नेतृत्वले हो । ली क्वान युले सिंगापुर बनाए तर उनी कुन पार्टीका नेता थिए वा त्यस बेला सिंगापुरमा कुन राजनीतिक प्रणाली थियो भन्ने बहस खासै हुँदैन । महाथिर मोहम्मदले मलेसिया बनाए, उनी कुन राजनीतिक प्रणालीमा सवार थिए भन्ने प्रश्नै उठ्दैन । आफ्नो स्वार्थ सम्बोधन नहुँदा कोही प्रजातन्त्र र मानवअधिकारको ठेकेदार हुने हो । अमेरिकी प्रजातन्त्रले प्रजातन्त्रको हित हेर्दैन, वासिङ्टनको स्वार्थ हेर्छ । २० वर्ष अल कायदा र तालिबानविरुद्ध लडेर २ ट्रिलियन अमेरिकी डलरभन्दा बढी खर्च गरी फेरि तालिबानलाई नै अफगानिस्तान जिम्मा लगाउने अमेरिका कसरी मानवअधिकारको नेता भयो ? त्यस्तै, चिनियाँ एकदलीयताले स्वार्थ मिल्दासम्म अधिनायकवादसँग मितेरी लगाउला, तर अन्ततः बेइजिङकै लाभ हेर्छ ।भारत र चीन आफ्ना लक्ष्यसहित राष्ट्रिय स्वार्थलाई केन्द्रमा राखेर अघि बढिरहेका छन्् तर नेपाल सरकार र राजनीतिक नेतृत्व राष्ट्रिय हितको रक्षा गर्न असमर्थ देखिँदै छन् । जब सरकारप्रमुख प्रस्ट दृष्टिकोणका साथ अल्पकालीन र दीर्घकालीन लक्ष्यसहित अघि बढ्छ, सत्तामा रहँदासम्म ती प्राप्त गर्न कोसिस गर्छ । जब कोही सत्तामा पुग्न जस्तोसुकै सम्झौता गर्छ, उसको अन्त्य त्यही सत्ताबाटै हुन्छ । पृथ्वीनारायण शाहले दिएको पहिचान र भूगोलभित्र रहेर यसैलाई घात गर्नेहरूको सूची लामो छ । देश राणाशाही, राजशाही हुँदै संघीय गणतन्त्रसम्म आइपुग्दा विकासका सूचकहरू नकारात्मक देखिँदै छन् । देश विकासको चिन्ता हुनेहरूले सत्ताका लागि सिद्धान्तहीन सौदाबाजी गर्दैन, प्रधानमन्त्री पदका लागि विचारको तिलाञ्जली दिँदैन । सहमतिमै पहिले नै सत्ता नेतृत्वको आयु घोषणा गरेर कोही प्रधानमन्त्री बन्छ भने उसले विकास किन गर्छ ? राज्यकोषको अधिकतम दोहन गर्छ र आसेपासे पुँजीवादको संरक्षण गर्छ । एउटा बडो आदर्शवादी सिद्धान्तको रट खुब लाग्ने गर्छ देश सामूहिकताका आधारमा, सबैको सहमतिमा चल्नुपर्छ । ठीक हो तर सामूहिकतावादीको स्वार्थ नै देशको हितमा छैन भने ? त्यसैले देश पार्टी र राजनीतिक प्रणालीले मात्र चल्दैन, नेतृत्वले चल्ने हो । मुलुकको कार्यकारी प्रमुख हुने व्यक्तिमा केही गर्छु भन्ने सोच, दृष्टिकोण र मार्गचित्र हुनुपर्छ । उसले विकासको सपना देखेकै हुनुपर्छ । तर नेपालमा विकासको सपना देख्ने, मूर्च्छित सपना ब्युँझाउने नेतृत्वलाई उडन्ते र हावादारी करार गरी विकृत काण्डहरूका नाइकेहरूलाई सत्ता जिम्मा लगाउने प्रवृत्ति छ । एउटा निर्वाचित प्रधानमन्त्रीलाई पूर्ण कार्यकाल नेतृत्व गर्न दिएर जनमतद्वारा नै दण्डित वा पुरस्कृत गर्ने स्वाभाविक प्रक्रिया अघि बढ्नै दिइँदैन । प्रतिनिधिसभा विघटनको बहस बेग्लै गर्दा हुन्छ किनकि प्रधानमन्त्री शेरबहादुर देउवाले त प्रजातन्त्र नै दरबारलाई बुझाएका हुन् । तर केपी शर्मा ओलीले प्रतिनिधिसभा विघटन गरी निर्वाचनको घोषणा गरेका थिए । नयाँ निर्वाचन घोषणालाई प्रतिगमन करार गरी सत्तारोहण गरेकाहरूले देश र नागरिकलाई केही सकारात्मक गरेका भए मात्र पनि हुन्थ्यो तर अवस्था ठीक उल्टो छ । चीनले योजना बनायो, भारतले बनायो र तर तिनकै बीचमा रहेको नेपालले के बनायो ? नेपालले आफ्नो हैसियत अनुसारको लक्ष्य किटान गरेर व्यापक घरेलु समर्थन जुटाउँदै बाह्य शक्तिसँग सम्बन्ध बनाउने हो । तर लक्ष्य त परै जाओस्, सोचसम्म त्यस्तो नभएपछि के हुन्छ ? सत्ता वरपरको राजनीति ।"
गठबन्धनको आधार र औचित्य,"नेपालको संविधान२०७२ ले राजनीतिक दलहरूबीचको गठबन्धनलाई राष्ट्रिय राजनीतिको अन्योन्याश्रित पाटोजस्तै बनाइदिएको छ । प्रत्यक्ष निर्वाचनमार्फत आउने १६५ र समानुपातिक रूपमा प्रतिनिधित्व गर्ने ११० गरी २७५ सदस्यीय प्रतिनिधिसभामा कुनै पनि राजनीतिक दलले एकल बहुमत ल्याउन असम्भवजस्तै छ । नेपालको राजनीतिक खेलमैदानमा सत्तापक्ष र प्रतिपक्ष गरी दुई दलको मात्र प्रभाव र वर्चस्व हुने अवस्था तत्काल देखिँदैन । वर्तमान संविधान रहेसम्म तीन वा तीनभन्दा बढी दल राष्ट्रिय राजनीतिमा सक्रिय खेलाडी बन्ने पक्का छ । यो राजनीतिक खेलको प्रयोग निर्वाचनअघि गर्ने वा पछि भन्ने मात्र बहसको विषय हो । राजनीतिक दलका नेताकार्यकर्ताहरूले गठबन्धनको ठाडो विरोधमा उत्रनुभन्दा धरातलीय यथार्थलाई आत्मसात् गर्नु जरुरी छ । बरु राजनीतिलाई मर्यादित र नैतिक बनाउन गठबन्धनको आधार र औचित्यको खोजी गर्न पनि अपरिहार्य देखिन्छ । जुनसुकै पार्टीहरूबीच भए पनि गठबन्धनले नेपाली राष्ट्रियतालाई बलियो र प्रजातन्त्रलाई संस्थागत गर्न सक्यो भने मात्र समानुपातिक प्रतिनिधित्वको संवैधानिक प्रावधान सही ठहरिन सक्छ । भ्रष्टाचारको अन्त गरी आर्थिक विकासको गति बढाउने गठबन्धन आजको अपरिहार्यता हो । सत्ताको अंकगणित मात्र हेरेर गरिने राजनीति देश र जनतामाथिको धोका हो ।आपसी असहिष्णुता र तिक्तताका बावजुद अघिल्लो आम निर्वाचनअघि एमाले र माओवादी केन्द्रले पार्टी एकीकरणको लक्ष्यसहित गठबन्धन गरेका थिए । त्यस बेला एमालेमाओवादीले दीर्घकालीन वामपन्थी सरकार, राजनीतिक स्थायित्व, भ्रष्टाचार अन्त र सुशासनको एजेन्डा अघि सारेका थिए । निरन्तरको सत्ता फेरबदलबाट सृजित राजनीतिक अस्थिरताबाट वाक्क जनताले स्थिरताको पक्षमा अभिमत दिएका थिए, त्यस बेला । दलगत रूपमा त एमाले र माओवादी दुवैले उक्त गठबन्धनबाट पर्याप्त लाभ लिए तर राष्ट्रहितको रोडम्याप प्रस्तुत गर्न सकेनन् । एमालेमाओवादी गठबन्धनबाट जन्मिएको नेकपाले न राष्ट्रियताको संरक्षण गर्न सक्यो न त राजनीतिक स्थायित्व नै दिन सक्यो । नेकपाले सरकार सञ्चालन गरेको करिब तीन वर्षको अवधिमा भ्रष्टाचार सर्वव्यापी बन्यो भने सुशासनको जग नै बस्न सकेन । हतियारको बलमा मात्र होइन, प्रजातान्त्रिक प्रक्रियाबाट पनि अधिनायकवाद र तानाशाहहरू जन्मन्छन् भन्ने राजनीतिक सिद्धान्तको नयाँ प्रयोगशाला बन्यो नेपाल । पार्टी एकताको तयारीसहित एमाले र माओवादीले नेकपा बनाए पनि आन्तरिक द्वन्द्व र शक्तिसंघर्षमै धेरै समय व्यतीत भयो । स्थायित्वका पक्षमा मतदान गरेका जनतालाई पूरै निराश तुल्याउने गरी तत्कालीन प्रधानमन्त्री केपी शर्मा ओलीले दुईदुई पटक संसद् विघटन गरे । एकदलीय साम्यवादी शासनको सट्टा बहुदलीय प्रजातन्त्रलाई आत्मसात् गरी अघि बढेका एमाले र माओवादीको शासनकालमा लोकतन्त्र संस्थागत हुनुको सट्टा थप धराशायी बन्न पुग्यो । नेकपा विभाजनपश्चात् वामपन्थी नेताहरूले एकअर्कालाई गरेका आरोपप्रत्यारोप र गालीगलौजले नेपालमा घृणाको राजनीतिले नयाँ रेकर्ड राख्न पुग्यो । अदालती फैसलाले नेकपालाई वैधता नदिएपछि माओवादी र एमाले पुनः छुट्टाछुट्टै दलको हैसियतमा फर्किए । तामझामसहित चुनावी गठबन्धन गरेका एमाले र माओवादी अदालती फैसलापश्चात् सग्लो पार्टी भने रहेनन् । एमालेबाट फुटेर नेता माधव नेपालको नेतृत्वमा नेकपा एकीकृत समाजवादी नामक नयाँ पार्टी बन्न पुग्यो भने माओवादीका केही प्रभावशाली नेताहरू एमालेमै समाहित भए । प्रत्यक्षतर्फको पहिलो दल एमाले र दोस्रो दल माओवादी कमजोर साबित भएपछि तेस्रो दल नेपाली कांग्रेसले सत्ताको नेतृत्व गरिदिनुपर्ने अवस्था उत्पन्न भयो । आफ्नो नेतृत्वमा सरकार बनाउन एकीकृत समाजवादी र माओवादीसँग नेपाली कांग्रेसले सहयोगको याचना गर्नुको सट्टा कांग्रेस सभापति शेरबहादुर देउवालाई प्रधानमन्त्री बनिदिन माओवादी नेता प्रचण्ड र एकीकृत समाजवादी नेता माधव नेपालले बारम्बार आग्रह गर्नुपर्यो । ओलीप्रतिको बदलाभाव र आफ्नो अस्तित्वको जगेर्नाका खातिर उनीहरू नेपाली कांग्रेससँग जोडिन पुगे, जुन जनादेशको भावनाविपरीत थियो ।वामपन्थी गठबन्धनकै कारण अघिल्लो चुनावमा प्रत्यक्षतर्फ २३ सिटमा खुम्चिएको नेपाली कांग्रेस आगामी मंसिरमा हुने आम निर्वाचनका लागि नेकपा माओवादी केन्द्र लगायतका अन्य साना राजनीतिक दलहरूसँग सहकार्य गरी एमालेलाई एक्ल्याउने र संसद्मा बहुमतसहितको ठूलो दल बन्ने ध्याउन्नमा छ । गत वैशाखमा सम्पन्न स्थानीय तह चुनावमा पाँचदलीय सत्तारूढ गठबन्धनले अपेक्षाकृत राम्रै सफलता प्राप्त गरेकाले वैचारिक र सैद्धान्तिक भिन्नताका बावजुद गठबन्धन अघि बढाउन सत्तारूढ दलहरू तयार भएका हुन् । निर्वाचनको मिति घोषणा भएसँगै सत्तारूढ गठबन्धन दलहरूले आगामी निर्वाचनमा उम्मेदवार तय गर्नका लागि कार्यदल नै बनाएर गृहकार्य गरिरहेका छन् । कांग्रेस नेता कृष्णप्रसाद सिटौला संयोजक रहेको उक्त कार्यदल गठन भएको एक महिना हुन लाग्दा पनि सिट बाँडफाँट र गठबन्धनको मोडालिटीबारे टुंगो लाग्न सकेको छैन । गठबन्धनका शीर्ष नेताहरूको जित सुनिश्चित हुने गरी उम्मेदवारी मिलाउने र पार्टीगत आधारमा कुन पार्टीले कति सिट प्राप्त गर्ने भन्ने समस्या झेलिरहेको छ कार्यदल । प्रत्यक्षतर्फ सिट संख्याको तानातानमा अल्झिरहँदा गठबन्धनका मुख्य एजेन्डाहरू ओझेलमा परेका छन् ।नेपाली कांग्रेसले गठबन्धनभित्र सिट बाँडफाँटका लागि २०७४ सालको निर्वाचनमा प्रत्यक्ष र समानुपातिकतर्फ पार्टीले पाएको एकीकृत मत वा गत वैशाखमा भएको स्थानीय निर्वाचनमा देशैभरिका वडा अध्यक्षहरूले प्राप्त गरेको मतलाई मुख्य आधार बनाउनुपर्ने तर्क अघि सारेको छ । गत स्थानीय तह चुनावमा अधिकांश ठाउँमा मेयरउपमेयरमा गठबन्धनका उम्मेदवार बनेकाले एकल पार्टीले प्राप्त गरेको मत यकिन गर्न कठिन हुने र यसका तुलनामा केही अपवादबाहेक वडा अध्यक्षहरू गठबन्धनबिना पार्टीहरूको एकल सामर्थ्यका आधारमा उम्मेदवार बनेकाले वडा अध्यक्षले प्राप्त गरेको मतलाई आधार बनाउनुपर्ने दाबी नेपाली कांग्रेसको छ । नेपाली कांग्रेसले प्रस्तुत गरेका दुवै आधारलाई मान्ने हो भन्ने ९९ देखि १०२ सिटमा उसको दाबी देखिन्छ । माओवादी लगायत गठबन्धनका अन्य दल यो प्रस्ताव मान्न तयार छैनन् । माओवादीले अघिल्लो आम निर्वाचनमा प्रत्यक्षतर्फ गठबन्धनको जुन पार्टीले जहाँ जितेको छ त्यहाँ त्यसैको उम्मेदवार बनाउने र जितेका आधारमा सिट बाँडफाँट गर्ने एवं एमालेले जितेको स्थानमा भागबन्डा गर्ने प्रस्ताव राखेको छ । यसो हो भने नेपाली कांग्रेसले ७० देखि ७५ सिट मात्र पाउने देखिन्छ, जुन स्विकार्न ऊ तयार छैन । एकीकृत समाजवादीले आफूहरूले गठबन्धन सरकार गठनमा खेलेको भूमिका र नयाँ पार्टीको चुनौती सामना गर्न सम्मानजनक सिटको माग राखेको छ । एकीकृत समाजवादीलाई सम्मानजनक हैसियत दिन माओवादी भने हच्किएको छ । गठबन्धनमा अन्य दलका पनि आआफ्नै दाबी छन्, जुन मूलतः सुशासन र विकासभन्दा नेता र पार्टीकेन्द्रित छन् । गठबन्धनमा सिट बाँडफाँट निकै चुनौतीपूर्ण छ । नेपाली कांग्रेसभित्रै तीन धार देखिएका छन् । सभापति देउवा गठबन्धनका सहयात्री दलहरूप्रति लचिलो देखिएका छन् भने शेखर समूहले नेपाली कांग्रेसलाई १०० सिटभन्दा कम हुन नहुने अडान लिइरहेको छ । संयोजक सिटौला भने कांग्रेसले करिब ९० सिट लिने गरी मध्यमार्गी बन्ने कोसिस गरिरहेका छन् । नेताहरूको व्यवस्थापन झन् कठिन देखिएको छ । उदाहरणका लागि, अघिल्लो पटक हारेको तनहु १ बाटै चुनाव जितेर मर्ने चाहना नेता रामचन्द्र पौडेलको छ । उक्त क्षेत्रका सांसद किसान श्रेष्ठले त्यो सिट छाड्दै नछाड्ने अडान लिइरहेका छन् । गठबन्धनले सभामुख अग्नि सापकोटालाई सिन्धुपाल्चोकमा उम्मेदवार बनाए विद्रोह गर्ने कांग्रेस नेता मोहन बस्नेतको धम्की छ । माओवादी नेता प्रचण्डलाई प्रतिकूल परिस्थितिका बावजुद चितवनवाटै निर्वाचित भएर पुनः एक पटक प्रधानमन्त्री बन्नुपरेको छ ।सम्भवतः यस्तै विवादहरूका कारण कार्यदलले गठबन्धनको औचित्य सम्बन्धी जनताको प्रश्न कसरी सम्बोधन गर्ने भन्ने गृहकार्य गर्न सकेको छैन । माओवादी र एमालेको गठबन्धन असफल भएपछि नयाँ गठबन्धन केका लागि भन्ने प्रश्न स्वाभाविक हुनेछ । निर्वाचनअघिको गठबन्धनले निर्वाचनपछि पनि निरन्तरता पाउने सुनिश्चितता के हो ? प्रजातान्त्रिक, उग्रवामपन्थी, नरम वामपन्थी र मधेशवादी दलसँगको सहकार्यले भ्रष्टाचार निर्मूल गर्न र सुशासन अघि बढाउन के रणनीति अपनाउँछ ? एउटै गठबन्धनमा बसेर पनि नेपाली कांग्रेस र अन्य वामपन्थीको राजनीतिक, सामाजिक र आर्थिक विकास एवं परराष्ट्र नीति सम्बन्धी दृष्टिकोणमा व्यापक भिन्नता मात्र छैन, परस्पर विरोधी धारणासमेत छ । यसलाई जोड्ने सेतु के हुन सक्छ भन्नेमा प्रस्ट हुन जरुरी छ । निर्वाचनपछि सत्ता र सरकार निर्माणका लागि गठबन्धन हुनु नौलो विषय होइन । संसदीय लोकतन्त्रमा सरकार सर्भाइभ गर्ने एउटा महत्त्वपूर्ण तत्त्व हो गठबन्धन । बेलायत, अस्ट्रेलिया, क्यानडा र भारतमै पनि गठबन्धनहरूले सफलता पाएका छन् । नेपालमा निर्वाचनपूर्वको एमालेमाओवादी गठबन्धन सफल हुन सकेन । यद्यपि पुनः सत्तारूढ घटकहरूले निर्वाचनपूर्व नै गठबन्धनको संस्कृति बनाउन खोज्दै छन्, जसले लोकतन्त्रलाई मजबुत बनाउँछ वा धराशायी भन्ने यकिन भैसकेको छैन । प्रतिपक्षी एमालेका अध्यक्ष ओली लगायतले सत्तारूढ गठबन्धनलाई नराम्रो मात्र होइन देशद्रोही नै भनेका छन् । अघिल्लो निर्वाचनमा माओवादीसँगको गठबन्धनमा राजनीतिक नैतिकता र इमानदारी देख्ने एमालेले अहिले सत्तारूढ गठबन्धनलाई अनैतिक र बेइमानीको उपमा दिइरहेको छ । पार्टीहरू यति बेला चुनावकेन्द्रित गठबन्धनमा मात्रै आँखा लगाइरहेका छन् । देशलाई भने लोकतन्त्र संस्थागत गर्ने र राजनीतिक स्थायित्व आउने खालको गठबन्धन अपरिहार्य देखिएको छ । एमालेमाओवादी गठबन्धनले ल्याएको निराशालाई शान्त बनाउन सत्तारूढ गठबन्धनले राष्ट्र विकासको आफ्नो खाका पनि प्रस्तुत गर्नुपर्ने देखिएको छ ।"
स्वास्थ्य संस्था र स्वास्थ्यकर्मीको सुरक्षा,"छोराको टाँका नकाटेको भन्दै भदौ २ मा कर्णाली स्वास्थ्य विज्ञान प्रतिष्ठानको आकस्मिक कक्षमा चिकित्सक करण साहमाथि अस्पताल प्रशासनकै कर्मचारी धनबहादुर शाहीले गरेको कुटपिटको विरोध गर्दै देशभरिका स्वास्थ्यकर्मी शान्तिपूर्ण आन्दोलनमा छन् । अस्पतालजस्तो संवेदनशील क्षेत्रमा अनवरत खटिने स्वास्थ्यकर्मीमाथि हुने अमर्यादित कार्यले स्वास्थ्य सेवाप्रवाहमा असर पुर्याइरहेको छ । यसले दूरदराज तथा नेपालमै बसेर सेवा गर्ने मनस्थिति बनाएका स्वास्थ्यकर्मीको मनोबललाई झनै कमजोर बनाइरहेको छ । सो घटनाको सत्यतथ्य बुझ्न नेपाल चिकित्सक संघले पंक्तिकारलाई पनि जुम्ला पठाएको थियो । कर्णाली स्वास्थ्य विज्ञान प्रतिष्ठानले शाहीलाई ४५ दिन निलम्बन गरी छानबिन गर्दै छ । प्रहरी प्रशासनले दोषीलाई हिरासतमै राखेर अनुसन्धानपश्चात् जिल्ला अदालतमा सरकारवादी मुद्दा दर्ता गर्दै छ । बिरामीस्वास्थ्यकर्मीको बिग्रँदो सम्बन्ध सरकारी मेडिकल अधिकृतको मासिक तलब न्यून छ, न रासन न आवास न सवारीसाधनमै सहुलियत हुन्छ । एक दिनमा कम्तीमा २५ देखि १०० जना बिरामी हेर्नुपर्छ । खाजा खान समय निकाल्न पनि गाह्रो हुन्छ । अझ सिकिस्त बिरामी छ भने दिनमा कति घण्टा काम गर्नुपर्ने हो निश्चित हुँदैन । सुतेको बेला होस् वा खाना खाइरहेको वा परिवारसँग बसेको बेला, आकस्मिक कक्षमा तथा वार्डमा बिरामी सिकिस्त भएको खबर पाउनासाथ दौडिनुपर्छ । यसरी काम गर्दागर्दै पनि बिरामीको मृत्यु भए तथा जटिलता आए कता भन्ने चिन्तामा हुन्छन्, चिकित्सकहरू ।काम गर्दागर्दै स्वास्थ्यकर्मीको नियतमाथि प्रश्न उठ्न थालेका छन् । प्रश्न उठ्नु, उठाउनु आफैंमा नाजायज होइन तर कानुन हातमा लिएर चिकित्सकमाथि भौतिक आक्रमण गर्ने, स्वास्थ्य संस्था तोडफोड गर्नाले अन्य बिरामीको उपचार गर्न नसकिने अवस्था भने पक्कै निम्त्याएको छ । स्वास्थ्य सेवा लिने र दिने प्रक्रिया आपसी विश्वास र समझदारीको विषय हो । यस सवालमा सेवाप्रदायक र सेवाग्राहीबीच गहिरो सम्बन्ध रहनु नितान्त आवश्यक छ । मानिसले बिरामीलाई अस्पताल ल्याउँदैमा तथा चिकित्सले परीक्षणउपचार गर्दैमा निको हुने भए सायद यस्तो समस्या आउँदैनथ्यो । के चिकित्सक मानव होइन ? उसको मानवअधिकार हुँदैन ? उपचार गर्दागर्दै कुनै गल्ती नहुँदानहुँदै बिरामीको अवस्था बिग्रँदै गए वा मृत्यु भए चिकित्सकहरूमाथि हातपात गर्ने र क्षतिपूर्तिको नाममा रकम लिने काम भइरहेका छन् । क्षतिपूर्तिको निर्णय भीडतन्त्र ले गर्छ । पीडित पक्ष (बिरामी वा चिकित्सक) कानुनी उपचारको बाटो खोज्दै मेडिकल काउन्सिल लगायतका न्यायिक, अर्धन्यायिक निकायमा पुग्ने चलन नै छैन । आकस्मिक विभाग जीवनमरणको दोसाँधमा रहेका बिरामी आइपुग्ने जोखिमपूर्ण स्थान हो, जहाँ जोखिमका आधारमा बिरामीको वर्गीकरण गरेर प्राथमिकताका साथ उपचार गर्नुपर्छ । स्वास्थ्यकर्मीको व्यवहार, उपचारमा शंका लागे कानुनी उपचार खोज्नुपर्छ । स्वास्थ्यकर्मीको लापरबाहीले मात्र विरामीको मृत्यु हुन्छ भन्ने भ्रम जनमानसमा बढ्दै गएकाले काठमाडौं उपत्यकाबाहिरका प्रायः सबै अस्पताल र उपत्यकाकै निजी अस्पतालले पनि गम्भीर प्रकृतिका बिरामीलाई रिफर गरी राजधानी काठमाडौंका सरकारी अस्पताल पठाउने चलन बढेको छ । भीड बढ्दा सेवाको गुणस्तरमा असर गर्छ । त्यहाँ सर्वसाधारणको अपेक्षा र उपलब्ध सेवासुविधाबीच तालमेल छैन ।कानुनको परिपालना२०७९ वैशाख २५ गते राष्ट्रपति विद्यादेवी भण्डारीले स्वास्थ्यकर्मी तथा स्वास्थ्य संस्थाको सुरक्षा सम्बन्धी (पहिलो संशोधन) अध्यादेश, २०७८ स्वीकृत गरेकी थिइन्, जसलाई प्रतिनिधिसभा तथा राष्ट्रिय सभाले अनुमोदन पनि गरिसक्यो । ऐनमा उपचाररत तथा उपचारका लागि आएका तथा आउनेलाई कुनै किसिमले बाधा पुर्याएमा, कार्यरत कर्मचारीलाई हातपात, धम्की, गालीगलौज, अभद्र वा अपमानजनक व्यवहार गरेमा १ वर्षसम्म कैद वा एक लाख रुपैयाँसम्म जरिवाना वा दुवै सजाय हुने व्यवस्था छ । त्यस्तै स्वास्थ्य संस्थामा तोडफोड, आगजनी वा अन्य कुनै कार्य गरी हानिनोक्सानी पुर्याउने तथा स्वास्थ्य संस्थामा कार्यरत कर्मचारीलाई कुटपिट गर्ने वा शारीरिक रूपमा चोट पुर्याउने कार्यमा तत्काल प्राप्त प्रमाणबाट कसुरदार देखिने भएमा वा कसुरदार हो भन्ने विश्वास गर्ने मनासिब आधार भएमा मुद्दा हेर्ने अधिकारीले अभियुक्तलाई पुर्पक्षका लागि थुनामा राख्ने प्रावधान थपिएको छ । आगजनी गरेमा २ देखि ५ वर्षसम्म कैद वा २ देखि ५ लाख रुपैयाँसम्म जरिवाना वा दुवै सजाय हुने व्यवस्था गरेको छ । तोडफोड वा हानिनोक्सानी पुर्याएमा वा कार्यरत कर्मचारीलाई कुटपिट, शारीरिक रूपमा आघात पुर्याउने कार्य गरेमा ३ वर्षसम्म कैद वा ३ लाख रुपैयाँसम्म जरिवाना वा दुवै सजाय हुने पनि उल्लेख छ । यस्ता प्रावधानको व्यवस्था गरेर स्वास्थ्यकर्मीमाथि हुने आक्रमणलाई पूर्ण रूपमा निषेध गरी स्वास्थ्य संस्थालाई शान्ति क्षेत्र बनाउन खोजेको देखिन्छ । अन्तमा, स्वास्थ्य संस्था तथा स्वास्थ्यकर्मीको सुरक्षाका लागि यस्ता कानुनी व्यवस्था अनिवार्य छ । सोही अनुरूप यसको कार्यान्वयन पक्षले पनि प्राथमिकता पाउनुपर्छ । कार्यान्वयन पक्ष फितलो नहोस् भनेर नेपाल चिकित्सक संघ तथा देशभरिका स्वास्थ्यकर्मीहरूले हातमा कालो पट्टी बाँधेर सांकेतिक प्रदर्शन गरिरहेका छन् । कानुनी राज्यको प्रत्याभूति दिलाउन पनि ऐनका प्रावधानको कार्यान्वयन हुनु आवश्यक छ । स्वास्थ्य संस्थाहरूले अविच्छिन्न सेवाप्रवाह गराउने वातावरण बनाउनसमेत देशभरिका चिकित्सकले आग्रह गरिरहेका छन् । अन्यथा भोलि जुम्लाजस्तो विकट स्थानमा असुरक्षाका कारण कुनै स्वास्थ्यकर्मी जानेछैनन् ।"
नाजिब पत्नीलाई १० वर्षको जेल सजाय,"(क्वालालम्पुर)मलेसियाका पूर्वप्रधानमन्त्री नाजिब रजाककी पत्नी घूस मुद्दामा दोषी ठहर भएकी छन् । मलेसियाको उच्च अदालतले रोसमाह मन्सोरलाई विभिन्न तीनवटा मुद्दामा दोषी ठहर गर्दै १० वर्षको जेल सजाय तोकेको हो । उनले एक कम्पनीलाई २७ करोड ९० लाख अमेरिकी डलरको परियोजनाको सम्झौता दिनका लागि घूस लिएको ठहर भएको हो । तीनवटै मुद्दामा उनलाई दसदस वर्षको सजाय तोकिएको हो । तर उनको सजायसँगसँगै भुक्तान हुने अदालतले जनाएको छ । उनका पति नजिब रजाकलाई १२ वर्षे सजाय भुक्तान गर्न जेल चलान गरिएको केही दिनमा मन्सोरलाई १० वर्षको जेल सजाय सुनाइएको हो । ७० वर्षीय मन्सोर विलासिताका वस्तु तथा गहनाप्रतिको मोहका कारण चर्चित छन् । सन् २०१८ मा मलेसियाली प्रहरीले उनीहरूको घरमा छापा मार्दा १६ लाख अमेरिकी डलर बराबरका सुन र हीराका गहना, मुकुट र अर्मेस ब्याग बरामद गरेको थियो । अन्तर्राष्ट्रिय बजारमा उक्त ब्यागको मूल्य सामान्यतः १२ देखि २० हजार अमेरिकी डलर पर्छ । हीराजडित अर्मेस ब्यागको मूल्य भने २० लाखसम्म पर्ने जनाइएको छ । मन्सोरविरुद्ध गैरकानुनी सम्पत्ति जम्मा पारेको तथा कर छली गरेको आरोपमा विभिन्न १७ वटा मुद्दा विचाराधीन छन् । यद्यपि, उनले ती मुद्दामा आफू निर्दोष रहेको दाबी गर्दै आएकी छन् । दुई वर्षअघि दोषी ठहर भएका उनका पति रजाकको पुनरावेदन संघीय अदालतले अस्वीकार गरेसँगै गत साता जेल चलान गरिएको थियो । पुनरावेदन गरेपछि धरौटीमा जेलबाहिरै रहेका रजाकले अदालतसँग फैसला पर सार्न आग्रह गरेका भए पनि अस्वीकृत भएको थियो । रजाकलाई सन् २०२० को जुलाईमा सम्पत्ति शुद्धीकरण, शक्तिको दुरुपयोग र भ्रष्टाचार मुद्दामा मलेसियाली अदालतले दोषी ठहर गरेको थियो । उनले वान एमडीबीको पूर्वएकाइ एसआरसी इन्टरनेसनलबाट अवैध रूपमा ९४ लाख अमेरिकी डलर आफ्नो व्यक्तिगत खातामा सारेको फैसला गर्दै १२ वर्षको जेल सजाय सुनाएको थियो । जेल सजायसँगै अदालतले उनलाई ४ करोड ६० लाख ८० हजार अमेरिकी डलर जरिवानासमेत सुनाएको थियो । रजाकले आफ्नो खातामा आएको रकम सरकारी कोषको नभई साउदी शाही परिवारले चन्दा दिएको ठानेका उनका वकिलहरूले दाबी गरेका थिए । अभियोजनकर्ताहरूले रजाक सहसंस्थापक रहेको वान एमडीबीबाट ४ अर्ब ५० करोड अमेरिकी डलर हिनामिना गरिएको दाबी गरेका थिए । त्यसमध्ये एक अर्ब अमेरिकी डलर रजाकको खातामा भेटिएको भन्दै उनीहरूले प्रमाण पेस गरेका थिए ।"
चीनमा मानवताविरुद्धको अपराध : राष्ट्रसंघ,न्युयोर्क (एजेन्सी) संयुक्त राष्ट्रसंघले चीनको शिन्जियाङ क्षेत्रमा मानवताविरुद्धका अपराध भएको प्रमाणहरू फेला परेको जनाएको छ । ती क्षेत्रमा उइगर मुस्लिम समुदायका बन्दी शिविरमा भएका रमानव अधिकार उल्लंघनका गम्भीर अपराध मानवताविरुद्धका अपराध समेत हुनसक्ने राष्ट्रसंघीय मानवअधिकार उच्चायुक्तको कार्यालयले प्रतिवेदनमा उल्लेख छ ।प्रतिवेदनले उइगर मुस्लिम समुदायविरुद्ध यातना तथा यौन दुर्व्यवहार गरिएका विवरण तथ्यपरक भएको जनाएको छ । राष्ट्रसंघले चीनलाई सिन्जियाङमा बन्दी शिविरमा रहेका सबैलाई रिहा गरी अन्तर्राष्ट्रिय कानुनको पालना गर्नसमेत आग्रह गरेको बीबीसीले जनाएको छ । प्रमुख उच्चायुक्त मिसेल ब्याचलेटको कार्यकाल सकिनु केही मिनेटअघि मात्र प्रतिवेदन बाहिर ल्याइएको हो । सिन्जियाङमा १० लाखभन्दा बढी मुस्लिम समुदायका मानिसलाई बन्दी बनाइएको दाबी चीनले अस्वीकार गर्दै आएको छ । बन्दी शिविरमा मानवताविरुद्धका अपराध हुने किसिमका यातना दिइएको विश्वसनीय प्रमाण फेला परेको अनुसन्धानकर्ताहरूको दाबी छ । बन्दीहरूमाथि शृंखलाबद्ध रूपमा दुर्व्यवहार र यौन तथा लैंगिक हिंसाका घटना भएका प्रतिवेदनमा उल्लेख छ । चीनले राष्ट्रिय सुरक्षा कानुनको आडमा अल्पसंख्यकहरूको अधिकार उल्लंघन गर्ने गरेको उनीहरूको भनाइ छ ।
अस्ट्रेलियामा नर्सको चरम अभाव,"(अस्ट्रेलिया)अस्ट्रेलियाले १० हजारभन्दा बढी नयाँ विद्यार्थीलाई निःशुल्क नर्सिङ अध्ययन गराउने भएको छ । स्वास्थ्य क्षेत्रमा नर्सलगायत कर्मचारीको अभाव चर्कंदै गएपछि भिक्टोरिया राज्य सरकारले यो योजना सार्वजनिक गरेको हो । अस्ट्रेलियाको न्यु साउथ वेल्स, भिक्टोरिया, दक्षिण अस्ट्रेलिया मात्र नभई आठवटै राज्य तथा टेरिटोरीमा अहिले व्यापक कर्मचारी अभाव देखिएको छ । विशेषगरी कोरोना महामारीपछि केन्द्र तथा राज्य सरकारले स्वास्थ्य क्षेत्रमा कर्मचारी अभावको सामना गर्दै आएका छन् । जनसंख्याको हिसाबले दोस्रो ठूलो राज्य भिक्टोरियाका प्रिमियर ड्यानियल एन्ड्रुजले हजारौं नयाँ विद्यार्थीलाई नर्सिङ पढ्न तथा नर्सिङ अध्ययन गरिसकेकालाई विशेष विषय लिएर अध्ययन गर्न प्रेरित गर्ने उद्देश्यले २ सय ७० मिलियन डलर (करिब २ अर्ब रुपैयाँ) को योजना सार्वजनिक गरेका हुन् । महामारीका कारण स्वास्थ्य क्षेत्र समस्यामा परेकाले कडा परिश्रम गरिरहेका कर्मचारीलाई सहयोग गर्न हामीले यो कार्यक्रम ल्याएका हौं, एन्ड्रुजद्वारा जारी विज्ञप्तिमा उल्लेख छ । योजनाअन्तर्गत नर्सिङ अध्ययन गर्न चाहने विद्यार्थीलाई छात्रवृत्तिका रूपमा करिब ९ हजार डलरका दरले उपलब्ध गराइने र अध्ययन सकेर २ वर्ष सरकारी क्षेत्रमा काम गरिसकेपछि थप ७ हजार ५ सय उपलब्ध गराइने जनाइएको छ । यस योजनाअन्तर्गत दुई वर्षको अवधिमा १० हजारभन्दा बढीलाई स्वास्थ्य क्षेत्रमा आकर्षित गर्ने राज्य सरकारले लक्ष्य लिएको छ । त्यसैगरी, इन्रोल्ड नर्सका रूपमा काम गरिरहेका नर्सलाई रजिस्टर्ड नर्स अध्ययनका लागि ११ हजार डलर सहयोग दिने जनाइएको छ । त्यस्तै नयाँ नर्स प्रयाक्टिसनरलाई १२ हजार डलर १ सय उपलब्ध गराइने विज्ञप्तिमा उल्लेख छ । अस्ट्रेलियामा नर्स प्रयाक्टिसनरलाई नर्सिङ क्षेत्रको सबैभन्दा दक्ष स्वास्थ्यकर्मी मानिन्छ । उनीहरूलाई सीमित रूपमा चिकित्सकजस्तै औषधिको प्रेस्क्रिप्सन लेख्ने अधिकार दिइएको हुन्छ । अस्ट्रेलियामा उच्च शिक्षा अध्ययन गर्ने घरेलु विद्यार्थीका लागि समेत सीमित शुल्क तोकिएको छ । यहाँ अध्ययनका लागि केन्द्र सरकारले सरकारी सुविधा दिने भए पनि उक्त शुल्क अध्ययन सकेपछि कमाइका आधारमा विस्तारै तिर्नुपर्ने प्रावधान राखिएको छ । अहिले नर्सिङ अध्ययनका लागि न्यूनतम १० हजार डलर लाग्ने गरेको छ । तर उक्त शुल्क विद्यार्थीले अध्ययन गरिसकेपछि तिर्ने व्यवस्था मिलाइएको छ । तर भिक्टोरिया सरकारले ल्याएको योजनाअनुसार भने विद्यार्थीलाई उक्त शुल्क मिनाहा गरिने भएको हो । प्रिमियर एन्ड्रुजले नयाँ विद्यार्थीलाई नर्सिङ अध्ययन गर्न प्रेरित गर्ने मात्र नभएर नर्सिङ अध्ययन सकेर विशेषता हासिल गर्न चाहने स्वास्थ्यकर्मीलाई समेत प्रोत्साहन गर्न नयाँ योजना ल्याइएको जनाएका छन् । प्रिमियरको योजनामा थप २० मिलियन (करिब १६ करोड रुपैयाँ) भर्खरै नर्सिङ अध्ययन सकेका विद्यार्थीलाई कार्यक्षेत्रमा सहयोग पुर्याउनका लागि खर्च गरिने उल्लेख छ । राज्य सरकारको नयाँ योजनालाई प्रधानमन्त्री एन्थोनी अल्बानिजी तथा विपक्षी दलका नेताहरूले पनि प्रशंसा गरेका छन् । स्वास्थ्यकर्मीले समेत सरकारी योजनाले स्वास्थ्य क्षेत्रमा देखिएको कर्मचारी अभावको समस्या समाधान हुने विश्वास व्यक्त गरेका छन् । अन्तर्राष्ट्रिय विद्यार्थीको हकमा भने यो योजना लागू नहुने जनाइएको छ ।"
अयोध्याको राम मन्दिरमा चिनो राख्न निधिको दौडधुप,"नयाँदिल्ली (कास) कांग्रेस नेता विमलेन्द्र निधिले पछिल्लो एक महिनामा दुई पटक दिल्लीको यात्रा गरेका छन् । चुनावको मुखमा लगालग भएको उनको भारत भ्रमणलाई धेरैले राजनीतिक नजरले पनि हेरेका छन् । तर, निधि स्वयंले आफ्नो लगातारको भारत भ्रमण कुनै प्रकारले राजनीति प्रेरित नभई दुई देशबीच धार्मिक र सांस्कृतिक सम्बन्धलाई बढावा दिने उद्देश्यले रहेको बताउँछन् ।भारतको अयोध्या र नेपालको जनकपुरबीच पौराणिक रामायणकालीन सम्बन्ध छ । उनी त्यही सम्बन्धलाई दीर्घकालसम्म दिगो बनाउने उद्देश्यले अयोध्या र दिल्ली धाइरहेको बताउँछन् । हिन्दु धर्ममा स्थापित मान्यताअनुसार भगवान् विष्णुको अवतारका रूपमा रामको जन्म अयोध्यामा भएको थियो । र, उनको विवाह जनकपुरकी राजकुमारी जानकी (सीता) सँग भएको थियो । आधुनिक विश्वमा अयोध्या भारतमा र जनकपुर नेपालमा पर्छ ।लामो समयको विवादपछि अयोध्यामा राम मन्दिरको निर्माण भइरहेको छ । त्यहाँ मुस्लिम समुदायको मस्जिद र हिन्दुको मन्दिरलाई लिएर वर्षौं विवाद थियो । भारतीय सर्वोच्च अदालतले सन् २०१९ नोभेम्बर ९ मा विवादित जमिन राम मन्दिर निर्माणका लागि दिने र मस्जिदका लागि अन्यत्र जग्गा उपलब्ध गराउने फैसला सुनाएपछि लामो विवादले कानुनी निकास पाएको थियो । अदालतको उक्त आदेशपछि भारत सरकारले अयोध्याको रामजन्म भूमिमा भव्य मन्दिरको निर्माण थालनी गरिसकेको छ । निधि त्यही मन्दिरमा जनकपुरको चिनो राख्न प्रयासरत छन् ।रामको मन्दिरमा जनकपुरबाट केही न केही महत्त्वपूर्ण चिनो राख्दा राम्रो हुन्छ, दिल्लीमा भेटिएका निधिले भने, त्यही विषयमा छलफल चलाइरहेको छु । उनले राम र सीताबीच सम्बन्ध स्थापित गराउन राजा जनकको दरबारमा रहेको धनुषको भूमिका रहेको रामायणमा सबैले पढ्दै र सुन्दै आएकाले अयोध्याको मन्दिरमा जनकपुरका तर्फबाट धनुष राख्न पाए उत्तम हुने आफूलाई लागेको बताए । त्यसका लागि अयोध्यामा राम मन्दिर तीर्थ क्षेत्र ट्रस्टका पदाधिकारीसँग अघिल्लै भ्रमणमा निधिले छलफल गरेका थिए ।यस पटक गत बिहीबार दिल्ली आएका उनले शुक्रबार मन्दिर निर्माण समितिका संयोजक नृपेन्द्र मिश्रसँग भेटेर त्यस विषयमा विस्तृत छलफल गरेका छन् । मिश्रले यस विषयमा भारतको विदेश मन्त्रालयको सहमति चाहिन सक्ने बताएपछि निधिले शनिबार विदेश सचिव विनयमोहन क्वात्रा र नेपाल हेर्ने सहसचिव अनुराग श्रीवास्तवसँग पनि भेटका छन् ।क्वात्रा र श्रीवास्तवसँग राम मन्दिरमा जनकपुरका तर्फबाट धनुष राख्ने आफ्नो प्रस्तावकै विषयमा छलफल भएको उनले बताए । क्वात्रा नेपालमा राजदूत हुँदा नै मैले यस विषयमा उहाँसँग चर्चा गरेको थिएँ, अहिले मन्दिर निर्माण समितिले पनि विदेश मन्त्रालयको सहमति आवश्यक पर्ने बताएपछि त्यसमा सहजीकरण गरिदिन उहाँहरूलाई आग्रह गरेको हुँ, उनले भने ।धेरै पटकको टेलिफोन र अनौपचारिक छलफलपछि जुलाई ३० मा निधि जानकी मन्दिरका महन्थ रामतपेश्वर दाससहितको टोली लिएर अयोध्या पुगेका थिए । जनकपुरका तर्फबाट राखिएको प्रस्ताव मन्दिर निर्माणसँग सम्बन्धित ट्रस्टका पदाधिकारीले सैद्धान्तिक रूपमा सकारात्मक मानेका थिए । निधिले त्यसैको फलो अप का लागि तुरुन्तै आफू दिल्ली आउनुपरेको बताए ।ट्रस्टका महासचिव चम्पत रायसहितका पदाधिकारीसँग भएको छलफल सकारात्मक थियो । उहाँहरूले सहयोग रहने प्रतिबद्धता पनि व्यक्त गर्नुभएको छ, उनले सुनाए, तर त्यसका लागि सरकारी तहमा पनि सहमति आवश्यक पर्ने रहेछ । त्यसका लागि आफूले नेपालमा प्रधानमन्त्री शेरबहादुर देउवा र सत्तारूढ गठबन्धनका अन्य नेतासँग पनि छलफल गरेको र भारतीय विदेश मन्त्रालयका अधिकारीलाई पनि आग्रह गरेको उनले बताए ।जनकपुरबाट उपहारस्वरूप दिइने धनुषलाई स्विकार्न र त्यसलाई अयोध्याको राम मन्दिर परिसरमा उचित स्थान दिन आफूले सबैसँग आग्रह गर्दै आएको बताए । धनुष कुन धातुले बन्ने, कस्तो आकार र वजनको हुने सबै कुरा मन्दिर निर्माण समितिले तय गरेअनुसारै बनाइने आफूहरूको प्रस्ताव रहेको उनले बताए ।राम मन्दिरमा बनाइने मूर्तिका लागि नेपालको कालीगण्डकीको पत्थर प्रयोग गर्न सकिने विषयमा पनि छलफल चलाइएको उनले बताए । त्यसका लागि आफूले विज्ञसहित कालीगण्डकी क्षेत्रको भ्रमण पनि गरेको सुनाए । उनले खानी तथा भूगर्भ विज्ञहरू शिवकुमार बाँस्कोटा, सुलभ कायस्थ र कालीगण्डकी क्षेत्रको धार्मिक, पुरातात्त्विक क्षेत्रको संरक्षणमा खटिएका डा कुलराज चालिसेलाई आफूसँगै अयोध्या ल्याएका थिए । धनुष निर्माण सम्बन्धमा जानकारी राख्ने शिल्पकार जीवन ठाकुर र पवन ठाकुरलाई पनि टोलीमा सामेल गरेका थिए ।"
गठबन्धनलाई सिट बाँड्न सकस,"(काठमाडौं)पाँचदलीय सत्ता गठबन्धनलाई प्रतिनिधिसभातर्फका १ सय ६५ सिट भागबन्डा गर्न सकस परेको छ । निर्णायक बैठक भनेर बिहीबार बिहान ११ बजेदेखि बसेको गठबन्धनको शीर्ष बैठक राति १० बजेसम्म चल्दा पनि सहमति हुन नसकेपछि अर्को बैठक शुक्रबार बस्ने भएको छ । कांग्रेस सभापतिसमेत रहेका प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपाल र जनता समाजवादी पार्टी (जसपा) का अध्यक्ष उपेन्द्र यादव, कांग्रेस नेता रामचन्द्र पौडेल र कार्यदलका संयोजक कृष्णप्रसाद सिटौलाबीच बिहीबार धेरै समय संयुक्त छलफल चलेको थियो । कुनै बेला छुट्टाछुट्टै साइड बैठकसमेत भएका थिए । बैठक निष्कर्षमा नपुगेपछि सञ्चारकर्मीलाई जानकारी नगराउने भन्दै नेताहरू निस्केका थिए । कांग्रेस नेता पौडेलले अब प्रदेश निर्वाचन क्षेत्रको समेत गृहकार्य गरेर शुक्रबार बस्ने जानकारी दिए ।शीर्ष नेताहरूले संख्या टुंग्याएपछि निर्वाचन क्षेत्र तोक्ने विषयमा गृहकार्य गर्न भनेर कार्यदलका सदस्यलाई समेत बालुवाटार डाकिएको थियो । नेताहरूले संख्या टुंग्याउलान् र हामी निर्वाचन क्षेत्रका विषयमा गृहकार्य थालौंला भनेर बसेका थियौं, कार्यदलका एक सदस्यले भने, तर संख्यामै समझदारी जुटेन । संख्या टुंगो लागेको भए करिब १ सय निर्वाचन क्षेत्रमा कहाँ कुन दलले लिने भन्नेबारेमा तत्कालै टुंगिने उनले बताए । बाँकी केही निर्वाचन क्षेत्रलाई एकदुई दिनमा मिलाउन सकिन्थ्यो, ती सदस्यले भने । नेताहरूले सहमतिनिकट भनेर प्रतिक्रिया दिए पनि बैठकमा संख्याकै विषय पेचिलो बनेको थियो । बैठकको सुरुवातदेखि नै कांग्रेसले कति सिट लिने र बाँकी दललाई कति छुट्याउने भन्ने प्रस्तावकै वरिपरि छलफलकेन्द्रित भएको थियो । बैठक ११ बजेबाट अपराह्न ३ बजेसम्म निरन्तर चलेको थियो । त्यसपछि प्रधानमन्त्री देउवा र नेता पौडेल दिवंगत प्रदीप गिरीको १३ औं पुण्यतिथिमा आयोजना गरिएको शोकसभामा सहभागी हुन निस्किए । माओवादी अध्यक्ष पुष्पकमल दाहाल पनि पार्टीको काम भन्दै केहीछिन निस्किए । ६ बजेतिर सबै नेता जुटेर बैठक फेरि बस्यो तर गाँठो फुस्कन सकेन । बालुवाटार स्रोतका अनुसार कांग्रेसले सय सिट दाबी गरेर ९० सिटको बटमलाइन अघि सारेको छ । लोकतान्त्रिक समाजवादी पार्टी (लोसपा) लाई त्यसमध्येबाटै केही सिट छुट्याउने गरी कांग्रेसले उक्त बटमलाइन राखेको हो । ७५ सिटमा अन्य दललाई मिलाउन प्रधानमन्त्री देउवाले माओवादी अध्यक्ष दाहाललाई आग्रह गरेका थिए । तर दाहालले ५० प्रतिशत कांग्रेसले राखेर बाँकी अन्य दललाई छाड्न आग्रह गरे । कांग्रेसलाई ५० प्रतिशत दिन एकीकृत समाजवादीका अध्यक्ष नेपाल भने तयार थिएनन् । पार्टी विभाजन गरेर जोखिम मोलेको तर्क अघि सार्दै उनले आफ्नो पार्टीले २५३० सिट पाउनुपर्ने तर्क गरे । बैठकमा माओवादीले ६० र एकीकृत समाजवादीले ४० सिटको प्रस्ताव गरेका थिए । जसपाले २५ र राष्ट्रिय जनमोर्चाले २ सिटमा दाबी गरेका छन् । कसले कति सिट लिने भन्दा पनि कांग्रेसले कति सिट लिने र गठबन्धनका अन्य दललाई कति सिट छुट्याउने विषयमा मात्रै छलफलकेन्द्रित भएको छ । माओवादीभन्दा पनि एकीकृत समाजवादीको दाबी नमिल्दो छ, कांग्रेसका एक नेताले भने, अब देउवा र दाहालबीच हुने छलफलले सिट संख्या टुंग्याउँछ ।"
"सिंगापुर गोर्खा : जसको सुरक्षा, उसैबाट पीडित","(काठमाडौं) जवानीको ऊर्जावान् समयमा ब्रिटिस सेनामा भर्ती भई सिंगापुरको सुरक्षामा खटिएका नेपालीहरू अवकाशपछि भने असुरक्षित बनेका छन् । ब्रिटिस सेनामा भर्ती भएर सिंगापुर प्रहरीमा सेवा गरी अवकाश पाएका नेपालीहरू अहिले सिंगापुर सरकारले आफूहरूमाथि गरेको व्यवहारलाई लिएर आन्दोलनमा उत्रिएका छन् ।काठमाडौंको माइतीघरमा भेला भएर बिहीबार दिउँसो उनीहरूले आफ्ना पीडा पोखेका छन् । ली क्वान युले सिंगापुरलाई तेस्रो विश्वबाट विकसित मुलुकमा स्तरोन्नति गर्दादेखि हालसम्म नेपालीले नै त्यहाँ सुरक्षा दिइरहेका छन् । सिंगापुरको आन्तरिक र बाह्य सुरक्षाको जिम्मेवारी लिएका ती नेपाली अवकाशपछि भने सिंगापुर सरकार र बेलायती सरकारको चेपुवामा परेका छन् । माइतीघरको प्रदर्शनमा उनीहरूले गोर्खाहरूलाई बिक्रीका वस्तु बनाउन नहुने, ब्रिटिस सरकारले सिंगापुरलाई गोर्खाहरूको बिक्री बन्द गर्नुपर्ने, सिंगापुरमा जन्मिएका गोर्खाका छोराछोरीलाई जन्मसिद्ध अधिकार दिनुपर्ने, सन् १९४७ को असमान र विभेदकारी त्रिपक्षीय सन्धि खारेज गर्नुपर्ने, सिंगापुर गोर्खाहरूलाई परेको विभेद र अन्याय अन्त्य गर्न सरकारले कूटनीतिक पहल गर्नुपर्नेलगायतका माग राखेका छन् ।हामी ब्रिटिस गोर्खा नै हो, बेलायतले भर्ती गरेर सिंगापुर लगेको हो, ब्रिटिसगोर्खा भूतपूर्व सैनिक संगठन (बिगेसो) का सभापति पद्मसुन्दर लिम्बूले भने, हामी सिंगापुर सरकारको मातहतमा छैनौं तर सिंगापुरका सैनिकसरह हाम्रो तलब, सेवा र सुविधा छैन । उनले भूपू गोर्खा सिंगापुर प्रहरीले ब्रिटिस गोर्खा र सिंगापुरका बासिन्दाभन्दा एक तिहाइ कम तलबसुविधा पाएको बताए । गोर्खा सैनिक भर्तीलाई लिएर नेपाल, भारत र बेलायतबीच सन् १९४७ मा त्रिपक्षीय सन्धि भएको थियो । त्यही सन्धिअनुसार बेलायतले पनि नेपालबाट हरेक वर्ष ब्रिटिस सेनामा नेपाली युवालाई भर्ती गर्दै आइरहेको छ । तर बेलायत सरकारले नेपाली युवालाई ब्रिटिस सेनामा भर्ती गर्ने र त्यहाँबाट सिंगापुर प्रहरीमा पठाउने कुरा सन्धिमा कतै पनि उल्लेख छैन । नेपाल र सिंगापुरबीच पनि सैनिक भर्तीलाई लिएर कुनै सन्धि वा सम्झौता छैन । नेपालको कमजोरीबाट फाइदा उठाउँदै बेलायतले नेपालीलाई भर्ती गरेर सिंगापुरमा पठाउने गरेको छ । त्यसबापत सिंगापुरले बेलायतलाई निश्चित रकम दिन्छ तर नेपालीले सिंगापुर पुलिसमा काम गर्दा त्यहाँका नागरिकसरह समान तलबभत्ता तथा भर्ना हुने बेलामा ब्रिटिस गोर्खामा भर्ती हुँदा भनेको सुविधा पाउँदैनन् । त्यही असन्तुष्टिलाई लिएर बिहीबार ब्रिटिस गोर्खा सैनिकअन्तर्गत भर्ती भएका सिंगापुर पुलिस फोर्सलाई समान अधिकार दिनुपर्नेलगायत मागसहित बिगेसो सिंगापुर गोर्खाज विभागले माइतीघरमा प्रदर्शन गरेको हो । सभापति लिम्बूले आफ्ना माग पूरा नभएसम्म लगातार चरणबद्ध आन्दोलन गरिरहने बताए । बिगेसोले गत जेठ २५ मा राजधानीमा पत्रकार सम्मेलन गरी १६ बुँदे मागसहित चरणबद्ध आन्दोलन गर्दै आएको छ । त्यसपछि बिगेसोले रत्नपार्कदेखि लैनचौरस्थित बेलायती दूतावासम्म प्रदर्शन गर्दै आफ्ना मागबारे ध्यानाकर्षणपत्र बुझाएको थियो । बेलायत सरकारले एउटै भर्ती, तालिम दिएर सिंगापुर लगिएका गोर्खा कन्टिजेन्ट सिंगापुर पुलिस फोर्स र तिनका परिवारलाई समान व्यवहार गर्नुपर्ने माग राख्दै आएको जनाएका छन् । सिंगापुरका प्रहरीले पाउनेसरहको तलब सुविधा पाउनुपर्ने, बेलायतमा आवासीय सुविधा, विधवा पेन्सनलगायत सुविधा दिनुपर्ने माग छन् । ब्रिटिस गोर्खा र तिनका परिवारले यसअघि नै बेलायतमा आवासीय सुविधा पाइसकेका छन् तर ७३ वर्षदेखि सिंगापुर गोर्खाले भने त्यो सुविधा पाएका छैनन् । ब्रिटिस गोर्खामा भर्ना भई सिंगापुर पुलिसमा गएर काम गर्न बाध्य भएका नेपालीले न बेलायत सरकारबाट पाउने सुविधा पाएका छन् न त सिंगापुर सरकारले उनीहरूलाई सुविधा प्रदान गरेको छ । ब्रिटिस गोर्खा र सिंगापुर पुलिसका निम्ति बेलायतले भर्ना लिँदै आएको छ । ब्रिटिस आर्मी र सिंगापुर पुलिस भनेर एकैसाथ भर्ती गर्ने गरिन्छ । बेलायतले नेपाल सरकारसँग कुनै सन्धिसम्झौता गरेको छैन । विज्ञले यसलाई गैरकानुनी र मानवअधिकारविरुद्ध रहेको बताएका छन् । अन्याय र चर्को विभेद भएको बिगेसोको ठहर छ । हामप्रति बेलायत, नेपाल र सिंगापुर को जिम्मेवार छ भन्ने अन्योल छ, बिगेसो सिंगापुर विभाग प्रमुख पलबहादुर घर्तीमगरले भने, तसर्थ हाम्रो पहिचान के हो भन्ने गम्भीर प्रश्न खडा भएको छ । बिगेसोले सिंगापुर प्रहरीमा काम गर्ने गोर्खाहरूले पाउने तलब, भत्ता, पेन्सन र अन्य सुविधा सिंगापुरका नागरिकले पाउनेभन्दा धेरै अन्तर रहेको जनाएको छ । एउटै संस्थामा एकै प्रकृतिका काम गर्ने दुई देशका नागरिकले पाउने तलब, भत्ता, पेन्सन र अन्य सेवासुविधाबीच यस्तो अन्तर हुनु अत्यन्त दुःखद हो, विभेदबारे उल्लेख गर्दै विज्ञप्तिमा छ, सिंगापुर प्रहरीमा सेवारत हुँदासम्म हामी गोर्खा प्रहरीहरूका श्रीमती र उमेर पुगेका हाम्रा छोराछोरीले उनीहरूको योग्यताअनुसार सिंगापुरमा कुनै काम गर्न पाउँदैनन् । सिंगापुर गोर्खाका विधवाहरूलाई पेन्सनको सुविधा छैन । यसैगरी सेवा अवधिकै बेला दुर्घटनामा परी बाबा स्वास्थ्यका कारण सेवाबाट बिदा दिएर नेपाल फर्काइएका सिंगापुर गोर्खालाई पेन्सन र क्षतिपूर्तिको कुनै व्यवस्था नरहेको जनाइएको छ । आन्दोलनरत पक्ष विगेसोले सन् १९४७ को त्रिपक्षीय सन्धिको जीटुजी वार्तामा सिंगापुर गोर्खाहरूको विषयमा छलफल र सम्बोधन गर्नका लागि नेपाल सरकारलाई पनि आग्रह गरेको छ । संसद्को अन्तर्राष्ट्रिय सम्बन्ध समितिले पनि ब्रिटिस गोर्खा भर्तीको विषयलाई लिएर गत वर्ष नै आफ्नो धारणा पठाइसकेको छ । गोर्खा भर्ती सन्धिको पुनरावलोकन गरी नेपालको संविधानमा उल्लेखित असंलग्न र स्वतन्त्र परराष्ट्र नीति तथा लोकतान्त्रिक शासन प्रणालीको मान्यतालाई आत्मसात् गर्दै विगतका निरंकुश र अलोकतान्त्रिक शासनकालीन असमानता र अपमानको पीडाबाट देशलाई मुक्त गर्नेतर्फ पहल गर्नुपर्ने सुझाव दिएको थियो । पूर्वराजदूत एवं परराष्ट्र मामिला जानकार हिरण्यलाल श्रेष्ठले बेलायतले ब्रिटिस गोर्खा भर्तीका नाममा सिंगापुर र ब्रुनाईलाई मानव पुनः बिक्री गर्ने काम गरेको बताए । अब नेपालले सिंगापुर, ब्रुनाईसँग प्रत्यक्ष रूपमा छुट्टाछुट्टै वार्ता र सम्झौता गरेर युवाशक्तिलाई भर्ती गराउनुपर्ने हुन्छ, त्रिपक्षीय सन्धिलाई उल्लेख गर्दै उनले भने, अब सबै गोर्खाहरूको अभिभावक भएर नेपाल सरकारले पहल गर्नुपर्छ । संसारभरिको गोर्खालाई समान सेवा सुविधा दिइनुपर्छ ।समाजशास्त्री प्राध्यापक ओम गुरुङले नेपाल सरकारले ब्रिटिस गोर्खाहरूको मुद्दाबारे कूटनीतिक पहल गर्न चुकेको बताए । सिंगापुर पुलिसमा भर्ती कुनै सन्धिसम्झौतामा पर्दैन, त्यसैले हाम्रो सरकार उदासीन हुनु गैरजिम्मेवारीपन हो, उनले भने । यसैगरी पूर्वसांसद परि थापा, मानवअधिकारवादी प्राध्यापक कपिल श्रेष्ठ, राजनीतिज्ञ सीताराम तामाङलगायतले बिगेसोको जायज मागप्रति सरकार गम्भीर भएर समस्या समाधानगर्न कूटनीतिक पहल गर्नुपर्ने बताए ।"
लर्ड बुटवलमा आर्थर गन,"काठमाडौं (कास) आर्थर गनका नामले चर्चित गायक दिवेश पोखरेलले टुबोर्ग होमकमिङ टुर अन्तर्गत बुधबार लर्ड बुटवलमा प्रस्तुति दिएका छन् । के पीर पर्यो तिमीलाई गीतबाट उनले कन्सर्ट सुरु गरेका थिए । लभ इज माई रिडेम्पसन, न्यानो घर जस्ता उनका लोकप्रिय गीतले दर्शकको निकै ताली पायो । आर्थरका नेपाली र अंग्रेजी गीतबाट दर्शकले भरपुर आनन्द उठाए । सन् २०२० मा अमेरिकी गायन रियालिटी शो अमेरिकन आइडल १८ औं सिजन को एक हिस्सा बनेपछि आर्थर गनको लोकप्रियता बढेको हो । प्रायः दर्शक उनलाई अमेरिकन आइडल अडिसनबाट चिन्न सक्छन् जहाँ उनले बब डिलनको गर्ल फ्रम द नर्थ कन्ट्री र क्रिडेन्स क्लियरवाटर रिभाइभलको ह्याब यु एभर सिन द रेन गीत गाएका थिए । उनको प्रस्तुतिलाई निर्णायकका साथै विश्व प्रसिद्ध गायिका केटी पेरीले निकै प्रशंसा गरेकी थिइन् । उनी उक्त शोको १८ औं सिजनको उपविजेता बने । टुबोर्गले नेपालमा सुरुवातदेखि नै नेपाली संगीत क्षेत्रको प्रवर्द्धनका लागि कार्यक्रमहरू गर्दै आएको छ । टुबोर्ग र संगीतको सम्बन्ध लामो समयदेखिको हो, गोर्खा ब्रुअरीका मार्केटिङ डिरेक्टर आशिष विष्टले भने, संगीतका विभिन्न विधालाई समर्थन गर्दै आर्थर गनसँग आबद्ध हुन पाउँदा निकै गर्व महसुस गरेका छौं । आर्थर गनले आज प्रिभे नेपाल काठमाडौंमा प्रस्तुति दिनेछन् । क्लब प्लाटिनम काठमाडौं, लाइम एन लेमन लाउन्ज चितवन र रोलिङ स्टोन्स पोखरामा दर्शकको अपार माया र समर्थन पाएका आर्थरले बिर्तामोड र कीर्तिपुरमा पनि प्रत्यक्ष प्रस्तुति दिने कार्यक्रम छ ।"
कथालयको पुस्तकालय म्यानुअल,"काठमाडौं (कास) पन्ध्रौं पुस्तकालय दिवसका अवसरमा विद्यालय पुस्तकालय म्यानुअल सार्वजनिक भएको छ । राजधानीमा बुधबार आयोजित कार्यक्रममा शिक्षा, विज्ञान तथा प्रविधिमन्त्री देवेन्द्र पौडेल, शिक्षा राज्यमन्त्री बोधमायाकुमारी यादव, शिक्षा सचिव रामकृष्ण सुवेदी र विज्ञान तथा प्रविधि मन्त्रालयकी सचिव प्रमिलादेवी वज्राचार्यले पुस्तकको विमोचन गरेका हुन् ।कथालयद्वारा प्रकाशित उक्त हाते पुस्तकको लेखन मुरारीविनोद पोखरेल, भोलाकुमार श्रेष्ठ र राजीवधर जोशीले गरेका हुन् । ३ हजारभन्दा बढी विद्यालयको अनुगमन र २० वर्षको आफूहरूको अनुभवमा पुस्तक प्रकाशन गरिएको लेखकहरूको भनाइ छ । विद्यालयमा भएका जनशक्तिबाट नै पुस्तकालय व्यवस्थापन गर्न सकिने गरी निर्देशिका तयार पारिएको र हरेक विद्यार्थीलाई नियमित र निश्चित समयमा पुस्तकालय आउने, पुस्तक लाने समयको व्यवस्थापनमा यसले सघाउने लेखक राजीवधर जोशीले बताए । पुस्तकालय स्थापना गर्दा कस्तो कोठा र कति क्षेत्रको चाहिने, कक्षा स्तरअनुसार कस्ता पुस्तक संग्रह गर्नेदेखि फर्निचर कस्ता र कति साइजका राख्नेजस्ता प्राविधिक पक्षलाई पनि पुस्तकमा नक्सासहित समावेश गरिएको कथालयले जनाएको छ ।"
राजनीतिका 'असुर' हरू,"(काठमाडौं)राजनीतिक वृत्तमा यति बेला संघीय र प्रदेशसभा निर्वाचनको चर्चा चलिरहेको छ । जनताको जनप्रतिनिधि बनेर शासन सत्ताको बागडोर हात पार्न राजनीतिक दलदेखि स्वतन्त्र भनिएकाहरूको दौडधुप उस्तै छ । यही मेसोमा नाटक असुर ले राजनीतिलाई भर्याङ बनाएर आफ्नो शक्ति प्रदर्शन गरेका असुररूपी शासकको चरित्र उदांगो पारेको छ । ओजस थिएटरको प्रस्तुतिमा रातोपुलस्थित शैली थिएटरमा बुधबारदेखि मञ्चन थालिएको नाटकमा मूलतः समकालीन शासन र सत्ताको चरित्र देख्न सकिन्छ । नाटकले मुलुकमा ठूलाठूला राजनीतिक परिवर्तनबाट शासकका रूपमा उदाएकाहरू शासनको बागडोर हात पर्नेबित्तिकै कसरी सर्वहारा वर्गको सपनालाई कुल्चन्छन् भन्ने यथार्थलाई उजागर गरेको छ । रवीन दोङको लेखन र विवेक न्यौपाने (घने) को निर्देशनमा बनेको नाटकमा शासक र शासित दुई वर्ग छन् । व्यवस्था फेरिँदै गर्दा शासकको शासनमा कसरी शासित वर्गका सपना, स्वतन्त्रता र जीवनका लय भत्किन्छन् भन्ने तीतो सत्यलाई प्रस्तुत गरिएको छ । जुद्धप्रसाद र नरेन्द्रहरूले शासक वर्ग र भिउसिन, कलावती, चन्द्रे जस्ता पात्रले सर्वहारा वर्गको प्रतिनिधित्व गरेका छन् । जुद्धप्रसाद सिंगो गाउँको प्रतिनिधि हुन् । मुखियाका रूपमा गाउँमा आफ्नो रजगज चलाएका जुद्धप्रसादको सत्तालाई जनयुद्ध ले समाप्त गरिदिन्छ । जुद्धप्रसादपछि सत्ताको बागडोर सम्हाल्न उनकै छोरा नरेन्द्र अर्को शासकका रूपमा उदाउँछन् । उनी सर्वहारा वर्गको उत्थानका लागि भनेर सुरु गरिएको जनयुद्ध का योद्धा हुन् । जुद्धप्रसाददेखि नरेन्द्रसम्म आइपुग्दा समय फेरिन्छ, सत्ता गाउँदेखि राज्यको तहमा पुग्छ । देशमा गणतन्त्र आउँछ, चुनावदेखि नेता चुनिने विषयमा फरक बहस चल्छ । तर पनि भिउसिन, कलावती, चन्द्रेहरूको हविगत फेरिँदैन । सत्ताको अगाडि उनीहरूको अस्तित्व र अधिकारका कुरा ओझेलमै पर्छन् । नाटकले तिनै सर्वहारा र निमुखा वर्गको विरहलाई गीतैमार्फत बिलौना गर्छ युग फेरियो, जुग फेरियो फेरिएन मान्छेको रूप । घराना शिक्षित नरेन्द्र र कलावतीबीच प्रेम हुन्छ । प्रेमले पूर्णता नपाउँदै कलावती जुद्धप्रसादकी तेस्री श्रीमती र नरेन्द्रकी सौतेनी आमा बन्छिन् । कलावती कसरी जुद्धप्रसादकी तेस्री श्रीमती बनिन्, यहीँबाट सुरु भएको बाबुछोराबीचको कलह, जुद्धप्रसादको अन्त्य, नरेन्द्रको सन्तान गर्भमा हुर्काइरहेकी कलावतीको अधुरो सपना, शासन र सत्ताले फेरिएको नरेन्द्रको चरित्रलाई नाटकमा देखाइएको छ । नाटकले सुरुवाती दृश्यमै घरघरको कथा हो भनी दर्शकलाई जानकारी गराए पनि विषय र परिवेश भने नयाँ होइन । जुद्धप्रसादको चरित्र र उनको देखिने बाह्य आवरण पनि दर्शकका लागि नौलो नलाग्न सक्छ । नाट्य समूहले यसलाई २०५७ देखि ०६२०६३ सम्मको देशको परिवेश र प्रभावलाई जस्ताको तस्तै देखाउने चेष्टा गरिएको दाबी गरेको छ । यद्यपि जुद्धप्रसादको हुकुमी शासन र जनताको अवस्था हेर्दा पञ्चायतकालको बढी झल्को आउँछ । २०४६ सालको राजनीतिक परिवर्तनपछि देशमा विशेष गरी स्वतन्त्रताको पक्षमा देखिएको उदारवादलाई नाटकले अलिकति खुम्चाएको देखिन्छ । दसवर्षे जनयुद्ध को स्वरूपले ०६२०६३ पछि पाएको राजनीतिक छनक अनि त्यसैमा जन्मिएकाहरूको वास्तविक चरित्र नरेन्द्रमा देखिन्छ । जो परिवर्तनका लागि आफ्नै अवस्था र बाबुसँग लडे तर अप्रत्यक्ष ढंगमै बाबुकै शासनलाई निरन्तरता दिए । नवीन सोच र परिवर्तनको चाहनामा आएको नेतृत्व शक्ति र सत्ताको उन्मादले फेरि कसरी पुरानै चक्रतिर रुमलिन्छ भन्ने नै नाटकको निचोड हो । समकालीन सामाजिक व्यवस्थालाई प्रस्तुत गर्दै त्यसैमा द्वन्द्वकालको दृश्यलार्ई समेत नाटकले जीवन्त देखाउने प्रयास गरेको छ । राजारानीको तस्बिर झुन्डिएको घरको भित्तामा पछिल्ला दृश्यमा कार्ल मार्क्सको तस्बिर देखिन्छ । नाटकमा यसलाई व्यवस्था फेरिएको दरिलो संकेतका रूपमा लिन सकिन्छ । उत्पीडन वर्गको उत्पीडनलाई संगीतका धुनहरूले उठान गरिएका छन् । सागर कार्की, केशव सिंह डगुन्ना, विजय सापकोटा, सुचित्रा उप्रेती, नमस्ते दिवाकर घिमिरे, सन्तोषी पौडेल, विशाल परियारलगायत कलाकारको अभिनय रहेको नाटक असोज ८ सम्म मञ्चन हुनेछ ।"
पत्रकार बस्नेतको समय साक्षी,"काठमाडौं (कास) पत्रकार एवं लेखक बबिता बस्नेतको संस्मरणात्मक पुस्तक समय साक्षी सार्वजनिक भएको छ । नेपाल प्रज्ञा प्रतिष्ठानको डबलीमा बुधबार भएको कार्यक्रममा नेपाल राष्ट्र बैंकका पहिलो गभर्नर हिमालयशमशेर राणा, आख्यानकार भुवन ढुंगाना, बस्नेतका आमाबुबा मोहनबहादुर बस्नेत र राधा बस्नेतले पुस्तक लोकार्पण गरे । लामो समयदेखि पत्रकारिता एवं साहित्य लेखनमार्फत महिला अधिकार र समानताको पक्षमा वकालत गर्दै आएकी बस्नेतले पुस्तकमा आफूले बाँचेको समय र समाजलाई संस्मरणात्मक शैलीमा उतारेकी छन् । देशविदेशमा सबै जना यात्रा गर्नुहुन्छ । सबैको कथा र यात्रा संस्मरण हुन्छन् तर सबैले लेख्नुहुन्न, उनले भनिन्, पत्रकारिताको दौरानमा जे देखें, त्यही लेखें । वक्ताहरू राणा र ढुंगानाले लेखकले यात्रा गरेको ठाउँको सामाजिक, ऐतिहासिक, कलाका विषय दैनिक डायरी शैलीमा रहेको बताए । त्यहाँका विशेषता पनि आएको भए पाठकका लागि अझ उपयोगी हुने उनीहरूको भनाइ थियो । बस्नेतको यसअघि सम्बन्धहीन सम्बन्धहरू कथासंग्रह प्रकाशित छ ।"
अर्को भोर लाई पद्म श्री साहित्य पुरस्कार,"काठमाडौं (कास) २०७८ सालको पद्मश्री साहित्य पुरस्कार केशवराज ज्ञवालीको कथासंग्रह अर्को भोर ले पाउने भएको छ । खेमलाल हरिकला लामिछाने समाज कल्याण प्रतिष्ठानले अर्को भोर लाई पुरस्कार दिने निर्णय गरेको हो । प्रतिष्ठानले बिहीबार जारी गरेको विज्ञप्तिअनुसार तीसको दशकदेखि नेपाली आधुनिक कथाका क्षेत्रमा योगदान पुर्याएकी माया ठकुरीलाई पद्मश्री साधना सम्मान दिइने भएको छ । यसै वर्ष सुरु पद्मश्री गौरव पुरस्कार नेत्र चिकित्सक डा सन्दुक रुइतले पाउने भएका छन् । तीनैवटा सम्मान तथा पुरस्कारको राशि ३ लाख रुपैयाँ रहेको छ ।प्रतिष्ठानले २०६३ सालदेखि नेपाली साहित्यमा वर्षभरि प्रकाशित पुस्तकमध्ये निर्णायक मण्डलले उत्कृष्ट ठहर्याएकोलाई पद्मश्री साहित्य पुरस्कार अर्पण गर्दै आएको छ । पद्मश्री साधना सम्मान भने २०६७ सालदेखि साहित्य, कला, संगीत, अभिनयजस्ता क्षेत्रमा दीर्घ साधना गर्ने विशिष्ट साधकलाई प्रदान गरिँदै आएको छ ।"
चाडबाड सहुलियत पसलमा २ देखि ५० रुपैयाँसम्म छुट,"(काठमाडौं)सरकारले चाडबाडलाई लक्ष्य गरी सञ्चालन गर्ने सहुलियत पसलबाट २ देखि ५० रुपैयाँसम्म छुट दिने भएको छ । उद्योग वाणिज्य तथा आपूर्तिमन्त्री दिलेन्द्रप्रसाद बडूको अध्यक्षतामा बिहीबार बसेको बैठकले असोज १ देखि सहुलियत पसल सञ्चालन गर्ने निर्णयसमेत गरेको छ । सहुलियत पसल ४१ जिल्लामा रहेका सरकारी बिक्री केन्द्रआउटलेटमा सञ्चालन हुनेछन् । यी पसलमा प्रचलित मूल्यभन्दा प्रतिकिलो २ देखि ५० रुपैयाँसम्म छुट हुने उद्योग वाणिज्य तथा आपूर्ति मन्त्रालयकी सहप्रवक्ता उर्मिला केसीले जनाइन् ।बिहीबार बसेको बैठकले असोज १ देखि कात्तिक १५ सम्म सहुलियत पसल सञ्चालन गर्ने निर्णय गर्यो, उनले भनिन्, सहुलियत पसलमार्फत खाद्य व्यवस्था तथा व्यापार कम्पनी, साल्ट ट्रेडिङ कर्पोरेसन र दुग्ध विकास संस्थानले छुट दिनेछन् । यी कम्पनीले बजारभाउभन्दा छुट दिने उनले बताइन् । यी तीन निकायले करिब सय आउटलेटबाट खाद्यान्नमा छुट दिने जनाएका छन् ।खाद्य व्यवस्था तथा व्यापार कम्पनीले विभिन्न ब्रान्डका चामल, दाल, चिउरा, नुन, तेल, आँटा र गेडागुडी बिक्री गर्नेछ । चामल, दाल, आँटा, तेललगायतमा प्रतिकिलो ७ रुपैयाँ, कर्णालीको उत्पादन (सिमी, क्वाँटी) मा प्रतिकिलो १० रुपैयाँ छुट दिइने बिक्रीवितरण विभाग प्रमुख भीम थापाले बताए । यो छुट रकम पोहोरको मूल्यभन्दा पनि प्रतिकिलो २ रुपैयाँ कम हो । खाद्यले गत वर्ष प्रतिकिलो ५ रुपैयाँ छुट दिएर बिक्री गरेको थियो । हाम्रो मुख्य उद्देश्य बजार हस्तक्षेप गर्नु हो । खाद्यले बिक्री गर्ने सामान बजारभाउभन्दा धेरै सस्तो पर्छ, थापाले भने, चाडबाडलाई लक्ष्य गरी थप छुट दिएका छौं ।खाद्यले ४१ जिल्लामा रहेका ४४ वटा आउटलेटबाट छुट दिने जनाएको छ । काठमाडौं उपत्यकाको हकमा रामशाहपथ, नख्खु, थापाथली र भक्तपुरको सूर्यविनायकमा सहुलियत पसल सञ्चालन हुनेछन् । कम्पनीको वेबसाइटअनलाइनबाट अर्डर गरे सहुलियत दरमै सामान घरसम्म पुर्याइदिने सुविधासमेत छ । कम्पनीले दसैंका लागि दुई हजार खसीबोका र १ हजार च्यांग्रा ल्याउने तयारी पनि गरेको छ । जिउँदो खसीबोका तथा च्यांग्रामा प्रतिकिलो १० रुपैयाँ छुट दिने निर्णय भएको छ । खसीबोका तराईका जिल्लाबाट खरिद गरिने बिक्री वितरण विभाग प्रमुख थापाको भनाइ छ । च्यांग्रा भने मुस्ताङ र तिब्बतबाट आयात हुनेछन् । कोभिडका कारण चीनले सीमा नाका बन्द गर्दा गत वर्ष च्यांग्रा आउन सकेनन् । यसपालि थोरै भए पनि ल्याएर बजार हस्तक्षेप गर्ने खाद्यको योजना छ । बजारमा खाद्यको उपस्थिति हुँदा बजारभाउ अचाक्ली बढ्दैन । विभिन्न जिल्लाबाट किनिएका खसीबोकाको खरिद मूल्यमा ढुवानी र प्रशासनिक खर्चसहित जोडेर खुद्र बिक्री मूल्य तोक्छौं, थापाले भने, बिक्री मूल्य बजारभाउभन्दा सस्तो नै हुन्छ ।साल्ट ट्रेडिङ कर्पोरेसनले पनि आफूले बिक्री गर्ने उत्पादनमा छुट दिने जनाएको छ । साल्टले मुख्यतः चिनी र नुन बिक्री गर्छ । तर यसपालि साल्टको गोदाममा चिनी छैन । नुनमा प्रतिकिलो २ रुपैयाँ छुट दिन्छौं । अन्य वस्तुको हकमा मन्त्रालयको चिठी आएपछि निर्णय गर्छौं, साल्टका विभागीय प्रबन्धक ब्रजेश झाले भने । साल्टले ४२ कार्यालयमा रहेका आउटलेटबाट छुट दिने उनले जनाए । उपत्यकामा सतुंगल, कालीमाटी, जावलाखेल, जडीबुटी र भक्तपुर आउटलेटबाट छुट दिने जनाइएको छ । चाडबाडकै अवसरमा तीनवटा मोबाइल भ्यान पनि सञ्चालन हुने उनको भनाइ छ । दुग्ध विकास संस्थान (डीडीसी) ले पनि चाडपर्वका अवसरमा घिउमा प्रतिलिटर ५० रुपैयाँ, चिजमा प्रतिकिलो २० रुपैयाँ, पनिरमा २० रुपैयाँ र दहीमा प्रतिलिटर १० रुपैयाँ छुट दिने जनाएको छ । हाल डीडीसीले घिउ (गाईं र भैंसीको मिश्रण) को मूल्य प्रतिलिटर १ हजार १ सय र गाईको घिउको मूल्य प्रतिलिटर १ हजार २ सय ५० रुपैयाँमा बिक्री गर्दै आएको छ । यसैमा उपभोक्ताले ५० रुपैयाँ छुट पाउने डीडीसीका महाप्रबन्धक सञ्जीव झाले बताए ।कम्पनीले चिज प्रतिकिलो १ हजार ६ सय २० रुपैयाँ, पनिर ८ सय ६० रुपैयाँ तथा दही प्रतिलिटर १ सय ५० रुपैयाँमा बेच्दै आएको छ । गत वर्ष हामीले घिउमा मात्रै छुट दिएका थियौं, यस पटक पनिर, दही र चिजमा पनि पर्याप्त छुट दिने भएका छौं, झाले भने । आफ्ना १० वटा काउन्टरसँगै साल्ट र खाद्य कम्पनीका आउटलेटबाट पनि डीडीसीका उत्पादनमा छुट पाइने जनाइएको छ । चाडबाडमा सर्वसाधारणलाई छुट दिन सरकारले बर्सेनि सहुलियत पसल सञ्चालन गर्दै आएको छ । तर उपत्यकामा मात्रै केन्द्रित गर्दा उपत्यका बाहिरका जनताले फाइदा लिन सकेका छैनन् ।"
कर्णालीमा दसैंलाई छैन चामल,"(सुर्खेत), (मुगु) र (जुम्ला) घरमा खाने अन्न नभएपछि एक साताअघि मुगुको मुगमकार्मारोङस्थित पुलुका ग्याम्पाछिरिङ लामा झन्डै एक दिन हिँडेर छाइल बजार आई चामल लिएर गए । उनको गाउँ पुलुमै खाद्य डिपो छ । गाउँमा डिपो भएर के गर्नु ? चाहिएका बेला कहिल्यै चामल हुँदैन, यसअघिको अन्न खाइसकियो, नयाँ खाद्यान्न पाकेकै छैन, उनले भने, डिपोमा वर्षायाममा कहिल्यै चामल हुँदैन, चाहिएका बेला चामल नपाइए डिपो भएको के काम ? जुम्लाको चन्दननाथ नगरपालिकास्थित उर्थुका सलिमान बुढा गत आइतबार चामल ल्याउन खलंगास्थित खाद्य व्यवस्था तथा व्यापार कम्पनी लिमिटेडको शाखा कार्यालय पुगे । तर त्यहाँ चामल छैन भनेपछि उनले बजारबाट ८० रुपैयाँ प्रतिकिलो मोटा चामल किनेर लिएर गए । कम्पनीले भने प्रतिकिलो ५१ रुपैयाँमा मोटा चामल बिक्री गर्ने गरेको छ । चाडपर्व आइसकेका छन्, खाद्यमा भए सस्तो हुन्थ्यो, उनले भने, ढुवानी अनुदानको चामल नपाइँदा हामी गरिबलाई बिहानबेलुकाको छाक टार्न पनि ऋण लिनुपर्ने बाध्यता छ । खाद्यान्न मौज्दात न्यून भएपछि कर्णालीका हिमाली जिल्ला जुम्ला, हुम्ला र मुगुका सबै डिपोमा चामल वितरण बन्द छ । खाद्य व्यवस्था तथा व्यापार कम्पनी लिमिटेडले समयमै चामल ढुवानी नगर्दा अहिले हुम्लाको सिमकोटमा १५ सय, मुगुमा ५ सय र जुम्लामा २ सय ७५ क्विन्टल मात्र चामल छ, जो यहाँ चाहिनेभन्दा ज्यादै न्यून हो । हुम्लामा चामल वितरण गर्न कम्तीमा २ हजार २ सय क्विन्टल चामल हुनु अनिवार्य छ । बितेका ३ आर्थिक वर्षमा कर्णालीका हिमाली जिल्लामा कम्पनीले साउनदेखि मंसिरसम्म कहिल्यै चामल पठाएको छैन । पठाए पनि सदरमुकाममा मात्र सीमित हुँदा दुर्गमका बासिन्दा वर्षौंदेखि खाद्यान्न अभाव भोग्न बाध्य छन् । हामीलाई चामल चाहिने भनेकै बर्खा र हिमपात सुरु हुनुअघि हो, डोल्पाको शे फोक्सुन्डो३ का जवाहन लामाले भने, तर त्यो बेला कहिल्यै चामल हुँदैन, चैतदेखि जेठसम्म ३ महिना हाम्रै उत्पादनले पनि खान पुग्छ । ५ वर्षयता दसैंतिहारमा पनि फोक्सुन्डोका बासिन्दाले चामल पाएका छैनन् । अनुदानको चामल गाउँमा नआउँदा स्थानीय प्रतिक्विन्टल १२ हजारदेखि २० हजार रुपैयाँसम्म रकम खर्च गरेर चामल किनेर खान बाध्य भएको लामाले जनाए । गत वर्ष माथिल्लो डोल्पाका डिपोमा कम्पनीले मंसिर १७ पछि मात्रै चामल पठाएको थियो ।शेफोक्सुन्डो डोल्पामा न्यून खाद्यान्न उत्पादन हुने क्षेत्र हो । गाउँपालिकामा झन्डै ४७ सय जनाको बसोबास छ, जहाँ चीनको बाटो भएर चामल ढुवानी हुन्छ । चीनले कोरोनाको कारण देखाउँदै ३ वर्षदेखि चामल ढुवानी गर्न दिएको छैन, गाउँपालिका अध्यक्ष धावासुन्दुक गुरुङले भने, हाम्रा जनताले चाडबाडमा पनि पेटभरि चामल खान पाउँदैनन् । ५ हजार क्विन्टल चामल माग गरिए पनि गत वर्ष कम्पनीले १ हजार ७ सय ६७ क्विन्टल मात्र पठाएको उनको भनाइ छ । यस वर्ष पनि ५ हजार क्विन्टल चामल माग गरिएकामा कति चामल आउने हो, केही थाहा नभएको उनको गुनासो छ । मुगुको सोरु गाउँपालिकामा पनि खाद्यान्न अभाव भइरहन्छ । उत्पादनले ३ महिना पनि नधान्ने भएपछि स्थानीय खाद्य र बजारको चामलमा निर्भर छन् । गत वर्ष कम्पनीले पुस १६ मा पहिलो चरणमा ९० क्विन्टल चामल पठाएको थियो भने श्रीकोटमा कात्तिक २४ मा १ सय ७० क्विन्टल चामल पुगेको थियो । खाद्य डिपो नाम मात्रैको छ, ठेकेदारले चामल ल्याएर १२ दिनमै बिक्री गरी फर्कन्छन्, स्थानीय पहलभान शाही भन्छन्, हामीले कहिल्यै पेटभरि खान नपाउने भयौं । धेरैजसो गाउँमा खाद्यान्न अभाव भएपछि स्थानीयले सरसापटी गरेर जोहो गरिरहेको उनको भनाइ छ । कालीकोटमा पनि खाद्यान्न समस्या उस्तै छ । अहिले कालीकोटस्थित कम्पनीको शाखा कार्यालयमा १ हजार ६१ क्विन्टल चामल मौज्दात छ । तर विशेष अवस्थाका लागि चाहिने भन्दै डिपोका कर्मचारीले खाद्यान्न दिन आनाकानी गरिरहेको स्थानीयको गुनासो छ । गाउँमा त झन् अनुदानको चामल कहिल्यै आउँदैन, पलाता गाउँपालिका२ लार्फका ६१ वर्षीय मयालाल विकले भने, खाद्यमा ५० रुपैयाँ प्रतिकिलो पाइने चामल बजारमा ८० रुपैयाँमा किनेर खान बाध्य छौं । पलाता र पचालझरना गाउँपालिकाका लागि थिर्पुमा डिपो स्थापना गरिएको छ । तर त्यहाँ अहिले चामलको मौज्दात शून्य छ । अहिले डोल्पामा झन्डै ११ सय क्विन्टल चामल मौज्दात रहेको खाद्य व्यवस्था तथा व्यापार कम्पनी लिमिटेडको प्रादेशिक कार्यालय सुर्खेतले जनाएको छ । सुर्खेतमा पनि ८ हजार २ सय क्विन्टल मात्र चामल मौज्दात रहेको कम्पनीका प्रादेशिक प्रमुख माधव मिश्रले बताए । कोटा स्वीकृति र टेन्डर प्रक्रियामा ढिलाइका कारण अहिले कर्णालीका हिमाली जिल्लाका खाद्य गोदाम रित्तिएका हुन् । गत वर्षको सबै चामल सकियो, यो वर्ष ठेक्का प्रक्रियामै ढिलाइ भयो, अरू जिल्लाभन्दा जुम्ला, मुगु र हुम्लामा बढी समस्या देखियो, उनले भने, अहिलेसम्म कर्णालीभरि कसैको ठेक्का स्वीकृत भएको छैन, टेन्डर भने आह्वान गरिसकेका छौं, ठेक्का आशयको सूचना १२ दिनभित्रै निकाल्छौं । ठेक्का आशयबारे १५ दिनभित्र उजुरी नपरे लगत्तै खाद्यान्न ढुवानीको प्रक्रिया सुरु हुने उनको भनाइ छ । दसैंअघि नै सबै जिल्लामा पर्याप्त चामल पुर्याउने गरी कम्पनीले गृहकार्य थालेको उनले बताए ।मुगुमा खाद्यान्न ढुवानीमा भएको ढिलासुस्तीले दसैंतिहारमा पनि अभाव हुने देखिएको छ । गत आर्थिक वर्षमा ढुवानी भएको करिब १६ हजार क्विन्टल खाद्यान्न साउनमै बिक्रीवितरण भइसकेको र चालु वर्षको नयाँ कोटा नै स्वीकृत नहुँदा दसैंअघि खाद्यान्न ढुवानी हुने सम्भावना न्यून देखिएको खाद्य व्यवस्था तथा व्यापार कम्पनी लिमिटेडले जनाएको छ । साउनमै कम्पनीले ठेक्का प्रक्रिया सुरु गर्नुपर्ने भए पनि भदौ पहिलो साता मात्र कम्पनीले टेन्डर प्रक्रिया सुरु गरेको थियो । दसैंमा खाद्यान्न अभाव नहोस् भनेर छिटो ठेक्का स्वीकृत गरी चामल ढुवानीको व्यवस्था मिलाउन पहल भइरहेको कम्पनीको मुगु शाखाका सूचना अधिकारी पुष्कर भामको भनाइ छ । हामीले त प्रयास गरिरहेकै छौं तर वर्षाका कारण भत्किएको सडक मर्मत नभए दसैंअघि सडक मार्गबाट चामल ल्याउन भने समस्या हुन्छ, उनले भने, जिल्लामा दसैंमा खाद्यान्न अभाव हुन नदिन सबै पक्षको सहकार्य जरुरी छ ।कम्पनीले शाखा कार्यालयको गोदाममा चामल नभएपछि भदौ १ देखि बिक्री बन्द गरेको थियो । कम्पनीको खाद्य गोदाममा चामल नभएपछि स्थानीय २५ किलोको प्रतिबोरा २ हजारदेखि २ हजार ५ सय रुपैयाँमा चामल किनेर उपभोग गर्न बाध्य भएको स्थानीय अगुवा रूपबहादुर मल्लले बताए । खाद्यमा २५ किलोको प्रतिबोरा चामल १५ सय रुपैयाँमै पाइने गरेको थियो । कैदीबन्दीका लागि मौज्दात राखियो चामल जुम्लामा भने कारागारका कैदीबन्दीका लागि र आपत्कालीन अवस्थाका लागि चामल मौज्दात राखिएको छ । जुम्लास्थित खाद्यको गोदाममा अहिले १ सय ६८ क्विन्टल मात्र अरुवा मध्यम चामल छ । यो चामल सर्वसाधारणले किन्न सक्ने अवस्थाको हो । बास्मती चामल पनि ९० क्विन्टल मात्र मौज्दात छ । तर बास्मती चामल २० किलोकै बोराको २ हजार ३ सय रुपैयाँ मूल्य पर्छ । चामल लिन प्रतिदिन ४० जनासम्म सर्वसाधारण आउने गरेको कम्पनीको जुम्ला शाखा प्रमुख निर्मल विष्टले जनाए । लैजाने भए बास्मती चामल छ, लैजानुस् भन्छौं, उनले भने, तर महँगो भएकाले कसैले लिन मान्दैनन्, रित्तो हात फर्किएर जान्छन् । जुम्लामा चामलको वार्षिक कोटा ६ हजार क्विन्टल हो । त्यसमध्ये १३ सय क्विन्टल डोल्पाका डिपोमा पठाइन्छ । बचेको ४ हजार ७ सय क्विन्टल चामलले ७ देखि ८ महिना धान्ने गरेको विष्टले बताए । चामल अपुग हुँदा हरेक फागुनमा थप कोटा माग गर्ने गरेका छौं, उनले भने, गत वर्ष २ हजार ५ सय क्विन्टल चामलको कोटा मागिएको थियो तर ठेकेदारले ढुवानी गर्न मानेका छैनन् । डोल्पाका डिपोमा समेत चामल सकिएको छ । जुम्लादेखि डोल्पाको काइगाउँ र सर्मी डिपोमा चामल जान्छ । खड्का निर्माण सेवाले थपिएको चामल ढुवानीको जिम्मा लिएको छ । तर पछिल्लो समय पेट्रोलियम पदार्थको मूल्य वृद्धिसँगै ठेकेदार कम्पनीले गत वर्षको थप चामल ल्याउन नमानेको विष्टको भनाइ छ । थपिएको २ हजार ५ सय क्विन्टल चामल आएको भए दसैंसम्म राम्रैसँग बेच्न मिल्थ्यो, उनले भने, ठेकेदारले गत वर्ष गरिएको ठेक्का संशोधन गरे मात्र चामल ल्याउँछु भन्ने अडान राखिरहेका छन्, तेलको मूल्य बढेकाले हामीले पनि कर गर्न समस्या भयो । खाद्यमा अरुवा मोटो चामल ४६, मकवानपुर ४७, मध्यम ५०, सोना ५१, स्टिम जिरा ६६ र बास्मती चामल १ सय १५ रुपैयाँमा बिक्री भइरहेको छ ।"
पूर्वपश्चिम राजमार्ग विस्तारमा न्यून प्रगति,"(काठमाडौं)पूर्वपश्चिम राजमार्ग विस्तारअन्तर्गत हालसम्म ठेक्का लागेका सडक खण्डको म्याद सकिए पनि निर्माणमा प्रगति छैन । राजमार्गको कञ्चनपुरकमला र नारायणगढबुटवल खण्डको मात्र ठेक्का भएको सडक विभागले जनाएको छ । दुवै ठेक्काको प्रगति ज्यादै न्यून छ । अन्य खण्डको ठेक्का अझै लागेको छैन ।नारायणगढबुटवल खण्डको ठेक्काको समयावधि सकिँदा भौतिक प्रगति १८४४ प्रतिशत मात्र छ । कुल ११३ किमि लामो यो सडकलाई दुई खण्डमा ठेक्का लगाइएको छ । दुवै ठेक्का १६ अर्ब ९९ करोड रुपैयाँ लागतमा चाइना स्टेट कन्स्ट्रक्सन इन्जिनियरिङ कर्पोरेसनले लिएको हो । तर, कामै नगर्ने यो कम्पनीलाई विभागले हालै मात्र एक वर्ष म्याद थपिदिएको छ । निर्माणपछि यो सडक चार लेनको हुनेछ ।कञ्चनपुरकमला सडक खण्डको ठेक्का ०७७ कात्तिक १३ मा लागेको हो । सम्झौताअनुसार निर्माण कार्य ०८० कात्तिक ११ भित्र सकिसक्नुपर्छ । तर, तोकिएको समय नजिकिँदै जाँदा भौतिक प्रगति भने १४ प्रतिशत मात्रै छ । यहाँ पनि दुई खण्डमा विभाजन गरेर निर्माणको जिम्मा लगाइएको छ, जसको दूरी ८६८२ किमि छ । दुवै खण्डको ठेक्का रकम १५ अर्ब ६६ करोड रुपैयाँ छ । एसियाली विकास बैंक (एडीबी) को ऋण सहयोगमा निर्माण थालिएको यो सडक निर्माणको जिम्मा चाइना रेलवे नम्बर २ इन्जिनियरिङ कम्पनीले लिएको हो । यो कम्पनीले अबको एक वर्षभित्र ७०३३ किमि सडक चार लेन, १६४९ किमि सडक ६ लेन र ५४ वटा दुई लेनका पुल निर्माण गर्नुपर्नेछ । त्यस्तै, आठ स्थानमा अन्डरपास र दुई स्थानमा फ्लाइओभरसमेत निर्माण गर्नुपर्नेछ । कञ्चनपुरकमला सडकको पूर्वी खण्ड ३९४२ किमि र पश्चिम खण्ड ३६९९ किमि लामो छ ।ठेक्का लगाइएको सडक निर्माणमा ढिलाइ हुनुको मुख्य कारण कोरोना महामारीलाई मानिएको छ । महामारीमा निर्माण सामग्री र जनशक्ति उपलब्ध हुन नसक्दा समस्या आएको सडक विभागका प्रवक्ता एवं उपमहानिर्देशक भीमार्जुन अधिकारीले बताए । केही स्थानीय कारणले पनि निर्माणमा अवरोध भएको उनको भनाइ छ । यद्यपि, पूर्वपश्चिम राजमार्ग विस्तारअन्तर्गत ठेक्का लागेका दुवै खण्डमा निर्माण धमाधम भइरहेको उनको दाबी छ । कमलाढल्केबर खण्डको डिजाइन भइसकेकाले छिट्टै ठेक्का आह्वान गरिनेछ, उनले भने, काँकडभिट्टालौकही खण्डको १२० किमिको डिजाइन भई ठेक्का प्रक्रियामा छ । ०७३ सालमा सरकारले सडक विकासको पाँचवर्षे अवधारणा बनाएर पूर्वपश्चिम राजमार्गको १ हजार २७ किमि सडकलाई कम्तीमा चार लेनमा विस्तार गर्ने नीति लिएको हो, जसअनुसार काँकडभिट्टादेखि महेन्द्रनगरसम्म कम्तीमा चार लेनको सडक बन्नेछ । सुनसरीको लौकहीदेखि सप्तरीको कञ्चनपुरसम्मको ३३ किमि सडकबारे भने अझै टुंगो लागिसकेको छैन । यही खण्डमा पर्ने कोसी नदीमा पुलको सम्भाव्यता अध्ययनको तयारी भइरहेको विभागको भनाइ छ । कमलाढल्केबरपथलैया खण्डको दूरी १३० किमि छ, जसको प्रगति डिजिटल प्रोजेक्ट रिपोर्ट (डीपीआर) तयार पार्ने र वातावरणीय प्रभाव मूल्यांकन (ईआईए) को चरणमा छ । यो खण्डको विस्तार विश्व बैंकको ऋण सहयोगमा हुनेछ ।१०४ किमि लामो पथलैयाहेटौंडानारायणगढ खण्डको विस्तार भने एडीबीको ऋण सहयोगमा हुने विभागले जनाएको छ । यो खण्डमा सबैभन्दा बढी सवारी चाप रहने गर्छ । त्यही भएर यसलाई प्राथमिकतामा राखेर काम गरिने सडक विभागका महानिर्देशक अर्जुनजंग थापाले बताए । अहिले पथलैयाहेटौंडानारायणगढ खण्डको डिजाइनको काम भइरहेको र सकिनासाथ ठेक्का प्रक्रियामा जान्छ, उनले भने । बुटवलगोरुसिंगेचन्द्रौटाको ६९ किमि खण्डको पनि डीपीआर र ईआईएको काम भइरहेको छ । चन्द्रौटाकोहलपुरगड्डाचौकी खण्डको ३७१ किमिमा परामर्शदाता कम्पनी (कन्सल्टेन्ट) छनोटको क्रममा छ । यस खण्डमा पर्ने धानखोलादेखि लमहीसम्मको सडक अमेरिकी सहयोग निकाय मिलेनियम च्यालेन्ज कर्पोरेसन (एमसीसी) को अनुदान सहयोगमा मिलेनियम च्यालेन्ज एकाउन्ट (एमसीए) अन्तर्गतको नेपाल विकास समितिमार्फत विस्तार हुने विभागले जनाएको छ । धानखोलादेखि लमहीसम्म ४० किमि र लमहीदेखि शिवखोलासम्म ३७ किमिसहित ७७ किमि सडक पर्छ । यसको प्रारम्भिक चरणको काम भइरहेको महानिर्देशक थापाले जनाए । सुरुमा सन् १९७० तिर सिंगल लेनको सडक बनेको थियो । पछि सन् १९९०९६ मा यसलाई सिंगलबाट दुई लेनको बनाइयो, उनले भने, अहिले चार लेनमा स्तरोन्नति गर्ने काम भइरहेको छ ।"
"पारि तेल सस्तो, वारि खपत घट्दो","(काँकडभिट्टा) सीमा पारि तेलको मूल्य महँगिएका बेला प्रतिदिन ५ हजार लिटर पेट्रोल र २ हजार हाराहारी लिटर डिजेल बिक्री गर्दै आएको थियो, मेचीनगर६ को पूर्वाञ्चल पेट्रोल पम्पले । अहिले समय उल्टियो । सँगै तेलको भाउ पनि उल्टियो । अब पारि तेल सस्तिएको छ, जसका कारण सीमावर्ती सहरको यो पम्पमा खपत दर आधाभन्दा बढी घटेको छ । पारि तेल महँगो हुँदा यता राम्रै खपत थियो, पम्प सञ्चालक सुवास गुरुङले भने, अहिले बिक्री पूरै घटेको छ । मेचीनगर७ को प्रनिक आयल स्टोरले मासिक अढाई सय किलोलिटर तेल बिक्री गर्थ्यो । अहिले करिब सय किलोलिटर जति बिक्री कम भएको छ । एक किलोलिटर बराबर हजार लिटर हुन्छ । वारिपारि तेलको भाउ घटबढ भइरहन्छ । यसको प्रत्यक्ष फाइदा सीमावर्ती क्षेत्रका बासिन्दाले उठाउँछन् । वारि तेल सस्तिँदा पारिबाट आएर तेल भर्ने र पारि तेलको मूल्य घट्दा वारिबाट तेल भर्न जाने चलन छ । यसपटक पेट्रोल प्रतिलिटर १२ रुपैयाँ र डिजेल २३ रुपैयाँ पारि सस्तो छ । यसले गर्दा कतिपय साना र दुईपांग्रे सवारी तेल भर्न नजिकको भारतीय बजार नक्सलबारीसम्म पुग्छन् । खासमा नेपाली बजारमा तेलको खपत घट्नुको मूल कारण भारतीय बजारमा तेल सस्तिनु है हो । मेची पेट्रोलियम डिलर्स एसोसिएसनका अध्यक्ष नवीन कोइरालाका अनुसार यता इन्धनको मुल्य सस्तो हुँदा नेपाल आएका भारतीय सवारी तेल भरेरै फर्किन्थे । अहिले त उतै सस्तो छ, यताकाले पनि उतै भर्छन्, उनले भने । झापासहित इलाम, पाँचथर र ताप्लेजुङमा पनि इन्धन खपत घटेको नेपाल आयल निगम चारआली डिपोले जनाएको छ । भदौ १२ मा १ सय ४८ किलोलिटर पेट्रोल र २ सय ३२ केलोलिटर डिजेल चार जिल्लामा खपत भएको थियो । भदौ १३ मा खपत घटेर पेट्रोल १ सय २४ र डिजेल पनि १ सय २४ किलोलिटर नै बिक्री भयो । भदौ १५ मा पुनः घटेर सय किलोलिटरमा झरेको छ । डिजेलको खपत भने स्थिर छ । भारतमा मूल्य घटेको र कृषि र निर्माणको काम नभएका कारण इन्धनको खपत घटेको डिपो प्रमुख भीम विश्वकर्माको दाबी छ । भारतमा घटेको तेलको भाउका कारण राजस्व संकलनमा पनि प्रत्यक्ष असर पुगेको मेची भन्सार कार्यालयको भनाइ छ । भन्सारका अनुसार चालु आर्थिक वर्षको साउनमा मात्रै ७ हजार ९ सय किलोलिटर पेट्रोल, ४ हजार ३ सय ४ किलोलिटर डिजेल, १९ लाख ४८ हजार किलो एलपीजी ग्यास तथा ९ सय ३७ किलोलिटर हवाई इन्धन आयात भएको छ । अघिल्लो वर्षको साउनमै आयात भएको मूल्यको तुलनामा पेट्रोल करिब साढे २७ लाख रुपैयाँ र डिजेल करिब २ करोड रुपैयाँले कम हो । पेट्रोलियमको आयात घटेसँगै राजस्व असुलीमा प्रत्यक्ष असर पुगेको छ, भन्सार प्रमुख केशव ओलीले भने । पेट्रोलियमले मेची भन्सारको राजस्व संकलनको मूख्य हिस्सा ओगट्दै आएको थियो । चालु आर्थिक वर्षको साउनमा पेट्रोलियम आयातबापत ७२ करोड ९० लाख रुपैयाँ राजस्व असुली भएको छ । जब कि यो एकदमै न्यून राजस्व असुली हो ।"
प्रदेश १ लाई 'चिया विशेष क्षेत्र' घोषणा गर्न सहमति,"(बिर्तामोड) प्रदेश १ लाई चिया विशेष क्षेत्र घोषणा गर्न प्रदेश सरकारका मन्त्री, सांसद तथा सचिव सहमत भएका छन् । यसका लागि आवश्यक अध्ययन तथा नीति निर्माणमा प्रदेश सरकार लाग्ने उनीहरूको भनाइ छ । वार्षिक चार अर्बभन्दा बढी विदेशी मुद्रा आर्जन गर्ने चिया क्षेत्रमा देखिएका समग्र समस्या सम्बोधन गर्न पनि चिया विशेष क्षेत्र घोषणा आवश्यक रहेको उनीहरूको तर्क छ । विश्व बजारमा नेपाली चियाको माग उच्च छ । तर भारतीय बजारमा मात्र निर्भर रहँदा नेपाली चियाको अन्तर्राष्ट्रिय बजार खुम्चिएको सरोकारवालाको आरोप छ । नेपाली चियाको प्रवर्द्धन, विकास र विस्तारमा योजनाबद्ध कार्यक्रम गर्ने गरी प्रदेशलाई चिया विशेष क्षेत्र घोषणाको पहल थाल्ने उनीहरूको भनाइ छ । चिया क्षेत्रको विकास एवं प्रवर्द्धनमा प्रदेश सरकारको भूमिका र जिम्मेवारी महत्त्वपूर्ण रहने प्रदेश कृषिमन्त्री झलकबहादुर मगरले बताए । चिया क्षेत्रमा देखिएका समस्या संबोधनसहित प्रवर्द्धन, विकास र विस्तारका लागि प्रदेशलाई चिया विशेष क्षेत्र घोषणा गर्न जायज भएको उनको भनाइ छ । बिर्तामोडमा बिहीबार आयोजित चिया क्षेत्रका समस्याहरूको दिगो समाधानमा प्रदेश सरकारको भूमिका र जिम्मेवारी विषयक अन्तरक्रियामा प्रदेशका भूमि व्यवस्था, सहकारी तथा गरिबी निवारणमन्त्री ओमप्रकाश सरावागीले प्रदेशलाई चिया विशेष क्षेत्र घोषणा गर्न आफ्ना तर्फबाट सबै खाले भूमिका खेल्ने प्रतिबद्धता जनाए । चिया निर्यातबाट मुलुकले अर्बौं रुपैयाँ विदेशी मुद्रा आर्जन गर्छ तर यस क्षेत्रमा देखिने समस्या समाधानतर्फ बर्षौसम्म सुनुवाइ नभएको विगतको अनुभव छ, उनले भने । अर्गानिक र गुणस्तरीय चिया उत्पादनका लागि पनि चिया विशेष क्षेत्र घोषणाले महत्त्वपूर्ण अर्थ राख्ने प्रदेश कृषि मन्त्रालयका सचिव मेघनाथ तिम्सिनाको तर्क छ । प्रदेशको आर्थिक परिवर्तनमा चिया, अम्लिसो, अलैंची, अदुवालगायत कृषि उत्पादनको ठूलो महत्त्व र भूमिका छ । त्यसैले सबै सरोकारवालासँग हातेमालो गरेर चियालाई प्रदेशकै एउटा महत्त्वपूर्ण उत्पादनका रूपमा चिया विशेष क्षेत्र घोषणा गर्न हामी तयार छौं, उनले भने । चिया क्षेत्र हेर्ने स्पष्ट निकाय नहुँदा ठूलो सम्भावना भएर पनि यस क्षेत्रले निरन्तर संकटपूर्ण अवस्थाको सामना गर्नुपरिरहेको नेपाल चिया उत्पादक संघका केन्द्रीय अध्यक्ष सुरेश मित्तलले बताए । नेपाली चिया भारतीय बजारमा मात्र निर्भर हुनुपर्दा यसको आशातित विकास हुन नसकेको उनको तर्क छ ।"
नयाँ कालो बोतलमा ८८४८ भोड्का,काठमाडौं (कास) छिरिङ शेर्पाको चित्रकला सजाएर ८८४८ भोड्का नयाँ कालो बोतलमा बजारमा आएको छ । यती डिस्टिलरी प्रालिले ८८४८ भोड्का सार्वजनिक गरेको हो । यो बोतल सीमित अर्थात् ३० हजारको संख्यामा मात्रै उत्पादन भएको कम्पनीले जनाएको छ । सन् १९६८ मा काठमाडौंमा जन्मिएका शेर्पाका चित्रकला विश्वका विभिन्न ठाउँमा प्रदर्शन भएका छन् । शेर्पाले हिमालयको मनोभाव शीर्षकमा बनाएको हिमालको चित्र ८८४८ भोड्काको कालो बोतलमा समेटिएको छ कलाकार शेर्पाका चित्रलाई समाजमा ल्याउनका लागि सहकार्य गरिएको । यती डिस्टिलरीका प्रबन्ध निर्देशक अभिषेक श्रेष्ठले बताए ।
कोकाकोला अब 'जिरो सुगर' मा पनि,काठमाडौं (कास) कोकाकोला नेपालले जिरो सुगरमा रिटर्नेबल ग्लास बोतल (आरजीबी) बजारमा ल्याएको छ । जिरो सुगर र क्यालोरीबिना ओरिजिनल कोकाकोला स्वादको रिफ्रेसमेन्ट चाहने उपभोक्तालाई लक्ष्य गरेर यो नयाँ प्याक बजारमा ल्याइएको कम्पनीले जनाएको छ । कोकाकोला जिरो सुगर आरजीबी बोतल काठमाडौंका विभिन्न किराना पसल र खाजा घरमा ४० रुपैयाँमा २५० मिलिलिटरको रिटर्नेबल बोतलमा उपलब्ध छ । जिरो क्यालोरीमा कोकाकोलाकै ओरिजिनल रिफ्रेसमेन्ट चाहने उपभोक्ताका लागि यो अत्यन्तै उपयुक्त रोजाइ रहेको कोकाकोलाका नेपाल कन्ट्री डाइरेक्टर आदर्श अवस्थीले बताए । कोकाकोला जिरो सुगरको नयाँ आरजीबी प्याक २५० मिलिलिटरमा उपलब्ध छ । यसको पेट प्याक २५० मिलि र ५०० मिलिमा पनि उपलब्ध रहेको कम्पनीले जनाएको छ ।
क्यूएफएक्स सिनेमाको टिकट अब खल्तीबाटै,काठमाडौं (कास) क्यूएफएक्सले आफ्ना ग्राहकलाई थप सुविधा प्रदान गर्ने उद्देश्यले खल्तीसँग सम्झौता गरेको छ । उक्त सम्झौताअन्तर्गत अब क्यूएफएक्सका ग्राहकले क्यूएफएक्सको एपवेबका साथै खल्तीमार्फत मुभी टिकट ५० सेकेन्डमै खरिद गर्न सक्नेछन् । यो खल्तीका ग्राहकका लागि पनि उपलब्ध हुनेछ र यो सुविधा विशेष गरी खल्तीको एपमा मात्र उपलब्ध छ । यसअघि क्यूएफएक्सकै वेबसाइट लगइन गरी वा क्यूएफएक्सको एपबाट मात्र टिकट खरिद गर्न सकिन्थ्यो । अब भने क्यूएफएक्सका ग्राहक र खल्ती प्रयोगकर्ताले सिधै खल्ती एपमार्फत मुभी टिकट खरिद गर्न सक्नेछन् ।
एनसेललाई फास्ट मोबाइल नेटवर्कको अवार्ड,काठमाडौं (कास) विश्वको मोबाइल र ब्रोडब्यान्ड नेटवर्क इन्टेलिजेन्स कम्पनी उक्लाबाट एनसेलले जनवरीजुन २०२२ का लागि नेपालको सबैभन्दा फास्ट मोबाइल नेटवर्क अवार्ड पाएको छ । एनसेलले आफ्नो मोबाइल डेटाको डाउनलोड र अपलोड गतिमा हासिल गरेको स्पिड स्कोरका आधारमा एनसेललाई यो सम्मान प्रदान गरिएको बताइएको छ । नेपालको फास्टेस्ट मोबाइल नेटवर्कको यो अवार्ड जित्न योग्य बन्दै एनसेलले डाउनलोडमा १७३१ एमबीपीएस र अपलोडमा ९२६ एमबीपीएस गतिका साथ कुल १७१६ स्पिड स्कोर पाएको थियो । उक्लाले २०२२ को जनवरीदेखि जुनसम्मको अवधिमा इन्टरनेटको गति मापन गर्ने आफ्नो एप स्पिडटेस्ट आईओएस र एन्ड्रोइडमा नेपालका मुख्य मोबाइल सेवा प्रदायक कम्पनीको नेटवर्कमा आबद्ध रहेका ग्राहकले गरेका कुल १६ हजार ९ सय २९ स्पिडटेस्टलाई तुलना गरेको कम्पनीको दाबी छ । यो अवार्डले प्रतिबद्धताबमोजिम एनसेलले सेवा प्रदान गरिरहेको प्रमाणित गर्ने एनसेलका प्रमुख कार्यकारी अधिकृत एन्डी चोङले बताए ।
बुटवलमा पनि केएफसीको शाखा,"काठमाडौं (कास) अन्तर्राष्ट्रिय फुड चेन ब्रान्ड केएफसीले नेपालमा १४ औं शाखा विस्तार गरेको छ । बुटवल उपमहानगरपालिका८, सुक्खानगरस्थित भाटभटेनी डिपार्टमेन्ट स्टोरको छेउमा केएफसी रेस्टुरेन्ट सञ्चालनमा आएको हो । यस आउटलेटमा हट एन्ड क्रिस्पी चिकेन, चिकेन पपकर्न, चिकेन स्ट्रिप्स, बर्गरलगायत केएफसीका विभिन्न चिकेन परिकार उपलब्ध हुनेछन् । १८८० वर्ग फिटमा खोलिएको यो रेस्टुरेन्टमा एक पटकमा ६५ जना ग्राहकले सेवा लिन सक्नेछन् । रेस्टुरेन्टले हाल बिहान १० देखि रातिको १० बजेसम्म डाइनइन र टेक अवेमार्फत सेवा दिइरहेको बताएको छ ।"
फर्निचर तथा फर्निसिङ एक्स्पोमा १ सय स्टल,काठमाडौं (कास) आठौं संस्करणको फर्निचर तथा फर्निसिङ एक्स्पोमा १ सयभन्दा बढी स्टल रहने भएका छन् । एक्स्पोमा नेपालसहित भारत तथा बंगलादेशका प्रदर्शकको उपस्थिति हुने आयोजकले जनाएको छ । नेपाल फर्निचर तथा फर्निसिङ संघले भृकुटीमण्डपमा भदौ २३ देखि २७ सम्म एक्स्पो आयोजना गर्न लागेको हो । फर्निचर तथा फर्निसिङसँग सम्बन्धित विश्व बजारका आधुनिक प्रविधिको जानकारी आदानप्रदान गर्न एक्स्पोले महत्त्वपूर्ण भूमिका खेल्ने संघका अध्यक्ष शुभेन्द्र जोशीले बताए ।
'गोलमेसिन' हल्यान्ड,सिटीको फराकिलो जितलन्डन एर्लिङ हल्यान्डले लगातार दोस्रो खेलमा ह्याट्रिक गरेपछि म्यानचेस्टर सिटीले इंग्लिस प्रिमियर लिगमा बुधबार नटिङ्घम फरेस्टलाई ६० ले हराएको छ । क्रिस्टल प्यालेसविरुद्धको पछिल्लो खेलमा पनि उनले तीन गोल गरेका थिए । यससँगै २२ वर्षीय नर्वेली खेलाडी प्रिमियर लिगका सुरुआती ५ खेलमा ९ गोल गर्ने पहिलो खेलाडी बनेका छन् । आर्सनलले पनि लिगमा आफ्नो शतप्रतिशत जित यात्रा कायम राख्दै एस्टन भिल्लालाई २१ ले हरायो । लिभरपुलले पनि न्युकासल युनाइटेडलाई २१ ले पराजित गर्यो । आर्सनल ५ खेलबाट १५ अंकसहित शीर्षस्थानमा छ । त्यसपछि डिफेन्डिङ च्याम्पियन सिटी १३ अंकसहित दोस्रो स्थानमा छ । टोटेनहम ११ अंकमा तेस्रो स्थानमा छ । टोलीले अर्को खेलमा वेस्ट ह्यामसँग ११ को बराबरी खेल्यो । बर्नमाउथ र उल्भसबीचको खेल भने निरस गोलरहित बराबरीमा टुंगियो । सिटीको जितमा जुलियन एल्भारेजले दुई गोल गरे भने जाओ कन्सेलोले एक गोल थपे । आर्सनलले सन् २००४०५ यता पहिलोपल्ट लिगका सुरुआती ५ खेल जितेको छ । टोलीका लागि इमिलिनो मार्टिनेजले निर्णायक गोल गरे । भिल्ला पछिल्ला ५ खेलमध्ये चारमा पराजित छ । यसले व्यवस्थापक स्टेफन जेरार्डमाथि चर्को दबाब सिर्जना भएको छ । लिभरपुलको जितमा अन्तिम समयमा फाबियो कार्भाल्होले विजयी गोल गरेसँगै एनफिल्डमा खुसीयाली छाएको थियो । पीएसजी अपराजितपेरिस पेरिस सेन्ट जर्मेन (पीएसजी) ले आफ्ना नयाँ प्रशिक्षक क्रिस्टोफ ग्लाटरको नेतृत्वमा फ्रान्सेली लिग वानमा अपराजित यात्रा कायम राख्दा बुधबार टुलोजलाई ३० ले हराएको छ । नेयमरको गोलमा अग्रता लिएयता केलियन एमबाप्पेले दुई गोल थपे ।
पुलिस र गण्डकीले बाँडे पुरस्कार,"पोखरा (कास) निरन्तरको वर्षा नरोकिएपछि पोखरामा नेपाल पुलिस र गण्डकीको पुरुष टिमले लामाचौर कप राष्ट्रिय भलिबल प्रतियोगिताको पुरस्कार समान रूपले बाँडेका छन् । बिहीबार हुने भनिएको फाइनल आयोजक नवआदर्श सामुदायिक विकास समाजले स्थगित गर्ने निर्णय गरेको हो ।भदौ ११ देखि १४ भित्र सम्पन्न गर्ने कार्यतालिका रहेकामा निरन्तर वर्षाले दुई दिन लम्बियो । इन्द्रराज्य लक्ष्मी मावि लामाचौरको भलिबल कोर्टमा आयोजित प्रतियोगिता सञ्चालनमा वर्षाकै कारण कठिनाइ हुँदै आएको थियो । प्रतियोगिताको अवधि दुई दिन थप्दासमेत बिहीबार पनि तेस्रो स्थान र फाइनल गरी दुवै एकै दिन गर्न कठिन भयो । आयोजक, जुरी निर्णायक तथा सम्बन्धित टिमका टिम व्यवस्थापक, प्रशिक्षक, कप्तानसहितको बैठकले खेल स्थगित गरी पुरस्कार बाँडेर लिने निर्णय गरेको हो । आयोजकको तर्फबाट अध्यक्ष रेश्मा शेरचन अधिकारीले विज्ञप्ति जारी गर्दै वर्षा बाधक बनेको र विद्यालयको पठनपाठनमा समेत असर पर्ने भएपछि प्रतियोगिता स्थगित गर्नुपरेको बताएकी छन् । उक्त निर्णय बमोजिम फाइनलमा पुगेको नेपाल पुलिस क्लब र गण्डकी प्रदेश टिमले पहिलो र दोस्रो पुरस्कारवापत जोडेर हुने कुल २ लाख ५० हजार रुपैयाँ आधाआधा बाँडेर लिएका छन् । उपाधिसहित प्राप्त हुने ट्रफीमा अर्को एक थप गरी दुवै टिमलाई बाँडिएको प्रतियोगिताका प्रचार उपसमिति संयोजक बुद्धिबहादुर खत्री क्षेत्रीले बताए ।तेस्रो स्थानको प्रतिस्पर्धालाई तयारीमा रहेका त्रिभुवन आर्मी क्लब र एपीएफको टिमले तेस्रो स्थानवापत प्राप्त हुने ५० हजार रुपैयाँ बाँडेर लिएका छन् । बुधबार महिलातर्फको उपाधि नेपाल पुलिस क्लबले जितेको थियो । नवआदर्श सामुदायिक विकास समाजले हरेक वर्ष तीजको अवसरमा महिला राष्ट्रिय भलिबल प्रतियोगितामा गर्दै आएकोमा यसपल्ट पुरुषको विधा थप गरिएको हो । प्रतियोगितामा महिलातर्फ ४ र पुरुषतर्फ ५ टिमले भाग लिएका थिए ।"
सेरेनाको नाटकीय जित,"न्यूयोर्क (एएफपी) अमेरिकी सेरेना विलियम्स यूएस ओपन टेनिसको तेस्रो चरणमा प्रवेश गरेकी छन् । ग्रान्डस्लामको एकल स्पर्धामा नाटकीय प्रदर्शन गर्दै उनले दोस्रो वरीयताकी एनेट कोन्ताभेटलाई हराएर तेस्रो चरणको यात्रा तय गरेकी हुन् ।४० वर्षीया टेनिस आइकन सेरेनाले यस प्रतियोगितापछि संन्यास लिने संकेत दिइसकेकी छन् । उनले आफ्ना सबै किसिमका बहादुरी प्रदर्शन गर्दै आर्थर एसमा एनेटलाई ७६ (७४), २६, ६२ ले पराजित गरेकी हुन् । एनेट २३ पल्टकी ग्रान्ड स्लाम च्याम्पियनविरुद्ध ११ को बराबरीपछि राम्रो अवस्थामा थिइन् । उनले दोस्रो सेट एकपक्षीयमा रूपमा जितेकी थिइन् ।तर, निर्णायक सेटमा सेरेनाले विजेताको मानसिकता देखाइन् र दुईपल्ट एनेटको सर्भिस ब्रेक गर्दै जित हात पारिन् । उनको खेल हेर्न सुपर स्टार गल्फर टाइगर उड्ससहितका दर्शकले प्यारापिट भरिभराउ थियो । तपाईंलाई थाह छ कि मैले यो उत्कृष्ट गरेकी छु, जितपछि सेरेनाले खुसी हुँदै भनिन्, मलाई चुनौती मनपर्छ र चुनौती बढिरहेको मनपर्छ । मैले धेरै खेल खेलिरहेकी छैन तर वास्तवमै राम्रो अभ्यास गरिरहेकी थिएँ । मेरा केही अन्तिम खेल त्यस्तो भएन तर न्युयोर्कमा पछिल्ला दुई खेल वास्तवमै राम्रो भयो । उनले दोस्रो सेटमा एनेटले उत्कृष्ट प्रदर्शन गर्दा आफ्ना लागि खराब हुने डर बढेको बताइन् ।उनले सन् १९९९ मा जम्मा १७ वर्षको छँदा पहिलो ग्रान्ड स्लाम उपाधिको रूपमा यूएस ओपन जितेकी थिइन् । लोभलाग्दो करिअरको अन्तिम क्षणमा आइपुग्दा दबाबविहीन जस्तै देखिइन् । मलाई अब केही प्रमाणित गर्नुपर्ने छैन । मलाई अब केही जित्नुपर्ने छैन । अब मैले हारमा पनि केही गुमाउनुपर्ने छैन, सेरेनाले भनिन् । उनी आर्थर एसमा बिहीबार डबल्समा प्रतिस्पर्धा गर्न फर्किंदैछिन्, जहाँ उनी दिदी भेनससँगै सन् २०१८ यता पहिलोपल्ट सहकार्य गर्दैछिन् ।"
राजेशहरि स्मृति बुद्धिचाल हुने,"काठमाडौं (कास) ललितपुर स्पोर्ट्स क्लबले भदौ ३१ देखि राजेशहरि जोशी स्मृति बुद्धिचाल प्रतियोगिता आयोजना गर्ने भएको छ । असोज १ सम्म ललितपुरको ताम्राकार समाज भवनमा हुने प्रतियोगिता नेपाल बुद्धिचाल संघका पूर्वअध्यक्ष राजेशहरि जोशीको स्मृतिमा हुन लागेको हो । विजेताले ३० हजार, उपविजेताले २० हजार र तेस्रो हुनेले १५ हजार रुपैयाँ पुरस्कार पाउनेछन् । १ लाख ८५ हजार रुपैयाँ नगद पुरस्कार रहेको दुई दिने प्रतियोगितामा चौथोले १० हजार, पाँचौंदेखि दसौं हुनेले ७ हजार तथा ११ देखि १५ औं स्थानसम्म आउनेले ५ हजार रुपैयाँ पुरस्कार पाउनेछन् । उत्कृष्ट अनरेटेड र ललितपुर भेट्रानमा ११ तथा उत्कृष्ट महिला र यू१६ का ३३ जनालाई पुरस्कार प्रदान गरिनेछ ।"
डेविड अस्ट्रेलियाली टोलीमा,"सिड्नी (एएफपी) सिंगापुरमा जन्मिएका आक्रामक ब्याटर टिम डेविडलाई समावेश गर्दै अस्ट्रेलियाले बिहीबार आफ्नो भूमिमा हुने ट्वान्टी२० विश्वकपका लागि टोली घोषणा गरेको छ । गत वर्ष उपाधि जितेको टोलीबाट अस्ट्रेलियाली टोलीमा एक खेलाडीमात्र परिवर्तन गरिएको छ । त्यसमा डेबिडले स्थान बनाएका हुन् । डेविडलाई लेग स्पिनर मिचेल स्विपसनको स्थानमा ल्याइएको छ । विश्वभरका घरेलु क्रिकेटमा २६ वर्षे डेविड व्यक्तिगत प्रदर्शनबाट छुट्टै पहिचान बनाउँदै अस्ट्रेलियाको टोलीमा परेका हुन् । विश्वभरका लिगमा उच्चस्तरको प्रदर्शन दिएर टिमले आफ्नो जग बलियो बनाएका थिए, जसका कारण उनलाई टिममा समावेश गरिएको हो, प्रमुख छनोटकर्ता जर्ज बेलीले वेस्टर्न अस्ट्रेलियाका अग्ला हिटर डेबिडबारे भने । उनी उच्च प्राकृतिक प्रतिभा र बलमा स्वभाविक प्रहार गर्छन्, जसले ब्याटिङ समूहलाई बलियो बनाएको छ । यसले ट्वान्टी२० मा धेरै सफलता पाउन सकिन्छ, बेलीले भने, उनले पछिल्लो समय जुन भूमिकामा खेलिरहेका छन्, त्यही भूमिकामा खेल्ने विश्वास हामीले लिएका छौं । दाहिने हाते डेविडले सिंगापुरबाट १४ वटा ट्वान्टी२० मा खेलिसकेका छन् । तर अस्ट्रेलियन अभिभावक रहेका कारण उनी सोही देशबाट खेल्न योग्य भएका हुन् । इन्डियन प्रिमियर लिग (आईपीएल) र अस्ट्रेलियाको बिग वास लिगमा आक्रामक प्रदर्शन गरेपछि उनको चर्चा चुलिएको थियो । अस्ट्रेलियाका पूर्वकप्तान रिकी पोन्टिङ उनका प्रशंसक हुन् । उनी वास्तवमा त्यस्ता खेलाडी हुन्, जसको प्रयासमा विश्वकप जित्न सकिन्छ, पोन्टिङले हालै डेविडबारे भनेका थिए । सन् २०२२ को आईपीएल अक्सनमा डेविडलाई मुम्बई इन्डियन्सले लिएको थियो । अस्ट्रेलियाको मध्यक्रमको ब्याटिङमा अरू पनि उच्चस्तरीय खेलाडी छन् तर पछिल्लो दुई वर्ष हेर्ने हो भने उनीजस्ता राम्रा अरू छैनन् । गत वर्ष यूएईमा अस्ट्रेलियालाई विश्वकपको उपाधि दिलाउँदा स्विपसन प्रमुख खेलाडी रहेका थिए । अस्ट्रेलियाले फाइनलमा न्युजिल्यान्डलाई ८ विकेटले पराजित गरेको थियो । गल्फको विकेटमा स्पिन प्रभावकारी बनेको थियो । अस्ट्रेलियाको ब्याटिङ कन्डिसनमा डेबिड अझ उपयोगी हुने विश्वाससहित उनलाई स्विपसनकै स्थानमा ल्याइएको छ । टेस्ट कप्तान प्याट कमिन्स पनि अस्ट्रेलियाको १५ सदस्यीय टोलीमा फर्किएका छन् । उनलाई हालको जिम्बावे एकदिवसीय भ्रमण र अर्को साता हुने न्युजिल्यान्डविरुद्धको शृंखलाका लागि आराम दिइएको थियो । ट्वान्टी२० विश्वकप यसै वर्ष हुनेछ ।"
युरो कप फाइनलमा सेब,"काठमाडौं (कास) सेब युरो कप अन्तरविद्यालय बास्केटबल प्रतियोगिताको सिनियर ब्वाइजतर्फ फाइनलमा पुगेको छ ।आयोजक केभीकेएसएसको कोर्टमा भएको सेमिफाइनलमा सेबले मोडर्न इन्डियन स्कुल (एमआईएस) लाई ४६४१ स्कोरले हरायो । सेबका लोकेन्द्रले २३ स्कोर जोडे । फाइनलमा सेबको भेट सेन्ट जोसेफसँग हुनेछ । अर्को सेमिफाइनलमा सेन्ट जोसेफले सेन्ट जेभियर्सलाई ४६३० ले हराउँदा निकेशले २६ स्कोर गरे ।सिनियर गर्ल्समा काष्ठमण्डप र दीक्षालयले फाइनल पक्का गरे । काष्ठमण्डपले आयोजक युरो स्कुलमाथि ३१७ को जित दर्ता गर्यो । विजेताकी राज्भी श्रेष्ठले १५ स्कोर जोडिन् । दीक्षालयले बौद्ध स्कुललाई २९९ ले हराउँदा पेम्बा शेर्पाले १६ स्कोर गरिन् ।एचएचसीएको दोहोरो जितएचएचसीएले चौथो केभीकेएसएस अन्तरस्कुल बास्केटबल प्रतियोगितामा बिहीबार दोहोरो जित रचेको छ । सिनियर ब्वाइजमा एचएचसीएले आयोजक केभीकेएसएसलाई ३४१४ स्कोरले पराजित गर्यो । पवन मगरले १७ स्कोर गरे । गर्ल्समा सरा घलेको ८ स्कोरमा एचएचसीएले केभीकेएसएसलाई २०८ ले हरायो ।सिनियर ब्वाइजमै संस्कृतिले वाग्मतीलाई २९८, रेडियन्टले सिग्मालाई ३७८, तिरुपतिले लिटिल फ्लावरलाई २८९, एपेक्स लाइफले केभीकेएसएसलाई २९२२, ग्रिनल्यान्डले क्लिन्टनलाई ५०८ र लक्ष्मीपुरले काठमाडौं ग्लोबललाई ३२१० ले हराए । गर्ल्समा भ्याली पब्लिकले क्लिन्टनलाई ३६४ र पृथ्वीले टीआईएलाई ३४४ ले पराजित गरे ।"

शीर्षक,विवरण
"संसद्, सरकार, अदालत : सुविधा लिन एक मत","सर्वोच्चले पूर्वपदाधिकारीलाई कानुनमा व्यवस्था गरिएभन्दा थप, विशेष वा अतिरिक्त सुविधा वा आर्थिक अनुदान दिने विषयमा मन्त्रिपरिषद्बाट २०६० साउन १४, २०६१ मंसिर १० र २१, २०६७ फागुन र २०६८ जेठ २७ मा र सोभन्दा पहिले वा सोपछि पनि यस सम्बन्धमा कुनै निर्णय भए गरेको भए यस्ता सम्पूर्ण गैरकानुनी निर्णयहरू उत्प्रेषणको आदेशद्वारा स्वतः बदर हुने ठहर गरेको थियो । फैसलाअनुसार पूर्वप्रधानमन्त्रीदेखि पूर्वप्रधानन्यायाधीशसम्मले मन्त्रिपरिषद्को निर्णयका आधारमा लिएका अतिरिक्त सुविधा स्वतः खारेज हुनुपर्ने हो । तर, फैसलाको ११ वर्षसम्म पनि न संसद्ले कानुन बनाएको छ न सरकारले दुरुपयोग रोकेको छ । यो बेथितिमा सर्वोच्च अदालतको नेतृत्वले समेत मौन सम्मति दिएको छ । अझ पूर्वप्रधानमन्त्रीहरू, पूर्वसभामुखहरूसँगै पूर्वप्रधानन्यायाधीशहरूसम्म यो दुरुपयोगमा सामेल छन् । सर्वोच्चले संसद्बाट बन्नेबाहेक कुनै पनि निर्णय स्वतः बदर हुने फैसला गरे पनि मन्त्रिपरिषद्ले पूर्वपदाधिकारीलाई त्यस्तै सुविधा दिन दुई वर्षअघि अर्को मापदण्ड बनाएको थियो । बहालवाला तथा पूर्वविशिष्ट व्यक्तिको सुरक्षा व्यवस्था गर्न सरकारले २०७७ मा जारी गरेको मापदण्ड आफैंमा विवादित छ । तर, सरकार आफैंले बनाएको मापदण्डसमेत नाघेर सुरक्षाकर्मी, गाडी, इन्धनलगायत सुविधा दिइरहेको छ । कामु प्रधानन्यायाधीश कार्कीलाई दिन लागिएको सुविधा पनि सर्वोच्चकै फैसलाविपरीत छ । मन्त्रिपरिषद्ले व्यक्तिविशेष (कार्की) लाई लाभ हुने गरी असोज ३ मा निर्णय गर्दै ६ महिनाभन्दा लामो समय कायममुकायम प्रधानन्यायाधीश भएर काम गरेका सर्वोच्च अदालतका न्यायाधीशलाई निवृत्तपछि प्रधानन्यायाधीशसरहको सेवा र सुविधा दिने व्यवस्था गरेको छ । यसरी व्यक्तिव्यक्तिका सुविधा हुने गरी पटके निर्णय भइरहेका छन् । बरु तत्कालीन प्रधानमन्त्री केपी शर्मा ओलीको सरकारले २०७८ वैशाखमा निर्णय गर्दै पूर्वपदाधिकारीलाई दिइएका सुविधा र सुरक्षा कटौती गरेको थियो । तर, कांग्रेस र माओवादीको सरकार बन्नेबित्तिकै पुष्पकमल दाहाल, माधव नेपाल र झलनाथ खनाललगायत सत्तापक्षीय नेताहरूको सुविधा फेरि बढाइएको थियो । त्यही सुविधा र सुरक्षा अहिले पनि कायम छ । पछिल्लो पटक सरकारले पूर्वराष्ट्रपति, पूर्वउपराष्ट्रपति, पूर्वप्रधानमन्त्री, पूर्वप्रधानन्यायाधीश, पूर्वसभामुख, राष्ट्रिय सभाका पूर्वअध्यक्ष सबैलाई आजीवन गाडी, सुरक्षा, इन्धन, चालकलगायत सुविधा उपलब्ध गराउने गरी कानुन बनाउने तयारी गरेको छ । गृह मन्त्रालयले मस्यौदा बनाएर रायका लागि अर्थ मन्त्रालय पठाएको छ । एक सचिव भन्छन्, पूर्वपदाधिकारीलाई राज्यले आजीवन पाल्नुपर्ने प्रस्तावसहितको मस्यौदा गृह मन्त्रालयले अर्थमा पठाएको छ, यो कानुन बनेमा बर्सेनि विशिष्टहरू उत्पादन हुने देशमा खर्चको अवस्था झनै विकराल बन्ने देखिन्छ ।पूर्वराजा ज्ञानेन्द्र शाहदेखि पूर्वराष्ट्रपति रामवरण यादवलगायतको सुरक्षामा अहिले पनि मापदण्डभन्दा बाहिर गएर सुरक्षाकर्मी खटाइएको छ । पूर्वराष्ट्रपति यादवलाई त सरकारले सरकारी खर्चमा निवासको व्यवस्था मात्र होइन, २ वटा गाडी, मासिक २ सय लिटर तेल र मासिक ५० हजार रुपैयाँ उपलब्ध गराउँदै आएको छ । यसबाहेक मन्त्रिपरिषद्बाट पटके निर्णय गराएर पनि बेलाबेलामा नगद सुविधा प्रदान हुँदै आएको छ । मन्त्रिपरिषद् स्रोतअनुसार पछिल्लो पटक सरकारले उनलाई थप १० लाख रुपैयाँ दिएको छ ।पूर्वप्रधानमन्त्री दाहालले सुरक्षा मापदण्डविपरीत अगुवा गाडी र तोकिएभन्दा बढी सुरक्षाकर्मी, इन्धनलगायत सुविधा पनि भोग गरिरहेका छन् । पूर्वप्रधानमन्त्रीका लागि सशस्त्रका १६ जना र प्रहरीका दुई सुरक्षाकर्मी खटाउने मापदण्ड भए पनि दाहालसँग करिब ५० सुरक्षाकर्मी छन् । प्रधानमन्त्रीले पाउने सुरक्षासरह दाहालसँग डीएसपी पनि छन् । पूर्वप्रधानमन्त्रीद्वय बाबुराम भट्टराई र केपी शर्मा ओलीको सुरक्षामा पनि अधिकृत तहका सुरक्षाकर्मी, पछुवा गाडी छन् । उनीहरूले पनि इन्धनसहितको सुविधा लिइरहेका छन् । पूर्वप्रधानमन्त्रीहरू झलनाथ खनाल, माधवकुमार नेपाल, लोकेन्द्रबहादुर चन्द र मन्त्रिपरिषद्का पूर्वअध्यक्ष खिलराज रेग्मीले पनि इन्धन, प्रहरीका चालकलगायत सुविधा भोग गरिरहेका छन् । उनीहरूका लागि पछुवा गाडी सशस्त्र प्रहरीबाट परिचालन भएका छन् । पूर्वसभामुखसंविधानसभाका पूर्वअध्यक्षलाई पनि सरकारी गाडी सुविधा व्यवस्था गरिदिन भन्दै संसद् सचिवालयले नै मन्त्रिपरिषद्लाई पत्राचार गरेको थियो । यही अनुरोधका आधारमा सरकारबाट बजेट व्यवस्था मिलाएर पूर्वसभामुखहरूलाई २०७७ देखि गाडी, इन्धन र सवारी चालकको सुविधा उपभोग गर्दै आएका छन् । पूर्वसभामुख एवं संविधानसभा अध्यक्ष सुवास नेम्वाङ, पूर्वसभामुखहरू रामचन्द्र पौडेल, तारानाथ रानाभाट, कृष्णबहादुर महरा र ओनसरी घर्तीले यस्तो सुविधा लिएका छन् ।सरकारले बनाएको मापदण्डमा पूर्वप्रधानन्यायाधीशको सुरक्षामा ५ वर्षसम्म आधा दर्जन सशस्त्र प्रहरी खटाउने उल्लेख छ । त्यस्तै पूर्वगृहमन्त्रीले १० वर्षसम्म २ सुरक्षाकर्मी पाउने व्यवस्था छ । उनीहरूको सुरक्षामा करिब एक दर्जन सशस्त्र प्रहरी खटाउने गरिएको छ । पूर्वप्रदेश प्रमुखले २ वर्षसम्म २ जना, पूर्वमुख्यमन्त्रीले १० वर्षसम्म २ जना, पूर्वमन्त्रीपूर्वराज्यमन्त्रीले २ वर्षसम्म १ जना, संवैधानिक निकायका प्रमुखले २ वर्षसम्म २ जना, अख्तियार दुरुपयोग अनुसन्धान आयोगका पूर्वप्रमुखले १० वर्षसम्म १ गाडीसहित करिब आधा दर्जन, पूर्वमहान्यायाधिवक्ताले २ वर्षसम्म २ सुरक्षाकर्मी राख्न पाउँछन् । तर, उनीहरूका अतिरिक्त संवैधानिक निकायका पूर्वआयुक्तसदस्य, पूर्वमुख्य सचिव, पूर्वगृह सचिव, पूर्वरक्षा सचिवलगायतले पनि लामो समयदेखि अंगरक्षक राख्दै आएका छन् । लामो समय गृह र रक्षा मन्त्रालयमा काम गरेका पूर्वसचिव जयमुकुन्द खनाल पूर्वपदाधिकारीलाई सुविधाका सम्बन्धमा कानुन निर्माण हुनुपर्ने र त्यसको सख्त पालना हुनुपर्ने बताउँछन् । पहुँचका आधारमा होइन, कानुन नै बनाएर राज्यले सुरक्षाकर्मी, गाडीजस्ता सुविधा दिँदा पारदर्शी र उपयोगी हुन्छ, उनी भन्छन्, योग्यता नपुगेका मान्छेलाई पनि पहुँचका आधारमा राज्यबाट सुविधा दिइरहेको देखिन्छ । कुनै बाध्यता भएकाले पनि त्यस्तो सुविधा दिने गरिएको छ । रक्षा सचिवबाट अवकाश पाएका पूर्वप्रशासक खनाल समाजमा सान देखाउनैका लागि सुरक्षाकर्मी र राज्य स्रोत दुरुपयोग हुने गरेको टिप्पणी गर्छन् । सुरक्षा चुनौती नभएका व्यक्तिले पनि २४ जना सुरक्षाकर्मी लिएर आफूलाई ठूलो मान्छे हो भन्ने पार्न खोज्छन् । यसबाट नागरिकले तिरेको करको दुरुपयोग भइरहेको छ, भन्छन्, राजनीतिक रूपमा प्रतिबद्ध र म देश बनाउने प्रधानमन्त्री हो भन्ने व्यक्ति नआउन्जेलसम्म यो भइरहन्छ । सुरक्षा निकायका प्रमुख त देखिहाल्नुभएको छ ।गृह मन्त्रालयका प्रवक्ता सहसचिव फणीन्द्रमणि पोखरेल भने पूर्वविशिष्ट पदाधिकारीलाई कार्यविधिअनुसार नै सुरक्षा र सुविधा दिइरहेको दाबी गर्छन् । पूर्वपदाधिकारीलाई दिने सुविधाबारे सुरक्षा मापदण्ड छ । त्योबाहेक मन्त्रिपरिषद्को पटके निर्णयले पनि दिइन्छ, उनको भनाइ छ, अमूक पदाधिकारीलाई दिनुपर्यो भने यसकारण दिने भन्ने निर्णय हुन्छ र दिइन्छ । पूर्वपदाधिकारीका लागि सुरक्षा चुनौती समीक्षा गरेर सुरक्षाकर्मी थप्ने वा झिक्ने निर्णय हुने गरेको पोखरेलले बताए ।"
अभिव्यक्ति निगरानीमा सेनाप्रहरी पनि खटाउँदै निर्वाचन आयोग,"संविधानको धारा १७ ले व्यवस्था गरेको प्रत्येक नागरिकलाई विचार र अभिव्यक्ति स्वतन्त्रताको हकबाट निर्वाचन आयोगले वञ्चित गर्न खोजेको आचार्यको भनाइ छ । हाम्रो संविधानको विशेषता भनेकै व्यक्तिगत स्वतन्त्रता हो । संविधानले दिएको अधिकार र संसद्ले बनाएको कानुनले मात्रै नियमन र नियन्त्रण गर्न सक्छ । राज्यको संयन्त्रले दिएको आदेश र उसले बनाएको नियमका आधारमा नियमन गर्न पाइँदैन, उनले भने, व्यक्तिको सामाजिक सञ्जाल अनुगमन गर्ने र कारबाही गर्ने हो भने मौलिक स्वतन्त्रता नै भएन । निर्वाचन आयोगले सेना र प्रहरीको संयन्त्रमार्फत गर्न खोजेको अनुगमन संविधानले परिकल्पना गरेभन्दा विपरीत भएको आचार्यको भनाइ छ । प्रेस काउन्सिलका पूर्वअध्यक्ष राजेन्द्र दाहाल मिडिया र सामाजिक सञ्जाल अनुगमनमा सेना, प्रहरी र विज्ञापन बोर्ड सहभागी गराउँदा गलत सन्देश जाने बताउँछन् । प्रेस अफिसमा जंगी कर्मचारी किन चाहियो ? नामचाहिँ प्रेस भन्ने अनि जंगी कर्मचारी राख्ने, अस्वाभाविक र आश्चर्य लाग्यो, उनले भने, आचारसंहिता जेल हाल्ने कानुन होइन । गलत छ भने सुधार गर्न मौका दिने हो । निर्वाचन आयोगले आफ्नो कामको अनुगमन र मूल्यांकन अर्को निकायबाट गराउनुपर्नेमा आफैंले छुट्टै संरचना बनाउनु गलत हुने विज्ञहरू बताउँछन् । नेपाल पत्रकार महासंघका अध्यक्ष विपुल पोखरेलले मिडियाको अनुगमन आयोगको क्षेत्राधिकारमा नपर्ने बताए । जसको जे काम हो त्यो गर्ने हो, निर्वाचन आयोगको काम निर्वाचन गराउने हो । आफैं मिडिया र सामाजिक सञ्जालको अनुगमन किन गर्नुपर्यो ? उनले भने, मिडिया कन्टेन्टको अनुगमन प्रेस काउन्सिलले गर्ने हो । त्यसमा आयोगसँग न विज्ञता छ न क्षमता । निर्वाचन गराउने कार्यालयले अनुगमन पनि मै गर्छु, कारबाही पनि मै गर्छु भन्ने होइन । निर्वाचनमा राज्यका हरेक निकाय र नागरिकलाई सहभागी गराउनुपर्नेमा आयोगले एकाधिकार गर्न खोज्नु नै गलत भएको उनले बताए । स्थानीय तहको निर्वाचनमा पनि आयोगले आफ्नो क्षेत्राधिकार बाहिर गई प्रेस स्वतन्त्रताविरोधी शब्द राखेर सञ्चारमाध्यमलाई पत्र काटेको उल्लेख गर्दै पोखरेलले आसन्न आमनिर्वाचनमा प्रहरी, सेना र विज्ञापन बोर्डको प्रतिनिधि राखेर अनुगमन गर्न खोज्नुमा आशंका गर्ने प्रशस्त आधार रहेको बताए । यस्तो संरचना बनाएर मिडियालाई घेराबन्दीमा राख्न खोजेको देखिन्छ, उनले भने, व्यक्तिले लेखेको विचार सेना र प्रहरीले नियमन गर्न खोज्नु पनि अभिव्यक्ति स्वतन्त्रताविपरीत हो । आयोगले जे गर्न खोज्दै छ, त्यसले प्रेस स्वतन्त्रतामा असर गर्छ । यो निर्णय सच्याउनु जरुरी छ । वरिष्ठ अधिवक्ता एवं राष्ट्रिय सभाका पूर्वसदस्य राधेश्याम अधिकारीले सेना र प्रहरी परिचालन गरेर मिडिया र सामाजिक सञ्जाल अनुगमन गर्न खोज्नु गलत भएको बताए । निर्वाचन आचारसंहिता कार्यान्वयन गर्न आयोगले छुट्टै संयन्त्र बनाउन सक्छ । तर नेपालका सन्दर्भमा सेना र प्रहरीलाई यस्तो संयन्त्रमा सहभागी गराउनु हुँदैन, उनले भने । सर्वोच्च अदालतका पूर्वन्यायाधीश गिरिशचन्द्र लाल निर्वाचन आयोगले बनाउन लागेको संयन्त्र नै दुरुपयोग हुन सक्ने बताए । आयोगले फेक (नक्कली) सूचना नियन्त्रण गर्न सेना, प्रहरीसहितको टोली बनाएको हुन सक्छ तर यसको दुरुपयोग हुन सक्छ, उनले भने । आयोगका सहायक प्रवक्ता कमल भट्टराईले भने आन्तरिक प्रयोजनका लागि अनुगमन गर्ने संरचना बनाएको बताए । सेना, प्रहरी, विज्ञापन बोर्ड, प्रेस काउन्सिलका प्रतिनिधिलाई समन्वय गर्न संरचनामा समेटिएको उनको भनाइ छ । झूटा विवरण बाहिर आउँदा निर्वाचनको निष्पक्षता, विश्वसनीयता कायम हुन नसक्ने भएकाले सामाजिक सञ्जाल अनुगमन गर्नुपर्ने भएको हो, उनले भने, विज्ञ हामीसँग छैनन् । अहिले अनुसन्धान गरिरहेकै प्रहरी र सेनाको प्रतिनिधि राखिएको हो । विज्ञापनमार्फत पनि आचारसंहिता उल्लंघन भएको देखिए समन्वय गर्न विज्ञापन बोर्डका प्रतिनिधि राखिएको हो । कुनै अनलाइनले गलत सूचना सम्प्रेषण गरेर बन्द गर्नुपर्ने भए समवन्यमा सजिलो पार्न दूरसञ्चार प्राधिकरणको प्रतिनिधि पनि राखिएको छ । आयोगका अर्का एक अधिकारीले भने प्रेस काउन्सिलले निर्वाचन अनुगमनका लागि एक करोड रुपैयाँभन्दा बढी बजेट मागेको र आयोगले दिन नसक्ने भएपछि आफैंले अनुगमन गर्न लागेको बताए । स्थानीय तहको निर्वाचनका बेला अनुगमनका लागि हामीले काउन्सिललाई ३० लाख रुपैयाँ दिएका थियौं तर हिसाब पारदर्शी नभएपछि आमनिर्वाचनमा छुट्टै संयन्त्र बनाएर अनुगमन गर्न लागिएको हो, उनले भने ।"
मन्दिर छोएको भन्दै दलितमाथि कुटपिट,"(धनगढी)  दलित समुदायका व्यक्तिले मन्दिर छोएको भन्दै कुटपिट गरेको आरोपमा बाजुराको त्रिवेणी नगरपालिका७ का वडाध्यक्षसहित दुई जना पक्राउ परेका छन् । वडाध्यक्ष जुद्धबहादुर अयडीलगायतले कञ्चनपुर बस्दै आएका टेकेन्द्र सुनारमाथि मंगलबार कुटपिट गरेको बाजुरा प्रहरीले जनाएको छ । नाटेश्वरी मन्दिर छोएको भन्दै वडाध्यक्षसहित रंग उपाध्याय र विनोद अयडीले कुटपिट गरेको पीडितको आरोप छ । वडाध्यक्ष अयडी बुधबार साँझ र विनोद बिहीबार पक्राउ परिसकेका छन् भने उपाध्याय फरार छन् । बाजुराका प्रहरी प्रमुख डीएसपी सूर्यबहादुर थापाका अनुसार पीडित सुनारले दिएको जाहेरीमा उनी नाटेश्वरी मन्दिरमा नवरात्रि पूजामा बसेको अवस्थामा रंग उपाध्याय र विनोद अयडीले मन्दिर छोएको भन्दै पूजा सामग्री फाल्दै कुटपिट गरेको उल्लेख छ । उनीहरूलाई सँगै रहेका वडाध्यक्ष अयडीले पनि साथ दिएको सुनारको भनाइ छ । सुनारले ६० हजार नगदसमेत लुटेको आरोप लगाएका छन्, उनको आँखामा गहिरो चोट लागेको छ । वडाध्यक्ष अयडीले भने कुटपिटमा आफ्नो संलग्नता नरहेको जिकिर गरेका छन् । सुनारको पुर्ख्यौली ठेगाना बाजुराको बुढीगंगा५ नुवाघर हो । बुधबार नगरपालिकाको बैठकमा पनि उक्त घटनाबारे कुरा उठेपछि मिलापत्र गराउने प्रयास गरिएको स्थानीयले बताए । तर, सुनारले कानुनी उपचार खोज्ने अडान लिएपछि प्रहरीले वडाध्यक्ष अयडीलाई सुरुमा नियन्त्रणमा लिएको थियो । जातिय विभेदको कसुर कानुनअनुसार मुद्दा दायर गरिएको र घटनाबारे थप अनुसन्धान भइरहेको प्रहरीले जनाएको छ ।"
मधेसमा एमालेको 'रातो कार्पेट,"अरू क्षेत्रमा पनि प्रवेश नेपाल प्रहरीका पूर्वमहानिरीक्षक सर्वेन्द्र खनाल असोज पहिलो साता नेकपा (एमाले)मा प्रवेश गरे । पूर्वमहानिरीक्षक खनाल बिहीबार एमालेमा प्रवेश गरे ।नेकपा एकीकृत समाजवादीका डोल्पा जिल्ला कमिटी अध्यक्ष तथा कर्णाली प्रदेशका पूर्व पर्यटनमन्त्री नन्द सिंह बुढा, अछाम अध्यक्ष हिरण्य भट्टराई एमाले फर्केका छन् । समाजवादीका केन्द्रीय सदस्य गणेश खनाल र नरेश भण्डारीसहितका नेताहरू भदौमा एमालेमा प्रवेश गरे । गत भदौमा बाबुराम भट्टराई नेतृत्वको नेपाल समाजवादी पार्टीका उपाध्यक्ष दानबहादुर चौधरीले पनि एमाले रोजे ।गत साउनमा जनता समाजवादी पार्टी (जसपा) बाट निर्वाचित प्रदेश सांसद विजयबहादुर यादव नेकपा एमालेमा भित्रिएका छन् ।"
सहमति जुटाउन कार्यदल असफल,"काठमाडौं (कास) पाँचदलीय सत्ता गठबन्धनको कार्यदल प्रतिनिधिसभा र प्रदेशसभाको प्रत्यक्ष सिट बाँडफाँटमा सहमति जुटाउन असफल भएको छ । कार्यदलमा सहमति नभएपछि पाँच दलका शीर्ष नेताहरूले लेनदेन गरी मिलाउने भएका छन् ।कार्यदल संयोजक कृष्णप्रसाद सिटौलाले बिहीबार विभिन्न विकल्पसहित गरेको सिट बाँडफाँटसम्बन्धी प्रस्तावमा सहमति नभएपछि दलहरू पहिला आन्तरिक छलफलमा जुट्ने र पुनः गठबन्धनको बैठक बसेर सहमति खोज्ने निष्कर्षमा पुगेका हुन् । कार्यदलले करिब ९५ प्रतिशत काम सके पनि दलहरूले पाउने संख्या र निर्वाचनमा क्षेत्रमा दोहोरो, तेहरो दाबी भएका कारण शीर्ष नेताले टुंग्याउने एकीकृत समाजवादी नेता एवं कार्यदल सदस्य प्रकाश ज्वालाले जानकारी दिए । अब कार्यदलको काम सकियो, उनले भने, शीर्ष नेताले लेनदेन गरेर सहमति निकाल्नु हुन्छ । दलहरूले आआफ्नो पार्टीमा छलफल गरेर सिट बाँडफाँटमा सहमति जुटाउने भएका छन् । माओवादी महासचिव एवं कार्यदल सदस्य देव गुरुङले सिटौलाले पेस गरेको प्रस्ताव अन्तिम नभएकाले नेताहरूका फरकफरक मत रहेको बताए । त्यो प्रस्ताव साझाभन्दा पनि स्वाभाविक रूपमा कांग्रेस नेता भएको हुनाले त्यहीअनुसार आयो, उनले भने, अब कांग्रेसले लचकतामा जोड दिएर सहमति खोज्नुपर्ने हो ।कार्यदलका एक सदस्यका अनुसार सिटौलाले बैठकमा दलले पाउने किटान नै गरेर सिट बाँडफाँटसम्बन्धी प्रस्ताव गरेका थिए । स्रोतका अनुसार सिटौलाले बढी विवाद रहेको सिटमा दलको नामै किटान गरेर सिट प्रस्ताव गरेका थिए । सिटौलाले ठूला नेताको व्यवस्थापनसहित केही सिट साटफेरको प्रस्तावसमेत गरेका थिए । बैठकमा सहभागी एक नेताका अनुसार सिटौलाले कांग्रेस ८७, माओवादी ४५, एकीकृत समाजवादी १७, जसपा १४ र जनमोर्चाले २ सिट पाउने प्रस्ताव गरेका थिए । यसमा कांग्रेसबाहेक अन्य दलले असहमति जनाएका थिए । सिटौलाको प्रस्ताव कांग्रेस अनुकूल रहेको भन्दै अन्य दलले आन्तरिक छलफलको खाँचो रहेको बताएपछि सबै दल आन्तरिक छलफल गरेर पुनः बैठक बस्ने निष्कर्षमा पुगेका हुन् । बिहीबारको बैठकमा सिटौलाजी प्रस्तुत गर्नुभएको प्रस्ताव सबैका लागि झन् अप्रिय थियो,, जसपा नेता मनीष सुमनले भने ।"
भत्ता पाउनै सकस,"(सिन्धुली)  तीनपाटन गाउँपालिका१ की ८२ वर्षीया विष्णुमाया भोलनलाई यो पटक सामाजिक सुरक्षा भत्ता पाउन निकै कठिनाइ भयो । सदरमुकाम सिन्धुलीमाडीस्थित बैंकबाट भत्ता बाँडिने भएपछि उनीसहितका जेष्ठ नागरिक, एकल महिलालगायत सूचीकृत भएकाहरू साार्वजनिक बसमा ठेलमठेल गर्दै आइपुगे । तीनपाटन१, २ र ३ गरी तीनै वडाको भत्ता एकै दिन वितरण गर्ने भनिएपछि बुधबार सडकसम्मै लामो लाइन लाग्यो । जसकै कारण विष्णुमायाले १ दिन कुर्नुपर्यो । बुहारीको साथमा आएकी विष्णुमायाले भत्ता वितरण गर्नेले दुःख दिएको गुनासो पोखिन् ।दसैं मान्नका लागि सरकारले दिएको पैसा लिन आएको, यहाँ त लाइन लगाएको रहेछ, उनले भनिन्, लाइनमा उभिन सकिँदैन । त्यही भएर सबैको पालो पुगेपछि लिउँला भनेको पाइएन । २ दिन लाग्यो ।उनले ३ महिनाको ४ हजारका दरले १२ हजार रुपैयाँ त बुझिन् तर सास्ती त्योभन्दा बढी खेपिन् । भत्ता बुझ्न यसपटक निकै सकस भएको अन्य ज्येष्ठ नागरिकको पनि गुनासो थियो । तीनपाटनबाट ४ घण्टा लगाएर गाडीमा सदरमुकाम आइपुग्नुपर्ने र भनेको समयमा पनि नपाउँदा यतै बास बस्नुपर्ने बाध्यता उनीहरूको भनाइ थियो । तीनपाटन१ कै ७६ वर्षीया लालमाया भोलनले भत्ता आएको रकम कोठाभाडा र खानामा खर्च गर्नुपर्दा धेरै नबचेको सुनाइन् । हाम्रो लिखत हेरेर दिने पैसा दिनुनी । यो पुगेन र यो भएन भनेको छ । भित्र मारामार छ । जे होला भनेर बाहिर बसेका छौं, सडकपेटीमा कुरेर बसेकी उनले दुःख नदिन आग्रह गरिन्, गाउँमै ल्याएर दिए राम्रो हुन्थ्यो । हामी बूढाबूढी मान्छे, आउजाउ गर्नै सकस हुन्छ, त्यहीमाथि भनेको समयमा पैसा पाइँदैन । वडाहरूले एकैदिन सबैलाई पठाएकाले वितरणमा समस्या भएको नेपाल इन्भेस्टमेन्ट बैंकका कर्मचारीहरूले बताए । तीनपाटन मात्र होइन, सदरमुकामका सबैजसो बैंकहरूमा सामाजिक सुरक्षा भत्ता लिन ज्येष्ठ नागरिकलाई सकस पर्छ । यस्तो समस्या आउन नदिन बैंकका कर्मचारी र पालिकाले बेलैमा सजगता अपनाउनुपर्ने पत्रकार महासंघ सिन्धुलीका अध्यक्ष कृष्णहरि घिमिरे बताउँछन् । भन्छन्, राज्यले सामाजिक सुरक्षा भत्ता दिएपछि सहज वितरणको जिम्मा स्थानीय सरकारले लिनुपर्छ । घरमै भत्ता दिन्छौं भनेर भोट खाने अनि अहिले सास्ती दिने हुँदैन, उनले भने ।"
कार्यकाल सकिँदा पनि बनेन प्रदेशसभा भवन,"(मकवानपुर)  मंसिर ४ मा हुने निर्वाचनमा विजयी भएर आउने वाग्मती प्रदेशका सांसदहरूले साबिककै प्रदेशसभा भवनबाट आफ्नो कार्यकाल सुरु गर्नुपर्नेभएको छ । प्रदेशसभाको बैठक राख्ने प्रयोजनका लागि हेटौंडा१० टीसीएन रोडमा निर्माण सुरु गरिएको नयाँ सभाहलको काम समयमै सम्पन्न नभएपछि यस्तो अवस्था आएको हो ।२०७७ कात्तिकमा निर्माण सम्झौता भएको ट्रस्टको सभाहल निर्माण सुस्त गतिमा अगाडि बढिरहेको छ । सम्झौता भएको समयदेखि हालसम्म करिब २४ महिनाको अवधिमा सभाहल निर्माणको काम ७० प्रतिशत मात्र सकिएको छ । सभाहल निर्माणको ठेक्का अवधि समाप्त भइसक्दा पनि निर्माण कार्य सम्पन्न भएको छैन । सहरी विकास तथा भवन कार्यालय हेटौंडाका अनुसार ३ पटकसम्म निर्माण कम्पनीलाई समयमै काम सक्न पत्र काटे पनि कुनै पनि उपलब्धि नभएको हो । शहरी विकास तथा भवन कार्यालय हेटौंडाका प्रमुख घनश्याम श्रेष्ठका अनुसार १८ महिनामा सम्पन्न गर्नेगरी भवनको ठेक्का लगाइए पनि विभिन्न बहानामा निर्माण कम्पनीले समयमा काम नगरेको हो । सभाहल निर्माणका लागि अर्घाखाँची सगुन पारामाउन्ट जेभीलाई १८ महिनाको म्याद दिएर ठेक्का लगाइएको थियो ।सम्झौताअनुसार निर्माण कम्पनीले २०७९ वैशाख २१ भित्र सभाहल बनाई सक्नुपर्ने थियो । तर, अझै ३० प्रतिशत काम बाँकी छ । अहिलेकै गतिमा काम भयो भने पनि कम्तिमा माघसम्म त लाग्छ होला नै, श्रेष्ठले भने । उनका अनुसार भवनकोफिनिसिङ को काम सुरु नै भएको छैन । विद्युतीकरण, साउन्ड सिस्टम जडान, फल्स सिलिङ हाल्ने, सजावट गर्नेलगायत काम पनि बाँकी छन् । कार्यालयले माघभित्रमा काम सक्ने गरी थप समय कम्पनीलाई उपलब्ध गराउने तयारी गरिरहेको उनले बताए ।हामी निर्माण कम्पनीलाई समय थप्ने प्रक्रियामा छौं । निवेदन पनि प्राप्त भएको छ, उनले भने । उनले नयाँ प्रविधिको काम भएका कारण पनि समयमा निर्माण सामग्री प्राप्त नभएकाले सभाहल निर्माणको काममा प्रगति नदेखिएको बताए । कोरोना संक्रमणको जोखिमले सामग्री आयातमा समस्या हुँदा निर्माण कार्यमा ढिलाइ भएको ठेकेदार पक्षको पनि भनाइ छ ।तत्कालीन समयमा क्षेत्रीय शिक्षा निर्देशनालय रहेको भवनमा प्रदेशसभा सचिवालय स्थापना गरिएको थियो । हालसम्म सोही भवनबाट प्रदेशसभाको काम कारबाही सञ्चालन भइरहेको छ । २ सय ५० जना अट्ने यो सभाहल ईपीएस स्यान्डविच प्रविधिबाट निर्माण भइरहेको छ । सभाहल निर्माणका लागि सहरी विकास तथा भवन कार्यालयले ७ करोड ४१ लाख लागत अनुमान गरेको थियो भने घटाघट विधिअनुसार ४ करोड ९४ लाख रुपैयाँमा ठेक्का लगाएको थियो ।प्रदेश सरकार स्थापना भएको ५ वर्ष पूरा भइसकेको छ । २०७४ माघ १८ मा प्रदेशसभा सचिवालय स्थापना गरी हेटौंडाबाट काम कारबाही थालिएको थियो ।"
अख्तियारमा १६ सय उजुरी,"हेटौंडा (कास) अख्तियार दुरुपयोग अनुसन्धान आयोगको हेटौंडास्थित कार्यालयमा गत आर्थिक वर्ष ०७८७९ मा १६ सय उजुरी दर्ता भएका छन् । जसमध्ये सबैभन्दा धेरै संघीय मामिला मन्त्रालयविरुद्धका छन् । अख्तियारको हेटौंडा कार्यालयको कार्यक्षेत्रअन्तर्गत ११ वटा जिल्ला पर्छन्, कार्यालय प्रमुखनरहरि घिमिरेले भने, गत वर्षभरिमा दर्ता भएका उजुरीमध्ये संघीय मामिलासम्बन्धी उजुरी ३३१प्रतिशत छन् । उनका अनुसार शिक्षा क्षेत्रका (स्थानीय तहसमेत) १५३ प्रतिशत, भूमि प्रशासनका ७७ प्रतिशत, वन तथा वातावरणका ४६ प्रतिशत र स्वास्थ्य तथा जनसंख्या मन्त्रालयविरुद्ध ३९ प्रतिशत उजुरी परेका छन् । त्यस्तै, भौतिक पूर्वाधार तथा यातायात मन्त्रालयविरुद्ध ३८ प्रतिशत, गृह प्रशासनविरुद्ध ३७ प्रतिशत, पर्यटन, उद्योग तथा वाणिज्यविरुद्ध ३२ प्रतिशत, ऊर्जा, जलस्रोत तथा सिँचाइविरुद्ध ३१ प्रतिशत र खानेपानी तथा सहरी विकासविरुद्ध २९ प्रतिशत उजुरी दर्ता भएका छन् । अर्थ मन्त्रालयविरुद्ध १९ प्रतिशत, कृषि तथा पशुपक्षीविरुद्ध १९ प्रतिशत र सञ्चार तथा सूचना प्रविधि मन्त्रालयविरुद्ध ०९ प्रतिशत उजुरी परेको कार्यालयले जनाएको छ । नक्कली शैक्षिक प्रमाणपत्रसम्बन्धी ५७ प्रतिशत, गैरकानुनी सम्पत्ति आर्जनमा ४८ प्रतिशत र अन्य निकाय र क्षेत्रसँग सम्बन्धित उजुरीहरू ३ प्रतिशत रहेको कार्यालयले वाग्मती प्रदेश प्रमुख यादवचन्द्र शर्मालाई बुझाएको वार्षिक प्रतिवेदनमा उल्लेख छ ।११ जिल्लामध्ये सबैभन्दा बढी उजुरी बारा जिल्लाबाट परेका कार्यालय प्रमुख घिमिरेले बताए । उनका अनुसार बाराबाट मात्र ३९१ वटा उजुरी परेका छन् । रौतहटबाट ३७४, मकवानपुरबाट ३१०, पर्साबाट २८६ र चितवनबाट २६१ उजुरी परेका छन् । कार्यालयको कार्यक्षेत्रमा वाग्मती प्रदेशका ८ र मधेस प्रदेशका ३ जिल्ला पर्छन् ।"
"जहाज पर्यटक बोक्न पूर्वतिर, कर्णालीका यात्रु अलपत्र","(मुगुजुम्ला)  जुम्लाको गुठीचौर गाउँपालिका३ का ईश्वर बुढाले दुई दिनअघि नेपालन्जदेखि जुम्लाका लागि हवाई यात्रा गर्न तारा एयरको टिकट लिए । उनी सहजै जुम्ला पुग्नेमा ढुक्क थिए तर एयरलाइन्सले एक्कासि निर्धारित उडान स्थगित गरेर जहाज पूर्वतिर गएको जानकारी दियो । बुढा नेपालगन्जमै अलपत्र परे । कर्णालीका लागि न भरपर्दो हवाई सेवा छ न त सुरक्षित सडक, उनले भने, चाडपर्वका बेला ज्यानको बाजी लगाएर आउजाउ गर्नुपर्ने बाध्यता छ । कर्णालीमा उडान भरिरहेका निजी विमान कम्पनीले पर्यटक ओसार्न भन्दै जहाज पूर्वतिर पठाएपछि कर्णालीका अधिकांश यात्रु अलपत्र परेका छन् । चाडबाडका बेला जहाज उपलब्ध नहुँदा दुर्गमका यात्रुलाई सास्ती भएको छ । स्थानीय जगबहादुर रोकायले नेपाल एयरलाइन्सले पनि नियमित तालिकाअनुसार उडान नगरिदिँदा सास्ती भोग्नुपरेको बताए । जुम्लासम्म गाडी चल्छ तर कर्णाली राजमार्गको दुरवस्थाले यात्रा गर्नै मन लाग्दैन, उनले भने, बाटो सुरक्षित नहुँदा हवाई यातायातको विकल्प छैन । निजी कम्पनीका जहाज जहिले पनि दसैंतिहारको बेला पूर्वतिर जाने गरेको उनले बताए । कर्णालीमा उडान गर्दै आएका तारा, समिट र सीता एयरलाइन्सका जहाजहरू पर्यटक ओसार्न लुक्ला, जोमसोम, पोखरालगायत ठाउँमा गएपछि जुम्लासहित मुगु, डोल्पा र हुम्लाका यात्रु अलपत्र परेका हुन् । यसअघि ताराका ३, सीताका ३ र समिट एयरलाइन्सका ४ जहाजले नेपालगन्ज र सुर्खेतमा बसेर कर्णालीका हिमाली जिल्लामा कार्गो र यात्रु उडान गर्दै आएका थिए । अहिले समिटको जहाजले मात्र नेपालगन्जदेखि कर्णालीसम्म उडान गर्दै आएको छ भने अन्य सबै जहाज पर्यटक बोक्न पूर्वतिर लागेका छन् ।नेपालगन्जबाट हुम्ला, मुगु, डोल्पा, जुम्ला जाने कर्मचारी, विद्यार्थी र स्थानीय यात्रु कर्णालीबाट सुर्खेत र नेपालगन्ज झर्न नपाउँदा अलपत्र परेका छन् भने उताका यात्रु उतै अलपत्र परेका छन् । दुर्गम क्षेत्रमा उडान गर्न कर छुट गरेर ल्याइएका निजी जहाज कम्पनीले फाइदा मात्र हेरेको मुगुको गमगढीका अहिभान शाहीले बताए । जुन बेला हामीलाई जहाज चाहिन्छ, त्यही बेला पाइँदैन, उनले भने, यो बेला यात्रुको चाप हुने र रारामा पर्यटक आउने मौसम हो तर सबै जहाज पूर्वतिर गए । उनले नाग्मागमगढी सडक कच्ची हुँदा सडकमार्गबाट यात्रु जान समस्या हुने गरेको बताए । उनका अनुसार पानी पर्नेबित्तिकै सडक अवरुद्ध हुने समस्या छ । जहाज नहुँदा सडक सुविधा नभएको हुम्लामा सबैभन्दा बढी समस्या छ । जहाज नचलेपछि खाद्यान्न ओसार्नदेखि यात्रुलाई आउजाउ गर्नसमेत बाधा परेको स्थानीय व्यवसायी कमल रोकायले बताए । जहाज विदेशी पर्यटक बोक्न पूर्वतिर लागे, यहाँ त दसैंको मुखमा न खाद्यान्न आएको छ न अरू सामान, उनले भने, जरुरी कामका लागि बाहिर जानेहरू र दसैं मनाउन यहाँ आउनेहरू अलपत्र पर्न थाले ।अहिले मुगुमा उडान ठप्पजस्तै भएको रारा हवाई नागरिक उड्डयन प्राधिकरण प्रमुख सन्तोषकुमार गौतमले बताए । उडान नहुने भएपछि यात्रु गाडी चढेर आफ्नो गन्तव्यतर्फ लाग्न बाध्य भएको उनको भनाइ छ । कर्णालीमा आन्तरिक यात्रु बोकेर त्यति फाइदा नहुने भएपछि नेपालगन्ज र सुर्खेत बस्ने सबै जहाज पूर्वतिर गए, उनले भने, अहिले पूर्वतिर पर्यटकको घुइँचो छ, त्यसैले कर्णाली जहाज कम्पनीको प्राथमिकतामा परेन । जिल्ला समन्वय समिति जुम्लाका प्रमुख गौरीनन्द आचार्यले प्रत्येक दिन एउटा मात्र भए पनि उडान भर्न आग्रह गर्दासमेत निजी हवाई सेवा प्रदायक कम्पनीले बेवास्ता गरेको बताए ।"
महिला फुटबललाई चाहिएको सरकारी साथ,"इतिहास लामो नभए पनि नेपाली महिला फुटबल त्यति धेरै कमजोर छैन । दक्षिण एसियाली उपमहाद्वीपमा महिला फुटबलमा भारतपछिको शक्तिराष्ट्र नेपाल नै हो । फिफाको विश्व वरीयताले यही भन्छ जहाँ भारत ५८ औं स्थानमा हुँदा नेपाल १०२ औं स्थानमा छ । तेस्रोमा रहेको बंगलादेश १४७ औं स्थानमा छ भने अरू देश त्यसभन्दा पछि । पुरुष फुटबलको विश्व वरीयतामा १७६ औं स्थानमा रहेको नेपाल महिला फुटबलमा सय हाराहारीमा हुनु निश्चय पनि खुसीको कुरा हो । तर अगाडिका बाटामा चुनौतीहरू यथेष्ट छन् । केवल खेलाडीको मनोबलले मात्र खेल्ने तर सरकारसित ठोस कार्ययोजना नहुने हो भने नेपालको अवस्था खस्कँदैन भन्न सकिन्न, जसका केही लक्षण देखिइसकेका छन् । हालै काठमाडौंमा सम्पन्न छैटौं साफ महिला च्याम्पियनसिपको नतिजाले नेपाललाई चेतावनीको घण्टी बजाइसकेको छ, खालि खेल पदाधिकारीहरूले यसलाई बुझ्न जरुरी छ । उक्त प्रतियोगितामा नेपालको च्याम्पियन सपना मात्रै अधुरो भएको होइन, साबिकको दोस्रो स्थानको जग पनि हल्लिएको हो । यसअघिका चार संस्करणमा फाइनल खेल्दा भारतसित पराजित भई उपविजेतामा सीमित बन्न पुगेको नेपाल यसपटक बंगलादेशसित उपाधिको भिडन्तका लागि मैदानमा ओर्लिएको थियो । चिरपरिचित प्रतिद्वन्द्वी भारतलाई सेमिफाइनलमा पराजित गर्दै फाइनल पुगेको नेपाल जितको स्वाभाविक हकदार हुनुपर्थ्यो । तर त्यसो हुन पाएन, विश्व वरीयतामा आफूभन्दा ४५ औं स्थान पछि रहेको बंगलादेशद्वारा ३१ गोल अन्तरले पराजित हुन पुग्यो । र, फेरि पनि उपविजेतामा चित्त बुझाउन विवश भयो । सबै खाले प्रतियोगिता गरी अहिलेसम्म दस प्रतियोगिताको फाइनल खेलेको नेपाल सबैमा पराजित हुन पुग्यो ।भारत त महिला फुटबलमा निकै बलियो बनिसकेको छ । उसका खेलाडीहरू युरोपका व्यावसायिक लिग खेल्ने भइसकेका छन् । यस उपमहाद्वीपमा एकदुई जितहारले कसैको समग्र स्तरको मापन नहुन सक्छ । तर अब बंगलादेश पनि बलियो देखिएको छ । नेपालले भारतसँगै बंगलादेशलाई पनि आफ्नो प्रतिद्वन्द्वीका रूपमा लिनुपर्नेर् भएको छ । फुटबल सबै सम्भावनाको खेल भए पनि बंगलादेशको उदय अकारण देखिन्न, जसबाट नेपालले शिक्षा लिनुपर्छ । बंगलादेशले पछिल्लो समय महिला फुटबलमा ठूलो लगानी गरेको छ । त्यहाँको सरकार नीतिगत रूपमै योजनाबद्ध तवरबाट महिला फुटबलको विकासमा लागिपरेको छ । यता नेपालको अवस्था भने टीठलाग्दो छ । सरकार मात्र होइन, अखिल नेपाल फुटबल संघ (एन्फा) को पनि महिला फुटबलमा चासो, लगानी र प्रतिबद्धता निकै कमजोर छ । खासमा एन्फा महिला फुटबलका प्रतियोगिता आयोजना गर्नधरि उदासीन छ । भएका प्रतियोगिताहरू पनि व्यवस्थित छैनन् । राज्यको लगानी, योजना, प्रतिबद्धता र इतिहासको दृष्टिमा त नेपालले जेजति सफलता हासिल गरेको छ, त्यो नै पनि प्रशंसायोग्य छ । २०४० सालआसपास मात्रै यहाँ महिला फुटबलको सुरुआत भएको हो । नेपालले अन्तर्राष्ट्रिय फुटबल खेल्न थालेको पनि सन् १९८६ पछि मात्रै हो । त्यही पनि सन् २०१० पछि मात्रै अन्तर्राष्ट्रिय महिला फुटबलमा नेपाल नियमित सहभागी भएको छ । पहिलो पुस्ताका खेलाडीले तत्कालीन समाजको नकारात्मक धारणा तोडेर मैदानमा उत्रिन सुरु गरेका थिए । हाफ पाइन्ट लगाएर मैदानमा उत्रँदा खेलाडीमाथि नकारात्मक टीकाटिप्पणीहरू भएका थिए । खुसीको कुरा भन्नुपर्छ यसबीच महिला फुटबलप्रतिको दृष्टिकोण फरक, उदार र सकारात्मक छ । खेलाडीहरूलाई समाज र प्रशंसकहरूको साथ छ । यी सबै परिदृश्यका आधारमा भन्न सकिन्छ सरकार र एन्फाले गम्भीर भएर लगानी गर्ने हो भने महिला फुटबलमा नेपालले पर्याप्त प्रगति गर्ने सम्भावना छ । पुरुष फुटबलको भन्दा भविष्य सुन्दर देखिन्छ । योजनाबद्ध भएर अघि बढेको खण्डमा नेपाल सहजै दक्षिण एसियाली घेरा तोडेरै अघि बढ्न सक्छ । एसियाली महिला फुटबलको सबैभन्दा ठूलो प्रतियोगिता एसिया कपमै छनोट हुने सम्भावना पनि छ । तर त्यसका लागि एउटै सर्त आवश्यक छ राज्यको व्यवस्थित पहल चाहिन्छ । नत्र आज बंगलादेश उदाएजसरी भोलि यही उपमहाद्वीपका अरू देशसँगै भिड्न पनि नेपाललाई हम्मे पर्न सक्छ । आशा गरौं त्यो नकारात्मक दिन नआओस्, सरकार र खेलसम्बद्ध निकायहरूले यस क्षेत्रमा यथोचित ध्यान दिऊन्, र महिला फुटबलकै कारण पनि नेपालको नाम चम्किन पाओस् ।"
राष्ट्रपतिको असंवैधानिक कार्य,"दुवै संसद्बाट दुई पटक पारित भएको नागरिकता विधेयक राष्ट्रपति विद्यादेवी भण्डारीले प्रमाणित नगर्नु संविधानकै उल्लंघन हो । विधेयकको विषयप्रति राष्ट्रपति भण्डारीको असहमति होला, भलै संविधानसित नै बाझिएला, कसैको दबाब होला, प्रक्रिया नपुगेको होला तर यसको उपचार गर्ने काम राष्ट्रपतिको होइन । यस्तो विसंगतिलाई अंकुश लगाउन संसद्मा प्रतिपक्ष दल, सर्वोच्च अदालत लगायत निकाय छन् । राष्ट्रपति भण्डारीले अवरोध गर्नु आवश्यक छैन । सरकारले गरेका सबै काम ठीक म भन्दिनँ । तर राष्ट्रपतिले विधेयक समयावधिभित्र प्रमाणीकरण नगर्नु संविधान प्रतिकूल नै छ । यस्तो कार्य भविष्यमा आउने राष्ट्रपतिहरूले पनि गरे भने संविधान ट्र्याक बाहिर जान्छ । किरण जे शाक्य, ललितपुर महानगर१६"
डेंगी रोकथामप्रति सरकार उदासीन,"दसैंमा डेंगी अझ फैलने जोखिम समाचार पढें । पहिले यो तराईतिर मात्र देखिन्थ्यो । अहिले देशैभरि फैलिएको छ । डेंगी जटिल नभए पनि रोग लाग्न नदिनु राम्रो हुन्छ । लागिसकेपछि उपचार महँगो हुने र ज्यानसमेत जान सक्ने हुँदा बेलैमा सतर्क हुनु जरुरी छ । यस्तो बेला पनि नेताहरूले डेंगी नियन्त्रणलाई गम्भीरतापूर्वक लिएका छैनन् । आफ्ना लागि सुरक्षित स्थानकै खोजीमा मग्न छन् । जनता चाडबाडको भागाभागमा छन् । यस्तोमा समाचारले पक्षेपण गरे अनुसार डेंगी बढ्न सक्ने सम्भावना अधिक छ । त्यसैले यसको रोकथामका कार्यक्रम आवश्यक छ । जनचेतना जगाउने, विपन्न वर्गलाई झुल दिने, आवश्यक औषधि वितरण गर्ने, लामखुट्टे नियन्त्रणमा जोड दिने लगायत कार्यलाई निरन्तरता दिनुपर्छ । सरकारी स्वास्थ्य संरचना यसमा गम्भीर हुनुपर्छ । साथै नेताहरूले पनि आफ्ना कार्यकर्तालाई स्वयंसेवक बनाएर लामखुट्ट नष्ट गर्ने अभियानमा लगाउनुपर्छ । आमा समूह, सहकारी समूह, बालक्लबलाई पनि परिचालन गर्नु जरुरी छ । सुरेश खतिवडा, बुद्धशान्ति, झापा"
रेलको रहर र वास्तविकता,"प्राथमिकता हेरेर लगानी गर्नुपर्छ, अहिले रेल नेपालीको प्राथमिकता हैन । हरि तिमलसिना"
"पैसा र सुन स्वीकार्य, छोरी अस्वीकार्य !","नमुना (नाम परिवर्तन) मध्यपहाडका, उपल्लो जात भनिएका र स्थानीय राजनीतिमा राम्रै दखल राख्ने अनि शिक्षण पेसाद्वारा परिवारको जीविका चलाएका एक शिक्षककी छोरी हुन् । माध्यमिक तहको पढाइ सकी उनी २०६४ सालतिर काठमाडौं झरिन्, सानोतिनो काम गर्दै पढाइलाई निरन्तरता दिने सपना बुनेर । पढाइमा अब्बल नमुना बाबुकै पेसा पछ्याउने चाहनाले शिक्षाशास्त्र अध्ययन गर्न सम्भावित कलेजबारे बुझ्दै रोजगारीका सम्भावना पनि खोतल्न थालिन् । भर्खर शान्ति प्रक्रियाले अलिक आशा पलाएको तर राजनीतिक प्रक्रियाले बाटो लिइनसकेको मुलुकमा बेरोजगारी समस्या उकालोलाग्दो थियो, अनि राज्यका संरचना अस्तव्यस्त र समाज माओवादी युद्धको धङधङीले विभाजित । नमुनाजस्ता युवालाई शैक्षिक, आर्थिक र राजनीतिक रूपले समयसापेक्ष दृष्टिकोण र जीवन जिउन सकारात्मक ऊर्जा त्यो शिथिल माहोलमा प्राप्त हुन सक्ने कुरा थिएन । युवा पुस्ता कुन हदसम्मको अन्योलग्रस्त स्थितिमा रह्यो होला भन्ने सन्दर्भ त अनुमान मात्र गर्न सकिने विषय भयो । स्वाभाविकै रूपमा, युवा पुस्ताका लागि त्यो समय राजनीतिक रूपले नैराश्यको चरमकै थियो ।बेरोजगारी योजना आयोग लगायतका राज्यका जिम्मेवार निकायहरूको तथ्यांकभन्दा कैयौं गुणा बढी रहेको पुष्टि त वैदेशिक रोजगारीका लागि बिदेसिने युवाहरूको लामो लस्कर, श्रम मन्त्रालयका विभिन्न निकाय र रोजगार व्यवसायीहरूका कार्यालयहरूमा तेह्रतेह्र घण्टासम्म लाइन बसेर फर्केका युवायुवतीलाई सोध्दा स्पष्ट हुन्थ्यो । नमुना पनि तिनैमध्येकी एक थिइन्, जसले स्वदेशमा रोजगारीको सम्भावना नदेखेर होला सायद, अध्ययनलाई केही समय स्थगन गरी वैदेशिक रोजगारीमा जाने र केही कमाएर फर्केपछि आफ्नो पढाइमा पुनः जोडिने योजना बुनिन् । त्यसमा घरको पनि सहमति थियो । उनको योजनामा थप बल दिन एक जना आफ्नै भेगतिरका, उनकै शब्दमा, एनआरएन दाइ रहेछन् जो आफू अस्ट्रेलियामा बस्थे र एक एसियाली मूलका अस्ट्रेलियनले चलाएको खाद्यान्न पसलमा काम गर्थे । उनको थप काम नेपालबाट अस्ट्रेलिया पढ्न जान चाहनेलाई सूचना र सल्लाह दिनु अनि यात्रा समन्वय गर्नु पनि रहेछ । नमुनाले घरसल्लाह गरी आफू वैदेशिक रोजगारीमा जाने चाँजोपाँजो मिलाउन थालेको वास्तविकता ती एनआरएन दाइ ले नेपालमा रहेका आफन्तबाट थाहा पाएछन् र आफ्नो सहयोग रहने कुरा सामाजिक सञ्जालमार्फत नमुनालाई सुनाएछन् । अब नमुनाको मथिंगल खलबलियो । किनकि उनी त दुबई वा इजरायल जाने र केही कमाएर फर्किई आफ्नो अध्ययन पूरा गरेर बाबुकै शिक्षण पेसालाई पछ्याउने योजना बुनेर आफ्नो अल्पकालीन वैदेशिक रोजगारीको तयारीमा थिइन् । घरसल्लाहमै यो तयारी भएका कारण राहदानी पनि बनिसकेको थियो । त्यसमाथि माओवादी जनयुद्धका बेला विभिन्न बहानामा स्थायी रूपमै मुलुक छाड्नेको ताँती त थियो नै, कोही राजनीतिक शरणार्थी बनेर त कोही युद्धले मुलुक सकियो, अब अन्य मुलुकमा दीर्घकालीन आप्रवासी भई सम्पन्न र सभ्य बन्ने भन्दै । ती एनआरएन दाइ को कुरा सुनेपछि नमुनाको योजना एकाएक फेरियो र अब उनी दुबई वा इजरायल हैन, अस्ट्रेलिया जाने सपना देख्न थालिन् । तिनै एनआरएन दाइ को सल्लाहमा आफ्ना योजना र सपना सबै जोडिदिइन् । केही महिनाको तयारीपछि उनी अस्ट्रेलियाका लागि भनेर उडिन् तर ओर्लिइन् कुवेतमा । मैले आफ्नो अनुसन्धानका लागि भेट्दा उनी भन्दै थिइन्, मलाई एनआरएन दाइले झुक्याएर एक जना धनाढ्यको घरमा घरेलु कामदारको रूपमा बेचिदिएको रहेछ, दुबई हुँदै अस्ट्रेलिया जाने भनेर झुक्याएको रहेछ । नमुना एउटा यस्तो प्रतिनिधि पात्र हुन् जसले यस्ता थुप्रै युवतीको प्रतिनिधित्व गर्छिन् जो वैदेशिक रोजगारीका लागि प्रमुख गन्तव्य भनेर बुझिएका खाडी, मलेसिया, इजरायल, जापान र दक्षिण कोरिया लगायतका श्रम बजारभन्दा बाहिर जनजीविकाको सम्भावना खोज्दा ठगिएका छन्, बेचिएका छन् । हामी केमा पनि सचेत हुन जरुरी छ भने, वैदेशिक रोजगारीमा ठगी गर्ने र रोजगारीका नाममा बेरोजगारीको समस्याले हैरान युवायुवतीलाई सुनौलो गन्तव्यको सपना बाँडेर अध्यारो सुरुङमा होम्ने काम वैदेशिक रोजगार व्यवसायीले मात्र हैन, विभिन्न बहानामा पलायन भएका कतिपय गैरआवासीय नेपालीले पनि गर्छन् । नमुना त्यस्तै एउटा प्रतिनिधि पात्र हुन् जसलाई उनकै एनआरएन दाइ भन्नेले अस्ट्रेलियाको सपना देखाई कुवेतमा लगेर बेचिदिएका थिए ।संयुक्त राष्ट्रसंघको जागिरे जीवनमा मैले आफैंले यस्ता ठगिएका, बेचिएका नेपाली श्रमिक र विद्यार्थीहरूलाई युरोप, मध्यएसिया, पश्चिम युरोप र अफ्रिका लगायतका कतिपय राजधानीहरूबाट स्वदेश फर्कन सघाएकी छु । उदाहरणका लागि, पोल्यान्ड लगिदिने भनेर अफगानिस्तानमा अलपत्र पारिएका र इटाली पुर्याइदिने भनेर लिबियामा छाडिएका दर्जनौं युवा श्रम आप्रवासीलाई स्वदेश फर्काएको धेरै भएको छैन । म अजरबैजानमा कार्यरत रहँदा एक एनआरएनले मस्कोमा जागिर लगाइदिने भनेर अजरबैजानमा बिचल्लीमा पारेका युवकलाई स्वदेश फर्काउने क्रममा डेढ दशकअगाडि खेपेको सास्ती सम्झिँदा अहिले पनि हैरानी महसुस हुन्छ । यस्ता उदाहरणको छुट्टै फेहरिस्त बन्न सक्छ यहाँ उठाउन खोजिएको पक्षचाहिँ हो वैदेशिक रोजगारीमा जाने सोच पलाएसँगै सुरु भएको मनोवैज्ञानिक छलछाम, यात्राका क्रममा भएका ठगी र आर्थिक दोहन, कार्यक्षेत्रमा गरिने यौन र गैरयौन शोषण अनि फर्केपछि परिवारले गर्ने व्यवहार । उसो त सबै परिवार उस्तै हुँदैनन्, कतिले आफ्नो सदस्यको भावना र उसले भोगेको सास्तीमा मल्हमपट्टी लगाउने मात्र होइन, न्यायका लागि वर्षौं लडी पनि दिन्छन् तर हजारौं नमुनाका सन्दर्भमा भने त्यस्तो हुँदैन । दुई वर्ष कुवेतमा यौन र गैरयौन श्रम बेचेर नेपाल फर्कंदा नमुनाले केही हजार रुपैयाँ, एउटा सुनको सिक्री र एउटा औंठी ल्याएकी रहिछन् । तर राजनीतिक पहुँच भएका शिक्षक बाबुले दुई वर्ष बेपत्ता छोरीको खोजी गरेनन् । नमुनाका दिदीभिनाजुले मध्यपूर्वमा कार्यरत आप्रवासी श्रमिकहरूको अनौपचारिक सञ्जालको सहयोगमा स्वदेश फर्काउन पहल गरेछन् । नमुनाका लागि उनैको परिवारको करबाट सञ्चालित दूतावासको औचित्य त थिएन नै, उनका प्रतिष्ठित भनिएका बाबु सदस्य रहेको राजनीतिक पार्टीसम्बद्ध प्रवासी संगठन र श्रमिक अधिकारको दुहाई दिने मजदुर संगठनको पनि दैलो खुलेन । जेनतेन नेपाल फर्केर नमुना दिदीभिनाजुका साथ आफ्नो घर गइन् । उनी दुई वर्ष कहाँ हराएको भनी खोजीनिती भयो र नमुनाले सबै कुरा विस्तृत रूपमा आफ्ना आमाबाबुलाई सुनाइन्, एनआरएन दाइ विरुद्ध उजुरी हाल्ने मनसाय पनि व्यक्त गरिन् । घरमा केही महिना त उनलाई ठीकै व्यवहार भयो, सान्त्वनाका अनेक कथाहरू सुनाइए, पढाइमा फर्काउने आश्वासनहरू पनि दिइए, उनले ल्याएको धन घरखर्चमा लगाइयो र सुन पनि भविष्यमा उनैको विवाहमा उपयोग गर्ने भनेर बाबुले राखे । समय बित्दै जाँदा नमुना आफ्ना पूर्वदौंतरीहरूसँग भिज्न थालिन् र पढाइबारे पनि सोच्न थालिन् । मेलापात र हाटबजारमा साथीसंगीको संगतले उनलाई यौन र श्रम शोषणको निवर्तमान अनुभवजन्य पीडाबाट बिस्तारै निस्कन केही सहजजस्तो लागेको के थियो, घरको माहोल एकाएक बदलियो । बाबुले एक दिन नमुनालाई बाहिरै डेरा खोजेर बस्नू र आफ्नो जीविका आफैं चलाउनू भनेर आदेश दिए । नमुनाका आमा, दाजु र भाउजूमा यसको प्रतिवाद गर्ने हिम्मत थिएन, तर दिदीभिनाजुले बाबुलाई सम्झाउन खोज्दा पनि केही लागेन । आफूलाई अस्ट्रेलिया जान सहयोग गर्ने भनेर कुवेतमा बेचिदिने एनआरएन दाइ लाई कारबाही गर्न सहयोगको अपेक्षा गरेकी नमुना अब आफ्नै घरबाट निकालिइन् । केही दिन दिदीकहाँ बसेर काठमाडौं आई उनी एउटा गैससको आश्रयको बन्द कोठामा पसिन् । कहाँ उनलाई बेच्ने एनआरएन दाइ भन्ने दलालविरुद्ध कारबाही, कहाँ पढाइमा पुनर्प्रवेश, अनि कहाँ भविष्यमा गरिने भनिएको विवाहका लागि राखिएको गहनाको उपयोग ! उसो त नमुनाले घर छोड्ने बेला आफूले ल्याएको केही हजार रुपैयाँ र सुन नमागेकी होइनन्, तर पैसा घरखर्चमा सकियो, सुन बैंकमा धितो राखेर ऋण लिई भैंसी किन्न खर्च जुटाएको भन्ने जवाफ दिए बाबुले । यसरी सुन्दर सपना बुनेकी, सम्भावना भएकी एउटी महिला चिनेजानेकाद्वारा बेचिएर आफ्नै परिवारबाट बहिष्कृत भई आश्रयस्थलमा पुर्याइन्छिन् र परिवार, आफन्त, समाजविहीन भएर सामाजिक, सांस्कृतिक, आर्थिक सजाय भोग्न बाध्य पारिन्छिन् । यही हो हाम्रो समाजको समग्र चरित्र, जहाँ हजारौं नमुना अरू कसैले गरेको अपराधको सजाय भोग्न बाध्य पारिन्छन् । मसँगको कुराकानीमा उनी भन्दै थिइन्, अब पढाइमा फर्कने त आशा छैन, केही गरी प्राणचाहिँ धान्न पाए हुन्थ्यो ! उनले आश्रय लिएको संस्था र उनका दिदीभिनाजुले उनलाई दसैंतिहारमा घरपरिवारसँग पुनर्मिलन गराउन खोजेका रहेछन् तर उनका शिक्षक बाबुले कुलको इज्जत जान्छ, नवदुर्गा रिसाउँछिन् भनेर घर नआउनू भन्ने खबर समन्वय गर्ने व्यक्तिमार्फत पठाएछन् । यस्ता कैयौं नमुनासँगको अनुसन्धानमा के पाइएको छ भने, यौन र गैरयौन श्रम बेचेर आर्जन गरेको पैसा र अन्य जिन्सी सामान प्रयोग गरी इज्जत धान्ने हाम्रो पारिवारिक संरचनाले आफ्नो परिवारका सदस्यलाई स्विकार्नचाहिँ आनाकानी गर्छ, सामन्ती पितृसत्ताको खोल ओढी इज्जत र कुलदेवताजस्ता अमुक अस्त्र प्रयोग गरेर सामाजिक बहिष्कारको भीरबाट घचेटिदिन्छ । अनि सामाजिक बहिष्कारको अपमान थेग्न नसकेर कति नमुनाहरूले आत्महत्या गर्छन् भने, कति पुनः यौन शोषणको चक्रमा आफूलाई हेलिदिन्छन् र प्राण धान्छन् ।महिला सदस्यको यौनिकताको टेकोमा उभिएको हाम्रो पारिवारिक संरचना कति जटिल तर कायर छ भन्ने पुष्टि गर्ने दृष्टान्त नमुनाहरू हुन् । यस्ता थुप्रै नमुनासँगको अनुसन्धान र सहकार्यमा के पनि पुष्टि भएको छ भने, यो कायर पारिवारिक संरचनालाई यदि सत्य कुरा नबताउने हो भने उसको न इज्जत जान्छ न त कुलदेवता रिसाउँछन् । पछिल्लो कुराकानीमा नमुना पश्चात्तापपूर्वक भन्दै थिइन्, कुवेतमा मलाई के काम गर्न बाध्य पारिएको थियो, घरबाट यात्रा सुरु गरेदेखि फर्कंदासम्म केके भोगें भन्ने कुरा बाउलाई जस्ताको तस्तै भन्न हुँदैनथ्यो मैले । उनको विचारमा, आफूले सत्यतथ्य नबताएको भए र एनआरएन दाइ विरुद्ध कारबाहीको चाहना व्यक्त नगरेको भए आफू जन्मेको परिवार र हुर्केको समाजले सायद उनको वास्तविकता थाहा पाउने थिएन र उनी बहिष्करणमा पर्ने पनि थिइनन् । एकै छिन हामी आफैं नमुना भएर सोच्ने हो भने, ढोंगी समाज, त्यसभित्र हुर्केको हाम्रो पारिवारिक संरचना, श्रम बजारमा संस्थागत भएको लैंगिक विभेदलाई हामीले सांस्कृतिक पुँजी भनेर जगेर्ना गर्दै आएका धर्म, सामाजिक मूल्यमान्यता, इज्जत, मानसम्मानजस्ता अमुक अस्त्रको खोलले कसरी ढाकेका छन् र यौनिकताप्रतिको बुझाइ कति पूर्वाग्रही बनाएको छ भन्ने स्पष्ट हुन्छ । विविध जटिल परिवेशमा यौन बेच्न बाध्य पारिएर उपार्जन गरेको पैसा र सुन लगायत सहर्ष स्वीकार हुने तर त्यो उपार्जन गर्ने व्यक्ति बहिष्कृत हुनेजस्तो सामाजिकसांस्कृतिक अन्तरविरोध अरू के होला ? यही अन्तरविरोधको एउटा परिणाम हो नमुनाहरूको बहिष्करणको नियति ।"
नेपालीको 'ह्याप्पिनेस मिटर,"नेपाली कति खुसी छन् ?वर्ल्ड ह्याप्पिनेस रिपोर्ट२०२२ मा नेपालको स्थिति निराशाजनक भने छैन । नेपाल ५२६९ प्राप्तांकसहित ८५ औं क्रममा छ । नेपालका लागि सन्तोषको अर्को कुरा के छ भने, सन् २०१३ को प्रतिवेदनमा १३५ औं स्थानमा रहेकामा लगातार सुधार ल्याउन सफल भएको छ । नेपाल गत वर्ष नेपाल ८७ औं क्रममा थियो । सार्क क्षेत्रका अन्य मुलुकभन्दा नेपालको स्थिति राम्रो हुनु अर्को सन्तोषको विषय हो । केही वर्षअघिसम्म नेपालभन्दा अगाडि रहेको भुटानलाई गत वर्षदेखि नै समावेश गरिएको छैन । अल्पसंख्यक नेपालीलाई शरणार्थी बनाएको र उनीहरूको सांस्कृतिक सफाया गरेको भुटानको खुसियालीका आधारहरूमा प्राप्तांक नै शंकास्पद मानिएकाले सूचीमा नराखिएको हुन सक्छ । सार्क क्षेत्रमा बंगलादेश ९९ औं, पाकिस्तान १०३ औं, श्रीलंका १२६ औं, भारत १३६ औं क्रममा छन् । नेपालका लागि आश्चर्यलाग्दो त के छ भने, सुशासनका अन्य सूचक र प्रतिवेदनमा नराम्रो स्थिति हुँदा पनि र आर्थिक विकासका सूचकहरू सन्तोषजनक नरहँदा पनि हामी सार्क क्षेत्रमै खुसी किन छौं ? हामी पूर्वीय दर्शनको प्रभावले बढी अध्यात्मवादी भएर हो भनौं भने भारत लगायतका देशहरू किन पछाडि छन् ? यो नेपालको प्रयासले हो वा अन्य सार्क देशको अव्यवस्थाले हो ? कि नेपालीहरू भाग्यवादी सोचका भएर हो ? छुट्टै विश्लेषणको विषय भएको छ । ट्रान्सपरेन्सी इन्टरनेसनलको सन् २०२२ को प्रतिवेदनमा नेपाल भ्रष्टाचारमा १८० देशमध्ये ११७ औं स्थानमा परेको देखिन्छ । अघिल्लो वर्ष पनि नेपाल यही क्रममा थियो । सुशासन सम्बन्धी वर्ल्ड गभर्नेन्स इन्डिकेटर को सन् २०२२ को प्रतिवेदनमा यसका छवटै सूचकमा नेपालको पर्सेन्टाइल र्याङ्क निराशाजनक देखिन्छ । एउटा सकारात्मक पक्ष के छ भने, अन्य केही प्रतिवेदनमा पनि नेपाल सार्क राष्ट्रहरूमा अगाडि देखिएको छ । वर्ल्ड जस्टिस प्रोजेक्ट को सन् २०२१ को विधिको शासन सम्बन्धी प्रतिवेदनमा नेपालको स्थान १३९ देशमध्ये ७०औंमा छ जुन सर्भेमा समेटिएका सार्क क्षेत्रका ६ देशहरूभन्दा अगाडि हो । हर्को ह्याप्पी प्लानेट इन्डेक्स२०२२ मा नेपाल २७ औं स्थानमा छ जुन निकै सन्तोषजनक मान्न सकिन्छ । अन्य सार्क राष्ट्रमा आतंक र अशान्ति नेपालमा भन्दा बढी नै देखिएको छ । नेपालमा बृहत् शान्ति सम्झौतापछि स्थितिमा सुधार आएको मान्न सकिन्छ । सशस्त्र द्वन्द्वको अन्त, समावेशी लोकतन्त्रको अवलम्बनजस्ता राजनीतिक सुधारले पनि नेपालमा केही सकारात्मक वातावरण बन्न गएको छ । यी सबै कारणले नेपालको स्थिति सार्क क्षेत्रमा माथि पर्न सकेको हो भन्न सकिन्छ । खुसियाली प्रतिवेदनमा को पछि वा अगाडि छ भन्नुभन्दा पहिले यसले अवलम्बन गर्ने अध्ययन विधिको जानकारी हुन जरुरी हुन्छ । पहिलो त, यसले समृद्धिलाई होइन, मानिसको संवेगलाई आधार मान्छ । यसले भावना र सन्तुष्टिको मापन गर्छ जसले सुख र हर्षको अनुभूति गराउँछ । त्यसैले यसको मूल्यांकन गर्ने विधि पनि बढी जटिल हुने गर्छ । हिजो राति राम्रोसँग निदाइयो ? हिजो कति पटक हाँस्नुभयो ? यस्ता मनोवैज्ञानिक विधिहरू प्रयोग गरेर खुसीको मापन गरिएको हुन्छ । सन् २०१५ को सर्भेमा यस्तै खालका १०९ प्रश्नावलीमा अध्ययन गरिएको जानकारी दुबईमा आयोजित वर्ल्ड गभर्नमेन्ट समिट मा दिइएको थियो । सन् २०१८ मा दुबईमा भएको सम्मेलनमा भुटानका प्रधानमन्त्रीले आफूलाई अति विलासी होटलमा राखिएकाले रातभर सुत्न नसकेको बताएका थिए । यस पंक्तिकारले पनि सहभागी हुने अवसर पाएकाले यी सन्दर्भहरू सुन्न पाएको हो । अहिले शक्तिको आडमा विश्वभर प्रभुत्व जमाउने गलत अभ्यास भइरहेको देखिन्छ । तर, ती देशका नागरिकहरू नै सुखी र खुसी हुन सकेका छैनन् । भौतिक प्रगति, बाह्य तडकभडक, शक्तिको तामसले वास्तविक खुसी दिन सकिँदैन भन्ने बुझ्न जरुरी छ । धनी देशहरूको संगठन ग्रुप अफ सेभेन का कुनै पनि देश यस प्रतिवेदनको पाँचौं क्रममा पनि नपर्नु यसको उदाहरण हो । नेपालले पनि अन्य देशको उदाहरणबाट सिकेर नेपालीको खुसी प्रवर्धन गर्न विशेष प्रयास गर्न आवश्यक देखिन्छ । नेपालका नीतिनिर्माताहरूले यस्तो वातावरण सृजना गर्न सक्नुपर्छ जसबाट शान्त निद्रा र कोलाहलमुक्त दैनिकी सम्भव होस् । अरस्तुले भनेजस्तै, राज्य यसैका लागि आविष्कार भएको हो । खुसीको प्रवर्धन गर्न र यसको अन्तरनिकाय समन्वय गर्न छुट्टै नीतिगत र संरचनागत व्यवस्था गर्न ढिलो भइसकेको छ । खप्तड स्वामीले भनेका छन्, धन ऐश्वर्यादिले मानिसलाई सुखी बनाउन सक्दैन, निर्धन पनि धनीभन्दा सुखी हुन सक्छ । धनादि पदार्थले मानिसलाई सुखी बनाउन नसके पनि भ्रान्तिवश यसलाई सुखको साधन मानिन्छ । अन्तमा, दार्शनिक जे कृष्णमूर्तिको यो भनाइ सान्दर्भिक छ, सुखको वरिपरि नै समाजको पूरा ढाँचा खडा भएको छ । बाल्यकालदेखि वृद्धावस्था र मृत्युसम्म हामी लुकीछिपी र खुलेआम सुखको सतत पिछा गरिरहेका हुन्छौं किनकि यसैले हाम्रो जीवनको दिशा र रूपरेखा निर्धारित गर्छ ।"
'गर्भपतनको अधिकार सबैलाई समान,"नयाँदिल्ली (एजेन्सी) भारतीय सर्वोच्च अदालतले एक महत्त्वपूर्ण फैसला गर्दै विवाहित र अविवाहित महिलाबीचमा भेदभाव गर्न नपाइने भनेको छ । अविवाहित महिलालाई पनि २० देखि २४ साताको गर्भ पतन गराउने अधिकार रहेको सर्वोच्चको आदेशमा भनिएको छ ।मेडिकल टर्मिनेसन अफ प्रेग्नेन्सी रूल्सबाट अविवाहित महिलालाई लिभ इन रिलेसनसिपबाट अलग गर्नु असंवैधानिक भएको सर्वोच्चको आदेशमा भनिएको छ । अदालतको आदेशमा भनिएको छ, सबै महिला सुरक्षित र कानुनी रूपमा गर्भपतन गराउन अधिकारप्राप्त छन् । अदालतले मेडिकल टर्मिनेसन अफ प्रेग्नेन्सी एक्ट संशोधन२०२१ ले विवाहित र अविवाहित महिलाका बीचमा भेदभाव नगर्ने जनाएको छ ।सर्वोच्च अदालतका न्यायाधीशहरू डी वाई चन्द्रचूड, एएस बोपन्ना र जेपी पारदीवालाको बेन्चले गत अगस्ट २३ मै गरेको फैसला अन्तर्राष्ट्रिय सुरक्षित गर्भपतन दिवसका अवसरमा बिहीबार सार्वजनिक गरेको हो । एमटीपी अधिनियमको धारा ३ (२) (बी) ले महिलालाई २० देखि २४ हप्ताको गर्भ पतन गराउने अनुमति दिने अदालतको आदेशमा उल्लेख छ । नियम ३ बी मा यौन आक्रमण वा बलात्कार वा अनाचारको सिकार भएको अवस्थामा, गर्भावस्था चलिरहेका बेला वैवाहिक अवस्था (विधवा वा सम्बन्धविच्छेद) परिवर्तन भएमा, शारीरिक रूपमा असक्षम वा नाबालिका भएको खण्डमा गर्भपतन गर्न पाउने उल्लेख छ ।"
युक्रेनी भूभाग रुसमा गाभ्दै पुटिन,"एजेन्सीहरू (किभमस्को)  रुसी राष्ट्रपति भ्लादिमिर पुटिनले युक्रेनका ४ वटा भूभागलाई औपचारिक रूपमा आफ्नो देशमा गाभेको घोषणा गर्ने भएका छन् । रुसले पाँच दिन लामो जनमतसंग्रह गरेपछि त्यसको नतिजाअनुसार युक्रेनका लुहान्स्क, दोनेत्स्क, जापोरिजिया र खेर्सनलाई शुक्रबार औपचारिक रूपमा आफूमा गाभिएको घोषणा गर्न लागेको हो । युक्रेनको दक्षिण पूर्वमा रहेका ती क्षेत्रहरू रणनीतिक रूपमा निकै महत्त्वपूर्ण मानिन्छ । जनमतसंग्रहमा ती क्षेत्रका लगभग सबैजसो नागरिकले रुसमा गाभिने पक्षमा मत दिएका रुसी अधिकारीहरूले दाबी गरेका छन् । रुसी राष्ट्रपति पुटिनले एक समारोहबीच ती क्षेत्र आफ्नो देशमा गाभिएको घोषणामा हस्ताक्षर गरेपछि विशेष भाषण गर्ने कार्यक्रम रहेको राष्ट्रपति कार्यालय क्रेमलिनले जनाएको छ । त्यसका लागि राजधानी मस्कोस्थित रेड स्क्वायरमा भव्य मञ्च तयार गरिसकिएको बीबीसीले जनाएको छ । समारोहमा अतिक्रमित क्षेत्रका दुई पृथकतावादी नेताहरूसमेत सहभागी हुने जनाइएको छ । त्यसैगरी, राष्ट्रपति पुटिनले आफ्नो ७० औं जन्मदिनको तीन दिनघघि अर्थात् अक्टोबर ४ मा रुसको माथिल्लो सदनमा सम्बोधन गर्ने अन्तर्राष्ट्रिय सञ्चारमाध्यमहरूले जनाएका छन् । अन्तर्राष्ट्रिय समुदायले अस्वीकार गरेका भए पनि रुसी संसद्ले ती क्षेत्र आफ्नो देशमा गाभिएको अनुमोदन गर्ने जनाइएको छ । रुसको पछिल्लो कदमले सन् २०१४ मा क्राइमियालाई आफूमा गाभ्ने कदमको झल्को दिएको छ । अमेरिका, युरोपेली संघलगायत पश्चिमा शक्तिले क्राइमियाको जस्तै यो पटकको जनमत संग्रहलाई पनि यसअघि नै अवैधानिक घोषणा गरिसकेका छन् । यद्यपि, रुस आफ्नो निर्णयबाट पछि हट्ने कुनै सम्भावना छैन । युक्रेनका लुहान्स्क, दोनेत्स्क, जापोरिजिया र खेर्सनमा रुसले पाँच दिन लगाएर जनमतसंग्रह गरेको हो । रुसले सुरक्षाकर्मी र कर्मचारीलाई मतदानका लागि घरघरमा खटाई ती भूभाग आफ्नो देशमा गाभ्ने पक्षमा मत दिन दबाब दिएका कतिपयको दाबी छ । त्यसका साथै, रुसी राष्ट्रिय गान बजाएर मतदान सुरु गरिएको र रुसी पक्षले सर्वसाधारणलाई प्रभावित पारेका कारण जनमतसंग्रह औपचारिकता मात्रै भएको पश्चिमा देशका अधिकारीहरूको दाबी छ ।क्रेमलिनले मतपरिणम यसअघि तयार गरिसकेको र जनमत संग्रहलाई युक्रेनी क्षेत्रलाई अवैध रूपमा हडप्ने साधनका रूपमा प्रयोग गरेको पश्चिमा देशहरूको दाबी छ । जनमतसंग्रह अवैध बताउँदै ती देशहरूले रुसी कदमलाई स्वीकार नगर्ने बताउँदै आएका छन् । जनमतसंग्रहपछि अमेरिकाले रुसमाथि थप प्रतिबन्धहरू लगाउने जनाएको छ । त्यस्तै युरोपेली संघले पनि आठौं चरणको प्रतिबन्धको तयारी गरेको छ । जर्मन विदेशमन्त्री अनालेना बयरबोकले रुसले बन्दुकको त्रासमा अतिक्रमित भूभागका जनताको घर, कार्यक्षेत्र र जीवन लुटेको आरोप लगाएका छन् । यो स्वतन्त्र र निष्पक्ष चुनावको विपरीत हो । यो शान्तिको विपक्षमा छ र यो तानाशाही शान्ति हो, उनले भनेका छन् । रुसले आफूमा गाभ्ने निर्णय गरेका ४ वटा भूभाग शतप्रतिशत भने आफ्नो नियन्त्रणमा छैनन् । लुहान्स्कको लगभग सबै क्षेत्र रुसले कब्जा गरेको भए पनि दोनेत्स्कको ४० प्रतिशत भूभाग युक्रेनको नियन्त्रणमा छ । रुसले सन् २०१४ मार्चमा पनि रुसले युक्रेनी क्षेत्र क्राइमियालाई पनि आफूमा गाभोका थियो । त्यतिबेला ९५ प्रतिशतभन्दा बढी जनताले रुसमा समाहित हुने मत दिएका जनाइएको थियो ।राष्ट्रपति पुटिनले गत बुधबार युक्रेनमा युद्धलाई तीव्रता दिन थप ३ लाख अतिरिक्त सैनिक परिचालन गर्ने घोषणा गरेका थिए । त्यसको विरोधमा रुसभित्रै पनि विरोध प्रदर्शनहरू भइरहेका छन् भने युद्धमा सहभागी हुनुपर्ने चिन्ताले रुस छाड्नेहरूको संख्या बढेको छ । २९ लाख सैनिक रहेको रुसमा अहिले ९ लाख मात्रै सक्रिय सेवामा छन् । यसअघि कुनै पनि समय सैन्य सेवा रहेका करिब २० लाख जगेडा सैनिकमध्ये अहिले ३ लाखलाई युक्रेन युद्धमा खटाउनका लागि सेवामा फिर्ता बोलाइएको हो । युक्रेमाथिको युद्धमा परिचालन गर्न लागिएको छ । सरकारको घोषणाअनुरूप युद्धमा सामेल हुन नपरोस् भन्न हजारौं रुसी नागरिक परिवारसहित नै मुलुक छोडिरहेका छन् । पुटिनको घोषणाको विरोधमा सहभागी करिब २५ सय प्रदर्शनकारी पक्राउ परिसकेका संयुक्त राष्ट्रसंघले जनाएको छ । करिब तीन दर्जन रुसी सहरहरूमा प्रदर्शनहरू भइरहेको र पक्राउ परेका करिब ८ सय जना हाल हिरासतमै रहेका अन्तर्राष्ट्रिय सञ्चारमाध्यमहरूले जनाएका छन् । युक्रेनले उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले फेब्रुअरी २४ मा युक्रेनमाथि सैन्य कारबाही थालेको हो । त्यसयता युक्रेन तथा रुसका हजारौं सैनिक तथा सर्वसाधारणको ज्यान गइसकेको छ भने दसौं लाख विस्थापित भइसकेका छन् ।"
विद्युतीय मुद्रा उपयोगबारे राष्ट्र बैंकले माग्यो सुझाव,"भविष्यको पैसागएको फेब्रुअरीमा अन्तर्राष्ट्रिय मुद्रा कोषकी प्रबन्ध निर्देशक क्रिस्टलिना जर्जिएभाले केन्द्रीय बैंक विद्युतीय मुद्रा (सीबीडीसी) लाई पैसाको भविष्यका रूपमा व्याख्या गरेकी थिइन् । कोषका अुनसार हाल बहामास, स्विडेन र चीनले पूर्ण रूपमा डिजिटल मुद्रा प्रचलनमा ल्याइसेकेका छन् भने करिब सय देशमा यसबारे विभिन्न चरणको अध्ययन, प्रयोग र अभ्यास भइरहेको छ । भारतको रिजर्भ बैंकले रिजर्भ बैंक ऐन १९३४ संशोधन गरेर डिजिटिल करेन्सीको कारोबारलाई स्वीकृति दिइसकेको छ । विश्वभरका केन्द्रीय बैंकको छाता संगठन बैंक फर इन्टरनेसनल सेलटमेन्ट्स (बीआईएस) सँग मिलेर स्विडेन, नर्वे र इजरायलका केन्द्रीय बैंकले यसै साता अन्तर्राष्ट्रिय खुद्रा र विप्रेषण भुक्तानीका लागि प्रक्रिया सुरु गरेका छन् । बीआर्ईसले डिजिटल करेन्सी प्रयोगमा ल्याउन सन् २०२० मा केन्द्रीय बैंकहरूलाई सुझाव दिएको थियो । त्यसयता विश्वका विभिन्न देशहरूले यसबारे अध्ययन गरिरहेका छन् ।विद्युतीय मुद्राहरू राष्ट्र बैंकले वितरण गर्ने भौतिक मुद्राका अभौतिक वा भर्चुअल स्वरूप हुन् । राष्ट्र बैंकहरूले मात्रै डिजिटल करेन्सी जारी गर्छन् । विदेशी मुद्राको उच्च ग्रहणका कारण मुद्रा प्रतिस्थापन जोखिम बढेका बेला डिजिटल करेन्सीले मौद्रिक स्वाधिनता र घरेलु मुद्राको निरन्तर प्रयोगलाई सहयोग पुर्याउने विश्व आर्थिक मञ्चले सन् २०२१ मा उल्लेख गरेको थियो । पछिल्लो समय विश्वमा बिटक्वाइन, डजक्वाइन जस्ता क्रिप्टोकरेन्सीको प्रयोग बढेपछि त्यसबाट हुन सक्ने जोखिम रोक्न राष्ट्र बैंकहरूले विद्युतीय मुद्रा निर्माण र वितरण गर्न थालेका हुन् ।"
के छ प्रतिवेदनमा ?,"अवधारणा प्रतिवेदनमा सीबीडीसीको प्रचलन र यसलाई प्रयोगमा ल्याउन राष्ट्र बैंकले अवलम्बन गर्नुपर्ने ढाँचा, प्रविधि र प्रक्रियाबारे सुझाव पेस गरिएको छ । नेपाल राष्ट्र बैंक ऐन २००२ ले अनिवार्य गरेको मूल्य स्थिरता, बाह्य क्षेत्र स्थिरता र वित्तीय प्रणालीमा स्थिरतालाई सीबीडीसीले पालना गर्नुपर्ने भनिएको छ । भुक्तानी पहुँच र भुक्तानी प्रणालीको क्षमता बढाउनुका साथै मुद्रा व्यवस्थापन लागत कम गर्नु सीबीडीसीका नीतिगत लक्ष्य हुनुपर्छ, प्रतिवेदनमा भनिएको छ, वित्तीय समावेशिता, वित्तीय पारदर्शिता र वित्तीय स्थायित्व प्रवर्द्धन गर्नुका साथै कल्याणकारी वितरणका लागि सरकारलाई सहयोग गर्नु डिजिटल करेन्सीका थप लक्ष्य हुनुपर्छ ।बैंक नपुगेका ठाउँका मानिसलाई समेत फोनमै उपलब्ध हुने विद्युतीय मुद्रामार्फत वित्तीय पहुँच पुर्याउन सकिने भएकाले यो महत्त्वपूर्ण हुने मुद्रा व्यवस्थापन विभागका नेपालले बताए । यसमा जान कानुनी सुधार हाम्रो पहिलो फड्को हुनेछ, उनले भने, अहिलेको विद्यमान बैंकिङ कानुनले यसलाई समेटेको छैन । त्यसकारण पहिले त कानुन नै बनाउनुपर्नेछ । प्रतिवेदनले पनि कानुन संशोधन, बैंकका कर्मचारीको क्षमता अभिवृद्धि, जनचेतना फैलाउनेदेखि र आवश्यक पूर्वाधार बनाउनुपर्नेजस्ता काम आवश्यक रहेको औंल्याएको छ । प्रतिवेदनमा सीबीडीसीसम्बन्धी विषय हेर्न डेडिकेटेड युनिट खडा गर्नुपर्ने, यसका लागि रणनीतिक योजना बनाउनुपर्ने, बृहत् सम्भाव्यता अध्ययन गर्नुपर्ने, आवश्यक नीतिगत संरचना निर्माण गर्नुपर्ने, उचित सीबीडीसी प्रणाली रोज्नुपर्ने, राष्ट्र बैंकको क्षमता बढाउनुपर्ने, डिजिटल बैंकिङलाई थप प्रवर्द्धन गर्दै मानिसमा विद्युतीय भुक्तानीको बानी बसाल्नुपर्नेजस्ता सुझाव पेस गरिएका छन् । डिजिटल मुद्रालाई निरन्तर विद्युत् र इन्टरटेनजस्ता पूर्वाधार आवश्यक पर्छन्, त्यसमा भनिएको छ, यसका लागि राष्ट्र बैंकले सबै निजी तथा सार्वजनिक निकायसँग सहकार्य गर्नुपर्छ ।"
सुनकोसीमरिण डाइभर्सन सुरुङ निर्माण सुरु हुँदै,"(मरिण, सिन्धुली)  सुनकोसीमरिण डाइभर्सन आयोजनाको दुई सय मिटरभन्दा लामो सुरुङ खन्न टनेल बोरिङ मेसिन राख्ने काम अन्तिम चरणमा पुगेको छ । राष्ट्रिय गौरवको सुनकोसीमरिण डाइभर्सन बहुउद्देश्यीय आयोजनाको सुरुङमार्ग निर्माणका लागि मेसिन राख्ने प्लेटफर्मको काम अब साताभित्रै सकिने भएको छ । सुनकोसी नदीको पानी सुरुङबाट मरिण खोलामा खसाली तराईका खेतीयोग्य जमिनमा सिँचाइ सुविधा पुर्याउने उद्देश्यले सिन्धुलीको कमलामाई नगरपालिका२ कुसुमटारमा वर्ष अघिदेखि सुरुङ खन्न टनेल बोरिङ मेसिन (टीबीएम) राख्ने काम भइरहेको थियो । सुरुङको प्रवेशद्वारमा थोरै प्वाल पारेर दुई सय मिटर लामो प्लेटफर्म निर्माण भएपछि खन्ने काम सुरु हुनेछ । टीबीएम मेसिन बनेर आइसकेको आयोजना प्रमुख मित्र बरालले जनाए । पार्टपार्ट गरेर मेसिनका सामान ल्याई जडान गर्ने काम एक साताभित्रै सकिने उनको भनाइ छ । सुरुङमार्ग निर्माणको ठेक्का लिएको चिनियाँ कम्पनी चाइना ओभरसिज इन्जिनियरिङ (कोभेक) ले दसैंमा समेत काम जारी राख्ने जनाइएको छ । बिदामा घर नजानेहरूलाई काम लगाइने बरालले बताए । अर्थ मन्त्रालयबाट बजेटको स्रोत सुनिश्चितता भइसकेकाले सुरुङ खन्ने काम र सुनकोसीमा बाँध बाँध्ने (हेडवर्क्स) को काम सँगसँगै सुरु हुने उनको भनाइ छ । आयोजनाको सुरुङ निर्माणसँगै अन्य संरचना निर्माणको ठेक्का ११ अर्ब २९ करोड २७ लाख रुपैयाँमा चाइना ओभरसिज कम्पनीलाई दिएको छ । गत आर्थिक वर्षबाट सुरु भएको आयोजना ०८२०८३ सम्ममा सक्ने लक्ष्य छ । सुनकोसीमा १२ मिटर उचाइको बाँध निर्माण गरी नदीको पानी १३ दशमलव तीन किलोमिटर लामो सुरुङमार्फत प्रतिसेकेन्ड ६७ क्युसेक पानी कमलामाई नगरपालिका२ कुसुमटारस्थित मरिण खोलामा खसालिनेछ । त्यहाँ ६६ मिटर हेटेडबाट पानी झारेर ३१ मेगावाट विद्युत् उत्पादन गरिनेछ । आयोजनाअन्तर्गत निर्माण हुने सुरुङमार्ग, हेडेक्स र पावर हाउस निर्माण मुख्य भौतिक संरचना छन् । विद्युत् उत्पादनसँगै तराईका जिल्ला बारा, रौतहट, धनुषा, महोत्तरी र सर्लाहीमा १ लाख २२ हजार हेक्टर क्षेत्रमा सिँचाइ सुविधा पुर्याउनेछ । आयोजना निर्माण गर्न कुल ४६ अर्ब १९ करोड रुपैयाँ लाग्ने अनुमान गरिएको आयोजनाले जनाएको छ । सुनकोसीको पानी मरिण खोलाबाट वाग्मती नदीमा मिसाएर नहरमार्फत वितरण गरिनेछ ।"
डब्लूटीओबाट फाइदा उठाउन सकेनौं,"काठमाडौं (कास) नेपाल उद्योग वाणिज्य महासंघका अध्यक्ष शेखर गोल्छाले नेपालको निर्यात निरन्तर घट्दै गएको बताएका छन् । नेपालको निर्यातको अवस्था र चुनौतीबारे छलफल गर्न आयोजना गरिएको कार्यक्रममा उनले नेपाल विश्व व्यापार संगठन (डब्लूटीओ) को सदस्य भए पनि त्यसको फाइदा उठाउन भने नसकेको बताए । नेपालले १८ वर्षअघि डब्लूटीओसँग निर्यातका लागि सदस्यता लिएको थियो । त्यतिबेला नेपालको निर्यात अवस्था राम्रो थियो । कार्पेट, पस्मिनालगायत वस्तुको माग विश्व बजारमै आफ्नो बनाउन सकेका थियौं, उनले भने, तर अहिले निर्यात आधाले घटेको छ । हामीले डब्लूटीओ बुझ्नै सकेनौं । अल्पविकसित राष्ट्रका लागि डब्लूटीओले दिएको लाभ लिन नसक्दा नेपालले आफ्नो रेडिमेड गार्मेन्टको व्यापारसमेत गुमाएको उनले बताए । नेपालबाट निर्यात गर्ने सामानमा भ्यालु एड गर्न नसक्दा ब्रान्ड भ्यालु गुमाउँदै गएकाले निर्यात कम हुँदै गएको उनको भनाइ छ । सरकारले ल्याएको निर्यातमा ८ प्रतिशत नगद अनुदान सकारात्मक भए पनि विगतका वर्षमा नगद नदिएका उदाहरणहरू पनि प्रशस्त रहेको उनले दाबी गरे । कार्यक्रममा निर्यात प्रवर्द्धन समितिका अध्यक्ष मनीष प्रधान र विश्व बैंकका वरिष्ठ अर्थशास्त्री गोन्जालो भरेलाले निर्यातको अवस्था, चुनौती र अवसरहरूबारे कार्यपत्र प्रस्तुत गरेका थिए । महासंघले २०३० सम्म व्यापार घाटा ५० प्रतिशत घटाउन सकिने सम्भावना देखाएको महासंघअन्तर्गत समितिका अध्यक्ष प्रधानले बताए । नेपाल व्यापार एकीकरण रणनीति तीन पटक संशोधन गरे पनि त्यसको नतिजा शून्य रहेको उनको भनाइ छ । सन् २०२६ मा अल्पविकसित देशबाट स्थानान्तरण हुँदै छ, यस्तो अवस्थाले गर्दा निर्यातमा पाउने ड्युटी फ्रि नपाउन सक्छ, उनले भने, निर्यातको क्षमता वृद्धि गर्न सरकारले थुप्रै काम गर्न जरुरी छ । विश्व बैंकका वरिष्ठ अर्थशास्त्री भरेलाले नेपालको निर्यात ८९ गुणा बढाउन सकिने अवसरहरूबारे उल्लेख गरे । विश्व बैंकले गत वर्ष सार्वजनिक गरेको नेपाल डेभलपमेन्ट अपडेट २०२१ ले नेपालको निर्यात १२ गुणासम्म बढ्न सक्ने सम्भावना देखाएको थियो । एलडीसी ग्य्राजुएसनबाट फर्कने अवस्था नरहेकाले यसलाई स्विकारेर अघि बढ्नुपर्नेमा उद्योग मन्त्रालयको बहुपक्षीय व्यापार तथा व्यापार सहायता महाशाखा प्रमुख सहसचिव गोविन्द कार्कीले दिए ।"
अर्थ संक्षेप,"ईसेवाको ॅदसैंको उमंग, डिजिटल सपिङसँग काठमाडौं (कास) ईसेवाले दसैंको उपलक्ष्यमा दसैंको उमङ्ग, डिजिटल सपिङसँग उपहार योजना ल्याएको छ । दसैंका बेला आममानिसलाई अनलाइबाट कारोबार गर्न सहज होस् भन्ने उद्देश्यले दसैंको अवसर पारेर ईसेवाले योजना सार्वजनिक गरेको हो । यो योजना असोज १०२४ सम्म सञ्चालन हुनेछ । योजनाअन्तर्गत एपमा रहेको रुपैयाँ एक स्किममा भाग लिई विभिन्न आकर्षक उपहार प्राप्त गर्न सकिने ईसेवाले जनाएको छ । ईसेवा दसैं स्पेसलमा गई रु १ मा भाग लिँदा एक जना भाग्यशाली विजेताले काठमाडौंदेखि नयाँदिल्लीसम्मको हवाई टिकट प्राप्त गर्न सक्नेछन्, कम्पनीले जारी गरेको विज्ञप्तिमा उल्लेख छ, रु१ मै दुई जना भाग्यशाली विजेताले रियलमी नाइन आई फाइभ जी मोबाइल प्राप्त गर्न सक्नेछन् । आईएफसीको फाइनान्स सुविधा ग्लोबल बैंकलाईकाठमाडौं (कास) ग्लोबल आईएमई बैंक लिमिटेडले क्लाइमेट स्मार्ट ट्रेड फाइनान्स लाइन सुविधा विस्तार गर्ने भएको छ । विश्व बैंक समूहको सदस्य आईएफसीले ग्रिन ग्लोबल ट्रेड फाइनान्स प्रोग्राम (जीटीएफपी) अन्तर्गत नेपालस्थित ग्लोबल बैंकमा विस्तार गर्ने भएको हो । यो आईएफसीको विश्वमै पहिलो ग्रिन ट्रेड फाइनान्स लाइन हो । ग्लोबल आईएमई बैंकका प्रमुख कार्यकारी अधिकृत रत्नराज वज्राचार्य र आईएफसीका दक्षिण एसिया क्षेत्रीय प्रबन्धक जुन योङ पार्कले बुधबार एक कार्यक्रममा सम्झौतापत्रमा हस्ताक्षर गरे । परियोजनाले बैंकको बढ्दो व्यापार व्यवसायमा माग र आपूर्तिबीचको अन्तरलाई सम्बोधन गर्न मद्दत गर्ने ग्लोबलले जनाएको छ । मुसीकोटमा राष्ट्रिय वाणिज्य बैंकको शाखाकाठमाडौं (कास) राष्ट्रिय वाणिज्य बैंक लिमिटेडको २६२ औं शाखा कार्यालय पश्चिम रुकुम जिल्लाको मुसीकोटमा स्थापना भएको छ । बैंक सञ्चालक समितिका सदस्य दिलीपकुमार ढुंगाना र प्रमुख कार्यकारी अधिकृत किरणकुमार श्रेष्ठले उक्त शाखाको उद्घाटन गरे । नेपाल सरकारको स्थानीय तहमा बैंकिङ पहुँच पुर्याउने उद्देश्यअनुरूप शाखा विस्तार गरेको भन्दै पालिकाको समग्र विकासमा बैंकको महत्त्वपूर्ण भूमिका हुने बैंक सञ्चालक समितिका सदस्य ढुंगानाले बताए ।क्यूआर कोड स्क्यान गर्दा खानाका रेसिपीकाठमाडौं (कास) दसैंलाई लक्ष्य गरेर कोकाकोला नेपालले मास्टर सेफ विजेता सन्तोष शाहसँग मिलेर दसैं विशेष ५ वटा रेसिपी तयार गरेको छ । कोकाकोला बोतलको लेबलमा भएको क्यूआर कोड स्क्यान गरेर यी रेसिपी भिडियो हेर्न सकिनेछ । दसैंमा विशेष खाइने परिकार सेल रोटी, खसीको पक्कु, आलुकटहरको अचार, मालपुवा र भरेको पर्बल बनाउने तरिका रेसिपीमा समावेश छ । प्रभु क्यापिटल र क्वेस्ट कलेजबीच सम्झौताकाठमाडौं (कास) प्रभु क्यापिटल लिमिटेड र क्वेस्ट इन्टरनेसनल कलेजबीच सम्झौता भएको छ । सम्झौतामा प्रभु क्यापिटल लिमिटेडका प्रबन्ध निर्देशक दिनेश थकाली र क्वेस्ट इन्टरनेसनल कलेजका बीबीए डाइरेक्टर ज्योति शेरचनले हस्ताक्षर गरेकी हुन् । देशमा दक्ष व्यवस्थापकीय क्षमता भएका जनशक्ति उत्पादन गर्ने तथा विद्यार्थीलाई वित्त तथा व्यवस्थापनको क्षेत्रमा व्यावहारिक शिक्षा प्रदान गर्नेलगायत विषयमा सहकार्य गर्ने गरी समझदारीपत्रमा सम्झौता भएको हो ।"
कहाँ गइन् जेरुसा ?,"(काठमाडौं)  अघिल्लो बिहीबार बेलुका ७ बजेतिर गायिका जेरुसा राईले परिवारसँगै बसेर खाना खाइन् । तर, उनको अनुहारको भाव अन्य दिनभन्दा भिन्न थियो । मौन रहेकाले आमाले वातावरण रमाइलो बनाउन अनेक प्रसंग निकाल्दै बोल्ने प्रयास गरिरहिन्, उनले कुनै प्रतिक्रिया जनाइनन् । बिहानदेखि नै छोरीको अनुहार अँध्यारो थियो, आमा चम्पा घिमिरेले कान्तिपुरसँग भनिन्, बेलुकासम्म पनि त्यस्तै थियो । चुपचाप खाना खाएर कोठातिर सुत्न गइन् । चम्पाका अनुसार ८ बजेतिर सुत्ने तरखर गर्दैगर्दा जेरुसाको कोठामा हेर्दा उनी त्यहाँ देखिइनन् । घर वरपर खोजी गर्दा नभेट्टाएपछि परिवारले राति १० बजेतिर सानेपास्थित प्रहरी प्रभागमा निवेदन दिए । प्रहरीले खोजी कार्य जारी राखेको जनाए पनि सातायता जेरुसाको अवस्था अज्ञात छ । उनका साथी, आफन्त र चिनजान भएका ठाउँ सबैतिर खोजिसकेका छौं, अहिलेसम्म केही पत्ता लागेको छैन, उनले भनिन्, हामीले हराएकै राति प्रहरीलाई खबर गरेपछि तुरुन्तै बाहिर जाने सबै नाकामा खबर गरेको भए हुन्थ्यो होला । तर, उहाँहरूले त्यस्तो गर्नुभएको छैन रहेछ । छोरी उपत्यकाबाहिर पनि जान सक्ने आशंका गर्दै उनले प्रहरीले उपत्यका र नदी किनारमा मात्र खोजी सीमित राखेको बताइन् । दसैं आइसक्यो, घरमा छोरी छैन । हामीलाई कति गाह्रो भएको होला, उनले भनिन्, प्रहरी अझ सक्रिय र संवेदनशील भएर खोज्ने हो भने छोरी भेटिन्छिन् भन्ने आशा छ ।प्रहरीका अनुसार हराएको बेलुका ७ः४० बजे जेरुसा वाग्मती पुलतिर गइरहेको सीसीटीभी फुटेजमा देखिएको थियो । उहाँको परिवारले पनि सीसीटीभी फुटेजका आधारमा पहिचान गर्नुभएको हो । अन्तिम पटक धोबीघाटमा देखिनुभएको छ, ललितपुर प्रहरी प्रवक्ता एसपी सुधीरराज शाहीले भने । धोबीघाट वरपर देखेपछि प्रहरी परिचालन गरेर सम्भावित स्थानमा खोजी तीव्र पारिएको प्रहरी दाबी छ । परिसरले प्रहरी प्रभाग सानेपा, भैंसेपाटी र प्रहरी वृत्त कीर्तिपुरबाट पनि प्रहरी खटाएर खोजी गरिरहेको जनाएको छ । वाग्मती नदीको दुईतिरकै किनारमा ३३ जना प्रहरी परिचालन गरेको एसपी शाहीले बताए । उहाँलाई सकुशल उद्धार गर्ने गरी खोज्दै छौं, जस्तोसुकै अवस्थामा भए पनि फेला पार्छौं, उनले भने, उहाँको विगतको इतिहास पनि विश्लेषण गरेर खोजी कार्य अघि बढाएका छौं । केन्द्रीय प्रहरी कुकुर तालिम केन्द्रबाट कुकुरको सहयोग लिएर सम्भावित स्थानमा खोजी गरेको प्रहरीले जनाएको छ । कुकुरले जलविनायक चोभारतिर संकेतमात्र गरेको थियो । त्यसपछि ललितपुर प्रहरीले काठमाडौं प्रहरीको सहयोगमा चोभार क्षेत्रका सम्भावित स्थानमा खोजी गर्यो । काठमाडौं उपत्यका तथा मकवानपुर र सर्लाहीमा समेत जेरुसाको हुलिया सर्कुलर गरेको प्रहरीको भनाइ छ । उनले प्रयोग गर्ने मोबाइल घरमा नै छाडेकाले मोबाइलको प्राविधिक पक्षबाट अनुसन्धान गर्ने पाटो भने बन्द भएको एसपी शाही बताउँछन् । उहाँ हराउनुभन्दा केही दिन अगाडिबाट नै मोबाइलमा सम्पर्क भएको देखिँदैन । मोबाइल घरमा नै छोडेर जानुभएको छ, उनले भने । जेरुसाका परिवार, आफन्त र साथीभाइसमेत फोटो बोकेर सम्भावित स्थानहरूमा खोजीमा लागेका छन् । सामाजिक सञ्जालमा पनि स्वस्फूर्त जेरुसाको खोजी अभियान नै चलेको छ । ससानो टोली नै बनाएर युवाको समूहले ड्रोन उडाएरसमेत उनको खोजी गरिरहेका छन् । प्रहरीले जेरुसाको घरबाट आमा र बहिनीलाई सम्बोधन गरेर लेखेको नोट भने फेला पारेको छ । नोटमा उनले आफू हराएको कारण समेत खुलाएकी छन् । आफूले सम्पूर्ण जीवन बाँचिसकेको र आफ्नै खुसीले निर्णय गरेको नोटमा उल्लेख छ । त्यसमा वाग्मतीसमेत उल्लेख गरिएको एसपी शाहीले बताए । प्रहरीलाई जेरुसा वीरगन्जको गाडी चढेर गएको समेत जानकारी आएपछि ललितपुर, मकवानपुर, सर्लाही र पर्सा प्रहरीले सम्भावित गाडी रोकेरसमेत खोजी गरेको थियो । अध्ययनकै क्रममा जेरुसा बेलायतमा ४ वर्ष र अमेरिकामा ५ वर्षदेखि बस्दै आएकी थिइन् । त्यस क्रममा नेपाल आउनेजाने गरिरहन्थिन् । पछिल्लो पटक उनी तीन महिनाअघि आएर धोबीघाटमा बसिरहेकी थिइन् । बेलायत र अमेरिकामा गीत गाउने उनी नेपाल आउँदा कन्सर्ट गर्ने गर्थिन् । ३१ वर्षीया जेरुसाका बारुद, सुनसान, लाटोकोसेरोलगायत नेपाली र अंग्रेजी गीत चर्चित छन् ।"
सुवासलाई टुरिजम गल्फ,"काठमाडौं (कास) सुवास तामाङले नेपाल टुरिजम एमेच्योर गल्फ च्याम्पियनसिप जितेका छन् । गोकर्ण गल्फ कोर्समा ५४ होलको प्रतियोगितामा नेपालका नम्बर एक एमेच्योर गल्फर सुवास बिहीबार तीन अन्डर ६९ स्कोर गरेपछि उपाधिको हकदार बनेका हुन् । भारतको प्रतिष्ठित तरुण शरदेसाई एकेडेमीमा तीन महिना प्रशिक्षण लिएर फर्किएका सुवासले १० अन्डर कुल २ सय ८ को स्कोर बनाउँदै विजेता बने । तीन दिनै शीर्षस्थानमा रहेका उनले पहिलो, तेस्रो, सातौं र नवौं होलमा बर्डी बनाएका थिए । उनी टासी छिरिङभन्दा १३ स्ट्रोकले अगाडि रहे । नेपाल गल्फ संघ (एनजीए) को आयोजना तथा नेपाल पर्यटन बोर्ड र राष्ट्रिय खेलकुद परिषद् (राखेप) को सहयोगमा भएको विश्व एमेच्योर वरीयताको प्रतियोगितामा टासीले एक ओभर ७३ को स्कोर खेल्दै कुल ३ ओभर २ सय १९ को स्कोर बनाए । वान्चेन ढोन्डुप ५ ओभर २ सय २१ स्कोरका साथ तेस्रो स्थानमा रहे । उनले दिनको खेलमा इभन पार ७२ स्कोर गरेका थिए । कतारका सेलाह अली लाकाबी ८ ओभर २ सय २४ स्कोर गर्दै चौथो स्थानमा रहे । उनले अन्तिम दिन ६ ओभर ७८ स्कोर गरेका थिए । सद्भव आचार्य पाँचौं स्थानमा रहे । उनले ५ ओभर ७७ स्कोर खेल्दै कुल ९ ओभर २ सय २५ स्कोर गरे । महिलातर्फको उपाधि कस्मिरा शाहले जितिन् । उनले २४ ओभर २ सय ४० को स्कोर बनाइन् । उनले बिहीबार १५ ओभर ८७ को स्कोर बनाइन् । सुष्मा सिग्देल ४५ ओभर २ सय ६१ स्कोरसहित उपविजेता र सोनिया अख्तर ४७ ओभर २ सय ६३ स्कोरसहित तेस्रो भए । रिंकी अख्तर १९ ओभर ९१ स्कोरसहित चौथो र प्रतिभा राई ५२ ओभर २ सय ६८ स्कोरसहित पाँचौं भए । प्रतियोगितामा ३४ गल्फरले सहभागिता थियो । अन्तिम दिन ७२ गल्फबीच सोसियल गल्फ भएको थियो । १८ होल स्टेबल फर्म्याटमा खेलिएको प्रतियोगिता नोर्बु छिरिङ शेर्पाले जिते । उनले ३९ स्कोर गरे । ढुन्डु नामग्याल ३५ स्कोरसाथ दोस्रो भए । आइस्टिन टण्डनले महिला सोसियल गल्फको उपाधि जितिन् । आर्सिया बानु दोस्रो भइन् । सुरेश बानियाँ सिनियर्सतर्फ पहिलो र एमबी राउत दोस्रो भए । अभिमन्यू कार्कीले जुनियर उपाधि जिते । सालेह अली लाकाबीले लङ्गेस्ट ड्राइभ र मुकेश जोशीले क्लोजेस्ट टु द पिनको अवार्ड पाए । विजेता खेलाडीलाई युवा तथा खेलकुदमन्त्री महेश्वरजंग गहतराज, नेपालका लागि कतारका राजदूत युसुफ बिन मोहम्मद अल हैल, नेपाल गल्फ संघका अध्यक्ष टासी घले, उपाध्यक्ष तिलक राई र गोकर्ण गल्फ क्लबका अध्यक्ष सुहृद घिमिरेले पुरस्कृत गरे ।"
दल र समपाल्मुले जिते पाथीभरा म्याराथन,"(ताप्लेजुङ)  जुम्लाका दलबहादुर कुँवर र ताप्लेजुङकी समपाल्मु शेर्पाले बिहीबार ताप्लेजुङ पाथीभरा खुला म्याराथन तथा महिला हाफ म्याराथनको उपाधि जितेका छन् । कर्णाली स्पोर्टिङ क्लबबाट खेलेका जुम्लाको तातोपानी गाउॅपालिका७ का दलबहादुरले ४ घण्टा १२ मिनेट २७ सेकेन्डमा निर्धारित दुरी पार गर्दै उपाधि जिते । महिला हाफ म्याराथनतर्फ मैवाखोला गाउॅपालिका५ फाकुम्बाकी समपाल्मुले ३ घण्टा ४१ मिनेट ९ सेकेन्डबाट उपाधि जितिन् । खुलातर्फ त्रिभुवन आर्मी क्लबका खगेन्द्रबहादुर भाट दोस्रा र राजन मेन्याङ्बो तेस्रा भए । खगेन्द्रले राजनलाई १ सेकेन्डले उछिने । डोटीको शिखर नगरपालिका २ का खगेन्द्र शिवदल गणमा कार्यरत छन् । उनले ४ घण्टा १२ मिनेट ५७ सेकेन्डमा दुरी पार गरे । पाॅचथरको फिदिम नगरपालिका ११ का युनिट रणशेर गणमा कार्यरत राजनले ४ घण्टा १२ मिनेट ५८ सेकेन्डमा दुरी पार गरे । विजेता दलबहादुर रुकुममा भएको म्याराथनमा विजेता र जुम्ला म्याराथनमा दोस्रो भएका थिए । खुलातर्फ १ सय ३५ सहभागी थिए । विजेताले १ लाख ५१ हजार, दोस्रोले १ लाख ३१ हजार र तेस्रोले १ लाख ११ हजार प्राप्त गर्नेछन् । सदरमुकाम फुङलिङको पाथीभरा चोकबाट सुरु प्रतियोगिता सुकेटार, काफ्लेपार्टी, पाथीभरा मन्दिरबाट फर्किएर सदरमुकामस्थित तोक्मेमा पुगेर टुंगिएको थियो । म्याराथन आयोजक समितिका संयोजक योगेन्द्र गुरुङका अनुसार करिब ४७ किलोमिटर दुरी छ । हाफ म्याराथन दुरी (२२ किमि) पार गर्न समपाल्मुले ३ घण्टा ४१ मिनेट ९ सेकेन्ड लगाइन् । भोजपुरको हतुवागडी गाउॅपालिकाकी छेम्बीमाया राई ४ घण्टा ९ मिनेट ५३ सेकेन्डबाट दोस्रो भइन् । तेस्रो भएकी ताप्लेजुङकै पेम्बाल्हामु शेर्पाले ४ घण्टा ३१ मिनेट ५४ सेकेन्ड लगाइन् । २४ महिला सहभागी थिए । विजेताले ८१ हजार, दोस्राले ५१ र तेस्रोले ३१ हजार रुपैयाँ पुरस्कार पाए । पूर्वको धार्मिकस्थल पाथीभरा मन्दिरको प्रचारप्रसार र ताप्लेजुङको पर्यटन प्रवर्द्धन गर्ने उद्देश्यले पर्यटन महोत्सवको अन्तिम दिन म्याराथन गरिएको हो । विगतमा म्याराथन फागुन या चैत महिनामा गर्ने प्रचलन थियो । दशैंको अवसरमा पाथीभरा देवी मन्दिर क्षेत्र संरक्षण तथा सम्वर्द्धन समिति, पाथीभरा क्षेत्र विकास समिति र भीमकाली गुल्मको संयुक्त आयोजनामा प्रतियोगिता गरिएको हो ।"
लुम्बिनी र कर्णाली फाइनलमा,(धनगढी)  गण्डकी प्रदेशलाई हराउँदै लुम्बिनी प्रदेश कैलालीको धनगढीमा जारी सुदूरपश्चिम राजधानी कप राष्ट्रिय फुटबल प्रतियोगिताको फाइनलमा पुगेको छ । बिहीबार धनगढी रंगशालामा भएको सेमिफाइनलमा गण्डकी प्रदेशलाई ४३ गोलले हराउँदै लुम्बिनी उपाधि नजिक पुगेको हो । लुम्बिनीको जितमा नीरज चौधरीले २ र फागुराम थारु र विनोद केसीले ११ गोल गरे । गण्डकीका राजकुमार कुँवरले २ र विजय श्रेष्ठले १ गोल गरे । खेलको ११ औं मिनेटमै लुम्बिनीका नीरजले गोल गर्दै टिमलाई अग्रता दिलाए । त्यसको चार मिनेटपछि फागुराम थारुले खेलको १५ औं मिनेटमा एक गोल थप्दै लुम्बिनीलाई २० ले अगाडि बढाए । खेलको २५ औं मिनेटमा गण्डकीका राजकुमार कुँवरले एक गोल फर्काए । त्यसपछि फेरि लुम्बिनीको तर्फबाट विनोद केसीले ३६ औं मिनेटमा थपेको एक गोलले गण्डकी ३१ को अवस्थामा पुग्यो । दोस्रो हाफलगत्तै गण्डकीका विजय श्रेष्ठले एक गोल थप्दा खेल ३२ को स्थितिमा अगाडि बढ्यो । गण्डकीकै राजकुमार कुँवरले व्यक्तिगत दोस्रो तथा टिमका लागि तेस्रो गोल गर्दै ६१ औं मिनेटमा खेल बराबरीमा पुर्याए । लुम्बिनीबाट ७१ औं मिनेटमा नीरजले व्यक्तिगत दोस्रो तथा टिमका लागि चौथो गोलको योगदान दिएका थिए । अब लुम्बिनीले उपाधिका लागि कर्णाली प्रदेशसँग शनिबार प्रतिस्पर्धा गर्नेछ । कर्णाली यसअघि नै फाइनल पुगिसकेको छ । पीएफए स्पोटर््स क्लब अत्तरियाको आयोजनामा भइरहेको प्रतियोगिता विजेताले ५ लाख र उपविजेताले ३ लाख रुपैयाँ पुरस्कार प्राप्त गर्नेछन् ।
मिक्स टिममा नेपाललाई कांस्य,"काठमाडौं (कास) भारतको गुवाहाटीमा भएको ब्याडमिन्टन एसियाअन्तर्गत साउथ एसिया जुनियर रिजनल च्याम्पियनसिपको मिक्स टिम इभेन्टमा नेपालले कांस्य पदक जितेको छ । नेपालले माल्दिभ्स र भुटानलाई समान ५० ले जित्दा नेपाली टोली भारत र श्रीलंकासँग भने पराजित भएको थियो । नेपालले यु१५ र यु१७ टिममा कांस्य जितेको हो । यु१५ मा कविर केसी, साहिल चन्द, रोजी राई र रिहाना शेरचन तथा यु१७ मा डेभिड थापामगर, सुरज गुप्ता, रोज पाण्डे र सानिया चन्दले खेलेका थिए ।"

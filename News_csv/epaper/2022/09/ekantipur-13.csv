शीर्षक,विवरण
मिटरब्याजपीडितको टाउकामा सरकारको लाठी,"प्रहरी अवरोधकै बीच पीडितहरू विभिन्न नारासहितका प्लेकार्ड बोकेर प्रदर्शनमा उत्रिएका थिए । समिति अध्यक्ष रामसुरत गुप्तासहित १२ जनालाई नियन्त्रणमा लिएर प्रहरी वृत्त कीर्तिपुर राखेको काठमाडौं प्रहरी प्रवक्ता एसपी दिनेशराज मैनालीले बताए । पीडितले भने ४६ जना पक्राउ परेको बताएका छन् ।गाउँबाट खाली हात काठमाडौं आएका ७० जना किसान ४३ दिनदेखि कीर्तिपुरको सल्यानथानमा बसिरहेका छन् । त्यसअघि उनीहरू गौशालामा अस्थायी टहरा बनाएर बसेका थिए । अहिले सल्यानथानमा उनीहरूका लागि बाँस र प्लास्टिकको टहरा बनाइएको छ । सहयोगी दाताहरूले दिएको दुई पैसा र अन्नले उनीहरूको छाक टरेको छ । त्यसैको आडमा उनीहरू निरन्तर संघर्ष गरिरहेका छन् । मागेरै भए पनि खाना र पानीको जोहो गरेका छौं, न्याय नपाउन्जेल काठमाडौं छोड्दैनौं, पीडित संघर्ष समितिका अध्यक्ष रामसुरत गुप्ताले भने, उताबाट साहुले पेलेका छन्, यताबाट सरकारले ठेल्दै छ तर हामी शान्तिपूर्ण आन्दोलन छोड्दैनौं । हाम्रो समस्या समाधान नभएसम्म आन्दोलन जारी राख्छौं । उनले सीमित मिटरब्याज पीडितबाट सुरु भएको आन्दोलनमा हजारौं पीडित किसान जोडिएको बताए ।न्याय माग्न उनीहरू एकैपटक माइतीघर आइपुगेका होइनन् । सुरुवातमा उनीहरूले स्थानीय सरकार र जिल्ला प्रशासनसम्म धर्ना कसे । तर सरकार र प्रशासन नै मिटरब्याजी सुदखोरका पक्षमा उभिएपछि उनीहरूको संघर्ष थप पेचिलो बन्यो । उनीहरूले ०७८ माघमा संघर्ष समिति बनाएर आन्दोलन थाले । समितिले स्थानीय तहमा आन्दोलन गर्दा समाधानका लागि स्थानीय जनप्रतिनिधिले चासो देखाएनन्, प्रशासनले समेत सहयोग गरेन । त्यसपछि उनीहरू काठमाडौंको माइतीघरसम्मै आउन बाध्य भएका हुन् ।गत असारमा नवलपरासीका केही परिवार किसान मिटरब्याजीबाट मुक्ति पाउन आग्रह गर्दै काठमाडौं आएका थिए । त्यो बेला सानो संख्यामा आएका किसानलाई सरकारले आश्वासन दिएर फर्कायो । मिटरब्याजीविरुद्ध अनुसन्धान गर्ने र दोषीलाई कारबाही गर्ने आश्वासन पाएर गाउँ फर्किएका किसानले एक महिना पर्खिए । तर, सरकारले कुनै कदम नचालेपछि साउन दोस्रो सातादेखि पुनः काठमाडौं आएर धर्ना कसेका हुन् । त्यसयता उनीहरूको संघर्ष निरन्तर छ । नवलपरासी रामग्रामकी पुष्पा उपाध्याय अब सुदखोर साहुबाट मुक्ति नपाएसम्म गाउँ नफर्किने बताउँछिन् । हामीले चार वर्षअघि भरोसा सैयवारसँग ३ लाख ५० हजार रुपैयाँ ऋण लियौं तर त्यही बेला ७ लाख रुपैयाँको कागज गरिदिएछन्, १८ महिनासम्म सयकडा १० को दरले ब्याज तिरें, उनले भनिन्, मैले ऋण लिएको सबै पैसा तिरिसकेकी छु तर तीन वर्षमा ऋण फुकुवा गर्दिन्छु भन्यो तर अहिले ९ लाख ८० हजार रुपैयाँ तिर्नुपर्ने भन्दै अदालतमा मुद्दा हालेको छ । हामीलाई यस्तो ज्यादती हुँदा पनि सरकारले सुनेन, हामी न्याय नपाएसम्म गाउँ फर्किंदैनौं ।नवलपरासीकै प्रतापपुरकी आस्मा खातुन पनि साहुजनको ठगीबाट छुटकारा नपाएसम्म गाउँ नफर्किने बताउँछिन् । साहु सुरेश बानियाँले आफूलाई पाँच लाख ऋण दिएर दस लाखको कागज बनाई ठगी गरेको उनको आरोप छ । घर बनाउँदाको ऋण तिर्न नसकेपछि सुरेश बानियाँसँग हामीले ५ लाख रुपैयाँ लियौं, त्यति ऋणको बदला आफ्नो ७ कट्ठा खेत बेचेर ३४ लाख ऋण तिरिसक्यौं तर अझै ऋण चुक्ता भएन भन्छ, उनी भन्छिन्, अब त्यही दुई तलाको घरसहित १३ कट्ठा खेतसमेत दृष्टिबन्धकमा परेको छ । बैंकले ऋण दिएन, मिटरब्याजीको भर पर्दा घरबारविहीन भएका छौं । उनीहरूमात्रै होइन, यहाँ आन्दोलनरत हरेकका यस्तै वेदना छन्, उस्तै घाउ छन् तर सरकारले उनीहरूको घाउमा मल्हमपट्टी गर्न सकेको छैन । त्यसका लागि सरकारी प्रयास सफल हुन सकेको छैन । त्यसो त मिटरब्याजीका समस्या सम्बोधन गर्न सरकारले कुनै प्रयास नगरेको पनि होइन । किसानले मिटरब्याजी सुदखोरविरुद्ध दोस्रो पटक आन्दोलन चर्काएपछि सरकारले साउन २७ मा समस्या समाधान गर्न कार्यदल गठन गरेको थियो । कार्यदलले सोमबार गृहमन्त्री बालकृष्ण खाँणलाई प्रतिवेदन बुझाइसकेको छ । पीडित भने कार्यदलमा आफूहरूको प्रतिनिधित्व नभएको भन्दै कार्यदलको कामप्रति सशंकित छन् । अझै पनि आफूहरूलाई न्यायको नाममा सुदखोरहरूलाई मुक्ति दिने त होइन भन्ने उनीहरूमा आशंका छ । प्रधानमन्त्री शेरबहादुर देउवाले निर्देशन दिएपछि गृह मन्त्रालयले सहसचिव भीष्मकुमार भुसालको संयोजकत्वमा कार्यदल गठन गरेको थियो । कार्यदलमा नेपाल प्रहरीका वरिष्ठ उपरीक्षक दिनेश आचार्य, कानुनका उपसचिव श्रीकृष्ण पौडेल, प्रहरी उपरीक्षक कृष्णप्रसाद कोइराला, राष्ट्रिय अनुसन्धान विभागका उपअनुसन्धान निर्देशन मुकुन्द मरहट्ठा र नायब उपरीक्षक रोशन खड्का सदस्य थिए । त्यसबेला मन्त्रालयमा भएको छलफलमै पीडितले उनीहरूको संलग्नताबारे प्रश्न उठाएका थिए । तर, अपराध अनुसन्धानको विषय भन्दै गृहले उनीहरूलाई सहभागी गराउन अस्वीकार गरेको थियो । कार्यदलले अपराधको अनुसन्धान त गर्यो तर हाम्रो प्रतिनिधित्व गराएको छैन, संघर्ष समितिका संयोजक गुप्ताले कान्तिपुरसँग भने, हामी आशावादी छौं तर कार्यदलको काममा विश्वस्त हुने आधार छैन ।"
नेपालचीन संसदीय सहकार्यमा समझदारी,"समझदारीका मुख्य बुँदा दुवै पक्ष आपसी विश्वास सुदृढ र विकास गर्न एकअर्काको स्वतन्त्रता, सार्वभौमसत्ता र भौगोलिक अखण्डताको सम्मान गर्न, एकअर्काको स्वतन्त्र रुपमा छनोट गरिएको सामाजिक प्रणाली र विकास पथको सम्मान गर्न तथा एकअर्काका मूल हित र महफ्वपूर्ण सरोकारका विषयमा साथ दिन सहमत भएका छन्  दुवै पक्षले दुई राष्ट्र र जनताबीचको द्विपक्षीय सम्बन्ध थप गहन बनाउन र सहयोगमा योगदान पुर्याउन बहुआयामिक माध्यमबाट सबै तहमा अन्तरसंसदीय आदानप्रदान र सहयोग सुदृढ गर्न प्रयास गर्नेछन् दुवै पक्षले नेपाल र जनवादी गणतन्त्र चीनका दुई व्यवस्थापिकाबीच उच्चस्तरीय भ्रमण र सम्पर्कको आदानप्रदानमा प्राथमिकता दिनेछन्  दुवै पक्षले संसदीय मैत्री समूहहरुलाई उनीहरुको संलग्नता अभिवृद्धिका लागि प्रोत्साहन गर्नेछन् र साथ दिनेछन् तथा दुई व्यवस्थापिकाबीच सद्भाव र समझदारी प्रवर्द्धनमा सक्रिय भूमिका निर्वाह गर्न प्रोत्साहन गर्नेछन् दुवै पक्षले एकअर्काको विधायिकी, सुपरिवेक्षकीय र शासन सञ्चालनसम्बन्धी अभ्यासका बारेमा जानकारी आदानप्रदान गर्ने र दुई सरकारबीच सहमति भएबमोजिम बेल्ट एन्ड रोड इनिसिएटिभ (बीआरआई) मार्फत समेत दुई राष्ट्रहरुबीच अन्तरआबद्धता अभिवृद्धि गरी पारस्परिक लाभको सहयोगमा सहजीकरण गर्न महफ्व दिनेछन्  दुवै पक्ष साझा हितको विषयमा इन्टर पार्लियामेन्टरी युनियनलगायतका अन्तर्राष्ट्रिय तथा क्षेत्रीय संसदीय संगठनहरुको खाकाअन्तर्गत सहयोग सुदृढ गर्न सहमत भएका छन् ।"
पोषणविज्ञको परामर्शमा मापदण्ड,"शिक्षा तथा मानवस्रोत विकास केन्द्रले बालबालिकाको वृद्धि र सिकाइका लागि पौष्टिक खाना तथा खाजामा के के हुने भन्नेमा तराई, पहाड र हिमालको सूची बनाएको छ । विद्यालय दिवा खाजा व्यवस्थापन सहयोगी पुस्तिका२०७७ मा एउटा बालकले खानाबाट प्राप्त गर्नुपर्ने कुल पौष्टिकतामध्ये कम्तीमा ३० प्रतिशत दिवा खाजाबाट प्राप्त गर्नुपर्ने अन्तर्राष्ट्रिय मान्यता रहेको उल्लेख छ । तर केन्द्रले बजेट पठाए पनि अनुगमन, व्यवस्थापन र निरीक्षण गर्ने जिम्मा स्थानीय तहलाई छ । शिक्षा मन्त्रालयसँग कार्यक्रम कार्यान्वयनको अवस्थाबारे कुनै लेखाजोखा छैन । खाजाका लागि संघबाट ससर्त अनुदानका रूपमा बजेट स्थानीय तहमा जाने केन्द्रका प्रवक्ता डिल्लीराम लुइँटेलले बताए ।चालु वर्षदेखि प्रारम्भिक बाल विकासदेखि कक्षा ६ सम्मलाई खाजा खुवाउने व्यवस्था गरिएको छ । ४० लाखभन्दा बढी बालबालिका उक्त कार्यक्रमबाट लाभान्वित हुने लक्ष्य सरकारको छ । खाजामा वार्षिक १० अर्बभन्दा बढी खर्च हुन्छ । विश्व खाद्य कार्यक्रमअन्तर्गत दार्चुला, बझाङ, बाजुरा र अछामका विद्यालयमा खाजा व्यवस्था गरिएको छ । बालबालिकाको पोषण तथा स्तरमा सुधार ल्याउन र पढाइ बीचमै छोड्ने प्रवृत्ति कम गर्न कार्यक्रम ल्याइएको केन्द्रका महानिर्देशक चूडामणि पौडेलले बताए । सन् २०१८ को अध्ययनमा खाजा खुवाइएका विद्यालयमा विद्यार्थी बढी बसेको पाइएको थियो ।खाजाको पोषण मापदण्डसमेत तोकिएको छ । क्यालोरी, प्रोटिन, चिल्लो, आयोडिन, आइरन, जिंक र भिटामिन ए को मात्रा प्रतिबालबालिका प्रतिदिन तोकिएअनुसार व्यवस्था गरिनुपर्ने पुस्तिकामा छ । दैनिक ५० देखि ६० ग्राम अन्न, ४० देखि ५० ग्राम गेडागुडी, हरियो सागपात र फलफूल ३० देखि ५० ग्राम र पशुजन्यलगायत अन्य समूहबाट २० देखि ३० ग्राम गरी प्रत्येक बालबालिकाले दैनिक १५० देखि २०० ग्राम पोषणयुक्त खानेकुरा पाउनुपर्ने मापदण्डमा छ ।"
बन्दसूचीका १८ हजार फेरि उम्मेदवार बन्न पाउँछन् ?,"(काठमाडौं)  प्रतिनिधिसभा र प्रदेशसभा निर्वाचनको कार्यक्रम आउँदो आइतबारदेखि सुरु हुने भएको छ । निर्वाचन आयोगको कार्यतालिकाअनुसार राजनीतिक दलले समानुपातिकतर्फका उम्मेदवारको बन्दसूची असोज २ र ३ मा बुझाउनुपर्नेछ । निर्वाचन आचारसंहिताअनुसार बन्दसूचीमा पर्न अहिले दुवै सदनमा सांसद रहेकाले राजीनामा दिनुपर्ने हुन्छ । प्रतिनिधिसभामा कायम रहेका २ सय ७० मा कति जना समानुपातिकको बन्दसूचीमा पर्छन्, यकिन छैन । ०७४ को बन्दसूचीमा रहेका व्यक्ति आउँदो निर्वाचनमा फेरि बन्दसूचीमा बस्न मिल्नेनमिल्नेबारे अन्योल छ । अहिले बन्दसूचीमा रहेका व्यक्ति उम्मेदवार बन्न कि संसद्को कार्यकाल सकिनुपर्छ कि त दलले ती व्यक्तिको नाम बन्दसूचीबाट हटाउनुपर्ने हुन्छ, प्रमुख निर्वाचन आयुक्त दिनेश थपलियाले भने । प्रतिनिधिसभा र प्रदेशसभाको कार्यकाल असोज १ मा नटुंगिने हो भने ०७४ को बन्दसूचीमा रहेका करिब १८ हजारले उम्मेदवारी दिन नपाउने आयोगले जनाएको छ ।आउँदो सोमबार र मंगलबार दलहरूले बन्दसूचीमा रहनेको नाम बुझाउने निर्वाचन कार्यक्रम तय गरेको छ । बन्दसूची पेस भएसँगै प्रतिनिधिसभा र प्रदेशसभाको कार्यकाल सकिने निर्वाचन आयोगले जनाएको छ । सरकार र संसद्ले प्रत्यक्षतर्फ उम्मेदवारी दिएपछि मात्रै कार्यकाल अन्त्य हुने जिकिर गरिरहेका छन् । प्रत्यक्षतर्फको उम्मेदवारी असोज २३ मा पेस हुनेछ । दलहरूले पाँच वर्षअघि समानुपातिकको बन्दसूचीमा राखेका व्यक्ति संसद्को एक कार्यकालसम्म उम्मेदवार हुने कानुनी व्यवस्था छ । उनीहरूको नाम बन्दसूचीबाट हट्न कार्यकाल नै अन्त्य हुनुपर्ने हुन्छ । प्रतिनिधिसभा सदस्य निर्वाचन ऐनको दफा ३० मा भनिएको छ, बन्दसूची प्रतिनिधिसभाको सो कार्यकालभर मान्य हुनेछ । नाम हटेको अवस्थामा बाहेक राष्ट्रिय सभा, प्रदेशसभा वा स्थानीय तह निर्वाचनमा उम्मेदवार हुन सक्ने छैन ।प्रदेशसभा निर्वाचन ऐनमा पनि यही प्रावधान छ । यदि कार्यकाल अन्त्य नहुने हो भने उनीहरू पुनः उम्मेदवार हुन नसक्ने आयोगको ठहर छ । निर्वाचन आयोगले यही विषयमा छलफल गर्न बुधबार संघ र प्रदेशमा प्रतिनिधित्व गर्ने राजनीतिक दललाई बोलाएको छ । आयोगका सचिव गोकर्णमणि दवाडीले बन्दसूची बुझाउनुअघि प्रतिनिधिसभाको कार्यकाल यकिन हुनुपर्ने बताए । दलहरूबाट २०७४ मा समानुपातिकतर्फ पेस भएको बन्दसूची प्रतिनिधिसभाको कार्यकालभरि मान्य हुने व्यवस्था छ भने असोज २ र ३ मा दलबाट बन्दसूची पेस गर्ने कार्यक्रम छ, उनले ट्वीटमा लेखेका छन्, अब कि त प्रतिनिधिसभाको कार्यकाल यकिन भई बन्दसूचीको काम सक्नुपर्यो या त सबै दलले निर्णय गरी बन्दसूची हटाउन आयोगमा लेख्नुपर्यो ।राजनीतिक दलले पेस गरेको बन्दसूची छानबिन गरेर सूची सच्याउन आयोगले असोज ४ देखि ९ सम्मको समय निर्धारण गरेको छ । असोज १० देखि १६ सम्म राजनीतिक दलले उम्मेदवारको बन्दसूची संशोधन गरी पेस गर्नुपर्ने हुन्छ । आचारसंहितामा विवादप्रतिनिधिसभा र प्रदेशसभा निर्वाचनलाई मर्यादित बनाउन जारी भएको निर्वाचन आचारसंहिता कार्यान्वयनमा लैजानुअघि नै दलहरूले विरोध गरेका छन् । राष्ट्रिय सभाको राष्ट्रिय सरोकार तथा समन्वय समितिको बैठकमा नेताहरूले आयोगले दुई साताअघि जारी गरेको आचारसंहिता कार्यान्वयन हुन नसक्ने भन्दै विरोध गरे । एमाले उपाध्यक्ष सुवासचन्द्र नेम्वाङले प्रधानमन्त्री र मन्त्रीले प्रतिनिधिसभा निर्वाचनमा प्रचारप्रसार गर्न नपाउने निर्वाचन आयोगको आचारसंहिता संसदीय लोकतान्त्रिक प्रणालीविरुद्ध रहेको बताएका छन् । आयोगलाई प्रधानमन्त्री र मन्त्रीहरूले चुनावमा प्रचार गर्न नपाउने भन्ने व्यवस्था आचारसंहितामा नराख्न आग्रह गर्दा पनि नमानेको उनको भनाइ छ । आचारसंहितामा हाम्रो सुझावका बाबजुद प्रधानमन्त्री र मन्त्रीहरूले प्रचारप्रसार गर्न नपाउने व्यवस्था राखियो, यो संसदीय लोकतन्त्रको विपरीत हो, उनले भने, यो व्यवस्था आचारसंहितामा राखेर छापिसकेपछि कडाइका साथ कार्यान्वयन गर्नुपर्छ । नेम्वाङको कुरामा सहमति जनाउँदै सरकारको नेतृत्व गरिरहेको कांग्रेसका सहमहामन्त्री बद्री पाण्डेले आचारसंहिताको उक्त बुँदा पुनर्विचार गर्न सुझाए । पूर्वसभामुख र संविधानसभा अध्यक्षले नै प्रधानमन्त्रीले प्रचार गर्न नपाउने भन्ने कुरा संसदीय पद्धतिको विपरीत हो भनेपछि सोच्नुपर्ने हो कि ? उनले भने । सामाजिक सञ्जालमा प्रचार र घरदैलोमा लगाएको अंकुशको पनि नेम्वाङले बिरोध जनाए । माओवादी वरिष्ठ उपाध्यक्ष नारायणकाजी श्रेष्ठले मन्त्रीलाई चुनाव प्रचार गर्न रोक लगाउने गरी जारी गरिएको आचारसंहिता हटाउन माग गरे ।"
अर्को गल्ती नगर्न राष्ट्रपतिलाई पूर्वराष्ट्रपतिको सुझाव,"काठमाडौं (कास) गणतन्त्र नेपालका प्रथम राष्ट्रपति रामवरण यादवले संघीय संसद्का दुवै सदनले दोस्रो पटक पारित गरेर लालमोहरका लागि पठाएको नागरिकता विधेयक राष्ट्रपति विद्यादेवी भण्डारीले प्रमाणीकरण गर्नुको विकल्प नभएको बताएका छन् । तत्कालीन प्रधानमन्त्री केपी शर्मा ओलीले दुईदुई पटक गरेका असंवैधानिक संसद् विघटनलाई साथ दिँदा राष्ट्रपति संस्थाकै ओज घटेको प्रसंग जोड्दै यादवले यस पटक त्यस्तै गल्ती नगर्न भण्डारीलाई सुझावसमेत दिएका छन् ।स्रोतका अनुसार राष्ट्रपति भण्डारीले नागरिकतालगायतका विषयमा परामर्श लिनकै लागि प्रथम राष्ट्रपति यादवलाई तारन्तर बोलाइरहेकी छन् तर संसद् विघटनमा साथ दिएदेखि नै यादव शीतल निवास जान छाडेका छन् । उनले कान्तिपुरसँग भने स्वास्थ्यस्थितिका कारण जान नसकेको बताए । राष्ट्रपतिजीले बोलाउनुभएको थियो तर स्वास्थ्यका कारण जान सकेको छैन, उनले भने । एक पटक सन्देशसहित विचार गर्न फिर्ता पठाएको विधेयक संसद्को दुवै सदनले हुबहु पारित गरेर पठाएपछि राष्ट्रपति भण्डारीले पनि प्रमाणीकरणको विकल्प खोजिरहेकी छन् । शीतल निवास स्रोतका अनुसार विधेयक पारित नगरी रोकिराख्ने, अदालत पठाउनेलगायतका विकल्पमाथि छलफल चलिरहेका छन् । प्रथम राष्ट्रपति यादवले भने एक पटक राष्ट्रपतिले संवैधानिक अधिकार प्रयोग गरिसकेको अवस्थामा पुनः विकल्प खोज्ने बाटो असंवैधानिक हुने बताए । कानुन बनाउने, कानुनमा चित्त नबुझेका कुरा संशोधन गर्ने, समस्या देखिएका कुरालाई सुधार गर्ने अधिकार जनताको प्रतिनिधित्व गर्ने सार्वभौम संस्था संसद्को हो, पहिलोपल्ट राष्ट्रपतिले पन्ध्रबुँदे सन्देशसहित विधेयक हाउसमा फिर्ता गर्नुभयो, त्यो संविधानले नै दिएको अधिकार थियो तर दोस्रो पटक हाउसले पठाइसकेपछि राष्ट्रपतिलाई दायाँबायाँ गर्ने ठाउँ छैन, सोमबार कान्तिपुरसँग कुरा गर्दै पूर्वराष्ट्रपति यादवले भने, राष्ट्रपतिजीको सदाशयता एकैचोटि नागरिकतामा सबै समस्याको समाधान खोजौं भन्ने होला तर हाम्रो देशको भूराजनीतिक, राजनीतिक उतारचढाव, भौगोलिक र सामाजिक विविधिताले त्यो सम्भव छैन । राष्ट्रपति संस्थाको भूमिका भनेको संविधानले किटानी गरेको परिधि र खेलको नियमअनुसार अघि बढ्ने हो । परम्परागत रूपमा बेलायत र भारतको अभ्यासलाई लिन सकिन्छ तर हाम्रो संविधान लिखित भएकाले संविधानमा लेखिएका परिधिभन्दा बाहिर जाने छुट राष्ट्रपतिलाई छैन, संविधानले तोकेको सीमा नाघेर विकल्प खोज्ने काम भएको हो भने त्यसले राष्ट्रपतिको मात्रै होइन, संस्थाको छविसमेत नराम्रो हुन्छ । यादवले अरू विषय उठाएर जन्मका आधारमा नागरिकता पाएका ७ लाख युवालाई अनागरिक बनाउन नहुने बताए ।"
सत्यनिरूपण विधेयकमा जुटेन सहमति,"काठमाडौं (कास) संक्रमणकालीन न्यायसम्बन्धी विधेयकलाई संसदीय समितिबाट सर्वसम्मतिले संशोधन गर्ने प्रयास असफल भएको छ । कानुन, न्याय तथा मानवअधिकार समितिका सभापति कृष्णभक्त पोखरलले हत्या, अपहरण तथा अन्य द्वन्द्वकालीन अपराधलाई मानवअधिकारको गम्भीर उल्लंघन भनी परिभाषित गर्नुपर्ने पीडितको मागलाई विधेयकमा समावेश गर्न सोमबार राखेको प्रस्तावमा सत्ता साझेदार दलका सांसद असहमत भएका छन् । समितिका सभापति पोखरेलले सत्तारूढ दलका सांसदका कारण विधेयकमा सर्वसम्मति हुन नसकेको बताए । पीडितको आवाज र अन्तर्राष्ट्रिय मानवअधिकार कानुनभन्दा विपरीत गएर विधेयकलाई पारित गर्न सक्दैनौं, मैले यसमा सबै साथीको सहमतिले संशोधन प्रस्ताव मस्यौदा गराएको थिएँ, पोखरेलले कान्तिपुरसँग भने, तर सत्तासीन दलका साथीहरूले यसलाई मान्नु भएन । सत्तारूढ दलले विधेयकलाई बिनासंशोधन पारित गराउन खोजेको उनले बताए । प्रतिनिधिसभाको कार्यकाल सकिन अब चार दिन मात्र बाँकी छ । विधेयक समितिमै विवादित अवस्थामै भएकाले बाँकी चार दिनमा संसद्बाट पारित गर्ने सम्भावना टरेको समिति सभापति पोखरेलले बताए । सरकारले गत असार ३१ मा संसद्मा पेस गरेको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ लाई संशोधन गर्न बनेको विधेयकमाथि १७ सांसदले संशोधन प्रस्ताव पेस गरेका थिए । एमाले र नेमकिपाका सांसदले हत्या, अहपरण, यौनजन्य हिंसालगायतका घटनाका दोषीलाई आममाफी दिने गरी ल्याइएका प्रावधान संशोधन हुनुपर्ने प्रस्ताव हालेका छन् ।"
कला हेर्ने नजर,"राजधानीको बबरमहलस्थित नेपाल आर्ट काउन्सिलमा जारी बृहत् कला प्रदर्शनी नियाल्दै दर्शक । अलफ्रेस्को मिडिया एन्ड म्यानेजमेन्टले बिहीबार प्रदर्शनी सुरु गरेको हो । प्रदर्शनीमा परम्परागत पौभा, मिथिला कला, समकालीन तथा आधुनिक, अमूर्त तथा ल्यान्डस्केप विधाअन्तर्गत करिब ४ सय कलाकारका ५ सयभन्दा धेरै कलाकृति छन् ।तस्बिर ः दीपक केसीकान्तिपुर"
सवारी लाइसेन्समा असोजदेखि नयाँ मापदण्ड,"(मकवानपुर)  वाग्मती प्रदेश सरकारले सवारी चालक अनुमतिपत्र (लाइसेन्स) को परीक्षामा नयाँ मापदण्ड लागू गर्ने भएको छ । लाइसेन्सको प्रयोगात्मक (ट्रायल) परीक्षामा १०० अंकमध्ये ७० अंक प्राप्त गरेको खण्डमा सहजै लाइसेन्स प्राप्त गर्न सकिनेछ ।संघीय सरकारको यातायात व्यवस्था विभागले तयार गरेको निर्देशिकाअनुसार ७० अंक ल्याए उत्तीर्ण हुने व्यवस्थाअनुसारको मापदण्ड लागू गर्न लागिएको वाग्मती प्रदेशको श्रम तथा यातायात मन्त्रालयका प्रवक्ता हरिहर पोख्रेलले जानकारी दिए । अन्य प्रदेशले नयाँ मापदण्ड लागू गरिसकेका छन् । हामी पनि असोज १ बाट लाइसेन्सको परीक्षा हुने पाँचै यातायात कार्यालयबाट नयाँ निर्देशिकाअनुसार परीक्षा सञ्चालन गर्नेछौं, उनले भने । प्रदेशको हेटौंडामा एउटा र काठमाडौंमा चारवटा स्थानबाट लाइसेन्सको परीक्षा सञ्चालन हुन्छ । चालु आर्थिक वर्षभित्रै चितवन र सिन्धुलीको खुर्कोटबाट पनि लाइसेन्स परीक्षा सञ्चालन गर्ने तयारी भइरहेको मन्त्रालयले जनाएको छ । नयाँ निर्देशिकाअनुसार परीक्षामा मोटरसाइकल, स्कुटर, मोपेड, कार, जिप र डेलिभरी भ्यानको लाइसेन्सको ट्रायललाई सहज बनाइएको छ । मोटरसाइकलको परीक्षामा कहींकतै छोए वा भुइँ टेकेमा अनुत्तीर्ण नहुने व्यवस्था छ । नयाँ व्यवस्थाअनुसार घुमाउरो आठमा एक पटकसम्म रेखा छोएमा अनुत्तीर्ण हुनुपर्ने छैन । रेखा छोएमा पाँच अंक घट्नेछ । एक पटक खुट्टाले भुइँमा टेके पाँच अंक घट्नेछ । युटर्नमा टर्निङ इन्डिकेटर लाइट नबाले १० अंक र ट्राफिक संकेत पालना नगर्दा १५ अंक घट्नेछ । अंक घट्दै गएर ७० भन्दा कम आएमा मात्र लाइसेन्स पाउन योग्य मानिने छैन । खाल्टाखुल्टीमा एक पटकसम्म भुइँ टेकेमा पाँच र एक पटक सवारीको स्टार्ट बन्द भए पाँच अंक घट्ने व्यवस्था गरिएको छ । सवारी चलाउनु अगाडि सवारीको ब्रेक, टायर र ऐनाको सामान्य निरीक्षण नगरे तीन अंक घट्ने व्यवस्था निर्देशिकामा रहेको छ । हेलमेटको लक नलगाई सवारी चलाएमा पनि चार अंक घट्नेछ ।"
उम्मेदवार बन्न महिलालाई खर्चको 'डर,"(चितवन)  मतदाताको संख्या हेर्दा चितवनमा पुरुषभन्दा महिलाको धेरै छ । हरेक निर्वाचनका बेला चर्चामा रहने चितवनमा मत संख्या धेरै भए पनि महिला उम्मेदवार बन्ने र विजयी हुनेहरू निकै कम छन् । जिल्ला निर्वाचन कार्यालयका सूचना अधिकारी अमबहादुर पुर्जाका अनुसार यहाँ ४ लाख १२ हजार १६५ मतदाता रहेकामा पुरुष २ लाख ७०६ र महिला २ लाख ११ हजार ४५८ जना छन् ।उम्मेदवार सिफारिस गर्दा एउटा क्षेत्रबाट कम्तीमा तीन जनाको नाम पठाउन र तीमध्ये एक महिला अनिवार्य गर्न भने पनि चुनावमा उठ्छु भन्ने महिला नपाएको नेकपा एमाले चितवनका उपाध्यक्ष कमलराज पाठक बताउँछन् । चुनावमा उठ्छु भनेर टिकट माग्नेभन्दा पनि पार्टीले टिकट दिन्छ कि भन्ने डरले भाग्ने अवस्था आएको छ, उनले भने । यसको कारण चुनावमा बढ्दो खर्च भएको उनले बताए । निर्वाचन प्रणालीलाई सुधार नगर्दासम्म महिला मात्रै होइन खर्च गर्न नसक्ने तर राजनीतिमा क्षमतावान्हरूले पनि चुनाव जित्न नसक्ने परिपाटी बनेको उनले बताए । खर्च गर्न नसक्नेले समानुपातिकमा दाबी गर्ने चलन बढेको छ, उनले भने ।वाग्मती प्रदेशसभा सदस्य र राप्रपा सहमहामन्त्री रीना गुरुङ पनि पाठकको कुरामा सहमत छिन् । चुनावी तडकभडक महिलाका लागि अप्ठ्यारो भएको उनले बताइन् । अहिले गठबन्धन बनेको छ । कुन नेता प्रधानमन्त्री बन्ने, जित्ने गरेर कहाँबाट उठ्ने भनेर चर्चा सुरु भइसक्यो । तर, ती बहस पुरुषलाई केन्द्रमा राखेर हुने गरेको छ, उनले भनिन्, महिलालाई किन टिकट दिने, दिए पनि खर्च गर्दैनन्, त्यसैले चुनाव जित्दैनन् भन्ने चर्चा पार्टीका भेलाहरूमा हुन्छ, गुरुङले भनिन् । चितवनलाई कार्यक्षेत्र बनाएर राजनीति गर्दै आएकी गुरुङले यसपालि आफू प्रत्यक्ष नै चुनाव लड्ने योजनामा रहेको बताइन् ।पार्वती रावल राष्ट्रिय सभा सदस्य हुन् । उनले संसदीय समितिको पनि नेतृत्व लिइन् । उनको अनुभवमा महिलालाई उम्मेदवार बन्नबाट रोक्न खर्च पनि एउटा पाटो हो । ५६ करोड, ८१० करोड खर्च गर्नुपर्छ भनेर ठूलै नेताले बोलेका छन्, उनले भनिन्, यसरी त महिलाले खर्च गर्न सक्दैनन् । तोकिएको भन्दा धेरै खर्च गर्नेहरूलाई कारबाही र उम्मेदवारी नै रद्द गर्न निर्वाचन आयोग नलाग्दासम्म खर्चका कारण महिलालाई सधैं समस्या हुने उनले बताइन् । सबैभन्दा बढी खर्च निर्वाचनको मौन अवधिमा हुने गरेको छ । मौन समयको दुरुपयोगलाई कसरी रोक्ने भनेर सोच्नुपर्ने देखिन्छ, उनले भनिन् । सहकारीकर्मी शान्ति अधिकारी खर्चकै डर देखाएर महिलालाई उम्मेदवार बन्नबाट रोक्नु विडम्बना भएको बताउँछिन् ।युवा राजनीतिककर्मी रीतु गिरी यो समस्याको आफैं भुक्तभोगी हुन् । गएको स्थानीय तह निर्वाचनमा म रत्ननगर नगरपालिकाका१ बाट वडाध्यक्ष उठ्न खोजें । मलाई चुनाव जित्न २०२५ लाख खर्च लाग्छ भनियो तर म उठ्न पाइनँ, उनले भनिन्, पार्टीले पनि जितेन । चितवन२ बाट प्रतिनिधिसभा सदस्यमा स्वतन्त्र उम्मेदवारी दिने तयारी गरेकी देविका कुँवर भने खर्चका कारण चुनावमा उठ्न डराउन नहुने बताउँछिन् । मत संख्यामा बढी भएर पनि पुरुषलाई जिताउनका लागि मात्रै होइन आफू उठ्न र जित्ने आँट गरेर महिला अगाडि आउनुपर्ने उनको भनाइ छ । चुनाव जित्न खर्च नै गर्नुपर्छ, मतदातालाई मासुभात नै खुवाउनुपर्छ भन्ने छैन, २९ वर्षीया कुँवरले भनिन्, गएको स्थानीय तह निर्वाचनले केही राम्रो संकेत देखाएकै हो । त्यसैले आँट गरेरै उम्मेदवारी दिन दिदीबहिनीलाई आग्रह गर्छु ।"
एमालेका '१० नेता लाई ससर्त टिकट !,"(काठमाडौं)  स्थानीय निर्वाचन (३४ प्रतिशत) भन्दा १६ प्रतिशत मत बढाएर एकल बहुमत हासिल गर्ने महत्त्वाकांक्षी लक्ष्य राखेका एमाले अध्यक्ष केपी शर्मा ओलीले केही पदाधिकारीलाई पनि सहजै टिकट दिन चाहेका छैनन् । प्रतिनिधिसभा विघटनको आफ्नो कदमप्र्रति विरोध गर्दै पुनःस्थापनाका लागि सर्वोच्च अदालत गएका र कांग्रेस सभापति शेरबहादुर देउवालाई प्रधानमन्त्री बनाउन एवं पार्टी विभाजनमा अप्रत्यक्ष भूमिका निर्वाह गरेका नेतालाई ओलीले ससर्त मात्र टिकट दिने तयारी गरेका छन् । एमालेको आन्तरिक विवादमा माधवकुमार नेपालनिकट रहेका तर विभाजनका बेला मूल पार्टीमै बसेका १० नेतामध्ये उपाध्यक्ष युवराज ज्ञवाली र सुरेन्द्र पाण्डे, सचिवद्वय योगेश भट्टराई र गोकर्ण विष्ट, स्थायी कमिटी सदस्यद्वय घनश्याम भुसाल र रघुजी पन्त, केन्द्रीय सदस्य भीम आचार्य, भीम रावललगायत नेता आसन्न प्रतिनिधिसभा निर्वाचनको उम्मेदवारका रूपमा जिल्ला र प्रदेश तहबाट सिफारिस भइसकेका छन् । तर केन्द्रबाट उम्मेदवारको औपचारिक निर्णय हुनुपूर्व ओलीले ती नेतालाई आत्मालोचना गराउन खोजेको एक नेताले बताए । विगतमा पार्टी अध्यक्ष र प्रधानमन्त्रीका रूपमा आफूले गरेका कामको विरोधलाई ओलीले अनुशासन उल्लंघनको विषय बनाएका छन् ।ओलीले सार्वजनिक रूपमै १० नेता आफ्नो नजरमा रहेको र टिकट दिनुपूर्व केही प्रक्रिया हुन सक्ने जनाउ दिइसकेका छन् । पार्टीमा अनुशासनहीनता र अराजकतालाई बढावा दिन सकिँदैन । यो सौर्यमण्डलका ग्रहहरू लयमा चलेका छन्, चन्द्रमा लयमा चलेको छ, कान्तिपुर कन्क्लेभमा आइतबार ओलीले भने, हरेक चीज लयमा चलेको छ, चल्नुपर्छ । लयमा हिजो चलिएन होला, कतिपय अवस्थामा तर अब चल्नुपर्छ । चल्ने प्रतिबद्धता हुनुपर्छ । अब चल्ने प्रतिबद्धता हुन्छ भनेर उहाँहरू किन डराउनुभएको ? के अब पनि अनुशासनहीन काम गर्ने ? सरकार ढाल्न नै संसद्मा आउन खोज्नुभएको हो ? एमालेभित्र यस्तो कुरा छैन । चुनावी परामर्शका लागि केही दिनअघि बालकोट पुगेका सचिव योगेश भट्टराईलाई ओलीले चुनाव लड्ने भए आत्मालोचना पत्र लेख्न भनेको स्रोतले जनाएको छ । संसद्मा विश्वासको मत लिन खोज्दा अनुपस्थित रहने सांसदले आत्मालोचना गर्नुस्, ओलीले भनेका थिए । भट्टराईले भने आफूले अध्यक्ष ओलीलाई नभेटेको दाबी गरे । आत्मालोचनाका लागि ओलीले दिन थालेको दबाबबाट १० नेता असन्तुष्ट छन् । आत्मालोचना नगरे उनीहरूलाई टिकटै नदिनेसम्मको रणनीतिमा ओली रहेको स्रोत बताउँछ । १० बुँदे सहमति गरेर एमालेमा बसेका १० नेतामध्येकी उपाध्यक्ष अष्टलक्ष्मी शाक्य भने अध्यक्षले प्रतिशोध साध्न नहुने बताउँछिन् । अध्यक्ष भनेको सिंगो पार्टीको अभिभावक हो । अभिभावकको मन फराकिलो, उदार हुनुपर्छ । सबैलाई अटाउने सोच राख्नुपर्छ । बदलाको भावबाट चल्नै हुँदैन, उनले भनिन्, माधव नेपालले पार्टी फुटाएर अपराध गर्नुभयो । आफूले दुःख गरेको पार्टी र अध्यक्षलाई बलियो बनाउन हामीले उहाँको साथ चटक्कै छाड्यौं । काम गर्दै जाँदा गल्तीकमजोरी हुन्छन्, तर त्यही कुरा उप्काएर अध्यक्षले प्रतिशोध साध्न हुन्न । एमालेले ओलीलाई भावी प्रधानमन्त्रीका रूपमा अगाडि सारिसकेको छ । ओली नेतृत्वको सरकारले गरेका काम र उनको व्यक्तित्वले चुनावमा पार्टीको भोट बढ्ने एमालेको बुझाइ छ । राष्ट्रिय हित र समृद्धिको अगुवाइ आफूले गरेका कारण मत बढ्ने एमालेको दाबी छ । तर यही बेला अध्यक्ष पार्टीभित्रकै नेताहरूको मनोविज्ञान गिराउनतिर लाग्नुभएको छ, एमालेका एक पदाधिकारीले भने, मिलेर जाने बेला प्रतिशोध साध्न थाल्दा चुनावमा देशभर असर पर्न सक्छ । अध्यक्ष ओलीसहित अधिकांश पदाधिकारीले प्रत्यक्षतर्फ नै चुनाव लड्न चाहेका छन् । ओली र उनीनिकट केही नेता सर्वसम्मत सिफारिस हुँदा १० नेतामध्ये रावल मात्रै एकल सिफारिसमा परेका छन् । रावल अछाम १ बाट सर्वसम्मत सिफारिस भएका छन् । ज्ञवाली दाङ३, पाण्डे चितवन१, विष्ट गुल्मी२, भट्टराई ताप्लेजुङ, भुसाल रूपन्देही३, पन्त काठमाडौं९ र आचार्य सुनसरी२ बाट सिफारिस भएका छन् तर ती क्षेत्रमा उनीहरूसँगै अरू पनि सिफारिसमा परेका छन् । १० बुँदे पक्षधर उपाध्यक्ष अष्टलक्ष्मी शाक्य भने कतैबाट सिफारिस भएकी छैनन् । उनले संसदीय राजनीतिबाट अलग हुने उद्घोष पनि गरेकी छन् । अब संसदीय राजनीतिबाट अलग भएर पार्टी राजनीति मात्रै गर्ने निर्णय गरेकी छु, शाक्यले भनिन् । अर्का नेता अमृतकुमार बोहरा भने विधानले तोकेको उमेर हदका कारण पार्टीको कार्यकारी भूमिकाबाट अलग छन् । २०७४ सालको सहज अवस्थामा समेत चुनाव लड्न नचाहेका ज्ञवालीले यस पटक पनि रुचि देखाएका छैनन् । मैले कुनै निर्णय गरिसकेको छैन । यसबारे पार्टी बैठकमा छलफल होला । तर मेरो सोच नयाँ नेताहरूलाई प्रोत्साहन गर्नुपर्छ भन्नेछ, उनले भने, हामी चुनाव लड्छौं र जित्छौं भनेर धेरै महिलाले पनि दाबी गरिरहनुभएको छ । त्यसकारण धेरै महिलालाई प्रत्यक्षमा उठाउनुपर्छ भन्ने लागेको छ ।भुसाल आफ्नो गृह निर्वाचन क्षेत्र रूपन्देही१ बाट पनि सिफारिस भएका थिए । २०७० को चुनावदेखि नै उनले सोही क्षेत्र दाबी गरेका थिए तर ०७४ मा रूपन्देही३ मा टिकट पाएर चुनाव जिते । भुसालको चाहनाअनुसार निर्वाचन क्षेत्र समन्वय कमिटी र जिल्ला कमिटीले उनको नाम सिफारिस गरे पनि प्रदेश कमिटीले त्यहाँबाट केन्द्रीय सचिव छविलाल विश्वकर्मालाई एकल सिफारिस गरेको छ । भुसाल ओलीका कटु आलोचक हुन् । ओलीले लिँदै आएको नीतिको सार्वजनिक आलोचनालाई भुसालले जारी राखेका छन् । एमालेको दसौं महाधिवेशनमा १० नेतामध्ये धेरैले पूर्ववत् जिम्मेवारी प्राप्त गर्दा अध्यक्ष ओलीले भुसाललाई त्यसबाट बाहिर राखेका थिए । सचिव विष्ट भने गुल्मी२ मा टिकट पाउने निश्चित जस्तै भएका कारण आफू चुनावी प्रचारप्रसारमा लागेको बताउँछन् । त्यहाँ विष्टको कद बराबरको अर्को नेता नभएका कारण उनले टिकट पाउने सम्भावना बढी छ । उपाध्यक्ष पाण्डेले ०७४ मा जितेको चितवन१ बाट एकल सिफारिस हुन चाहेका थिए । तर ओली पक्षकै नेताहरूको दाबीका कारण त्यहाँबाट अरू पनि सिफारिस भएका छन् । पाण्डे भने चुनावी प्रचारमा लागिसकेका छन् । एकल सिफारिस भएका रावलले भने चुनाव लड्नेनलड्ने केही बताएका छैनन् । पार्टी महाधिवेशनमा सर्वसम्मत अध्यक्षमा चयन हुन खोजेका ओलीलाई रावलले चुनौती दिएका थिए । त्यसपछि रावल पार्टीको जिम्मेवारीमा छैनन् । उनले केन्द्रीय सदस्य पनि अस्वीकार गरेका छन् । अर्का स्थायी कमिटी सदस्य पन्त भने पछिल्लो समय मौन जस्तै छन् । १० नेता एमालेमा रहेकै कारण ठूलो संख्या एकीकृत समाजवादीमा जानबाट रोकिएको नेताहरूको बुझाइ छ । ओलीले भने पूर्वाग्रह कायमै राखेको एक नेताले बताए । माधव नेपालसँग सम्बन्धविच्छेद गरी केपी ओलीलाई अध्यक्ष मानेर आउनु ठूलो कुरा हो । त्यसलाई अध्यक्षले सकारात्मक रूपमा हेर्नुपर्ने हो, ती नेताले भने, तर धेरै पूर्वाग्रह देखिन्छ, यो असाध्यै घातक कुरा हो । यसले उनीहरूसँग जोडिएका कार्यकर्ता पंक्ति भड्किन्छ । त्यसको असर चुनावमा देखिन सक्छ ।पूर्वाग्रह राखे पनि चुनावमा टिकट नै नदिने निर्णय गर्न ओलीलाई कठिन रहेको ती नेताले बताए । टिकट नदिने निर्णय गर्न अध्यक्षलाई गाह्रै पर्ला, उनले भने, तर बैठकमा चित्त नबुझेका कुरामा प्रतिकार गर्ने, कुरा उठाइहाल्ने स्वभावका नेतालाई पछि नबोलोस्, चुप लागोस् भनेर अलिकति निहुर्याउन खोजिएको होला । एमालेले पार्टी नीति र कार्यक्रमप्रतिको प्रतिबद्धता, लोकप्रियता र विजयको सुनिश्चितता, पार्टीप्रतिको निष्ठा र आन्दोलनमा योगदान, सन्तुलन र समावेशिता, निर्वाचन कानुनबमोजिम योग्यता भएका व्यक्तिमध्येबाट उम्मेदवार छनोट गर्ने मापदण्ड बनाएको छ । क्षेत्र, जिल्ला र प्रदेशबाट संघ र प्रदेश दुवैतिरका प्रत्यक्ष र समानुपातिकका उम्मेदवारहरूको सिफारिस प्रक्रिया भदौ २२ भित्र टुंग्याएर उम्मेदवार छनोट गर्ने एमालेको निर्णय थियो । सिफारिस भएका नाम हेरफेर गर्ने अधिकार केन्द्रीय कमिटीलाई छ । तत्कालीन प्रधानमन्त्री ओलीले ०७८ वैशाख २७ मा प्रतिनिधिसभामा विश्वासको मत लिने दिन नेपाल पक्षका २८ सांसद अनुपस्थित भएका थिए, जसमा १० नेता पनि थिए । विश्वासको मत नपाएपछि ओली पदमुक्त भए । त्यसपछि राष्ट्रपतिले प्रतिनिधिसभाका सदस्यलाई बहुमतसहित प्रधानमन्त्रीमा दाबी गर्न तीन दिन समय दिइन् । त्यतिबेला कसैको दाबी नपरेपछि संविधानको धारा ७६ (३) अनुसार प्रतिनिधिसभाको सबैभन्दा ठूलो दलको संसदीय दलको नेताका हैसियतमा ओलीलाई वैशाख ३० गते प्रधानमन्त्रीमा पुनः नियुक्त गरिन् । त्यसपछि ओलीले ३० दिनभित्र विश्वासको मत लिनुपर्ने थियो । तर, उनी विश्वासको मत लिने प्रक्रियामा गएनन् । त्यसपछि राष्ट्रपतिले जेठ ६ मा संविधानको धारा ७६ (५) अनुसार प्रतिनिधिसभामा विश्वासको मत प्राप्त गर्न सक्ने आधार प्रस्तुत गर्न प्रतिनिधिसभाका सदस्यलाई आह्वान गरिन् । कांग्रेस सभापति शेरबहादुर देउवाले ०७८ जेठ ७ मा प्रधानमन्त्रीमा दाबी गर्दै १ सय ४९ सांसदको हस्ताक्षर राष्ट्रपतिसमक्ष बुझाएका थिए । त्यसमा रावल, पाण्डे, भुसाल, विष्टलगायत नेपाल समूहका २६ जनाको हस्ताक्षर थियो । भट्टराईले भने त्यसमा हस्ताक्षर गरेका थिएनन् । राष्ट्रपति विद्यादेवी भण्डारीले देउवा र एमाले संसदीय दलका नेता ओलीको दाबी नपुगेको भन्दै जेठ ७ को राति उनीहरूलाई प्रधानमन्त्री नियुक्त गर्न अस्वीकार गरिएको सूचना जारी गरेकी थिइन् । त्यसलगत्तै बसेको मन्त्रिपरिषद् बैठकले प्रतिनिधिसभा विघटनको सिफारिस गरेको थियो । लगत्तै भण्डारीले प्रतिनिधिसभा विघटन गरेकी थिइन् । राष्ट्रपति भण्डारीको उक्त कदमविरुद्ध देउवा पक्षका १ सय ४९ सांसद जेठ ९ मा रिट लिएर सर्वोच्च अदालत पुगे । रिट दायर गर्दा भट्टराई र विष्टले हस्ताक्षर गरेका थिएनन् । रावल, पाण्डे र भुसालसहितका सांसद भने हस्ताक्षरसहित अदालतमा उपस्थित भएका थिए । त्यसपछि ओलीले उनीहरूलाई स्पष्टीकरण सोधेका थिए । नेपाल समूहका १० नेताले संस्थापन पक्षसँग ०७८ असार २७ मा दसबुँदे सहमति गरे, जसले उनीहरू र उनीहरूपक्षीय नेताकार्यकर्तालाई पार्टीमै बस्ने आधार तयार गरेको थियो । सर्वोच्च अदालतले असार २८ मा प्रतिनिधिसभा पुनःस्थापना गर्दै देउवालाई प्रधानमन्त्री बनाउन परमादेश जारी गरेपछि ओली सत्ताच्युत भए ।प्रधानमन्त्री देउवाले साउन ३ मा प्रतिनिधिसभामा विश्वासको मत लिने क्रममा एमालेका ३३ सांसदले पार्टीको निर्देशन अवज्ञा गरेका थिए जबकि पार्टीले तटस्थसमेत नबस्न ह्वीप जारी गरेको थियो । त्यति बेला एमालेका २२ सांसदले देउवालाई विश्वासको मत दिएका थिए भने ११ जना अनुपस्थित भए । अनुपस्थितमा १० नेतामध्येबाट पनि थिए ।"
पार्टीभित्र असन्तुष्टि बढ्ने डरले सहमतिमा ढिलाइ,"(काठमाडौं)  प्रतिनिधिसभाको १ सय ६५ निर्वाचन क्षेत्रको सिट बाँडफाँट टुंग्याउन सत्ता गठबन्धनले एघार दिनदेखि दिनहुँ बैठक गर्दै आए पनि सहमति जुटाउन सकेको छैन ।पाँच दिनपछि समानुपातिक उम्मेदवारको सूची बुझाउनुपर्ने दबाबमा रहेका गठबन्धन दलका नेताहरूले सहमतिमा हतारो नगर्नुमा पार्टीभित्र बढ्न सक्ने असन्तुष्टि कारण रहेको छ । प्रत्यक्षमा चुनाव लड्नबाट वञ्चित नेताहरूलाई समानुपातिकमा राख्ने गरी व्यवस्थापन गर्न नेताहरूले चाहिरहेका छन् तर त्यसैका लागि चाँडै निर्णय गर्दा प्रत्यक्ष लड्न चाहने असन्तुष्ट केही नेता भड्किन सक्ने भय शीर्ष नेतामा छ । खासगरी मधेस प्रदेशमा विद्रोह र असन्तुष्टि बढी हुने र त्यसको लाभ एमालेले लिन सक्ने आशंकाले पनि नेताहरूले हतारो नगरेको बुझाइ छ ।कांग्रेसले जति अडान राखेको छ, अरू नेताहरूबाट भइरहेको छ तर गठबन्धनलाई अनिवार्य आवश्यकता मानेका प्रधानमन्त्रीजी अहिलेसम्म यसरी सहमति गराएर जाऊँ भनेर बोल्नुभएको छैन, बैठकमा सहभागी माओवादीका एक नेता भन्छन्, गठबन्धन मिलाएर मात्रै के गर्ने, पार्टीभित्रको असन्तुष्टिसमेत मिलाएर जानुपर्ने हुन्छ । त्यसका लागि प्रत्यक्षमा वञ्चित हुने नेताहरूलाई बालुवाटारमा बोलाएर चित्त बुझाउने कोसिस चलिरहेको छ । माओवादीले पनि त्यस्तो काम भित्रभित्रै गरिरहेको छ ।साउन २२ मा कांग्रेस नेता कृष्णप्रसाद सिटौलाको नेतृत्वमा गठन भएको ११ सदस्यीय कार्यदलको बैठक त्यसयता दिनहुँजसो बालुवाटारमा बस्दै आएको छ । कार्यदलले नसक्दा पछिल्ला दुई साता गठबन्धनमा आबद्ध पाँचै दलका शीर्ष नेतासहितको बैठक निरन्तर चलिरहेको छ । ती बैठकले अहिलेसम्म न संख्यामा सहमति जुटाउन सकेका छन् न त एकभन्दा बढी दलको दाबी रहेका निर्वाचन क्षेत्रको विवाद मिलाउन सकेका छन् । कार्यदल सदस्यसमेत रहेका सञ्चारमन्त्री ज्ञानेन्द्रबहादुर कार्कीले सोमबारको बैठकमा सबै दलको लचकता हेर्दा अब सहमति धेरै टाढा नभएको दाबी गरे । आज खुलस्त रूपमा छलफल भयो, अघिल्लो बैठकका तुलनामा सबै दलले अडानमा लचकता देखाउने काम भएको छ, कार्कीले भने, संसद्लाई प्रभावकारी बनाउन सबै दलका प्रमुख नेताको संसद्मा उपस्थिति हुनुपर्छ भन्ने मान्यता लिएर अघि बढेका छौं । नेताहरूको व्यवस्थापन गर्नेलगायत समझदारी बनाउन विभिन्न कोणबाट छलफल चलिरहेको छ ।स्रोतका अनुसार गठबन्धन दलभित्रै एकअर्काप्रति आशंका बढिरहेकाले पनि समझदारीमा अप्ठ्यारो परेको छ । कांग्रेसका एक शीर्ष नेताका अनुसार गठबन्धनको मूल उद्देश्य निर्वाचनपछिको सरकार निर्माण रहेकाले प्रतिनिधिसभाको सिट संख्यामै मुख्य रसाकस्सी छ । प्रदेशसभाको ३ सय ३० निर्वाचन क्षेत्रको विषयमा छलफल अघि बढेकै छैन । माओवादी अध्यक्ष पुष्पकमल दाहाल कांग्रेसलाई ५० प्रतिशतभन्दा बढी सिट दिन अझै तयार भएका छैनन् । कांग्रेसले भने ९० सिटको बटमलाइन अघि सारेको छ । सिट धेरै घट्दा पार्टीभित्रै विद्रोह बढ्न सक्ने भन्दै प्रधानमन्त्री शेरबहादुर देउवा बैठकमा मौनता साध्दै बसेका छन् । चुरो कुरो देउवा र दाहालबीच भित्रभित्र मिलिसकेको जस्तो लाग्छ, जसपाका एक नेता भन्छन्, कांग्रेस र माओवादी मिलेर अरू दललाई सिट संख्या घटाउन दबाब दिने गरेका छन् । हामी गठबन्धनबाट बाहिरिन्छौं तर २५ सिटभन्दा तल झर्दैनौं ।कांग्रेसमा शेखर कोइराला समूहले सय सिटको दाबी छाड्न नहुने भनेर दबाब दिइरहेका बेला संस्थापन पक्षकै नेताहरूले समेत देउवालाई ९० भन्दा कम सिटमा सम्झौता नगर्न सचेत गराइरहेका छन् । आफ्नै र कोइराला समूहको खेमाबाट समेत दबाबमा परेका देउवाले ८५ सिटसम्ममा सहमति गर्ने मनस्थिति भित्रभित्र बनाइरहेको दाबी नेताहरूको छ । यसअघि देउवा र कार्यदलका संयोजक सिटौलाले ८८ सिट कांग्रेसलाई दिन प्रस्ताव गरिसकेका छन् । देउवाले कांग्रेसले पाउने ८८ बाट लोकतान्त्रिक समाजवादीका अध्यक्ष महन्थ ठाकुर र नेता राजेन्द्र महतोलाई दुई सिट दिने बताएका थिए । त्यसमा सहमति नभए पनि देउवा र दाहालबीच धेरैपटक एक्लाएक्लै छलफल भएका छन् । दुई नेताबीच भएको छलफलको चुरो बाहिर आएको छैन । कतिपय नेताले सिट संख्याको विषयसँगै निर्वाचनपछि आलोपालो प्रधानमन्त्री प्रणालीमा जाने र पहिलो चरणमा को हुने भन्ने विषयमा समेत छलफल भएको दाबी गरेका छन् ।गठबन्धन जोगाउन सभापतिजीले ८५ सिटमै भए पनि सहमति गर्न सक्ने संकेत देखाउनुभएको छ तर बोल्नुभएको छैन, माओवादी, एकीकृत समाजवादी र जनता समाजवादी लचक भएनन् भने कांग्रेसले त्यति सिट पनि नपाउन सक्छ, बालुवाटार स्रोतले भन्यो, माओवादी र एकीकृत समाजवादी केही लचक देखिए पनि जसपाले अडान छाडेको छैन ।३२ सिटको दाबी गरेको जसपाले २२२३ सिटभन्दा तल नझर्ने प्रस्ट संकेत दिएको छ । जसपाको मुख्य दाबी मधेस प्रदेशमै छ । उसले यस प्रदेशमा २२ सिटको दाबी गरे पनि १५ सिटभन्दा तल नमान्ने अडान प्रस्तुत गरेको छ । मधेस प्रदेशमा कांग्रेसले पनि आफ्नो जनाधार बलियो भएको भन्दै १८ भन्दा बढी सिटमा दाबी गरेको छ । ०७९ को स्थानीय तहमा प्राप्त मतका आधारमा ३२ निर्वाचन क्षेत्रमा कांग्रेस एक्लै १८ निर्वाचन क्षेत्रमा अघि छ । अहिलेको मुख्य चुरो नै मधेस प्रदेशमा कांग्रेस र जसपाबीचको विवाद हो, जसपाले लचकता देखाउन सकेको छैन भने मधेस प्रदेशमा कांग्रेसले पनि आफ्नो अडान छाडेको छैन, बैठकमा सहभागी माओवादीका एक नेताले भने, मधेस प्रदेशमा जसपा आफ्नो अडानबाट पछि नहट्ने हो भने समस्या देखिन्छ । उनका अनुसार मधेस प्रदेशमा जसपाले १५, कांग्रेसले १०, माओवादीले ५ र एकीकृत समाजवादीले २ सिट लिने गरी संख्यामा सहमति खोजिएको थियो तर जसपा नेता उपेन्द्र यादव यसमा सकारात्मक छैनन् । संख्या र निर्वाचन क्षेत्र दुवैमा कांग्रेस र जसपाको ठूलो विवाद मधेस प्रदेशमा देखिएको छ ।"
मिडिया काउन्सिललाई सरकारी संयन्त्र नबनाइयोस्,"पत्रकारितालाई स्वतन्त्र, मर्यादित र उत्तरदायी बनाउन सहयोग गर्ने भन्दै प्रस्ताव गरिएको नेपाल मिडिया काउन्सिल विधेयकका कतिपय प्रावधानहरू आफैंमा प्रतिगामी छन् । राष्ट्रिय सभाबाट पारित भएर प्रतिनिधिसभा पुगेको यो विधेयक जस्ताको तस्तै कानुन बनेमा बहुदलीय प्रजातन्त्रको पुनःस्थापनापश्चात् मुलुकले अभ्यास गरेको प्रेस स्वतन्त्रता शासकीय वक्रदृष्टिका कारण मात्र होइन, नियमतः पनि संकुचित हुनेछ । लोकतन्त्रको विकाससँगै प्रेस स्वतन्त्रताको वातावरण पनि अझ उन्नत हुँदै जानुपर्नेमा सरकारले नै यसको दायरा खुम्च्याउने गरी कानुन बनाउन खोज्नु दुर्भाग्यपूर्ण छ । तसर्थ, प्रतिनिधिसभाको विकास तथा प्रविधि समिति जहाँ दफावार छलफलका लागि विधेयक पुगेको छ ले आपत्तिजनक प्रावधानहरू सच्याएर मात्र यसलाई अघि बढाउनुपर्छ । सर्वप्रथम त, काउन्सिलमा कार्यकर्ता भर्ना गरेर मिडिया नियन्त्रण गर्ने विधेयकको ध्येय देखिन्छ, जसलाई अनिवार्य रूपमा सच्याउनुपर्छ । सर्वोच्च अदालतका न्यायाधीशसरहको योग्यता पुगेको व्यक्ति काउन्सिलको अध्यक्ष हुने व्यवस्था गरिएकामा छनोट गर्ने अधिकार भने सञ्चार मन्त्रालयका सचिव नेतृत्वको समितिलाई दिने प्रावधान युक्तिसंगत छैन । एक त, सरकारी मर्यादाक्रमअनुसार नवौं स्थानमा हुने सर्वोच्चको न्यायाधीश बराबरको पदका लागि तेह्रौं स्थानमा हुने सचिवले छनोट गर्नु आफैंमा सुहाउने विषय होइन । अर्को, छनोट र बर्खास्तगीमा सचिवको प्रमुख भूमिका हुने भएपछि काउन्सिल दलका कार्यकर्ता भर्तीकेन्द्र त बन्छ नै, यसको स्वायत्त अस्तित्व पनि रहँदैन यो सरकारमातहतको एउटा कार्यालयजस्तो मात्र बन्न पुग्छ । काउन्सिलको अध्यक्षलाई मन्त्रालयको सचिवप्रति जिम्मेवार बनाएर पत्रकारिता न स्वतन्त्र रहन्छ, न मर्यादित । फेरि पनि कार्यकर्ता भर्तीस्थल मात्र बनाउने भए अहिलेको प्रेस काउन्सिललाई प्रतिस्थापन गर्ने नयाँ संयन्त्र आवश्यकै पर्दैन । अझ, सञ्चार तथा सूचना प्रविधिमन्त्री ज्ञानेन्द्रबहादुर कार्कीले बुधबार सभामुख अग्निप्रसाद सापकोटालाई लेखेको संशोधन स्वीकारसम्बन्धी पत्रमा काउन्सिलको अध्यक्ष नियुक्तिको सिफारिस गर्न मन्त्रालयका सचिवको संयोजकत्वमा छनोट समिति गठन गर्ने विषयलाई स्वीकार गरे पनि सिफारिसको कार्यविधि बनाउने विषयलाई अस्वीकार गर्नु आफैंमा सन्देहास्पद छ । अघिल्लो सरकारले राखेको अध्यक्ष सिफारिस गर्न कार्यविधि बनाउने प्रस्तावसमेत अस्वीकार गरेबाट यो सरकारको नियत पनि उदांगिएको छ । यसबाट काउन्सिलमा सरकारले विज्ञभन्दा पनि आफ्ना कार्यकर्ता सोझै भर्ती गर्न चाहेको प्रस्टै बुझिन्छ । त्यसैले यो संस्थालाई उद्देश्यअनुरूप स्वायत्त बनाउन नियुक्ति प्रक्रिया पनि सोहीअनुरूप तय गरिनुपर्छ । यसको नेतृत्व प्रतिनिधिसभाको सभामुख वा राष्ट्रिय सभा अध्यक्ष संयोजकत्वको समितिले पारदर्शी तवरबाट सिफारिस गर्ने व्यवस्था गरिनुपर्छ । राष्ट्रिय सूचना आयोगका पदाधिकारीहरू सभामुख संयोजकत्वको समितिले नै छनोट गर्ने प्रचलित व्यवस्थाको सिको काउन्सिलमा पनि गर्नु उचित हुन्छ । र काउन्सिल अध्यक्ष र सदस्य हुनेको योग्यतामा समेत कडाइ गरिनुपर्छ अधिकतम सरोकारवालाबीच स्वीकार्य व्यक्ति मात्र यी पदमा पुग्ने व्यवस्था मिलाइनुपर्छ । दोस्रो, तत्कालीन प्रधानमन्त्री केपी शर्मा ओलीको पालामा राष्ट्रिय सभामा पेस गर्दा विधेयकमा भएको पत्रकारलाई १० लाख रुपैयाँसम्म जरिवाना गर्ने अधिकार काउन्सिललाई हुने व्यवस्था त राष्ट्रिय सभाको विधायन समितिले हटाएर राम्रो गरेको छ, तर उसले थपेको काउन्सिलले उजुरीकर्ता र आमसञ्चार संस्थाबीच मेलमिलाप गराउने व्यवस्थालाई पनि उचित मान्न सकिँदैन । हेक्का रहोस्, जब काउन्सिल मेलमिलाप गराउने निकायका रूपमा उभिन्छ, तब यो स्वायत्त नियामक निकायभन्दा बढी सञ्चार संस्था र उजुरीकर्ताबीचको बिचौलियाजस्तो बन्न पुग्छ । खण्डन, क्षमायाचना, भूलसुधारजस्ता प्रक्रिया अहिले नै अभ्यासमा छन् । यतिले मात्रै उजुरीकर्तालाई चित्त नबुझेमा कानुनबमोजिम अदालतको ढोका ढकढक्याउन पाउने अधिकार पनि छँदै छ, यसै विधेयकले पनि त्यस्तो व्यवस्था गरेकै छ । तसर्थ, तोकिएबमोजिम हुने भनी मेलमिलाप गराउने अधिकार काउन्सिललाई दिँदा थप विकृति निम्तिने र यो संस्थानै विवादमा मुछिने जोखिम छ, जसमा समितिले विचार पुर्याउनुपर्छ । र, अदालतै जाने व्यवस्था नै पनि अन्तिम विकल्पका रूपमा मात्र राख्नुपर्छ ।यसअतिरिक्त विधेयकमा काउन्सिललाई सरकारले निर्देशन दिने आशयका व्यवस्था पनि छन्, जसलाई हटाइनुपर्छ । स्वायत्त निकायलाई सरकारको सहयोग आवश्यक हुन सक्छ, आदेश होइन । स्वयं सत्ता गठबन्धनका सांसदले काउन्सिललाई राजनीतिक हस्तक्षेपमुक्त बनाउनुपर्ने भन्दै विधेयकमा संशोधन हालेका छन्, सम्बन्धित समिति र समग्र प्रतिनिधिसभाले यो संवेदनशीलता बोध गर्नुपर्छ । काउन्सिलको संरचना र अधिकार स्वतन्त्र प्रेस तथा अभिव्यक्ति स्वतन्त्रताको संवैधानिक हकलाई खुम्च्याउने नभएर टेवा दिने किसिमको हुनुपर्छ । त्यसैले सार्वभौम संसद् सरकारको नियन्त्रणमुखी सोचमा लालमोहर लगाउने निकाय नबनोस् । यो संस्थालाई साँच्चै सरकारको नियन्त्रणबाट मुक्त गरी स्वतन्त्र निकायका रूपमा स्थापित गर्न यसको गठन प्रक्रियालाई संसद् अन्तर्गत ल्याउने मौका प्रतिनिधिभाले नगुमाओस् ।"
समानुपातिक व्यवस्थाको दुरुपयोग,"हरेक क्षेत्र, लिंग, जातजाति, भाषाभाषीको राज्य शासन व्यवस्थामा सहभागिता हुनुपर्छ भन्ने हेतुले समानुपातिक निर्वाचन प्रणाली अपनाइयो । संविधानमै यसको प्रस्ट व्यवस्था छ । विडम्बना अहिले मुख्य राजनीतिक दलका शीर्ष नेताहरूकै हालीमुहाली छ, समानुपातिक निर्वाचन प्रणालीबाट प्राप्त सिट संख्यामा । कांग्रेस, एमाले, माओवादी केन्द्रका नेताहरू, जसलाई निर्वाचन जित्छु भन्ने लाग्दैन, जसको जनमत छैन, तिनका लागि समानुपातिक प्रणाली सजिलो तरिका भएको छ । नेताहरूलाई चाकडी गरेको भरमा एउटै व्यक्ति पटकपटक समानुपातिक प्रणालीबाट संसद् छिर्ने गर्छन् । जसका लागि यो व्यवस्थाको कल्पना गरिएको हो, उसले अवसर पाएको छैन । यस्तोमा यो व्यवस्था रहनुको अर्थ के ? पुरुषोत्तम घिमिरे, काठमाडौं"
हिंसामाथि निर्मम बहस गरौं,"यौनहिंसा कहीँ पनि र कुनै पनि सर्तमा मान्य हुने वा जायज ठहरिने विषय होइन । त्यसमाथि पनि जबर्जस्ती करणी जघन्य अपराधको कोटिमा राखिएको कसुर हो । कसैले तथ्य, प्रमाण र स्थितिजन्य साक्ष्यसहित आफू वा आफ्नो संरक्षणमा रहेको व्यक्तिमाथि यस्तो अपराध भएको छ भनी उजुरी गर्दा कुनै दबाब र प्रभावबिना गरिएको अनुसन्धानले उक्त अपराध ठहर हुन्छ भने अरूले यसमा टीकाटिप्पणी गर्नु वा प्रचलित कानुनलाई दोष दिनु गलत हुन्छ । तर यतिखेर, यौनजन्य कसुरमा आरोपित व्यक्तिको ख्याति र लोकप्रियताकै आधारमा जेजसरी न्यूनतम विवेकको धज्जी उडाएर प्रचलित कानुन र पीडितजाहेरीवालीको अपमान गरिएको छ, त्यसमाथि निर्मम छलफल हुनु आवश्यक देखिन्छ ।िििमहिला हरेक समाजमा धर्म, वर्ग, वर्ण र जातभित्रै अन्तर्भूत एउटा त्यस्तो क्लस्टर हो जो हजारौं वर्षदेखि संरचनात्मक विभेद, हिंसा, घनघोर अपमान, कठोर नैतिक घेराबन्दी र लाञ्छनाहरूको मनोसामाजिक आतंकले प्रताडित छन् । आधा धरती भनेर अलंकार दिइने यो सिंगो समुदायले खेपेजसरी लगातार हजारौं वर्ष लामो कोप, अन्याय र दमन खेप्ने अर्को समुदाय छैन । दमनकारी संरचनाका पत्रेदार शोषणशृंखलाभित्र र तीदेखि बाहिर दुवैतर्फ महिलाले सांस्कृतिक अधीनस्थताका कारण भोग्नुपर्ने सबै प्रकारका विभेद त भोगेकै छन्, तीबाहेक पनि जन्मसिद्ध रूपमा यौनांग सँगै लिएर बाँचिरहेको शारीरिकमानसिक त्रासदीले थिलथिलो परेका छन् । त्यति मात्र होइन, आफूमाथिको हिंसाविरुद्ध न्यायिक अपिल र विद्रोह गर्दासमेत भोग्नुपर्ने तमाम लाञ्छना र प्रहारहरूको एकोहोरो निसाना पनि महिला नै बन्नुपरेको यथार्थबीच उभिएर कठोरतापूर्वक सोच्नुपर्ने भएको छ । शिक्षा, आलोचनात्मक चेतना र विश्वव्यापीकरणका स्वाभाविक प्रभावले समाज नयाँ रूप, नयाँ संरचनातर्फ संक्रमण गर्ने क्रममा छ । महिलामाथिका परम्परित नैतिक आग्रह क्रमशः खण्डित भइरहेका छन् । स्त्रीपुरुषबीचका सांस्कृतिकआर्थिक सम्बन्धका आयामहरू बदलिँदै छन् । विभेदहरूलाई स्थायी बनाइरहन खोज्ने सबै खालका संस्थागत भित्ता र पर्खालहरू दिनानुदिन भत्कने क्रममा छन् । यसले ऐतिहासिकसंरचनात्मक रूपमै दमित र अधीनस्थ स्थितिमा बसेका महिलाहरूलाई नयाँ आत्मविश्वास र संघर्षको चेत दिएको छ । तर परम्परित सहुलियत र सुविधामा टसमस नभई हिंसाको वैधकरण गर्न बानी परेको एउटा ठूलो तप्का पनि यहीँ छ जुन वर्गक्षेत्रजातलिंग र पहिचानहरूबीच पूरै इन्टरलक्ड भएर बसेको छ । एक थरी अन्याय, विभेदकारीहिंसाकारी विषय र प्रसंगमा प्रगतिशील, रूपान्तरणकारी देखिने व्यक्ति उस्तै अर्को विषयमा घोर अनुदार, असहिष्णु र हिंसावादी देखिन्छ । आपसमा पूरै बटारिँदै जोडिएका मानिसहरूको यो जालो तोड्नु हिजो राजतन्त्र फाल्न या गणतन्त्र ल्याउन लडिएको सोलोडोलो क्रान्ति गर्नुभन्दा कैयौं गुणा बढी जटिल रहेछ भन्ने कुरा अनुभवहरूले पुष्टि गर्दै छन् । िििजबजब यौनजन्य हिंसा र बलात्कारजस्ता मुद्दा सतहमा आउँछन्, त्यसको परिणतिको जिम्मेवारी र दायित्व महिलामाथि मात्रै थोपर्न उद्यत प्रतिक्रियाहरू यति दारुण र विवेकहीन छन् कि आफू यही समाजमा बाँच्दै छु भन्ने ठान्न सकस हुन्छ । पछिल्ला महिनाहरूमा सार्वजनिक भएका यौनहिंसाका केस माथि व्यक्त अधिकांश टिप्पणीबाट स्पष्ट देखिन्छ, समाजको ठूलो तप्का एकनास र निरपेक्ष रुपले महिलाद्वेषी त छ नै, समग्र राजनीतिक आन्दोलनका उपलब्धिपछि बनेका मानवमर्यादाजन्य कानुनविरोधीसमेत छ । कलाकार सन्तोष पन्त वा शिव परियार, पूर्वप्रशासकसमेत रहेका भीम उपाध्याय र श्यामप्रसाद मैनालीदेखि विज्ञ भनिने मदन राईसम्मले पितृसत्ताको उत्तरदानमा प्राप्त सुविधामूलक स्थानको ओटमा सार्वजनिक स्पेसबाट जे भन्दै छन्, तिनका फ्यानफलोअर्स हरूलाई मात्रै होइन, धेरैलाई लागेको छ कुरो त ठीक हो ! देशको प्रचलित कानुन अनुसार एउटा न्यायिक प्रक्रियाभित्र प्रवेश गरिसकेको संवेदनशील विषयमा व्यक्तिव्यक्तिलाई जे लाग्यो, त्यो भन्दै हिँड्ने र ठूलो संख्यामा मानिसहरूलाई दिग्भ्रमित बनाउने छुट यी महाशयहरूलाई छ ? राज्यको स्रोत, शक्ति र लोकप्रियताको दुरुपयोग गरेर यी मानिसहरू जाहेरीवाली सत्रवर्षे नाबालिगमाथि भएको जबर्जस्ती करणीजस्तो संगीन विषयमा दिएका अभिव्यक्तिका लागि कारबाहीभागी हुनुपर्दैन ?हिंसामाथिको कानुनी र नैतिक उपचारको बाटो खोज्दा हरेकपल्ट जुनसुकै उमेर र अवस्थाकी महिलामाथि नै थोपिने नियमित शैली हो पीडितमाथिकै लान्छना र प्रहार अर्थात् भिक्टिम ब्लेमिङ र सेमिङ । वरिष्ठ को पगरी लगाएका कानुनकर्मीहरू नै बलात्कार मुद्दालाई सेलेब्रिटी फँसाएर लाखौं कमाउने व्यवसाय र एनजीओआईएनजीओको नामबाट करोडौं डलर कुम्याउने खेलोफड्को भन्दै मिडियामा आउँछन् । जबकि डिफेन्स का नामबाट आरोपित संरक्षण गरेरै तिनको व्यवसाय धानिएको हुन्छ । तिनलाई आरोपितको डिफेन्स गर्ने हक जति छ, नाबालिग उमेरकी पीडित वा पीडितको मुद्दामाथि समभाव राख्ने पंक्तिलाई न्यायका निम्ति बोल्ने र कानुनी उपचार पाउने हक त्यति नै छ भन्ने हेक्कासम्म नराखी सार्वजनिक स्पेसमा कानुनकर्मीहरू बोल्न मिल्छ कि मिल्दैन ? त्यस्ता अभिव्यक्तिले यौनहिंसालाई सामान्यीकरण गर्दै लैजाने र पीडितलाई नै दोषभागी बनाएर हिंसाको वैधकरण गर्छन् कि गर्दैनन् ? राज्यका जिम्मेवार निकायहरूले अविलम्ब ध्यान दिऊन् । िििकानुन अतीतदर्शी होइन, वर्तमानका अनुभवबाट भविष्यदर्शी भएर निर्माण हुनुपर्छ । सारवान् कानुनको लक्ष्य नै हिजो वा अस्ति होइन, आज र भोलि हो । समाजलाई मर्यादा र अनुशासनमा राख्न कतिपय परम्परा र मूल्यमान्यताको अहम् भूमिका हुँदाहुँदै पनि कैयौं सामाजिक विभेद, रूढि र गलत सांस्कृतिक अभ्यासहरूले गर्दा नैतिकता र मर्यादाका नाममा सबै परम्परा बिनासर्त रक्षा गर्नलायक हुँदैनन् । कतिपय सोच, चलन र तौरतरिकालाई निर्ममतापूर्वक उखेलेर फ्याँक्नुको विकल्प नै रहँदैन । आदर्श, समताकारी र सभ्य मानवसमाजका लागि ती विषतुल्य हुन्छन् । तिनैमध्येको एउटा हो स्त्रीपुरुषबीचको यौन र यौनसम्बन्धबारे रहेको प्रचलित दृष्टि जसले यौनक्रिया (सेक्स) स्त्री शरीरमाथि अतिक्रमण गर्दै उसको स्वत्वमाथि नै शासन गर्ने हतियारका रूपमा बुझ्दैबुझाउँदै आएको छ । पुरुषका लागि शारीरिक आनन्द र वंशउत्तराधिकारी उत्पादनको ध्येय नै यौनक्रिया हो भन्ने बुझिँदै आइएको र महिला पुरुषकी अधीनस्थ निष्क्रिय कर्ता मात्रै हो भन्ने ठान्ने गरिएकैले पहिलेका थिति बसाल्ने भनिएका कानुनमा समेत महिलामाथिका करणीजन्य कसुरको क्षतिपूर्ति वा दायित्व पीडित महिलासँग होइन, उसको लोग्ने वा पितासँग रहने गर्थ्यो । त्यति मात्र नभई, घटीबढी जात अनुसार, मासिन्यानमासिन्या पहिचान अनुसार करणी कसुरका परिभाषा र सजायसमेत भिन्दाभिन्दै हुन्थे । यी सबैको लहरो उक्त महिलाको लोग्ने वा पतिको पहिचान स्थितिअनुकूल हुन्थ्यो । मुलुकी ऐन१९१० को करणी गर्न्याको महलमा यी सबै कुरा भेटिन्छन् ।समयक्रममा ठूला राजनीतिक परिवर्तनका कारण जातीय र जातजन्य विभेदविरुद्धका कानुनसँगै लैंगिक उत्पीडनविरुद्ध समेत नयाँ कानुनहरू निर्माण भए । मानवीय मर्यादा र आदर्शका नयाँ रूपकहरू बने । देशको न्यायपालिकामा पेस भएका कैयौं मुद्दाका नजिरबाट प्रतिपादित न्यायिक दृष्टिकोणसमेत बने । त्यसै अनुसार कानुनहरूमा संशोधन र परिमार्जन मात्रै भएनन्, हाल सम्पूर्ण रूपले नयाँ कानुनको लेखन र प्रचलन नै भएको छ । यसका लागि इजलासभित्र र बाहिरका कानुनी बहस र अभ्यासका अनेकौं अनुभव, सयौं मानिसले गरेको अनुसन्धान, विवेक र ऊर्जा लागेको छ । कतिपयका तर्क सुनिन्छन्, सहज मानवीय आकर्षण र उद्वेगको उमेरलाई कानुनले रोक्न पाइँदैन । कतिपय भन्छन्, नेपाली समाजको संरचना र कहीँकहीँ अझै पनि बालविवाह गर्ने चलनका हिसाबले नाबालिग उमेरको सीमा घटाइनुपर्छ । कतिपय त अझ केसम्म भन्छन् भने, १८ वर्षे उमेरहदका कारण जबर्जस्ती करणीका मुद्दा बढे, पीडित नाबालिग छिन् भन्दै होनहार सेलेब्रिटीहरू फँसाइए ! यसो भन्नेमा मन्त्रीदेखि अधिकारकर्मीसम्मै छन् । करणी सम्बन्धी हाल प्रचलित कानुन निर्माण गर्ने तत्कालको विधायकी मनसाय के थियो, सम्बन्धित व्यक्तिहरूले धेरै गहिरोसँग भन्न र बुझाउन सक्लान्, तर न्यूनतम मानवीय विवेकको आँखाबाट हेर्दा पनि के देखिन्छ भने अतीतको सांस्कृतिक अभ्यासले यौनसम्बन्धलाई कसरी हेर्थ्यो भन्ने कोण अब आधारहीन र बेकम्मा भैसकेको छ । यौनक्रियाका लागि सहमतिको उमेर तोक्दा त्यसमा सँगै जोडिएर आउने सबै किसिमका परिणामहरू झेल्ने आत्मविश्वास, आत्मनिर्भरता र सामर्थ्यलाई समेत विचार गरिएको हुनुपर्छ भन्ने सामान्य अनुमान गर्न सकिन्छ । हालको कानुनले तोकेको सहमतिको उमेर माथि प्रश्न उठाउनेहरूले उत्तर दिऊन्, के अहिलेकै जसरी बलात्कार मुद्दामा जाहेरी दिने अवस्थामा स्वयम् तिनका बहिनी, छोरी वा नातिनीहरू परेको खण्डमा पनि तिनको तर्क यही हुन्छ ?ििितीतो सत्य हो, आज पनि नेपालमा यौनजन्य हिंसालाई कुनै हिंसा नै मानिँदैन । आम वर्ग र परम्परावादीप्रतिक्रियावादी कित्ताका दलहरूमा मात्रै होइन, क्रान्तिकारी दाबी गरिरहेका पार्टी, समूह र कार्यकर्ता पंक्तिसम्ममा यौनहिंसाको सामान्यीकरण कति डरलाग्दो छ भन्ने कुरा कम्युनिस्ट पार्टीभित्र प्रभावशाली राजनीति गरेका ठूलठूला नामहरूका सार्वजनिक र असार्वजनिक इतिवृत्तहरूले आफैं बताउँछन् । यौनहिंसा कुनै पनि दलको छलफलको एजेन्डा नै बन्दैन । कथम् बनाइयो भने सम्भवतः परिणाम अपार र भयावह रूपले आउन सक्छ । त्यसैले राजनीतिक दलहरू यी विषयमा चुइँक्क पनि बोल्दैनन् । संसदीय राजनीतिलाई दलाल पुँजीवादी र हिंसा संरक्षक करार गर्ने वामपन्थी दलहरू पनि यो विषयलाई राजनीतिक मुद्दा बनाउँदैनन् । राजनीतिलाई नयाँ कोर्समा लैजाने दाबी गर्दै पाठशाला चलाउन रोमाञ्चित हुनेहरूमध्येको एउटा समूह त आफ्ना मुख्य सदस्यमाथि लागेको यौन हिंसाको आरोप र त्यसको न्यायिक सुनुवाइका क्रममा भर्खरै पूरै अनावरण भएर नांगियो । बाँकी समूहहरू पनि परीक्षाको कठघराभित्रै छन् । राजनीतिक बाहेकका क्षेत्रमा पनि जबर्जस्ती बन्धक बनाएर, शरीर कोपर्दै लुछ्दै, कपडा च्यातिने गरी नियन्त्रणमा लिएर यौनक्रिया गर्नुलाई मात्रै जबर्जस्ती करणी मान्ने अन्यथा सबै खाले करणी सहमतिजन्य हुन्छन् भन्ने ढिठ धेरैमा देखिन्छ । कानुनमा कसैले कुनै महिलालाई निजको मन्जुरी नलिई वा मन्जुरी लिएर पनि अठार वर्षभन्दा कम उमेरकी बालिकालाई करणी गरेमा निजले त्यस्ता महिला वा बालिकालाई जबर्जस्ती करणी गरेको मानिने (मुलुकी अपराध संहिता२०७४ को दफा २१९) स्पष्ट व्यवस्था गरिएको छ तर विद्वान् कानुनचीहरू करणीजन्य कसुरको ग्राउन्ड नै नहेरी सेलेब्रिटी ध्वस्त हुने चिन्तामा घाँटी सुकाउँछन् । पुरुष भएकैले उसलाई लहसिने, उमेरजन्य फन्डा र किस्साहरू बनाउने, मोजमस्ती गर्ने छुट दिएकाले पुरुषलाई स्वाभाविक रूपमा बक्स दिनुपर्छ भन्ने सोच राख्नेहरू कुनै न कुनै रूपले कि त स्वयम् आफैं बलात्कारका लागि उद्यत भइरहेका पीडकहरू हुन् कि चाहिँ बलात्कारलाई पुरुषार्थ ठान्ने संरचनाका अनवरत लाभग्राही । महिलाहरू जोजो यस्तो विचारका पक्षपाती छन्, ती कि त आत्मघाती मूर्ख हुन् कि यो सांस्कृतिक सत्ताको चरित्र नै बुझ्न नभ्याएका वा नसकेका दयाका पात्र । जबसम्म प्रश्न र शंकाको सुईबाट पुरुषलाई संरचनात्मक छुट दिइराखिन्छ, महिला अपवादकै रूपमै सही, कसैलाई फँसाउने नियतबाटै आफूमाथि हिंसा भयो भन्न अगाडि आउँछिन् भने पनि उनलाई बिनासर्त विश्वास गर्नुको विकल्प रहँदैन । त्यसमा पनि उमेरदार पुरुष र नाबालिग स्त्रीको हकमा कानुनी उपचारमा नाबालिगपन ले प्राप्त गर्ने अग्राधिकारको व्यवस्था किन गरिएको हो भन्ने नबुझी बहस गर्न उत्रिनु कानुनी रूपले साक्षरसम्म नहुनु हो ।विचार गरौं, पुरुष स्वतः विशेषाधिकारसम्पन्न (प्रिभ्लेज्ड) रहिरहने र महिला अन्यायविरुद्ध मुख खोल्नु त परै जाओस्, खुलेर हाँस्दासमेत वेश्या हुन्या हाँस्तछन् भनिने स्टेरियोटाइप्ड नैतिक मूल्य ले जेलिएको समाजमा कोही मलाई हिंसा भयो भन्दै अनाहक किन फिराद गर्ली ? कुनै खास कुराको प्रतिशोध साध्न वा केही लाख कुम्ल्याउन सामाजिक सञ्जालभित्र र बाहिरका सबै खाले बेइज्जती खप्न, त्यसबाट आइपर्ने भयानक अभिघात झेल्न र परिवारलाई समेत मानसिक तनाव बेहोर्ने बनाउन किन तयार होली ? त्यसैले यौनहिंसाका विषयमा पीडितमाथि लाञ्छना थोपर्नु र टिप्पणी गर्नुअघि सयौंपल्ट आफ्नै विवेकसँग प्रश्न गर्नु जरुरी छ, हरेकपल्ट यस्ता हिंसाबारे कुरा गर्दा तपाईंहामी आरोपित पुरुषमाथि चाहिँ किन निर्मम हुन सक्दैनौं ? किन उसलाई प्रश्नबाट उन्मुक्ति दिन्छौं ? किन अनुसन्धानका परिणाम आउनुअघि नै आरोपितलाई सफाइ दिन हतारिन्छौं ?"
"भासिँदो अर्थतन्त्र, मासिँदो लोकतन्त्र","पैसाकै भरमा निर्वाचित हुने परिपाटी लोकप्रियता आर्जनको मोहलाई पैसाको बढ्दो भूमिकाले प्रतिस्थापित गरिदिएको छ । सत्ता प्राप्ति, नभए सत्तावरिपरि स्थायी रूपमा टिकिरहनु राजनीतिक वृत्तको एक मात्र लक्ष्य भएको छ । राजनीतिक नेताकार्यकर्ताहरू पैसाका भरमा चुनाव जितिहालिन्छ भन्नेमा विश्वस्त छन् । पैसाकै भरमा चुनाव परिणाम आफ्नो पोल्टामा पार्न सकिन्छ भने लोकप्रियता आर्जन खातिर किन समय खर्चिने ? सहज पैसा जुटाउन अग्रसर हुन्छ निहित स्वार्थ रक्षा समूह वा बिचौलिया, साहुमहाजन तथा राजनीतिक वृत्तको सञ्जाल । निर्वाचन खर्च जुटाइदिएबापत निर्वाचित उम्मेदवारले राज्यकोष तथा राष्ट्रिय स्रोतसाधन दोहनको चाँजोपाँजो मिलाइदिने गर्छन् । यसमा अग्रिम सहमति कायम गरिएको हुन्छ । महाभारत युद्धमा अर्जुनपुत्र अभिमन्यु फसेको चक्रव्यूहसमान भएको छ निहित स्वार्थ रक्षा समूहको सञ्जाल । निर्वाचन त्यही जालो भत्काउनका लागि एउटा अवसर हो । त्यसलाई भताभुंग तुल्याउने अवसर मतदाताहरूलाई आएको छ । शुभ दिन हो मंसिर ४ । निर्णायक त मतदाता नै हुन्, स्वार्थ समूहलाई परास्त गर्ने अथवा उनीहरूलाई फैलन दिएर अर्थतन्त्र तथा लोकतन्त्रलाई मास्न दिने । आसन्न निर्वाचनमा प्रत्येक दलका कुहिएका आलुहरूलाई छानीछानी फ्याँक्ने काम गर्नुपर्छ मतदाताले । यस्तो कामबाट मात्र राजनीतिक पात्रलाई लोकप्रिय हुने प्रेरणा मिल्न सक्छ, साहुमहाजनलाई प्रतिस्पर्धामा उत्रेर नयाँ पुँजी निर्माण गर्ने अवसर मिल्छ, नागरिकलाई आफ्नो अविच्छिन्न उन्नतिको वातावरण मिल्छ ।"
फोहोर व्यवस्थापनमा सेना,"रज्जुमार्गको परिकल्पनाफोहोरजन्य वस्तुको ढुवानीका लागि रज्जुमार्गको निर्माण तथा सञ्चालन गर्नु व्यावहारिक हुनेछ भने सडकलाई स्थानीयको आवश्यकता र वैकल्पिक मार्गका रूपमा विकास गर्नु पनि उत्तिकै जरुरी हुन्छ । रज्जुमार्गको स्थापनानिर्माण तथा सञ्चालन विषयमा नेपालभित्रै राम्रै अनुभव र क्षमतासमेत विकास भइसकेको अवस्थामा यस्तो योजना उपयोगी हुन सक्छ ।अन्त्यमा, उपरोक्त योजना काठमाडौंका स्वतन्त्र मेयरको यही कार्यकालमा सम्पन्न गर्न सम्भव छ, गराउन सकिन्छ । यसलाई सफल गर्न सकिए यो मोडल विश्वका लागि नै उदाहरणीय हुन सक्छ । गुणस्तरीय फायर ब्रिकेट उत्पादन हुँदा सुरक्षा निकायले मात्र होइन व्यवसायी तथा सर्वसाधारणले समेत प्रयोग गर्नेछन् । केही हदसम्म ऊर्जा आयातमा खर्च हुने डलर जोगिनेछ । अझ यस्तो परियोजनालाई राष्ट्रिय गौरवकै परियोजना बनाउन सके काम गर्न झनै हौसला मिल्नेछ । पझकजबचदज२नबष्।िअयपूर्वसहायक रथी भण्डारी नेपाली सैनिक भूपु संघ तथा नेपाल इन्स्टिट्युट फर स्ट्राटिजिक स्टडिजमा आबद्ध छन् ।"
"बारह बजे लेट नइँ, दु बजे भेट नइँ !","घटना १ ः घूस लिएको आरोपमा २०७९ जेठमा सात दिनको अन्तरमा तीन प्रधानाध्यापक पक्राउ परे जेठ १२ मा रौतहटको विश्वेश्वरप्रसाद कोइराला आदर्श मावि जोकाहाका राकेश श्रेष्ठ, जेठ १८ मा वीरगन्जको नेपाल विद्यापीठ उच्चमाध्यमिक विद्यालय श्रीपुरका बलराम श्रेष्ठ र जेठ १९ मा श्रीमावि एकडाराका रामदिनेश मण्डल । घटना २ ः २०७९ असार ११ मा धनुषाको औरही गाउँपालिका१ स्थित रामजानकी माध्यमिक विद्यालय झिट्कहियाका प्रधानाध्यापक मदन महरालाई स्थानीयवासीको एउटा समूहले कालो मोसो दल्यो । घटना ३ ः २०७९ असार १५ मा रौतहटको गढिमाई नगरपालिका७ धनारी गाउँको माध्यमिक विद्यालयका शिक्षकहरूले विद्यालयमै मदिरा पार्टी गरे । घटना ४ ः २०७८ कात्तिक १२ मा धनुषाको सबैला नगरपालिका१२, रघुनाथपुरस्थित फकिरचन्द उच्चमाध्यमिक विद्यालय बरकुर्वाका प्रधानाध्यापक बैजु साहलाई आक्रोशित समूहले कालो मोसो दलेर चप्पलले हान्यो । घटना ५ ः २०७४ साउन ३ मा, अवैध निजी विद्यालयलाई कारबाही किन गरेको भन्दै जिल्ला शिक्षा कार्यालय, धनुषाका सहायक जिल्ला शिक्षा अधिकारी मिहिलाल यादवलाई कार्यालयकै नायब सुब्बा अनिलकुमार रायले चप्पलले हाने । घटना ६ ः २०७१ चैत ८ मा धनुषाको सबैलास्थित मदन आश्रित विद्यालयमा व्यवस्थापन समितिका विषयमा भएको विवादमा लाठी र दाउराको चिर्पटसहितको आक्रमणमा रामसेवक राउत र त्यसको तीन घण्टापछि अपहरण गरिएर गोली प्रहारबाट रामप्रकाश यादव मारिए ।घटना ७ ः २०६८ सालतिर मिथिला तिलक नन्दकुमारी कार्की मावि, झटियाही४ मा विद्यालय व्यवस्थापन समितिको छनोट प्रक्रियाका लागि बसेको छलफलमा विवाद हुँदा हंसपुर नगरपालिका८ भतहीका रामएकवाल मण्डलको हत्या भयो । घटना ८ ः २०६६ फागुन २५ मा धनुषाको जनता मावि शिवपुरको विद्यालय व्यवस्थापन समितिको छनोटका विषयमा उत्पन्न विवादमा शिवपुर२ का मोहम्मद रेजाको हत्या भयो ।िििउपर्युक्त घटनाहरूले मधेश प्रदेशमा शिक्षाक्षेत्रमा व्याप्त भयावहताको चित्रण गर्छन् । मधेश प्रदेशको राजधानी रहेको धनुषा जिल्लामा मात्रै विद्यालय व्यवस्थापन समिति गठनको विवादमा झन्डै चार व्यक्ति मारिएका छन् । दर्जनौं व्यक्ति थुनामा छन् । कैयौं प्रहरीको फरार सूचीमा छन् । दर्जनौं व्यक्ति मुद्दामामिलाको जालझेलमा नराम्ररी फँसेका छन् । शान्तिक्षेत्र घोषित विद्यालयहरू हिंसा र क्रूरता प्रदर्शन गर्ने थलो बनेका छन् । २००७ सालको प्रजातान्त्रिक व्यवस्थाको सुरुआतसँगै तराई मधेशमा विद्यालय खुल्ने क्रम बढ्दै गयो । यसका लागि मनकारी धनाढ्यहरूले निजी जग्गा र नगद दान गरेका उदाहरणहरू पनि प्रशस्तै छन् । तर अहिले ती दाताहरूबाट प्राप्त विद्यालयको जग्गा र सम्पत्तिमा केही व्यक्तिको रजाइँ छ । विद्यालयका जग्गा र सम्पत्तिमा पहुँच भएका शक्तिशालीहरू, विद्यालयका किरानी र हेडमास्टरहरूले मात्रै लाभ लिइरहेका छन् । असन्तुष्ट जनसमुदायले हरहिसाब माग्दा विद्यालय प्रशासनहरू आनाकानी गर्छन् । यसले गर्दा विद्यालयमा कहिले तालाबन्दी त कहिले हत्याहिंसाजस्ता भयावह घटनाहरू हुने गर्छन् । सरकारी विद्यालयका आन्तरिक स्रोतहरू सुकेका छन् । शुल्क उठाउने कि नउठाउने भन्ने नीतिगत अस्पष्टताले विद्यालय एवम् अभिभावक चेपुवामा परेका छन् । शिक्षकको अपुग दरबन्दी, दरबन्दी मिलानको बेथिति, विद्यालयको दैलो साइत जुराएर टेक्ने शिक्षकको प्रवृत्ति सरकारी विद्यालयका चित्र र चरित्र हुन् । सेवानिवृत्त शिक्षकहरू पेन्सनपट्टाका लागि वर्षौंदेखि विद्यालय र पालिकादेखि नेताहरूका दैलादैला चहारिरहेका छन्, दुःख सुनिदिने कोही छैन । चौमासिक तलब पाउनलाई पनि पालिकामा धर्ना र अनशन बस्नुपरेको छ ।कुनै बेला शिक्षा दक्षिणबाट उत्तरतिर पसारिने गर्थ्यो । तर अहिले शिक्षाको खोल्सो उत्तरबाटै दक्षिणतर्फ बगिरहेको छ । शिक्षाको अवस्था बिग्रिँदै गएपछि सामर्थ्य भएकाहरू आफ्ना छोराछोरीलाई बर्दिवास, सिन्धुली, काठमाडौं र हेटौंडा लगायतमा पढाइरहेका छन् । न्यून आय हुनेहरू बालबालिकालाई गाउँका टहरामा सञ्चालन हुने बोर्डिङ स्कुलमा पढाउँछन् । सामुदायिक विद्यालयमा अधिकांशतः विपन्न र दलित बालबालिका पढ्ने गर्छन् । तर, शिक्षक र व्यवस्थापन समितिमा उनै ठूला ठालुहरूको पकड, प्रभाव र पहुँच छ । त्यसैले पनि विद्यालयहरूको अवस्था दिनप्रतिदिन नाजुक बन्दै गएको छ । यसले गर्दा विद्यालयसमुदाय दूरी बढ्दो छ ।शिक्षा प्रशासन र व्यवस्थापनमा परम्परागत शैलीका कर्मचारीहरूको हालीमुहाली छ । किरानी र हेडमास्टरबीचको विवादमा पूरै समुदाय गिजोलिएको छ । शिक्षक सरुवाबढुवा, प्रधानाध्यापकको नियुक्ति, सम्बन्धन, सिफारिस, प्रधानाध्यापक र विद्यालय व्यवस्थापन समितिको किचलो समाधान लगायतका काम गराइदिएबापत सोझा शिक्षकहरूसँग किस्ताबन्दीमा रकम लिने गरेको आरोप प्रभावशाली शिक्षक नेताहरूउपर लाग्ने गरेको छ । राजनीतिकर्मीको वर्चस्व र प्रभावका कारण सुकिलामुकिलाहरू खेताला शिक्षक राखेर ठेक्कापट्टा गरिरहेका छन्, उता विज्ञान र गणित पढाउने अब्बल शिक्षकलाई साइकलको पन्चर टाल्न पनि धौधौ छ । शिक्षकहरू कति समयनिष्ठ छन्, यही उक्तिले छर्लंग पार्छ बारह बजे लेट नइँ, दु बजे भेट नइँ ।अर्कातिर, मधेशमा शिक्षाको विकासमा सरकारी नीति पनि औपचारिकता निर्वाह गरेजस्तो छ । मधेश प्रदेशले शिक्षाक्षेत्रका लागि विनियोजित बजेट पनि रकमान्तर गर्दै प्रार्थनागृह (मठमन्दिर र मस्जिद) निर्माणमा प्रयोग गरेर अनियमितता गरेका खबरहरू सार्वजनिक भइरहेका छन् । अन्य प्रदेशका तुलनामा न्यून साक्षरता दर रहेको मधेश प्रदेशमा बालविकासदेखि उच्च शिक्षासम्मको स्थिति कहालीलाग्दो छ । यसका लागि, भन्नलाई त विभिन्न किसिमका कार्यनीति र रणनीति तर्जुमा भइरहन्छन्, परिणाम भने शून्य नै हुन्छ ।संविधानमा शिक्षालाई जनताको मौलिक अधिकार भनेर गरिएका प्रतिबद्धता अनुसारका संरचना, जनशक्ति र पद्धति विकसित भएका छैनन् । यसले गर्दा शैक्षिक सुधारको मार्गचित्र गन्तव्यविहीन भएको छ । थुप्रै प्रावधान, शिक्षाका एजेन्सी, एजेन्ट र एक्टर भए पनि एकअर्कासँग समन्वय र तालमेलको अभाव छ, जसका कारण पुरस्कार, दण्ड, सजायको व्यवस्थामा पनि मनोमानी भएकाले विधि बस्न सकिरहेको छैन । दण्डहीनता दिनानुदिन मौलाउँदै गएको छ । सङ्घीय शिक्षा ऐन, शिक्षक तयारीको पाटो, स्थानीय तहमा शिक्षक व्यवस्थापन, शिक्षाको मोडालिटीबारे गम्भीर बहस हुन नसक्नु पनि समस्याको एउटा कारक हो । राष्ट्रिय भाषाको नीति अन्तर्गत मातृभाषाहरू चेपुवामा परेका छन् । भाषिक व्यवस्थापन नहुनु, विद्यालय परिवारमा मातृभाषाको सम्मान र बुझाइमा हीनताबोध हुनु, भाषागत विषय शिक्षक र निर्देशिकाको अभाव हुनु, भाषाको विषय अन्तिम पिरियडमा राख्नु, शिक्षकलाई मातृभाषामा लेख्नपढाउन समस्या हुनु, प्रदेशको भाषा निर्धारण नहुनु, क्षेत्रगत हिसाबले त्यसको प्राथमिकीकरण नहुनु, स्थानीय तहमा मातृभाषामा पाठ्यपुस्तक र सामग्री उत्पादन एवं निर्माण नहुनु तथा सन्दर्भसामग्री, प्रविधिको प्रयोग तथा पूर्वाधारको अभाव हुनुले मातृभाषा पठनपाठनमा समस्या छ । कोभिड महामारीका बेला वैकल्पिक कार्यक्रम सञ्चालन नगर्ने प्रवृत्ति, नीतिगत विषयमा अस्पष्टता, स्थानीय तहमा नीति र पेसागत क्षमताको कमी हेर्दा तीनै तहका सरकारबीच गतिलै सहकार्य आवश्यक छ ।शिक्षाक्षेत्रका यी तमाम समस्यालाई राजनीतिक, सामाजिक, आर्थिक र प्राज्ञिक चिन्तनको विषय बनाई राष्ट्रिय बहसमा ल्याएर लोकहितको शैक्षिक प्रणाली खोज्नुपर्छ । यस्तो प्रणाली जसले पढाइ र रोजीरोटीबीचको सम्बन्ध, शिक्षकको छवि सुधार्ने उपाय, शिक्षकको सामाजिक सम्मान, पेसाप्रतिको आत्मसम्मान, शैक्षिक संस्थानको दिगोपना, प्रभावकारी र अनावश्यक हस्तक्षेपविहीन प्रबन्धन आदिलाई सम्बोधन गर्न सकोस् । पालिका र जनप्रतिनिधिहरूले विपन्न बस्तीका बालबालिकाको भविष्यलाई केन्द्रमा राखेर विद्यालयहरूको गुणात्मकता वृद्धिको योजना बनाइहाल्नु जरुरी छ ।"
युक्रेनले गुमेको भूमि फिर्ता ल्याउन सक्ला ?,"एजेन्सीहरू (किभमस्को)  रुसले युक्रेनमाथि आक्रमण सुरु गरेको दुई सय दिन नाघिसकेको छ । यस अवधिमा दुवैतर्फ गरी हजारौंको संख्यामा सेना र युक्रेनी सर्वसाधारणको मृत्यु भइसकेको छ । लाखौं युक्रेनी सर्वसाधारण विस्थापित तथा घरबारविहीन भएका छन् । युद्धका क्रममा युक्रेनले निकै ठूलो भूभाग गुमाइसकेको छ । तर पछिल्लो समय युक्रेनले रुसद्वारा अतिक्रमित भूभाग फिर्ता ल्याउन थालेको जनाइएको छ । हिउँद लाग्नुअघि नै युक्रेनी फौजले रुसी सेनालाई कमजोर पार्ने प्रयास गरिरहेको बीबीसीले जनाएको छ ।युक्रेनी राष्ट्रपति भ्लोदिमिर जेलेन्स्कीले करिब ६ महिनामा लामो युद्धका क्रममा रुसले नियन्त्रणमा लिएकोमध्ये करिब ३ हजार वर्गकिलोमिटर भूभाग आफ्नो देशको सेनाले फिर्ता ल्याएको दाबी गरेका छन् । तर यसको स्वतन्त्र रूपमा पुष्टि हुन नसकेको अन्तर्राष्ट्रिय सञ्चार माध्यमहरूले जनाएका छन् । युक्रेनी सेनाले पछिल्लो २४ घण्टामा उत्तरपूर्वी क्षेत्रका २० वटा गाउँमाथि पुनः नियन्त्रणका कायम गरेको जनाएको छ । युक्रेनी सेनाको सफलताले रुसको समग्र कारबाहीको योजनामा फेरबदल ल्याउन सक्ने बेलायती रक्षा मन्त्रालयका अधिकारीको भनाइ छ । राष्ट्रपति जेलेन्स्कीले गत बिहीबार, शनिबार र आइतबार ३ हजार वर्गकिलोमिटर भूभागमाथि पुःन नियन्त्रण कायम गरेको दाबी गरेका हुन् । युक्रेनले पछिल्लो केही साताहरूमा नियन्त्रणमा लिएका क्षेत्रमा पत्रकारलाई जान रोक लगाइएको बीबीसीले उल्लेख गरेको छ । सामाजिक सञ्जालमा सार्वजनिक गरिएका केही दृश्यहरूमा यसअघि रुसी सेनाको कब्जामा रहेका स्थानमा युक्रेनी सेनाको उपस्थिति देखिएको छ ।रुसी राष्ट्रपति कार्यालयका प्रवक्ताले भने पहिले नै निर्धारण गरिएको लक्ष्य प्राप्त नभएसम्म युक्रेन युद्ध नरोकिने बताएका छन् । पछिल्लो समय युक्रेनले पुनः नियन्त्रणमा लिएका क्षेत्रमा आक्रमण जारी रहेको रुसी अधिकारीलाई उद्धृत गर्दै बीबीसीले जनाएको छ । युक्रेनी सेना गत शुक्रबार बालाक्लिया सहर प्रवेश गरेको थियो । तर रुसले भने दोनेत्स्कको सैन्य मोर्चा थप मजबुद बनाउन आफ्ना सैनिकहरू उक्त सहरबाट फिर्ता भएका हुन् । रुसी फौजका लागि सामान आपूर्ति गर्न निकै महत्त्वपूर्ण मानिएका दुई सहर इज्युम र कुपिआन्स्क शनिबार पुनः युक्रेनी सेनाको नियन्त्रणमा आएका हुन् ।इज्युम सहर गत मार्चमा रुसी सेनाले कब्जा गरेको थियो । त्यसयता त्यहाँका स्थानीय करिब एक सातामा सहर फर्कन सक्ने मेयर भलेरी मार्चेन्कोले भनाइ छ । ठूलो भौतिक क्षति तथा ऊर्जा र पानीको अभाव भए पनि अधिकांश मानिस आफ्नो स्थानमा फर्कन चाहेको उनले बताए । डोन्बास क्षेत्रको स्लोभियान्स्क र क्रामातोर्स्कको प्रवेशद्वार भएकाले इज्युममा सम्भवतः रुसी सेनाको सर्वाधिक ठूलो केन्द्र रहेका बताइएको छ । भूराजनीतिक रूपले महत्त्वपूर्ण भएका कारण रुसले स्लोभियान्स्क र क्रामातोर्स्कमाथि नियन्त्रण कायम गर्न चाहन्छ । सैन्य सहयोगका लागि पश्चिमा साझेदार देशसँग आग्रह गरिरहेको बेला भएको पछिल्लो उपलब्धिले युक्रेनी सेनासँग रुसले नियन्त्रणमा लिएका भूभाग फिर्ता लिन सक्ने क्षमता भएको ठानिएको छ । युक्रेनले एक साताअघि देशको पूर्वी भेगमा रुसी फौजविरुद्ध प्रत्याक्रमण सुरु गरेको हो । तर दक्षिणी सहर खेर्सननजिकै प्रत्याक्रमण हुन सक्ने भन्दै अन्तर्राष्ट्रिय ध्यान त्यतातिर केन्द्रित रहेको थियो । रुसले अनुभवी सैन्य समूहलाई सहर प्रतिरक्षाका लागि त्यसतर्फ पठाएको जनाइएको छ । एक युक्रेनी अधिकारीले भने दक्षिणी क्षेत्रमा पनि सफलता हात परिरहेको दाबी गरेका छन् । युक्रेनी सेनाको दक्षिणी कमान्डका प्रवक्ता नातालिया गुमेन्युकले आफूहरूले निकै ठूलो भूभागमा रुसी फौजविरुद्ध प्रत्याक्रमण गर्दै अघि बढेको बताएका छन् । पछिल्ला केही दिनमा युक्रेनी सेनाले केही भूभाग रुसबाट फिर्ता ल्याउन सफल भए पनि युक्रेनको करिब २० प्रतिशत भूभाग रुसको नियन्त्रणमा छ । तर उक्त भूभाग आफ्नो नियन्त्रणमा ल्याउन भने युक्रेनका लागि असम्भव नै देखिन्छ । यसैबीच, युक्रेनी राष्ट्रपति जेलेन्स्कीले रुसले युक्रेनी प्रत्याक्रमणविरुद्ध पूर्वी युक्रेनमा विद्युत् कटौती गरेर मानिसहरूलाई उज्यालो र न्यानोबाट वञ्चित गरेको बताएका छन् । विद्युत् पूर्ण रूपमा काटिनुले खर्किभ र दोनेत्स्कलगायत पूर्वी क्षेत्रका करिब ९० लाख मानिस प्रभावित भएको बीबीसीले उल्लेख गरेको छ । खर्किभका मेयर इहोर तेरेखोभका अनुसार रुसले नागरिक पूर्वाधारमा आक्रमण गरेका कारण सहरका अधिकांश क्षेत्रमा बिजुली र पानी आपूर्ति बन्द भएको छ । युक्रेनी सेनाको पछिल्लो सफलताविरुद्ध रुसी फौजले एक दुखद र निन्दनीय प्रयास गरेको उनको भनाइ छ । मेयर तेरेखोभ र त्यस क्षेत्रका गभर्नरले स्थानीयलाई शान्त र संयमित रहन आग्रह गर्दै आपत्कालीन सेवाका अधिकारीले विद्युत् आपूर्ति सहज पार्ने र आगो नियन्त्रण गर्ने प्रयास गरिरहेको जनाएका छन् । सुमी क्षेत्रका गभर्नरले कम्तीमा एक सय ३० भन्दा बढी बस्तीमा विद्युत् अवरुद्ध रहेको बताएका छन् । विद्युत् कटौतीपछि राष्ट्रपति जेलेन्स्कीले रुसले नागरिक पूर्वाधारलाई लक्षित गरेर आतंकवादी कार्य गरेको आरोप लगाएका छन् । अन्धकार, चिसो, भोक र तिर्खा हाम्रा लागि तिमीहरूसँगको मित्रता जतिको भयानक र घातक छैन, उनले भनेका छन् ।"
नेपालीलाई भाषाले जोड्छ,"(कोलकाता, भारत)  भारतनेपाल जनमैत्री सांस्कृतिक संघले आयोजना गरेको चौथो नेपाली अन्तर्राष्ट्रिय साहित्य सम्मेलनको अन्तिम दिन सिक्किम विश्वविद्यालयकी डिन डा कविता लामा भन्दै थिइन्, विश्वका नेपालीलाई जोड्ने एउटै माध्यम भाषा हो । नेपाली साहित्यको केन्द्र विगतमा दार्जिलिङ रहेको र त्यो केन्द्र अहिले भत्किएको उनको भनाइ छ । दार्जिलिङले साहित्यिक पहिचान लगभग गुमाइसकेको छ, उनले भनिन् । आइतबार नेपाल र भारतका विभिन्न विद्वान्विदुषीले नेपाली भाषा, विश्व साहित्य, नारीवाद जस्ता विषयमा अवधारणा पत्र पेस गरे । अवधारणा पत्रपछि गम्भीर बहस छाड्दै दुईदिने साहित्य सम्मेलन कोलकाताको कला मन्दिरमा सम्पन्न भएको छ । दीनबन्धु कलेज कोलकाताका हिन्दी विभाग प्रमुख डा सत्यप्रकाश तिवारीले नेपाली कवि युद्धप्रसाद मिश्र र भारतका समकालीन कवि नागार्जुनबारे चर्चा गरे । प्राध्यापक सुरेन्द्र केसीले नेपाल र भारतबीचको सामाजिक, सांस्कृतिक, साहित्यिक बनावटबारे चर्चा गरे । उपनिवेशवादले भारतलाई र सामन्तवादले नेपाललाई जोड्ने काम गर्यो, उनले भने । भारतको स्वतन्त्रता संग्राममा नेपाली गोर्खाबारे असमका प्राध्यापक डा पुरुषोत्तम भण्डारीले धारणा राखे । सन् १८९१ देखि करिब एक हजार गोर्खा सैनिकले ज्यान गुमाएको बताउँदै उनले भारतले नेपाली गोर्खाको योगदानको उच्च कदर नगरेको सुनाए । डा रेनुका सोलुले नेपाली साहित्य र नारीवाद, आशा उपाध्यायले बुद्धिजीवी र सावित्री कक्षपतिले कोलकाताका नेपालीबारे चर्चा गरेका थिए । कार्यक्रममा नेपाली, हिन्दी, बंगाली, उर्दु र अंग्रेजी भाषामा नेपाल र भारतका दर्जनभन्दा बढी कविले रचना सुनाए । जरिना जरिन, अमिताभ चक्रवर्ती, अमित मुखर्जी, सञ्जीव गुरुङ, विकाश कार्की, रमा शर्मा, धनराज थापा, गोपाल भित्रीकोटी, निमा निष्कर्ष र आशा उपाध्याय बराल (कोलकाता), दीपा राई र रवि रोदन (सिक्किम), शमशेर अली, सुकराज दियाली, विमर्श गुरुङ (दार्जिलिङ), नीरु पराजुली (असम), भवानी अधिकारी (मणिपुर) र विलोम शर्मा (पञ्जाब), अशेष मल्ल, रामप्रसाद ज्ञवाली, शैलेन्दु प्रकाश नेपाल, दिव्य गिरी (नेपाल) ले रचना सुनाए ।"
मिटरब्याजी र सुदखोरलाई दलहरूकै संरक्षण,"(काठमाडौं)  चर्को ब्याजमा रकम लगानी गरेर सोझासिधा सर्वसाधारणलाई उठीबास बनाउने सुदखोरसाहुकार र मिटरब्याजीलाई निर्वाचनमा उम्मेदवार नबनाउन सरकारी कार्यदलले सिफारिस गरेको छ । कार्यदलले सुदखोर र मिटरब्याजीबाट राजनीतिक दलले कुनै पनि आर्थिक सहयोग नलिने, दलका कुनै पनि संयन्त्र र तहमा जिम्मेवारी नदिने व्यवस्था मिलाउन सरकारलाई सुझाव दिएको छ ।सुदखोर र मिटरब्याजीहरूले आफ्ना अपराध लुकाउन राजनीतिक दलहरूबाट संरक्षण लिने गरेको र कतिपय जिल्लामा मिटरब्याजी नै जनप्रतिनिधिका रूपमा निर्वाचित भएर आएको पनि प्रतिवेदनमा औंल्याइएको छ । यस्ता सुदखोरलाई संरक्षण दिएबापत दलहरूले आर्थिक सहयोग लिने गरेको प्रतिवेदनमा उल्लेख छ ।पश्चिम नवलपरासीका मिटरब्याजपीडितहरू न्यायको माग गर्दै काठमाडौं आएर आन्दोलनमा उत्रिएपछि साउन २७ मा गृहमन्त्री बालकृष्ण खाँणले सहसचिव भीष्म भुसालको संयोजकत्वमा मिटरब्याजी अपराध नियन्त्रणका उपाय सिफारिस गर्न कार्यदल गठन गरेका थिए । प्रहरीको केन्द्रीय अनुसन्धान ब्युरो (सीआईबी) का एसएसपी दिनेश आचार्य, गृह मन्त्रालयका उपसचिव श्रीकृष्ण पौडेल, काठमाडौं उपत्यका अपराध अनुसन्धान कार्यालयका एसपी कृष्णप्रसाद कोइराला, राष्ट्रिय अनुसन्धान विभागका उपअनुसन्धान निर्देशक मुकुन्द मरहट्ठा सदस्य र सीआईबीका डीएसपी रोशन खड्का सदस्यसचिव रहेको कार्यदल गठन गरेपछि केही आरोपित काठमाडौंलगायत जिल्लाबाट पक्राउ परेका थिए । कार्यदलले एक महिना लामो अध्ययन तथा स्थलगत निरीक्षणपछि ६५ पृष्ठको प्रतिवेदन सोमबार गृहमन्त्री खाँणलाई बुझाउँदै मिटरब्याजसँग जोडिएको अपराध रोकथाम तथा नियन्त्रण गर्न र त्यस्ता अपराध आगामी दिनमा दोहोरिन नदिने व्यवस्था मिलाउन ३२ बुँदामा सिफारिस गरेको छ । गाउँका साहुमहाजन बाट सर्वसाधारणले गर्जो टार्न पैसा सापटी लिए र दिएको विवरण वडा कार्यालयमा अनिवार्य अभिलेख राख्ने व्यवस्था मिलाउन पनि सुझाव दिइएको छ । यो व्यवस्था अनिवार्य रूपमा लागू गर्न सके सुदखोरले दिएको ऋण र कानुनअनुसारको ब्याजभन्दा बढी रकम दाबी गर्न नमिल्ने व्यवस्था कडाइका साथ लागू हुने कार्यदलको निष्कर्ष छ ।गृह मन्त्रालयका अनुसार कार्यदल गठनपछि देशभरबाट जिल्ला प्रशासन कार्यालयमार्फत २ हजार २ सय ८९ वटा उजुरी परेको थियो । त्यसलाई समेत समेटेर तयार पारिएको प्रतिवेदनको सुझाव खण्डमा सुदखोर र मिटरब्याजीबाट दलहरूले चन्दा सहयोग नलिने र उनीहरूलाई चुनावमा उम्मेदवार पनि नबनाउने प्रतिबद्धता सबैबाट गरिनुपर्ने उल्लेख छ । कार्यदलका संयोजक भुसालका अनुसार प्रतिवेदनमा बैंक वित्तीय संस्थामार्फत सुदखोरी र मिटरब्याजीलाई निरुत्साहित गर्न सर्वसाधारणलाई कर्जा प्रवाह र धितोमा सहज व्यवस्था गर्नुपर्ने, ब्याज तिर्ने प्रावधान खुकुलो बनाउनुपर्नेलगायत ११ वटा सुझाव दिइएको छ । यस्ता अपराध नियन्त्रण गर्न सरकारले मुलुकी अपराध संहितालगायत विभिन्न १० कानुन संशोधन गर्नुपर्ने, सरकारको वार्षिक नीति तथा कार्यक्रममै लक्षित वर्गलाई लाभ पुग्ने गरी कार्यक्रम ल्याउनुपर्ने, जिल्ला प्रशासन कार्यालयमार्फत र स्थानीय सरकार (पालिका) मार्फत गर्नुपर्ने ५ वटा सुझाव प्रतिवेदनमा समेटिएको संयोजक भुसालले बताए ।प्रतिवेदनमा २६ पृष्ठसम्म समस्याको पहिचान, कारण र समाधानका उपाय समेटिएको छ भने बाँकी ३९ पृष्ठमा सुदखोरमिटरब्याजमा रकम लगाउनेका विवरण, पीडितका उजुरी र पीडितसँग भएका लेनदेनका कागज समेटिएको गृह मन्त्रालय स्रोत बताउँछ । सुदखोरी र मिटरब्याजबाट सिर्जित अपराध रोकथाम तथा नियन्त्रण गर्न जिल्ला प्रशासन र प्रहरीबाट प्रयास भएका छन्, कतिपय सुदखोरहरू कार्यदल गठनपछि समस्या समाधानमा आफैं अग्रसर भएको पनि देखियो, भुसालले कान्तिपुरसँग भने, यो समस्या र अपराध निराकरणमा दलहरूको प्रतिबद्धता हुने हो भने समस्या छिटो निराकरण हुने देखिन्छ, त्यसलाई हामीले सुझाव खण्डमै समेटेका छौं ।कार्यदलमा सम्मिलित टोलीले बढी पीडित भएका ७ वटा जिल्लामा स्थलगत अध्ययन गरेको थियो । संयोजक भुसालले प्रतिवेदन मन्त्रालयलाई बुझाइसकेको र थप विवरण उतैबाट लिन आग्रह गरे । कार्यदल गठन हुनुअघि नवलपरासी पश्चिमको प्रतापपुर र सुस्ता गाउँपालिकाबाट काठमाडौंको माइतीघरमा धर्ना दिएका पीडितले मिटरब्याज तथा ठगीविरुद्ध किसान मजदुर संघर्ष समिति गठन गरेका थिए । संघर्ष समितिसँग काठमाडौं प्रशासनले वार्ता गरेको थियो । त्यही क्रममा गृहले पीडितलाई भदौ ५ सम्म उजुरी दिन आह्वान गरेकामा तोकिएको समयभित्र १ हजार ९ सय ३७ उजुरी परको थियो । तर, यस्ता उजुरी अरू बेला पनि नियमित रूपमा दिन मिल्ने व्यवस्था मिलाउन गृहले प्रशासन कार्यालयलाई निर्देशन दिएपछि त्यसपछि पनि थप उजुरी परेकोमा प्रतिवेदन बुझाउनुअघि सुदखोरविरुद्धको उजुरी संख्या २ हजार २ सय ८९ पुगेको छ ।प्रशासनमा परेका उजुरीमध्ये ५९ वटा समाधान भइसकेको र ७ वटा छानबिन गरी सम्बन्धित अदालतमा मुद्दा दायर गरिएको तथा अरू ७ वटामा प्रहरीले अनुसन्धान गरिरहेको गृह मन्त्रालयले जनाएको छ । कार्यदलले भदौ ८ देखि १२ सम्म लुम्बिनी प्रदेशको नवलपरासी, मधेस प्रदेशका सर्लाही, महोत्तरी, धनुषा, सप्तरी र सिरहा तथा प्रदेश १ का मोरङ गरी ७ जिल्लामा पुगी पीडित, स्थानीय जनप्रतिनिधि, बैंकवित्तीय संस्था तथा सहकारीका प्रतिनिधि, सञ्चारकर्मी र स्थानीय प्रशासनसँग छलफल गरी राय सुझाव मागेको थियो । कार्यदल संयोजक भुसालका अनुसार एउटै व्यक्तिविरुद्ध चारभन्दा बढी उजुरी परेका आरोपितको संख्या ३३ छ । त्यस्तै एकै व्यक्तिले २३ जनाविरुद्ध मिटरब्याजीको उजुरी दर्ता गरेका छन् । तर, उक्त उजुरीलाई कार्यदलले शंकास्पद रूपमा राखेर उनीमाथि नै अनुसन्धान गर्नुपर्ने सुझाव दिएको छ ।"
केसीले सुरु गरे २० औं सत्याग्रह,"धनगढी (कास) चिकित्सा क्षेत्र सुधारका मागमा सरकारले धोका दिएको भन्दै डा गोविन्द केसीले धनगढीको कृष्ण मन्दिरस्थित धर्मशालामा सोमबार साँझदेखि २० औं सत्याग्रह सुरु गरेका छन् ।प्रधानमन्त्री देउवाले पटकपटक आश्वासन मात्र दिए, मागप्रति ध्यान नदिएकाले उनकै गृह प्रदेशमा सत्याग्रह सुरु गरेको छु, अनशन सुरु गर्नुअघि सोमबार पत्रकार सम्मेलन गर्दै केसीले भने, सरकार र शीर्ष नेताहरू सबै माफियाको जालोमा भएकाले मागप्रति बेवास्ता गर्दै आइरहेका छन् । सबै पूर्वाधार तयार भइसकेको गेटा मेडिकल कलेज सञ्चालनप्रति उदासीन हुनु नै प्रधानमन्त्री देउवाले चासो नदिएको गतिलो उदाहरण भएको उनको भनाइ छ ।सत्याग्रह सुरु गर्नुअघि डा केसीले सार्वजनिक गरेको विज्ञप्तिमा सबै स्वास्थ्य संस्थामा सरकारले तोकेका निःशुल्क औषधिको सुनिश्चितता हुनुपर्ने, प्रयोगशाला परीक्षण र उपचार निःशुल्क हुनुपर्ने, अस्पतालमा बेड संख्याकै आधारमा दरबन्दी तोकिनुपर्ने, जनसंख्याअनुसार सबै स्वास्थ्य संस्थाको स्तरोन्नति र गुणस्तर वृद्धि गरिनुपर्ने उल्लेख गरेका छन् ।"
व्यवसायीको विरोध,"काठमाडौं (कास) युरो३बीएस३ स्तरको पेट्रोलियम पदार्थ प्रयोग हुने सवारीसाधनलाई आयात गर्न दिने हालको व्यवस्था परिमार्जन गर्दै युरो६बीएस६ लागू गर्ने गरी वन मन्त्रालयले प्रदूषण मापदण्ड परिमार्जन गर्न लागेकोमा अटोमोबाइल व्यवसायीहरूले विरोध जनाएका छन् ।तत्काल युरो६ मापदण्ड लागू गर्दा मुलकमै आर्थिक व्ययभार थपिने र जनताको भान्सासम्म मूल्यवृद्धिको असर पर्ने भन्दै नाडा अटोमोबाइल एसोसिएसनले हाललाई युरो४बीएस४ मापदण्डको पेट्रोलियम प्रयोग गर्न सकिने सुझाव दिएको छ । युरो६ का लागि जनशक्ति र आवश्यक पूर्वाधार तयार भइनसकेको पनि एसोसिएसनले सोमबार विज्ञप्तिमार्फत जनाएको हो ।युरो३ बाट एकै पटक युरो६ मा जाँदा ठूलो संख्यामा रोजगारी गुम्न जान्छ, अन्य राष्ट्रहरूले समेत अपनाएको तरिकाअनुरूप ११ चरण अपग्रेड गरी युरो४बीएस४ र त्यसपछि आवश्यक दक्ष जनशक्ति, उपकरण र पूर्वाधारको व्यवस्थापछि युरो६बीएस६ मापदण्ड लागू गर्नु उपयुक्त हुन्छ, विज्ञप्तिमा भनिएको छ । एकैपटक युरो६ मा जाँदा सार्वजनिक तथा ढुवानीका सवारी साधनको मूल्यमा ३५ देखि ४५ प्रतिशतसम्म वृद्धि हुने, यसबाट ढुवानी खर्च बढ्न गई खाद्यान्नलगायत सबै उपभोग्य वस्तुहरूको मूल्य बढ्ने एसोसिएसनको दाबी छ ।"
"एक स्थान उक्लियो, अंक घट्यो","नेपालमा व्याप्त विभिन्नखाले असमानताका कारण मानव विकासमा उल्लेखनीय क्षति व्यहोरिरहेको देखिन्छ । लैंगिक, जातिगत, भौगोलिक र अन्य क्षेत्रमा विद्यमान असमानताका कारण नेपाललाई मानव विकासमा २५ प्रतिशतभन्दा बढी क्षति पुग्न गएको छ, यूएनडीपीले सोमबार जारी गरेको विज्ञप्तिमा भनिएको छ, सन् २०२१ मा पुरुषहरूको ०६२१ को तुलनामा महिलाहरूको मानव विकास सूचकांक ०५८४ छ । जसका कारण लैंगिक विकास सूचकांकको मान ०९४२ हुन पुगेको छ । लैंगिक असमानता सूचकांकले प्रजनन स्वास्थ्य, सशक्तीकरण र श्रम बजार गरी ३ वटा प्रमुख आयामहरूमा विद्यमान लैंगिक असमानताहरूको मापन गर्छ ।अनिश्चित समय, अस्थिर जीवन ः परिवर्तित विश्वमा हाम्रो भविष्य शीर्षक दिइएको मानव विकास सूचकांक प्रतिवेदनले कोरोना महामारी र रुसयुक्रेन तनावका कारण विश्वका हरेक १० मध्ये ९ मुलुक मानव विकासमा पछि पर्न गएको उल्लेख गरेको छ । अर्थात्, ९० प्रतिशत मुलुकको मानव विकास सूचकांक घटेको छ । हामी चिन्ताको संसारमा बाँचिरहेका छौं । कोरोना महामारीले विश्वका हरेक मुलुकको मानव विकासमा असर गरेको छ, प्रतिवेदनमा भनिएको छ, रुसयुक्रेन तनावले थप मानवीय पीडा सिर्जना गरेको छ । उच्च तापक्रम, बाढीपहिरोलगायत प्राकृतिक प्रकोपले विश्वभरका प्राणीलाई समस्या सिर्जना गरेको छ । एकपछि अर्को संकटको सामना गर्नुपर्दा मानव विकासको अवस्था सन् २०१६ को जस्तो अवस्थामा पुगेको पनि प्रतिवेदनमा उल्लेख छ । यसबाट ल्याटिन अमेरिकी, क्यारेबियन, अफ्रिकी र दक्षिण एसियाली मुलुकहरू बढी प्रभावित भएका छन् । संयुक्त राष्ट्रसंघले मुलुकहरूलाई ४ वर्गमा राखेर विभाजन गरेको छ । ०५५० सम्म अंक ल्याउनेलाई न्यून मानव विकास सूचकांक भएको मुलुक मानिएको छ । ०५५० देखि ०६९९ लाई मध्यम, ०७०० देखि ०७९९ सम्मलाई उच्च र ०८०० भन्दा धेरै अंक हासिल गरेका मुलुकहरूलाई अति उच्च मानव विकास सूचकांक भएका मुलुकको सूचीमा राखिएको छ । मानव विकास सूचकांकमा स्विट्जरल्यान्ड ०९६२ अंकसहित पहिलो स्थानमा छ । स्विट्जरल्यान्ड गतवर्ष पनि पहिलो स्थानमा थियो । त्यस्तै, सन् २०२० मा पहिलो स्थानमा रहेको नर्वे ०९६१ अंकसहित दोस्रो र आइसल्यान्ड ०९५९ अंकसहित तेस्रो स्थानमा छ । हङकङ, अस्ट्रेलिया, डेनमार्क र स्विडेन क्रमशः चौथो, पाँचौं, छैटौं र सातौं नम्बरमा छन् । आयरल्यान्ड आठौं, जर्मनी नवौं र नेदरल्यान्ड्स दसौं नम्बरमा छन् ।राष्ट्रसंघले १९१ मुलुकको विवरण सार्वजनिक गरेकोमा दक्षिणी सुडान सबैभन्दा पुछारमा छ । दक्षिण एसियाली मुलुकहरूमा श्रीलंका ७३ औं, माल्दिभ्स ९० औं र भुटान १२७ औं स्थानमा छन् । त्यस्तै, बंगलादेश १२९ औं, भारत १३२ औं, पाकिस्तान १६२ औं र अफगानिस्तान १८० औं स्थानमा छन् ।"
नेक्स्टजेन फोर्ड रेन्जर नेपाली बजारमा,"काठमाडौं (कास) नेपालका लागि फोर्ड गाडीको आधिकारिक बिक्रेता जीओ अटोमोबाइल्स प्रालिले नेक्स्टजेन फोर्ड रेन्जर गाडी भित्राएको छ । २ लिटर क्षमताको सिंगल र बाईटर्बो डिजेल इन्जिन गरी दुई वटा मोडल बजारमा उपलब्ध छन् । कम्पनीका अनुसार गाडीमा उपलब्ध हुने ६स्पिड र १०स्पिड अटोमेटिक ट्रान्समिसनले सडकको अवस्था हेरी सही समयमा सही गेयर लगाई गाडीको गति सन्तुलनमा राख्न मद्दत पुग्छ । धेरै वजन बोक्न सक्ने र अफरोडमा समेत सहजै यात्रा गर्न सक्ने गाडीका थप विशेषता छन् । अटो ट्रान्समिसन गियर सिफ्ट, इलेक्ट्रिक पाकिङ ब्रेक, सेलेक्टेबल ड्राइभ मोड, न्यु सिंक डिस्प्ले र बटन लेआउट, वाटर वेन्डिग, अन्डरबडी प्रोटेक्सनलगायत विशेषता रहेकाले गाडी चलाउन बढी सुरक्षित रहेको कम्पनीको दाबी छ । एक्सएल मोडलको मूल्य १ करोड ५ लाख ९० हजार, एक्सएमटी मोडलको एक करोड १९ लाख ९० हजार र वाइल्ड ट्र्याक मोडलको मूल्य १ करोड ४५ लाख ९० हजार तोकिएको छ ।"
विद्युतीय सवारी मेलामा ५१ स्टल,"काठमाडौं (कास) पहिलो पटक हुन गइरहेको विद्युतीय सवारी मेलामा ५१ वटा स्टल रहने भएका छन् । असोज ६९ सम्म भृकुटीमण्डपमा हुन गइरहेको नाडा ईभी एक्स्पो मा नेपालमा उपलब्ध सबै विद्युतीय सवारीसाधन र तिनका पार्टपूर्जाबारे जानकारी लिन पाइनेछ । नाडा अटोमोबाइल एसोसिएसनले सोमबार पत्रकार सम्मेलन गरी मेलाबारे जानकारी गराएको हो । नाडाका अनुसार मेलामा ७ ब्रान्डका चारपांग्रे, १६ ब्रान्डका दुईपांग्रे, एउटा तीनपांग्रे र ३ ब्रान्डका टायर कम्पनीहरूको सहभागिता रहनेछ । बैंक तथा वित्तीय संस्थाका स्टल पनि मेलामा रहनेछन् । मेलामा विद्युतीय सवारीसाधन किन्दा पाइने कर्जा सुविधा, किस्ता, ब्याजदरलगायतबारे वित्तीय संस्थाहरूले जानकारी गराउनेछन् । मेला सहभागी हुन सोमबारदेखि प्रिटिकट बुकिङ खुला गरिएको छ । प्रवेश शुल्क विद्यार्थीका लागि १५० र अन्यका लागि २०० रुपैयाँ तोकिएको छ ।"
रेनो गाडी किन्दा एक वर्ष पेट्रोल निःशुल्क,"काठमाडौं (कास) रेनो गाडीको नेपालका लागि आधिकारिक वितरक एड्भान्स्ड अटोमोबाइल्सले चाडपर्व लक्षित रेनो उत्सव अफर सार्वजनिक गरेको छ । अफरअन्तर्गतरेनोको कुनै पनि मोडेलका गाडी खरिदमा उपभोक्ताले एक वर्षको लागि निःशुल्क पेट्रोल र सडक करको सुविधा पाउनेछन् । त्यस्तै, २ वर्षका लागि निःशुल्क सर्भिसिङको साथै एक्स्चेन्ज बोनस, लोयल्टी बोनसलगायत आकर्षक अफरहरू पनि राखिएको कम्पनीले जनाएको छ । ग्राहकले स्योर सट इजी फाइनान्स तथा स्पट भ्यालुएसन र एक्स्चेन्जको पनि लाभ उठाउन सक्नेछन् । रेनोका काइगर, ट्राइबर, क्विडलगायत भेरियन्टका गाडीहरू नेपाली बजारमा उपलब्ध छन् ।"
जावाको दसैंतिहार अफर,"काठमाडौं (कास) प्रसिद्ध मोटरसाइकल ब्रान्ड जावाले दसैंतिहारको अवसरमा अफर ल्याएको छ । ९ प्रतिशत ब्याजदरमै फाइनान्सको सुविधा दिन लागिएको जावा नेपालले जनाएको छ । फाइनान्सिङ पार्टनर अग्नि हायर पर्चेज लिमिटेडसँगको सहकार्यमा यो सुविधा ल्याइएको हो, कम्पनीले भनेको छ, सहज प्रक्रिया र न्यूनतम ब्याजदरमा ग्राहकले जावा मोटरसाइकल खरिद गर्न सक्नेछन् । हरेक जावा मोटरसाइकलको खरिदमा निःशुल्क प्रोफेसनल राइडिङ ज्याकेट र हेल्मेट पनि प्रदान गरिने कम्पनीले जनाएको छ । नेपालमा जावा मोटरसाइकलको बिक्री अग्नि मोटोइन्क प्रालिले गर्दै आएको छ । यसका मुलुकभर १६ वटा डिलर सञ्चालनमा छन् ।"
ब्रिटिस कलेजका ४१५ विद्यार्थी दीक्षित,"काठमाडौं (कास) द ब्रिटिस कलेजका ४१५ विद्यार्थी दीक्षित भएका छन् । यस वर्ष विद्यार्थी संख्या धेरै भएपछि दीक्षान्त समारोह दुई चरणमा आयोजना गरिएको थियो । पहिलो चरणअन्तर्गत सोमबार बिहान अर्थशास्त्र र दिउँसो सूचना प्रविधिका विद्यार्थी दीक्षित भएका थिए । ब्रिटिस काउन्सिलकी बिजनेस म्यानेजर क्रिस्टिना कंसकार, इन्टरनेसनल पार्टनसिपका प्रमुख प्याट्रिसिया भोयडोन, नेपालका लागि यूडब्लूईका कन्ट्री म्यानेजर सुजन घिमिरे, एकेडेमिक्सका भाइस चान्सलर फिल कार्डियू, दक्षिण एसियाका लागि एलबीयू क्षेत्रीय प्रमुख जयश्री रघुरामलगायतले विदार्थीलाई प्रमाणपत्र प्रदान गरेका थिए । समारोहमा सूचना प्रविधिकी विद्यार्थी रक्षा लामा मोक्तान र बीबीए उत्तीर्ण आयुष श्रेष्ठलाई स्टुडेन्ट एक्सिलेन्स अवार्डले सम्मान गरिएको छ ।"
टिनएजमै च्याम्पियन,"न्युयोर्क (एएफपी) स्पेनिस टिनएजर खेलाडी कार्लोस अल्कारेजले आइतबार यूएस ओपनमा सफलता हात पार्दै पहिलो ग्रान्ड स्लाम जितेका छन् । यसका साथै उनी विश्व नम्बर एक टेनिस खेलाडी बन्ने युवा बनेका छन् । १९ वर्षे उनले फाइनलमा नर्वेका कास्पर रुडलाई ६४, २६, ७६ (७१), ६३ ले पराजित गरे । अल्कारेज टेनिसको शीर्ष वरीयतामा पुग्ने पहिलो टिनएज खेलाडी हुन् । आफ्ना आदर्श राफेल नडालले सन् २००५ मा फ्रेन्च ओपन जितेयता अल्कारेज सबैभन्दा कम उमेरमा ग्रान्ड स्लाम जित्ने खेलाडी हुन् । त्यस्तै सन् १९९० मा पिट साम्प्रासले जितेयता अल्कारेज यूएस ओपन जित्ने सबैभन्दा कान्छा खेलाडी बनेका छन् । अहिलेको स्थितिमा म यो माहोलको मज्जा लिइरहेको छु, किनभने मेरो हातमा ट्रफी छ, तर म अरू उपाधिको पनि भोको छु, अल्कारेजले भने, म शीर्षस्थानमा धेरैधेरै साता र आशा गरौं धेरै वर्ष नै बस्न चाहन्छु । यो सातापछि म अझ धेरै मिहिनेत गर्नेछु ।उनले सर्भिस र भलीबाटै २१ मध्ये १५ अंक ल्याएका थिए । उनले एउटै ग्रान्ड स्लाममा सबैभन्दा बढी समय बिताउने कीर्तिमान पनि बनाए । केभिन एन्डरसन सन् २०१८ को विम्बल्डनमा उपविजेता बन्दा उनले २३ घण्टा २१ मिनेट कोर्टमा बिताएका थिए । फाइनल पुग्नेक्रममा लगातार तीन पटक ५ सेट खेलेका अल्कारेजले २३ घण्टा ४० मिनेट कोर्टमा बिताए । मियामी, म्याड्रिड, रियो, बार्सिलोनामा सफलता हात पार्दै उनले यूएस ओपन जितेका हुन् । म्याड्रिडमा उनले नडाल र नोभाक जोकोभिजलाई पराजित गर्दै टेनिसमा आफ्नो यात्रा सुरु भएको संकेत दिएका थिए ।महिलातर्फ अघिल्लो दिन पोल्यान्डकी इगा स्वाटेक च्याम्पियन भएकी थिइन् । २१ वर्षीया उनले ट्युनिसियाकी ओन्स जाबेरलाई हराएर तेस्रो ग्रान्ड स्लामका रूपमा यूएस ओपन जितेकी थिइन् । उनले जुनमा फ्रेन्च ओपन जितेकी थिइन् ।"
वैकुण्ठ मानन्धरको नाममा दौड,"काठमाडौं (कास) शान्ति निकुञ्ज पूर्वविद्यार्थी संघ र वैकुण्ठ मानन्धर खेलकुद नेपालको संयुक्त आयोजनामा प्रथम वैकुण्ठ मानन्धर अन्तरमावि ५ किमि दौड शनिबार हुने भएको छ । दौडमा करिब ३ सय खेलाडीको सहभागिता रहने आयोजक संघका महासचिव नरेशकुमार मल्लले सोमबार पत्रकार सम्मेलनमा बताए । विभिन्न ७५ विद्यालयबाट २ खेलाडीले नाम दर्ता गराइसकेको आयोजकको भनाइ छ ।छात्रछात्रा दुवैमा शीर्ष तीन स्थान हात पार्नेले क्रमशः १० हजार, ७ हजार र ५ हजार रुपैयाँ पुरस्कार पाउनेछन् । संघका अध्यक्ष विवेन्द्रभक्त प्रधानाङले कीर्तिमानी धावक उत्पादन गर्ने उद्देश्यले पहिलोपल्ट दौडको सुरुआत गरिएको बताए । दौड दशरथ रंगशालाबाट सुरु हुनेछ ।"
गौतमलाई एनएसजेएफ अग्रज सम्मान,काठमाडौं (कास) नेपाल खेलकुद पत्रकार मञ्च (एनएसजेएफ) ले आफ्नो २७ औं स्थापना दिवसको अवसरमा अग्रज र अनुज पत्रकारलाई सम्मान र पुरस्कृत गरेको छ ।हरेक वर्ष भदौ २७ मा स्थापना दिवस मनाउँदै आएको मञ्चले एनएसजेएफ खेलकुद पत्रकारिता सम्मानबाट पूर्व खेलपत्रकार जयदेव गौतमलाई सम्मानित गरेको हो भने यस वर्षको सुमन भोम्जन स्मृति युवा खेल पत्रकारिता पुरस्कार गीता राईलाई प्रदान गरेको छ । पूर्वकान्तिपुरकर्मी गौतमलाई सम्मानस्वरूप २५ हजार रुपैयाँसहित दोसल्ला ओढाएर सम्मान गरिएको थियो । खेलाडी डटकममा कार्यरत राईले ल्यापटप पुरस्कार पाइन् ।सातदोबाटोस्थित अन्तर्राष्ट्रिय खेलकुद परिसरमा आयोजित कार्यक्रममा राष्ट्रिय खेलकुद परिषद् (राखेप) का सदस्य सचिव टंकलाल घिसिङ र नेपाल ओलम्पिक कमिटीका महासचिव निलेन्द्रराज श्रेष्ठले गौतम र राईलाई सम्मान प्रदान गरेका थिए ।सदस्यसचिव घिसिङले नेपाली खेलकुद पत्रकारितामा एनएसजेएफ संवाहकका रूपमा रहेको चर्चा गर्दै अग्रजलाई सम्मान र अनुजलाई पुरस्कृत गर्ने कार्यको प्रशंसा गरेका थिए । सम्मानित पत्रकार गौतमले ५० को दशकमा आफूले खेलकुद पत्रकारितामा भोग्नुपरेका कठिनाइ र अनुभव सुनाएका थिए ।
रुप स्मृति पावर लिफ्टिङ,काठमाडौं (कास) नेपाल पावर लिफ्टिङ संघको आयोजनामा दोस्रो रुप कार्की स्मृति राष्ट्रव्यापी पावर लिफ्टिङ प्रतियोगिता हुने भएको छ ।भदौ ३१ देखि असोज १ सम्म प्रतियोगितामा पुरुषतर्फ १० र महिलामा ४ तौल समूहमा प्रतिस्पर्धा हुने सोमबार आयोजक संघका अध्यक्ष सुन्दर भुसालले जानकारी गराए । पुरुष जुनियर २१ वर्षमुनि र सिनियर ४५ वर्षमाथि उमेर समूहमा प्रतिस्पर्धा हुनेछ । पुरुषमहिलामा ओभरअल विजेताले ११ लाख पुरस्कार पाउनेछन् ।
काठमाडौं रेस हुने,"काठमाडौं (कास) असोज ३ गते संविधान दिवसको दिन ५ किमिको काठमाडौं रेस हुने भएको छ । अखिल (क्रान्तिकारी) ले आयोजना गर्ने रेस त्रिपुरेश्वरबाट सुरु हुने भई सोही स्थानमा आएर टुंगिने छ । प्रतियोगिताको पुरुष र महिला दुवैतर्फ पहिलो, दोस्रो र तेस्रो हुने खेलाडीलाई क्रमशः २५ हजार, २० हजार र १५ हजार पुरस्कार प्रदान गरिने आयोजकले जनाएको छ । स्पर्धालाई एथलेटिक्स संघले प्राविधिक सहयोग उपलब्ध गराउनेछ ।"

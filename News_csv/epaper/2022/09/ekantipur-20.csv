शीर्षक,विवरण
नागरिकता विधेयकमा राष्ट्रपतिको भूमिकाप्रति सरकार सशंकित,"राष्ट्रपतिले विधेयक प्रमाणीकरण नगर्नु भनेको संसद्को उपहास र मानमर्दन गर्नु हो, उनले कान्तिपुरसित भने, अब यो मुद्दा जनतामाझ जान्छ । जनताले फैसला गर्छन् । राष्ट्रपतिले विधेयक प्रमाणीकरण नगरे सरकार आफैं अदालतमा पनि जान सक्ने र सडकमा संघर्ष पनि चर्कन सक्ने यादवले बताए । कांग्रेस नेता मीन विश्वकर्माले पनि राष्ट्रपतिले विधेयक प्रमाणीकरण नगरे सरकार नै अदालत जान सक्ने बताए । नागरिकता विधेयकमा राष्ट्रपतिलाई इफ र बट भन्ने कुनै ठाउँ छैन । बाध्यताले पारित गर्नुपर्छ । गर्नुभएन भने सरकार अदालत जान सक्छ, उनले भने, पहिला संविधान नमानेकै कारण अदालतले परमादेशबाट यति घण्टाभित्र प्रधानमन्त्री नियुक्ति गर्नु भनेको थियो । अहिले विधेयकको हकमा पनि त्यस्तै अवस्था आउन सक्छ । विश्वकर्माले विधेयक प्रमाणीकरण नभएको अवस्थामा राष्ट्रपति भण्डारीविरुद्ध तत्काल महाभियोग दर्ता गर्न असम्भव भए पनि निर्वाचनपछिको संसद् त्यतातिर पनि जान सक्ने बताए । प्रधानमन्त्रीका निजी कानुनविज्ञसमेत रहेका अधिवक्ता केशवकुमार जोशीले भने एमालेले भित्रभित्रै कुनै बहाना झिकेर निर्वाचन सार्न खोजिरहेको उल्लेख गर्दै राष्ट्रपतिले नागरिकता विधेयक प्रमाणीकरण नगरे शंका उब्जने बताए । एमालेले संवैधानिक रूपमा महाभियोगको प्रस्ताव फेल भइसक्यो भनेर निलम्बनमा परेका प्रधानन्यायाधीश चोलेन्द्रशमशेर राणालाई संरक्षण गरेको अर्कातर्फ राष्ट्रपतिबाट नागरिकता विधेयक जारी गर्नुपर्ने संवैधानिक बाध्यतासमेत उल्लंघन गर्ने कुरा आइरहेका छन् । यी दुई घटनाले मुलुकलाई संवैधानिक रिक्ततातिर धकेल्ने र निर्वाचनको वातावरण बिथोल्ने हो कि भन्ने आशंका उव्जेको छ, उनले भने, होइन भने राष्ट्रपतिले संवैधानिक बाध्यतालाई पालना गर्नुको विकल्प छैन । कांग्रेस नेता विश्वकर्माले पनि राष्ट्रपति कुनैकुनै समूह र शक्तिको आडमा नागरिकता विधेयक प्रमाणीकरण गर्न नखोजेको बताए । राष्ट्रपति नबुझ्ने हुनुहुन्न । एउटा पार्टीको अध्यक्षले भनेको गलत हर्कत मानेर बस्नु हुन्छ जस्तो पनि लाग्दैन । तर, कतै न कतै राजनीतिक स्थिरतालाई खलबल्याउने दुश्चक्र चलेको छ । त्यसमा राष्ट्रपति पर्न लागेको जस्तो देखिन्छ, उनले भने, निर्वाचन सार्ने र बिथोल्ने यिनै घटनाबाट जोडिएर आइरहेका छन् । शीतलनिवासले भने नागरिकता विधेयकतिर संकेत गर्दै राष्ट्रपतिको भूमिकालाई जोडेर प्रकाशित समाचारप्रति ध्यानाकर्षण भएको जनाएको छ । राष्ट्रपति कार्यालयबाट भएगरेका कामकारबाही नियमित रूपमा विज्ञप्तिमार्फत जानकारी गराउँदै आएको व्यहोरा अवगत नै छ, राष्ट्रपति कार्यालयले सोमबार जारी गरेको विज्ञप्तिमा भनिएको छ, यस कार्यालय र सम्मानीय राष्ट्रपतिज्यूलाई जोडेर विभिन्न किसिमका भ्रामक समाचार प्रकाशन भइरहेको देखिएको हुँदा आधिकारिक व्यक्तिसँग बुझी यथार्थ समाचार प्रकाशन र प्रसारण गरिदिनु हुन अनुरोध छ ।"
समानुपातिकमा प्रधानमन्त्रीपत्नीदेखि पूर्वराजदूतसम्म,"एमालेको बन्दसूचीमा पदाधिकारी कोही छैनन्, आचार्यले भने, सूचीमा यसअघि समानुपातिक सांसद नभएका नेता हुनुहुन्छ ।त्यसैगरी कांग्रेसले सभापति शेरबहादुर देउवाकी पत्नी आरजु राणालाई प्रतिनिधिसभाको समानुपातिकतर्फ उम्मेदवार बनाएको छ । ०७४ को निर्वाचनमा कैलाली५ बाट चुनाव हारेकी आरजुले प्रत्यक्ष चुनावकै लागि तयारी गर्दै आएकी थिइन् । उनको नाम यसअघि लडेकै निर्वाचन क्षेत्र र अन्य ठाउँबाट समेत सिफारिस भएको थियो । प्रधानमन्त्री देउवाको शासकीय काममा हस्तक्षेप गरेर विवादास्पद निर्णय गराउने गरेको भन्दै पार्टीभित्र र बाहिरबाट आलोचना बढिरहेका बेला उनी प्रत्यक्ष चुनावमा जान हच्केकी छन् । राणा लड्ने तयारी गरेको कैलाली५ बाटै कांग्रेस नेता पुष्कर ओझाले उम्मेदवारी दिने तयारी गरिरहेको र उनलाई मनाउन बालुवाटारले नसकेपछि आरजु पछि हटेकी हुन् । विमलेन्द्र निधि, प्रकाशरण महत, गोपालमान श्रेष्ठ, फरमुल्लाह मन्सुरलगायत कांग्रेसका केन्द्रीय नेताहरू पनि समानुपातिक सूचीमा बसेका छन् । यी नेताहरू पूर्वमन्त्रीसमेत हुन् । कांग्रेस महामन्त्री विश्वप्रकाश शर्मा र सहमहामन्त्री जीवन शर्माले अपराह्न आयोगमा प्रारम्भिक सूची बुझाएका थिए । तर, पार्टीभित्रै भागबन्डाको विवाद नमिलेकाले कांग्रेसले वास्तविक सूची मध्यरातिसम्म पनि बुझाउन सकेको छैन । नेता शेखर कोइराला समूहले प्रतिनिधिसभा र प्रदेशसभा दुवैतर्फ ४० प्रतिशतको हाराहारीमा आफ्नो पक्षलाई उम्मेदवार बनाउनुपर्ने अडान लिएपछि विवाद बढेको थियो । उम्मेदवार चयन र प्राथमिकतामा राख्ने विषयमा कांग्रेसभित्र मध्यरातिसम्म सहमति जुटेको थिएन । संघमा समानुपातिकतर्फको १ सय १० र प्रदेशमा २ सय २० जना उम्मेदवार कांग्रेस संसदीय बोर्डको निर्णयअनुसार बुझाएका छौं, कांग्रेस महामन्त्री शर्माले भने । माओवादी केन्द्रले पटकपटक लाभको पद लिएका पूर्वसभामुख एवं उपाध्यक्ष कृष्णबहादुर महरालाई पुनः अवसर दिएको छ । दाङ२ बाट प्रत्यक्षतर्फ सिफारिस भएका महराको नाम सोमबार अन्तिम समयमा समानुपातिकमा राखिएको माओवादी स्रोतले जनाएको छ । महरा आफैंले भने प्रत्यक्षतर्फबाट धेरै ठाउँबाट माग भएकाले आफू राष्ट्रिय व्यक्तित्वका लागि समानुपातिकमा बसेको बताएका छन् । समानुपातिकबाट सांसद चुनिए संसद्मा उनको उपस्थिति छैटौं पटक हुनेछ । उनी अध्यक्ष पुष्पकमल दाहालका विश्वासपात्र हुन् । महरा २०४८ मा रोल्पा२ बाट सांसद निर्वाचित भएका थिए । सशस्त्र युद्धमा सामेल भएका उनी शान्ति प्रक्रियालगत्तै २०६३ मा अन्तरिम व्यवस्थापिका संसद्मा प्रवेश गरेका थिए । ०६४ मा दाङ३ बाट संविधानसभा सदस्य निर्वाचित भए भने ०७० मा रोल्पा१ बाट संविधानसभा सदस्य बने । ०७४ को प्रतिनिधिसभा सदस्य निर्वाचनमा उनी दाङ२ बाट निर्वाचित भएका थिए । संसद् सचिवालयकी महिला कर्मचारीसँगको सम्बन्ध विवादमा मुछिएर राजीनामा दिनुअघि उनी ०७४ फागुन २६ देखि ०७६ असोज १४ सम्म सभामुख थिए । माओवादीको बन्दसूचीमा राष्ट्रिय योजना आयोगका पूर्वउपाध्यक्ष मीनबहादुर श्रेष्ठ, जनजाति आन्दोलनका अगुवा परशुराम तामाङ र बाबुराम भट्टराईले नेतृत्व गरेको नेपाल समाजवादीका पाँच नेता पनि परेका छन् । गंगानारायण श्रेष्ठ, राष्ट्रिय महिला आयोगकी पूर्वअध्यक्ष दुर्गा सोब र प्राध्यापक दुर्गा न्यौपाने भट्टराईको सूचीबाट अटाएका छन् । त्यस्तै माओवादीले पूर्वमन्त्री हकिकुल्ला खाँ, महिला नेतृ रेणु चन्द, दलित आयोगकी पूर्वअध्यक्ष सुशील श्रीपाइली, उद्योगी दिलसुन्दर श्रेष्ठ, साहित्यकार ईश्वरचन्द्र ज्ञवाली, कर्मचारी महासंघका अध्यक्ष मोहनमान स्वाँर, अजम्बर राई काङबाङ, रणेन्द्र बराइलीलगायतलाई समानुपातिक उम्मेदवार बनाएको स्रोतले जनाएको छ । माओवादी उपमहासचिव वर्षमान पुनले भूगोल, युवा र नयाँ अनुहारलाई सन्तुलित ढंगले समानुपातिक उम्मेदवार बनाएको बताए । प्रदेशगत सन्तुलन, युवालाई प्राथमिकता, स्वच्छ छवि, यसअघि समानुपातिक, पहिलो, दोस्रो संविधानसभामा समानुपातिक सांसद नभएका, स्थानीय निर्वाचनमा उम्मेदवार नभएकालाई उम्मेदवार बनाएका छौं, उनले भने, हामीले सन्तुलित ढंगले उम्मेदवार बनाएका छौं । संसद्को चौथो ठूलो दल एकीकृत समाजवादीले पनि समानुपातिकतर्फको बन्दसूची आयोगमा बुझाएको छ । समाजवादीले उपाध्यक्ष प्रमेश हमाल, उपमहासचिव गंगालाल तुलाधर, सचिव नागेन्द्रकुमार चौधरी, स्थायी कमिटी सदस्य सावित्राकुमारी भुसाल, रामचन्द्र यादव, श्रीप्रसाद साह, भविश्वर पराजुली, केन्द्रीय लेखा आयोगका अध्यक्ष भरतकुमार श्रेष्ठ र पोलिटब्युरो सदस्य दिलकुमारी पन्तलगायतलाई प्रतिनिधिसभातर्फको समानुपातिक उम्मेदवार बनाएको छ । हमाल पूर्वराजदूत हुन् । समाजवादीका उपमहासचिव प्रकाश ज्वालाले स्थानीय तहको निर्वाचनमा प्रतिस्पर्धा गरेका, यसअघि दुई पटक सांसद भएका नेताबाहेकलाई समानुपातिक उम्मेदवार बनाएको बताए । सकेसम्म सांसद नभएका व्यक्तिलाई अवसर दिएका छौं, उनले भने, सूचीमा परेका पदाधिकारीहरू एकपटक मात्र सांसद भएकाले अहिले अटाउनुभएको हो ।"
मधेसी महिलालाई नेतृत्वमा पुग्न सकस,"लोकतान्त्रिक समाजवादी पार्टी (लोसपा) को केन्द्रीय कार्यकारिणी सदस्य रहेकी जनकपुरकी रुक्मिणी मण्डल मधेस आन्दोलनअघि गृहिणी थिइन् । आन्दोलनमा सक्रिय भएपछि मधेसमा आमूल परिवर्तन आउँछ भन्ने धारणाले उनी राजनीतिमा आइन् । तमलोपा हुँदै लोसपासम्म आइपुग्दा नेताहरूले आफूमाथि छलकपट गरेको उनी बताउँछिन् । तीन पटकसम्म समानुपातिक टिकट पाउन निवेदन गरेकी उनले यस पटक पनि नाम सिफारिस गर्ने भएकी छन् । नेताहरूले हुन्छ भन्ने तर टिकट दिने बेला नामै काटिदिने गर्दारहेछन्, उनी भन्छिन्, यसपालि पनि त्यस्तै त होला नि । रुक्मिणीका अनुसार महिला सोझा र साधारण सोचले राजनीति गर्छन् । जसको फाइदा पुरुषले उठाउने गरेको उनले बताइन् । २०४७ सालमा मधेसका मुद्दालाई अगाडि सारेर गठन भएको सद्भावना परिषद्पछि नेपाल सद्भावना पार्टीमा परिणत भयो । सद्भावना पार्टीले मधेसका महिलालाई जागरुक गर्यो । ०६२०६३ पछि लागू भएको समानुपातिक निर्वाचन प्रणालीले मधेसी महिलाले राजनीतिमा सक्रिय हुने अवसर पाए । मधेसमा विभिन्न चरणमा भएका आन्दोलन र संघर्षका क्षणमा महिला नेतृत्वले साथ दिए । सोही ताका नेपाल सद्भावना पार्टीबाट राजनीति सुरु गरेकी धनुषाकी चन्दा साह, देवता साहलगायत महिला नेता गुमनाम छन् । ०५२ सालमै राजनीति सुरु गरेकी सुनसरीकी कान्ति मिश्र, बिन्दु श्रीवास्तव, विमला सिंह कुशवाह, धनुषाकी विभा ठाकुर, सीतादेवी राय, नीला साह, झापाकी उषा राजवंशी, मञ्जु भगत, गौरी महतो कोइरीलगायत अहिले कहाँ छन्, खोज्नुपर्ने स्थिति छ ।लेखक रीता साहका अनुसार राजनीतिमा विभिन्न कालखण्ड र चरणमा महिलाको उपस्थिति हुँदै आएको छ । मधेसको राजनीतिमा महिला नेतृत्वको तीव्र उदय आन्दोलनकै उपज हुन् । ०४७ को आन्दोलनदेखि ०६२६३ को मधेस आन्दोलनमा मधेसी महिलाले पार्टीगत राजनीति गर्न सुरु गरे । उनी भन्छिन्, जो बोल्छ या फरक क्षमता प्रदर्शन गर्छ, उसको अस्तित्व स्वीकार गर्न नसक्ने प्रवृत्ति पार्टीभित्र छ । उनले मधेसकी नेता सरिता गिरी र हालै जसपाबाट राजीनामा दिने मनसाय बनाएकी पूर्वमन्त्री रेणु यादवको उदाहरण दिइन् ।संविधानमा परिवर्तन आयो । पार्टीमा रूपान्तरण भयो तर महिला नेताप्रति दलीय नेतृत्वको मनोभाव अझै हेपाहा प्रवृत्तिको रहेको उनको बुझाइ छ । तसर्थ अब मधेसी महिलाले समानुपातिकमा सिट पाएर त्यसैमा सीमित हुने होइन, प्रत्यक्ष निर्वाचन प्रणालीमा अनिवार्य उपस्थिति गराउने नीतिका लागि लड्नु जरुरी रहेको उनी बताउँछिन् ।"
गोली हानी व्यवसायीको हत्या,"(काठमाडौं)  काठमाडौंको गोठाटारस्थित जम्बुडाँडामा गार्मेन्ट व्यवसायीको गोली हानी हत्या भएको छ । तयारी पोसाक र झोला बनाउने फ्याक्ट्रीका सञ्चालक सर्लाहीका लाल मोहम्मद अन्सारीलाई सोमबार साँझ अज्ञात समूहले टाउको, छाती र पेटमा गोली हानी हत्या गरेको हो ।मोटरसाइकलमा आएका दुई जनाले गोली हानेर फरार भएको एक प्रहरी अधिकृतले बताए । गोली लागेर घाइते उनलाई सुरुमा शंखरापुर अस्पताल लगिएको थियो । त्यहाँ उपचार सम्भव नभएपछि महाराजगन्जस्थित त्रिवि शिक्षण अस्पताल लगिएकामा केहीबेरमै चिकित्सकले मृत घोषणा गरेका थिए । बा६च ५१५२ नम्बरको गाडीमा आएका अन्सारीलाई गोठाटारको जम्बुडाँडास्थित उनको फ्याक्ट्री अगाडि गोली प्रहार गरिएको थियो । उक्त गाडी अन्सारीको गार्मेन्टमा सामान अर्डर गर्न आएका रामप्रसाद गौतमको भएको खुलेको छ । गाडीमा सँगै रहेका गौतमका अनुसार ४ राउन्ड गोली प्रहार भएकामा अन्सारीलाई ३ गोली लागेको थियो । गोली प्रहार गरेपछि त्यही पेस्तोलले अन्सारीको टाउकामा हानेर उनीहरू पल्सर बाइकमा भागेको गौतमले बताएका छन् । गोली हान्ने व्यक्तिलाई प्रहरीले पक्राउ गरिसकेको छैन । अन्सारी सर्लाहीको गौडैता नगरपालिका१० मनहरवाका स्थायी बासिन्दा हुन् । केही वर्षअघिदेखि परिवारसँगै काठमाडौंमा बस्दै आएका अन्सारीको विगत भने आपराधिक पृष्ठभूमिको देखिन्छ । ५७ वर्षीय अन्सारी करिब ९ वर्ष जेल बसेर ६ वर्षअघि रिहा भएका थिए । जाली नोट र कर्तव्य ज्यान मुद्दामा जोडिएका उनी २०६४ साउन ९ मा जेलमा ८ वर्ष ७ महिना बसेर छुटेका थिए । लाल मोहम्मद, लाल अन्सारी, लाल थापाजीलगायत उपनामले चिनिएका उनी व्यक्ति हत्या र जाली नोटको कारोबारमा कैद सजाय भुक्तान गरी २०७३ जेठ २५ मा केन्द्रीय कारागारबाट छुटेका थिए । प्रतिनिधिसभा तथा प्रदेशसभा चुनावका लागि सरकारले सुरक्षा व्यवस्था चुस्त बनाएको दाबी गरिरहँदा राजधानीको व्यस्त सडकमै गोली प्रहार गरी हत्या भएको हो । नक्कली भारतीय रुपैयाँको कारोबारमा मुछिएका उनी कुमार श्रीवास्तव भन्ने व्यक्तिसँग सम्पर्कमा थिए । श्रीवास्तवसँगै दुई पटक बंगलादेश गएका अन्सारी फर्केलगत्तै पक्राउ परेका थिए । श्रीवास्तवको सम्पर्कमा रहेका पाकिस्तानी नागरिक एजाजसँग पनि अन्सारीको राम्रो सम्बन्ध रहेको स्रोतको दाबी छ । जेलपछि आफ्नो स्वार्थ नमिलेपछि अन्तर्राष्ट्रिय गिरोहले अन्सारीमाथि निसाना साधेको हुन सक्ने स्रोतको भनाइ छ ।घटनापछि प्रहरीको विशेष ब्युरो, केन्द्रीय अनुसन्धान ब्युरो, काठमाडौं उपत्यका अपराध अनुसन्धान कार्यालयलगायत विशिष्टीकृत अपराधको अनुसन्धान गर्ने युनिटबाट प्रहरी अनुसन्धानमा खटिएका छन् । काठमाडौं प्रहरी प्रवक्ता एसपी दिनेश मैनालीले घटनाको अनुसन्धान भइरहेको र यसका लागि सबै उपाय अपनाएर अनुसन्धान अधिकृत खटिएको बताए । घटनासँग जोडेर भारतीय र पाकिस्तानी केही सन्दिग्ध व्यक्ति प्रहरीको निगरानीमा छन् । सिकन्दर, तमाच, अस्लामलगायत नामका व्यक्तिमाथि यो घटनासँग जोडेर प्रहरीले अनुसन्धान गरिरहेको छ । केही नेपाली पनि घटनामा अनुसन्धानको दायरामा तानिएको स्रोतले बताएको छ । विगतका हत्याको झल्कोभारतीय कुख्यात आपराधिक समूहको संलग्नतामा पटकपटक नेपाली नागरिक मारिँदै आएका छन् । सोमबार भएको अन्सारीको हत्या साढे दुई दशकयता अन्तर्राष्ट्रिय गिरोहको संलग्नता रहेका विगतका घटनासँग मिल्दोजुल्दो देखिन्छ । विगतमा जाली नोट कारोबारसँग जोडिएका अन्सारी पनि भारतीय आपराधिक गिरोहको निसानामा परेको हुन सक्ने स्रोत बताउँछ ।२०६६ असोज १९ मा नेपालगन्जका व्यवसायी अब्दुल मजिद मनिहारको गोली हानी हत्या भएको थियो । हत्यामा भारतीय कुख्यात अपराधी मनमित सिंह भनिने मनमित भाटियाको संलग्नता खुलेको थियो । उनले पछि सञ्चार उद्यमी युनिश अन्सारीको केन्द्रीय कारागारमै हत्या प्रयास गरेका थिए । कारागार बाहिरबाट प्रहरीले पक्राउ गरेको थियो । २०६६ माघ २४ मा सञ्चार उद्यमी जमिम शाह लाजिम्पाटमा दिनदहाडै मारिए । उक्त घटनामा पनि भारतीय आपराधिक समूहकै संलग्नता खुलेको थियो ।"
डेंगीलाई 'राष्ट्रव्यापी प्रकोप घोषणा गर्न पत्राचार,"काठमाडौं (कास) इपिडिमियोलोजी तथा रोग नियन्त्रण महाशाखा (ईडीसीडी) ले काठमाडौं उपत्यकालगायत देशभर डेंगी संक्रमण अत्यधिक विस्तार भएको निष्कर्ष निकाल्दै राष्ट्रव्यापी प्रकोप घोषणा गर्न स्वास्थ्य मन्त्रालयलाई पत्राचार गरेको छ । नियन्त्रणका लागि र्यापिड एक्सन प्लान बनाउन पनि ईडीसीडीले मन्त्रालयलाई आग्रह गरेको छ । ईडीसीडी महामारी हेर्ने सरकारको आधिकारिक निकाय हो । पछिल्ला दिनमा डेंगीको संक्रमण देशव्यापी बनेको छ । सोमबारसम्म देशभर १७ हजार ४ सय ९४ जनामा डेंगी पुष्टि भएको छ । डेंगीले यो वर्ष २१ जनाको मृत्यु भइसकेको छ । उपत्यकाका तीन जिल्लामा मात्रै कुल संक्रमणको ५८६७ प्रतिशत संक्रमित छन् । काठमाडौंमा पछिल्लो १९ दिनमा सबैभन्दा बढी ३ हजार ९ सय १० जनामा संक्रमण पुष्टि भएको छ । ललितपुरमा उछिन्दै अब मुलुकमै सबैभन्दा बढी डेंगी संक्रमित देखिएको जिल्ला काठमाडौं भएको छ, त्यसमा पनि काठमाडौं महानगरपालिकामा सबैभन्दा बढी संक्रमण छ, ईडीसीडीका किटजन्य रोग नियन्त्रण शाखा प्रमुख डा गोकर्ण दाहालले भने, जुलाई अघिसम्म खासै डेंगी थिएन, संक्रमणले बिस्तारै गति लिँदै सेप्टेम्बरदेखि व्यापक भएको हो । ललितपुरमा सेप्टेम्बरको १९ दिनमा ३ हजार २ सय २० मा संक्रमण पुष्टि भएको छ । संक्रमण बढेसँगै अस्पतालमा बिरामीको चाप अत्यधिक बढेको छ । काठमाडौंको शुक्रराज ट्रपिकल तथा सरुवा रोग अस्पतालमा आउनेमध्ये ९० प्रतिशत डेंगीका बिरामी छन् । यस्ता बिरामीले अस्पतालका बेड भरिएका छन् । अस्पतालका संक्रामक रोग विशेषज्ञ डा शेरबहादुर पुनले हरेक घरमा डेंगीका बिरामी रहेको भन्दै अझै जोखिम बढ्न सक्ने बताए । स्वास्थ्यकर्मीहरूले डेंगी नियन्त्रणका लागि अभियान नै सञ्चालन गर्नुपर्ने सुझाव दिइरहँदा सरकारले भने पर्याप्त पहल गर्न सकिरहेको छैन । यस पटक ४० वर्षमुनि मृत्यु बढी देखिएको छ, यो खतराको घण्टी हो, प्रमुख दाहालले भने, यदि हामीले लामखुट्टेको प्रजनन स्थल खोजेर नष्ट गरेनौं भने यसपालि पहिलेको दाँजोमा सर्वाधिक केस र मृत्यु देखिन्छ भने दुईतीन वर्षमा काठमाडौं उपत्यकामा यसको महामारी थेग्न नसक्ने हुन्छ । यस पटक संक्रमण र मृत्युको सबै रेकर्ड तोडिने चेतावनी दिँदै डा दाहालले थपे, आगामी डेढ महिनासम्म संक्रमण जारी रहन्छ ।तथ्यांकअनुसार जुलाईअघि देशभर एक सयभन्दा कम केस थिए भने जुलाईमा ७ सय ३०, अगस्टमा ३ हजार ७ सय ८ र सेप्टेम्बरको १९ दिनमा १३ हजार ८ सय २९ जना संक्रमित थपिएका हुन् ।"
सडकको मुआब्जा अन्योल,"रामेछाप (कास) रामेछापको लिखु तामाकोसी गाउँपालिकाका सयभन्दा बढी स्थानीयले तिल्पुङधोबीसिरिसे सडकमा पर्ने आफ्नो जग्गाको मुआब्जा पाएका छैनन् । उक्त खण्डमा पर्ने ५१ कित्ता निजी जग्गाको झन्डै १ करोड रुपैयाँ मुआब्जा रकम वितरण गर्नै बाँकी छ । तर, यसअघि मुआब्जा वितरण गर्दै आएको राष्ट्रिय पुनर्निर्माण प्राधिकरण खारेजीमा परेपछि मुआब्जा कसले दिने भन्नेमा अन्योल भएको हो ।यसअघि प्राधिकरणअन्तर्गतको जिल्ला आयोजना कार्यान्वयन एकाइ (अनुदान व्यवस्थापन तथा स्थानीय पूर्वाधार) ले मुआब्जा दिने गरेकामा एकाइ खारेज भएको पनि वर्ष दिन पुगिसक्यो । एकाइ खारेज हुनुअगावै स्थानीय मुआब्जाको रकम माग गर्दै पटकपटक कार्यालय धाएका पनि थिए । तर, एकाइले अनेक बाहना बनाउँदै फर्काएको स्थानीय रामबहादुर तामाङले बताए । अहिले पनि मन्त्रालय, विभाग र जिल्ला धाइरहेका छौं, उनले भने, कसैले पनि मुआब्जा आउने मेलोका बारेमा स्पष्ट जानकारी दिँदैनन् ।प्राधिकरण खारेजीपछि उक्त एकाइले सम्पादन गर्दै आएको काममध्ये भूकम्पपीडितको निजी आवासतर्फ अनुदान वितरण सहरी विकास मन्त्रालयलाई, स्थानीय पूर्वाधारको काम संघीय मामिला तथा सामान्य प्रशासन मन्त्रालयलाई, गुम्बाको पुनर्निर्माण गुम्बा विकास समितिलाई हस्तान्तरण गरिएको थियो । तर, रामेछापमा निजी आवासको अनुदान वितरण गर्न सहरी विकास मन्त्रालयमातहतको सघन सहरी तथा भवन निर्माण आयोजनाबाहेक अन्य निकाय छैनन् । उक्त आयोजनाले सडकको मुआब्जा वितरणको काम हेर्दैन । तिल्पुङधोबीसिरिसे सडक एसियाली विकास बैंक (एडीबी) को सहयोगमा निर्माण पूरा भइसकेको छ । सरकारले सडकमा पर्ने सबै निजी जग्गाको मुआब्जा दिएर जग्गा प्राप्ति गरेपछि मात्रै एडीबीले रकम निकासा गर्छ ।"
नारायणी पुलबाट एकपछि अर्को आत्महत्या,"(चितवन)  गत भदौ ७ गते दिउँसो ३ बजेतिर खैहरनी नगरपालिका७ सुर्तनाकी २६ वर्षीया रिचा उप्रेतीले नारायणी पुलबाट नदीमा हाम फालिन् । त्यसको भोलिपल्टै (भदौ ८) दिउँसो पौने ४ बजेतिर भरतपुर४ वैदिक टोलका ४९ वर्षीय पुरुष उक्त पुलबाटै नदीमा हेलिए । ४ दिनपछि पनि त्यस्तै घटना दोहोरियो । भदौ १२ मा एक पुरुष पुलमा स्कुटर रोकेर नदीमा हाम फाले ।यो सिलसिला यसै रोकिएन । चितवन प्रहरीका अनुसार भदौ २१ गते बिहान ९ बजेतिर अर्का एक २५३० वर्षका पुरुष पुलबाटै नदीमा हाम फाले । भदौ ३० गते साँझ ७ बजेतिर कालिका नगरपालिका७ का ३२ वर्षीय अनुप पोखरेल पनि नारायणी नदीमा हाम फाले । पोखरेल पनि स्कुटर चढेरै पुलसम्म आएका थिए । नदीमा हाल फाल्नुअघि उनले मोबाइलसमेत पुलमै छाडेका थिए ।नारायणगढ र गैंडाकोट जोड्ने नारायणी नदीको पुलबाट गत भदौमा मात्रै ५ जना भेलमा हेलिए । तीमध्ये एक जनाको मात्रै उद्धार हुन सक्यो । बाँकी ४ जना बेपत्ता छन् । ५ सय मिटर लामो पुलको दायाँबायाँ करिब ३ फिट मात्रै अग्लो रेलिङ छ । महिना दिनभित्रै भएका यति धेरै घटनाले अवस्था चिन्ताजनक छ भन्ने दर्शाएको छ, चितवन प्रहरी प्रवक्ता डीएसपी विजयराज पण्डितले भने । उनका अनुसार गत साउन र भदौमा मात्रै जिल्लाभर २५ जनाले आत्महत्या गरेका छन् । गत आर्थिक वर्षमा २ सय १४ जनाले आत्महत्या गर्दा नारायणीमा हाम फाल्नेहरू ४ जना थिए । तर, अहिले यो सिलसिला निकै बढेको हो ।गत जेठ ६ को साँझ आएको हावाहुरीले पुलको दायाँतर्फ रहेका बिजुलीका सबै पोलहरू ढलाएको थियो । अहिले पुल खुला देखिन्छ । पुलमा नदीमा हाम फाल्न नमिल्ने गरी छेकबार लगाउनुपर्ने हो तर त्यस्तो छैन । खुला छ, डीएसपी पण्डितले भने, पोखराको महेन्द्रपुलमा बार लगाएको देखेको थिएँ । अब यहाँ पनि त्यसो गर्नु आवश्यक देखिन्छ । आत्महत्या गर्न पुलबाट फाल हाल्ने समस्या नौलो पनि होइन ।३ वर्षअघि पनि यस्तै घटना दोहोरिएका थिए । २०७६ कात्तिक १० मा एकै पटक २ जना पुलबाट नदीमा हेलिएका थिए । त्यस वर्षको जेठ, असार र साउनमा पनि यस्तै ११ वटा घटना भएका थिए । हरेक महिनाजस्तै अत्महत्याका घटना दोहोरिन थालेपछि रोकथामका लागि पहल गर्न युवाहरूले स्थानीय तहलाई झकझक्याएका पनि हुन् । भरतपुर महानगर युवा सञ्जालले तत्कालीन भरतपुर महानगर प्रमुख रेनु दाहाललाई कात्तिक १८ मा ज्ञापनपत्र बुझाएको थियो । सञ्जालले तत्कालीन गैंडाकोट नगरप्रमुख छत्रराज पौडेललाई पनि ज्ञापनपत्र बुझाएर आत्महत्याविरुद्ध अभियान चलाउन र नारायणी पुलबाट हुने आत्महत्याका घटना रोक्न पुलमा बार लगाउन आवश्यक पहल गर्न अनुरोध गरेको थियो । तर, पुलको किनारामा छेकबार लगाउन कसैको ध्यान गएन । मानसिक रोग विशेषज्ञ डा सीपी सेढाईं नारायणी पुलबाट लगातारजसो यस्ता घटना हुनु चिन्ताको विषय भएको बताउँछन् । यस्तो हुनु ज्यादै नराम्रो हो । लगातार जसो घटना हुन थालेपछि प्रहरीले त्यो क्षेत्रमा सक्रियता बढाउनुपर्छ । यसलाई गम्भीर रूपमा लिएर पुलमा छेकबार बनाउनुपर्छ, डा सेढाईंले भने । जनचेतनाका अलावा छेकबार बनाइनु पनि आत्महत्या रोकथामका लागि सहयोगी हुने उनको भनाइ छ ।मर्छु भन्ने मन बनाएर गएको मान्छे पुलमा पुग्दा केही नदेखेपछि आत्महत्या गर्ने हो । यदि त्यहाँ सुरक्षा प्रबन्ध छ भने उसको विचार बदलिन सक्छ । एक पटक विचार बदलेपछि दोहोर्याएर आत्महत्या गर्ने विचारमा पुग्ने मान्छे कमै हुन्छन्, उनले भने । सुरक्षा र उद्धार प्रहरीको जिम्मेवारीभित्र पर्छ । आत्महत्याका घटना बढ्न थालेपछि गैंडाकोट र नारायणगढको प्रहरी संयन्त्र सतर्क बनेको डीएसपी पण्डितले दाबी गरे ।तर, प्रायः घटना भएपछि मात्रै प्रहरी सक्रिय हुने गरेको छ । भदौमा भएका ५ मध्ये एउटा घटनामा मात्रै प्रहरीले हाम फाल्ने व्यक्तिको जीवितै उद्धार गर्न सकेको थियो । नारायणी पुलबाट मात्रै होइन, मुग्लिङ पुलबाट पनि भदौ ३१ गते साँझ साढे ५ बजेतिर एक व्यक्ति पुलमा मोटरसाइकल र झोला राखेर त्रिशूली नदीमा हाम फालेका थिए । ती व्यक्तिलाई खोज्न तत्कालै प्रहरी जुटेको थियो । तर, उनको शव आइतबार मात्रै मंगलपुर गणेश मन्दिरपारि नारायणीको भंगालोमा भेटिएको थियो ।प्रहरीले खोजतलास गरेर नभई, स्थानीयले दिएको सूचनाका आधारमा उक्त शव भेटिएको थियो । विपद्का घटनामा उद्धारमा खट्ने प्रहरीहरू नै नदीमा हाम फालेको व्यक्तिको खोजीमा जुट्ने गरेको डीएसपी पण्डित बताउँछन् । तर, खोजीका लागि केही सामग्री भए पनि पर्याप्त भने नभएको उद्धारमा खटिने सुरक्षाकर्मीको भनाइ छ ।"
'दक्षिण एसियामा ठूला शक्तिहरूबीच प्रतिद्वन्द्विता छ,"कान्तिपुर कन्क्लेभमा तपाईंले शक्ति कसरी एसियातिर सर्दै छ भन्ने कुरा गर्नुभयो । मुख्य रूपमा दक्षिण एसियाको परिवेशमा मुलुकहरूबीच चलिरहेको द्वन्द्व र यहाँको आर्थिक संकटलाई कसरी हेर्नुहुन्छ ? राजनीतिक समस्यालाई मात्र हेर्ने हो भने दक्षिण एसियामा गएको डेढ वर्षमा पाँचवटा नयाँ सरकार बनेका छन् । ती सबै संक्रमण सामान्य र सहज थिएनन् । तीन मुलुक पहिले नै ऋण संकटमा छन् । अरू पनि उनीहरू जस्तै हुन सक्थे । वस्तुनिष्ठ रूपमा यो भयानक अवस्था हो । तर यसले आफ्नो पुरानो बानीलाई तोड्ने अवसर पनि दिएको छ । तपाईंले पहिले गरेको छनोटका कारण संकट आएको हो । अब किन त्यस्तो गडबडी गर्नुहुन्छ । समग्र दक्षिण एसियालाई हेर्दा अब छनोट परिवर्तन गर्ने मौका आएको छ । दक्षिण एसियाको साझा चासो आर्थिक पक्ष र राजनीति दुवैतिर छ । ती दुवै कुरामा स्थिरता ल्याउनु महत्त्वपूर्ण छ । स्थिरताबिना जनताको जीवनस्तर सुधार गर्न सकिँदैन । मैले भन्न खोजेको त्यही थियो, यहाँ संकट छ तर तपाईंले यसलाई अवसरका रूपमा हेर्नुपर्छ । एकछिनका लागि हेरौं, सन् १९९१ मा भारत भयानक आर्थिक र भुक्तानी संकटबाट गुज्रियो । तर हामीले यसलाई लाइसेन्स परमिट राज बाट बाहिर निकालेर खुला अर्थतन्त्र छनोट गर्यौं । शीतयुद्धको अन्त्य र सोभियत संघको पतनसँगै विश्व पनि परिवर्तन हुँदै गयो । मलाई लाग्छ, यो एक क्षण हो जहाँ तपाईंसँग धेरै चिज मौलिक रूपमा परिवर्तन गर्ने विकल्प छन् । यस विषयमा मानिसले बुझ्न पनि सक्नेछन्, किनभने उनीहरूले आर्थिक संकट देख्न सक्छन् । उनीहरूले रोजगारी कम भएको, अन्तर्राष्ट्रिय पर्यटन घटेको र आम्दानीका स्रोत सुक्दै गएको देख्छन् । त्यसकारण मानिसले यो विचारलाई स्वीकार गर्नेछन् । राजनीतिक रूपमा पनि अवसरको क्षण छ । तपाईंले समग्र एसियालाई हेर्नुभयो भने सबै क्रियाकलाप यही भइरहेको छ । शीतयुद्ध वा त्यसअघिका समयको जस्तो हामी अब भूराजनीतिक रूपमा पछाडि रहेका वा एक्लिएका होइनौं । तसर्थ हामीले दक्षिण एसियामा आफ्नो फाइदाका लागि यसको सदुपयोग गर्नुपर्छ । तर फेरि तपाईंले दक्षिण एसियाका बारेमा सोच्नुपर्छ । आफ्नो छिमेकीले जित्दा आफू हारेको सोच्न थाल्नुभयो भने तपाईं जहाँ हुनुहुन्थ्यो त्यही फर्किनुहुन्छ । तपाईं थप संकटमा जानुहुनेछ ।दक्षिण एसियाको कुरा आउँदा सधैं भारत केन्द्रमा हुन्छ । सन् २०१४ मा नरेन्द्र मोदी सत्तामा आएपछि दक्षिण एसियामा भारतको स्थितिलाई कसरी हेर्नुहुन्छ ?मोदी सरकारले सधैं छिमेक पहिले भनेको छ । तर मलाई लाग्छ कि यो पनि सिक्ने प्रक्रिया हो । भारत आज छिमेकमा धेरै सक्रिय छ । श्रीलंका संकटमा गयो, भारतले यस वर्ष श्रीलंकालाई इन्धन, खाद्यान्न र ऋण सहयोगमा ३८ बिलियन अमेरिकी डलर सहयोग गर्यो । तपाईंले बंगलादेशसँगको सम्बन्ध विगत १५ वर्षमा परिवर्तन भएको छ । किनभने हामी राजनीति र सुरक्षा, आर्थिक कनेक्टिभिटी आदिमा केन्द्रित थियौं । मेरो विचारमा सम्पूर्ण दक्षिण एसियाका लागि समान केही अवसर छन् । जहाँ तपाईं र तपाईंको सुरक्षा एकअर्कासँग जोडिएको देख्नुहुन्छ, तपाईं यसलाई सँगै व्यवहार गर्नुहुन्छ । एक पटक तपाईंले त्यसो गर्नुभयो भने तपाईं एकअर्काको स्थिरताको स्रोत हुनुहुन्छ । आर्थिक एकीकरण, कनेक्टिभिटी र यस्तै अन्य कुरामा काम गर्नु अर्थपूर्ण हुन्छ किनभने यसले तपाईंका लागि काम गर्छ । मैले कान्तिपुर कन्क्लेभमा उठाएको कुरा त्यो थियो कि विगतमा जस्तो तपाईंले केही अन्तर्राष्ट्रिय व्यवस्था वा बहुपक्षीय संगठनमा अब भर पर्न सक्नुहुन्न, जसरी तपाईं पहिले भर पर्नुभएको थियो । हामीले महामारी र विकासशील देशहरूको ऋणप्रति उनीहरू (ठूला मुलुक) को प्रतिक्रिया देख्यौं । सबैलाई यस विषयमा पहिलेदेखि नै थाहा थियो, तर उनीहरूले यस अवधिसम्म के गरे भन्ने कुरा पनि आउँछ । अब यो खराब छ भन्नुभन्दा पनि यसलाई फरक रूपमा हेर्नुपर्छ र यसले अवसर सिर्जना गर्छ । अहिले समस्या यो छ कि हामी सबै खराब खोज्न प्रशिक्षित छौं । कुकुरले मानिसलाई टोक्यो भने कुनै समाचार हुन्न । तर मानिसले कुकुरलाई टोक्यो भने समाचार हुन्छ । त्यसैले यो समस्या हो । हामीले यसलाई फरक रूपमा हेर्नुपर्छ । मलाई साँच्चै लाग्छ कि यो एक आन्दोलन हो, जहाँ तपाईं फरक पार्न सक्नुहुन्छ ।केही वर्षयता चीनले दक्षिण एसियामा आफ्नो संलग्नता बढाउँदै आएको छ । यसलाई कसरी मूल्यांकन गर्नुहुन्छ ?चीनसँगको सम्बन्ध विस्तारमा हरेक देशको आफैं चाहना छ । नेपालचीन सम्बन्धको कुरा गर्दा त्यो नेपाल र चीनबीचको हो । भारतीय स्वार्थमा असर परे भारतले बताउनेछ । जसरी भारतले चीनसँग के गरिरहेको छ, त्यसले नेपालको हितमा असर गर्यो भने नेपालले बताउनेछ । त्यसपछि हामीले एकअर्काको हितमा चोट नपुगोस् भनेर एकअर्का बीचमा केही काम गर्नुपर्छ । उदाहरणका लागि चीनसँग नेपालको आर्थिक सम्बन्धलाई भारतमा कसैले आपत्ति गर्दैनन् । उनीहरूले नेपालकै हितमा आयोजना निर्माण गर्छन् । यो राम्रो छ । तर जब तपाईं सम्बन्धको सैन्य आयामहरू हेर्नुहुन्छ, तब यो पूर्ण फरक गणित हो । उदाहरणका लागि चीनले श्रीलंकाको बन्दरगाहमा सबमरिन (पनडुब्बी) पठायो भने भारतले फरक प्रतिक्रिया दिनेछ । त्यसकारण यो एकअर्काको हितप्रति संवेदनशीलता बुझ्ने प्रश्न हो । त्यसैले म भन्छु राजनीति गर र सुरक्षा गर । तपार्इं एकअर्काको स्थिरताको स्रोत सुनिश्चित गर्नुहोस् न कि एकअर्कालाई कठिनाइ वा धम्की प्रस्तुत । तपाईंले सम्बन्ध निर्माण गर्नुपर्छ । तपाईं अर्थशास्त्र वा राजनीतिको मात्र आशा गर्न सक्नुहुन्न । आजको संसारमा तपाईंले दुवै गर्नुपर्छ । पहिले बेल्ट एन्ड रोड इनिसिएटिभ (बीआरआई) र पछिल्लो समय इन्डोप्यासिफिक रणनीति (आईपीएस) मार्फत चीन र अमेरिका दुवैले यस क्षेत्रमा आक्रामक रूपले चासो व्यक्त गरिरहेका छन् । यसमाथि तपाईंको टिप्पणी के छ ? को पहिले आयो र कसले सुरु गर्यो भन्ने कुरा तपाईंको वैचारिक पूर्वाग्रहमा निर्भर गर्छ । यस क्षेत्रमा ठूला शक्तिहरूबीच प्रतिद्वन्द्विता छ । चीन र अमेरिकाबीच संसारमा सबैभन्दा ठूलो शक्ति प्रतिद्वन्द्विता भइरहेको यहीं हो । तपाईं यसलाई चीनको उदयको प्रतिक्रिया हो भन्न सक्नुहुन्छ । अमेरिकीहरूले भन्नेछन् उनीहरू (चिनियाँहरू) ले हामीलाई धम्की दिइरहेका छन् र हामीलाई विस्थापित गर्न प्रतियोगी बन्न खोजिरहेका छन् । अर्कातर्फ चिनियाँहरूले भन्नेछन् अमेरिकाले हाम्रो वृद्धिलाई रोक्न खोजेको छ, किनभने उनीहरू अरू समान स्तरमा भएको चाहँदैनन् । उनीहरूले एकअर्कालाई दोष दिनेछन् । छनोट हामीले गर्ने हो । यो ठूलो शक्तिको प्रतिस्पर्धालाई हामी कसरी सामना गर्न सक्छौं ?दुवैबाट फाइदा लिन सकिन्छ । किन उनीहरू नेपाललाई बीआरआई वा आईपीएसमा जोडिन आग्रह गर्दै छन् ? तपाईंले आफ्नो हितअनुसार निर्णय वा काम गर्ने हो । कसैको पक्ष लिने प्रश्न होइन । तपाईंले छान्नु नै पर्ने हुन्छ भन्ने मलाई लाग्दैन । तपाईं आफ्नो रुचिका लागि आफ्नो संस्था प्रयोग गर्न सक्नुहुन्छ । साँच्चै भन्नुपर्दा दक्षिण एसियामा हाम्रो साझा चासो छ । त्यसैले दक्षिण एसियाका लागि सोच्नुहोस् ।पछिल्ला केही वर्षमा क्वाड, ओकुस र ब्रिक्सजस्ता क्षेत्रीय संगठनहरूको विस्तार भएको छ । जबकि संयुक्त राष्ट्रसंघ पनि छ । यी नयाँ संस्थालाई कसरी हेर्नुहुन्छ ?चाहे यो संयुक्त राष्ट्र होस् वा क्वाड वा यी बहुपक्षीय साना संस्था, तिनीहरू सबै सदस्य राष्ट्रहरूका संगठनहरू हुन् । सदस्य राष्ट्रहरूले चाहे मात्र उनीहरू प्रभावकारी हुन सक्छन् । सदस्य राष्ट्रहरू लडिरहे भने यी संगठनहरू बेकार हुन्छन् । यो वास्तवमै अहिले ठूला शक्तिबीच प्रतिस्पर्धाको युग भएको छ । तपाईंले देख्नुभएको छ कि संयुक्त राष्ट्र र अन्य बहुपक्षीय संस्था कति प्रभावहीन छन् । कोभिड१९ महामारीमा डब्लूएचओ कति प्रभावकारी थियो ? पर्याप्त प्रभावकारी भएन । ऋण संकटमा विश्व बैंक र आईएमएफ कति प्रभावकारी छन् ? धेरै छैनन् । तर त्यसको कारण सदस्य राष्ट्रहरू झगडा गरिरहेका छन् । त्यसो भए सदस्य राष्ट्रहरूको संगठनले सदस्य राष्ट्रहरूले चाहेको भन्दा बढी प्रभावकारी हुने अपेक्षा गर्न सक्नुहुन्न वा यसलाई हुन अनुमति दिनुहुन्न । त्यसैले मानिसले बहुपक्षीय समूह खोज्छन् । समान विचारधारा भएका अन्य व्यक्तिहरूको समूहसँग सम्बन्ध विस्तार गर्न इच्छुक र सक्षम हुन्छन् । र, उनीहरूले अरू मानिस भेट्टाउने छन्, जोसँग आफ्नो चासो मिल्छ । मेरो आफ्नै अनुभूति हो कि तपाईं रुचि मिल्ने व्यक्तिहरूको मुद्दामा आधारित गठबन्धन देख्नुहुनेछ । जहाँ एक मुद्दामा विशेष देशहरू मिलेर काम गर्नेछन् र अर्को मुद्दामा फरक सेट हुनेछ । उदाहरणका लागि नेपाललाई हिन्द महासागरको सामुद्रिक सुरक्षामा योगदान दिन आग्रह गर्नु अनुचित हुनेछ । तर जब साइबर सुरक्षाको कुरा आउँछ, दक्षिण एसियाका अरू सबै मुलुकजस्तै नेपालको पनि चासो छ । त्यसकारण मुद्दाका आधारमा गठबन्धन बन्छ । तपाईंले टेबुलमा केही क्षमता ल्याउन आवश्यक छ । अन्यथा अरूले भन्नेछन् तपाईं यहाँ के गर्दै हुनुहुन्छ ? मानिस भन्छन् ओह, अन्तर्राष्ट्रिय प्रणाली टुक्रिएको छ, संयुक्त राष्ट्रसंघ प्रभावहीन छ । राष्ट्रसंघलाई किन दोष ? साँच्चै भन्ने हो भने ठूलो शक्तिबीचको प्रतिद्वन्द्विता ऐतिहासिक मानक हो । यो एउटा अपवाद हो कि सन् १९८९ को बर्लिन पर्खालको पतनपछि २० वर्षसम्म जब विश्वव्यापी वित्तीय संकट भयो, जब प्रणालीमा एक ध्रुवीय अमेरिकी प्रभुत्व थियो, त्यो बेला कुनै प्रतिद्वन्द्वी थिएन । अन्यथा त्यहाँ सधैं प्रतिद्वन्द्वी रह्यो । चाहे त्यो अमेरिका होस्, सोभियत संघ, बेलायत वा फ्रान्सको । अन्तर्राष्ट्रिय प्रणालीमा यो मानक हो । तपार्इं यसलाई कसरी लिनुहुन्छ भन्ने हो । नेपालभारत सम्बन्धको सन्दर्भमा तपाईं नरेन्द्र मोदी सरकारको विदेश नीतिलाई कसरी मूल्यांकन गर्नुहुन्छ ?भारतको विदेश नीतिमा परिवर्तन हुन्छ तर मौलिक रूपमा यो एउटै विदेश नीति हो । सरकार परिवर्तन भयो भने पनि भारतीय स्वार्थ परिवर्तन हुँदैन । जब तपाईं ती चासोहरूबाट विचलित बन्न सक्नुहुन्छ, जुनसुकै सरकार होस्, मुलुकको वास्तविकताले तपाईंलाई तुरुन्तै ट्र्याकमा ल्याउनेछ । त्यसैले नेपालको शान्तिपूर्ण, लोकतान्त्रिक विकासमा भारतको चासो छ । शान्तिपूर्ण परिधिमा भारतको बाध्यकारी चासो छ । नत्र यो अस्थिर क्षेत्रमा कसरी विकास गर्ने ? त्यसैले यहाँ हाम्रो साझा चासो छन् । यसले भारतीय नीतिलाई सही दिशामा अघि बढाउनेछ ।मोदीले सत्तामा आएपछि ॅछिमेकी पहिलो नीति को अवधारणा ल्याए । तपाईंले विभिन्न समयमा भारतीय कूटनीतिज्ञका रूपमा काम गर्दा छिमेक पहिलो नीतिमा परिवर्तन पाउनुभयो ? हरेक सरकारले आफ्नो नीतिलाई नयाँ भन्छन् । होइन र ? आखिर यो एक लोकतान्त्रिक प्रतिस्पर्धा हो । जहाँ तपाईंले प्रमाणित गर्नु पर्छ कि तपाईं आफूभन्दा वा पहिलेको कोही भन्दा पनि राम्रो हुनुहुन्छ । र, तपाईं नयाँ र सुधारिएको हुनुहुन्छ । मेरो लागि प्रश्न नारा वा व्यक्तित्वको होइन । हेर्नुहोस् त उनीहरूले के गर्छन् । मानिसले पहिले गरेका कामविरुद्ध उनीहरूले के गर्छन्, मापन गर्नुहोस् । के त्यो मौलिक रूपमा परिवर्तन भएको छ ? त्यो प्रश्न तपाईं आफैंले सोध्नुपर्छ । त्यसलाई अभिव्यक्त गर्ने तरिकामा परिवर्तन आउनेछ । विशेषगरी आज जहाँ जनमतले धेरै महत्त्व राखेको छ, जहाँ सामाजिक सञ्जालले हरेक विचारलाई बढावा दिइरहेको छ, जहाँ तथ्य, विचार, विश्लेषण, सूचना, गलत सूचना, अज्ञानताबीचको भिन्नता मेटिएको छ । त्यसैले आज जनमतको लडाइँको अर्थ यस्ता धेरै नारा हुनेछन् । तर नीतिको मूल भनेको मानिसले के गर्छन् भन्ने हो, उनीहरूले के भन्छन् भन्ने होइन । त्यसो भए तपाईंले निरन्तरता वा यस्तै छ कि भनेर खोज्नुहुन्छ । मेरा लागि छिमेकप्रति भारतको नीतिमा आधारभूत निरन्तरता छ । तिनीहरूले यति धेरै नारा परिवर्तन गर्न सक्छन् । यो उपयोगी छ, किनभने यसले पत्रकारहरूलाई समाचार दिन्छ ।भारतको आन्तरिक राजनीतिका सन्दर्भमा हिन्दु र मुस्लिमबीच स्पष्ट विभाजन देखिन्छ, हिन्दु कट्टरवादले आकार लिइरहेको छ नि ?भारतीय राजनीतिले घरमै आफ्नो हेरचाह गर्छ । र, यो घरमै बस्छ । हामी जे गर्छौं, घरमै गर्छौं ।तर भित्र यति धेरै आन्तरिक द्वन्द्व चलिरहँदा नरेन्द्र मोदीको चाहनाअनुसार भारतले कसरी आफूलाई ॅविश्वगुरु का रूपमा प्रस्तुत गर्छ ? भारतीय राजनीतिमा मन्थन छ, तर यो नयाँ घटना हो । भारतीय राजनीतिको आधारभूत दिशा के हो ? यसमा जतिसक्दो धेरै मानिसलाई समावेश गर्ने हो । हामीले सन् १९५० देखि विश्वव्यापी मताधिकार पाएका थियौं । अचानक भोट गर्न सक्ने मानिस २० करोडभन्दा बढी थिए । सामाजिक रूपमा पनि विस्तारै सुधार भएको छ । अहिले राजनीतिक प्रक्रियामा जनताको सहभागिता बढ्दै गएको छ । प्रत्येक चरणमा भारतको राजनीतिमा परिवर्तन देख्न सक्नुहुन्छ । हो, यो गन्दा र कोलाहल हुनेछ । हो, मानिसले झगडा गर्नेछन् । हामीलाई झगडा गर्न मन पर्छ । हामी तर्क गर्ने मान्छे हौं । तर भारत कहाँ गइरहेको छ भन्ने गलत हल्लाले तपार्इं उल्लु नबन्नुहोस् । हामी सधैं कोलाहलमा रह्यौं । भारतले आफ्नो राजनीतिको ख्याल आफैं गर्नेछ, चिन्ता नगर्नुहोस् । तर भारतले अन्य देशको जस्तो आफ्नो राजनीतिलाई निर्यात गर्दैन । हामी अरू मानिसलाई भनिरहेका छैनौं, ओहो, तपाईं यस्तो हुनुपर्छ । तपाईंले आफ्नो आन्तरिक राजनीतिमा यो गर्नुपर्छ । हामी मद्दत गर्न सोध्ने मानिसलाई मद्दत गर्छौं । त्यही नै हो । र, सन् २०१५ मा नेपालले संविधान लेख्दा भारतले आफ्नो राजनीति निर्यात गर्न खोजेको धारणा नेपालमा छ नि ? मलाई लाग्छ, बाह्य बहाना खोज्न धेरै सजिलो छ । भारतीय राजनीतिमा पनि हामी सधैं भन्छौं, ओहो, विदेशी हात π यो सन् १९६० को दशकदेखि चलिरहेको छ । तपाईं किन कसैलाई दोष दिनुहुन्छ ? किनकि तपाईं आफ्नो समस्या आफैं सम्हाल्नुहुन्न । त्यसो भए तपाईंको आन्तरिक समस्याका लागि बाहिर कसैलाई दोष दिन धेरै सजिलो छ । भारतको दृष्टिकोणबाट स्पष्ट रूपमा हाम्रा प्राथमिकता हुन सक्छन् । जब हामीलाई सोधिन्छ, हामी के सोच्छौं, तपाईंलाई भन्न सक्छौं । तर हामी तपाईंलाई केही थोपर्दैनौं । संवैधानिक राजतन्त्र र गणतन्त्र आएदेखि नै लोकतान्त्रीकरणको नेपाली प्रक्रियालाई हामीले समर्थन गरेका थियौं । यसमा हामीले तपाईंलाई के गर्ने भनेको होइन । प्रत्येक मुद्दामा नेपाली दलहरूले निर्णय गरेका छन् ।सार्कबारे तपाईंको विचार के छ ? अन्य क्षेत्रीय संगठनहरू विस्तार भएको बेला के तपाईं सार्कलाई कुनै पनि समयमा चाँडै पुनर्जीवित होला भन्ने ठान्नुहुन्छ ? यसलाई पुनर्जीवित गर्नुपर्छ भन्ने मेरो धारणा छ । हामीले दक्षिण एसियामा जे छ, त्यसलाई प्रयोग गर्नुपर्छ । नयाँ संगठन बनाउनुको कुनै अर्थ छैन । तर यसलाई पुनर्जीवन दिने वा नदिने भन्ने कुरा सदस्य राष्ट्रहरूमा निर्भर छ ।"
दार्चुलामा नेपालभारत जोड्न पक्की पुल शिलान्यास,"(दार्चुला)  दार्चुलाको महाकाली नदीमा नेपालभारत जोड्ने मोटरेबल पुल बन्ने भएको छ । महाकाली नगरपालिका८ असिगडा र भारततर्फ पिथौरागढ जिल्लाको धारचुला तहसिल बलुवाकोट नजिकको छारछुम जोड्न सोमबार पक्की पुलको शिलान्यास गरिएको हो । वारि उद्योग, वाणिज्य तथा आपूर्तिमन्त्री दिलेन्द्रप्रसाद बडू र पारि उत्तराखण्ड राज्यका मुख्यमन्त्री पुष्करसिंह धामीले पुल निर्माणको शिलान्यास गरे । भारतले निर्माण गर्ने १ सय १० मिटर लम्बाइको पुलले दार्चुला व्यापारिक मार्गमा जोडिने विश्वास गरिएको छ । मन्त्री बडूले दार्चुला अब अन्तर्देशीय व्यापारको हब बन्ने विश्वास व्यक्त गरे । सुदूरपश्चिमका पहाडी जिल्लाका लागि यसलाई गेटवे मान्नुपर्छ, उनले भने, यसले बझाङ, बैतडीलाई नजिकबाट जोड्छ । यहाँका पहाडी जिल्ला तराईका नाकाभन्दा दार्चुलाको नजिक पर्छ । महाकालीमा पक्की पुल निर्माण भएपछि दार्चुला, बैतडी, बझाङलगायत सुदूरका पहाडी जिल्लाका साथै भारत र चीनसम्मको व्यापार दार्चुलाको नाकाबाट गर्न सम्भावनाको मार्ग खुल्ने उनको भनाइ छ । दार्चुलालाई भारतसँग जोड्ने यो पुलबाट चीनसँगको ताक्लाकोट नाका १ सय ३४ किलोमिटर र कञ्चनपुरको बह्मदेवमण्डी २ सय २१ किमि दूरीमा पर्छ । डबल स्पानको पुल निर्माण एक वर्षभित्र पूरा गर्ने लक्ष्य छ । यसका लागि ३२ करोड ९८ लाख ४० हजार भारुको बजेट रहेको जिल्ला प्रशासन कार्यालय दार्चुलाले जनाएको छ । पुल निर्माण भारतको उत्तराखण्ड लोक निर्माण विभागको रेखदेखमा चण्डीगढको पी एन्ड आर इन्फ्राप्रोजेक्ट लिमिटेडले गर्ने छ । निर्माणको ठेक्का सम्झौता गत महिना नै भइसकेको छ । नेपालस्थित भारतीय दूतावासका डीसीएम प्रशान्त श्रीवास्तवले आउदो वर्षसम्म पुल निर्माण सम्पन्न हुने बताए । दार्चुलामा महाकाली नदीमाथि भारतसँग जोड्ने सात वटा झोलुंगे पुल छन् । दुई निर्माणाधीन छन् भने थप केही निर्माणको पहल भइरहेको छ । तर मोटरेबल पुल भने छैनन्, त्यसैले गाडीमा वारिपारि गर्न सकिँदैन । पक्की पुल बनेपछि आउजाउ धेरै सजिलो हुने प्रमुख जिल्ला अधिकारी दीर्घराज उपाध्यायले बताए ।"
वैदेशिक रोजगारीका मनोसामाजिक झट्का,"नेपाली समाजमा जति महत्त्व रेमिट्यान्स ले पाउँछ, त्यति नै वैदेशिक रोजगारीमा छँदा वा फर्कंदा व्यक्तिको मनस्थिति र त्यसले पारिवारिक जीवनमा पार्ने प्रभावको पक्षले पाउँदैनन् । पतिपत्नीबीच वा परिवारका अन्य सदस्यसँग वैदेशिक रोजगारीमा छँदा सृजित बेमेलको उचित व्यवस्थापन नहुँदा, त्यसले आपराधिक रूपसमेत लिन थालेको छ । गत साउनमा काठमाडौंको तारकेश्वरमा बस्दै आएका एक दम्पतीबीच वैदेशिक रोजगारीले सृजना गरेको सम्पत्ति र चरित्र सम्बन्धी खटपटले सबैलाई स्तब्ध बनाउने गरी हत्या र आत्महत्याको रूप लिएको थियो । विवादको समयमै व्यवस्थापन नहुँदा त्यसै महिना यस्तै प्रकृतिको घटना चितवनमा भएको थियो । यस्ता प्रतिनिधि घटनाहरूले सरकारले वैदेशिक रोजगारीले सृजना गर्ने मनोसामाजिक समस्याको निदानका लागि विशेष पहल लिनुपर्ने आवश्यकता औंल्याएका छन् । वैदेशिक रोजगारीका क्रममा सृजित बेमेलले हुने सम्बन्धविच्छेद, अपहेलना लगायतका घटना त सामान्य नै भएका छन् । राष्ट्रिय महिला आयोगका अनुसार गत वर्ष वैदेशिक रोजगारीमा गएका पतिले बेवास्ता गरेको, परस्त्रीसँग सम्बन्ध राखेको, परिवारले अपहेलना गरेको भन्दै ८१ वटा उजुरी दर्ता भएका थिए । यस्तै आरोप लगाएर उजुरी दिनेमा पुरुषहरूको संख्या पनि त्यत्तिकै छ । परिवारभित्रै बेमेलको व्यवस्थापन नभए मात्र उजुरी पर्ने हुन् । यसैका आधारमा वैदेशिक रोजगारीका क्रममा भइरहेको बेमेलबाट कति परिवार प्रभावित छन् भन्ने यकिन गर्न सकिन्न । तर सामान्यतया बिदेसिएपछि श्रीमान्श्रीमती र परिवारबीच सम्पर्क पातलो हुने गर्छ, यसैकारण सम्बन्धमा अविश्वास बढ्न पुग्छ र यसले मानसिक स्वास्थ्यमा प्रत्यक्ष असर पुर्याउँछ । वैदेशिक रोजगारीमा निर्भर प्रायः परिवार यस्तो मनस्थितिबाट गुज्रिरहेको अनुमान भने लगाउन सकिन्छ, र रेमिट्यान्समा निर्भर नेपाली समाजमा यो एउटा समस्या बनिरहेको छ । अझ ग्रामीण भेगमा अपरिपक्व उमेरमै विवाह हुने र श्रीमान् जीविकाका लागि बिदेसिएपछि श्रीमतीको चरित्रमाथि अनावश्यक शंका गर्ने प्रवृत्ति र त्यसले उत्पन्न गर्ने द्वन्द्वले छोराछोरी बिचल्लीमा परेका घटना पनि बढेका छन् । प्रविधिको विस्तार र सामाजिक सञ्जालको बढ्दो प्रयोगले गर्दा, प्रायः श्रीमती श्रीमान्को डिजिटल निगरानी मा पनि पर्ने गरेका छन् । वैदेशिक रोजगारीमा निर्भर परिवारका सदस्यहरूको सम्बन्धमा प्रविधिको प्रयोग या दुरुपयोगले नयाँनयाँ प्रकारका संकट निम्त्याइरहेको छ । यस्तो संकटलाई बुझ्न सरकारीस्तर लगायत कहीँकतैबाट कुनै प्रयत्न नहुनु भने झनै दुःखद छ । तारकेश्वरकै घटनामा, पीडित पक्षले प्रहरीकहाँ पटकपटक उजुरी गरेको देखिन्छ । तर, प्रहरी प्रशासन बेलैमा संवेदनशील नहुँदा घटनाले आपराधिक रूप लियो । यस्तै प्रकृतिका अन्य घटनामा पनि पीडित पक्षहरू कानुन, प्रहरीको सहारा लिन पुगेका छन् । तर कानुनी बाटाबाट विवाद व्यवस्थापन समयमै नभएकाले नसोचेका घटनाहरू भइरहेका छन् । अर्को, आफ्नो मनस्थिति र पारिवारिक बेमेलका विषयमा खुल्न निकै गाह्रो हुने समाजमा, खुलिहाले पनि प्रहरी प्रशासन, राष्ट्रिय महिला आयोगजस्ता संस्थाले प्रायः मिलापत्र गराउँछन् । यस्तो प्रवृत्तिले घुमाउरो तरिकाले कानुन र प्रहरीको साथ पाइँदैन भन्ने सन्देश नै समाजमा प्रवाह गरिरहेको छ ।सुरक्षित वैदेशिक रोजगारीमा व्यक्तिको मानसिक स्वास्थ्य र उसको तनाव व्यवस्थापनका पक्ष पनि पर्छन् भन्ने मान्यता अझै राज्य संयन्त्रहरूले अंगीकार गरेका छैनन् । यसैको उदाहरण हो वैदेशिक रोजगार बोर्डको कामकारबाही । बोर्डले खालि श्रम स्वीकृतिलाई मात्र आफ्नो क्षेत्राधिकार बनाएको देखिन्छ । वैदेशिक रोजगारीका लागि जानेहरूको शारीरिक र मानसिक स्वास्थ्यको हिसाब कसरी राख्ने, कथम् समस्या उत्पन्न भए कसरी सहयोग गर्ने भन्ने भरपर्दो खाका छैन । विदेशमा शारीरिक र मानसिक समस्यामा रहेकाहरूलाई फोन, इन्टरनेटमार्फत र स्वदेशमा रहेका परिवारलाई भेटेरै पनि परामर्श सेवा दिने त भनिएको छ, तर केका आधारमा कस्तो परामर्श दिने भन्ने स्पष्ट छैन । पहिलो त, वैदेशिक रोजगारीबाट सृजित मानसिक समस्याले कति परिवारले संकट बेहोरिरहेका छन् भन्ने तथ्यांक नै भेटिन्न । दोस्रो, हिंसाको वर्गीकरण नहुँदा फरकफरक प्रकृतिको हिंसामा फरकफरक तरिकाले परामर्श दिने काम भएको छैन ।वैदेशिक रोजगारीमा निर्भर परिवारमा परिरहेको मनोसामाजिक समस्याको प्रतिकार्य स्थानीय सरकारहरूले छिटो गर्न सक्छन् । तिनको भूमिका बढी उपयोगी पनि हुन्छ । स्थानीय तहले काम गर्ने पहिलो आधार आफ्नो क्षेत्रभित्र कति परिवार यस्तो समस्यामा छन् भन्ने तथ्यांक हो । तथ्यांक संकलनमा सहयोगका साथै त्यसपछि व्यक्ति वा परिवारको आवश्यकता अनुरूप दिनुपर्ने परामर्श सेवाका लागि पूर्वाधार बनाउन स्थानीय सरकारलाई संघ तथा प्रदेशले सघाउनुपर्छ । अहिले केही पालिकामा दातृ निकायको अनुदानमा गैरसरकारी संस्थाहरूले परामर्श पनि दिँदै आएका छन् । परामर्शको आधार, त्यसका लागि खटिने जनशक्तिको गुणस्तर, कामका तौरतरिका र बजेटको अन्धाधुन्ध विनियोजन यस्ता संस्थाका मुख्य समस्या बनिरहेका छन् । त्यसैले संस्थाकेन्द्रित कार्यक्रमको यथोचित मूल्यांकन गर्नुपर्ने देखिन्छ । र वैदेशिक रोजगारीको मनोसामाजिक क्षेत्रको कामका लागि पालिकाहरूकै भूमिकालाई बढाउनेतर्फ वैदेशिक रोजगार बोर्डले पहलकदमी लिनु जरुरी छ । अर्को, परामर्श मात्र पनि पर्याप्त नहुन सक्छ, विशेष गरी मानसिक स्वास्थ्य सम्बन्धी खुल्न नचाहने हाम्रोजस्तो समाजमा । त्यसैले मानसिक स्वास्थ्यबारे खुल्ने वातावरण बनाउन स्थानीय जनप्रतिनिधिहरूले सहजकर्ताको भूमिका पनि निर्वाह गर्नुपर्छ । यसबाहेक, सुरक्षित वैदेशिक रोजगारीका लागि मानसिक स्वास्थ्यका पक्षको हेरचाहमा रोजगारदाता मुलुकको भूमिका पनि उत्तिकै हुन्छ, सम्बन्धित देशहरूका राजदूतलाई यो विषयमा उनीहरूले गर्नुपर्ने कामबारे सरकारले बारम्बार झकझक्याउनु अपरिहार्य छ ।"
संविधानको सफलताको कामना,"संविधानसभाबाट संविधान जारी भएको ७ वर्ष पूरा भएको छ । संविधान निर्माणकर्ताहरूले नै सरकारको बागडोर सम्हालिरहेका छन् । बहुदलीय प्रतिस्पर्धात्मक संघीय लोकतान्त्रिक गणतन्त्रको मूल मर्म राजनीतिक दलहरूले कत्तिको अंगीकार गरिरहेका छन् ? के उनीहरूले संविधानको उद्देश्यअनुरूप शासन सञ्चालन गरिरहेका छन् ? आम नागरिकले आफूले बनाएको संविधानले आफ्नो कल्याण हुने व्यवस्था स्थापित भएको अनुभूति गरिरहेका होलान् ? यस विषयमा समीक्षा जरुरी छ । संविधानले परिकल्पना गरेको समावेशिताको सिद्धान्तलाई नै टेकेर देशले महिला राष्ट्रपति, सभामुख तथा उपसभामुख पाएको हो । महिला, दलित, जनजाति, अपांगता भएका व्यक्ति, पिछडिएको वर्ग र क्षेत्रलाई राज्य संयन्त्रमा जिम्मेवारी दिलाउने दस्तावेजका रूपमा संविधानलाई लिन सकिन्छ । आवधिक निर्वाचनको सुनिश्चितता र समावेशी उम्मेदवार चयनलाई दलहरूले आत्मसात् गर्नुले संविधानको सफल कार्यान्वयनको संकेत गर्छन् । यति हुँदाहुँदै पनि समावेशी व्यवस्था हटाउन खोजिँदै छ । समावेशी नीतिको गम्भीर समीक्षा नगरी समावेशी सिद्धान्तलाई हटाउन खोज्नु कत्तिको सान्दर्भिक हो ? यद्यपि दुईतिहाइ बहुमतको सरकार बन्दा पनि स्थिरता नआउनु, पटकपटक संसद् विघटनको सिफारिस हुनु, लामो समय अवरुद्ध हुँदा संसद्मार्फत जनआवाज सुनुवाइ नहुनु, संसद् अवधि सकिँदासमेत आयु बढाउन खोज्नु, लाखौं नागरिकले संविधानबमोजिम पाउनुपर्ने नागरिकतामै राजनीति गरिनुजस्ता कुराले आम नागरिकमा दल र तिनका नेतामाथि निराशा छाएको छ । यसको स्पष्ट संकेत स्थानीय निर्वाचनमा स्वतन्त्र उम्मेदवारलाई जनताले गरेको भरोसालाई लिन सकिन्छ । लोकतन्त्रमा दलहरूको विकल्प दलहरू नै हुन् । दलहरू एकापसमा मिले मात्र संविधानको कुशल कार्यान्वयन र सोमार्फत देशको विकास सम्भव छ । संविधानको संरक्षण र परिपालना गर्ने दायित्व आम नागरिकको पनि उत्तिकै हो । आशा गरौं, आगामी निर्वाचनबाट आउने जनप्रतिनिधिमार्फत संविधानको अझै सफल कार्यान्वयन गर्न सकिनेछ । नोदनाथ त्रिताल, चौबिसे, धनकुटा कुवेर राई, साल्पासिलिचो, भोजपुर"
दुग्ध उत्पादनमा चाहिएको सहायता,"हुनुपर्यो नि पशुपालनमा आधुनिकीकरण, दलका झोले कार्यकर्तालाई अनुदान बाँड्दै बसेर कसरी हुन्छ आत्मनिर्भर ? निराजन श्रेष्ठ"
मिटरब्याजमा चलाख र सोझासाझा,"कानुन, चलाखी र छट्टु दस्तावेजमिटरब्याज तथा ठगीविरुद्धको किसान मजदुर संघर्ष समिति र गृह मन्त्रालयबीच अहिले पनि सम्झौता भएको छ । सम्झौतालाई आंशिक उपलब्धिका रूपमा लिइए पनि पीडितहरूको त्रास हराएको छैन । कानुनमा निहित छिद्र प्रयोग गर्दै चलाख नेता, सुदखोर र कर्मचारीहरूले तिनलाई कसरी पुनः ठग्न सक्छन् भन्ने कुरो तिनले राम्ररी बुझेका छन् । कानुनका दफा, उपदफा र सरकारी दस्तावेजमा निहित सत्यतथ्य खुट्याउन सोझासाझालाई त्यसै पनि गाह्रै हुन्छ । यदि गाह्रो नहुँदो हो त उनीहरू जाली तमसुक र जाली दृष्टिबन्धकको जालझेलमा किन फँस्थे र ? त्यसैले होला, किसानहरू अझै आश्वस्त छैनन् । सम्झौतापत्रमा किसानहरूले साउँब्याज चुक्ता गरेपछि पनि साहुले जग्गा फिर्ता नगरेको पुष्टि हुन आएमा उक्त जग्गा फिर्ता गर्न अन्तरनिकाय समन्वय गरी कानुनी व्यवस्था गर्ने भनी लेखिएको छ । के यस किसिमको कानुनी व्यवस्था वास्तवमै गरिएला ? यस्तै, कार्यदलको प्रतिवेदनमा उल्लिखित सिफारिसको कार्यान्वयनका लागि आवश्यक निर्णयका निम्ति नेपाल सरकारले मन्त्रिपरिषद्मा प्रस्ताव पेस गर्ने पनि भनिएको छ । के मन्त्रिपरिषद्ले वास्तवमै पीडित किसानमजदुरहरूका पक्षमा निणय गर्ला ? सम्झौतापत्रमा स्थानीय तह र स्थानीय प्रशासनका प्रतिनिधि र सरोकारवालाको संलग्नतामा मिटरब्याज सम्बन्धित कागजात अवैध घोषणा गर्ने समेत उल्लेख छ । के स्थानीय तहका प्रहरी र प्रशासकीय निकायहरूले सम्झौतापत्रको यो बुँदा कार्यान्वयन गर्न सहयोग गर्लान् ? कि जिल्लामा पुगेपछि सुदखोरहरूले चलाख स्थानीय नेताको सहयोगमा प्रहरी र लोकल गुन्डा परिचालन गरेर सोझा किसानलाई पुनः तर्साउन, धम्काउन थाल्लान् ? अनि सबैभन्दा ठूलो प्रश्न के चलाखहरूले बनाएका छट्टु दस्तावेजमा फँसेर गुम्न लागेका तिनका भूमि फर्काइएलान् ? त्यसैले पीडितहरू भन्दै छन् संघीय राजधानीमा यो आन्दोलन हाललाई स्थगित मात्र भएको हो, सकिएको छैन । राजधानीबाट फर्केका किसानमजदुरहरूले घर नजाने, बरु नवलपरासीको सदरमुकामनजिकै अर्को टहरो खडा गरी सम्झौतापत्रको कार्यान्वयन पक्षलाई नियाल्दै स्थानीय सरकारलाई लगातार खबरदारी गरिरहने अठोट गरेका छन् । दसैंको रमझम वा चुनावको मौसम जे भए पनि उनीहरूसित न्यायप्राप्तिका निम्ति लगातार संघर्ष गरिरहनुको विकल्प छैन । यदि मिटरब्याजविरुद्धको आन्दोलन असफल भए उनीहरू भूमिहीन बन्नेछन् । त्यसपछि तीसित बन्धक राख्नका निम्ति आफ्नो शरीरबाहेक केही हुनेछैन । त्यस्तो हुनबाट रोक्न न्याय र लोकतन्त्रका सबै पक्षधरले पीडित किसानमजदुरहरूलाई सघाउनुको विकल्प छैन । यस विषयमा कांग्रेस, कम्युनिस्ट बनेर नसोचौंÙ लोकतन्त्र र न्यायका आदर्शको पक्षमा उभिएर सोचौं । मानवता र न्यायको अन्तरसम्बन्धका बारेमा सोचौं । यसो गर्न नसके नेपालको लोकतन्त्र मिटरब्याजसहितको लोकतन्त्र का रूपमा चलिरहनेछ, नेपालको संघीयता आपराधिक संघीयता का रूपमा चिनिनेछ र नेपालको गणतन्त्र अन्यायी गणतन्त्र का रूपमा देखिनेछ, बुझिनेछ । अनि यस्तै हुँदै गएमा चलाखहरूको दमन अझै बढ्नेछ । पढेलेखेका, बुद्धिजीवीहरूसमेत सबै बुझे पनि केही नबुझेको जस्तै गर्दै लोकतन्त्र र न्याय जस्ता शब्द जप्दै बसिरहनेछन् र सबै गुमाएका सोझासाझाहरू आफ्नै शरीरलाई बन्धक राख्दै आधुनिक दासमा रूपान्तरित हुँदै जानेछन् ।"
ककसको पूजाअर्चना गर्ने हो कमरेड ?,"मार्क्सवादी नेताहरूको पनि पूजाआजा यसरी हेर्दा नेपाल र दक्षिण एसियामा दुःखका कारण नखोतलीकन, निवारणका उपाय नखोजीकन दुःखमोचनको आस गर्ने फास्ट ट्र्याकको बाटामा जाने प्रवृत्ति सबैभन्दा बलियो छ । विशेष रूपमा पूजा वा बलि दिँदै, भक्तिभाव देखाउँदै, स्तुति गाउँदै पीडा शमन गर्ने वा इच्छापूर्तिको आस गर्ने रीत अझै कम भएको छैन । कतिसम्म भने, सामाजिक क्रान्तिद्वारा दुःख, पीडा, हिंसाको अन्त्य गर्ने संकल्प गरेका मार्क्सवादीदेखि लेनिनवादी र माओवादीसम्मले पनि पूजा र भक्तिको परम्परालाई बचाइराखेका छन् । वादको न्वारन नै व्यक्तिका नाममा गर्दै, वादका जननीहरूको जन्मदिन मनाउने सामन्ती संस्कृतिलाई निरन्तरता दिँदै, उनीहरूका विरुदावली लेख्दै, प्रचारित गर्दै यस परम्परालाई विस्तार गरिएको छ । त्यसमाथि थप, मिश्रका सम्राट्हरूका लास राख्ने पिरामिड शैलीसँग प्रतिस्पर्धा गर्ने गरी करोडौंकरोड रकमको खर्चमा लेनिनदेखि माओसम्मका लासको सङ्ग्रहालय बनाइएको छ । अन्ना लुई स्ट्रङले भनेझैं, यसले रुस र चीनका धर्मभीरु मनलाई सान्त्वना र राहत दिने कुरामा शंका गर्न सकिँदैन, तर आफूलाई नास्तिक, भौतिकवादी र द्वन्द्ववादी ठान्ने दल, सरकार र नेताहरूले कुनै न कुनै रूपमा धार्मिकता, आध्यात्मिकता र धर्मभीरुतालाई प्रोत्साहित गरिँदा सवाल पनि उठेको छ । यस्तो कामलाई लेनिन वा माओको व्यक्तिपूजाको विस्तारका रूपमा, देवीदेवताको अर्चनाकै मानवीय रूपको अर्थमा आलोचना हुँदा आफूलाई द्वन्द्वात्मक भौतिकवादी मान्ने कथित मार्क्सवादी, लेनिनवादी, माओवादी पार्टी र नेताहरूले कसरी फ्रतिवाद गर्छन्, विचारणीय छ ।"
उपभोक्ता अदालत आवश्यक,"पछिल्लो समय कोरोना महामारी तथा रुसयुक्रेन युद्धले विश्व अर्थतन्त्रलाई नै असर गर्यो । यसको कारण नेपालमा पनि मूल्यवृद्धि अचाक्ली भएको छ । भान्सामा चाहिने हरेक वस्तुको तथा यातायात सवारी शुल्क पनि बढेको छ । महँगी बढिरहेको परिवेशमा दसैं लागेको छ । चाडबाडको मुखमा दैनिक उपभोग्य वस्तुको मूल्य आकासिएपछि सर्वसाधारणको दिनचर्या झनै कठिन भएको छ । न्यून आय भएका किसान तथा दैनिक मजदुरी गर्ने श्रमिकका लागि चाडबाडले सधैं ठूलो संकट लिएर आउने गर्छ । आयो चाडबाड ढोल बजाई, गयो चाडबाड ऋण बोकाई उखानले सर्वसाधारणको यही स्थितिलाई दर्साउँछ । सामान्यतः जीविकाका लागि वस्तु वा सेवा खरिद गरी उपभोग गर्ने प्रत्येक व्यक्ति वा संस्थालाई उपभोक्ता मानिन्छ । उपभोग चक्रलाई हेर्दा कुनै एक वस्तु वा सेवाको बिक्रेता वा आपूर्तिकर्ता अर्को वस्तु वा सेवाको क्रेता वा उपभोगकर्ता हुने भएकाले समाजका सबै व्यक्ति वा संस्था कुनै न कुनै रूपमा उपभोक्ता हुन्छन् । उपभोक्ताले नसमेटेको कुनै व्यक्ति हुन सक्दैन । यस अर्थमा उपभोक्ता हकहित संरक्षणलाई आम रूपमा सबै नागरिकको हकहित संरक्षणका रूपमा हेर्न आवश्यक छ । उपभोक्तावादी आन्दोलनका अग्रणी राल्फ नेडरले उपभोक्ता संरक्षण अभियानलाई व्यक्तिको दैनिक जीवनयापनसँग सम्बन्धित आधारभूत हक अधिकार संरक्षणका रूपमा सुरुआत गरेका हुन् । वस्तुतः उपभोक्ता हित संरक्षण गुणस्तरीय जीवनयापनसँग सम्बन्धित भएकाले उपभोक्ता हकलाई मानव अधिकारको अभिन्न पाटोका रूपमा लिइन्छ । उपभोक्ताले आफूले उपभोग गर्न चाहेको वस्तु वा सेवा गुणस्तरयुक्त हुनुपर्ने र सो वस्तु वा सेवा उपयुक्त समयमा, उचित मूल्यमा र सहज रूपमा पाउनुपर्छ भन्ने उपभोक्ता अधिकारको आधारभूत मान्यता हो ।उपभोक्ता हकले मूलतः वस्तु वा सेवाको मूल्य, परिणाम, शुद्धता र गुणस्तर आदिबारे सही सूचना पाउने, वस्तु वा सेवाको छनोट गर्न पाउने, वस्तु वा सेवामा सहज पहुँचको अधिकार रहने, स्वच्छ प्रतिस्पर्धात्मक मूल्यमा गुणस्तरीय वस्तु वा सेवा पाउनेजस्ता अधिकार समेटेको हुन्छ । उपभोक्ताको अधिकारको हनन भएमा स्वच्छ न्यायिक प्रक्रियाबाट क्षतिपूर्ति पाउने र बिक्रेतालाई उत्तरदायी बनाउने विषय उपभोक्ता हक अधिकारको अर्को महत्त्वपूर्ण पाटो हो । कुनै खास वस्तु वा सेवामा बिक्रेताको एकाधिकार, खरिदकर्ताको सौदाबाजी क्षमतामा कमी वा खरिदकर्ताभन्दा बिक्रेता संगठित र शक्तिशाली हुने अवस्था लगायतका विविध कारणले बिक्रेताबाट हुन सक्ने गलत व्यावसायिक अभ्यासविरुद्ध आम उपभोक्ताको सचेतना अभिवृद्धि गर्ने, उनीहरूलाई क्षति हुन नदिने र क्षति हुन गएमा सोबापत क्षतिपूर्ति उपलब्ध गराउने उपभोक्ता संरक्षण कानुनको उद्देश्य रहेको हुन्छ ।नेपालको संविधानको धारा ४४ मा प्रत्याभूत उपभोक्ताको हक सम्बन्धी मौलिक हकको कार्यान्वयनका लागि विशेष ऐनका रूपमा उपभोक्ता संरक्षण ऐन, २०७५ जारी हुनुलाई महत्त्वपूर्ण उपलब्धि मान्न सकिन्छ । ऐन बमोजिम उपभोक्ता अदालतको गठन गर्ने अधिकार र कर्तव्य नेपाल सरकारको रहन गएको छ । ऐनको दफा ४१ (२) बमोजिम गठन हुने उपभोक्ता अदालतका अध्यक्ष तथा न्याय परिषद्को र सदस्यहरू तोक्नुअघि न्याय सेवा आयोगको परामर्श लिनुपर्ने कानुनी व्यवस्था छ । यो व्यवस्थाको पालना नभएकाले उपभोक्ता अदालत गठन हुन सकिरहेको छैन । वस्तु र सेवा बजारमा उपभोक्ता हित संरक्षण गर्न तत्काल उपभोक्ता अदालत गठन गर्नु अति आवश्यक छ । तर कानुनी व्यवस्थाका बावजुद अहिलेसम्म उपभोक्ता अदालत गठन हुन सकिरहेको छैन । संविधान र ऐन लागू भएको यति लामो समय भइसक्दासमेत उपभोक्ता अदालत गठनका लागि कुनै पहल भएको देखिँदैन । उपभोक्ता संरक्षण ऐन, २०७५ को दफा ६५ ले उपभोक्ता संरक्षण ऐन, २०५४ लाई खारेज गरेको छ तर सो ऐनको दफा २२, २४ बमोजिम दर्ता भई सुनुवाइका क्रममा रहेका दर्जनौं मुद्दाबारे उपभोक्ता संरक्षण संरक्षण ऐन, २०७५ मौन छ, जसले उपभोक्ताका उजुरीहरू अनिर्णयको बन्दी भई जिल्ला प्रशासन कार्यालयमा थन्किरहेका छन् । सर्वोच्च अदालतसमेतले २०७८ फागुन ८ मा कुमारी खरेल विरुद्ध नेपाल सरकार रहेको मुद्दामा फैसला गर्दै सरकारका नाममा उपभोक्ता अदालत गठन गर्न परमादेश दिएको थियो । यसर्थ संविधान, कानुन तथा सर्वोच्च अदालतबाट प्रतिपादित सिद्धान्तसमेतका आधारमा उपभोक्ता अदालतको गठन गर्न र जिल्ला क्षतिपूर्ति समितिमा परेका उजुरीहरूको सुनुवाइ गर्न सरोकारवाला गम्भीर हुनुपर्छ ।"
माध्यमभाषाको भुलभुलैयामा विद्यालय शिक्षा,"सामुदायिक विद्यालयप्रति अभिभावकको विश्वास घट्दै गएकाले धेरैजसोले निजी विद्यालयको सिको गर्दै अहिले अंग्रेजी माध्यममा पढाइरहेका छन् । खास गरी सहरी क्षेत्रका सामुदायिक विद्यालयहरूले अंग्रेजी माध्यमलाई विद्यार्थी तान्ने एक मात्र रणनीतिका रूपमा उपयोग गरिरहेका छन् । सामुदायिक विद्यालयले अंग्रेजी माध्यममा पठनपाठन गर्नु हुन्छ वा हुँदैन, यो फरक बहसको विषय बन्ला, तर तिनलाई जोगाउने एक मात्र रणनीति अंग्रेजी माध्यम देखिएको र यसमै शिक्षण सिकाइ गर्ने क्रममा विद्यार्थी भर्ना, अतिरिक्त शिक्षक र पाठ्यपुस्तक एवं अभिभावकबाट धेरै शुल्क लिने गरिएको पक्ष अझ चुनौतीपूर्ण बन्दै गएको छ । एउटा सर्वेक्षण अनुसार, देशभरका ४२ प्रतिशतभन्दा बढी माध्यमिक विद्यालयका प्राथमिक तहका कक्षाहरूमा र करिब ९ प्रतिशत विद्यालयमा कक्षा ९ र १० मा पनि अंग्रेजी माध्यममा पठनपाठन हुने गरेको छ । तथ्यांकहरू हेर्दा सामुदायिक विद्यालयहरूले अंग्रेजी माध्यममा पठनपाठन गर्ने प्रवृत्ति हरेक वर्ष बढिरहेको छ । सामुदायिक विद्यालयहरूले अंग्रेजी माध्यमको पठनपाठनमा जोड दिनुका कारणहरू र यसका प्रभावहरू बुझ्नु जरुरी छ ताकि त्यसले अर्को चरणमा गर्नुपर्ने कार्यहरूमा दिशानिर्देश गर्न सकोस् । अंग्रेजी माध्यममा पठनपाठन गराइरहेका विद्यालयका प्रधानाध्यापक र शिक्षकहरूको भनाइ अनुसार आफ्ना नानीबाबुहरूलाई अंग्रेजी पढाउने अभिभावकको तीव्र इच्छाले गर्दा उनीहरू त्यस्तो गर्न बाध्य भएका हुन् । अंग्रेजी माध्यम सञ्चालन गरेपछि विद्यार्थी भर्ना बढेको छ । माथि उल्लेख गरिएको सर्वेक्षणमा सोधिएका केही प्रश्नले नेपालमा अंग्रेजी माध्यमको शिक्षा किन लोकप्रिय भइराखेको छ भन्ने कुरालाई थप प्रकाश पार्छ । पढाइको माध्यम नेपालीबाट अंग्रेजीमा बदल्दा पढाइको गुणस्तर र विद्यार्थीको सिकाइमा कस्तो असर पर्छ भन्ने प्रश्नमा विद्यालय व्यवस्थापन समितिका अध्यक्ष तथा सदस्यमध्ये ४७ प्रतिशतले यो धेरै नै बढ्छ र ३८ प्रतिशतले केही न केही बढ्छ भन्ने प्रतिक्रिया दिएका छन् । अचम्मको कुरा त, प्रधानाध्यापकहरूमध्ये पनि १४ प्रतिशतले धेरै बढ्छ र ५० प्रतिशतले केही न केही त बढ्छ नै भन्ने प्रतिक्रिया दिएका छन् । अंग्रेजी माध्यमले मात्र सिकाइमा सुधार हुँदैन भनी उनीहरूले पनि बुझ्न सकेका छैनन् । यसले एकातिर सिकाइ राम्रो बनाउन अंग्रेजी नै चाहिन्छ भन्ने धारणा विकास भइरहेको देखिन्छ भने, अर्कातिर प्रधानाध्यापक र विद्यालय व्यवस्थापन समितिका अध्यक्षहरूले नै अंग्रेजी माध्यमले सिकाइ बढाउँछ भन्ने प्रतिक्रिया दिएको सन्दर्भमा अभिभावकको चाहनालाई अस्वाभाविक पनि भन्न मिल्दैन ।अभिभावकको चाहना र विद्यार्थी संख्या बढाउने बहानामा जति पनि विद्यालयले अंग्रेजी माध्यममा पठनपाठन गरिरहेका छन्, तिनले कुनै न कुनै रूप र नाममा अतिरिक्त शुल्क लिइरहेका छन् । कतिपय अवस्थामा एउटै विद्यालयमा अंग्रेजी र नेपाली फरकफरक माध्यममा शिक्षण सिकाइ गरिएको छ । अंग्रेजी माध्यममा पढ्नेका लागि बिहानको प्रार्थना अलग गरिन्छÙ कोठाहरूमा फरक बसाइ एवं खानेपानी, शौचालय र खाजाघरको समेत छुट्टै व्यवस्था गरिएका उदाहरणहरू भेटिन्छन् । पंक्तिकारहरूले मधेश प्रदेशको एउटा विद्यालयमा अंग्रेजी माध्यममा पढाइ हुने कक्षाकोठामा पंखा राखिएको र नेपालीमा नभएको भेटेका थियौं ।सामुदायिक विद्यालयहरूले गरेको अंग्रेजी माध्यमको पठनपाठनले केही सकारात्मकसँगै केही अप्रत्याशित नकारात्मक नतिजा पनि निम्त्याएको छ । यो प्रयासबाट आएको एउटा सकारात्मक नतिजा के हो भने, धेरै सामुदायिक विद्यालय अंग्रेजी माध्यममार्फत निजी विद्यालयसँग प्रतिस्पर्धा गर्न सक्ने अवस्थामा पुगेका छन् । थोरै शुल्कमा अभिभावकले आफ्ना छोराछोरीलाई अंग्रेजी माध्यममा पढाउन पाएका छन् । विद्यालयहरूको भाषामा, थोरै पैसामा गुणस्तरीय शिक्षा उपलब्ध भएको छ । यसबाहेक, धेरै अभिभावकको झुकावलाई ध्यानमा राखी अंग्रेजी माध्यममा पठनपाठन गरेर धेरै विद्यार्थीलाई सामुदायिक विद्यालयमा आकर्षित पनि गरेका छन् । अंग्रेजी माध्यमको शिक्षण सिकाइका लागि धेरैजसो विद्यालयले निजी स्रोतमा शिक्षकहरू राखेको पाइएको छ । अंग्रेजी माध्यममा निजी विद्यालयमा बढी शुल्क तिरेर पढाइरहेका कतिपय अभिभावकले सामुदायिक विद्यालयमा शुल्क तिर्न गुनासो गर्दैनन् र निजीबाट निकालेर सामुदायिकमा भर्ना गर्न चाहन्छन् । सबै अभिभावकको यो चाहना पूरा गर्न नसक्दा अंग्रेजी माध्यममा पढाइ हुने विद्यालयले प्रवेश परीक्षा लिने र त्यसमा धेरै अंक ल्याउनेहरूलाई छनोट गरेर भर्ना गर्ने प्रवृत्ति पनि बढिरहेको छ । यसरी छनोटमार्फत राम्रा विद्यार्थी मात्र भर्ना गरेर परीक्षामा राम्रो नतिजा ल्याउनु अचम्मको कुरा भएन । यस्तै, उच्च शिक्षामा पाइने छात्रवृत्तिका लागि पनि कतिपय अभिभावकले कक्षा ८ मा सामुदायिक विद्यालयमा भर्ना गर्न चाहन्छन् । अंग्रेजी माध्यममा पढाइ राम्रो हुने, अंग्रेजी माध्यमले बढी सिकाइ हुने र त्यसमा गुणस्तर हुन्छ भन्ने बुझाइले गर्दा नै कैयौं स्थानीय सरकारले अंग्रेजीलाई अनिवार्य गर्ने घोषणा गरेका छन्, अंग्रेजीमा पढाउने विद्यालयहरूलाई शिक्षक अनुदान दिएका छन् । विद्यालयमा सरकारको लगानी पर्याप्त छैन । धेरै हदसम्म अंग्रेजी माध्यमका लागि सरकारी सहायताबाट मात्र पठनपाठन सम्भव छैन । अंग्रेजी माध्यममा अतिरिक्त पुस्तक, माथिल्ला कक्षामा ट्युसन, गृहकार्य डायरीजस्ता अतिरिक्त क्रियाकलापका लागि पनि अभिभावकसँग शुल्क लिने गरिएको छ । सामुदायिक विद्यालयमा अंग्रेजी माध्यमको पठनपाठनका लागि अभिभावकसँग लिइने सहयोग शुल्कले शैक्षिक असमानताहरू बढाउँदै जाने निश्चित छ । विद्यार्थी छनोटका लागि लिइने प्रवेश परीक्षाबाटै कमजोर वर्ग वञ्चित भइसकेको हुन्छ । मासिक शुल्क, तोकिएको पोसाक, जुत्ता, टाई, बेल्ट, ब्याग, डायरी लगायतको व्यवस्था गर्न नसक्दा आर्थिक रूपमा विपन्न विद्यार्थीहरू वञ्चितिमा पर्ने गरेका छन् । सहरी तथा अर्धसहरी क्षेत्रका अंग्रेजी माध्यममा पढाइ हुने विद्यालयका बालबालिका फेरि पनि आर्थिक, सामाजिक, राजनीतिक, सांस्कृतिक दृष्टिले सामान्यतया माथिल्लो हैसियतकै छन् । थुप्रै अभिभावकले आफ्ना बालबालिकालाई अंग्रेजी पढाउने इच्छा भएर पनि शुल्क तिर्न नसक्ने भएकाले नेपाली माध्यममा पढाइ हुने शुल्क नलाग्ने विद्यालयमा भर्ना गर्ने गरेका छन् । कतिपयले शुल्ककै कारण विद्यालय छोड्न वा अर्कै सामुदायिक विद्यालयमा भर्ना हुन बाध्य हुन सक्छन् । सरकारी नीतिहरूको कमजोर कार्यान्वयनÙ पर्याप्त अध्ययन, अनुसन्धान र छलफल नगरी तय गरिने भाषिक नीति र नाफामुखी भएर सञ्चालित निजी विद्यालयकै सिको गर्दै सामुदायिक विद्यालयहरू सञ्चालन हुँदै जाँदा असमानताहरू बढ्दै गएका छन् । अंग्रेजी राम्रो हुन माध्यम पनि अंग्रेजी नै चाहिँदैन थियो तर प्रवेश परीक्षा, शुल्क, अतिरिक्त पाठ्यपुस्तक, अतिरिक्त कक्षाजस्ता आर्थिक विषयहरू जोडिने रणनीतिमार्फत राम्रो सिकाइ हुन्छ भन्ने दृष्टिबाट सामुदायिक विद्यालयहरू सञ्चालन गर्दै जाँदा सार्वजनिक शिक्षा सबैका लागि पहुँचयोग्य, गुणस्तरीय र समतामूलक बन्ने बाटोबाट विमुख हुँदै छ । यो प्रवृत्ति बढ्दै जाने हो भने यसले भविष्यमा थुप्रै नकारात्मक नतिजाहरू ल्याउनेछ जुन राष्ट्र र समाजका लागि समेत प्रत्युत्पादक बन्न सक्छ । यदि सामुदायिक विद्यालयहरूले पनि अंग्रेजी माध्यममै शिक्षण सिकाइ गर्नुपर्ने र यो नभई नहुने नै हो भने अंग्रेजी माध्यमका लागि शुल्क लगायत अन्य खर्च गर्न नसक्ने कमजोर, गरिब र पिछडिएका समुदायका बालबालिकाका लागि पनि यो पहुँचयोग्य हुनुपर्ने सुनिश्चितता गर्नुपर्छ । अंग्रेजी माध्यमको प्रयोगबाट शिक्षाले समाजमा असमानताका आयामहरूलाई बढावा दिनु हुँदैन । शिक्षा सक्षमहरूका लागि मात्र होइन भन्ने बुझ्नु आवश्यक छ । शिक्षकहरूलाई पनि अंग्रेजीमा प्रभावकारी रूपमा कसरी पढाउने भन्नेबारे पर्याप्त तालिम र शैक्षिक सहयोग उपलब्ध हुनुपर्छ । विद्यालयको माध्यम भाषा र शिक्षण सिकाइÙ सामुदायिक विद्यालयका नर्सरी, केजी र कक्षा १ मा लिइने प्रवेश परीक्षाÙ अंग्रेजी माध्यममै शिक्षण गराइने अतिरिक्त विषयको पठनपाठनÙ न्यून तलबमा काम गर्ने शिक्षकÙ एउटै विद्यालयमा सञ्चालित दुई खालका शिक्षा र उपलब्ध सुविधाहरूका सम्बन्धमा प्रभावकारी नीति तर्जुमा र कार्यान्वयनमा ढिलाइ गर्नु हुँदैन । भविष्यमा बढ्दै जाने शैक्षिक असमानताहरूप्रति सरोकारवाला सबै जिम्मेवार हुनु आवश्यक छ ।"
६४ वर्षपछि नयाँ तथ्यांक ऐन,"(काठमाडौं)  राष्ट्रपति विद्यादेवी भण्डारीले तथ्यांक ऐन, २०७९ मा लालमोहर लगाएसँगै अब प्रधानमन्त्री तथा मन्त्रिपरिषद्को कार्यालयअन्तर्गत राष्ट्रिय तथ्यांक कार्यालय रहने भएको छ । उक्त कार्यालयले तथ्यांकसम्बन्धी नीति, योजना र रणनीति तय गर्नेछ । कार्यालयको प्रमुख तथ्यांक अधिकारी राजपत्रांकित विशिष्ट श्रेणी (सचिव) रहने व्यवस्था गरिएको छ । २०१८ सालमा गठन भएको केन्द्रीय तथ्यांक विभाग हालसम्म राष्ट्रिय योजना आयोगअन्तर्गत छ भने यसको महानिर्देशकमा सहसचिव छन् । नयाँ ऐन जारी भएसँगै तथ्यांक ऐन, २०१५ खारेज भएको छ । संघीय लोकतान्त्रिक गणतन्त्र नेपालको विशेषताअनुकूल नयाँ ऐन ल्याइएको हो । ऐनले तथ्यांकीय दीर्घकालीन नीति निर्माण, तथ्यांक सर्वसुलभता, विद्युतीय प्रणालीबद्ध तथ्यांक व्यवस्थापनलगायत पक्षमा सहज हुने जनाइएको छ । राष्ट्रिय तथ्यांक परिषद्ले तथ्यांकसम्बन्धी योजना, नीति तथा रणनीति तर्जुमा गर्नेछ । परिषद्ले तथ्यांकसम्बन्धी राष्ट्रिय मानक र गुणस्तर निर्धारण गर्नेछ । तथ्यांकको एकीकृत गर्न राष्ट्रिय तथ्यांक प्रणाली स्थापना हुनेछ । सबै मन्त्रालय, निकायको एकद्वार प्रणालीबाट तथ्यांक व्यवस्थित गर्ने, ओपन डेटा प्रणालीलाई सरलीकरण गर्ने जनाइएको छ । विभागको जनगणना शाखा निर्देशक ढुण्डीराज लामिछानेले ऐन जारी भएसँगै तथ्यांकीय प्रणालीमा नयाँ आयाम थपिएको बताए । नयाँ ऐनले प्रदेश र स्थानीय सरकारको क्षमता अभिवृद्धि, समन्वयमा आवश्यक तथ्यांक उत्पादन गर्न सहज बनाउनेछ, उनले भने, मालपोत, उद्योग, कम्पनी रजिस्ट्रारको कार्यालयलगायत प्रशासनिक अभिलेखबाट उत्पादन भएको विवरणलाई केन्द्रीय तथ्यांकमा आबद्ध गरिनेछ ।"
साउदीमा ८ वर्ष उपचारपछि कोमामै फर्किइन् बाटुली,"(काठमाडौं)  तिम्रो आमा लडेर कोमामा राखिएको छ, टाउकामा गहिरो चोट लागेको छ, एक साँझ साउदी अरबबाट सन्तोष विकलाई भारतीय नागरिकले फोन गर्दै खबर दिए, उठेर बस्न सक्ने भएपछि नेपाल पठाइदिन्छौं । ती भारतीय नागरिक बाटुली विक काम गर्ने घरअगाडि बकला (किराना पसल) चलाउँथे । बाटुलीका मालिकले नै सन्तोषलाई खबर गर्न लगाएका थिए । ती मालिकले बाटुलीलाई कुवेतबाट साउदी अरबको अलहासामा ल्याएका थिए । सन् २०१४ फेब्रुअरी १६ मा बाटुली श्रम स्वीकृति लिई घरेलु कामदारका रूपमा कुवेत गएकी थिइन् । त्यतिखेर वैदेशिक रोजगार विभागले महिलालाई घरेलु कामदारका रूपमा कुवेत जान अनुमति दिन्थ्यो ।कामको सिलसिलामा साउदी अरबमै रहेका बेला घरको माथिल्लो तलाको भर्याङबाट चिप्लिएर खस्दा टाउकामा गम्भीर चोट लागेका कारण बाटुली अचेत अवस्थामा रहन पुगेकी थिइन् । उनलाई अलहासाको अल अयुन सिटी अस्पतालमा राखिएको थियो । घटना भएको एक महिनापछि सन्तोषले आमा बाटुलीबारे जानकारी पाएका थिए । पछि दुई पटक जति भारतीय नागरिकले आमालाई नेपाल ल्याउने भए पैसा पठाउनु भन्दै फोन गरे । सन्तोषले आफ्नो दयनीय आर्थिक अवस्थाबारे दर्शाएपछि साउदीबाट फोन आउन छाड्यो ।बाटुली साउदी पुगेको चार महिनापछि दुर्घटनामा परेकी थिइन् । त्यसअघि भने नियमितजसो महिनाको १९ हजार रुपैयाँ नेपाल पठाइरहेकी थिइन् । सुरुमा आमालाई काम गर्न धेरै कठिन भएको थियो, साहुनीले निकै पिट्ने, पछि काम सिकेपछि भने मारपिट गरेको खबर आउन छोडेको थियो, सन्तोषले भने, म मुम्बईमा काम गरेर बस्थें । आमाले गाउँकै एक जना सरदारको नाममा पैसा पठाइदिनुहुन्थ्यो । दिदीसँग नागरिकता थिएन । चाहेका बेला सरदारले पैसा दिनुहुन्थ्यो ।बाटुली घरसल्लाहमै कुवेत गएकी थिइन् । उनीहरूको आफ्नो नाममा एक टुक्रा जग्गा थिएन । उनीहरू बस्दै आएको ओमसतिया गाउँपालिका२ पर्सरी, रूपन्देहीको जग्गामा रेल बाटो पर्ने हल्ला भयो । रेलले उठीबास लाग्ने भएपछि बाटुली कुवेत उडेकी थिइन् । हाम्रो गाउँमा धेरै सुकुम्बासी छन्, हामी बस्ने जग्गामा मात्रै १० घर सुकुम्बासी बस्छौं, सन्तोषले भने, यो जग्गा छेउमा मसानघाट छ । जमिनदारले हामीलाई दान दिएको थियो तर पछि उसको सन्तानले बेचिदियो । किन्ने मान्छेले अहिले हामीलाई चार धुर दिएको छ । अहिले रेल आउने हल्ला छैन ।आमाको लामो समयसम्म कुनै खबर आएन । उनीहरूले नै आशा मारिसकेका थिए । आमा दुर्घटनामा पर्नु भएदेखि नै बुबा कमजोर बन्दै जानुभयो, उनले भने, एक बिहान घरको आडमा बसिरहनुभएको थियो । बोलाउँदा त बितिसक्नुभएछ ।वैदेशिक रोजगारीमा जान भनेर सन्तोष र बाटुलीले एकै दिन नागरिकता बनाएका थिए । त्यसबेला सन्तोषले राहदानी पनि बनाए । राहदानी बनाएर उनी मुम्बईमा नै फर्के । मुम्बईमा १५ वर्षको उमेरदेखि रेस्टुरेन्टमा काम गरिरहेका थिए । सुरुमा कुचो लगाउने र भाँडा माझ्ने काम गर्थे । त्यतिखेर महिनाको १५ सय भारु पाउँथे । पछि खाना बनाउन जान्ने भएपछि महिनाको १५ हजार भारु हात पर्न थाल्यो । पैसा जम्मा भएपछि भारतबाटै बाहिर जान्छु भन्ने योजनामा थिएँ, मुम्बईमा गएँ । आमाले कुवेत जाने कुरा बुबासँग गर्नुभएको थियो । मसँग थिएन । काठमाडौंबाट उड्नुअघि फोन गरेर बाबु म कुवेत जाँदै छु, आफ्नो ख्याल गर भन्नुभएको थियो, सन्तोषले भने, त्यसपछि दोहोरो संवाद भएन । चार वर्षसम्म कुनै खबर नआएपछि परिवारले बाटुलीको मृत्यु भइसक्यो भनेर आस मारेका थिए । हरेक दिन आमाको सम्झना आउँथ्यो । कतैबाट केही खबर आएन । एक दिन एक्कासि मोबाइलमा आमाको भिडियो आइपुग्यो । भिडियोमा आमाले गहिरो सास फेरिराख्नुभएको थियो, आँखाले हेरिराख्नुभएको थियो, पाइप नाकबाट छिराएर खाना दिइरहेको थियो, सन्तोषले भने, त्यो दिन काम गर्नै सकिनँ । साहु र साथीहरूलाई पनि भिडियो देखाएँ । अनि, आमालाई नेपाल फर्काउनुपर्छ भनेर म गाउँ फर्कें ।गाउँ आएपछि पठाउने एजेन्टलाई खोज्न थालें । गाउँपालिकालाई गुहारें । एजेन्ट र गाउँपालिकाको राय एउटै हुन्थ्यो उतै उपचार भइरहेको छ । तिमीहरूले यहाँ ल्याएर के गर्ने ? ल्याएर कहाँ राख्छौ ? तिम्रो आमा उठेर बस्न सक्ने होइनन् । तिमीहरूले उपचार गर्न सक्ने होइन । बरु उतै ठीक छ । उताबाट जहिले पठाउँछ, पठाउँछ ।उनी यसमा रोकिएनन् । ब्याजमा पैसा खोजेर छिमेकीलाई लिएर काठमाडौं तेस्रो पटक आए । आमालाई ल्याउन वैदेशिक रोजगार बोर्डमा निवेदन दियौं । त्यहाँको हाकिमले पनि ल भाइ नआत्तिनु, यति भएपछि तिम्रो आमा आउनुहुन्छ भने ।लामो समयदेखि अस्पतालमा उपचार भइरहे पनि अवस्थामा खासै सुधार नआएपछि परिवारको साथमा राखेर उपचार गर्दा केही सुधार हुन सक्ने भन्दै बाटुली सुनारको उपचारमा संलग्न डाक्टरले उनलाई छिटो नेपाल लैजान लामो समयदेखि दूतावाससमक्ष अनुरोध गर्दै आएका थिए । अस्पतालमा राखेको धेरै वर्ष भइसकेकाले अस्पतालले पनि बाटुली सुनारको जिम्मा लिएर जतिसक्दो चाँडो उनलाई नेपाल पठाउन दूतावासमा पछिल्लो समय निरन्तर ताकेता गरिरहेको थियो । यसअघि निजलगायत अन्य गम्भीर प्रकृतिका बिरामीलाई नेपाल पठाउन पटकपटक प्रयास गरिएको भए पनि सफल हुन सकेको थिएन, दूतावासका प्रथम सचिव ऋषिराम आचार्यले भने, यस पटक भने बाटुली सुनारलाई नेपाल पठाउने वातावरण निर्माण गर्नमा सफलता मिल्यो । परिवार पनि बिरामीको जिम्मा लिन राजी भयो । दूतावासले बिरामीको आवश्यक कागजात तयार गर्नुका साथै उनको एक्जिट भिसाका लागि साउदी श्रम कार्यालय र अध्यागमन कार्यालयसँग समन्वय गरिदियो । नेपाल एयरलाइन्सको जहाजमा स्ट्रेचर राख्ने व्यवस्था गर्न र स्ट्रेचरबापतको खर्च बेहोर्न वैदेशिक रोजगार बोर्ड तयार भयो । अस्पतालले बिरामीलाई अलहासाबाट रियाद एयरपोर्टसम्म अस्पतालकै एम्बुलेन्समा निःशुल्क ल्याइदियो । एक जना नर्सको साथमा स्ट्रेचरबाट नेपाल लैजाँदा लागेको सम्पूर्ण खर्च नेपाल सरकारले बेहोर्यो । बाटुलीलाई वीर अस्पतालको इमर्जेन्सी वार्डमा ल्याएर राखियो । सन्तोषसँग बिछोड भएको ८ वर्षपछि आमासँग भदौ २६ मा भेट भयो । आमालाई लिन साथमा ३५ वर्षीया दिदी सुनीता पनि सँगै थिइन् । भेट्दा के गरौं, कसो गरौं भयो, यस्तो अवस्थामा अँगालो पनि हाल्न नसकिँदोरहेछ, यत्रो वर्षपछि देख्दा हाम्रो मन सिरिंग भयो, सुनीताले भनिन्, हामी धेरैबेर आमाआमा भनेर रोयौं । उनीहरूले दिनभर बाटुलीको हात, खुट्टा र टाउको सुमसुम्याए । उनीहरूलाई बाटुलीले पनि चिनिन् । हामीलाई चिन्नुभयो, दिदीलाई देखेर रुनुभयो, यो तिम्रो बुहारी भन्दा हाँस्नुभयो, सन्तोषले भने, बोली मात्रै निस्केको छैन । सबै बुझ्नुहुन्छ । वीरले कहिले टाउकाको सिटी स्क्यान गर्नुपर्छ भन्छ, कहिले न्युरो अस्पतालमा भर्ना गर्नुपर्छ भन्छ । हामीलाई एक साता वीरमा राखेपछि घर लैजाने भन्ने खबर थियो । यहाँ उपचार गर्न पैसा छैन । मैले कानमा लगाएको मुन्द्रा बेच्न खोजेको थिएँ, बिल नभएकाले बिक्री भएन, सुनीताले भनिन्, घरसम्म एम्बुलेन्समा लैजाने रकम पनि छैन । बिरामीलाई अस्पतालमा ल्याएपछि बोर्डले पनि जिम्मा लिएन । आर्थिक अभावले घरसम्म लैजान समस्या भएपछि प्रवासी नेपाली समन्वय समिति र पौरखी नेपालले एम्बुलेन्स र औषधि खरिदका लागि ५० हजार रुपैयाँ सहयोग गरिदिए । बोर्डले के कति लाग्छ ? बिल पेस गर्नु भनेको छ । हामीले अहिले कहाँबाट ल्याएर खर्च गर्ने ? सन्तोषले भने, म गरिब मान्छे । काम गर्न जानुपर्छ । घर लिएर जान्छौं । आमालाई बुहारीले हेरचाह गर्छिन् । हामी अस्पतालमा भर्ना गर्न सक्दैनौं ।"
हुँ यात्री एउटा,"(काठमाडौं)  हुँ यात्री एउटा रुमल्ली हिँड्ने अँधेरी रातमा पशुपति आर्यघाटमा सोमबार संगीतकर्मीहरूले भैरवनाथ रिमालको रचनामा रहेको दीप श्रेष्ठद्वारा स्वरबद्ध यो गीत गुनगुनाइरहँदा चितामा थिए शुभबहादुर सुनाम । उनको पार्थिव शरीरलाई अन्तिम बिदाइ गर्न संगीतकर्मीहरूले उनैद्वारा संगीतबद्ध गीतका धुनमार्फत श्रद्धा अर्पण गरे । केही समयदेखि मिर्गौला रोगबाट पीडित सुनामको ७४ वर्षको उमेरमा छाउनीस्थित सैनिक अस्पतालमा सोमबार बिहान निधन भएको हो । सुनामले नेपाली सेनामा सहायक रथी र संगीतमा महारथीका रूपमा आफूलाई स्थापित गरेका थिए । नेपाली संगीत जगतमा संगीतकार, वाद्यवादक, एरेन्जर, रचनाकारका रूपमा धेरैको मन छुने सिर्जनाहरू उनले गरेका छन् । जीवनको साढे पाँच दशकभन्दा लामो समयमा उनले अनगिन्ती नेपाली सुगम संगीतमा स्याक्सोफोनको धुन भरे । विशेषगरी स्याक्सोफोनमा आफूलाई अब्बल स्थानमा राखेका सुनामले तारादेवी, नारायण गोपाल, प्रेमध्वज प्रधान, मदन सिंह, सुक्मित गुरुङदेखि अहिलेका नयाँ पुस्तासम्म पनि संगीतमा सहकार्य गरेका छन् । स्याक्सोफोन र सुनाम एक अर्काका लागि पर्यायवाची नै थिए । उनले नारायण गोपालको तिमीले भनेका सारा देव छोएर, मीरा राणाको फूलै फूलको मौसम तिमीलाई, मदनसुक्मितको रेलीमाई रेलीमाई लगायत गीतमा संगीत भरेका छन् । प्रसिद्ध गजल गायक गुलाम अलीले गाएका नेपाली गीतहरुका संगीत संरचनामा उनले काम गरेका छन् । पेसागत रूपमा नेपाली सेनाका अप्रसहायक रथीका रूपमा रहेका सुनामले नेपाली संगीतलाई सँगसँगै डोर्याए । सेनाबाट अवकाशपछि उनले संगीतलाई भने निरन्तरता दिए । नेपालमा मात्र नभएर नेपाली सेना र संगीतको प्रतिनिधित्व गर्दै उनले विभिन्न मुलुकमा नेपाली धुन र लयलाई चिनाएका छन् । सुनामको परिवार नै संगीतमा आबद्ध थिए । हजुरबुबा, बुबाबाट नै स्याक्सोफोन सिकेका सुनामले यसैमार्फत नेपाली संगीतको स्वर्णिम कालखण्डमा आफूलाई पनि उपस्थिति गराए । सुनामसँगको सम्बन्धलाई स्मरण गर्दै संगीतकार शम्भुजित बाँस्कोटाले संगीतको एउटा स्तम्भ नै ढलेको बताए । सुनाम र बास्कोटाले सँगै काम गर्दा उपनाम नै पाए, शुभशम्भुजित । संगीत वृत्तमा दुईबीचको मित्रताको नाम शुभशम्भु भनेर चिनिन्छ । फिल्म के घर के डेरा मा संगीतमै सहकार्य गर्दा कलाकार तथा निर्देशक नीर शाहले छोटकरीमा दुवैलाई शुभशम्भुजित नामकरण गरेको उनले स्मरण गरे । उनले भने म संगीत र गायनतिर मात्र थिएँ । तर, उहाँ संगीत, वाद्यवादन, एरेन्ज सबैतिर उत्तिकै सक्रिय हुनुहुन्थ्यो । नेपाली आधुनिक गीतसंगीत यहाँसम्म पुग्नुमा उनको ठूलो योगदान रहेको बाँस्कोटाले सुनाए । बाल्यकालदेखि नै स्याक्सोफोनप्रति लगाव देखिए पनि फौजको जागिरे जीवनपछि नै उनले सेनाको ब्यान्डभित्र रहेर आफूलाई तिखार्ने काम गरे । नेपाली संगीतमा स्याक्सोफोन उत्तिसारो चलन भइनसक्नु, बाजा खरिद महँगो पर्ने भएकाले जागिरे जीवन नै उनका लागि फलदायी बन्यो । सेनाको ब्यान्डभित्र नै उनले पश्चिमा शैलीका विविध थरीका बाजाहरू बजाउन सिक्ने मौका पाए । नेपाली फिल्महरू के घर के डेरा सँगै मनको बाँध, प्रतीक्षा, चाहना, दाजुभाइ, बन्धन, म तिम्रो भइसकेँ लगायतमा उनले स्याक्सोफोनको धुन भरेका छन् । सुनामले ३० देखि ४० को दशकमा नेपाली संगीतमा स्याक्सोफोनको धुनमार्फत नौलो आयाम थपेको संगीतकार राजकुमार श्रेष्ठले सुनाए । सरल, नरम स्वभावका रूपमा सुनामको स्मरण गर्दै श्रेष्ठले भने, व्यक्तिगत रूपमा उहाँ जति नम्र र सरल हुनुहुन्थ्यो, त्यस्तै संगीत उहाँले सिर्जना गर्नुभएको छ । आफूलाई सदावहार लाइभ पर्फमरका रूपमा चिनाएका थिए । एक अभिभावक, गुरु र प्रेरणादायी व्यक्तित्वका रूपमा रहेको संगीतकार तथा गायक मदनगोपालले सम्झिए । आफ्नो संगीतकर्मलाई सुनामले छोरा, नातिलाई समेत हस्तान्तरण गरेका छन् । संगीतकार छोरा दिनेश सुनामले संगीतप्रति आफ्नो बुबाको अत्यन्तै लगाव रहेको सुनाए । उनले भने उहाँकै प्रेरणाले हामीले बच्चैदेखि संगीत बुझ्ने र सिक्ने मौका पाएका थियौं ।"
भ्रष्टाचार आरोपितलाई विभूषण,"(काठमाडौं)  खानी दोहनको अभियोगमा बिगो, कैद र जरिवाना असुलको मागदाबीसहित अख्तियार दुरुपयोग अनुसन्धान आयोगबाट विशेष अदालतमा मुद्दा दायर गरिएका उद्योगी पशुपति मुरारकालाई सरकारले विभूषण दिने घोषणा गरेको छ । नेपाल उद्योग वाणिज्य महासंघका पूर्वअध्यक्ष मुरारकाविरुद्ध अख्तियारले २०७८ माघ १२ मा विशेष अदालतमा ४९ करोड ४५ लाख ५१ हजार ६ सय ४५ रुपैयाँ बिगो र २ वर्ष कैद मागदाबीसहित मुद्दा दायर गरेको थियो । मुद्दाको किनारा नलाग्दै मन्त्रिपरिषद्को सिफारिसमा राष्ट्रपति विद्यादेवी भण्डारीबाट मुरारकालाई सुकीर्तिमय राष्ट्रदीप विभूषण घोषणा गरिएको हो । संविधान दिवसको दिन पारेर सोमबार सरकारले ९ सय ९८ जनालाई विभिन्न किसिमका विभूषण घोषणा गरेको छ, जसअनुसार १७ जनाले सुकीर्तिमय राष्ट्रदीप पाउनेछन् । यो सूचीको दसौं नम्बरमा मुरारकाको नाम छ । उनी खानी उद्योग सिद्धार्थ मिनिरल्सका सञ्चालक हुन् । हरेक वर्ष संविधान दिवसमा विभूषण घोषणा गरेर नेपाली नयाँ वर्ष (वैशाख १) राष्ट्रपतिबाट वितरण गर्ने चलन छ । यो पटक विभूषण पाउनेको सूचीमा कालोबजारी र ठगी आरोपमा प्रशासन र प्रहरी अनुसन्धानमा तानिएका व्यक्ति पनि अटाएका छन् । विगतमा विभूषण बहिष्कार गर्ने केही कलाकार पनि सूचीमा छन् । अख्तियारले अनुसन्धान गरिरहेका केही राष्ट्रसेवक कर्मचारी पनि विभूषित हुनेको सूचीमा रहेको स्रोतले जनाएको छ । तर, अनुसन्धान प्रभावित हुने भन्दै ती कर्मचारीको विवरण दिन स्रोतले मानेन ।गृह मन्त्रालयका प्रवक्ता फणीन्द्रमणि पोखरेलले विभूषण घोषणा गरिएका कसैमा कानुनी प्रश्न र कैफियत देखिए वितरणअघि विभूषण सूची सच्याइने बताए । विभूषण घोषणा गरिएका व्यक्ति कसैमा कानुनी र अरू कैफियत भेटिएमा वितरणअघि सरकारले स्क्रिनिङ गर्छ, गलत पाइए सूची सच्याएर वितरण गरिन्छ, यो विगतमा पनि यस्ता कैफियत भेटिए सच्याइने गरिएको थियो, उनले भने । विभूषणका लागि ७७ वटै जिल्ला प्रशासन कार्यालयबाट आएका सिफारिस गृह मन्त्रालयमा अध्ययन गरेर सूची तयार पारिन्छ । गृह मन्त्रालयमा सूची अध्ययनका क्रममा कोही सिफारिसमा परे त्यस्ता व्यक्तिको कसुर र कारबाहीबारे जिल्ला प्रशासन, जिल्लास्थित सुरक्षा निकायलगायतबाट पनि बुझ्ने गरिन्छ । गृह मन्त्रालयले अख्तियारलाई पत्र नै पठाएर विभूषणका लागि सिफारिसमा परेकाको नाम विभिन्न कसुर, मुद्दामामिला तथा अनुसन्धानमा भएनभएको, अनुसन्धानको दायरामा रहेनरहेको बारे राय माग्थ्यो । तर विभूषण सिफारिसमा परेका व्यक्तिबारे गृहले अख्तियारसँग कुनै राय नमागेको उच्च स्रोतले जानकारी दियो । जिल्लाबाट आएका सूचीबाहेक सत्ता र शक्तिसँग निकट तथा आसेपासेका नाम माथिबाटै थप्दा त्यस्ता विवरण र सम्बन्धित व्यक्तिको पृष्ठभूमिमा छानबिन हुँदैन, जसका कारण विभिन्न कसुरका आरोपित व्यक्ति राज्यबाट विभूषित हुने गरेका छन् । गृहमन्त्री अध्यक्ष रहेको विभूषण समितिको सिफारिसमा मन्त्रिपरिषद्ले गत भदौ ३१ मा सूची अनुमोदन गरेर प्रमाणीकरणका लागि राष्ट्रपतिसमक्ष सिफारिस गरेको थियो । त्यही सिफारिस सोमबार संविधान दिवसको दिन सार्वजनिक गरिएको हो । गत वर्ष प्रधानन्यायाधीश चोलेन्द्रशमशेर जबरालाई महाउज्ज्वल राष्ट्रदीप विभूषण दिने घोषणा गरिएकामा गत फागुन १ मा संसद्मा महाभियोग प्रस्ताव दर्ता भएपछि नाम हटाइएको थियो । महाभियोग दर्ता भएको दुई महिनापछि २०७९ वैशाख १ मा राष्ट्रपति कार्यालयमा आयोजित कार्यक्रममा जबरालाई उपस्थितिका लागि निम्तै दिइएन । महाभियोग टुंगो नलागेका कारण जबराका नाममा घोषित विभूषण रद्द वा कायम भन्नेमा सरकारले अझै कुनै निर्णय गरिसकेको छैन । गृह मन्त्रालयका अनुसार २०७८ मा ९ सय ३ जनाका लागि करिब १८ करोडको विभूषण बनाइएको थियो । २०७७ मा ५ सय ३ जनालाई विभूषण दिँदा राज्यको ढुकुटीबाट करिब १२ करोड रुपैयाँ खर्च भएको थियो । विभूषण सिफारिस कार्यविधि एवं प्रदानसम्बन्धी मापदण्ड २०७५ मा राजनीतिक, सामाजिक, आर्थिक, शान्तिसुरक्षा र प्रशासन, शिक्षा र स्वास्थ्य, सूचनासञ्चार, विज्ञान प्रविधि अन्वेषण एवं अनुसन्धान, भाषा, कला, साहित्य र संस्कृति, खेलकुद, राष्ट्रिय जीवनका अन्य महत्त्वपूर्ण क्षेत्रलगायत देश र जनताको हितमा योगदान पुर्याउनेलाई विभूषण दिइने उल्लेख छ । यस वर्ष विभूषणका लागि सार्वजनिक गरिएका ९ सय ९८ नाममध्ये कतिपय भने योगदान र सेवाका आधारमा छनोटमा परेका छन् । प्रमुख विभूषण पाउनेमा सरकारमा रहेका दल, तिनका नेताका निकटस्थ बढी देखिन्छन् । यो वर्ष सबैभन्दा ठूलो विभूषण नेपाल रत्नबाट कांग्रेसका तत्कालीन सभापति तथा पूर्वप्रधानमन्त्री सुशील कोइरालालाई मरणोपरान्त दिइएको छ । दोस्रो ठूलो विभूषण एमालेका तत्कालीन नेता जीवराज आश्रित (मरणोपरान्त) र मन्त्रिपरिषद्का तत्कालीन अध्यक्ष खिलराज रेग्मी तथा शताब्दी पुरुष सत्यमोहन जोशीलाई घोषणा गरिएको छ । तेस्रो ठूलो मानपदवी सुप्रसिद्ध प्रबल जनसेवाश्री संस्कृतविद् तथा नेपाल प्रज्ञा प्रतिष्ठानका उपकुलपति जगमान गुरुङलाई दिने घोषणा गरिएको छ । प्रसिद्ध प्रबल जनसेवाश्रीका लागि सर्वोच्च अदालतका न्यायाधीश टंकबहादुर मोक्तान र निर्वाचन आयोगका चार आयुक्तसहित १४ जना छानिएका छन् । सुकीर्तिमय राष्ट्रदीपबाट वरिष्ठ कलाकारहरू नीर शाह, राजेश हमाल, मदनकृष्ण श्रेष्ठ र हरिवंश आचार्यसहित १७, सुप्रबल जनसेवाश्रीबाट दिवंगत तीन जनासहित १ सय ६५ तथा कीर्तिमय राष्ट्रदीपबाट ६, प्रबल जनसेवाश्रीबाट ३ सय ३२, राष्ट्रदीप २ जनालाई, जनसेवाश्री २ सय ७, अलंकारतर्फ १ सय ६९ र पदकतर्फ १ सय ८० जनालाई घोषणा गरिएको छ । माओवादी सशस्त्र द्वन्द्वमा सुरक्षा फौजको कारबाहीमा मारिएका जनयुद्धका पहिलो सहिद दिलबहादुर रम्तेललाई सुप्रबल जनसेवाश्री र द्वन्द्वकालमै माओवादीबाट मारिएका रुकुम चौरजहारीका कांग्रेस कार्यकर्ता हरिभक्त वलीलाई प्रसिद्ध प्रबल जनसेवाश्री (मरणोपरान्त) घोषणा गरिएको छ । विभूषण पाउनेमा सत्ता र शक्तिनिकटका धेरै छन् ।"
जन्मकैद पाएका कुशवाहा रिहा,"वीरगन्ज (कास) एमाले नेता महमुद आलमको हत्या अभियोगमा अदालतले जन्मकैद फैसला सुनाएका संविधानसभा सदस्य रामचन्द्र कुशवाहा संविधान दिवसका अवसरमा सोमबार वीरगन्ज कारागारबाट रिहा भएका छन् । दोस्रो संविधानसभा सदस्यमा उम्मेदवारी दर्ता गराएको भोलिपल्ट ०७० असोज १८ मा एमालेका केन्द्रीय सदस्य आलममाथि बाराको परवानीपुरस्थित एक उद्योग अगाडि गोली प्रहार भएको थियो । गम्भीर घाइते उनको असोज २४ मा काठमाडौंमा निधन भएको थियो । गोली प्रहार गर्ने दुई जनालाई प्रहरीले पक्राउ गरी अनुसन्धान गर्दा मुख्य योजनाकार कुशवाहा रहेको खुलेको थियो । उनलाई हत्याको योजनाकार ठहर गर्दै अदालतले जन्मकैद फैसला सुनाएको थियो । कानुनमा ४० प्रतिशत कैद भुक्तान गरेका कैदीलाई छाड्ने व्यवस्था छ, त्यसैको प्रयोग गरी संविधान दिवसका अवसरमा कुशवाहा रिहा भएका हुन्, वीरगन्ज कारागारका जेलर मदन घिमिरेले बताए । कुशवाहासहित वीरगन्ज कारागारबाट सोमबार ३८ जना कैदी रिहा भएका छन् ।"
दलले बन्दसूचीमा क्रम तलमाथि पार्न सक्छन्,"काठमाडौं (कास) निर्वाचन आयोगले समानुपातिक निर्वाचन प्रणालीका उम्मेदवारको बन्दसूचीमा प्राथमिकता क्रम हेरफेर हुन सक्ने गरी निर्देशिका संशोधन गरेको छ । प्रतिनिधिसभा र प्रदेशसभा समानुपातिक निर्देशिकामा थप गरिएको नाम अन्तिममा राख्ने प्रावधानलाई संशोधन गरी प्राथमिकता दल आफैंले निर्धारण गर्ने बाटो आयोगले खुलाएको हो । राजनीतिक दलले तोकिएको मितिमा औपचारिकता पूरा गर्ने गरी बन्दसूची बुझाएर अन्तिममा पूरै नाम सच्याउन खोजे पनि आयोगले सच्याउने भनिएको नाममा अर्को थप्दा क्रमसंख्या आफैं निर्धारण गर्न सक्ने गरी निर्देशिका संशोधन गरेको हो । गत भदौ १ मा स्वीकृत निर्देशिकामा दलले उम्मेदवारको बन्दसूची संशोधन गरी पेस गर्दा थपिएको उम्मेदवारको नाम बन्दसूचीको अन्तिम क्रममा राख्ने भनिएको थियो । कानुनमा थपिएको नाम अन्तिममा रहने भन्ने नभएकाले निर्देशिका संशोधन गरिएको समानुपातिक निर्वाचन प्रणालीको मुख्य निर्वाचन कार्यालयका सहायक निर्वाचन अधिकृत यज्ञप्रसाद भट्टराईले बताए । नाम, थर नमिले, एउटा समूहमा पर्नुपर्नेमा अर्कोमा परे, कागज नमिले सच्याउन दलहरूलाई सूचित गर्छौं । कुन कुरा सच्याउन भनिएको हो त्यो मात्रै सच्याउन पाइन्छ, उनले भने, सच्याउनुपर्ने नाममा अर्को थप गर्दा प्राथमिकता तलमाथि जहाँ पनि पार्न सक्छन् । संशोधन गरिएको प्रावधानमा भनिएको छ, दलले उम्मेदवारको बन्दसूची संशोधन गरी पेस गर्दा कुनै उम्मेदवारको नाम हेरफेर गरी अर्को उम्मेदवारको नाम समावेश गर्नुपर्ने भएमा त्यसरी थप गरिने उम्मेदवारको नामसमेत समावेश हुने गरी पेस गर्नुपर्नेछ । संशोधित निर्देशिकालाई आधार मानेर दलहरूले बन्दसूचीमा बुझाएको नामलाई डमी मानेर संशोधन गर्न अर्को सूची भने पेस गर्न नपाइने भट्टराईले बताए । बन्दसूचीमा १५ जनाको नाम बुझाएर संशोधन गर्ने भन्दै थपेर ११० को सूची ल्याउन पाइँदैन, उनले भने । निर्वाचन आयोगका सदस्य रामप्रसाद भण्डारीले दलहरूले बन्दसूचीमा पेस गरेको पूरै नाम परिवर्तन गर्न पाउने गरी निर्देशिका संशोधन नभएको बताए । निर्वाचन आयोगले राजनीतिक दलसँग समानुपातिकतर्फका उम्मेदवारको बन्दसूची आइतबार र सोमबार लिएको छ । आयोगले बन्दसूची पेसलाई सहज बनाउन दुई दिन समय दिए पनि चारबाहेक सबै दलले अन्तिम घडीमा मात्र बन्दसूची बुझाएका हुन् । उनीहरूले बुझाएको उम्मेदवारको बन्दसूचीमा आवश्यक प्रक्रिया पूरा भए, नभएको जानकारी आयोगले ९ गतेभित्र दिनुपर्ने हुन्छ । आयोगले सच्याउन भनिएको विवरण असोज १० देखि १६ सम्म बुझाउनुपर्ने हुन्छ ।"
"सार्कमा नमिल्ने, एससीओमा सँगसँगै","(काठमाडौं)  उज्वेकिस्तानको समरकन्दमा भदौ ३० र ३१ मा सांघाई कोअपरेसन अर्गनाइजेसन (एससीओ) को शिखर सम्मलेन सम्पन्न भयो । सम्मेलनमा आयोजक उज्वेकिस्तानसहित नेपालका दुई छिमेकी भारत र चीन, तथा सदस्य मुलुकहरू पाकिस्तान, रुस, ताजिकस्तान, उज्वेकिस्तान, काजाकिस्तान र किर्गिस्तान सहभागिता भए । भेलामा उपस्थित राष्ट्राअध्यक्ष तथा सरकार प्रमुखहरू संयुक्त रूपमा एउटै टेबुलमा बसे । उनीहरूले संयुक्त तस्बिर पनि खिचाए । बैठकको समापनमा विभिन्न महत्वपूर्ण निर्णय गर्दै सबैको सहमतिमा संयुक्त रूपमा वक्तव्य पनि जारी गरे । यसरी एससीओको भेलामा सहभागी हुने, भेलामा बसेर आफ्नो विचार राख्ने, तस्बिर खिचाउने र अन्त्यमा वक्तव्यका लागि सहमति पनि जनाउनेमा रुसका राष्ट्रपति भ्ल्यादिमिर पुटिन, चीनका राष्ट्रपति सी चिनफिङसहित दक्षिण एसियाका दुई ठूला मुलुक भारतका प्रधानमन्त्री नरेन्द्र मोदी र पाकिस्तानका प्रधानमन्त्री सेहवाज सरिफ पनि थिए । सन् १९४७ मा ब्रिटिस शासनबाट मुक्त भएपछि दुई मुलुकमा विभाजन भएको भारत र पाकिस्तान त्यस बेलादेखि नै शत्रुको रूपमा व्यवहार गर्दै आइरहेका छन् । त्यसका बाबजुत पनि बेलाबेलामा दुई मुलुकबीच आइसब्रेक भएर सम्बन्ध सकारात्मकतातर्फ पनि अघि बढ्छ । तर दुवैपट्टि कट्टरपन्थी हाबी हुँदा दुई देशको सम्बन्धमा मात्र होइन, दक्षिण एसियाली क्षेत्रमै असर पर्दै आइरहेको छ । भारतपाक द्वन्द्वका कारण सन् १९८५ मा स्थापना भएको दक्षिण एसियाली क्षेत्रीय सहयोग संगठन (सार्क) अहिले कोमामा जस्तै छ । दुई देशबीचको द्वन्द्वका कारण सन् २०१६ को नोभेम्बरमा पाकिस्तानमा हुने भनिएको १९ औं सार्क शिखर सम्मेलन स्थगित भएको थियो । पाकिस्तानसँग सीमा क्षेत्रमा तनाव बढेपछि भारतले शिखर सम्मेलनमा सहभागिता जनाउनको लागि इस्लामाबादमा नजाने निर्णय गर्यो । लगत्तै अफगानिस्तान, बंगलोश र भुटानले पनि भारतलाई साथ लिएर पाकिस्तानमा नजाने निर्णय बाहिर ल्याएका थिए । सन् २०१४ मा नेपालमा १८ औं शिखर सम्मेलन भएयता सार्क निष्क्रिय जस्तै भएको छ । २०१४ मा काठमाडौंमा १८ औं शिखर सम्मेलन भए यता नेपाल नेपाल सार्कको अध्यक्ष रहदै आएको छ । पाकिस्तानमा दुई वर्षपछि १९ औं शिखर सम्मेलन गरेर आफ्नो अध्यक्षता हस्तान्तरण गर्ने नेपालको योजना थियो । तर भारत र पाकिस्तानबीचको द्वन्द्वका कारण त्यो हुन सकेन । त्यसका बाबजुत पनि नेपालले शिखर सम्मेलन गर्नका लागि पटकपटक सदस्य राष्ट्रहरूलाई पहल गर्दै आइरहेको छ । तर सार्कमा भइरहेको व्यवहारको ठीक उल्टो भारत र पाकिस्तान एससीओमा भने सँगसँगै हिँडिरहेका छन् । यसपटक समरकन्दमा दुवै देशका प्रधानमन्त्री भए । उनीहरूले द्विपक्षीय शिष्टाचार भेटवार्ता त गरेनन्, तर भेलाका महत्त्वपूर्ण कार्यक्रममा सहभागी भए । सार्कमा एकअर्कालाई हेर्न नचाहने भारत र पाकिस्तानका शीर्ष नेतृत्वहरूले सँगै एउटै फ्रेममा फोटो पनि खिचाए । भूराजनीतिक जानकार चन्द्रदेव भट्ट सार्कलाई ओझेलमा पारेर एससीओलाई अघि बढाउनुमा भारत र पाकिस्तानसहित चीन पनि भएको बताउँछन् । एनसीओ चाहिँ धेरै रणनीतिक छ । पछिल्लो समयको फोकस भनेको मध्यएसिया हो । उक्त क्षेत्र विभिन्न हिसाबले स्रोतसाधनले भरिपूर्ण भएकाले सबैको ध्यान पुगेको हो, उनले भने । अमेरिका र चीनसँगै रुस पनि मध्य एसियामा केन्द्रित भएको भट्टको भनाइ छ । सार्कचाहिँ अगाडि नबढोस् भन्ने चीनको पनि चाहना हुन सक्ने उनको बुझाइ छ । अर्का भूराजनीतिक जानकार तथा कूटनीतिज्ञ दिनेश भट्टराई भारत र पाकिस्तान सार्कमा नमिल्ने र एससीओमा सहभागी भएर संयुक्त वक्तव्य निकाल्नु मुख्य कारण यी दुई क्षेत्रीय संगठनका राजनीतिक दायरा भएको मान्छन् । भारत र पाकिस्तान सार्कमा मिलेर क्षेत्रीय संगठनलाई अघि बढाई दायरालाई फराकिलो पार्नुपर्ने हो । तर सार्कमा त्यो भएन, उनले भने, तर एससीओमा भाग लिने र सार्कलाई निष्क्रिय पार्ने काम दुवै देशले गरे ।"
अस्ट्रेलियामा प्रकोप न्यूनीकरण सम्मेलन,"(अस्ट्रेलिया)  एसिया प्रशान्त क्षेत्रका ४० देशका मन्त्री सम्मिलित प्रकोप जोखिम न्यूनीकरण सम्मेलन सोमबार अस्ट्रेलियामा सुरु भएको छ । ४ दिनसम्म चल्ने सम्मेलनले यस क्षेत्रमा हुन सक्ने विपद्को न्यूनीकरण, व्यवस्थापन, सहयोग विस्तार, सहकार्य लगायतका विषयमा कार्ययोजना तयार गर्ने जनाइएको छ । अस्ट्रेलियाली सरकार तथा संयुक्त रास्ट्रसंघको प्रकोप जोखिम न्यूनीकरण कार्यालयको संयुक्त आयोजनामा हुन लागेको सम्मेलनमा ४० देशका मन्त्रीका साथै उच्च अधिकारी, विज्ञ, निजी क्षेत्रलगायतका करिब ३ हजारले सहभागिता जनाएका छन् । भूकम्प, बाढीपहिरो, खडेरी, आँधीलगायत प्राकृतिक प्रकोपको उच्च जोखिममा रहेका तथा यस्ता समस्यालाई झेलिरहेका देशहरूलाई सहयोग पुर्याउने तथा जोखिम न्यूनीकरणका लागि सामूहिक रूपमा गर्न सक्ने उपायका बारेमा योजना निर्माण गर्ने उद्देश्यका साथ सम्मेलनको आयोजना गरिएको हो । विकास मूलका गतिविधिका क्रममा जोखिम कम गर्नका लागि ध्यान दिनुपर्ने भएकाले त्यसलाई जोड दिनुपर्ने आयोजकको भनाइ छ । प्रकोपले राज्य तथा जनतालाई मात्र नभएर सरकारका हरेक अंग, तह र क्षेत्रलाई असर गर्ने भएकाले यसको न्यूनीकरणका लागि सामूहिक योजनामा सम्मेलनले महत्त्वपूर्ण घोषणापत्र सार्वजनिक गर्नेछ । क्विन्सल्यान्डको राजधानी ब्रिसबेनमा सुरु सम्मेलनमा नेपालका तर्फबाट गृह मन्त्रालयका सचिव टेकनारायण पाण्डे नेतृत्वको टोली सहभागी छ । त्यसका साथै अन्य विभिन्न संस्थाका करिब ३ दर्जनको उपस्थिति छ । क्यानबेरास्थित नेपाली दूतावासका अधिकारीले सचिवको नेतृत्वमा सहभागिता हुने बताइए पनि कार्यक्रमबारे थप केही जानकारी नभएको बताए । हामीलाई सचिवजीको नेतृत्वमा सहभागिता हुने भन्ने जानकारी आएको हो, त्यसबाहेक अन्य जानकारी छैन्, अस्ट्रेलियास्थित राजदूत कैलाशराज पोखरेलले कान्तिपुरसँग भने । सम्मेलनमा नेपाली टोलीमा अस्ट्रेलियाबाट डा भरतराज पौडेल र ज्योति केसीले सहभागिता जनाउने भएका छन् । नेपालबाट मन्त्री नै सहभागिता हुनुपर्ने भए पनि निर्वाचन नजिक आइरहेकाले मन्त्रीको सहभागिता नजनाउने निर्णय लिएको बताइएको छ । नेपाली टोलीबाट सहभागिता जनाइरहेका पौडेलले नेपाल भूकम्प, बाढी तथा खडेरीको उच्च जोखिममा रहेको देश भएको र सम्मेलनमा अन्य विभिन्न देशका मन्त्री तथा उच्च अधिकारीसँग प्रत्यक्ष भेट हुने भएकाले सहभागिता महत्त्वपूर्ण र प्रभावकारी हुने दाबी गरे । उनले नेपालले एसिया प्रशान्त क्षेत्रमा मन्त्रीस्तरीय उपस्थिति जनाउने अवसर गुमाएको सुनाए । सोमबार सहभागी मन्त्रीहरूबीच एसिया प्रशान्त क्षेत्रमा प्रकोप न्यूनीकरणका लागि अझ प्रभावकारी सहकार्य तथा समन्वय गर्ने विषयमा छलफल भएको जनाइएको छ । प्रकोप न्यूनीकरण, सहकार्य, फोहोर व्यवस्थापन, सामुदायिक शिक्षा, बहुक्षेत्रीय तथा क्षेत्रीय साझेदारीलगायत विषयमा कार्यपत्र प्रस्तुत गरिनेछ ।"
बेलायती महारानीको अन्त्येष्टि,"लन्डन (कास) बेलायतकी महारानी एलिजावेथ द्वितीयाको राजकीय सम्मानका साथ सोमबार अन्त्येष्टि गरिएको छ । लन्डनको ऐतिहासिक वेस्टमिन्स्टर आबी गिर्जाघरमा अन्तिम संस्कार समारोह आयोजना गरिएको हो । स्थानीय समयअनुसार सोमबार बिहान आयोजित समारोहमा बेलायतका नयाँ राजा चार्ल्स तृतीय, रानी (क्विन कन्सोर्ट) कमिला, अमेरिकी राष्ट्रपति जो बाइडेन र उनकी श्रीमती, फ्रान्सेली राष्ट्रपति इमानुयल म्याक्रों, ६ जना बेलायती पूर्वप्रधानमन्त्री, युरोपेली शाही परिवारका सदस्यहरू, विभिन्न देशका नेता गरी झन्डै २ हजार जना सहभागी थिए । अन्त्येष्टि समारोहमा परराष्ट्रमन्त्री नारायण खड्काले पनि भाग लिए । अन्त्येष्टि समारोहको नेतृत्व गरेका डिन अफ वेस्टमिन्स्टर डेभिड होइलले स्वर्गीय रानीले आजीवन वहन गरेको उत्तरदायित्वप्रति कृतज्ञता व्यक्त गरेको बीबीसीले जनाएको छ । होइलले एलिजाबेथ द्वितीयाले महारानी र राष्ट्रमण्डलको प्रमुखका रूपमा कैयौं वर्षसम्म उच्च जिम्मेवारीका लागि अटल प्रतिबद्धता प्रस्तुत गरेको पनि बताए । महारानीको शवपेटिका वेस्टमिन्स्टर आबी प्रवेश गर्दा श्लोकहरू गाइएको थियो भने प्रधानमन्त्री लिज ट्रसले पनि धार्मिक ग्रन्थको एक अध्याय पाठ गरेकी थिइन् । समारोहको अन्त्यतिर द लास्ट पोस्ट धुन बजाइएपछि देशभर दुई मिनेट मौनधारण गरिएको बेलायती अखबारहरूले जनाएका छन् । शवपेटिका वेस्टमिन्स्टर एबी ल्याउँदै गर्दा स्कटिस तथा आइरिस रेजिमेन्टहरू, ब्रिगेड अफ गोर्खाज र रोयल एअर फोर्सका सैनिकहरूले शोक धुन बजाएका थिए । बेलायतको इतिहासमै सबैभन्दा बढी ७ दशकसम्म शासन गरेकी महारानी एलिजावेथ द्वितीयाको गत सेप्टेम्बर ८ मा निधन भएको थियो ।"
धनी देशलाई जलवायु परिवर्तनमा अनुदान सहज बनाउन दबाब,"(काठमाडौं)  अतिकम विकसित मुलुकहरूको समूह (एलडीसी) अन्तर्गत सेनेगलको राजधानी डकारमा सम्पन्न सम्मेलनले जलवायु परिवर्तनका क्षेत्रमा ऋण नभई सार्वजनिक र अनुदानमा आधारित वित्त (फाइनान्स) प्रवाह गर्न विकसित देशहरूलाई दबाब दिएको छ । हालै सम्पन्न एलडीसीका मन्त्रीहरूको सम्मेलनले डकार घोषणापत्र जारी गर्दै अनुकूलनका लागि वित्त सहयोग दोब्बर गर्ने प्रतिबद्धतासमेत पूरा गर्न विकसित मुलुकहरूलाई आह्वान गरेको छ । सामएलसेखमा हुने जलवायु सम्मेलनकै दौरान सहयोगसम्बन्धी वितरण योजना सार्वजनिक गर्न हाम्रो ध्यानाकर्षण छ, डकार घोषणापत्रमा भनिएको छ, जलवायु क्षेत्रको वित्त सहज तरिकाले उपलब्ध गराउनुपर्छ । जलवायु परिवर्तनसम्बन्धी २७ औं राष्ट्रसंघीय सम्मेलन (कोप २७) कात्तिक २० देखि मंसिर २ सम्म इजिप्टको सामएलसेखमा हुँदै छ । वन तथा वातावरण मन्त्रालयले कोप २७ मा प्रस्तुत गर्ने मुद्दाबारे गत महिनादेखि नै छलफल सुरु गरेको छ । कोप २७ मा उठाउने मुद्दाबारे छलफल गर्न अतिकम विकसित मुलुकका मन्त्री र अधिकारी यसै साता सेनेगलको राजधानी डकारमा भेला भएका थिए । एलडीसीमा नेपालसहित ४६ देश सदस्य छन् । सम्मेलनमा नेपालबाट वन तथा वातावरणमन्त्री प्रदीप यादव र मन्त्रालयको जलवायु परिवर्तन व्यवस्थापन महाशाखा प्रमुख बुद्धिसागर पौडेल, जलवायु वार्ताकार मञ्जित ढकाल र स्नेहा पाण्डे सहभागी थिए । सम्मेलनलाई सम्बोधन गर्दै मन्त्री यादवले आफू हिमालय र जैविध विविधताले भरिपूर्ण मुलुकको प्रतिनिधित्व गरेर आए पनि जलवायु परिवर्तनका कारण नेपालले धेरै किसिमका समस्यासँग जुध्नुपरेको उल्लेख गरे । विकसित मुलुकहरूले भलनरेबल मुलुकहरूलाई दिने वित्तको पहुँच सहज र प्रत्यक्ष हुनुपर्छ । हानिनोक्सानीको सम्बोधन गर्न ढिलाइ गर्नुहुँदैन । जलवायु परिवर्तनका क्षेत्रमा ऋण नभई सहज हिसाबले अनुदान प्रवाहमा गर्न उनले विकसित मुलुकहरूको ध्यानाकर्षणसमेत गराए । नेपालले वन क्षेत्र ४५ प्रतिशत बनाउने र जलविद्युत् उत्पादनमार्फत स्वच्छ ऊर्जामा बढावा दिने प्रतिबद्धताअनुसार अघि बढेको छ, उनले भने । सम्मेलनले जलवायु परिवर्तनको मुख्य कारक हरित गृह ग्यास सन् २०३० भित्र उल्लेख्य रूपमा घटाउने कार्ययोजनासमेत प्रस्तुत गर्न विकसित मुलुकहरूलाई आह्वान गरेको छ । तापक्रम १५ डिग्रीमा सीमित राख्ने हो भने विकसित मुलुकहरूले उत्सर्जन घटाउनुको विकल्प छैन, घोषणापत्रमा भनिएको छ । सम्मेलनले जलवायु परिवर्तनसम्बन्धी अन्तरसरकारी संस्था (आईपीसीसी) ले एक वर्षअघि निकालेको निष्कर्ष (एआर ६) र तापक्रम १५ डिग्रीमा सीमित गर्न सन् २०१९ को तुलनामा सन् २०३० सम्म हरितगृह ग्यास ४३ प्रतिशतले कम गर्नुपर्नेसमेत ध्यानाकर्षण गरेको छ । सम्मेलनले कोप २७ लाई परिणामुखी बनाउनसमेत दबाब दिएको छ । अतिकम विकसित मुलुकहरूमा जलवायुजन्य जोखिम र विपद्का घटनामा बढोत्तरी भएको र त्यससँगै हानिनोक्सानी बढेको भन्दै सम्मेलनले क्षति सम्बोधन गर्न वित्तीय सुविधा स्थापनामा समेत जोड दिएको छ । जलवायु वित्तमा नयाँ सामूहिक परिमाणित लक्ष्य विज्ञानमा आधारित हुनुपर्छ । विकासोन्मुख मुलुकहरूको अनुकूलन र न्यूनीकरण कार्य कार्यान्वयन गर्न प्रविधि हस्तान्तरण र क्षमता निर्माणमा जोड दिनु आवश्यक छ, डकार घोषणापत्रमा भनिएको छ । जलवायु वित्त प्राप्त गर्न एलडीसी मुलुकहरूले अनौठो चुनौती बेहोरिरहेको भन्दै त्यस्ता जटिलता र ढिलाइलाई कटौती गरी सहज तरिकाले रकम प्राप्त गर्ने माहोल बनाइदिनसमेत आग्रह गरिएको छ ।"
मिथ्या सूचना नियन्त्रणमा निर्वाचन आयोगको अग्रसरता,"यसपालि गर्दै छौं । मिथ्या सूचनाबारे अब आयोगले टेक कम्पनीलाई जानकारी दिए कम्पनीले तिनलाई हटाउन मद्दत गर्छन् । मेटाले नेपालमा ट्रान्सपरेन्सी टुल सार्वजनिक गर्नुभन्दा एक दिनअघि ६ तारिख (२१ भदौ) मा कम्पनीकी दक्षिण एसियाली पब्लिक पोलिसी म्यानेजर आएसा हायमलगायतले आयोगका कर्मचारीहरूलाई उक्त टुलबारे अवगत गराएका थिए । निर्वाचनका बेला सामाजिक सञ्जाल कसरी चलाउनुपर्छ भन्नेबारे मेटाकै प्रतिनिधिले २२ भदौमा राजनीतिक दलका प्रतिनिधिलाई तालिम दिएको प्रमुख निर्वाचन आयुक्त थपलियाले जनाए ।टिकटकका दक्षिण एसियाली सार्वजनिक नीति व्यवस्थापक फ्रेडोस मटाकिन भने केही समयअघि कान्तिपथस्थित आयोगमै आएर थपलियालाई भेटेका थिए । उनले पनि आसन्न निर्वाचनका क्रममा हुन सक्ने मिथ्या सूचना, दुष्प्रचारहरूको अनुगमनमा सघाउने प्रतिबद्धता व्यक्त गरेका छन् । गुगल (युट्युब) सँग सहकार्य गर्न थपलियाले दिल्लीस्थित नेपाली दूतावासलाई खबर गरेको जनाएका छन् । प्रविधि कम्पनीहरूसँगको यो सहकार्यका लागि साझा प्रतिबद्धता व्यक्त गर्ने आयोगले निर्णय गरेको छ । यसमा आयोगलाई वित्तीय व्ययभार नगराउने थपलियाले बताए ।मिथ्या सूचनाको नियन्त्रणसँगै निर्वाचन खर्चको अनुगमनका लागि पनि आयोगले प्रयास थालेको छ । आसन्न निर्वाचनमा उम्मेदवार वा राजनीतिक दलहरूले आवश्यक अख्तियारी प्रक्रिया (अथोराइजेसन प्रोसेस) पूरा नगरी सामाजिक सञ्जालमा विज्ञापन गर्न पाउने छैनन् । अथोराइजेसन प्रोसेस पूरा गरेपछि नेपालबाट राजनीतिक विज्ञापन गर्न सकिन्छ, चापागाईंले भने, तर विदेशबाट विज्ञापन गर्न फेसबुकले नै दिँदैन ।आयोगले नेपालमा चुनावलाई मर्यादित बनाउने पहलस्वरूप भौतिक रूपमा गरिने चुनाव प्रचारप्रसारका कार्यहरूमा नियमनको पहल गर्दै आएको छ । यसले गर्दा पोस्टर टाँस्ने, भित्ते लेखन, र्याली, सभा गर्ने, उपहार बाँड्नेलगायत काममा कमी आएको देखिन्छ । तर, सामाजिक सञ्जालमा हुने चुनावी प्रचारप्रसार र मिथ्या सूचनाहरूको प्रसारण ह्वात्तै बढेको छ । गएको स्थानीय निर्वाचनमा विभिन्न दलका र स्वतन्त्र उम्मेदवारहरूले सामाजिक सञ्जाल र अनलाइन पोर्टलहरूलाई प्रचारको माध्यम बनाएका थिए । कतिपय उम्मेदवार र दलहरूले पैसा खर्च गरेर विज्ञापन र प्रचारप्रसार गरेका थिए । सुनिएअनुसार त्यो बेला एक चर्चित उम्मेदवारले सामाजिक सञ्जालमा प्रचारप्रसारका लागि १ करोड ७ सात लाख रुपैयाँ खर्च गरेका थिए ।स्थानीय तहको निर्वाचनमा आयोगले पहिलो पटक मिथ्या सूचना, दुष्प्रचारहरूका सम्बन्धमा नीति बनाएको थियो । तर, त्यसमा तिनको व्याख्या गरिएको थिएन । अहिलेको निर्वाचन आचार संहितामा भने आयोगले मिथ्या सूचना, दुष्प्रचार र हेट स्पिचको व्याख्या पनि गरेको छ । निर्वाचन आचारसंहिता, ०७९ अनुसार दुष्प्रचार भनेको आफूलाई लाभ र अरू कसैलाई हानिनोक्सानी पुर्याउने र आम मानिसलाई झुक्याउने बदनियतका साथ जानजानी गलत वा भ्रामक सूचना सम्प्रेषण गर्ने कार्य हो । मिथ्या सूचना भन्नाले निर्वाचनसम्बन्धी कुनै कार्य गर्दा गराउँदा कसैलाई हानि पुर्याउने नियत राखी वा नराखी वा उक्त सूचना झूटो हो भन्ने बुझी वा नबुझी सम्प्रेषित भ्रामक सूचना वा जानकारी हो । द्वेषपूर्ण अभिव्यक्ति भनेको प्रत्यक्ष वा परोक्ष रूपमा जाति, राष्ट्रिय वा जायित उत्पत्ती, धर्म, लैंगिकता, उमेर, अपांगता वा अन्य अपरिवर्तनीय समूहलाई इंगित गर्दै असष्णिुता वा घृणा फैलाउने वा हिंसालाई बढावा दिने किसिमका बचन, लिखित वा व्यवहार सम्झनुपर्ने आयोगको आचार संहितामा उल्लेख छ ।"
घरायसी सामग्रीमा छुटको उत्साह,"जसमा निःशुल्क जडानलगायत ग्राहकलाई खरिद मूल्यमा ३० प्रतिशतसम्म क्यासब्याक प्रदान गर्ने जनाएको छ । ग्राहकलाई टीभी, रेफ्रिजेरेटर वा वासिङ मेसिन खरिदका लागि यो समय उत्तम रहेको कम्पनीको भनाइ छ । यो अफर सामसङ टीभी, रेफ्रिजेरेटर र वासिङ मेसिनमा मात्र लागू हुने कम्पनीले जनाएको छ । सामसङको प्रिमियम रेन्जका टीभीमध्ये एउटामा अपग्रेड गर्दा निःशुल्क साउन्डबारसहित खरिदमा ३० प्रतिशतसम्म ग्राहकले छुट, रेफ्रिजेरेटर खरिदमा २५ प्रतिशतसम्म र ब्रान्ड न्यु सामसङ वासिङ मेसिन खरिदमा २२ प्रतिशतसम्म छुट दिइने कम्पनीको भनाइ छ । ७५ इन्च वा त्यसभन्दा माथिको क्रिस्टल फोरके यूएचडी टीभी खरिद गर्दा १५ प्रतिशतसम्म क्यासब्याकको साथमा निःशुल्क साउन्डबार पाउन सकिनेछ । सामसङ फ्रेम टीभी पनि निःशुल्क साउन्डबारका साथमा १८ प्रतिशतसम्म छुटमा खरिद गर्न सकिनेछ । क्यूएलईडी टीभीको प्रत्येक मोडेलमा निःशुल्क साउन्डबारको साथमा १९ प्रतिशतसम्मको छुट प्रदान गरिने कम्पनीको भनाइ छ । फाइभ इन वन कन्भर्टिबल रेफ्रिजेरेटरमा (३४५ देखि ५५१ लिटरसम्म क्षमताका मोडेलमा) कुनै पनि रेन्जको खरिदमा २५ प्रतिशतसम्म क्यासब्याक ग्यारेन्टीको साथ पाइनेछ । कम्पनीका अनुसार ५७९ लिटर क्षमता भएको फ्रेन्च डोर रेफ्रिजेरेटर पनि २१ प्रतिशत छुटमा उपलब्ध छ । एआई इकोबबल वासर ड्रायरको ८ केजी तथा १२ केजी भेरिएन्टमा २० प्रतिशतसम्म क्यासब्याक ग्यारेन्टीसहित उपलब्ध छ । साथै ८ तथा ९ केजी क्षमताको हाइजिन स्टिमका साथ आउने फ्रन्ट लोडमा २२ प्रतिशतसम्म छुट पाउन सकिने कम्पनीको भनाइ छ । सामसङ टीभीमा १ वर्ष वारेन्टी र थप १ वर्ष वारेन्टी प्यानलहरूमा दिइएको छ । डीआईटी कम्प्रेसर (रेफ्रिजेरेटर) र एसीमा १० वर्ष, डीआईटी मोटर (वासिङ मेसिन) मा १० वर्षको वारेन्टी छ ।नजिकिँदै गरेको चाडपर्वलाई लक्ष्य गर्दै नेपाली इलेक्ट्रोनिक्स ब्रान्ड सेन्साईले ३ को झट्का नामक योजना ल्याएको छ । उक्त योजनाअन्तर्गत सेन्साई ब्रान्डका कुनै पनि सामानको खरिदमा लक्की ड्रमार्फत २ भाग्यशाली ग्राहकले एप्पलको आइफोन १३ जित्न सक्नेछन् । तीन भाग्यशाली ग्राहकले एप्पलको आइप्याड १०२ जित्न सक्नेछन् । बम्पर लक्की ड्रमार्फत १ भाग्यशाली ग्राहकले यामाहा आर १५ भीथ्री जित्न सक्ने कम्पनीले जनाएको छ । साथै सेन्साईले आफ्ना सामानमा विभिन्न किसिमका वारेन्टी र निःशुल्क डेलिभरी पनि प्रदान गर्नेछ । सेन्साईका सामान खरिद गरेपछि ग्राहकहरूले आफूलाई लक्की ड्रमा सहभागी गराउन एसईएनएसईआई टाइप गरी आफ्नो नाम, ठेगाना र खरिद गरिएको सामानको वारेन्टी कार्ड नम्बर लेखेर ३१००३ मा एसएमएस गर्नुपर्नेछ ।"
देशभर पुग्दै टीकापुरको केरा,"(धनगढी)  कैलालीको टीकापुर नगरपालिका४ बागमाराका ४२ वर्षीय टेकेन्द्र धामीलाई अहिले केराको अग्रिम बुकिङ लिन र माग भएको ठाउँमा पठाउन भ्याइनभ्याई छ । उनको बारीबाट दैनिक ४५ गाडी केरा नेपालका मध्य तथा पूर्वी सहरतिर पैठारी भइरहेको छ । एक गाडी केरा धनगढी, अत्तरिया र दिपायलसम्म पठाइरहेका छन् । उनले १३ बिघा क्षेत्रफलमा केरा खेती गरेका छन् । अहिले पाक्ने समय भएकाले उनलाई केरा काट्न र बिक्री गर्न भ्याइनभ्याई भएको हो । यो सिजनमा करिब ४ सय टन केरा उत्पादन हुने अपेक्षा छ । त्यसैअनुसार व्यापारीबाट बुकिङ लिइरहेको छु, उनले भने ।पश्चिम नेपालमा केराको व्यावसायिक उत्पादन गर्ने क्षेत्रका रूपमा कैलालीको टीकापुर पर्छ । अहिले यहाँका केरा बगानबाट मुलुकका विभिन्न सहरमा केरा पैठारी भइरहेको छ । जसमा राजधानी काठमाडौंदेखि पोखरा, बुटवल, नारायणगढ, धनगढीलगायत सहर छन् । दाङदेखि पश्चिमतर्फ जाँदा टीकापुरमै सबैभन्दा धेरै क्षेत्रफलमा केरा खेती भइरहेको छ । जहाँ व्यावसायिक रूपमै केरा खेती गर्ने किसानको संख्या ३ सय ५० भन्दा बढी छ । कुल ५ सय हेक्टरमा खेती भइरहेको छ । प्रतिहेक्टर ३५ टनसम्म उत्पादन हुने गरेको छ । जसअनुसार वर्षमा साढे १७ हजार मेट्रिक टन उत्पादन हुने गरेको केरा व्यवसायी संघले जनाएको छ ।टीकापुरका किसान केरा खेतीमा अझै धेरै लगानी र मिहिनेत गरेर उत्पादन बढाउन सक्ने क्षमता राख्छन्, संघका सचिवसमेत रहेका धामीले भने, तर सरकारले भारतबाट हुने केरा आयात सम्बन्धमा कडा नीति बनाइदिनुपर्ने अवस्था आएको छ । भारतबाट आयात हुने केरासँग नेपाली उत्पादनले मूल्यमा प्रतिस्पर्धा गर्न नसकेको उनले बताए । सरकारले नाकामा केराको गुणस्तर जाँचमा मात्रै कडाइ गरिदिने हो भने नेपाली केराले राम्रो बजार पाउने उनको दाबी छ ।भारतबाट गुणस्तरहीन विषादीयुक्त केरा सस्तो मूल्यमा नेपाली बजारमा आउँछ, त्यसमाथि भारत सरकारले उत्पादनमा अनुदान दिएकाले उत्पादन लागत नै कम पर्न आउँछ, उनले भने, तर तुलनात्मक रूपमा लागत बढी पर्ने भएकाले नेपाली केराले भारतको केरासँग प्रतिस्पर्धा गर्न सक्ने अवस्था छैन । किसानले प्रतिकिलो ३० रुपैयाँमा व्यापारीलाई बेच्नुपरेको उनको भनाइ छ । उत्पादन गरेर पनि राम्रो मूल्य मिल्दैन, न त सरकारले नै तालिम, औजार, विषादीमा कुनै अनुदान नै दिन्छ, उनले गुनासो गरे । केरा किसानलाई प्राविधिक ज्ञान तथा मेसिनरी औजारमा अनुदान दिँदै आएको रानीजमरा सिँचाइ आयोजनाका कृषि कार्यक्रम प्रमुख गोविन्द जोशीको दाबी छ । आयोजनाको सिञ्चित क्षेत्रभित्र १० कट्ठाभन्दा बढी जग्गामा केरा खेती गर्ने किसानलाई अनुदान दिने गरिएको उनले जनाए । केराको लागत मूल्यको मूल्यांकन गरी प्रतिबोटमा ५० प्रतिशत र अन्य प्रविधिमा ७५ प्रतिशतसम्म अनुदान दिइने गरेको छ, उनले भने, अहिलेसम्म टीकापुरका ३ सय ५० जना किसानलाई सहयोग गरिसकिएको छ ।आयोजनाले केराको बेर्ना, थोपा सिँचाइ र मलखादमा बढी अनुदान दिने गरेको छ । केरा पकाउन च्याम्बर खरिदका लागि १ करोड ९० लाख रुपैयाँ उपलब्ध गराइए पनि किसानले विभिन्न कारण सञ्चालन गर्न भने सकेका छैनन् ।"
अर्थ संक्षेप,"असोज ७ देखि ॅसेकेन्ड ह्यान्ड गाडी मेला काठमाडौं (कास) हाम्रो बजारले दसैंको अवसर पारेर असोज ७ देखि सबैभन्दा ठूलो सेकेन्ड ह्यान्ड मेला आयोजना गर्ने भएको छ । दरबारमार्गस्थित अन्नपूर्ण होटल प्रांगणमा हुने मेलामा ग्राहकले एकै ठाउँमा विभिन्न ब्रान्डका सेकेन्ड ह्यान्ड गाडीको जानकारी लिन पाउनेछन् । हाम्रो बजार एप भएका ग्राहकले मेलामा निःशुल्क प्रवेश पाउने बताइएको छ । हाम्रो बजार सेलेक्टमा रहेका सम्पूर्ण गाडी ह्यान्डपिक्ड र दक्ष प्राविधिकबाट निरीक्षण गरेपछि मात्रै बिक्रीका लागि राखिने भएकाले ग्राहकले कार्निभलमा उपलब्ध कुनै पनि कार ढुक्कसँग खरिद गर्न सक्ने आयोजकको दाबी छ । गाडी खरिद गर्नेलाई फाइनान्सिङको पनि सुविधा छ । कार्यक्रममा केही भाग्यशाली सहभागीले हरेक दिन विभिन्न उपहार पनि जित्न सक्ने आयोजकले जनाएको छ । बजारमा नयाँ टीभीएस एनटर्क १२५ रेस एक्सपी काठमाडौं (कास) टीभीएस मोटर कम्पनीले नेपाली बजारमा नयाँ एनटर्क १२५ रेस एक्सपी सार्वजनिक गरेको छ । यो नयाँ मोडलमा टीभीएस स्मार्ट एक्सोनेक्ट कनेक्टिभिटी प्लाटफर्म, राइड मोडहरू छान्ने सुविधा हुनुका साथै वजन हलुका रहेको कम्पनीले जनाएको छ । मोड चेन्ज, नेभिगेसन, कन्सोल ब्राइट्नेस अड्जस्टमेन्ट र डीएनडीलगायत अन्य थुप्रै कनेक्टिभिटी फङ्सन यसमा समावेश छन् । १२५ सीसी सेग्मेन्टमा १० पीएसभन्दा धेरै पावर हुने यो नेपालकै एक मात्र स्कुटर रहेको कम्पनीको दाबी छ । नेपाल टीभीएसका लागि राम्रो बजार भएको र एनटर्क सार्वजनिक गरेदेखि नै नेपाली राइडरहरूबाट सबै उत्कृष्ट प्रतिक्रिया आइरहेको टीभीएस मोटर कम्पनीको इन्टरनेसनल बिजनेसका उपाध्यक्ष राहुल नायकले बताए । यसमा भएको रेस टनेल फ्युल इन्जेक्स इन्जिनले ५५०० आरपी टर्क प्रदान गर्छ । त्यस्तै यसमा एक स्विचमै रेस मोड अथवा स्ट्रिट मोड छान्न सक्ने सुविधा पनि राइडरहरूले पाउने उनको भनाइ छ । ट्राइटोन कलर रिमसहित यो स्कुटरको मूल्य ३ लाख ५ हजार ९०० रुपैयाँ तोकिएको कम्पनीले जनाएको छ । साओमीका मोबाइलमा छुटकाठमाडौं (कास) स्मार्टफोन ब्रान्ड साओमीले चाडपर्वका अवसरमा मोबाइल सेटहरूमा छुट उपलब्ध गराएको छ । दसैंको उपलक्ष्यमा उपभोक्ताका लागि आइतबारदेखि नै साबिकभन्दा कम मूल्यमा मोबाइल फोन उपलब्ध गराउन थालिएको साओमी नेपालका कन्ट्री जनरल म्यानेजर अमित कुमार पन्डाले बताए । यस अफरअन्तर्गत उपभोक्तालाई रेडमी नोट ११ सिरिजमा १००० रुपैयाँ र रेडमी नोट १२ सिरिजमा ३ हजार रुपैयाँसम्म छुट दिइएको उनको भनाइ छ । छुटपछि सबैभन्दा कम मूल्यको रेडमी नोट ११ मा ४६४ जीबी भेरियन्टको मूल्य २२ हजार ९९९ रुपैयाँ तोकिएको छ । महँगो फोन रेडमी नोट १२ को ८२५६ जीबी भेरियन्टको मूल्य ८४ हजार ९९९ रुपैयाँ तोकिएको छ । शुक्रबारदेखि दसैंलक्षित स्टक क्लियरेन्स मेला काठमाडौं (कास) दसैंको अवसरमा आउँदो शुक्रबारदेखि भृकुटीमण्डपमा डीजी पे स्टक क्लियरेन्स मेला आयोजना हुने भएको छ । दसैंका लागि सस्तो मूल्यमा वस्तु तथा सेवा एकै छानामुनि उपलब्ध गराउने उद्देश्यसाथ इभेन्ट सोलुसन प्रालिले मेला आयोजना गर्न लागेको हो । मेला असोज १० सम्म चल्नेछ । बजारको तुलनामा दैनिक उपभोग्य सामान मेलामा सस्तोमा उपलब्ध हुने इभेन्ट सोलुसन प्रालिका प्रबन्ध निर्देशक विजयसागर प्रधानले जानकारी दिए । एकै छानामुनि सुपथ मूल्यमा आम उपभोक्तालाई दसैंको किनमेल गराउने उद्देश्यले मेला आयोजना गरिएको हो, प्रधानले भने । नेपाल, भारत, चीन, बंगलादेश, पाकिस्तान, मलेसिया, जापान तथा अन्य युरोपेली मुलुकमा उत्पादित सामानको बृहत् प्रदर्शनी हुनेछ । मेलामा सामान किन्ने ग्राहकले डीजीपेमार्फत भुक्तानी गर्दा ५० प्रतिशतसम्म दसैं विशेष छुट पाउने आयोजकले जनाएको छ । मेलामा कपडा, जुत्ता, ह्यान्डीक्राफ्ट, इलेक्ट्रोनिक्स, मोटरसाइकल, होम अप्लायन्सेसलगायत सामानका स्टल राखिनेछ, प्रधानले भने बजारको तुलनामा सस्तोमा स्वदेशी तथा विदेशी ब्रान्डका सामान खरिद गर्न सकिन्छ । जोशीको अध्यक्षतामा राष्ट्रिय व्यावसायिक कार्यसमिति काठमाडौं (कास) राष्ट्रिय व्यावसायिक पहलको अध्यक्ष पदमा कुशकुमार जोशी पुनः निर्वाचित भएका छन् । मकवानपुरको हेटौंडामा सम्पन्न पहलको १६औं वार्षिक साधारणसभाबाट अध्यक्ष जोशीको अध्यक्षतामा २५ सदस्यीय कार्यसमिति निर्विरोध निर्वाचित भएको हो । कार्यसमितिमा उपाध्यक्ष शकुन्तलाल हिराचन, महासचिवमा सुरेन्द्रवीर मालाकार, कोषाध्यक्षमा दीपक मल्होत्रा, सचिवमा सरोजप्रसाद पाण्डे र सुरेश प्रधान तथा सहकोषाध्यक्षमा विनायक शाह चुनिएका छन् । कार्यसमिति सदस्यहरूमा उमेशलाल श्रेष्ठ, लता प्याकुरेल, शिवप्रसाद घिमिरे, अशोक वैद्य, राजेश खड्का, रवीन्द्रमानसिंह प्रधान, अरनिको राजभण्डारी, मुकेशकुमार भट्टराई, रमेश शर्मा, राजेशबाबु श्रेष्ठ, बबिन पोखरेल, खेम लकाई, होमनाथ उपाध्याय, सनम शाक्य निर्वाचित भएका छन् । मनोनीत कार्यसमिति सदस्यमा सुधीर मित्तल, डा राजेन्द्र घिसिङ र संस्थागत पदेन सदस्यमा नानीराज घिमिरे छन् । आध्यन्त फन्ड म्यानेजमेन्टलाई लगानी कोष प्रबन्धकको अनुमति काठमाडौं (कास) आध्यन्त फन्ड म्यानेजमेन्ट लिमिटेडले नेपाल धितोपत्र बोर्डबाट लगानी कोष प्रबन्धकका रूपमा काम गर्ने गरी इजाजतपत्र पाएको छ । विशिष्टीकृत लगानी कोष नियमावली, ०७५ अन्तर्गत कम्पनीले नेपालमा लगानी कोष स्थापना, व्यवस्थापन र प्रवर्द्धन गर्न अनुमति पाएको छ । आध्यन्तले लगानीकर्ताका लागि एउटा वैकल्पिक लगानी अवसर प्रदान गर्नुका साथै पुँजी र व्यावसायिक साझेदारीको खोजीमा रहेका उच्च वृद्धिको सम्भावना भएका व्यवसाय र नवीन उद्यमहरूलाई पुँजीमा पहुँच प्रदान गर्नेछ । आगामी दिनमा नेपालको सम्भावना र आकांक्षालाई सघाउने खालका व्यवसाय र नवउद्यमको स्तर वृद्धि गर्न निजी पुँजीलाई उद्देश्यपूर्ण रूपमा परिचालन गरी राष्ट्रिय पुँजीको विकास गर्ने लक्ष्य राखिएको आध्यन्तका संस्थापक मनोज पौडेलले बताए । प्राथमिकतामा रहेका क्षेत्रहरूलगायत उद्योगव्यवसाय, पूर्वाधार, नवउद्यम र अन्य क्षेत्रहरूमा लगानी परिचालन गर्नेछौं, उनले भने ।"
फाइनलको चोट र बिदाइ,"ॅआफ्नै गल्तीमा गोलआठ वर्षयता राष्ट्रिय टिममा नियमित रहेकी गोलकिपर एवम् नयाँ कप्तान एन्जिला तुम्बापो सुब्बाले भनिन्, जित्ने लक्ष्य थियो, सफल हुन सकेनौं, हामी सबै निरास छौं । अर्कोपल्ट म खेल्छु कि खेल्दिनँ थाह छैन । खेल्न त सबैले राम्रो खेलेको हो तर सानोसानो गल्तीले गर्दा नै गोल खाएको हो । आउँदो दिनमा राम्रो गरौंला ।नेपाली टिम साफ महिला च्याम्पियनसिपको फाइनलमा सन् २०१० (कक्सबजार), २०१२ (कोलम्बो), २०१४ (इस्लामावाद) र २०१९ (विराटनगर) मा भारतसँग हारेको थियो । सिलिगुढी (२०१६) मा अन्तिम चारमा भारतसँगै चुकेको थियो । दोस्रोपल्ट फाइनल खेल्दै बंगलादेश दक्षिण एसियाली च्याम्प्यिन भएको हो । उसको उदयबारे प्रशिक्षक थापाले भने, भारतभन्दा बंगलादेश राम्रो देखियो । हाम्रो स्तर पनि त्यही हो । दुई टिमले फाइनल खेल्छ । अब फाइनल पुग्न पनि चुनौती छ । चुनौती सामना गर्नुपर्छ, भविष्यमा एन्फाले गर्छ होला ।"

शीर्षक,विवरण
रक्सौलकाठमाडौं रेल ल्याउन ३ खर्ब २० अर्ब,"उक्त स्थानबाट काठमाडौंलाई जोड्ने गरी रेलमार्ग निर्माण गर्न लागिएको हो । रक्सौलबाट काठमाडौंको कीर्तिपुरसम्म रेलमार्ग निर्माण गरिनेछ । यसले निजगढ अन्तर्राष्ट्रिय विमानस्थलाई पनि जोड्नेछ, महानिर्देशक बिसुरालले भने, यसको फाइनल रिपोर्ट तयार भएपछि निर्माणमा कति समय लाग्ने निस्किनेछ । उनका अनुसार रिपोर्ट तयार भएपछि कसरी निर्माणमा जाने भन्ने प्रक्रिया सुरु गरिनेछ ।केरुङकाठमाडौं रेलमार्गमा अलमलकाठमाडौंकेरुङ रेलमार्गको विस्तृत सम्भाव्यता अध्ययन गर्ने सहमति भएको ६ महिना बित्दा अझै काम अघि बढ्न सकेको छैन । चैतमा चिनियाँ विदेशमन्त्री वाङ यीको नेपाल भ्रमणका बेला दुई देशका उच्च अधिकारीबीच छिट्टै अध्ययन गर्ने गरी समझदारीपत्रमा हस्ताक्षर भएको थियो । त्यस्तै गत साउनमा परराष्ट्रमन्त्री नारायण खड्काको चीन भ्रमणको बेला विस्तृत सम्भाव्यता अध्ययनका लागि अनुदान उपलब्ध गराउन चीनले प्रतिबद्धता जनाएको थियो । त्यसपछि थप प्रगति नभएको भौतिक पूर्वाधार तथा यातायात मन्त्रालय स्रोतले जनायो । उक्त रेलमार्गको पूर्वसम्भाव्यता अध्ययन २०७५ मंसिरमा भएको थियो ।२०७६ असोजमा चिनियाँ राष्ट्रपति सी चिनफिङले गरेको नेपाल भ्रमणका क्रममा सम्भाव्यता अध्ययन सुरु गर्नेबारे सहमति भएको थियो । उक्त समयमा रेलमार्गको काम चाँडै सुरु गर्नेबारे दुवै देशका उच्च अधिकारी तयार थिए । यसबारे पटकपटक छलफल र सहमति भए पनि अध्ययन अघि बढ्न सकेको छैन । रसुवागढीदेखि काठमाडौंसम्म ७२ किमि दूरी रहने रेलमार्गमा ९८ प्रतिशत पहाड पर्छ, जसलाई छेडेर रेलमार्ग बनाइनेछ । यसको अध्ययन चीन सरकारले नै गर्नेछ । प्रारम्भिक अध्ययनअनुसार प्रतिकिलोमिटर सुरुङ निर्माण गर्न अनुमानित ३ अर्ब ७० करोड रुपैयाँ लाग्ने उल्लेख छ । यसअनुसार उक्त रेलमार्ग निर्माण गर्न २ खर्ब ७१ अर्ब ३६ करोड ८० लाख रुपैयाँ लाग्ने छ ।"
कांग्रेसमा असन्तुष्ट पक्षले संघर्ष जारी राख्ने,"(काठमाडौं)  आगामी मंसिर ४ मा हुने निर्वाचनका लागि न्यायोचित ढंगले टिकट वितरण हुनुपर्ने भन्दै कांग्रेसमा संघर्ष गरिरहेका नेताहरूले बुधबार नेता शेखर कोइराला र महामन्त्री गगन थापासँग छलफल गरेका छन् ।सानेपास्थित कांग्रेस मुख्यालयमा धर्ना दिएर फर्किएका नेताहरूले अपराह्न नेता कोइराला र महामन्त्री थापालाई भेटेर पार्टीभित्र समान अवसर र न्यायोचित टिकट वितरणका लागि सशक्त अडानसहित भूमिका निभाउन आग्रह गरेका हुन् । कोइराला, थापा र सहमहामन्त्री बद्री पाण्डेले नेताहरू गुरुराज घिमिरे, जगदीश्वरनरसिंह केसी, भूपेन्द्रजंग शाहीसहित संघर्षमा रहेका नेताहरूसँग अलगअलग छलफल गरेका थिए । यसक्रममा कोइरालाले पार्टीभित्र समान अवसर वितरण गर्ने विषयमा आफूले सभापति शेरबहादुर देउवालाई विगतदेखि भन्दै आएको र टिकट वितरणको विषयमा पनि सोही आग्रह गरेको बताएका थिए ।महामन्त्री थापाले भने आफूले पदाधिकारी बैठकमा संघर्ष गरिरहेको भन्दै बाहिरबाट संघर्ष जारी राख्न आह्वान गरेका छन् । हामी भित्र संघर्ष गरिरहेका छौं, बाहिर तपाईंहरूले जुन संघर्ष गरिरहनुभएको छ, त्यसलाई निरन्तर गर्नुस्, थापाको भनाइ उद्धृत गर्दै एक नेताले भने, समानुपातिकको बन्दसूची बनाउने निर्णय प्रक्रियामा हाम्रो सहमति थिएन, जुन सूची छ, बाहिर तपाईंहरूको आन्दोलन र संघर्षका कारण अहिले सभापतिजी सच्याउन तयार हुनुभएको छ । त्यो सच्याइनुपर्छ ।महामन्त्री थापाले प्रत्यक्षतर्फको उम्मेदवार चयनमा समेत पार्टीले सबै ढंगले सक्षम र योग्य उम्मेदवारलाई न्यायोचित रूपमा टिकट वितरण हुनुपर्ने विषयमा आफूहरूले संघर्ष गरिरहेको बताएका थिए । कोइराला समूहले समानुपातिकतर्फको बन्दसूचीमा आफ्नो समूहका नेताहरूको नाम समावेश नगरिएको, समावेश भएका नाम पनि निर्वाचित हुने गरी समावेश नगरिएको र सभापति देउवाले एकलौटी रूपमा आफ्नो समूहका नेताहरूको मात्रै नाम राखेको आरोप लगाएको छ । कोइराला समूहका नेताहरूले विरोधकै कार्यक्रम स्वरूप बिहीबार बिहान अर्को सभा राखेका छन् । सभामा कोइराला, थापासहितका शीर्ष नेताले समेत सम्बोधन गर्ने कार्यक्रम छ ।"
६७ सय मिटर उचाइमा भेटियो स्कीपर्वतारोही हिलारीको शव,"आफूलाई पछ्याउँदै आइरहेकी हिलारी केही घुम्तीपछि सानो हिमपहिरोसँगै हुत्तिँदै साँघुरो हिउँको ढलानमा ठोक्किएर खोचमा खसेकी थिइन् । उनलाई जीवितै उद्धार गर्न दुई दिन मनास्लु हिमालमुनि हेलिकप्टर उडाइएको थियो । मंगलबार पहिलो दिन हेलिकप्टरका पाइलट सिद्धार्थ गुरुङ र जिमले फेला पार्न नसकेपछि दोस्रो दिन बुधबार क्याप्टेन पौडेल जिमलाई लिएर काठमाडौंबाट मनास्लुतर्फ उडेका थिए ।क्याप्टेन पौडेल र जिम मोरिसनलाई थप मद्दत गर्न आरोही निर्मल पुर्जाले आफ्नो कम्पनीका गाइड युक्त गुरुङ र मिङ्मा तेन्जिङ शेर्पालाई मनास्लु आधार शिविरबाट हेलिकप्टरमा पठाएका थिए । हिलारीलाई खोज्न मंगलबार क्याप्टेन गुरुङले जिमलाई मनास्लु अधार शिविरबाट लगेका थिए । गुरुङका अनुसार मंगलबार घटनास्थल कपडाका आधारमा पहिचान भएको थियो तर खराब मौसमका कारण खोजी प्रभावित भएपछि हेलिकप्टर त्यहाँ अवतरण नगरी साँझ काठमाडौं फर्किएको थियो । हिजो (मंगलबार) क्याप्टेन गुरुङ र जिमले आकाशबाट हेर्दा झोला र लुगा देखिएको रहेछ, बुधबार त्यही ठाउँ खोज्दै बिहान काठमाडौंबाट उड्यौं, क्याप्टेन पौडेलले कान्तिपुरसँग भने, झोला र कपडालाई पछ्याउँदै बुधबार खोजी गर्दा मनास्लु हिमालको ६४ सय मिटर उचाइ हाराहारीमा हिलारीको शव भेटियो । तीन जना उद्धारकर्ताले शव खोजेर हेलिकप्टर भएको स्थानमा ल्याए । त्यहाँबाट मैले शव र दुई जना उद्धारकर्मी गाइडलाई मनास्लुको आधार शिविरमा झारें । दोस्रो खेप उडेर अर्का उद्धारकर्मीलाई आधार शिविरमा ल्याएँ । आरोहण दलका लागि पर्यटन विभागले तोकेका सम्पर्क अधिकृत सचिन्द्रकुमार यादवका अनुसार सांग्रिला नेपाल ट्रेक्स प्रालिको व्यवस्थापनमा हिलारी नेल्सन र जिम मोरिसन मनास्लु आरोहण गर्न भदौ १७ मा काठमाडौंबाट गएका थिए । केही वर्षयता मोरिसन हिमाल आरोहणमा हिलारीसँगै जाने र स्कीमा साथ दिँदै आएका थिए । उनीहरूलाई उचाइमा सघाउन सांग्रिलाले ५ जना शेर्पा गाइड पठाएको थियो ।दुई दशकयता नेपालसहित १६ वटा मुलुकमा ४० बढी हिमाल आरोहण गरेकी कोलोराडो निवासी दुई सन्तानकी आमा हिलारीले सन् २०१२ मा विश्वकै अग्लो हिमाल सगरमाथा र चौथो अग्लो हिमाल ल्होत्से १२ घण्टाभित्र आरोहण गर्ने विश्वको पहिलो महिलाको रेकर्ड बनाएकी थिइन् । सन् २०१८ मा मोरिसनसँगै उनले ल्होत्सेको चुचुरोबाट स्कीको प्रयोग गरी अवतरण गर्ने कीर्तिमान बनाइकी थिइन् । अमेरिकी मासिक म्यागजिन मिन्स जर्नलले हिलारीलाई २५ वर्षयताकै सबैभन्दा साहसिक महिला घोषणा गरेको थियो भने नेसनल जियोग्राफीले २०१८ मा उनलाई साहसी खेलाडीको सूचीमा पनि राखेको थियो ।अमेरिकी आउटडोर उत्पादन कम्पनी नर्थफेसले पनि सन् २०१८ मा उनलाई एथ्लेटिक क्याप्टेन बनाएको थियो । अमेरिकालगायत पश्चिमा मुलुकमा हिलारी र जिम अग्ला हिमालका लागि सबैभन्दा ठूला र सफल स्की खेलाडी मानिन्छन् । जिमले हिलारीलाई गुमाउनुपर्दा अवर्णनीय क्षति व्यहोर्नुपरेको उल्लेख गर्दै अबका दिन आफू उनका दुई सन्तानको हितमा केन्द्रित रहने भनेका छन् । पर्यटन विभागका निर्देशक युवराज खतिवडाका अनुसार हिलारीको परिवारका सदस्य बिहीबार काठमाडौं आउँदै छन् । पोस्टमार्टमपछि हिलारीको शव अमेरिका लैजाने वा नलैजाने निर्णय परिवारले गर्नेछ । यस घटनामा अमेरिकी दूतावासले पनि सघाइरहेको छ ।"
बागिनाको मिश्रण,"बाजा, गीत र नाच (बागिना) को मिश्रण हो, हुड्के । नेपाली लोकबाजा यसलाई तालबाजा पनि भनिन्छ । हुड्को डमरुभन्दा लामो हुन्छ । यो बाजा नेपालको मध्य तथा सुदूरपश्चिम क्षेत्रमा धेरै देख्न सकिन्छ । पहिलेपहिले गाउँमा दिने बाजाका रुपमा यसको प्रयोग गरिन्थ्यो । हुड्केहरुले यही हुड्को ठटाउँदै वीर पुर्खाको गाथा सुनाएर नृत्य गर्ने परम्परा छ । विशेषगरी दमाई जातिले बाजाको तालमा गीत भट्याउँदै नाच्ने गर्छन् । हुड्केले पौराणिक कथा, राजा महाराजाका गाथा र पुराना लडाइँका गौरव समेट्छ । यसलाई स्थानीय भाषामा भारत भनिन्छ । हुड्केले सेता फेटापगडी बाँधेका हुन्छन् भने सेतै पहिरन र रातो कपडा छड्के पारेर कम्मरमा बाँधेका हुन्छन् । उनीहरु हुड्केलाई बायाँ हातमा च्यापी बजाउने गर्छन् । लहरे, घुम्ने, ठाडे र प्रस्ट्याउन गरी चार किसिममा हुड्के नाच नाचिन्छ । नाचका लागि तीनजना स्वर मिलाउने हुन्छन् । उनीहरुकै विशेष भूमिका हुन्छ ।"
बलेरो खस्दा एकै परिवारका ७ सहित ८ को मृत्यु,"(सल्यान)  सल्यान कपुरकोटको मूलपानीमा मंगलबार मध्यरात बोलेरो सडकबाट करिब २ सय मिटर तल खस्दा आठ जनाको घटनास्थलमै मृत्यु भएको छ । बिहे भोजमा सहभागी भएर कपुरकोट६ जलबाङ फर्किंदै गरेकाहरू सवार रा१ज ५६३ नम्बरको गाडी दुर्घटना भएको हो । मृत्यु हुनेमा चालक जलबाङका २१ वर्षीय जितबहादुर बोहरा, ३७ वर्षीय धर्म ओली, ४० वर्षीय टोपबहादुर ओली, उनका छोरा ११ वर्षीय वसन्त ओली, ३० वर्षीय सुरेश खत्री, ७० वर्षीय खुमलाल ओली, ५५ वर्षीया कुमारी ओली र रिमका ३५ वर्षीय ललित ओली छन् । उनीहरू बाँकेको ढकेरीबाट घर फर्कंदै थिए ।गाडीमा सवारमध्ये कपुरकोट६ का ३५ वर्षीय तिलक ओली गम्भीर घाइते अवस्थामा फेला परेका छन् । बुधबार बिहान उद्धार गरिएका उनको दाङको प्रादेशिक अस्पतालमा उपचार भइरहेको सल्यानका डीएसपी दीपेन्द्र केसीले बताए । दुर्घटनामा मृत्यु हुनेमा एकै परिवारका सात जना छन् । वर्षात्का कारण सडक चिप्लो थियो । मध्यरात भएका ड्राइभरलाई निद्राले छोप्दा गाडी दुर्घटनामा परेको हुन सक्छ, डीएसपी केसीले भने । मृत्यु भएका सबैको जिल्ला अस्पताल सल्यानमा पोस्टमार्टम गरिएको छ । ट्राफिक कार्यालय कपुरकोटका असई डिल्लीप्रसाद आचार्यले राति करिब २ बजे दुर्घटना भएकाले उद्धार गर्न नसकिएको बताए । दसैंका बेला दुर्घटनामा परेर एकै गाउँका आठ जनाले ज्यान गुमाएपछि अहिले जलबाङमा रुवाबासी चलेको गाउँपालिकाका अध्यक्ष दुर्गा पुनले बताए ।"
वैकल्पिक राजनीतिलाई 'धोका,"(काठमाडौं)  नेपाल समाजवादी पार्टीका संयोजक बाबुराम भट्टराई र राप्रपाका नवनियुक्त वरिष्ठ उपाध्यक्ष रवीन्द्र मिश्रमा एउटा समानता छ ट्वीटरमा फलोअर्स संख्या १० लाखभन्दा बढी । नेपालका थोरै मात्र नेताको मात्र ट्वीटरमा १० लाख फलोअर्स छन् । अर्को पनि समानता बनेको छ अन्य पेसामा संलग्न हुँदा पनि राम्रो सम्भावना बोकेका भट्टराई र मिश्रले वैकल्पिक राजनीतिलाई अघि बढाउन खोजेका थिए । केही वर्षकै प्रयासपछि भट्टराई र मिश्र दुवै पुरानो राजनीतिक दलको शरणमा पुगेका छन् । भट्टराई आफ्नो पुरानो दल माओवादीको चुनाव चिह्न लिएर चुनाव लड्दै छन् । भूकम्पले भत्किएर बस्न नहुने घर भन्दै माओवादी छाडेका भट्टराई त्यसकै शरणमा पुगेको एक महिना नपुग्दै मिश्र बुधबार राजधानीमा आयोजित कार्यक्रममा आफ्नो समूहसहित पूर्वपञ्चहरूको राजनीतिक राप्रपामा विलय भएका छन् । मिश्र यसलाई एकता गरेर राप्रपाको वरिष्ठ उपाध्यक्ष भएको भन्न रुचाउँछन् । दुवै (भट्टराई र मिश्र) ले वैकल्पिक राजनीतिलाई अवसरका रूपमा उपयोग गर्न खोज्नुभयो । संसारमा कहिले पनि राजनीति अवसर मात्रै बन्दैन । त्यसमा प्रतिबद्धता र दुःख पनि जोडिएर आएको हुन्छ, लेखक तथा टिप्पणीकार डम्बर खतिवडाले भने, यहाँ चकाचौध हुन्छ, सबै मानिसले नयाँ कुरा खोजेका छन्, हामी सफल भइहाल्छौं भन्ने तरिकाले उहाँहरू आउनुभयो । २०७२ सालमा संविधान जारी भएपछि नयाँ परिस्थिति निर्माण भएको भन्दै माओवादी छाडेर नयाँ शक्ति पार्टी गठन गर्दादेखि भट्टराईसँग खतिवडा जोडिँदै आएका थिए । नयाँ शक्ति र संघीय समाजवादी पार्टीबीच एकता भएर बनेको समाजवादी पार्टी, समाजवादी पार्टी र जनता राष्ट्रिय जनता पार्टी एकतापछि बनेको जनता समाजवादी पार्टी (जसपा) सम्म भट्टराई र खतिवडा सँगै थिए । भट्टराईले जसपासमेत छाडेर नेपाल समाजवादी पार्टी खेल्ने निर्णय गरेपछि खतिवडाले केही महिनाअघि उनको साथ छाडेका थिए । मिश्रले भने २०७३ फागुनमा आफ्नो नेतृत्वमा साझा पार्टी गठन गरेका थिए । २०७४ को स्थानीय निर्वाचनको परिणामबाट उत्साहित साझा पार्टी र विवेकशील नेपाली दलले २०७४ साउन ११ मा एकता गरे । त्यसलगत्तैको प्रतिनिधिसभा निर्वाचनमा काठमाडौं १ मा उम्मेदवार बनेका मिश्र कांग्रेसका पूर्वमहामन्त्री प्रकाशमान सिंहसँग ८ सय १८ मतको झिनो अन्तरले पराजित भएका थिए । एकताको १७ महिनापछि २०७५ पुसमा विवेकशील साझा पार्टी फुट्यो । दुई वर्ष नपुग्दै २०७७ मंसिर २४ मा एकता भयो । त्यसको एक वर्ष पनि नपुग्दै मिश्रले राजनीतिको वैकल्पिक मार्गचित्र ल्याएपछि विवेकशील साझा पार्टीमा अन्तरसंघर्ष चर्कियो । आम निर्वाचनको संघारमा मिश्र विवेकशील साझा छाडेर राप्रपामा मिसिएका छन् । राष्ट्रिय सभागृहमा बुधबार आयोजित कार्यक्रममा मिश्रसहितको टोलीको राप्रपामा स्वागत गर्दा शंख र घण्ट बजाइएको थियो । योसँगै मिश्रले वैकल्पिक राजनीतिको धार औपचारिक रूपमा विसर्जन भएको संकेत पनि गरेका छन् । राप्रपा २०६२६३ सालको राजनीतिक परिवर्तनका प्रमुख उपलब्धिहरू संघीयता, गणतन्त्र र धर्मनिरपेक्षताको विपक्षमा छ । एक वर्षअघि नै धर्मनिरपेक्षता र संघीयतामाथि जनमत संग्रह माग गरेका मिश्रले बुधबार पनि संघीयता, गणतन्त्र तथा धर्मनिरपेक्षताले देशलाई अघि लैजान नसक्ने टिप्पणी गरेका थिए ।खतिवडा मिश्र दक्षिणपन्थी अवसरवाद र भट्टराईको भूमिका वामपन्थी अवसरवादी रहेको टिप्पणी गर्छन् । यो काम सम्भव छैन भन्ने लागेको भए नयाँ शक्ति पार्टी खोलेर ७८ वर्ष मानिसलाई किन झुलाउनुपर्थ्यो । माओवादी पार्टीभित्र रहेर देशलाई योगदान गरेको भए भइहाल्थ्यो, उनले भने । भट्टराई र मिश्र दुवैको दलमा काम गरेका लेखक तथा टिप्पणीकार केशव दाहाल दुवैले वैकल्पिक राजनीतिक दल निर्माण गर्दा ढाँटेको बताउँछन् । संघीय लोकतान्त्रिक गणतन्त्र प्राप्त भएसँगै मोटामोटी रूपमा राजनीतिक परिवर्तनको कोर्स सकियो भन्ने थियो । सामाजिक, आर्थिक बदलावको युग आयो, परिवर्तनलाई संस्थागत गर्ने जनताको सपना पूरा गर्ने बेला आयो, त्यसका लागि नयाँ युगको नेतृत्व गर्ने नयाँ दल बनाऔं भन्नुभएको थियो । त्यसमा उहाँहरूले ढाँट्नुभयो, दाहालले भने, सँगै काम गर्दै जाँदा रवीन्द्रजीमा दक्षिणपन्थी अवसरवाद देखापर्यो । बाबुरामजीले माओवादी लगाब छाड्न सक्नुभएन । मिश्रले साझा पार्टी गठन गर्दा कल्याणकारी प्रजातन्त्र र उदार कल्याणकारी अर्थतन्त्र अंगाल्ने बताएका थिए । त्यतिबेला बुद्धिजीवी, पूर्वप्रशासक, विभिन्न क्षेत्रमा काम गर्दै आएका व्यक्ति र पत्रकारलाई उनले आकर्षित गरेका थिए । पार्टी गठनलगत्तै २०७४ वैशाखमा स्थानीय चुनावमा साझाले काठमाडौं महानगरपालिकामा नजिते पनि राम्रो मत ल्याएको थियो । महानगरको चुनावमा प्रशंसनीय मत पाएको अर्को वैकल्पिक राजनीतिक शक्ति विवेकशील नेपालीसँग एकता गरेर बनाइएको विवेकशील साझा पार्टीले २०७४ सालको आम निर्वाचनमा पनि राम्रै मत पाएको थियो । प्रतिनिधिसभामा कुनै सिट नजिते पनि प्रदेशसभामा प्रतिनिधित्व गराउन विवेकशील साझा सफल भयो । कांग्रेसको परम्परागत गढ काठमाडौं१ मा मिश्रले कांग्रेस नेता प्रकाशमान सिंहलाई ठूलै चुनौती दिए । मिश्रले गत वर्ष राजनीतिको वैकल्पिक मार्गचित्र ल्याएपछि विवेकशील साझामा अन्तरकलह चर्किएको थियो । उनले नितान्त व्यक्तिगत भन्दै करिब साढे १० हजार शब्दको मार्ग परिवर्तन ः विचारभन्दामाथि देश शीर्षकको दस्ताबेज ल्याएका थिए । उनले सार्वजनिक गरेको धारणाको मुख्य बुँदा स्थानीय तहलाई पुनर्संरचना र सुदृढ गर्ने तथा संघीयता खारेज गर्नुपर्ने भन्ने थियो । धर्म निरपेक्षतालाई जनमत संग्रहबाट निष्कर्षमा पुर्याउनुपर्ने पनि मिश्रले दस्ताबेजमा उल्लेख गरेका थिए । पार्टी अध्यक्ष मिश्रको प्रस्तावको विपक्षमा संयोजक मिलन पाण्डेले अर्को प्रस्ताव ल्याए । पार्टीभित्र ठूलै विवाद चर्कियो । एकले अर्कोमाथि कारबाही गर्ने शृंखला सुरु भयो । आन्तरिक विवाद नसल्टाई गत वैशाखको स्थानीय तह चुनावमा भाग लिँदा विवेकशील साझा पार्टीले खराब प्रदर्शन गर्यो । त्यसको जिम्मेवारी लिँदै मिश्रले अध्यक्ष पद छाडे । त्यसको चार महिनामै मिश्र राप्रपाको वरिष्ठ उपाध्यक्ष भएका छन् । टिप्पणीकार खतिवडा मिश्रले वैचारिक बेइमानी गरेको बताउँछन् । मिश्रजी पहिलेदेखि नै राजावादी हो भन्ने हल्ला थियो । मनुज चौधरी छद्म नाममा पनि लेखहरू आएकै हुन्, उनले भने, उहाँको विचार दक्षिणपन्थी थियो भने सुरुमै राप्रपा गएको भइहाल्थ्यो, किन साझा पार्टी खोलिरहनुपर्थ्यो ! मिश्रले बुधबारको पार्टी प्रवेश कार्यक्रममा आफ्ना पुराना लेखको पनि स्मरण गरे । नारायणहिटी दरबारलाई भत्काएर दिल्ली दरबार स्थापना गर्न नहुने भनेर त्यसै समयदेखि आफूले लेखेको उनको भनाइ थियो । बदलिँदो भूराजनीतिक परिवेश, क्षय हुँदै गएको संस्था, नेपालभित्रको विकृत वामपन्थले मिलेर बसेका समुदायलाई चिराचिरा पारे । संसारमा सबैभन्दा बढी धर्मान्तरण भइरहेको छ, मिश्रले भने, ममा विचलन आएको भन्ने कांग्रेसका नेताहरूलाई सोध्न चाहन्छु २०४६ मा कांग्रेसमा बढी विचलन आयो कि ममा ? कांग्रेसले पहिले अपनाउँदै आएको मोडरेट कन्जरभेटिभ धार राप्रपाले बोक्ने र पहिलो पार्टी बन्ने दाबी उनले गरेका छन् । सोमबार विवेकशील साझा पार्टीबाट सदस्यतासमेत छाड्दा मिश्रले राजधानीमा दुई ध्रुव र तीन दल रहने दाबी गरेका थिए । कांग्रेस र एमालेको वामपन्थी कित्ता र राप्रपाको कन्जरभेटिभ कित्ता मात्रै रहने उनको भनाइ थियो । टिप्पणीकार खतिवडा वैकल्पिक राजनीतिक दल बनाउनुका पछि एउटा प्रगतिशील प्रजातान्त्रिक पार्टी निर्माण उद्देश्य रहेको बताउँछन् । साम्यवाद वा पुँजीवाद जस्तो जार्गन वा भ्रमवाद वा राजावादी, रुढिवादबाट मुक्त भएको एउटा आधुनिक मानवतावादी पार्टी बनाउने खोजिएको हो । पार्टीको आन्तरिक प्रजातन्त्र निकै सशक्त होस्, स्वतन्त्र होस् र सबै कुरा पारदर्शी होस्, राज्यमा विधिको शासनभन्दा बाहिर गएर कुरै नगर्ने होस् भन्ने थियो, उनले भने, सबै मानिस बराबर हो भन्ने विचार राख्ने अल्ट्रा मोर्डनिस्ट पार्टी बनाउने, विकास सुशासन र समृद्धि त्यसले दिनुपर्छ भन्ने सोच थियो । त्यो सोचलाई कहाँबाट कहाँ पुर्याइदिए !खतिवडाले भारतको आम आदमी पार्टी (आप) वा अमेरिकाको डेमोक्य्राटिक पार्टी जस्तो राजनीतिक दल बनाउने सपना त्यति बेला रहेको सुनाए । मिश्रसँगै काम गरेका दाहाल भने वैकल्पिक पार्टी बनाउँदाको सोच फरक रहेको बताउँछन् । दुवैले वैकल्पिक, प्रजातान्त्रिक, सहभागितामूलक लोकतन्त्रको अभ्यास गर्ने पार्टी बनाउने बताउनुभएको थियो । जनआन्दोलनले जुन राजनीतिक परिवर्तन दियो, त्यसलाई स्थापित गर्ने र अघि जाने भन्ने थियो, उनले भने, राजनीति फेरियो, अब जनताको आर्थिक सामाजिक अवस्था फेर्ने, त्यसका लागि उदार पार्टी बनाउने सोच थियो । खतिवडा र दाहाल भट्टराई र मिश्र दुवैको अवसरवादले वैकल्पक राजनीति गजोलिएको बताउँछन् । व्यक्तिलाई धोका भयो वा भएन भन्दा पनि नेपाली राजनीतिमा नयाँ सम्भावनाको अवस्था बन्दै गएको थियो उहाँहरूले त्यसलाई गिजोल्नुभयो, दाहालले भने, नयाँ विचार, कस्तो लोकतन्त्र भन्ने विषयमाथि बहस गर्ने, आजका एजेन्डा के हुन् भन्ने विषयमा बहस गर्ने, त्यो बहस गरेर नयाँ सम्भावनालाई अझ मुखर बनाएर जाने एउटा युगीन अवसर थियो, उहाँहरूले त्यो अवसरलाई धोका दिनुभयो ।माओवादीको चिह्न लिएर चुनाव लड्ने घोषणा गरेका भट्टराईले पुष्पकमल दाहालसँगको सहकार्य चुनावको मात्रै नभएको बताउँदै आएका छन् । खतिवडा भन्छन्, रवीन्द्रजीको मनभित्र एउटा रहेछ, बाहिर अर्को कुरा गर्नुभयो । बाबुरामजी आत्तिनुभयो, डराउनुभयो । बुढेसकाल लाग्यो, ४५ वर्ष कोसिस गर्दा भएन भन्ने एक प्रकारको निराशा देखियो ।"
मिठाइ पसलमा भेटियो अखाद्य तेल,"काठमाडौं (कास) काठमाडौं महानगरको बजार अनुगमनका क्रममा संगम स्विट्सको भान्सामा अखाद्य तेल भेटिएको छ । महानगरको बजार व्यवस्थापन तथा उपभोक्ता हित संरक्षण समितिकी संयोजक एवं उपप्रमुख सुनिता डंगोल नेतृत्वको अनुगमन टोलीले कालीमाटीका खाद्य र मिठाइ पसल अनुगमन गर्ने क्रममा संगम स्विट्सको भान्सामा अखाद्य तेल भेटेको हो ।महानगरका अनुसार मिठाई बनाउँदै गरिएको तेल अखाद्य भेटिएकाले त्यसलाई नष्ट गरिएको हो । त्यस्तै, डीएन्डडी खाद्य सप्लायर्सबाट पनि अखाद्य सामग्री बरामद गरिएको छ । सप्लायर्सबाट ७७ बोराप्याकेट र अमन खाद्य किराना पसलबाट ४ बोरा अखाद्य वस्तु बरामद भएको छ । सप्लायर्सलाई एप्पल ब्रान्डका १० बोरा चामल बिक्री गर्न रोक लगाइएको उपप्रमुख डंगोलको सचिवालयले जनाएको छ ।सप्लायर्सबाट बरामद गरिएका खाद्य सामग्रीहरूमा १० केजीका ६ बोरा र ५ केजीको १ बोरा मस्यौरा, २५ किलोका ४९ बोरा र ६ बोरा लङग्रेन चामल छन् । त्यस्तै, १२ लिटर बराबरको ९ कार्टुन तेल, २५ किलोका २ बोरा चना, ५ कार्टुन साबुन पनि नष्ट गरिएको छ । खाद्य र मिठाइ गरेर बुधबार ७ वटा पसलमा अनुगमन गरिएको थियो । कतै थाहा नभएर त कतै लापरबाही गरेर व्यापार गरेको देखियो । व्यापारी र उपभोक्ता दुवैलाई स्वच्छ बजारसम्बन्धी आधारभूत कानुनी ज्ञानको आवश्यकता देखियो, उपप्रमुख डंगोलले भनिन् । स्वच्छ बजार निर्माणका लागि महानगरले आफ्नो क्षेत्रभित्र पूरा गर्नुपर्ने दायित्व र निकायगत समन्वयलाई प्राथमिकता दिएर काम गर्ने उनको भनाइ छ ।अनुगमनमा महानगरको अनुगमन तथा मूल्यांकन इकाइ, स्वास्थ्य विभाग, पशु स्वास्थ्य महाशाखा, नगर प्रहरी बलका अधिकारीहरूको सहभागिता थियो । आफू ठगिएको शंका लागे निःशुल्क टोल फ्री नम्बरहरू १६६००१०५५११ र ११८० मा सम्पर्क गर्न पनि महानगरले आम उपभोक्तामाझ आग्रह गरेको छ । स्थानीय वस्तु तथा सेवा र स्वच्छ बजारका लागि महानगरले काठमाडौं महानगरपालिका बजार व्यवस्थापन तथा अनुगमन ऐन, २०७७ जारी गरिसकेको छ । ऐनबमोजिम महानगरले अनुगमन गरी अनुचित व्यापारिक क्रियाकलाप रोक्न सक्छ ।"
जवानबिनाको काठमाडौं महानगर प्रहरी,"(काठमाडौं)  काठमाडौं महानगरपालिकाको नगर प्रहरी बलमा ३३४ जनाको दरबन्दी रहेकामा हाल १७१ जना मात्रै कार्यरत छन् । तर, त्यत्रो समूहमा एक जना पनि सिपाही छैनन् । महानगर प्रहरी बलमा ५ जना उपरीक्षक, पाँचै जना प्रहरी नायब उपरीक्षक, ३२ जना प्रहरी निरीक्षक, ३९ जना सई, २६ जना असई, ६० जना हवल्दार छन् । सहयोगी कर्मचारीका रूपमा ४ जना छन् । उनीहरूले कपाल काट्ने, सरसफाइ गर्ने, लुगा धुनेलगायत काम गर्छन् । उनीहरू कार्यालय सहयोगीको दरबन्दीमा काम गरिरहेका भने छैनन् । फिल्डमा खटिनुपर्ने, अनधिकृत संरचना र सामान पन्छाउनेहटाउने, भीड नियन्त्रण गर्नेलगायत काम प्रहरी जवानले गर्नुपर्ने हो तर यहाँ हवल्दारदेखि डीएसपीसम्मका प्रहरीले सम्हालिरहेका छन् ।काठमाडौं महानगरपालिकाले हाल अनाधिृकत संरचना हटाउने अभियान नै सञ्चालन गरिरहेको छ । तर नगर प्रहरी जवानले गर्नुपर्ने काम इन्स्पेक्टर, हवल्दार साबहरूले गर्नुपरेको छ । उहाँहरूले नै सामान ओसार्ने, झार्ने गरिरहनुभएको छ, काठमाडौं नगर प्रहरी बलका प्रमुख राजुनाथ पाण्डेले भने । नगर प्रहरीमा हुनुपर्ने पिरामिड शैलीको संरचना विकास हुन नसकेको उनले गुनासो गरे । उनका अनुसार महानगर प्रहरीका ४४ वटा क्षेत्र र युनिट छन् । नगर एसपीको कमान्डमा पूर्व र मध्य क्षेत्र पर्छ भने उत्तर र पश्चिम क्षेत्रमा डीएसपीको कमान्ड रहने गरेको छ । ४ युनिटमध्ये इन्स्पेक्टरको नेतृत्वमा दमकल व्यवस्थापन युनिट, अनाधिकृत ट्राफिक सवारी नियन्त्रण इकाइ र अनधिकृत विज्ञापन तथा होडिङ बोर्ड हटाउने युनिट छन् । एसपीको कमान्डमा वातावरण विभाग युनिट छ ।यसअघि महानगरमा नगर प्रहरी जवान नभएका होइनन् तर महानगर आफैंले ल्याएको काठमाडौं महानगरपालिका कर्मचारी समायोजन ऐन, २०७७ का कारण नगर प्रहरीमा कोही पनि जवान नरहने परिस्थिति बनेको हो । समायोजन ऐन जारी भएपछि सबै कर्मचारीको एक तह बढुवा हुँदा नगर प्रहरीमा जवान नै नरहेका हुन् । उक्त ऐनले हाल कार्यरत पदबाट स्वतः एक तह बढुवा हुने व्यवस्था गरेपछि नगर प्रहरी जवान स्वतः हवल्दारमा बढुवा भएका थिए । ऐनमा योग्यताक्षमतालाई नहेरी कार्यरत सबै कर्मचारीको एक तह स्वतः बढुवा गर्ने उल्लेख छ ।२०७३ सालमा महानगरले सय जना प्रहरी जवान भर्ना गर्न आवेदन खुलाएको थियो । त्यसबेला लोकसेवा आयोगले लिएको लिखित परीक्षामा ७० जना मात्रै उत्तीर्ण भएका थिए । उनीहरूलाई नै प्रहरी जवानका लागि स्थायी नियुक्ति दिइएको थियो, पाण्डेले भने ।नेपालको संविधानको अनुसूची८ मा स्थानीय तहले नगर प्रहरी राख्न पाउने व्यवस्था छ । तर, संघीय सरकारले ल्याएको स्थानीय सरकार सञ्चालन ऐन, २०७४ ले तल्लो तहको कर्मचारी भर्ना गर्न रोक लगाएको छ । जसअनुसार नगर प्रहरी जवान महानगरले भर्ना गर्न पाएको छैन । जवानलाई नगर प्रहरीमा सबैभन्दा तल्लो तहको कर्मचारी मानिने भएकाले महानगरले नयाँ भर्ना आह्वान गर्न नसकेको पाण्डेको भनाइ छ ।वाग्मती प्रदेश सरकारले ल्याएको स्थानीय सरकार सञ्चालनसम्बन्धी अध्यादेशमा भने ३ तहसम्मको कर्मचारी भर्ना गर्न रोक लगाइएको छ । तेस्रो तहसम्मको कर्मचारी आउट सोर्सिङमार्फत नियुक्त गर्न सकिने मात्रै व्यवस्था छ, महानगरको खरिद इकाइ निर्देशक ध्रुव काफ्लेले भने, त्यसकारण तल्लो तहका कर्मचारी निजी कम्पनीमार्फत भर्ना गर्दै आइएको छ । नगर प्रहरी जवान, कार्यालय सहयोगी, माली, चालकलगायत ३ तहभन्दा तल्लो श्रेणीका कर्मचारीलाई महानगरले आफैं भर्ना गर्नुको सट्टामा निजी कम्पनीमार्फत काममा राख्ने गर्छ ।स्थानीय सरकार सञ्चालन ऐनकै व्यवस्थाका कारण नगर प्रहरी जवानको भर्ना आह्वान गर्न नसकिएको काठमाडौं नगर प्रहरी प्रमुख पाण्डेले बताए । उनका अनुसार नगर प्रहरी बलमा ३ सय ३४ जनाको दरबन्दी रहे पनि अझै १ सय ६२ पद खाली छ । ती सबै खाली पदमा महानगरले नगर प्रहरी जवान करारमा भर्ना गर्ने भएको छ । १६२ जना नै जवान हुनेछन्, उनीहरूलाई पनि निजी कम्पनीमार्फत नै काममा खटाइनेछ, उनले भने, जसमध्ये ४० जना महिला हुनेछन् ।प्रहरी जवान भर्नाका लागि विभिन्न ५ वटा कम्पनीले प्रस्ताव गरेको महानगर खरिद इकाइ निर्देशक काफ्लेले जानकारी दिए । महानगरको नगर प्रहरी सेवामा खटिनेहरूको सेवासुविधा नेपाल प्रहरीको जति हुने गर्छ, उनले भने ।करारमा भर्ना गर्न लागिएका नगर प्रहरी जवान म्यादी हुने पाण्डे बताउँछन् । निजी कम्पनीमार्फत नगर प्रहरी बलमा आउने कर्मचारीहरू म्यादी हुन्छन् । उनीहरू आउनेजाने क्रम चलिहरन्छ । हामीप्रति भन्दा निजी कम्पनीप्रति नै उनीहरू जवाफदेही हुनेछन्, उनले भने, उनीहरूलाई सम्बन्धित कम्पनीले नै सेवासुविधाबापतको तलब दिन्छ । करारमा आउने भएकाले त्यस्ता प्रहरीले समस्या निम्त्याउन सक्ने पनि उनको भनाइ छ । कम्पनीमार्फत आउने कर्मचारीलाई हामीले कसरी काम लगाउने र कारबाही गर्ने भन्ने मुख्य सवाल हो, उनले भने ।"
बढी भाडा असुल्ने ४२ पक्राउ,"काठमाडौं (कास) काठमाडौं उपत्यका ट्राफिक प्रहरीले चाडपर्वको समयमा यात्रुहरूबाट तोकिएकोभन्दा बढी भाडा लिने ४२ जनालाई पक्राउ गरेको छ । बुधबार यात्रुबाट बढी भाडा असुल्ने कोटेश्वरबाट ८, बल्खुबाट १२, नयाँ बसपार्कबाट ८, माछापोखरीबाट ६ र कलंकीबाट ८ गरी ४२ जनालाई पक्राउ गरिएको ट्राफिक प्रहरी प्रवक्ता राजेन्द्रप्रसाद भट्टले बताए । उनका अनुसार सादा पोसाकमा खटिएको ट्राफिक प्रहरी टोलीले यात्रुलाई तोकिएकोभन्दा बढी भाडा लिने, अनावश्यक हैरानी दिने, टिकटमा तोकिएको सिट नदिनेजस्ता गतिविधि गर्नेलाई पक्राउ गरेको हो । पक्राउ परेकाहरूलाई कारबाहीका लागि प्रहरी प्रभाग कोटेश्वर, प्रहरी वृत्त कालीमाटी र प्रहरी प्रभाग गोंगबु पठाइएको छ ।"
स्वास्थ्य सचेतनाको अधिकतम अभ्यास भएकै छैन,"लेख, रचनासँगै घण्टौं सामाजिक सञ्जालमा सक्रिय रहन केले प्रेरित गरिरहेको छ ?परिवारका मुख्य व्यक्तिको आँखैअगाडि मृत्यु भएको देख्दा कार्डियोलजिस्टको पनि मुटु दुख्छ । त्यस्ता घटनाले नै नागरिकलाई अकाल मृत्युबाट जोगाउन स्वास्थ्य सचेतना सबैभन्दा ठूलो उपाय हो भन्ने लागेर सक्रिय हुन थालेको हुँ । सामाजिक सञ्जालबाट एक व्यक्तिले परिवर्तन ल्याउन सम्भव छ र ? आजको दिनमा सामाजिक सञ्जाल धेरै प्रभावकारी छ । यसको प्रभाव अदृश्य भए पनि आम व्यक्ति र समाजमा धेरै ठूलो र गहिरो असर पर्छ । त्यही भएर पनि स्वास्थ्य जनचेतना फैलाउने अभियानमा अनवरत लागिरहेको छु । जनचेतना बढाउन माध्यमभन्दा पनि दर्शक, पाठक वा सुन्ने व्यक्ति भए पुग्छ । नेपालमा स्वास्थ्य सचेतनाको अधिकतम अभ्यास भएकै छैन । कुनै एउटा व्यक्तिको भिडियो हेरेर, लेख, विचार पढेर खानामा नुन, चिल्लोको कम प्रयोग, मदिराको मात्रामा कमी, तौल घटाउने प्रेरणा, दैनिक हिँडाइ, तनावउदासीरिस व्यवस्थापन, समयसमयमा स्वास्थ्य परीक्षण, मुटुरोगको अवस्था पहिचान गर्न सक्ने जागरण आयो भयो भने यसले एक व्यक्तिलाई स्वस्थ राख्न ठूलो भूमिका खेल्छ । तपाईंले राखेका भिडियो, लेखरचना बढी रुचाइनुको कारण ?मुख्य कुरा त निःस्वार्थ रूपमा स्वास्थ्य जनचेतना अभियानप्रतिको समर्पण । मेरा लेख, रचना वा भिडिओमा सूचनाभन्दा पनि अवधारणा र प्रेरणा बढी हुने गरेकाले बढी रुचाइएको होला । तपाईंले दिएका हेल्थ टिप्सलाई श्रोता, दर्शक वा पाठकले आफ्नो जीवन व्यवहारमा कत्तिको उतार्छन् ?हजारौंले त्यस्ता सामग्री रुचाएर प्रतिक्रिया दिएको देख्दा उहाँहरूले व्यवहारमा उतार्नुहुन्छ भन्ने मेरो विश्वास हो । मेरा भिडियो, लेखरचना रुचाउनेमध्ये एक प्रतिशतले मात्र धूमपान छोडे, मद्यपान कम गरे, तौल घटाए, नुनचिल्लो खान कम गरे, शारीरिक सक्रियता बढाए भने पनि परिवार र समाजमा खुसियाली छाउँछ । त्यसले व्यक्ति, समाज र देशको अर्बौं रुपैयाँको बचतसमेत हुन्छ । सकारात्मक जीवनशैलीका सामान्य उपाय अवलम्बन गर्दा रक्तचाप, चिनी, कोलेस्ट्रोललगायत स्वास्थ्य समस्या नियन्त्रण राख्न सकिन्छ । रोग लागेन भने डाक्टरकहाँ जानु परेन, औषधि खानु परेन । स्वस्थ र निरोगी मानिसले नै सक्रिय रूपमा काम गर्न सक्छ । यसले आर्थिक, सामाजिकलगायत क्षेत्रमा सकारात्मक प्रभाव पर्छ । स्वस्थ रहन स्वास्थ्य सचेतनाको भूमिका महत्त्वपूर्ण हुनुका साथै पैसाको अभाव भए पनि मुटुरोगको समस्या घटाउन सकिने मेरो मान्यता छ ।निःशुल्क क्याम्प राखेर व्यापक रूपमा बिरामी जाँचेर पनि सेवा दिन सकिन्छ नि ? चिकित्सकका रूपमा म थोरै व्यक्तिको उपचार गर्न सक्छु । दिनमा १२ घण्टाभन्दा बढी बिरामी उपचारमा खर्चे पनि एउटा सीमा हुन्छ । तर स्वास्थ्य सचेतनाको माध्यमले देशभर जान सकिन्छ । त्यसमा म केही हदसम्म सफल पनि भएको छु । स्वास्थ्य सचेतना अभियानका लागि मैले समय मात्र दिएको छैन, चिकित्सा पेसाबाट भएको आम्दानी पनि खर्चेको छु ।"
डेंगीमुक्त भएकामा कपाल झर्ने समस्या,"(काठमाडौं)  डेंगी निको भइसकेकाहरूमा कमजोरी, हाडजोर्नी तथा मांसपेशी दुखाइ, कपाल झर्नेलगायत समस्या देखिएको छ । संक्रमणमुक्त भए पनि रोग प्रतिरोधक क्षमता कम भएका वा दीर्घरोगीमा यसको असर लामो समय रहने विज्ञ बताउँछन् । ६ महिना वा त्योभन्दा बढी समयसम्म त्यस्ता स्वास्थ्य समस्या देखिन सक्ने उनीहरूको भनाइ छ ।हालसम्म ७७ जिल्लामै २७ हजार ५ सय ६९ जनामा डेंगी संक्रमण देखिएको छ भने ३६ जनाको मृत्यु भएको छ । इपिडिमियोलोजी तथा रोग नियन्त्रण महाशाखा, किटजन्य रोग नियन्त्रण शाखाका प्रमुख डा गोकर्ण दाहालले डेंगी संक्रमण निको भएपछि देखिएका स्वास्थ्य समस्या र जटिलताबारे क्लिनिकल विज्ञसँग बसेर आवश्यक निर्णय लिइने बताए । त्यसपछि डेंगीमुक्त भएपछि देखिने समस्या र त्यसमा अपनाइने सावधानीबारे दिशानिर्देश गरिने उनको भनाइ छ । डेंगी निको भइसकेका व्यक्तिहरूको शरीरमा पहिलो स्तरमा तागत फर्किन बढी समय लागिरहेको देखिएको छ । निको भइसकेकामध्ये धेरैजसो अत्यधिक कमजोरीको समस्या लिएर आइरहेका छन्, शुक्रराज ट्रपिकल तथा सरुवा रोग असपताल टेकुस्थित डेंगी क्लिनिकका डा राजेश साहले भने, रोग निको भइसकेपछि सामान्यतया चार साता वा कसैकसैमा योभन्दा बढी समयसमेत कमजोरीको समस्या देखिएको छ । उनका अनुसार कमजोरी मात्र नभई, जोर्नीलगायत शरीर दुख्ने, खाना नरुच्नेलगायत समस्या बढी पाइएको छ ।डेंगी निको भएका केही महिला कपाल झर्न थालेको समस्या लिएर आउन थालेका वरिष्ठ छाला रोग तथा सौन्दर्य विशेषज्ञ डा धर्मेन्द्र कर्णले बताए । संक्रमणपछि सामान्यतया एकडेढ महिनासम्म छाला सुक्खा हुने, चिलाउने, बिमिरा देखिने हुन सक्छ, उनले भने, तर कपाल झर्ने समस्या स्थायी भने हुँदैन । छाला र कपालसँग सम्बन्धित समस्या सामान्यतया एक डेढ महिनापछि आफैं निको हुन्छ । यस्तो अवस्थामा पौष्टिक आहार र झोलिलो पदार्थ पर्याप्त सेवन गर्नुपर्ने उनले बताए । नेपाल प्रहरी अस्पताल हाडजोर्नी विभाग प्रमुख डा गोपेशकुमार ठाकुर संक्रमितमा हाडजोर्नी वा मांसपेशीको दुखाइ ६ महिना वा त्योभन्दा बढी समयसम्म देखिन सक्ने बताउँछन् । यस्तो समस्याको निश्चित उपचार नरहेको र समयक्रममा आफैं निको हुने उनको भनाइ छ । हाडजोर्नी, मांसपेशी दुखाइ भएमा गह्रौं वस्तु उचाल्नु हुँदैन, डा ठाकुरले भने, यस्तो समस्या देखिए नियमित योग र सामान्य स्ट्रेचिङ गर्दा हुन्छ ।अघिल्ला वर्षजस्तै यस पटक पनि डेंगी संक्रमणबाट निको भएकामा महिनौंसम्म कमजोरी, हाडजोर्नी र मांसपेशी दुखाइ, कपाल झर्नेलगायत समस्या देखिएको मेडिसिन विशेषज्ञ डा अनुप बाँस्तोलाको भनाइ छ । निद्रा नलाग्ने, मुटुको चाल बढ्ने, ससाना कुरामा झिँझो लाग्ने, रिंगटा लाग्ने, आँखाको गेडी दुख्ने, मानसिक समस्या, चिन्ता, काममा मन नलाग्ने, आत्तिने, छालामा बिमिरा देखिने, चिलाउने जस्ता समस्या लामो समयसम्म देखिन सक्ने विभिन्न अध्ययनले देखाएको उनले बताए ।"
कार्कीलाई प्रधानन्यायाधीशकै सुविधाले निम्त्याउने अनर्थ,"छ महिनाभन्दा बढी कायम मुकायम (कामु) प्रधानन्यायाधीश भएका व्यक्तिलाई प्रधानन्यायाधीशसरह सुविधा दिने भनी असोज ३ गते मन्त्रिपरिषद्ले गरेको निर्णय प्रथम दृष्टिमै खारेजयोग्य छ । कामु प्रधानन्यायाधीश दीपककुमार कार्कीलाई अवकाशपछि प्रधानन्यायाधीशसरह सुविधा दिन सरकारले गरेको यो निर्णय संसद्निर्मित कानुनसित सोझै बाझिन्छ । यसै पनि राज्यकोषमा अनुचित भार पर्ने गरी मन्त्रिपरिषद्ले मनपरी सुविधा बाँड्न मिल्दैन, त्यसमाथि सर्वोच्च अदालतका न्यायमूर्तिका लागि त झनै मिल्दैन । न्यायपालिकाका पदाधिकारीका लागि कार्यपालिकाले कानुनविपरीत सुविधा तोक्नु आफैंमा अनर्थकारी कदम हो । जसरी व्याख्या गरे पनि यसले संसदीय लोकतन्त्रको सौन्दर्यका रूपमा रहेको शक्ति पृथकीकरणको सिद्धान्त र अभ्यासलाई संकुचित तुल्याउँछ, न्यायालयको साख गिराउँछ ।मन्त्रिपरिषद्ले ६ महिनाभन्दा लामो समय कामु प्रधानन्यायाधीश भएको व्यक्तिका लागि भनेर नाम उल्लेख नगरे पनि जोकोहीले सजिलै बुझ्ने कुरा हो यो निर्णयको लक्ष्य ६५ वर्षे उमेरहदका कारण आगामी असोज १५ मा सेवानिवृत्त हुन लागेका कामु प्रधानन्यायाधीश कार्की नै हुन्, जो प्रधानन्यायाधीश चोलेन्द्रशमशेर जबराविरुद्ध गत फागुन १ मा प्रतिनिधिसभामा महाभियोग प्रस्ताव दर्ता भएपछि सर्वोच्च अदालतमा कामु छन् । यसरी काययमुकायम जिम्मेवारीमा रहने व्यक्तिले पदमा रहँदा प्रधानन्यायाधीशका सम्पूर्ण अधिकार उपयोग गर्न पाउने भए पनि सेवानिवृत्त भएपछि प्रधानन्यायाधीशसरह सुविधा पाउँदैन । र, यो नियम कुनै कार्यपालिकीय कानुनले मात्र निर्धारण गरेको पनि होइन । प्रधानन्यायाधीश तथा सर्वोच्च अदालतका न्यायाधीशको पारिश्रमिक, सुविधा र सेवाका अन्य सर्त सम्बन्धमा व्यवस्था गर्न बनेको ऐन२०७४ मा प्रस्टै भनिएको छ, कायममुकायम प्रधानन्यायाधीशले प्रधानन्यायाधीशको पारिश्रमिक र सुविधा पाउनेछ । तर कायममुकायम प्रधानन्यायाधीशले यो ऐन बमोजिम प्रधानन्यायाधीशले पाउने निवृत्तिभरण र पारिवारिक निवृत्तिभरण पाउनेछैन । ऐनको यो प्रावधानको बर्खिलाफ हुने गरी मन्त्रिपरिषद्ले यसरी सुविधा तोक्न मिल्दैन । यसबाट सार्वभौम संसद्को अपमान मात्र हुँदैन, स्वयं न्यायपालिकाको विश्वसनीयतामा पनि ह्रास आउँछ । सरकारलाई कामु प्रधानन्यायाधीशलाई अवकाशपश्चात् पनि सुविधा दिन उचित लाग्छ भने संसद्मै छलफल र निर्णयका लागि विधेयक लैजानुपर्छ, मन्त्रिपरिषद् आफैंले निर्णय गर्ने होइन । यसलाई सरकारले अत्यावश्यक नै ठानेको हो भने त्यसबारे आसन्न निर्वाचनपछि बन्ने नयाँ संसद्ले विचार पुर्याउन सक्नेछ । फेरि, सरकारले यस्तो विषम परिस्थितिमा यो निर्णय गरेको छ जति बेला न्यायपालिका र कार्यपालिकाबीच थोरै मात्र अतिरिक्त सद्भाव देखिँदा पनि न्यायपालिकामाथि अभूतपूर्व रूपमा औंला उठ्ने अवस्था छ । एकातिर प्रधानन्यायाधीश राणाविरुद्ध सत्तारूढ दलहरूले संसद्मा महाभियोग दर्ता गरे पनि लामो समय त्यसलाई अघि बढाइएन, र कार्यकाल घर्किन लागिसकेको प्रतिनिधिसभाले त्यसलाई टुंगोमा पुर्याउन सकेन वा चाहेन । र, यही कारण कार्कीको कामु पदावधि लम्बिइरह्यो । अर्कातिर, तत्कालीन केपी शर्मा ओली सरकारले गरेको दोस्रो पटकको संसद् विघटनविरुद्धको जुन परमादेशका आधारमा यो सरकार बनेको हो, उक्त फैसला गर्ने एक न्यायाधीश कार्की आफैं हुन् । यस्तो अवस्थामा सरकारले कार्कीका निम्ति सुविधा बढाउनु भनेको न्यायालयलाई नै बदनाम तुल्याउने गरी आलोचना हुने ठाउँ दिनु हो । अतः कानुन र स्थापित पद्धति अनुसार मिल्थ्यो भने पनि समयसंवेदनशीलताका दृष्टिले कम्तीमा यही सरकारले चाहिँ यस्तो निर्णय गर्न मिल्दैनथ्यो, गर्नु हुँदैनथ्यो । तसर्थ, सवाल कार्कीलाई अब उपलब्ध गराउन लागिएको एक कार्यालय सहयोगी, एक सवारी चालक, एउटा गाडी र मासिक एक सय लिटर पेट्रोलको मात्र होइन, संसदीय लोकतान्त्रिक व्यवस्थाको मूल्यमान्यता तथा शक्ति पृथकीकरण तथा नियन्त्रणको सिद्धान्तको पालनाको हो । र हो न्यायालयको गरिमारक्षाको । सरकारले कानुनविपरीत सुविधा बाँड्दा भोलि लोकले उक्त न्यायमूर्तिले पदमा छँदा सरकारलाई फाइदा हुने गरी गरेका फैसलाउपर प्रश्न गर्यो भने न्यायालयको साख के होला ? उक्त फैसला न्यायोचित ढंगले अर्थात् सम्पूर्ण रूपमा विधिशास्त्रीय सिद्धान्त बमोजिम नै गरिएको भए पनि त्यसको वैधतामा कस्तो प्रश्न उठ्ला ? सरकारलाई सहयोग गरेबापत पुरस्कृत गरेको सन्देश जाँदा न्यायालयप्रति आम भरोसा के होला ? तसर्थ, यी सवालहरू मनन गर्दै सरकारले आफ्नो निर्णय फिर्ता लिनुपर्छ ।कथं सरकारले यो निर्णय सच्याएन भने पनि कार्की स्वयंले न्यायालयको मर्यादारक्षाका निम्ति यो सुविधालाई अस्वीकार गर्नुपर्छ । यसो गर्दा सरकारले दिइसकेको सुविधाबाट त उनी वञ्चित होलान्, तर न्यायालयको आत्मसम्मान यही कारण गिर्न पाउँदैन । हिजो अदालतमा आफूले थालेको सुधारकार्यको मनितो कायम राख्न र जनमानसमा अदालतबारे राम्रो सन्देश प्रवाह गर्न पनि कार्कीले यसो गर्नु जरुरी छ । आखिर उनलाई थाहै छ सरकारले दिएको यो सुविधा गैरकानुनी छ । र त्यसमाथि, पूर्वविशिष्ट पदाधिकारीलाई मन्त्रिपरिषद्को पटके निर्णयका आधारमा सेवासुविधा उपलब्ध गराउने कार्यलाई सर्वोच्च अदालत स्वयंले पनि गैरकानुनी भनेकै छ ।"
"भ्रष्टाचार जताततै, अख्तियार कतै देखिन्न","भ्रष्टाचारविरुद्ध काम गर्ने अन्तर्राष्ट्रिय गैरसरकारी संस्था ट्रान्सपरेन्सी इन्टरनेसनल को यसपालिको वार्षिक प्रतिवेदनमा १८० देशमध्ये नेपाल भ्रष्टाचार हुनेमा ११७ नम्बरमा पर्छ । यस्तो तथ्य लाजमर्दो छ । ट्रान्सपरेन्सी इन्टरनेसनल को प्रतिवेदनले औंल्याएको प्रतिवेदन साँचो किन पनि लाग्छ भने नेपालमा हरेक क्षेत्रमा भ्रष्टाचार मौलाइरहेको महसुस नै गर्न सकिन्छ । भ्रष्टाचार नियन्त्रण गर्ने उद्देश्यले गठन भएको अख्तियार दुरुपयोग अनुसन्धान आयोगजस्तो संवैधानिक निकाय भए पनि यसको कामकारबाही गतिलो छैन । भए, नभएको फरकै पनि देखिन्न । भ्रष्टाचार गर्नेलाई कारबाही गर्नुपर्ने अख्तियार ठूला र शक्तिशालीलाई नेता तथा कर्मचारीलाई छोडेर खरदार, सुब्बा लगायतका ससाना कर्मचारीको पछि लागेको छ, तिनैलाई समात्ने गरेको छ । रङ्गेहात समातेको भनेर समयसमयमा समाचार सार्वजनिक हुन्छन् । तर, फेरि यो संस्थालाई अख्तियार छ भनौं भने ठूलो रकम भ्रष्टाचार गरेर देशलाई नै ठूलै धक्का दिने ठूला माछामा गनिएका नेताहरू, सांसद, कर्मचारी लगायतका उच्चपदस्थ व्यक्तिमाथि कडा कारबाहीको त कुरै छाडौं, सामान्य अनुसन्धानसमेत भएको पाइँदैन । पछिल्लो समयको ठूलठूला काण्डमा ससाना कार्मचारीलाई मात्र मुद्दा दायर गरिएको छ । तिनैलाई जेलमा पनि हालिएको छ । तर उच्चतहका कर्मचारी तथा नेताहरूलाई अख्तियारले छुन पनि सकेन । भ्रष्टाचारलाई नियन्त्रण नै गर्ने हो भने अख्तियारले स्वतन्त्र भई सानो र ठूलो नभनी गम्भीर ढंगले अनुसन्धान गर्न जरुरी छ । त्यसका लागि सक्षम र योग्य कर्मचारी अख्तियारमा लैजानुपर्यो, तिनको क्षमता वृद्धिमा पनि उत्तिकै ध्यान दिनु आवश्यक छ । राजनीतिक दलहरूको छायाबाट अख्तियारलाई जोगाउनुपर्यो । भ्रष्टाचार जताततै छ तर अख्तियार कतै देखिँदैन । तिलक न्यौपाने, माछापोखरी चोक, काठमाडौं"
व्यवस्था अगाडि बढाउनेलाई मत,"नेपालमा निर्वाचनबाटै भिन्न राजनीतिक संस्कार तथा विचारहरू स्थापित भएका छन् । जनताले अनुमोदन गरेपछि मात्र दलहरूको नीतिको संस्थागत विकास भएको छ । देशभित्रका कतिपय जातीय, लैंगिक, क्षेत्रीय, सांस्कृतिक तथा धार्मिक असमानताहरूको न्यूनीकरण भएको आभास पाइएको छ । तैपनि सामाजिकआर्थिक विभेद र असमानता भने पूर्ण रूपमा समाधान गर्न केही समय लाग्ने नै छ । संवैधानिक सर्वोच्चता स्थापित गर्ने सवालमा भए गरेका कमीकमजोरीलाई हटाउन देशको शासन बागडोर सम्हाल्ने प्रमुख राजनीतिक दलहरूको इच्छाशक्ति र समर्पणताको खाँचो छ । पटकपटकका क्रान्तिहरू, बलिदान र सहमतिका ऐतिहासिक दस्तावेजबाट निर्मित संविधान र शासकीय स्वरूपको स्थायित्वका लागि सबैबाट अझै केही त्याग, समझदारी र संवेदनशीलताको आवश्यकता महसुस गरिएको छ । कहिले सीमांकन परिमार्जन, कहिले एमसीसी, कहिले न्यायालयको विवाद, कहिले कार्यकारीको सिफारिसमा समस्या त कहिले नागरिकता विधेयक आदि विषयमा राजनीतिक कित्ताहरू निर्माण भइरहने र जनता अन्योलमा पार्ने अवस्थाका कारण व्यवस्थामाथि नै शंकाउपशंका पैदा भइरहेको छ । यसै सन्दर्भमा आगामी प्रदेश तथा प्रतिनिधिसभाको निर्वाचनका लागि दलहरूभित्र उम्मेदवार चयनमा रस्साकस्सी चलिरहेको छ । नेताहरूले आफू निकट व्यक्तिलाई टिकट दिने गरेको इतिहास अब पनि फेरिनेजस्तो देखिन्न । राजनीतिमा युवा पुस्तालाई जिम्मेवार बनाउँदै व्यवस्थालाई गतिशील बनाउन दलका शीर्ष नेतृत्वबाट प्रयास भएको छैन । शासन सक्षम व्यक्तिहरूलाई हस्तान्तरण गर्ने परम्पराको थालनी कहिले हुने हो, सोबारे कसैलाई थाहा छैन । राजनीतिमा साम, दाम, दण्ड र भेद नै हावी हुन्छ भन्ने पुरानो उक्तिले आजसम्म राज गरेको पाइन्छ । यसमा क्रमभंगता कहिले आउला ? अर्को निर्वाचनको मुखमा दलहरूले पूर्वप्रशासक, कलाकार तथा खेलाडीहरूलाई प्रवेश दिएका छन् । यसले केही हदसम्म निर्वाचनलाई प्रभाव पार्ने सम्भावना पनि देखिन्छ । स्थानीय निर्वाचनमा कतिपय स्थानमा स्वतन्त्र उम्मेदवारको विजयले पनि दलहरूले यस्तो गरेका होलान् । यसले निर्वाचनमा कस्तो नतिजा ल्याउँछ भन्न सकिन्न तर जनमत आफूविरुद्ध छ भन्नेबारे दलहरू सजग रहेको भने देखिन्छ । स्वतन्त्र व्यक्तिहरूले जनमत पाएर विजयी भए रफ्तारमा अगाडि बढिरहेको शासन व्यवस्था के होला भन्ने पनि आशंका छ । यस्तो भए राजनीतिक व्यवस्थाको विकल्पमा फेरि अर्को ध्रुवीकरणको सुरुआत हुन सक्ने आकलन विज्ञहरूले गरेका छन् । निर्वाचनमा देशका जल्दाबल्दा मुद्दाहरू तथा संघीय लोकतान्त्रिक गणतन्त्र र संविधानलाई अगाडि बढाउने व्याख्या दलहरूले घोषणापत्रमा उल्लेख गर्नुपर्छ । ताकि आम नागरिकले यसका आधारमा प्रतिनिधि छनोट गर्न पाऊन् । केपी अधिकारी, ललितपुर"
न्यायपालिकाको स्वतन्त्रतामाथि आघात,न्यायालयभित्र राजनीतिक चलखेल शोभनीय होइन । दीपबहादुर खत्री
जब वामपन्थी असफल हुन्छन्,"गएको आइतबार इटालीमा सम्पन्न निर्वाचनमा फासीवादी रुझान राख्ने दल ब्रदर्स अफ इटाली र उसका दक्षिणपन्थी सहयोगीहरूको गठबन्धनले बहुमत हासिल गर्यो । ब्रदर्स अफ इटालीकी नेता जोर्जिय मेलोनीले आउने केही सातामा प्रधानमन्त्रीको पद सम्हाल्नेछिन् । ठ्याक्कै सय वर्षपहिले मुसोलिनीले जुन नारा दिएर इटालीमा फासीवादको उन्माद प्रवेश गराएका थिए, अहिले मेलोनी त्यही नारा दिएर सत्तामा पुगेकी छन् । ईश्वर, जन्मभूमि र परिवार फासीवादीहरूको नारा थियो जसले क्रिस्चियानिटी, इटालेली राष्ट्रवाद र परम्परागत परिवारका पक्षमा वकालत गर्छ । म जोर्जिय हुँ, म महिला हुँ, म आमा हुँ, म इटालियन हुँ र क्रिस्चियन हुँ भन्ने भनाइ नै उनको राजनीतिक उदयको महत्त्वपूर्ण अपिल बनेको थियो । यसले इटालेली समाजमा हुर्कंदो श्वेत राष्ट्रवाद, तेस्रोलिंगीहरूप्रति निषेधको दृष्टिकोण, आप्रवासीहरूप्रतिको घृणा र उदारवादी तथा वामपन्थी राजनीतिक दर्शन सबैको निषेधको वकालत गर्ने गर्छ । यिनै कुरा मुसोलिनीको फासीवादको उदयका पनि वैचारिक आधारहरू थिए । उपर्युक्त कारणले पनि मुसोलिनीलाई यो या त्यो रूपमा आदर्श मान्ने दक्षिणपन्थी राजनीतिज्ञ बर्लुस्कोनी लगायतको गठबन्धन गरेर भएको मेलोनीको उदयले युरोपेली युनियनका मूल्यहरूमाथि सिधै चुनौती दिएको छ । मेलोनीको उदय उदारवादी विश्वमाथि उत्पन्न पछिल्लो चुनौती हो जसको सीधा सम्बन्ध प्रणालीगत संकटसँग छ, जसबारे पछि चर्चा गरिनेछ । इटालीमा उग्र दक्षिणपन्थीहरू सफल हुन सक्छन् किनभने वामपन्थीहरू, विश्वका अरू ठाउँमा जस्तै, विश्वसनीय दृष्टिकोण र रणनीति प्रस्तुत गर्न असफल भएका छन् । वामपन्थीहरू दक्षिणपन्थका विपक्षमा आफूलाई मत दिन त भन्छन् तर उनीहरू प्रस्ट राजनीतिक दृष्टिकोण र आर्थिक विकल्प दिन सक्दैनन् । जनतासँगको संवादमा वामपन्थीहरू चाहिँ सम्भ्रान्तहरूजस्ता सुनिन्छन् जबकि दक्षिणपन्थीहरूले अत्यन्त सामान्यकृत सीधा संवाद गर्छन् । जस्तो कि, आप्रवासीहरूको हिंसा र आतंकवादबाट इटालीको रक्षा गर्नुपर्छ भन्ने उनीहरूको नारालाई लिन सकिन्छ । सावधान रहनुस्, किनभने इटाली जता जान्छ, बाँकी युरोपले पनि छिटै त्यही बाटो अनुसरण गर्छ । गार्जियनमा प्रकाशित इटालीका लेखक तथा टिप्पणीकार रोबेर्टो सेभियानोको यो टिप्पणीले युरोपेली राजनीतिका सम्भावित जोखिमबारे धेरै कुरा बताउँछ । सेभियानोको प्रस्ट धारणा छ फासीवाद या उग्र दक्षिणपन्थको उदयको मुख्य राजनीतिक माटो वामपन्थी राजनीतिक शक्तिको असफलताले दिएको हो । वामपन्थीहरू समयअनुकूल आम मान्छेका आवश्यकताहरूसँग आफ्ना राजनीतिक कार्यसूचीलाई एकाकार गर्न नसकेका कारण कमजोर भएका हुन् या नवउदारवादले पहिले वामपन्थीहरूलाई किनारा लगायो र फासीवादलाई ठाउँ दियो ? विचारणीय प्रश्न भने यही छ । युरोपेली वामपन्थ औद्योगिक क्रान्तिपछि विकसित सामाजिक वर्ग विभाजनमा आधारित थियो । सम्पत्तिमा हालीमुहाली गरिरहेको पुँजीपति वर्ग र सर्वहाराकरण भएको श्रमजीवी वर्गबीचका तीव्र अन्तरविरोधकै हल खोज्ने क्रममा मार्क्सवादको विकास भएको हो । मार्क्सवादलाई आफ्नै ढंगले परिभाषित गर्दै कोही समाजवादी बनेका थिए त कोही साम्यवादी । युरोपेली लेबर पार्टीहरू, मध्यवामपन्थीहरू र समाजवादीहरू समग्रमा युरोपेली वामपन्थका हाँगाबिँगा हुन् जसमा साम्यवादी दलहरू पनि पर्छन् । दोस्रो विश्वयुद्धमा इटालेली र जर्मन फासीवादविरुद्ध सबैभन्दा अग्रमोर्चामा बसेर लड्नेहरू र स्पेनिस विद्रोहमा सामेल हुनेहरू वामपन्थीहरू नै थिए । तर दोस्रो विश्वयुद्धपछिको शीतयुद्धकालमा युरोपेली पुँजीवादी दलहरूले साम्यवादीहरूलाई निषेध गर्ने नीति लिए । सन् १९८० को दशकसम्म पुग्दा सोभीयत संघको नेतृत्वमा रहेको समाजवादी खेमाले पश्चिमा पुँजीवादी देशहरूकै जत्तिको विकल्प आफ्ना जनतालाई दिन सकेन र शीतयुद्धमा समाजवादी खेमाको हार निश्चित हुँदै गयो । यही मौका छोपेर रेगन र थ्याचरले अँगालेको नवउदारवादी आर्थिक नीतिले बिस्तारै समग्र युरोपलाई प्रभावित गर्दै गयो । साम्यवादी दलहरू सीमान्तमा धकेलिए र कतिपय देशमा उपस्थिति देखाउन नसक्ने अवस्थामा पुगे । समाजवादी र लेबर पार्टीहरूसमेत नवउदारवादी आर्थिक नीतिसँग सम्झौता गर्दै गए । सन् २००८ को संकटपछि बेलायतका लेबर नेता जेरेमी कोर्बिन र सिप्रासजस्ता ग्रिसेली वामपन्थी आन्दोलनले विकल्प दिने प्रयास गरे पनि ती असफल रहे, फ्रान्समा वामपन्थीहरूलाई निस्तेज पार्दै वामपन्थी खेमाबाटै इमानुअल म्याक्रोंजस्ता नवउदारवादीहरू शक्तिमा आए । जर्मन चान्सलरका रूपमा एन्जेला मर्केलको सफलताले पनि वामपन्थीहरूलाई किनारामा धकेल्न सहयोग गरेको थियो । साम्यवादी खेमाको पतन र नवउदारवादले सृजना गरेको अर्थराजनीतिक प्रणालीको संकट सन् २००८ को विश्वव्यापी मन्दीका रूपमा देखा पर्यो । त्यसको विकल्प दिन वामपन्थीहरू असफल हुँदै जाँदा नै युरोपमा नवफासीवादी र उग्र दक्षिणपन्थी शक्तिहरूको उदय र विकास भयो । इटालीमा अहिले उदाएकी मेलोनी त्यसको जिउँदो अभिव्यक्ति त हुन् नै, डोनाल्ड ट्रम्प, ब्रेक्जिट, बोरिस जोन्सन, हंगेरीका भिक्टर ओर्बान, टर्कीका एर्दोगन, पोलिस दक्षिणपन्थी सरकार र पुटिनसमेत नवउदारवादको प्रणालीगत संकटका उपज हुन् । भारतमा हिन्दुवादी दक्षिणपन्थीहरूको शक्ति आर्जनमा पनि वामपन्थी र उदारवादीहरूको असफलता महत्त्वपूर्ण कारण रहेको छ । सेभियानोले भनेझैं, जहाँ वामपन्थीहरू असफल हुन्छन् त्यहीँ उग्र दक्षिणपन्थी र फासीवादीहरू सामाजिक असन्तोषलाई भजाएर शक्तिमा आउँछन् । प्रणालीगत संकटका कारण समाजमा उत्पन्न आर्थिकसामाजिक संकटले या त वामपन्थी विकल्पसहित श्रमजीवी वर्गको आन्दोलन अघि आउँछ जसलाई क्रान्तिकारी संकट भनिन्छ, या जातीय (अन्ध)राष्ट्रवाद, महिलाहरूमाथि पितृसत्ताको दमन, महिला र पुरुषबाहेकको पहिचान भएका यौनिक अल्पसंख्यकमाथि दमन र घृणा, धार्मिक कट्टरता अर्थात् भिन्न धार्मिक समुदायमाथि दमन, आप्रवासीहरूमाथि दमन, श्रमिक आन्दोलन र ट्रेड युनियनहरूमाथि नियन्त्रण तथा कर छुटमार्फत ठूलो पुँजीपति वर्गको उत्थानमा मद्दत जस्ता नीति र नाराका माध्यमबाट लोकप्रियतावादी शक्तिले सत्तामा पकड जमाउँछ । बेलायत दक्षिणपन्थीकरणको यात्रामा निरन्तर हिँडिरहेको छ भन्ने वास्तविकता हालै प्रधानमन्त्री भएकी लिज ट्रसले लिएका कर सम्बन्धी नीतिहरूले पनि देखाउँछन् जसमा कर्पोरेट करलाई बीस ठूला अर्थतन्त्रभित्र सबैभन्दा कम सीमामा राखिएको छ । यसको अर्थ सामाजिक सेवाका क्षेत्रमा गरिने खर्चमा गरिबहरूको हिस्सा बढ्दै जानु हो । सँगै मुद्रास्फीति, कोरोना महमारी र रुसयुक्रेन युद्धले गर्दा विश्वव्यापी रूपमा आर्थिक वृद्धिदरमा आएको कमी, चीन र अमेरिकाबीचको बढ्दो तनावले उत्पन्न गरेको आपूर्ति शृंखला समस्याजस्ता कारणले उत्पन्न आर्थिक चुनौतीको सामना गर्ने दक्षिणपन्थी विकल्प पनि यो नीतिमा झल्किन्छ । यसैले उदाउँदो फासीवादलाई नवउदारवादकै प्रणालीगत संकटको अभिव्यक्तिका रूपमा बुझ्न सकिन्छ ।वामपन्थी विकल्पले जनताको ध्यान तान्न नसकेका सम्बन्धमा पनि सेभियानोको भनाइले रहस्य खोल्छ । उनी भन्छन्, वामपन्थीहरू जनताका अघि जाँदा यस्तो भाषामा संवाद गर्छन्, त्यसले आम जनताका मनका कुरा भन्दैन, उनीहरूलाई आकर्षित गर्दैन । उनीहरूको दैनिक जीवनका समस्या र वामपन्थी दल या नेताका भाषणबीच तालमेल नै हुँदैन । नेपालकै अहिलेको राजनीतिमा देखिँदै गएका संकटहरूमा हामीकहाँको वामपन्थी या उदारवादी राजनीतिक नेतृत्वले देखाएको प्रवृत्ति जिम्मेवार छ । दक्षिणपन्थीहरू समाजमा विद्यमान संकटभित्र समाजलाई ध्रुवीकृत गर्ने नारा झिक्छन् । जस्तो भारतमा अहिले हिन्दु राष्ट्रवाद, मुस्लिम र अल्पसंख्यकविरुद्धको घृणा, क्रोनी क्यापिटालिस्ट वर्गको उत्थान, आलोचनात्मक चेतनासहित सीमान्तकृत वर्गको पक्षमा उठ्ने आवाजमाथि दमन भारतीय जनता पार्टीको उत्थानको मलिलो माटो बनिरहेको छ । नेपालमा पनि पहाडे राष्ट्रवादीहरूको स्वर चर्को सुनिँदै गएको, हिन्दुका नाममा मर्नमार्न तयार हुनुपर्छ भन्ने फासीवादी राजनीतिलाई संवैधानिक उदारवादी राजनीतिभित्र हुर्कने अवसर भएको, धार्मिक अल्पसंख्यकमाथि घृणा फैलाउने गरिएको, महिला अधिकारवादीहरूमाथि सामाजिक सञ्जालमा देखिने घृणा र उदारवादी आधुनिक विचार तथा जीवन पद्धतिमाथि उठाइने प्रश्नहरूले दक्षिणपन्थी शक्तिको उत्थानका लागि बाटो बन्दै गएको हो कि भनेर प्रश्न गर्ने ठाउँ दिएको छ । ठीक यही बेला नवउदारवादी अर्थराजनीतिका पक्षधरहरूको एउटा हिस्साले लगातार वामपन्थी विचार र शक्तिमाथि आक्रमण गरिरहेको छ । मार्क्सवादी र वामपन्थी विकल्पहरूमाथि आक्रमण गर्ने क्रममा यसले पनि दक्षिणपन्थी विकल्पका लागि वैचारिक आधार निर्माण गर्न सहयोग नै गरिरहेको छ । वामपन्थी विचारलाई निषेध गर्न चाहने यो तप्काले समाजका विद्यमान प्रणालीगत समस्या र अर्थराजनीतिक संकटको उदारवादी विकल्पको कुनै गतिलो सूत्र अघि सारेको छैन । बरु प्रकारान्तरले विद्यमान संकटको मुख्य कारक रहेको नवउदारवादी अर्थराजनीतिक प्रणालीकै पक्षपोषण गरिरहेको छ जसले दक्षिणपन्थी हावा चल्न पर्याप्त स्पेस सृजना गर्छ । अर्थात्, वामपन्थीहरू (कम्युनिस्टहरू, प्रजातान्त्रिक समाजवादीहरू, क्रान्तिकारी मार्क्सवादीहरूसमेत) असफल भए भने, उनीहरूले जनतालाई संकटको विश्वसनीय विकल्पसहित अपिल गर्न सकेनन् भने चाहिँ हुने दक्षिणपन्थकै उदय हो जसले वामपन्थी र उदारवादीहरूलाई एउटै चिहानमा हाल्छ । संकट अर्थराजनीतिमा छ, प्रणालीमा छ, त्यसको प्रतिविम्ब दलहरूको विभाजन, संवैधानिक र लोकतान्त्रिक संस्थाहरूमा देखिएको अराजकतामा अभिव्यक्त भएको छ । यसको विकल्प थप लोकतान्त्रिक पद्धतिको विकास र यही पद्धतिभित्रबाट दिइने वामपन्थी र प्रगतिशील नीतिमा खोजिनुपर्छ । हाम्रो राजनीतिक नेतृत्व भने सत्ताप्राप्तिका तत्कालीन दाउपेच र असैद्धान्तिक गठजोडमा लिप्त छ । वैचारिक विकल्प दिनुभन्दा उत्ताउला नारा र परम्परागत रूढ शब्दाडम्बरमा मजा लिइरहेको छ । जनतामा निराशा छ, निकट विगतका विद्रोह र राजनीतिक परिवर्तनले जनताको जीवनमा तात्त्विक असर पारेका छैनन् । अहिलेको राजनीतिक नेतृत्वकै निरन्तरता हुँदासम्म नेपालको भविष्य उज्यालिने छाँट देखिन्न । उज्यालो सकिएपछि आउने अँध्यारो नै हो । विद्यमान प्रणालीगत संकटको वामपन्थी विकल्प खोज्न ढिलो गरियो भने चाहिँ हामी पनि दक्षिणपन्थी हावाले बढारिने निश्चित छ ।"
आसन्न चुनावमा गान्धीगिरी !,"दक्षिण अफ्रिकी मुक्ति संग्रामका अगुवा नेल्सन मण्डेलालाई जब रोबेन आइल्यान्डमा कैद गरिएको थियो, त्यतिखेर उनीमाथि हिंसक अपराधहरूको मुद्दा थियो । त्यो कारागार असाध्यै कठोर सजाय भोग्नेहरूका लागि थियो । तत्कालीन शासकहरू त्यस्ता कैदीहरूलाई जिउँदै गुमनाम होऊन् भनेर निर्जन द्वीपमा राख्थे । मन्डेला शासकको यस्तो कुत्सित मनसायलाई बुझ्थे । उनले आफ्ना साथीहरूलाई भने हामी रंगभेदी शासनको शिष्टाचार र जेल नियमावलीको पालन गर्दै प्रतिरोध गर्नेछौं । त्यहाँ मन्डेला लगभग २८ वर्ष कैदमा बसे । तर त्यो प्रयोगले गर्दा उनी व्यक्ति मात्र रहेनन्, विचारमा बदलिए । विश्वइतिहासमा यो एउटा प्रेरक उदाहरण हो । जेलमा रहेर पनि एउटा व्यक्तिले त्यत्रो लामो समयसम्म मुक्तिको आन्दोलन चलाउन सक्यो, जब बाहिर निस्कियो तब बिर्स र माफी देऊ को नीति अपनाएर आफ्नो देशलाई विघटन हुनबाट जोगायो । मन्डेलाले यो कुरा महात्मा गान्धीबाट सिकेका थिए ।बीसौं शताब्दीका चार अन्य नोबेल शान्ति पुरस्कार विजेताहरू मार्टिन लुथर किङ जुनियर, दलाई लामा, आङ सान सु की र अदोल्फो पेरेज एस्किवेलले आफूहरू महात्मा गान्धीको दर्शनबाट प्रभावित रहेको स्वीकार गरेका छन् । यीमध्ये म्यान्मारकी आङले मात्र आफ्नो व्यक्तित्वको उचाइ स्थिर राख्न सकिनन् भनेर आलोचना बेहोर्नुपर्यो । पछिल्लो शताब्दीमा यी विभूतिहरूलाई हटाएर हेर्नुस् त, हाम्रो हिस्सामा दुई विश्वयुद्ध, शीतयुद्धको गोलचक्कर, अनेकौं युद्ध, शरणार्थीहरू र बृहत्तर पलायन पाउँछौं । यस परिप्रेक्ष्यमा यो कुरा जोडदार ढंगले भन्न सकिन्छ यस धरतीलाई मानवग्रह बनाइराख्नमा गान्धी र उनका मानस शिष्यहरूको ठूलो योगदान छ । यिनै प्रकाशस्तम्भको दिव्य आलोकमा आआफ्नो परिवेशको अँध्यारो हटाउन दुनियाँभरि छोटेछोटे गान्धीहरू सक्रिय छन् । सत्य, अहिंसा र सद्भावको अभावमा तपाईं मानवताको कल्पना कसरी गर्न सक्नुहुन्छ ?गान्धी ३० जनवरी १९४८ मा मारिए । उनको जन्मदिन २ अक्टोबरलाई अन्तर्राष्ट्रिय अहिंसा दिवसका रूपमा मनाइन्छ । गान्धी आज पनि अनेकौं मान्छेका मनमस्तिष्कमा ज्युँदा छन् । जहाँजहाँ संगठित घृणाविरुद्ध सामञ्जस्य र सद्भावको खोजी गरिन्छ, जबजब आत्मकेन्द्रित सत्ताविरुद्ध सविनय अवज्ञा गरिन्छ, राज्य आंतक वा अपराधसँग जुझ्न सत्य र अहिंसाको बाटो लिइन्छ, जहाँजहाँ क्षमा गरेर अर्को पक्षसँग हातेमालो गर्दै अग्रगमनको बाटो पहिल्याइन्छ, त्यहाँत्यहाँ गान्धी छन् । बीसौं शताब्दीभन्दा एक्काइसौं शताब्दीमा गान्धी बढी अपरिहार्य छन् ।गान्धीको जीवन स्वयं एक प्रयोगशाला थियो । उनी निरन्तर सिक्न खोज्थे । उनी अति जिज्ञासु थिए । उनी अहर्निश आफूलाई सुधार्न र सक्षम हुन प्रयत्नरत रहे । बाल्यकालमा उनी यति संकोची थिए, घर र स्कुलबीचको दूरी दौडेरै पार गर्थे । कसैले आफूसँग कुरा गर्ला कि भनी डर लाग्थ्यो उनलाई । तिनै मोहनदास, तिनै गान्धी दक्षिण अफ्रिकामा औपनिवेशिक शासकको अत्याचार देखेपछि मौन बस्न सकेनन् । औपनिवेशिक माहोलमा हुर्किएका उनले जीवन समाजबाट सिक्न र बदलामा समाजलाई भयमुक्त बनाउनमा लगाइदिए । गान्धीमाथि उनकै देश भारतमा हिलो छ्याप्ने काम बढी गरिन्छ । हुँदाहुँदा उनलाई गोली हान्ने नाथुराम गोड्सेको पूजा गर्ने जमातसमेत मुखर हुँदै गएको छ । यसका बावजुद भारतले अन्तर्राष्ट्रिय स्तरमा देखाउने पात्र उनै महात्मा गान्धी बनिरहेकै छन् । आज राजनीतिबाट नैतिकता हराउँदै गएको छ । यस्तोमा गान्धीवादी मूल्य एउटा प्रभावी विकल्पका रूपमा देखा पर्छ । आज दुनियाँले हिंसक तरिकाले विवाद सुल्झाउन सकिँदैन भनी मान्न थालेको छ । समाधानको हिंसक शैली अपनाउँदा समस्या केही कालका लागि मत्थर देखिए पनि त्यसको जरो रही नै रहन्छ । गान्धी जतिखेर जीवित थिए, त्यतिखेर युद्धलाई विवादसमस्या तिरोहित गर्ने एउटा साधनका रूपमा लिने गरिन्थ्यो । त्यतिखेरका बहुसंख्यक वैश्विक नेताहरू प्रथम वा द्वितीय विश्वयुद्ध तथा युरोपका कैयौं युद्धमा सहभागी थिए । तर त्यही समयावधिमा जब सिंगो विश्व हिंसात्मक युद्धमा अल्झिएको थियो र त्यसो गर्नुलाई जायज र विकल्पहीन ठान्थ्यो, त्यस्तो विपरीत परिस्थितिमा गान्धी एक्ला यस्ता व्यक्ति थिए जो सधैं युद्ध र हिंसाको रचनात्मक विकल्प हुनुपर्छ भनी सोच्थे । फ्रान्सेली दार्शनिक रोम्याँ रोलाले भनेका छन्, कुनैकुनै अर्थमा त गान्धी विज्ञानभन्दा पनि अगाडि बढिसकेका थिए । उनले भविष्यका समस्याहरूको आकलन गरिसकेका थिए । यस अर्थमा उनी अत्याधुनिक व्यक्ति थिए । गान्धीको विचार कहिल्यै पुरानो हुँदैन, न त उनी कुनै देश वा महादेशको सीमामा बाँधिइन सक्छन् । उनी सदैव भविष्यको बाटो समाउनमा सहायक सिद्ध हुँदै आएका छन् । गान्धी कुनै कालखण्डमा सीमित छैनन् । उनी मूलतः भविष्यका मसिहा हुन् । उनी पटकपटक स्मरणमा मात्र आउँदैनन्, अनिवार्य प्रतीत हुन्छन् । गान्धीलाई उनकै देशमा तेजोवध गर्ने शकुनि सत्ता तल्लीन रहे पनि विश्वमानवतालाई उनकै दर्शनमा शान्ति र उन्नतिको अंकुर दृष्टिगोचर हुने गरेको छ ।गान्धीको दूरदृष्टि बडो सूक्ष्म एवं प्रबल थियो । उनले सामाजिक, नैतिक र आर्थिक स्वतन्त्रता प्राप्त गर्नका लागि रचनात्मक कार्यक्रम प्रस्तुत गरेका थिए । आफैंले स्थापना गरेको भारतीय कांग्रेसले गान्धीलाई राजनीतिक नेता नभई आध्यात्मिक नायकका रूपमा ग्रहण गर्यो, उनको पूजा र प्रशस्तिमै केन्द्रित भयो । महात्मा गान्धीको प्रस्ट मत थियो भारतजस्तो मुलुकमा, जसको जनसंख्या बढी छ, जहाँ ग्राम्य जीवनको परम्परा छ, पश्चिमी नमुनाको अन्ध नक्कल गर्नु जरुरी छैन । पश्चिमी सभ्यता सहरी सभ्यता हो । बेलायत र इटालीजस्ता साना मुलुकले आफ्नो व्यवस्थाको सहरीकरण गर्न सक्छन्Ù अमेरिकाको आफ्नै ढंगको विकासक्रम छ । यस्तोमा भारतले आफ्नो परम्परा र पृष्ठभूमिलाई चटक्क छाड्न मिल्दैन ।समयसमयमा परस्पर विरोधी विचारधाराका संस्थासंगठन वा नेताहरूले गान्धीको नाम भजाउँदै आए ।गान्धीद्वारा लिखित हिन्द स्वराज (सन् १९०९) को भारत भन्छ, अरू मुलुकले सास थुन्ने कार्बनबाट बच्न के कटौती गर्छन्, हामीलाई मतलब छैन । हामी आफ्नो आवश्यकतालाई सीमित गर्छौं र संसारलाई जीवनको पाठ दिन्छौं । खाँचो पर्यो भने मृत्युगामी तिनीहरूकै अर्थव्यवस्थालाई पूर्ण असहयोग गर्छौं । यदि यसबाट संघर्ष निस्किन्छ भने सत्याग्रह र प्रेमको शक्तिको प्रयोग गर्छौं । बाटो त यही हो, तर गान्धीको हिन्द कत्तिको तयार छ ? स्वराज कत्तिको टाढा छ ? वर्तमान औद्योगिक व्यवस्थाले जीवनलाई यस्तो गलपासोमा अल्झाइदिएको छ, जहाँ मानिसहरू फस्दै गएका छन् । जति छटपटिएर पासो हटाउन खोजे पनि झन्झन् फस्दै गइन्छ, घाँटी झन् कसिँदै जान्छ । नीतिअनीतिको निर्धारण आखिर यान्त्रिकीको आवश्यकताबाट हुँदो रहेछ । जीवनको सम्भावनामाथि आसन्न संकटको अनुभूति भैराखेको हुँदैन ।चिन्तक प्रदीप गिरि भन्नुहुन्थ्यो, सामान्यतः हामी सुन्छौं, गान्धी हृदय परिवर्तनको सिद्धान्तका पक्षपाती थिए । यो सत्य हो । तर प्रश्न छ, गान्धी कस्तो प्रकारको हृदय परिवर्तन चाहन्थे ? शासक वर्गको हृदय परिवर्तन अथवा शासित वर्गको हृदय परिवर्तन ? गान्धीको जीवन र क्रियाकलापमा हामी यस प्रश्नको उत्तर पाउँछौं ! गिरिले गान्धीविमर्श गर्दा जहिल्यै गान्धीलाई फराकिलो क्यानभासमा हेर्न उत्प्रेरित गर्नुहुन्थ्यो । गान्धीका लागि राजनीति फगत साधन भएको, साध्य त जीवनको अर्थको खोजी रहेको उहाँ बताउनुहुन्थ्यो । गिरि स्वयं जीवनको उतरार्द्धमा गान्धीप्रति पहिलेभन्दा बढी आकर्षित हुनुभएको थियो र प्रस्ट विचार राख्न थाल्नुभएको थियो ।नेपालमा एकथरी छन्, जो गान्धीलाई जहिल्यै केवल भारतीयका रूपमा हेर्ने गर्छन् । भारत सरकारलाई हेर्ने चस्माबाटै गान्धीलाई हेर्न र अलि दूरी राख्न खोज्छन् । गिरिको गान्धीविमर्शबाट विभिन्न धारका नेपाली जिज्ञासुहरूमा गान्धीलाई जान्न, पढ्न र बुझ्न उत्प्रेरणा पक्कै मिलेको छ ।विचार मेटियो, नेतृत्व स्खलित भयो भन्नेबारे चिन्ता गरिनुपर्छ । राजनीतिक दल यो नामको होस् वा त्यो संज्ञाको, चाल, चरित्र उस्तैÙ केवल चेहरा फरक । राजनीतिको अर्जुनदृष्टि केवल सत्ताकब्जा भएको छ । राष्ट्रवाद देखाउने दाँत भएपछि स्वभावतः राजनीति भागबन्डामा सञ्चालन हुन्छ । गान्धी बारम्बार भन्ने गर्थे जनताले सहयोग नगर्दासम्म शासक र शोषकहरूले केही गर्न सक्दैनन् । निर्वाचन आधुनिक लोकतान्त्रिक समाजको केन्द्रीय अंग हो । लोकतन्त्र आत्मनियन्त्रित संस्कार हो । यस पटकको निर्वाचनमा जनताले कसरी हस्तक्षेप गर्ने ? गान्धीगिरी देखाउने गुन्जाइस कहाँ छ ? जनताको समस्या नउठाउने, जनताबाट टाढै रही राजधानीमा नेता परिक्रमा गर्न रुचाउने, छवि उजिल्याउन नसक्ने उम्मेदवार घरदैलामा आइपुग्दा तिनलाई फूल दिएर सच्चिन आग्रह गरौं, हामी तपाईंजस्तालाई मत दिन्नौं भन्ने जनाउ दिऔं । देहातमा हमरे भोटवा से कोटवा सिया के, मौज करेला राजधानी में हम सुती पलानी में, ऊ मौज करेला राजधानी में भन्दै हिँड्ने जनतालाई अब गान्धीगिरी गर्ने उपयुक्त मौका आइलागेको छ ।"
लोकतन्त्रको सबलताका लागि तथ्यांक,"२०७९ वैशाख ३० गते सम्पन्न नेपालको दोस्रो स्थानीय तह निर्वाचनको सफलताले सकारात्मक सन्देश दिएको छ । तर, सहभागिता तथा प्रतिनिधित्वको हिसाबले यो निर्वाचन प्रक्रियाले केही अनपेक्षित कमजोरीहरू पनि औंल्याएको छ । शासन प्रणालीका क्षेत्रमा कार्यरत अनुसन्धाताका रूपमा हामीले नेपालको लोकतान्त्रिक प्रणालीमा भएका उपलब्धिहरूलाई सार्थक बनाउन सर्वेक्षणबाट प्राप्त हुने तथ्यांक तथा अन्य प्रमाण अझै प्रभावकारी रूपमा प्रयोग गर्न सकिने बाटो देखेका छौं । पछिल्लो स्थानीय तहको निर्वाचनमा कुल मतदातामध्ये ७१ प्रतिशतको सहभागिता थियो । यस्तो सहभागिता अन्तर्राष्ट्रिय मानकभन्दा बढी हो । साथै, यस निर्वाचनमा विजयी जनप्रतिनिधिमध्ये ४१ प्रतिशत महिला छन् । यो प्रतिनिधित्व यसअघिको स्थानीय तह निर्वाचनको भन्दा केही बढी हो । तर २०७४ सालको निर्वाचनका तुलनामा यसपालि सहभागिता तथा प्रतिनिधित्वको हिसाबमा हामीले केही कमजोरी पाएका छौं, जसले शैक्षिक स्तर कम भएका नागरिक तथा महिलाहरूलाई असर पारेको देखिएको छ । यसपालिको स्थानीय तह निर्वाचनमा बदर मत उच्च भएका कारण आयस्तर कम भएका व्यक्तिहरूको आवाज गुमेको छ । निर्वाचन आयोगको प्रारम्भिक प्रतिवेदन अनुसार, कुल खसेका मतमध्ये २४ प्रतिशत पूर्ण रूपमा अनि उपप्रमुख र उपाध्यक्षहरूका लागि खसेका मतमध्ये १६ प्रतिशतभन्दा बढी बदर भएका थिए । वडासदस्यमा करिब १५ प्रतिशत मत बदर भएको थियो । यसरी मत बदर हुनुका कारण हुन् मतदाताले खुला पदहरूका वडासदस्यका लागि ठ्याक्कै दुइटा मत हाल्न नसक्नु र दलहरूका उम्मेदवार आफूले रुचाएका नपर्नाले अन्योल हुनु । अन्य देशका उदाहरण हेर्दा, एकदमै जटिल बनाइएका मतपत्रहरूले गर्दा गरिब तथा अशिक्षित नागरिक बहिष्करणमा पर्छन् । मतपत्रको डिजाइनमा सुधार गरिएमा प्रतिनिधित्वमा हुने कमजोरीलाई घटाउन सकिन्छ । उदाहरणका लागि, ब्राजिलमा गरिएको एउटा अध्ययनले ईभीएम (इलेक्ट्रोनिक भोटिङ मेसिन) को प्रयोगले बदर हुने मत घटाउने र गरिबहरूको मताधिकार सुनिश्चित गर्ने मात्र नभएर तिनीहरूका जीवनमा सुधार ल्याएको थियो । परिणामस्वरूप, जनस्वास्थ्यमा बजेट बढ्नुका साथै नवजात शिशुको स्वास्थ्य सम्बन्धी मुख्य सूचकहरूमा सुधार आएको थियो ।यी सबै तथ्यले नेपालले पनि आफ्ना निर्वाचन सम्बन्धी तथ्यांकको अध्ययन, मतपत्रको डिजाइनमा सुधार तथा सोही अनुसारको नीतिगत सुधारमार्फत लोकतन्त्रलाई थप समावेशी बनाउन सकिने देखाएका छन् । मनन गर्नुपर्ने अर्को पक्ष हो महिलाको प्रतिनिधित्व । संविधान अनुरूप पालिकाका प्रमुख वा उपप्रमुखमध्ये कम्तीमा एक पदका लागि महिलाको उम्मेदवारी दिइनुपर्ने प्रावधानले पनि यस पटकको निर्वाचनमा लैंगिक प्रतिनिधित्वलाई समान बनाएन ।२०७४ सालको निर्वाचनमा, दलहरूले अधिकतम पालिकाका प्रमुखका लागि पुरुष तथा उपप्रमुखका लागि महिला उम्मेदवारको चयन गरेका थिए, जसका कारण पालिकामा महिलाको लगभग समानुपातिक प्रतिनिधित्व भएको थियो । तर २०७९ सालमा दलहरूले धेरैजसो गठबन्धन गरेर उम्मेदवार चयन गरे, एक पदका लागि मात्रै उम्मेदवार मनोनयन गर्दा लैंगिक आरक्षण छलियो । त्यस्तै, अघिल्लो स्थानीय तह निर्वाचनका तुलनामा यसपालि महिला जनप्रतिनिधिको प्रतिशत केही बढी देखिए पनि नेतृत्वदायी पदहरूमा महिलाको प्रतिनिधित्व कम छ । पालिका तहमा, प्रमुख वा उपप्रमुख पदहरूमा महिलाको प्रतिनिधित्व ८३ प्रतिशतभन्दा बढीले घटेको छ । वडा तहमा, महिला वडाध्यक्ष उम्मेदवारहरूको हिस्सा २०७४ सालमा ३२ प्रतिशत रहेकामा २०७९ सालमा घटेर २९ प्रतिशतमा सीमित भएको छ ।माथिका निर्वाचन तथ्यांकहरूले हामीलाई कम प्रतिनिधित्व भएका समूहबारे जानकारी त दिएका छन् तर यो प्रस्थानविन्दु मात्रै हो । तथ्यांकको हिसाबले निर्वाचन भनेको चिकित्सकहरूले गर्ने स्वास्थ्य जाँचजस्तै हो, जुन आवधिक रूपमा हुने गर्छ । उदाहरणका लागि, स्मार्टफोनले स्वास्थ्य सम्बन्धी महत्त्वपूर्ण सूचकहरू संकलन गरेजस्तै गरी के हामीले नीति तथा शासन प्रणालीबारे अझै बृहत् तथा नियमित रूपमा तथ्यांक जुटाई लोकतन्त्रलाई सुदृढ बनाउन सक्छौं ?हाम्रो आफ्नै अनुसन्धानले यो सम्भव देखाएको छ किनकि यसले समावेशिताका लागि दुर्बल तथा सबल दुवै पक्षका प्रमाणहरू अगाडि सारेको छ । सुधार गर्न सकिने एउटा सम्भावित क्षेत्र भनेको राजनीतिज्ञ तथा नागरिकहरूको प्राथमिकतालाई एकै ठाउँमा ल्याउनु हो । हाम्रो अनुसन्धान टोलीले स्थानीय सरकारका करिब २,००० पदाधिकारीसँगको सर्वेक्षणबाट प्राप्त नतिजालाई नागरिक सर्वेक्षणको परिणामसँग तुलना गरेको थियो । स्थानीय पदाधिकारी तथा नागरिकका प्राथमिकताहरू आंशिक रूपमा मिले पनि निर्वाचित (मेयर तथा उपमेयर) र नियुक्त पदाधिकारी (प्रमुख प्रशासकीय अधिकृत) हरूको प्राथमिकताबीच उल्लेखनीय असंगति रहेको हामीले पायौं । स्थानीय तहका राजनीतिज्ञ तथा कर्मचारीहरूले सडक तथा पूर्वाधारलाई प्राथमिकतामा राखेका थिए भने प्रमुख प्रशासकीय अधिकृतका तुलनामा जनप्रतिनिधिहरूले शिक्षालाई करिब दुई गुणा बढी महत्त्व दिएका थिए ।स्थानीय तहका जनप्रतिनिधि र नागरिकका प्राथमिकताहरूबीच तादात्म्य भएको त देखियो तर स्थानीय सन्दर्भ सम्बन्धी ज्ञानको कमी तथा स्थानीय निर्वाचनमा उत्तरदायित्वको सामना गर्नु नपर्ने भएका उच्च तहका कर्मचारीहरूको रुचि स्थानीय बासिन्दाको अपेक्षासँग नमिलेको देखियो । यस्तै प्रकृतिका हाम्रा अन्य अध्ययनले पनि महिला नेतृत्वदायीभन्दा तल्ला पदहरूमा धकेलिनुपर्नाका मूल कारणहरूलाई बाहिर ल्याएका छन् । राजनीतिक दलहरूका उम्मेदवार छनोट समितिहरूमा पुरुषको बाहुल्य छ । ४० प्रतिशत राजनीतिज्ञ महिला रहे पनि पार्टीका उम्मेदवार छनोट समितिहरूमा चाहिँ करिब ९ प्रतिशत मात्र महिला छन् (२०७४ को अध्ययनमा आधारित) । हाम्रो अनुसन्धानले नेपालको लोकतन्त्रलाई अझै समावेशी बनाउनका लागि कस्ता नीति सफल हुन्छन् भन्ने अन्तर्दृष्टि पनि प्रस्तुत गरेको छ । नेपालमा स्थानीय तहका जनप्रतिनिधिहरूलाई तालिम दिनाले कानुनी तथा बजेट सम्बन्धी कार्यसम्पादनमा सुधार भएको देखिएको छ । हाम्रा अध्ययनहरू अनुसार, तालिमप्राप्त सभाका सदस्यहरूको अनुपात १० प्रतिशतले बढ्दा सूत्र (बेलायत सरकारको आर्थिक सहयोगप्राप्त अनलाइन शासन प्रणाली) को प्रयोगमा ३४ प्रतिशत र समितिहरूको गठनमा २ प्रतिशतको वृद्धि भएको पाएका छौं ।हाम्रा अनुसन्धानहरूमा युवा मतदाताहरूको सरकारप्रतिको सकारात्मक धारणामा वृद्धि भएको देखिएको छ । एउटा सर्वेक्षणबाट नेपालका ७७ प्रतिशत युवा मतदाता देश सही दिशामा अगाडि बढिरहेको तथा अबका पाँच वर्षमा उनीहरूका घरपरिवारको आर्थिक अवस्थामा सुधार आउनेमा विश्वस्त रहेको पाएका थियौं । अर्को भिन्न सर्वेक्षणमा, ७३ प्रतिशत नागरिकले स्थानीय तहका पदाधिकारीहरू उनीहरूको आवश्यकताप्रति सचेत तथा उत्तरदायी रहेको विश्वास व्यक्त गरेका थिए । निर्वाचनका दौरान संकलन तथा विश्लेषण गरिएका तथ्यांकहरूले नेपाललाई लोकतन्त्र सुदृढ बनाउने दिशामा नीतिलाई प्रभावकारी तरिकाले प्रयोग गर्न सहयोग गर्छन् । उदाहरणका लागि, स्थानीय सरकारहरूले सरकारलाई थप समावेशी बनाउन प्रतिनिधित्व कम भएका समुदायहरूलाई उपभोक्ता समितिमा नियुक्त गर्न सक्छन् । उम्मेदवार छनोट समितिहरूमा महिलाहरूको प्रतिनिधित्व बढाउन आवश्यक नीति बनाउन प्रोत्साहन गर्न सक्छन् । निष्कर्षतः, हाल नेपाली राजनीतिक व्यवस्थामा आशा र विश्वास सञ्चार भएको देखिन्छ । विश्वभरिका उदाहरणमा हामीले देखेका छौं जनताको जति धेरै विश्वास हुन्छ, लोकतन्त्र त्यति नै बलियो हुन्छ । भरपर्दो जानकारी लोकतन्त्रको प्रमुख विषय हो, जसले प्रणालीका सबल पक्षहरूबारे सुनिश्चित तुल्याउँछ र त्यसप्रति जनताको विश्वास डगमगाउनुअघि नै कमजोरी अगाडि ल्याइदिन्छ ।क्यालेन लन्डन स्कुल अफ इकोनोमिक्सका सहप्राध्यापक, खान एफसीडीओका प्रमुख अर्थशास्त्री एवं पाण्डे अमेरिकास्थित येल विश्वविद्यालयमा अर्थशास्त्रकी प्राध्यापक हुन् ।"
मुटु र खानपिनबीच सन्तुलन,"मधुमेह सम्झ्यौं भने, हामी सानो हुँदा यो रोगबारे सुन्थ्यौं तर आजजस्तो हरेक घरमा यो देखिँदैन्थ्यो । मधुमेह पनि सुरुमा पश्चिमी राष्ट्रमै धेरै थियो, अब यो पनि बिस्तारै हाम्रोजस्तो अविकसित देशमा बढ्दै छ । खानाको स्तरमा गिरावट, व्यायामको कमी, पत्रु खाना खाएर वजन बढाउने लगायतले यो बढेको बढ्यौं छ र यसले मुटुरोगलाई निम्त्याउँछ । मोटापन, मधुमेहको भयावह अवस्थाले अर्को समस्या इन्सुलिन रेजिस्टेन्ट आएको छ । यो मुटुरोग लगाउन सक्ने एउटा तत्त्व हो । यसले युरिक एसिड बढाउने र इन्फ्लामेसन भएर मुटुरोग निम्त्याउने भन्ने धारणा छ । यसको डर पक्ष, बालबालिकामा पनि यो देखिन थालेको छ । निमोनिया हुने जीवाणुहरूले पनि मुटुरोग निम्त्याउने विभिन्न अध्ययनले देखाइराखेका छन् । भिटामिन डी, बी १२, फोलिक एसिडको कमीले पनि मुटुलाई कमजोर बनाउँछ । आजको समाजमा भागदौडपूर्ण जीवन तथा खेलकुद गर्ने बेला कम्प्युटर वा सेलफोनमा बस्ने बानीले व्यायाम गर्ने चलनलाई पूरै निरुत्साहित गरेको छ । खानपिनको तौरतरिकामा व्यापक परिवर्तनसँगै व्यायाममा यथोचित समय खर्च नगरी यो रोगबाट बँच्न सकिन्न । सुरुमा चिनी खान बन्द गरौं, मीठो नखाऔं र खान पनि नदिऊँ, नुन कम गरौं, पोके पत्रु खानाभन्दा आफ्नै भान्सामा बन्ने खाना, खाजा खाने बानी बसालौं । ठूल्ठूला देशले आफूकहाँबाट भगाएर हामीकहाँ पठाएका पिज्जा, बर्गरको संस्कृति त्यागौं । के सहर, के गाउँ घरघरमा यो सन्देश पुर्याऊँ र त्यसको निगरानी गर्ने काम सरकारले गरोस् । हामी सबै सरकारको यस असल कार्यमा हात बढाऔं ।मुटुरोग लाग्न सक्ने सम्भावना बढी भएका मानिस, जस्तो उच्च रक्तचाप, मधुमेह, चुरोट खाने, अल्छी, फलफूल नखाने, मोटोपन भएको, तनावमा रहने इत्यादिलाई लक्षित गरेर कार्यक्रम बनाऔं । यो काम नेपाल हृदयरोग निवारण प्रतिष्ठान, नेपाल हार्टनेट र ठूला अस्पतालहरू मिलेर गर्नुपर्छ । अस्पताल जनतामा पुग्नुपर्छ । अनि कसरी सहज तरिकाले यसबाट बच्न सकिन्छ भनेर सिकाउने काम विज्ञहरूबाट गराउनुपर्छ । यो कार्यक्रम सहज बनाउन सरकारी तथा गैरसरकारी जति पनि संघसंस्थाहरू छन् तिनले हातेमालो गर्नुपर्छ । रोग लाग्नुअगावै पत्ता लगाए उपचार गर्न सहज हुन्छ, खर्च पनि त्यति हुँदैन । धेरैलाई बचाउन पनि सकिन्छ । रोग भरसक लाग्नै नदिने तर लागिहाले यसको स्तरीय उपचार पाउने हक नागरिकले राख्छन् भन्ने कुरा सरकारले बुझ्नुपर्छ । हाम्रा भएका स्वास्थ्य संरचनामा अञ्चल (प्रादेशिक), जिल्ला अस्पतालमा एउटा वा दुईवटा मुटुरोग विशेषज्ञ पुर्याउने कार्यक्रम ल्याउनुपर्छ । त्यस्तै मुटुरोग हुँदा खानुपर्ने औषधि महँगा हुन्छन् । थरीथरीका खानुभन्दा पोलिपिल्स चाहिने औषधि एउटैमा मिलाएर बनाएको राम्रो हुन्छ र यसलाई कसरी सस्तो र सहजै उपलब्ध गराउने भन्नेमा सरकारको ध्यान जानुपर्छ । उपाध्याय वरिष्ठ मुटु रोग विशेषज्ञ हुन् ।"
भारतको चिफ अफ डिफेन्स स्टाफमा चौहान,"नयाँदिल्ली (कास) भारत सरकारले अवकाशप्राप्त (रिटायर्ड) लेफ्टिनेन्ट जनरल अनिल चौहानलाई नयाँ चिफ अफ डिफेन्स स्टाफ (सीडीएस) नियुक्त गरेको छ । ९ महिनाअघि जनरल विपिन रावतको हेलिकोप्टर दुर्घटनामा मृत्यु भएपछि उक्त पद खाली थियो । चौहान भारतको दोस्रो सीडीएस भएका हुन् ।चौहान पूर्वी कमानको अफिसर कमाडिङ इन चिफ रहिसकेका छन् । सन् १९८१ देखि २०२१ सम्म भारतीय सेनाको विभिन्न पदमा रहेर काम गरिसकेका चौहान विभिन्न पदकहरूबाट सम्मानितसमेत भइसकेका छन् । रक्षा मन्त्रालयले बुधबार विज्ञप्ति जारी गर्दै चौहानको नियुक्तिको औपचारिक जानकारी गराएको हो ।स्थल, जल र वायु तीनवटै सेनासँग समन्वय गर्ने प्रमुख पदका रूपमा रहेको सीडीएसले सैन्य मामिला विभागको सचिवको रूपमा पनि काम गर्छन् । सीडीएस भारतीय सैनिक बलको प्रमुख तथा चिफ अफ स्टाफ कमिटीको अध्यक्ष पनि रहने व्यवस्था छ । भारतीय सैनिकका विभिन्न बलहरूबीच आवश्यक तालमेल मिलाउने, संयुक्त अपरेसन गर्नेलगायत जिम्मेवारी पनि सीडीएसमाथि रहन्छ ।सन् २०१९ मा नरेन्द्र मोदी सरकारले उक्त पदको सिर्जना गरेर जनरल विपिन रावतलाई पहिलो सीडीएस नियुक्त गरेको थियो । सन् २०२१ डिसेम्बर १ मा तमिलनाडुको कुन्नुरमा रावत चढेको हेलिकोप्टर दुर्घटनामा परेको थियो । हेलिकोप्टरमा सवार रावत, उनकी श्रीमाती मधुलिकासहित १४ जनाको मृत्यु भएको थियो ।"
तोडफोडका कारण पाइपलाइनमा चुहावट : ईयू,"विस्फोटको कम्पन रेकर्डपाइपलाइन चुहावट भएको स्थानमा विस्फोट भएको पाइएको भूगर्भविद्हरूले दाबी गरेका छन् । स्विडेन र डेनमार्कमा रेकर्ड गरिएको सिस्मोग्राफका आधारमा नर्ड स्ट्रिम१ र २ मा चुहावट सुरु भएको समयमै विस्फोट भएको प्रमाणित हुने स्विडेनको राष्ट्रिय भूकम्प मापन केन्द्र (एसएनएसएन) ले जनाएको हो ।यसमा कुनै शंका नै छैन कि त्यहाँ विस्फोट भएको थियो, केन्द्रका जोर्न लन्डले टीभी च्यानल एसभीटीसँगको कुराकानीमा भनेका छन् । स्थानीय समयअनुसार पहिलो विस्फोटको कम्पन सोमबार दिउँसो २ बजेर ३ मिनेट जाँदा रेकर्ड भएको उनले जानकारी दिए । दोस्रो विस्फोट त्यही दिन साँझ ७ बजेर ४ मिनेट जाँदा रेकर्ड भएको थियो, उनले भने ।"
दसैं किनमेललाई सीमावर्ती भारतीय बजारमा घुइँचो,"स्वदेशमै किनमेल गर्न अनुरोधनेपालगन्जको सीमावर्ती रुपैडिहामा दैनिक हजारौं सर्वसाधारण किनमेल गर्न पुगिरहेका छन् । नाकामा घुइँचो छ । रिक्सादेखि ठूला गाडीहरू घरायसी सामान ओसार्न पुग्ने गरेका छन् । धेरै सामान किन्दा सस्तो पर्ने भएकाले यता आउने गरेको दसैंको किनमेल गर्न भारतको रुपैडिहा जाँदै गरेकी नेपालगन्जकी स्मृति थापाले बताइन् । धेरै सामान एउटै बजारमा पाइन्छ । सस्तो पनि पर्छ, उनले भनिन्, नेपालगन्जमा यसकै दोब्बर मूल्य पर्छ । किनमेलका लागि सबै ग्राहक भारत जान थालेपछि नेपालगन्ज सुनसान देखिन थालेको छ । दसैंको मुखमा रुपैडिहा किनमेल गर्न जानेको भीड बढिरहेका बेला नेपालगन्जका व्यापारीले शनिबार नाकामा पुगेर नेपाली ग्राहकलाई स्वदेशमा सामान खरिद गर्न आग्रह गरे । स्वदेशमै सामान खरिद गरौं भन्ने पर्चा वितरण गरे । चाडबाडको मुखमा आन्दोलनमा उत्रिएका व्यापारीले अवैध आयात रोक्नसमेत माग गरे । नेपालगन्ज उद्योग वाणिज्य संघको अगुवाइमा व्यापारीको टोली जमुनाह नाकामा पुगेर स्वदेशमै खरिद गर्न आग्रह गरे पनि नाका पार गरेर किनमेलका लागि रुपैडिहा पस्ने नेपालीको संख्या घट्न सकेको छैन । बैंकको चर्को ब्याजदर वृद्धि र कारोबारको २०२५ प्रतिशत मात्र लगानी गर्ने नेपाल राष्ट्र बैंकको पछिल्लो नीतिको संघले विरोध गरिरहेको छ । संघले शुक्रबार राष्ट्र बैंकअगाडि धर्नासमेत दिएको थियो । बैंकहरू मोटाउँदै जाने र व्यापारीहरू सुक्दै जाने अवस्था आएको नेपालगन्ज उद्योग वाणिज्य संघका पूर्वअध्यक्ष नन्दलाल वैश्यले बताए । नेपालगन्जमा हेर्नुस् कुनै चहलपहल छैन, चाडपर्वको रौनक छैन । बैंकहरूले ८ प्रतिशतबाट ब्याज बढाएर १६ प्रतिशत बनाए, उनले भने, ठूला व्यापारी नै बैंकहरूको सीईओ बन्दा व्यापारी नै चपेटामा परेका छन् । सीमावारि नै बजार बढाउन नाकामा सचेतना अभियान गरिएको नेपालगन्ज उद्योग वाणिज्य संघका अध्यक्ष अब्दुल वाहिद मन्सुरीले बताए । स्वदेशमै किनमेल गरी राष्ट्रिय अर्थतन्त्रलाई बलियो बनाउनु सबैको जिम्मेवारी हो, उनले भने ।"
दुईतर्फी व्यापार र आवागमन सुरु गर्न चीनलाई अनुरोध,"(रसुवा)  रसुवागढी नाकाबाट दुईतर्फी व्यापार र आवागमन सुरु गर्न नेपाली पक्षले चीनलाई अनुरोध गरेको छ । बुधबार नेपाल र चीनका प्रतिनिधिबीच भर्चुअल माध्यमबाट भएको काउन्टरपार्ट बैठकमा नेपाली पक्षले चिनियाँ अधिकारीहरूलाई नाका सञ्चालनका लागि अनुरोध गरेको हो । रसुवाका प्रमुख जिल्ला अधिकारी नवराज जैसीले बैठकमा विभिन्न विषयमा छलफल भएको बताए । उनका अनुसार चीन सरकारको अनुदानमा रसुवाको टिमुरेमा निर्माणाधीन सुक्खा बन्दरगाहलाई आवश्यक प्रक्रिया पूरा गरी छिट्टै निर्माण सम्पन्न गर्न पनि आग्रह गरिएको छ । त्यस्तै चिनियाँ सरकारले निर्माण गर्ने स्याफ्रुबेसीरसुवागढी सडक खण्डको काम थालनी यथाशक्य चाँडो गरिदिन पनि नेपाली पक्षले अनुरोध गरेको छ । केरुङमा व्यापार व्यवसाय गरेका केही नेपालीहरू कोभिड१९ का कारण लकडाउन भएपछि फर्किन नपाएको र त्यहाँ घरभाडा भने तिर्नुपरिरहेको भन्दै आवश्यक सहजीकरण गर्न पनि चिनियाँ पक्षलाई आग्रह गरेको प्रजिअ जैसीले बताए । दसैं सुरु भइसकेको अवस्थामा रसुवागढी नाकाबाट हुने नेपालचीनबीचको अन्तर्राष्ट्रिय व्यापारलाई राष्ट्रिय बिदाको समयमा पनि निर्बाध रूपमा सञ्चालन गर्न दिन चिनियाँ पक्षलाई अनुरोध गरिएको छ । नेपालमा मंसिर ४ मा संसदीय चुनाव हुने घोषणा भइसकेकाले उक्त अवधिमा सीमा सुरक्षालाई बलियोबनाउन चिनियाँ पक्षबाट थप सहायताको आवश्यकताबारे चिनियाँ पक्षलाई बैठकमा जानकारी गराइएको छ । चीनको तर्फबाट भने सीमा सुरक्षा तथा स्थिरताका लागि विशेष निगरानी र सतर्कता अपनाइदिन नेपाली पक्षलाई अनुरोध गरिएको छ । नाकामा कार्यरत कामदारहरूद्वारा कोभिड१९ सम्बन्धी स्वास्थ्य सुरक्षा मापदण्ड पूर्ण पालनामा पनि चिनियाँ अधिकारीले चासो दिएका थिए । नेपाल र चीनबीच सौहार्दपूर्ण सम्बन्ध कायम रहेकोमा चिनियाँ पक्षले बैठकमा खुसी व्यक्त गरेको थियो । बैठकमा सीमापार अपराध नियन्त्रणका लागि आवश्यक सहयोग, समन्वयका लागि सहजीकरण गरी दिन चिनियाँ अधिकारीले नेपाल पक्षसँग आग्रह गरेको प्रजिअ जैसीले जानकारी दिए । नेपाल सरकारका तर्फबाट रसुवाका प्रमुख जिल्ला अधिकारी जैसी र चीन सरकारका तर्फबाट सीमा तथा अध्यागमन प्रमुख वाङ सिहोङले भर्चुअल बैठकको नेतृत्व गरेका थिए ।"
लुम्बिनीमा विद्युतीय बस सञ्चालन आजदेखि,"(भैरहवा)  लुम्बिनीमा थन्किएका पाँचवटा विद्युतीय बस बिहीबारदेखि सञ्चालनमा आउने भएका छन् । लुम्बिनीको वातावरण प्रदूषण न्यूनीकरण गर्न र लुम्बिनीसहितको बुद्ध सर्किटको यात्रा गराउन एसियाली विकास बैंकले अनुदानमा लुम्बिनी विकास कोषलाई विद्युतीय पाँचवटा बस र १४ वटा भ्यान तीन वर्षअघि उपलब्ध गराएको थियो । तर, ती सवारी साधन कसरी सञ्चालन गर्ने भन्नेबारेमा मोडालिटी नहुँदा र पर्यटन मन्त्रालयले लुम्बिनी विकास कोषलाई हस्तान्तरण नगरेका कारण थन्किएका थिए ।गृहमन्त्री बालकृष्ण खाँणले विश्व पर्यटन दिवसका अवसरमा मंगलबार भैरहवामा आयोजित समारोहमा विद्युतीय सवारी साधन तत्काल सञ्चालनमा ल्याउन निर्देशन दिएका थिए । उनले ती सवारीसाधन सञ्चालन गर्न बुधबार लुम्बिनी विकास कोषसहित अन्य सरोकारवाला निकायसँग बैठक बसेर गरिएको निर्णय बिहीबार बिहान ११ बजेभित्रमा आफूलाई जानकारी दिन रूपन्देहीका प्रमुख जिल्ला अधिकारीलाई निर्देशन दिएका थिए । निर्देशनलगत्तै रूपन्देहीका प्रमुख जिल्ला अधिकारी भरतमणी पाण्डेको अध्यक्षतामा बुधबार भैरहवामा बसेको लुम्बिनी विकास कोष, स्थानीय पालिका, यातायात कार्यालय, उद्योगी तथा पर्यटन व्यवसायीका संघसंस्थाको बैठकले बिहीबारदेखि नै तत्काललाई पाँचवटा बस सञ्चालनमा ल्याउने निर्णय गरेको हो । प्रमुख जिल्ला अधिकारी पाण्डेले गृहमन्त्रीको पहलमा पाँचवटा बस विभिन्न रुटमा चलाउने र आवश्यक चालक, नेपाली सेना, नेपाल प्रहरी र सशस्त्र प्रहरीले उपलब्ध गराउने निर्णय भएको जानकारी दिए । ती बसमा यात्रा गर्ने आन्तरिक तथा बाह्य पर्यटकसँग दसैंभरि शुल्क नलिने र अन्य सहयोग र समन्वयका लागि पर्यटन तथा उद्योगी व्यवसायीसँग छलफल गरिनेछ, प्रजिअ पाण्डेले भने, थन्किएका ती बस निःशुल्क रूपमा सञ्चालनमा आएसँगै चाडपर्वका बेला आन्तरिक तथा बाह्य पर्यटकलाई टेवा पुग्ने विश्वास छ । तत्काललाई रूपन्देहीको सीमा नाका बेलहिया, गौतमबुद्ध अन्तर्राष्ट्रिय विमानस्थल हुँदै लुम्बिनी, बुद्ध मावली स्थान रामग्रामदेखि बेलहिया हुँदै लुम्बिनी, बुटवलबाट भैरहवा हुँदै लुम्बिनी, लुम्बिनी हुँदै तिलौराकोटसम्म बस सञ्चालन हुने लुम्बिनी विकास कोषका कोषाध्यक्ष सिद्धिचरण भट्टराईले जनाए । उनका अनुसार कोषले विद्युतीय १४ वटा भ्यान पनि आउँदो असोज १५ गतेदेखि परीक्षण सञ्चालनमा ल्याउने भएको छ । मंगलबार बसेको कोषको सचिवालय बैठकले दसैंको उपलक्ष्यमा ५ दिन चार्जिङ स्टेसन र गाडीहरूको मेसिनरी परीक्षण स्वरूप यान्त्रिक परीक्षणका लागि विद्युतीय गाडी सञ्चालन गर्ने निर्णय गरेको भट्टराईले जनाए ।"
राजस्व परामर्श समिति खारेज,"काठमाडौं (कास) सरकारले नेपाल राजस्व परामर्श समिति खारेज गरेको छ । गत मंगलबारको मन्त्रिपरिषद् बैठकले समिति खारेज गर्ने निर्णय गरेको सरकारका प्रवक्ता एवं सञ्चार तथा सूचना प्रविधि मन्त्री ज्ञानेन्द्रबहादुर कार्कीले बताए ।चालु आर्थिक वर्षको बजेट वक्तव्यमा उल्लेखित व्यवस्था कार्यान्वयन गर्न र सरकारी खर्चमा मितव्ययिता कायम गर्न भन्दै अर्थ मन्त्रालयले यस्तो प्रस्ताव मन्त्रिपरिषद्मा पठाएको थियो । हाल समितिले गरिरहेका कामहरू अर्थ मन्त्रालयअन्तर्गतका विभागहरू र राजस्व सम्बद्ध निकायमार्फत नै सम्पादन गर्न सकिने भएकाले समिति खारेजको प्रस्ताव पठाइएको पनि मन्त्रालयले जनाएको छ । सरकारले चालु आर्थिक वर्ष २०७९८० को बजेटमा सरकारी निकायहरूबाट सम्पादन हुने नियमित कार्यहरूमा रहेको दोहोरोपना हटाउन र क्षेत्राधिकारको अन्योल अन्त्य गर्न विकास समिति ऐन, २०१३ अन्तर्गत गठित समिति र प्रतिष्ठान खारेज गर्ने उल्लेख गरेको थियो । तीनै तहको स्थायी संरचनाबाट सम्पादन हुने नियमित कार्यका लागि नयाँ संरचना खडा गरिने छैन, बजेटको बुँदा नम्बर ३६० मा भनिएको छ, प्रदेशले तथा स्थानीय तहमा संघीय संरचनाको समानान्तर प्रकृतिका समिति, बोर्ड, प्रतिष्ठान र आयोगजस्ता निकाय गठन गर्न निरुत्साहन गरिनेछ ।केपी शर्मा ओली नेतृत्वको अघिल्लो सरकारले विकास समिति ऐन २०१३ को दफा ३ ले दिएको अधिकार प्रयोग गरी २०७६ माघ २० गते नेपाल राजस्व परामर्श विकास समिति (गठन) आदेश २०७६ जारी गरेको थियो । सरकारको राजस्व परिचालन तथा व्यवस्थापनको क्षेत्रमा आवश्यक सुझाव दिन तथा सिफारिस गर्न स्थायी संरचनाका रूपमा समिति गठन गरिएको थियो । त्यसअघि सरकारले हरेक वर्ष यस्ता समिति गठन गर्ने गरेको थियो । स्थायी संयन्त्रका रूपमा समिति रहने भनिए पनि त्यसलाई सरकारले खारेज गरेसँगै अब फेरि हरेक वर्ष यस्तो समिति गठन गर्नुपर्नेछ । खारेज गरिएको समितिमा एक जना अध्यक्ष र दुई जना सदस्य थिए । यो समितिले राजस्व नीति, कर संरचनाको मूल्यांकन गर्ने, अन्तर्राष्ट्रिय कर प्रणाली तथा कर छुट र दोहोरो प्रकृतिको करमुक्ति सम्झौतासम्बन्धी अध्ययन तथा विश्लेषण गरी सरकारलाई सुझाव दिने कार्यादेश पाएको थियो । त्यस्तै नयाँ कर लागू गर्ने, कुनै कर खारेज गर्नुपर्ने देखिएमा त्यसका सिफारिस गर्ने र करका दर परिवर्तन गर्नुपर्ने भएमा त्यसको सुझाव पनि सरकारलाई समितिले दिन्थ्यो ।मंगलबारको मन्त्रिपरिषद्ले ऋण असुली न्यायाधिकरणको रिक्त कानुन सदस्य पदमा कानुन, न्याय तथा संसदीय मामिला मन्त्रालयका उपसचिव जंगबहादुर डाँगीलाई नियुक्त गर्ने निर्णयसमेत गरेको छ । त्यस्तै, वन तथा वातावरण मन्त्रालयसँग जोडिएका २ वटा निर्णय सरकारले गरेको छ । जसअन्तर्गत कास्की जिल्लास्थित ३२ मेगावाट उत्पादन क्षमताको करुवा सेती जलविद्युत् आयोजना र गोरखा जिल्लास्थित १० मेगावाट उत्पादन क्षमताको मध्य सुपर दरौँदी खोला जलविद्युत् आयोजना निर्माणका लागि राष्ट्रिय वन क्षेत्र प्रयोग गर्न दिने निर्णय सरकारले गरेको हो । संस्कृति, पर्यटन तथा नागरिक उड्डयन मन्त्रालयअन्तर्गत केचना कञ्चनजंघा पर्यटन विकास समितिको अध्यक्ष र कार्यकारी निर्देशकलाई पदबाट हटाइएको छ ।"
क्लाइमेट फाइनान्स सुविधा ग्लोबल आईएमईलाई,"काठमाडौं (कास) विश्व बैंक समूहको सदस्य आईएफसीले ग्लोबल आईएमई बैंक लिमिटेडलाई क्लाइमेट स्मार्ट ट्रेड फाइनान्स लाइन सुविधा दिने भएको छ । आईएफसीले ग्रिन ग्लोबल ट्रेड फाइनान्स प्रोग्राम (जीटीएफपी) अन्तर्गत सुविधा विस्तार गरेको हो । यो आईएफसीको विश्वमै पहिलो ग्रिन ट्रेड फाइनान्स लाइन हो ।बुधबार आयोजित कार्यक्रममा ग्लोबल आईएमईका प्रमुख कार्यकारी अधिकृत रत्नराज बज्राचार्य र आईएफसीका दक्षिण एसिया क्षेत्रीय प्रबन्धक जुन योङ पार्कले सम्झौतापत्रमा हस्ताक्षर गरे । यो कार्यक्रम नेपालजस्तो विकासशील अर्थतन्त्रहरूमा अन्तर्राष्ट्रिय व्यापार प्रवर्द्धन तथा ट्रेड फाइनान्स लिमिट पूर्ती गर्ने उद्देश्यले ल्याइएको हो । यस परियोजनाले ग्लोबल आईएमई बैंकलाई बैंकको बढ्दो व्यापार व्यवसायमा माग र आपूर्तिबीचको अन्तरलाई सम्बोधन गर्न मद्दत गर्ने जनाइएको छ ।कार्यक्रममा रहेको हरित कम्पोनेन्ट बैंकका लागि जलवायुअनुकूल व्यापार व्यवसाय गर्न बलियो आधार हो । यसले जलवायु परिवर्तनको असरलाई समेत सम्बोधन गर्छ । कार्यक्रमले ग्लोबल आईएमई बैंक र यसका ग्राहकहरूका लागि ट्रेड फाइनान्समा पहुँच सुधार गर्ने अपेक्षा गरिएको छ । कार्यक्रमले ग्लोबल ट्रेड फाइनान्स, अन्तर्राष्ट्रिय वित्तीय सम्बन्ध र अन्तर्राष्ट्रिय बजारमा व्यापार विस्तार गर्न सहजीकरण गर्नेछ । साथै, यसले द्विपक्षीय करेस्पोन्डेन्ट बैंकिङ सम्बन्धलाई बलियो र सक्षम बनाउँदै स्थानीय र अन्तर्राष्ट्रिय बैंक तथा तिनीहरूका ग्राहकहरूबीच नयाँ सम्बन्धहरू विस्तार गर्न सहयोग गर्नेछ ।कार्यक्रममा ग्लोबल आईएमईका अध्यक्ष चन्द्रप्रसाद ढकालले यो कार्यक्रम नेपालमा जलवायुअनुकूल व्यवसाय विस्तारका लागि सहयोगी बन्ने बताए । जीटीएफपीको सहयोगले बैंकको कर्जा माग र आपूर्तिको खाडललाई सम्बोधन गर्न मद्दत गर्ने नेपालका लागि आईएफसीका आवासीय प्रतिनिधि बाबाकर एस फायेले बताए ।"
डलरको भाउ १३१४१ रुपैयाँ पुग्यो,"काठमाडौं (कास) अमेरिकी डलरको तुलनामा नेपाली मुद्रा (नेरु) अवमूल्यन हुने क्रमले बिहीबार पनि निरन्तरता पाएको छ । हरेक दिन अमेरिकी डलरको भाउ उकालो लागेपछि नेपाली मुद्रा हालसम्मकै कमजोर बनेको हो । नेपाल राष्ट्र बैंकले बिहीबारका लागि एक अमेरिकी डलरको विनिमयदर १३१४१ रुपैयाँ (बिक्रीदर) तोकेको छ । सोही दिनको खरिद दर १३०८१ प्रतिशत छ । यो हालसम्मकै उच्च हो । एक महिनायता गत शुक्रबार नयाँ रेकर्ड बनाएको डलरको भाउ त्यसयता निरन्तर उकालो लाग्दै आएको छ । मंगलबारका लागि एक अमेरिकी डलरको विनिमय दर १३०९० रुपैयाँ (बिक्रीदर) पुगेको थियो । त्यसअघि गत साउन ५ मा एक अमेरिकी डलरको विनिमय दर १२८२९ रुपैयाँ पुगेको थियो । त्यसपछि घट्न थालेको विनिमय दर साउन १८ मा १२६२५ रुपैयाँसम्म झरेको थियो । त्यसयता डलरको भाउ फेरि उकालो लाग्न थालेको हो । पछिल्ला दिनहरूमा विश्व बजारमा डलरको माग बढिरहेकाले भाउ पनि बढेको हो । डलरको भाउ बढेपछि भारु हुँदै नेपाली मुद्राको भाउ घटेको जानकारहरू बताउँछन् । नेरु र भारुबीच स्थिर विनिमय दर छ । स्थिर विनिमय दरसँगै नेपालको कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । बुधबार साँझ ७ बजे (नेपाली समय) सम्म एक अमेरिकी डलरको विनिमय दर भारु ८१८० पुगेको छ । गत शनिबार यस्तो दर भारु ८१११ थियो । पछिल्ला महिनाहरूमा अमेरिकी अर्थतन्त्रमा सुधारका संकेत देखिएकाले अमेरिकी डलरप्रति लगानीकर्ताको आकर्षण बढेको छ ।डलर बलियो बन्दा नेपाललाई लाभ पनि हुन्छ । हालको अवस्थामा सबैभन्दा बढी फाइदा रेमिट्यान्स आप्रवाहमा पर्छ । डलर बलियो हुँदा एकातिर रेमिट्यान्स आप्रवाह (मुलुक भित्रिने रकम) बढ्छ भने अर्कोतिर रेमिट्यान्स पठाउनेको संख्या पनि तीव्र हुन्छ । डलरको भाउ बढेको समयमा फाइदा पुग्ने भएकाले विदेशमा रहेका नेपालीले ठूलो मात्रामा रेमिट्यान्स पठाउने जानकारहरू बताउँछन् । गत साउन र भदौमा रेमिट्यान्स आप्रवाहमा सुधार आउनुमा एउटा कारण डलरको भाउमा बढोत्तरी पनि रहेको विज्ञहरूको भनाइ छ । डलर बलियो भएको समयमा धेरैभन्दा धेरै पर्यटक भित्र्याएर र ठूलो परिमाणमा निर्यात गरेर पनि लाभ लिन सकिन्छ । तर नेपालको संरचनात्मक समस्याका कारण तत्कालै न त निर्यात बढाउन सकिन्छ न त पर्यटक नै । यसकारण अहिले डलरको भाउ बढेका बेला नेपालमा लाभ लिन सक्ने अवसर निकै कम छ । डलरको भाउ बढ्दा सबैभन्दा बढी नोक्सानी वस्तु तथा सेवाको आयातबापतको भुक्तानीमा हुन्छ । डलरको भाउ बढ्दा त्यसबापत भुक्तानी गर्नुपर्ने दायित्व पनि बढिरहेको हुन्छ । यद्यपि पछिल्ला महिनामा आयातको वृद्धिदरमा कमी आएको छ । नेरु कमजोर हुँदा वैदेशिक ऋण लगानी भुक्तानीको दायित्व बढ्छ । विदेशबाट लिएको ऋणको साँवाब्याज भुक्तानीका लागि पनि धेरै रकम तिर्नुपर्छ । पछिल्ला महिनामा नेपाली विदेशमा औषधोपचार, अध्ययन, भ्रमणलगायतका लागि जाने क्रम ह्वात्तै बढेको छ । डलर महँगो भएको समयमा विदेशमा औषधोपचार, अध्ययन, भ्रमण खर्च महँगो हुने भएकाले धेरै विदेशी मुद्रा राष्ट्रबाट बाहिरिन्छ । त्यसै पनि विदेशी मुद्रा सञ्चिति कम भएको समयमा ठूलो परिमाणमा बाहिरिँदा अर्थतन्त्र झनै अप्ठ्यारो अवस्थामा जाने सम्भावना रहने जानकारहरू बताउँछन् । निरन्तर नेरु कमजोर बन्दै जाँदा भुक्तानी दायित्व बढ्ने मात्र नभएर स्वदेशी मुद्राप्रतिको विश्वासमा पनि कमी आउने उनीहरूको तर्क छ ।"
अर्थ संक्षेप,"ईसेवाको प्रमुख कार्यकारी अधिकृतमा खड्काकाठमाडौं (कास) भुक्तानी सेवा प्रदायक कम्पनी ईसेवा प्रालिको प्रमुख कार्यकारी अधिकृत (सीईओ) मा जगदीश खड्का नियुक्त भएका छन् । चार्टर्ड एकाउन्टेन्ट खड्कालाई ईसेवाको सञ्चालक समितिले सीईओ नियुक्त गरेको हो । उनलाई ईसेवाका अध्यक्ष परशुराम कुँवर क्षत्रीले पद तथा गोपनीयतताको शपथ खुवाएका थिए । खड्कासँग बिजनेस अपरेसन म्यानेजमेन्ट, फाइनान्सियल प्लानिङ एन्ड म्यानेजमेन्ट र भेन्चर्स बिल्डिङमा १२ वर्षभन्दा लामो समय काम गरेको अनुभव छ । उनी यसअघि एफवानसफ्ट ग्रुपअन्तर्गतको फोनपे पेमेन्ट सर्भिसका निर्देशक थिए ।नबिल र म्याक्स हेल्थकेयर इन्डियाबीच सम्झौताकाठमाडौं (कास) नबिल बैंक र म्याक्स हेल्थकेयर इन्डियाबीच सम्झौता भएको छ । नबिल बैंकको डेबिट, क्रेडिट तथा प्रिपेड कार्ड होल्डरले उक्त हेल्थकेयरमा उपचार गराउँदा १२ प्रतिशत छुट पाउने गरी सम्झौता भएको हो । नबिलका ग्राहकले ओपीडी र आईपीडी सेवा लिँदा यो सुविधा पाउनेछन् । बैंकका सीईओ ज्ञानेन्द्र ढुंगाना र म्याक्स हेल्थका वरिष्ठ निर्देशक एवं मुख्य बिक्री र मार्केटिङ अधिकृत अनस अब्दुल वाजिदले सम्झौतापत्रमा हस्ताक्षर गरेको बैंकले जनाएको छ । सम्झौता कार्यक्रममा दक्षिण एसियामा उदीयमान स्वास्थ्य समस्याहरू विषयमा छलफल पनि गरिएको थियो । फोनपेबाट भाटभटेनीमा क्यूआर भुक्तानी गर्दा अनलिमिटेड सपिङ काठमाडौं (कास) फोनपेको क्यूआर कोडमार्फत भाटभटेनी सुपरमार्केटमा भुक्तानी गर्दा अनलिमिटेड सपिङ गर्न सकिने भएको छ । यस योजनाअर्न्तगत फोनपेमार्फत क्यूआर गर्दा हरेक साता ७० जनाले अनलिमिटेड सपिङ गर्न सक्नेछन् । साथै, ३५ दिनमा २० हजार जनाले भाटभटेनीको एक हजार रुपैयाँको डिजिटल भौचर प्राप्त गर्न सक्नेछन् । यो भौचर फोनपे अफर एपमा आउनेछ र हरेक दिन भाटभटेनीको अफिसियल फेसबुक पेजबाट प्रत्यक्ष प्रसारण मार्फत विजेता सार्वजनिक गरिनेछ । फोनपेले चाडबाडमा जीवन सहज बनाऊा, नगद छोडौं फोनपे गरौं योजना पनि सञ्चालन गरेको छ ।"
चारै दाजुभाइ फुटबलमा,"(सुनसरी)  धरानमा हुने अधिकांश फुटबल प्रतियोगितामा ठुल्दाइ आशिष राई जर्सी र फुटबल बुट लगाएर घरदेखि निस्कनासाथ उनका भाइहरू अमृत, सुजन र रविन पनि पछ्याउँछन् । चारभाइ फुटबल ड्रेसमा निस्कँदा धरान १७ रेल्वेवासीले नियालेर हेर्दै लख काट्छन्, आज कतै प्रतियोगिता हुँदै छ । चारै भाइले एकै रंगको जर्सी लगाउनुको अर्थ हो उनीहरू फुटबल प्रतियोगिताहरूमा सँगै हुन्छन् । उनीहरूले गोधूलि क्लब, धरान फुटबल क्लब, बिग्रेड ब्वाइज क्लब काठमाडौं, नेपाल पुलिस क्लब, फेयर फुटबल क्लब र बीआरसी भुटान क्लब, इम्पेरियम मार्केटिङ क्लब, रोयल क्लब सिलिगुढी क्लबबाट सँगै खेलेका थिए । पछिल्लो समयमा भने उनीहरू चारै धरानको फेयर फुटबल क्लबमा आबद्ध छन् । चारै छोरा खेलाडी भएर मैदानमा विपक्षीलाई छक्याउँदै बलसँग दौडिएको देख्दा बाआमा राजेन्द्रकुमार र लक्ष्मी राई फुरुंग हुन्छन् । चारै भाइले फुटबल खेलेरै जीविका चलाओस् भन्ने कामना राख्छन् । वर्षायामको बेला प्रतियोगिता नभए पनि सिजन सुरु भएपछि उनीहरूको दिनचर्या खेलेरै बित्छ । धरानको फुटबलमय वातावरणमा हुर्केका आशिषले भने, साथी र अग्रजहरूले खेलेको देखेर ९ वर्षको उमेरदेखि खेल्न सुरु गरें । पढाइभन्दा फुटबलप्रति बढी झुकाव राख्थें । फुटबलमा चासो राख्न थालेको बेला धरानमा चार्ल्स राई र सुमन राई निकै चर्चित थिए । उनीहरू क्लबका पनि राम्रा खेलाडीमा दरिन्थे । सुमन र चार्ल्सको पथ पछ्याउँदै ०७१ देखि धरान फुटबल क्लब, गोधूलि क्लबमा आबद्ध हुँदै विभिन्न प्रतियोगिता खेल्न थालेपछि १९ वर्षको उमेरमा मेरो परिचय फेरियो ।त्यतिबेलाका स्टार खेलाडी सुरेन्द्र तामाङको साथसहयोग पाएकै कारण खेल जीवन उकास्न सहज भएको आशिषले सुनाए । उनले भने, त्यसबेला मेरा बुवा वीपी प्रतिष्ठान धरानमा कार्यरत भए पनि थोरै तलब भएकाले घरखर्च, शिक्षादीक्षा परिवारको आवश्यकता जुटाउन मुस्किल हुन्थ्यो । तर उहाँले हाम्रा लागि जर्सी र बुट अन्य खर्च कटाएर भए पनि जुटाइदिनु हुन्थ्यो । आशिष पुराना दिन बिर्सिएका छैनन् । दसैंमा टीका लगाएको बेला पाएको दक्षिणा र तिहारमा देउसी खेलेको पैसा बचत गरेर पनि जर्सी र बुट किन्थ्यौं, उनले विगत सुनाए । उनी जुनसुकै क्लबमा खेले पनि प्रायः डिफेन्सको भूमिकामा देखिन्छन् । उनी ०७७ सालमा चर्च ब्वाइज क्लब काठमाडौंमा आबद्ध भएका थिए । प्रतियोगिता हुँदा काठमाडौं, पूर्वका जिल्ला साथै भारतको पश्चिम बंगालसम्म पुग्छन् । पूर्वको अधिकांश प्रतियोगितामा उनीसहित चारै दाजुभाइ एउटै टिमबाट खेल्छन् । टिममा भाइहरूको साथ खेल्दा सहज लाग्ने गरेको बताउँदै उनले भने, म भएका कारण भाइहरूलाई पनि धेरै सपोर्ट छ, जानेको कुरा भन्छु । पराजित हुँदा गल्तीबारे समीक्षा गर्छौं । उनीहरूको उमेर भिन्नता समेत कम छ । एकाघरकै दाजुभाइ भनेर परिचय गराउँदा थाहा पाउनेले अनौठो मान्छन् । घरको जेठो भएकाले होला आशिषलाई खेलाडी भएर जति गर्व छ, परिवारका लागि आर्थिक दायित्व सोचेजस्तो पुरा गर्न नसक्दा भने नमीठो अनुभव हुने गरेको सुनाउँछन् । उनका अनुसार नेपालबाहिर पश्चिम बंगालको सिलिगुढीका क्लबबाट खेल्दा बढी पारिश्रमिक प्राप्त हुन्छ । पुरा म्याच खेल्दा कम्तीमा २५ हजारदेखि ८७ हजार भारुसम्म पाउने गरेको सुनाए । यता धरानका स्थानीय क्लबमा भने एक खेलवापत १५ सयदेखि २ हजारसम्म मात्र पाउँछन् ।आशिषका भाइ रविन र अमृतले दाजुकै सिको गरेर ७ वर्षको छँदामै फुटबल सिक्न थालेका थिए । उनीहरूभन्दा सिनियर दाइ चार्ल्स राई, निसान बर्देवाको हौसलाले अझ उत्साहित भए । डिपो स्कुलको मैदानमा खेल्दै गर्दा राष्ट्रिय खेलाडी भइसकेका सचिन राई गुरुका रूपमा थिए । उनले भने, मेरो जिन्दगीको अधिकांश बाल्यकाल वीपी प्रतिष्ठानको क्वाटर र रेल्वेको मैदानमा बित्यो । आर्थिक अभाव एकातिर थियो, अर्कोतिर खेलाडी बन्ने सपना । त्यो सपना पुरा गर्न मैले कहिले दाइको जर्सी लगाएर खेलें, कहिले बाबाले किनिदिएको जर्सी र बुट लगाएर अभ्यास गरें । ०७५ सालमा बिग्रेड ब्वाइज क्लबबाट खेलेको अनुभव उनीसँग छ । फुटबलमा केही परिपक्व हुन थालेपछि दाजुभाइको साथमा स्थानीय क्लबमा त कहिले पश्चिम बंगालसम्म खेल्न पुग्थे । रविनले भने, गोधूलि क्लब धरानको पुरानो र स्तरीय टिमको भएकाले त्यहाँ पनि दाइहरूसँगै खेल्दा खेल्दै गोधुली कपको १८, १९ र २० औं संस्करणको उपाधि जित्दा चार दाजुभाइसँगै थियौं । पुराना दिनका सम्झना पनि गजबको छ । ललित स्मृति यु१८ का लागि पुलिस क्लबको टिम तयार हुँदै थियो । टोलीमा उनीसहित भाइ रविन र गोधूलि क्लबकै मन्जिल राई पनि छनोटमा परे । खुसीले उनको सीमा नाघेको थियो । अमृतको पुलिस क्लब र दशरथ रंगशालामा खेल्ने सपना पुरा भएको थियो । उनले एन्फा एकेडेमीका प्रशिक्षक इन्दु रसाइलीबाट फुटबलको टेक्निक सिकेको बताए । दाजुभाइ एउटै टिमबाट खेल्न पाउँदा खुसी लागेको बताउँदै उनले भने, घरकै दाजुभाइ प्रायः एउटै टिमबाट खेल्छौं । फुपुको छोरा सुजन पनि हामीसँगै बस्ने भएकाले ५ जनाको टिम घरबाटै बन्छ । अर्का भाइ रविन पनि दाइहरूले लगाउने जर्सी र बुटले रविनको बाल मस्तिष्कलाई लोभ्याएको थियो । जर्सीबाट आर्कषित हुँदै गएको उनी फुटबलमा तानिए । ७ वर्षको उमेरदेखि टोलको मैदानमा खेल्न थाले । उनी सुमन रार्ई, मिलन राई, योगन्द्र राई, चार्ल्स राईलाई फुटबलको गुरु ठान्छन् । रेल्वे युथ क्लबबाट धरानका वडास्तरीय प्रतियोगिताहरू खेल्न थाले । हेमन्त थापा मगर उनका छिमेकी थिए । उनी हेमन्तजस्तै राष्ट्रिय खेलाडी बन्ने सपना बुन्थे । २०७५ सालमा बिग्रेड ब्वाइज क्लबबाट खेलेका उनले ललित स्मृति यु१८ भने पुलिस क्लबबाट खेलेको अनुभव छ । उनले प्रतियोगितामा २ गोल गरेका थिए । ४ गोलमा असिस्ट गर्न भ्याए । प्रशिक्षकको नजरमा भरपर्दा खेलाडीको रूपमा साबित भए पनि अन्त्यमा पुलिस क्लबको छनोटमा नपरेपछि घर आएको दुई वर्ष फुटबल नछोएको रविनले सुनाए । उनले भने, पुलिस क्लबबाट फुटबल खेल्ने र राष्ट्रिय खेलाडी बनेर सफल फुटबल खेलाडी बन्छु भन्ने सपना अझै छ । उनीहरूका फुपुका छोरा हुन् सुजन राई । सुजन पनि आशिषकै परिवारसँगै बस्छन् । उनले १५ वर्षको उमेरदेखि फुटबल खेल्न सुरु गरेका थिए । १४ वर्षको उमेरसम्म बास्केटबल खेले । आशिष र अमृतको टिम फुटबल खेल्न भोजपुर जानुपर्ने भयो । तर टिममा गोलरक्षक अभाव थियो । उनी २०६८ मा एसएलसी परीक्षा दिएर बसेका थिए । बास्केटबल खेलाडीले गोलरक्षक गर्न सक्छन् भन्दै आशिष र अमृतले सुजनलाई भोजपुर लगेका थिए । यसरी सुजनको पनि फुटबल यात्रा सुरु भयो । सुजनको परिचय बन्नुमा सुविन्द्र राई, चार्ल्स राईको ठूलो भूमिका छ । गोधूलि कपका लगातार तीन उपाधि जित्दा गोलरक्षकको रूपमा आफूलाई बलियो साबित गर्दै उत्कृष्ट गोलरक्षक घोषित भएका थिए । धरान १७, रेल्वे चोक फुटबलका लागि यसै पनि उर्वर मानिन्छ । पूर्व राष्ट्रिय खेलाडी हेमन्त थापा मगर, सुरज बिक, सुमन सुवेदी, प्रकाश बुढाथोकीसहित महिला फुटबल टिमका सहायक प्रशिक्षक भगवती राना मगर, ए डिभिजन लिगमा खेल्ने थुप्रै खेलाडीले धरानको नाम रोशन गरिसकेका छन् । हाल रेल्वे चोकका ६० बढी नयाँ पुस्ताका खेलाडी स्थानीय फुटबल क्लबहरूमा सक्रिय छन् ।"
मकवानपुरगढी महिला भलिबल च्याम्पियन,"हेटौंडा (कास) मकवानपुरगढी गाउँपालिकाले मकवानपुर जिल्लास्तरीय महिला भलिबलको उपाधि जितेको छ । बुधबार हुप्रचौरमा भएको फाइनलमा बकैया गाउँपालिकालाई २५१५, २५१९, २५१३ को सोझो सेटमा पराजित गर्दै मकवानपुरगढीले उपाधि जितेको हो । विजेता मकवानपुरगढीले ५० हजार र उपविजेता बकैयाले ३० हजार रुपैयाँ पुरस्कार पाए । विजेतालाई हेटौंडा उपमहानगर प्रमुख मीनाकुमारी लामाले पुरस्कृत गरिन् ।मकवानपुरगढीकी सुस्मिता योञ्जन उत्कृष्ट खेलाडी घोषित हुँदा गढीकै सञ्चमाया स्याङ्तान उत्कृष्ट स्पाइकर र रञ्जन अमात्य उत्कृष्ट प्रशिक्षक घोषित भए । उत्कृष्ट सेटर बकैयाकी कुसुम भोम्जन घोषित भइन् । मकवानपुरगढीकी श्रृषा लोप्चन, थाहा नगरपालिकाकी रोजिना स्याङ्तान र बकैया गाउँपालिकाकी दीपिका कार्की उदीयमान खेलाडी घोषित भए । हेटौडा उपमहानगरपालिका४ स्थित मैदानमा भएको प्रतियोगितामा ७ टिमले भाग लिएका थिए ।"
अधिकारी र धिमाल निर्वाचित,काठमाडौं (कास) रुपेश अधिकारी र दीपेन्द्र धिमाल अखिल नेपाल फुटबल संघ (एन्फा) को केन्द्रीय सदस्य निर्वाचित भएका छन् । २१ सदस्यीय कार्यसमितिमा बाँकी रहेको दुई सदस्यका लागि बुधबार भएको विशेष साधारणसभामा सबैभन्दा बढी मत हासिल गर्दै उनीहरू निर्वाचित भएका छन् ।अधिकारीले सर्वाधिक ५४ मत प्राप्त गरे भने धिमालको पक्षमा ४७ मत रह्यो । प्रतिस्पर्धामा रहेका लोकेन्द्र गुरुङले ४५ मत र दीपक थापाले ४७ मत पाए । यी चार उम्मेदवारले असार ६ गते भएको निर्वाचनमा समान ३९ मत प्राप्त गरेपछि दुई सदस्यका लागि विधानअनुसार फेरि निर्वाचन गरिएको हो । धिमाल मोरङ जिल्ला फुटबल संघका पूर्वअध्यक्ष हुन् भने अधिकारी मनोनीत पूर्वकेन्द्रीय सदस्य थिए । भ्रष्टाचारको अभियोगमा फिफाले दोषी ठहर गरेका गणेश थापा पक्षको समर्थन पाएका अधिकारी एन्फाका निवर्तमान अध्यक्ष कर्माछिरिङ शेर्पानिकट हुन् । उनै शेर्पालाई ६ मतले हराएर अध्यक्ष चुनिएका पंकजविक्रम नेम्वाङ समूहका हुन् धिमाल । दुई सदस्य निर्वाचित भएसँगै एन्फाको २१ सदस्यीय कार्यसमितिले पूर्णता पाएको छ ।

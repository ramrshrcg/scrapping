शीर्षक,विवरण
संसद्का पाँच वर्षमा अध्यादेश राज,"प्रतिनिधिसभा सदस्यको शपथ लिनुपहिल्यै २०७४ फागुन ३ मा केपी शर्मा ओलीले प्रधानमन्त्रीको शपथ लिएका थिए । त्यसको १७ दिनपछि अन्य सांसदको शपथ लिने पालो आएको थियो ।कार्यकारी बलियो हुँदा सुरुवातदेखि नै व्यवस्थापिका कमजोर बन्न पुग्यो । संसद्मा हुने प्रस्तुतिदेखि संसदीय समितिमा सरकारको रवैयाले सरकारमाथि नियन्त्रण र नियमन गर्ने संसद् छायामा पर्यो । संसदीय समितिलाई कमजोर पार्नका लागि त्यसको नेतृत्वमा अधिकांश समानुपातिक सांसदलाई राखिएको तत्कालीन नेकपाका सांसदले नै बताउने गरेका थिए । संसद्को यही कार्यकालमा दुई सभामुख फेरिए । तत्कालीन सभामुख कृष्णबहादुर महरामाथि संसद् सचिवालयमा कार्यरत महिला कर्मचारीलाई यौन दुर्व्यवहार गरेको आरोप लाग्यो । २०७४ फागुन २६ मा सर्वसम्मत निर्वाचित उनी २०७६ असोज १४ मा सभामुख निवासबाटै पक्राउ परे । दुई महिनापछि माघ १२ मा अग्निप्रसाद सापकोटा सभामुख चयन भए ।नेकपाभित्रको शक्तिसंघर्षले संसद्को कारबाही छायामा परिरहेका बेला तत्कालीन प्रधानमन्त्री ओलीले २०७७ पुस ५ मा प्रतिनिधिसभा विघटन गरिदिए । त्यसअघि संवैधानिक परिषद्सम्बन्धी अध्यादेश ल्याएर विभिन्न नियुक्ति गरिएको थियो । जसको विरोधमा प्रमुख प्रतिपक्षी दल कांग्रेस र सभामुख सापकोटा नै लागे । पहिलो पटक प्रतिनिधिसभा विघटन भएपछि नेकपा दुई धारमा विभाजित भयो । दाहालनेपाल सडकमा थिए भने ओली बालुवाटारमा । संसद्को आयुसम्बन्धी निर्णय गर्ने जिम्मा भने रामशाहपथस्थित सर्वोच्च अदालतमा पुग्यो ।प्रतिनिधिसभाको पहिलो विघटन २०७७ फागुन ११ मा सर्वोच्चको फैसलाले उल्टियो । ब्युँतिएको प्रतिनिधिसभामा पनि कार्यकारीको छाया जारी नै रह्यो । नेकपाको कलहकै बीच २०७८ जेठ ७ मा ओली नेतृत्वकै सरकारले फेरि प्रतिनिधिसभा विघटनको सिफारिस गर्यो । राष्ट्रपति भण्डारीले रातारात उक्त विघटनलाई सदर गरी निर्वाचनको मिति घोषणा गरिदिइन् ।पहिलो विघटनपछि घोषणा गरिएको निर्वाचनमा भाग लिने मनस्थितिमा रहेका तत्कालीन प्रमुख प्रतिपक्षी दलका नेता शेरबहादुर देउवा दोस्रो पटक रातारात संसद् विघटन गरेपछि भने झस्किए । राष्ट्रपतिकहाँ कांग्रेस, माओवादी, एमालेका तत्कालीन माधव नेपाल पक्ष, जसपालगायत सांसदहरूको हस्ताक्षरसहित राष्ट्रपतिकहाँ प्रधानमन्त्रीको शपथ दिलाइपाउँ भनेर पुगेका देउवालाई दाबी नपुगेको भन्दै राष्ट्रपतिले प्रतिनिधिसभा विघटन गरेपछि उनी चिढिएर सर्वोच्च पुगे ।उक्त विघटनलाई सर्वोच्चले २०७८ असार २८ मा उल्ट्याउँदै झन्डै दुई तिहाइको बहुमत लिएर सरकारमा पुगेका ओलीलाई प्रमुख प्रतिपक्षको बेन्चमा पुर्याइदियो । सर्वोच्चले नै समयसमेत तोकेर प्रधानमन्त्रीमा देउवालाई शपथ दिलाउने राष्ट्रपतिको नाममा परमादेश जारी गरिदिएको यो घटना संसदीय व्यवस्थाका लागि नौलो हो । देउवाले पहिला परमादेशअनुसार शपथ लिए भने पछि संसद्मा गएर विश्वासको मत पाए । दुई सांसदको निलम्बनसँगै ६२ सिटमा झरेको कांग्रेसका सभापति देउवाले प्रतिनिधिसभामा २०७८ साउन ३ मा १ सय ६५ सांसदको विश्वास जिते ।उनले पनि अध्यादेशबाट शासन चलाउने ओलीको पथलाई पछ्याइहाले । उनले राजनीतिक दल विभाजन गर्ने अध्यादेश ल्याए । चलिरहेको संसद् अधिवेशन अन्त्य गरेर देउवा नेतृत्वको सरकारले केन्द्रीय समिति वा संसदीय दलमध्ये एकमा २० प्रतिशत पुर्याए नयाँ दल गठन गर्न मिल्ने अध्यादेश ल्यायो । जसमा टेकेर एकै दिन दुई दल विभाजन भए । एमाले फुटेर माधव नेपालको नेतृत्वमा नेकपा (एकीकृत समाजवादी) गठन भयो भने जसपाबाट महन्थ ठाकुर पक्ष अलग्गिएर लोसपा । दुई दल विभाजन भएको महिना दिनपछि सरकारले अध्यादेश खारेज गरेको थियो ।अध्यादेश ल्याएर पार्टी विभाजन गरिएसँगै आक्रोशित भएको एमालेले २०७८ भदौ २३ देखि २०७९ जेठ ३ सम्म नौ महिना संसद् अवरोध गर्यो । एमालेको अवरोधकै बीच अमेरिकी मिलेनियम च्यालेन्ज कर्पोरेसन (एमसीसी) व्याख्यात्मक टिप्पणीसहित अनुमोदन भयो । प्रतिनिधिसभा कार्यकालको अन्तिम चरणमा दुई घटनाले चर्चा पाए अर्थमन्त्री जनार्दन शर्माले अनधिकृत व्यक्तिमार्फत बजेटमा गरेको करको दर हेरफेर र प्रधानन्यायाधीश चोलेन्द्रशमशेर जबराविरुद्धको महाभियोग । अर्थमन्त्री शर्माले आर्थिक २०७९८० को बजेट निर्माण गर्ने अघिल्लो रात जेठ १४ गते अनधिकृत व्यक्तिलाई अर्थ मन्त्रालयमा प्रवेश गराएर करका दर हेरफेर गरेको आरोप लागेको थियो । उक्त प्रकरणको छानबिन गर्नका लागि ११ सदस्यीय छानबिन समिति गठन भएको थियो । उक्त समितिले अपुरो प्रतिवेदन दिएपछि शर्मा अर्थ मन्त्रालय फर्किए । समितिको त्यो प्रतिवेदनले संसदीय कार्यक्षमतामा नै प्रश्न उठाएको थियो ।प्रधानन्यायाधीशमाथि महाभियोग दर्ता भएको ६ महिनापछि मात्रै छलफलमा ल्याएको घटनाले पनि संसद् दाउपेचको सिकार भएको हो कि भन्ने प्रश्न खडा गरेको छ । राजनीतिक दाउपेचका आधारमा महाभियोग दर्ता गर्ने र न्यायालय प्रमुखलाई निलम्बनमा राखेर संसद्ले कारबाही नै नगरी प्रस्ताव थन्क्याउनुले गलत नजिर स्थापना गरेको छ । प्रतिनिधिसभाको कार्यकाल सकिने दिन पनि महाभियोग सिफारिस समितिले सभामा प्रतिवेदन पेस गर्छ कि गर्दैन भन्ने अयोल कायमै छ ।एकीकृत समाजवादीका अध्यक्ष माधवकुमार नेपालले विकास र सुशासनको दृष्टिले संसद्को पाँचवर्षे कार्यकाल राम्रो नभएको भन्दै आलोचना गरे । राष्ट्रको विकासको हिसाबले, सुशासनको हिसाबले यो पाँच वर्षको कार्यकाल अत्यन्तै खराब, अत्यन्तै नराम्रो भन्न सकिन्छ । राज्य सञ्चालनको तरिकासँग म सहमत छैन । राज्यमा जुन ढंगले सुशासनको मान्यतालाई अवलम्बन गर्नॅपर्ने कुरा हो, त्यो हुन नसकेको कुराले म अत्यन्तै चिन्तित छु, उनले भने । प्रमुख प्रतिपक्ष दल एमालेका वरिष्ठ उपाध्यक्ष ईश्वर पोखरेलले पनि प्रतिनिधिसभाको पाँचवर्षे कार्यकाल प्रभावकारी नरहेको टिप्पणी गरे । सभामुख अग्निप्रसाद सापकोटा सत्तारूढ गठबन्धनको बफादार कार्यकर्ता को भूमिकामा रहँदा प्रतिनिधिसभाको कार्यकाल प्रभावकारी हुन नसकेको उनको आरोप छ । सभालाई नेतृत्व गर्ने सभामुख सापकोटा र सरकारको भूमिका राम्रो नभएकै कारण प्रतिनिधिसभाले आफूले दिनुपर्ने डेलिभरी दिन नसकेको उनले बताए । यो संसद्लाई प्रभावकारी बनाउने कुरामा विभिन्न किसिमका समस्याहरू देखा परेका छन्, वास्तवमा जननिर्वाचित प्रतिनिधिमूलक संस्थाले प्रभावकारी ढंगले भूमिका खेल्नुपर्नेमा त्यो खालको भूमिका रहेन, शुक्रबारको बैठकपछि पोखरेलले भने, प्रतिनिधिसभालाई नेतृत्व गर्ने पात्रहरूको भूमिका धेरै महत्त्वपूर्ण हुन्छ । सरकारले संसद्लाई बिजनेस दिने हो । सरकार कस्तो रह्यो ? त्यसले के बिजनेस दियो र प्राप्त भएका ती बिजनेसहरूलाई सभाको नेतृत्व गर्ने व्यक्तिले कसरी अगाडि बढाउनुहुन्छ ? त्यसमा निर्भर हुन्छ । अहिलेका सभामुखले प्रतिनिधिसभाको नेतृत्व गर्ने व्यक्तिको भन्दा पनि गठबन्धनको बफादार कार्यकर्ताको रूपमा भूमिका खेलेको उनले आरोप लगाए ।"
गाडी चलाउन जहाजबाट इन्धन,"हुम्लामा मोटर नपुग्दासम्म हामीलाई भात खान पनि धौधौ छ, उनले भनिन्, हुम्लामा गाडी ल्याउने सरकारको वाचा कहिले पूरा हुने हो हामी त्यही प्रतीक्षामा छौं । ऐडीले हेलिकोप्टरमा १५ मिनेटको १ सय ५० रुपैयाँसम्म प्रतिलिटर इन्धनको ढुवानी भाडा तिर्नुपरेको बताए । सुर्खेत र नेपालगन्जमा डिजेल प्रतिलिटर १ सय ८७ र पेट्रोल १ सय ८० रुपैयाँमा बिक्रीवितरण भइरहेको छ । तर हुम्लामा त्यसको दोब्बरभन्दा बढी तिर्नुपर्ने बाध्यता भएको उनले बताए । स्थानीय पर्यटन व्यवसायी विजय लामाको अनुमानअनुसार वर्षमा हेलिकोप्टरमा मात्रै झन्डै एक करोड रुपैयाँ भाडा तिरेर इन्धन ढुवानी भइरहेको छ । लामासँग १४ बोलेरो, १५ वटा टिपर र २० वटा ट्र्याक्टर छन् । सुर्खेत र नेपालगन्जबाट उनले डिजेल बोकेर भए पनि हुम्लाजस्तो विकट क्षेत्रमा गाडीहरू सञ्चालनमा ल्याएको बताए । भदौको पहिलो साताबाट असोजसम्म विभिन्न १७ देशका झन्डै १४ सय नागरिकहरू यो बेलामा हुम्लामा मानसरोवर कैलाश दर्शन गर्न पुगेका छन् । जसका लागि लिमीको लाप्चासम्म ट्र्याक्टर र ट्रिपरमा पर्यटक ओसार्ने व्यवस्था मिलाइएको उनको भनाइ छ । उनका अनुसार हुम्लामा वर्षमा झन्डै १० करोड मूल्यको इन्धन आइरहेको छ । अहिले हुम्ला सदरमुकाम र आसपासका क्षेत्रमा झन्डै एक सय वटा विभिन्न गाडी चलिरहेका छन् । पहिलोपल्ट नाम्खा गाउँपालिका१ का सोनाम लामाले २०७५ मा काठमाडौंबाट चीन हुँदै हुम्लाको सिमकोटमा टिपर र बोलेरो पुर्याएका थिए । उनले अहिले सिमकोटदेखि खार्पुनाथ गाउँपालिकासम्म झन्डै ५ वटा गाडी चलाइरहेका छन् । राष्ट्रिय सञ्जालमा सडक जोडिएको भए यस्तो दुःख न हामीलाई हुन्थ्यो, न यात्रुलाई, उनले भने, अब सदरमुकामसम्म गाडी पुग्न ७ किलोमिटर मात्र सडक खोल्न बाँकी छ, जति छिटो गाडी खुल्छ, त्यति छिटो हुम्लीले सुख पाउँछन् । सिमकोटमा इन्धनको भाउ मात्रै महँगो छैन, दैनिक उपभोग्य सामग्रीको भाउ पनि अचाक्ली छ । सुर्खेतबाट जहाजमा प्रतिकिलो १ सय ५० रुपैयाँ ढुवानी भाडा तिर्नुपर्छ, सिमकोटकै आदित्य जनरल स्टोर्सका सञ्चालक आनन्द महतले भने, हामीले खाने नाफाभन्दा पनि ढुवानी भाडा महँगो भएपछि उपभोक्ता मारमा छन् । अहिले सिमकोटदेखि खार्पुको हेत्कासम्म १४ किलोमिटर गाडीमा रिजर्भ गर्दा ७ हजारदेखि ८ हजार रुपैयाँ तिर्नुपर्छ । हामीले त यस्तो बाटोमा पनि जसोतसो गाडी गुडाइरहेका छौं, तेल पनि गुणस्तरको आउँदैन, त्यसैले गाडी पनि छिटोछिटो बिग्रन्छन्, दैलेखबाट हुम्ला आएर गाडी चलाइरहेका कालुराम मगरले भने, गाडी बिग्रिए बनाउने ठाउँ छैन, हामी आफैं मिस्त्री र ड्राइभर भएर गाडी चलाइरहेका छौं । तत्कालीन जिल्ला विकास समितिले श्रमदान र स्थानीय स्रोतबाट सिमकोटमा सडक खन्न सुरु गरेको थियो । ०५७ सालबाट सुरु भएको हुम्लाको सडक अहिलेसम्म पनि अधुरै छ ।"
प्रत्यक्ष निर्वाचनमा महिला किन पछि ?,"संसद्मा महिला प्रतिनिधित्व२०१५ ः १०९ सदस्यमध्ये १ जना (डडेलधुराबाट द्वारिकादेवी ठकुरानी) (०९१ प्रतिशत)२०४८ ः प्रतिनिधिसभा (२०५) मा ८ महिला निर्वाचित (३९ प्रतिशत)२०५१ ः प्रतिनिधिसभा (२०५) मा ७ महिला निर्वाचित (३४ प्रतिशत)२०५६ ः प्रतिनिधिसभा (२०५) मा १२ महिला निर्वाचित (५८ प्रतिशत)२०६३ ः पुनःस्थापित संसद् (३३०) मा ०५६ निर्वाचित १२ महिलासहित ५७ जना (१७ प्रतिशत)२०६४ ः संविधानसभा (६०१) मा प्रत्यक्ष ३०, समानुपातिक १६१ र मनोनीत ६ गरी १९७ (३२७८ प्रतिशत)२०७० ः संविधानसभा (६०१) मा प्रत्यक्षतर्फ १०, समानुपातिकतर्फ १५९ र मनोनीत ४ गरी १७६ महिला (२९२८ प्रतिशत)२०७४ ः प्रतिनिधिसभा (२७५) मा प्रत्यक्षतर्फ ७ (उपनिर्वाचनसमेत), समानुपातिकतर्फ ८४ जना गरी ९१ (३३०९ प्रतिशत)राष्ट्रिय सभा२०४८०५८ ः ६० मध्ये १६ महिला२०७४ ः ५९ मध्ये २२ महिलास्रोत ः संसद् सचिवालय"
नेपालको अग्नि परीक्षा,"(काठमाडौं)  पाँच दशक राजनीतिक जीवन बिताएका एकीकृत समाजवादीका अध्यक्ष माधवकुमार नेपालले २०७८ भदौ ९ मा एमाले विभाजन गरेपछि भनेका थिए, एमालेको संगठन मैले बनाएको हुँ । करिब १५ वर्ष महासचिव भएर एमालेको नेतृत्व गरेका उनले एक वर्षअघि एकीकृत समाजवादी पार्टी बनाएका थिए । त्यही बेलादेखि उनको अग्नि परीक्षा सुरु भएको हो । स्थानीय तहमा जम्मा २० पालिका जितेको एकीकृत समाजवादीका लागि संघ र प्रदेशको निर्वाचनमा सोचजस्तो परिणाम निकाल्नु फलामको चिउरा चपाउनु जस्तै बन्न पुगेको छ । कांग्रेस, माओवादी, जसपा र राष्ट्रिय जनमोर्चासँग तालमेलको बलमा एकीकृत समाजवादीले नतिजा निकाल्नुपर्नेछ । एकीकृत समाजवादी र अध्यक्ष नेपालको राजनीतिक भविष्य पनि यही निर्वाचनको परिणामसँग जोडिएको छ ।नेपालको संसदीय राजनीतिमा तीन दशकको अनुभव र एक पटक मुलुकको कार्यकारी प्रमुख भइसकेका नेपाल आसन्न प्रतिनिधिसभा र प्रदेशसभा निर्वाचनमा दोहोरो दबाबमा छन् गठबन्धनको बलमा आफ्नो निर्वाचन क्षेत्र सुरक्षित गर्ने र एक वर्षअगाडि आफ्नै नेतृत्वमा गठित पार्टीको साख जोगाउने । आसन्न निर्वाचन हार्दा उनको अहिलेसम्मको राजनीतिक जीवनमा धक्का पुग्छ तर जित्नका लागि बलियो संगठनात्मक आधार बनिसकेको छैन । स्थानीय निर्वाचनमा अपेक्षाकृत सिट र जित पाउन नसकेका नेपाल आसन्न निर्वाचनमा पनि गठबन्धनप्रति पूरै आश्वस्त छैनन् । पार्टी दस्ताबेजमै उनले गठबन्धन दलहरूबाट अपेक्षाकृत सहयोग नपाएको गुनासो गरेका छन् । नेकपाको अन्तरकलह, संसद् विघटन, एमालेमाओवादी एकता भंग, कांग्रेस सभापति शेरबहादुर देउवालाई प्रधानमन्त्री बनाउन नेपालसहितका एमालेकै २३ सांसदको हस्ताक्षर, एमालेमा चर्कंदो विवाद र नेपालसहित १४ सांसदमाथि कारबाहीको परिणामस्वरूप एमाले विभाजनको तहमा पुगेको थियो । २०७८ भदौ ९ मा बनेको एकीकृत समाजवादी तेस्रो चुनाव लड्दै छ । सुरुमा राष्ट्रिय सभा निर्वाचनमा सहभागिता जनाएको एकीकृत समाजवादी स्वतन्त्र उम्मेदवारका रूपमा प्रतिस्पर्धा गराएर खिमलाल देवकोटालाई वाग्मती प्रदेशबाट सांसद बनाउन सफल भयो । देवकोटाले गठबन्धनको बलमा एमालेका रामबहादुर थापालाई हराएका थिए ।२०४८ देखि २०५६ सम्म राष्ट्रिय सभा सदस्य, २०५६ मा रौतहट १ र ४ बाट प्रतिनिधिसभा सदस्य, २०७० मा काठमाडौं २ र रौतहट १ बाट संविधानसभा सदस्य तथा २०७४ मा काठमाडौं २ बाट प्रतिनिधिसभा सदस्य जितेका नेपाल २०६४ को संविधानसभामा भने काठमाडौं र रौतहट दुवै ठाउँबाट पराजित भएका थिए । त्यतिबेला पार्टीको समेत अप्रत्याशित पराजयपछि नेपालले एमालेको महासचिवबाट राजीनामा दिएर नैतिक राजनीतिको सन्देश दिएका थिए । लगत्तै उनी २०६५ मा संविधानसभा सदस्य मनोनीत भएका थिए । संसदीय राजनीतिमा उनीसँग जित र हारको दुवै अनुभव छ ।नेपालका लागि आसन्न निर्वाचन पाँचौं लडाइँ हो । उनी यस पटक रौतहट १ बाट प्रतिनिधिसभा निर्वाचनमा उम्मेदवार बन्दै छन् । पाँचदलीय गठबन्धनले शीर्ष नेताको सुरक्षामा विशेष ध्यान दिएको छ, जसका कारण व्यक्तिगत रूपमा नेपालका लागि आगामी निर्वाचन सहज हुन सक्छ । निकट नेताहरूका अनुसार स्थानीय निर्वाचन परिणाम हेरेर नेपालले यस पटक काठमाडौं २ भन्दा रौतहट १ लाई प्राथमिकतामा राखेका छन् ।स्थानीय निर्वाचनमा नेपालको निर्वाचन क्षेत्रमा पर्ने गौर र राजदेवी नगरपालिका प्रमुखमा एकीकृत समाजवादीले जितेको छ । नेपालको क्षेत्रमा वडाध्यक्षले पाएको मत एकीकृत समाजवादीको १९ हजार ६९८, कांग्रेसको १६ हजार ९२८, लोसपाको १२ हजार ६२, जसपाको ८ हजार २४१, माओवादीको ८ हजार १९१ र एमालेको ७ हजार ३८५ छ । पाँचदलीय गठबन्धनको ५३ हजार ५८ मत हुन्छ भने एमाले र लोसपाको गठबन्धन भए १९ हजार २४३ मत हुन्छ । यही मतान्तार नेपालका लागि आफ्नो निर्वाचन क्षेत्र सुरक्षित गर्न सजिलो हुने आधार छ ।एमाले अध्यक्ष केपी शर्मा ओली एकीकृत समाजवादीलाई राजनीतिक शक्तिसमेत मान्नसमेत तयार थिएनन् तर जब २०७९ को स्थानीय निर्वाचनमा उक्त पार्टीले महानगरसहितका केही ठाँउमा जित निकालेपछि एमालेमाथि दबाब बढ्यो । एकीकृत समाजवादीकै कारण कैयौं ठाउँमा एमालेले हारको सामना गर्नुपर्यो । नेपाल र ओलीबीच प्रतिशोधपूर्ण सम्बन्ध छ । आगामी निर्वाचन एकअर्कालाई शक्ति देखाइदिने मैदान बन्दै छ, जसका कारण पनि नेपालमाथि दबाब छ ।पूर्वसहकर्मी एवं नेकपा मालेका महासचिव सीपी मैनाली अध्यक्ष नेपाल धेरै दबाबमा रहेको टिप्पणी गर्छन् । उहाँको विरुद्धमा धेरै आलोचना, आरोप छन्, उहाँले आफैंले जित्नुपर्ने र पार्टीलाई जिताउनुपर्ने छ, हुन त चुनाव जितेरै आफ्नो राजनीति बढाउने लक्ष्य लिने मान्छेका निम्ति त्यो ठूलो चुनौती हो, उनले भने, आफू जित्नु र पार्टीलाई जिताउनु उहाँको दायित्व हो, जसले उहाँ दबाबमा हुनुहुन्छ । मौजुदा परिस्थितिमा उहाँले दुवै दबाबलाई सामना गरेर सफलता प्राप्त गर्न कत्तिको सक्नुहुन्छ, अहिले नै भन्न सकिन्न ।गत वैशाखको स्थानीय तह निर्वाचनमा एकीकृत समाजवादीले २० पालिका प्रमुखमा जितेको थियो । समानुपातिक मत बढाएर संसद्मा धेरै उपस्थिति देखाउनुपर्ने चुनौती नेपालका सामु छ । सत्ता राजनीतिमा उनी अहिले केन्द्रदेखि प्रदेशसम्म सबै ठाउँमा सहभागी छन् । निर्वाचनपछि पनि यही हैसियत राख्न उनले संघ र प्रदेशमा सम्मानजनक सिट जित्नैपर्ने अवस्था छ । पार्टीभित्र केही असन्तुष्टि छन् । टिकटका धेरै आकांक्षी छन् । अध्यक्ष नेपालले नै पार्टीमा आकांक्षी धेरै भएका कारण टिकट व्यवस्थापन गर्न समस्या भइरहेको सार्वजनिक रूपमा बताएका छन् । सबैलाई टिकट चाहिएको छ, अब टिकट नपाउने हो भने कता को फेन्ट हुने हो, थाहा छैन । भनेपछि चाहना हेर्ने हो भने आकाशिएको छ । को काबिल छ, को काबिल छैन ? त्यो छुट्याउने आधार हामीले बनाउन सकिरहेका छैनौं । दाबी नगरे पनि हुन्थ्यो नि भन्ने पनि चर्को दाबी गरिरहेका छन्, बुधबार काठमाडौंमा आयोजित एक कार्यक्रममा उनले भनेका थिए, उठेर दुई कदम हिँड्न सक्दैन, बिचरा बूढो भइसक्यो । तैपनि मर्ने बेलामा एकचोटि त पाऊँ, अरू केही भएन भने नाम भए पनि त्यहाँ टाँस्न पाऊँ । के होला, कस्तो गाह्रो ?गठबन्धनबाट पाउने सीमित सिटमा सबै आकांक्षीलाई सम्बोधन गर्ने सम्भावना छैन । गठबन्धनमा भागबन्डा हुँदा एकीकृत समाजवादीले २० को वरिपरि सिट पाउने सम्भावना रहेको स्रोत बताउँछ । त्यसकारण नेपालका सामुन्ने पार्टी बचाइराख्नुपर्ने चुनौती पनि छ ।नेपालका पूर्वसहकर्मी मैनाली थप टिप्पणी गर्छन्, अघिल्लो दिनसम्म विरोध गर्ने, भोलिपल्ट एमसीसी पास गर्ने । अहिले महाकाली सन्धि राष्ट्रघाती हो भनेर देशले भनिरहेको छ, त्यसको त उहाँ मुख्य हर्ताकर्ता नै हो । नेकपा विभाजनमा केपी ओली, माधव नेपाल, प्रचण्डजस्ता सबै नेताको दोष छ तर एमाले बनिसकेपछि पछिल्लो समय केपी ओली उदार हुँदा माधवजी अर्घेलो देखिएको उहाँकै सहकर्मी दस भाइले आरोप लगाएका छन् । उहाँले किन त्यस्तो गर्नुभयो, यसको पनि जवाफ दिनुपर्नेछ । २०२२ सालदेखि वामपन्थी विद्यार्थी संगठनमा आबद्ध भई राजनीति सुरु गरेका नेपाल २०२६ सालमा पुष्पलाल समूहमा जोडिएका थिए । एमालेको केन्द्रीय तहमा बसेर उनले लामो समय काम गरे । २०५० देखि २०६४ सम्म एमालेको महासचिव नै रहे । एकीकृत पार्टी नेकपामा उनी सचिवालय सदस्य र विदेश विभाग प्रमुख थिए । २०६६ जेठ २०६७ माघसम्म प्रधानमन्त्री बनेका नेपाल त्यसअगाडि २०५१ मा मनमोहन अधिकारी नेतृत्वको सरकारमा उपप्रधानमन्त्री, परराष्ट्र एवं रक्षामन्त्री बनेका थिए । उनी राष्ट्रिय सभामा विपक्षी दलको नेता पनि बनेका थिए ।नेपालका विभिन्न जनआन्दोलनमा मात्र होइन, शान्ति प्रक्रिया र संविधान निर्माणमा पनि नेपालको भूमिका छ । उनी २०४७ मा संविधान सुझाव आयोगको सदस्य थिए । १४ वर्षसम्म एमालेको महासचिव बनेका उनले २०६५ देखि २०६६ सम्म संविधानसभाको संवैधानिक समिति सभापति बनेर काम गरे ।"
सवा लाख उम्मेदवार र जनप्रतिनिधिलाई जरिवाना,"साढे दुई लाख मतदाता थपिएपछिल्लो पाँच वर्षमा २५ लाख ६० हजार ६ सय ५० जना नयाँ मतदाता थपिएका छन् । २०७४ को प्रतिनिधिसभा र प्रदेशसभा निर्वाचनमा १ करोड ५४ लाख २७ हजार ९ सय ३८ मतदाता रहेकोमा आउँदो मंसिर ४ मा हुने निर्वाचनमा १ करोड ७९ लाख ८८ हजार ५ सय ८८ मतदाता सहभागी हुने भएका छन् । निर्वाचन आयोगका अनुसार पछिल्लो चार महिनामा २ लाख ५४ हजार ८ सय ४७ जना नयाँ मतदाता थपिएका छन् । मतदाता शुद्धीकरणको क्रममा दोहोरो नाम भएका र मृत्यु भइसकेका झन्डै साढे दुई लाखको नाम हटेको आयोगका प्रवक्ता पौडेलले बताए ।वैशाखमा भएको स्थानीय तह निर्वाचनमा १ करोड ७७ लाख ३३ हजार ७ सय २३ मतदाता सहभागी थिए । साउन १९ सम्म मतदाता नामावलीमा नाम दर्ता गरेर आउँदो मंसिर ३ सम्म १८ वर्ष पूरा हुने ८८ लाख ४७ हजार ५ सय ७९ महिला, ९१ लाख ४० हजार ८ सय ६ पुरुष र १ सय ८५ जना तेस्रो लिंगीको नाम मतदाता नामावलीमा समावेश गर्न आयोगको शुक्रबार बसेको बैठकले स्वीकृत गरेको हो । आयोगले मतदाता संख्याका आधारमा १० हजार ८ सय ९१ मतदान स्थलमा २२ हजार २ सय २६ मतदान केन्द्र निर्धारण गरेको छ । स्थानीय तह निर्वाचनमा १० हजार ७ सय ५६ मतदान स्थलमा २१ हजार ९ सय ५५ मतदान केन्द्र निर्धारण गरिएको थियो । आउँदो निर्वाचनमा २ सय ७१ मतदान केन्द्र थप भएको छ । सबैभन्दा बढी मतदाता मोरङमा ७ लाख ३५ हजार ५ सय २५, झापामा ६ लाख ६३ हजार ३ सय ११, काठमाडौंमा ६ लाख ५२ हजार १ सय २६ मतदाता छन् । सबैभन्दा कम मतदाता मनाङमा ६ हजार ७ सय ७९ छन् ।"
"आजदेखि सहुलियत पसल, बढीमा ५० रुपैयाँसम्म छुट","(काठमाडौं)  दसैंतिहार र छठमा अधिकतम खपत हुने वस्तु हुन्, चिनी र घिउ । तर यिनै वस्तु नराखी सरकारले असोज १ देखि कात्तिक १५ सम्म सुपथ मूल्य पसल सञ्चालन गर्दै छ । यी पसलबाट चिनी, घिउलगायत खाद्यान्न वस्तुमा छुट दिने निर्णय भइसकेको छ । तर, शनिबारदेखि सञ्चालनमा आउने छुट पसलमा चिनी र घिउ छैनन् । चाडबाडमा सहुलियत दरमा चिनी मुख्यतः साल्ट ट्रेडिङ कर्पोरेसन र खाद्य व्यवस्था तथा व्यापार कम्पनीले बिक्री गर्छन् । घिउको हकमा दुग्ध विकास संस्थान (डीडीसी) ले छुट दिने गर्छ । तर, यी निकायसँग चिनी र घिउ मौज्दात छैन । दूध अभावका कारण डीडीसीले घिउ नभएको जानकारी गराएको छ । चिनीका लागि सहुलियत चिनी आयात गर्न अर्थले सहमति नै दिएन, उद्योग वाणिज्य तथा आपूर्ति मन्त्रालयका सहप्रवक्ता उर्मिला केसीले भनिन्, घिउ र चिनी नभए पनि अन्य खाद्यका विषयमा भने विगतको वर्षभन्दा छुट रकम बढाएका छौं । सहुलियत चिनी आयात गर्न आपूर्ति मन्त्रालयले जेठ २४ मा अर्थमा पत्र पठाएको थियो । पत्रमा साल्टका लागि ४० हजार टन र खाद्य कम्पनीका लागि १० हजार टन आयात सहमति मागिएको थियो । तर, अर्थले सहमति दिएन, जसकारण साल्ट र खाद्यका गोदाम रित्तै भएका हुन् । चिनीबाहेक अन्य खाद्यान्नमा प्रतिकिलोलिटर १० रुपैयाँसम्म छुट दिइएको साल्ट ट्रेडिङ कर्पोरेसनका विभागीय प्रबन्धक ब्रजेश झाले जनाए । साल्टले ४२ कार्यालयमा रहेका आउटलेटबाट छुट दिने उनको भनाइ छ । खाद्य व्यवस्था तथा व्यापार कम्पनीले पनि ४१ जिल्लामा रहेका बिक्री केन्द्रआउटलेटबाट छुट दिने निर्णय गरेको छ । विभिन्न ब्रान्डका चामल, दाल, चिउरा, नुन, तेल, आँटा र गेडागुडीमा छुट भए पनि चिनी बिक्री नहुने कम्पनीका बिक्री वितरण विभाग प्रमुख भीमबहादुर थापाले बताए । बजारमा दूध संकलनमा कमी आउँदा घिउ अभाव भएको डीडीसीका सूचना अधिकारी राजेन्द्रप्रसाद अधिकारीले जनाए । सबैभन्दा बढी उत्पादन हुने काठमाडौं आयोजनाबाट हो । खपत पनि उपत्यकामै हुन्छ । तर घिउ मौज्दात छैन, अधिकारीले भने, घिउ उत्पादन नहुँदा सहुलियत पसलमा राख्न सकेनौं । जिल्लाका आयोजनाबाट थोरै मगाएर उपस्थिति जनाउने प्रयत्न गरिरहेका छौं । डीडीसीले चाडपर्वका अवसरमा घिउमा प्रतिलिटर ५० रुपैयाँ, चिजमा प्रतिकिलो २० रुपैयाँ, पनिरमा २० रुपैयाँ र दहीमा प्रतिलिटर १० रुपैयाँ छुट दिने जनाएको छ । तर यी वस्तुको उत्पादन पर्याप्त छैन । खाद्य कम्पनीले घटस्थापनादेखि खसीबोका भित्र्याउने जनाएको छ । घटस्थापनाको भोलिपल्टदेखि खसीबोका बिक्री गरिने थापाको भनाइ छ । दाङ, हेटौंडा र धादिङमा खसीबोका खोजी सुरु गरेका छौं । घटस्थापनादेखि उपत्यका भित्र्याउन सुरु गर्छौं, उनले भने । खाद्यले यस वर्ष करिब १८ सय खसीबोका किन्ने योजना बनाएको छ । च्यांग्रा पनि करिब ५ सय ल्याएर बिक्री गर्ने थापाले जानकारी दिए । च्यांग्रा मुस्ताङबाट सम्भव नभएपछि दार्चुलाबाट ल्याउने तयारी भइरहेको उनले बताए ।"
द्रुतमार्गमा ६ नम्बर प्याकेजको वित्तीय प्रस्ताव रोकियो,"कामै नगर्ने कम्पनीलाई ठेक्का दिइँदै फास्ट ट्र्याकको परामर्शदाता चाइना स्टेट र पोली चङ्दा कम्पनीलाई योसिन इन्जिनियरिङ करर्पोरेसनकोरिया एक्सप्रेस वे कर्पोरेसन एन्ड पियोङ्वा इन्जिनियरिङ कन्सल्टेन्ट जेभीले गत मे २३ मा पत्र पठाएर तीन साताका लागि निलम्बन गरेको थियो । सुरुङको ठेक्का लिएको निर्माण कम्पनीसँग दक्ष सुरुङ इन्जिनियर नभएको, कमसल काम गरिएको, डिजाइन र कार्यविधिलाई बेवास्ता गरिएको, उपकरण र उचित निर्माण सामग्रीको व्यवस्था र परिचालन नगरिएको भन्दै परामर्शदाताले निलम्बन गर्नुको कारण उल्लेख गरेको थियो ।पछि फेरि निर्माणको स्थलगत निरीक्षण गर्दै कार्य प्रगति समीक्षा गरेपछि काम सुरु गर्न दिइएको थियो । तर अहिले पनि सुरुङ निर्माणमा सोचेअनुरूपको प्रगति छैन । तिनै कम्पनीलाई ठेक्का दिन सेनाले चलखेल गरेको स्रोतको भनाइ छ । पहिलो प्याकेजमा चाइना स्टेटले छोक्रेडाँडादेखि धेद्रेसम्म ३३५५ किलोमिटर सुरुङ निर्माण गर्न २१ अर्ब ६१ करोड रुपैयाँमा ठेक्का पाएको हो । दोस्रो प्याकेजमा पोली चङ्दाले धद्रेदेखि लेनडाँडासम्म सुरुङ निर्माण गर्न २८ अर्ब ५३ करोड रुपैयाँमा ठेक्का लिएको हो, जसको दूरी ३०३ किमि छ । दोस्रो प्याकेजमा पूर्वयोग्यता परीक्षण (पीक्यू) प्रक्रियामा एउटा मात्र निर्माण कम्पनी छानिएपछि प्रतिनिधिसभाको लेखा समितिमा ०७७ चैतमा उजुरी परेको थियो, जसको टुंगो अहिलेसम्म लागेको छैन । तर, विवाद नटुंगिँदै सेनाले ठेक्का प्रक्रिया अघि बढाएको थियो । गत चैत १९ मा समितिले ठेक्का प्रक्रिया रद्द गरी पुनः नियमानुसार दोस्रो प्याकेजमा पीक्यूका लागि प्रक्रिया अगाडि बढाउन रक्षा मन्त्रालयलाई निर्देशन दिएको थियो ।"
इन्ज्युरी टाइमको त्यो एक मिनेट,"(काठमाडौं)  नेपाली राष्ट्रिय महिला फुटबल टिमका मुख्य प्रशिक्षक कुमार थापाले साफ महिला च्याम्पियनसिप २०२२ का लागि तयारीकै बेला भनेका थिए, हामी भारतभन्दा तल नै छौं । संरचनागत रूपमै पनि । तर, फुटबलमा जे पनि हुन्छ, एकमात्र च्याम्पियन र एकमात्र बलियो हुने हो भने संसारमा फुटबलको स्वाद नै हुँदैन । दक्षिण एसियाली महिला फुटबलले रोमान्चक मोड लिएको छ, स्वादिलो बनेको छ । किनभने अघिल्ला पाँचै संस्करणमा च्याम्पियन भएको भारतलाई सेमिफाइनलमा १० ले पराजित गर्दै नेपालले घरेलु मैदानमा बंगलादेशविरुद्ध फाइनल भेट निश्चित गर्यो । फाइनल जसले जिते पनि त्यो टिम साफको नयाँ च्याम्पियन हुनेछ ।अघिल्ला पाँचवटै साफमा नेपाली महिला टिम भारतसँग चुकेको थियो । दक्षिण एसियाली महारथीविरुद्ध चारपल्ट फाइनल र एकपल्ट सेमिफाइनलमा हारेको थियो । केही सिनियर खेलाडीविना आइपुगेको भारतको साफमा अपराजित यात्रा बंगलादेशले समूह चरणको अन्तिम खेलमा ३० ले पन्छाउँदै २५ खेलमा टुंग्याइदिएको थियो । तर, युरोपेली क्लबमा आबद्ध खेलाडीलाई पनि बोलाएको भारतीय टिममा एसियन कप, अमेरिका, स्विडेन र ब्राजिलजस्ता बलिया टिमसँग खेलेको अनुभव थियो । भारतले तीन वर्षअघि विराटनगरमा भएको पछिल्लो फाइनलमा नेपललाई ३१ ले हराएको थियो र त्यो टिमका अधिकांश खेलाडी यसपालि पनि छन् ।एक वर्षपछि मैदानमा फर्किएको नेपाली टिमलाई भने डेंगुले सताइरहेको छ । विंगर मन्जलीकुमारी योन्जन मैदान फर्केकी छैनन् । कीर्तिमानी गोलकर्ता सावित्रा भण्डारी सेमिफाइनल खेल्न नसक्ने भइन् । नियमित कप्तान तथा प्लेमेकर रेनुका नगरकोटे र डिफेन्डर पूजा रानालाई चोटका कारण पहिला नै गुमाइसकेको थियो । समूह चरणमा कमजोर मानिएका भुटान र श्रीलंकाविरुद्ध एकतर्फी जित हासिल गरे पनि डिफेन्स र गोलकिपरको परीक्षण हुन पाएको थिएन । टिमको प्रदर्शनमा सुधारोन्मुख पनि थिएन । गल्तीहरू दोहोर्याइरहेका थिए । त्यसैले नेपालले साफमा भारतलाई पहिलोपल्ट पराजित गर्नेमा शंका गरिएको थियो ।तर, दशरथ रंगशालामा पहिलोपल्ट आयोजित महिला फुटबलको अन्तर्राष्ट्रिय प्रतियोगितामा घरेलु टिमले ७ हजारभन्दा बढी दर्शकसामु आशालाग्दो सुरुआत गर्यो । विगतमा भारतविरुद्ध सधैं डराएर खेल्ने नेपाली टिम मैदानमा सम्हालिएको देखियो । पहिलो हाफमा बलमाथि नियन्त्रण राख्यो । अट्याकिङ थर्ड (पेनाल्टी क्षेत्रभित्र) मा खासै खेल्न सकेन । मिडफिल्डबाटै भए पनि भारतमाथि लगातार दबाब सिर्जना गरिरह्यो । पहिलो अवसर भने भारतले पायो । तर, ग्रेस डाङ्मीको २४ औं मिनेटमा प्रहार सटिक भएन । सावित्राको स्थानमा पहिलो रोजाइमै अग्रपंक्तिमा खेल्ने अवसर पाएकी प्रीति राईले ३३ औं मिनेटमा पेनाल्टी क्षेत्रनजिकबाट प्रहार गरेको बल पोस्ट नजिकिँदै माथिबाट बाहिरियो । क्रोएसियाको डिनामो जाग्रेबमा आबद्ध स्ट्राइकर सौम्य गुगुलोथले ४२ औं मिनेटमा पाएको सहज अवसरमा पनि पोस्टमा बल प्रहार गर्न सकिनन् । रश्मीको उत्कृष्ट गोलस्ट्राइकर रश्मीकुमारी घिसिङले पहिलो हाफको इन्ज्युरी समयमा गरेको गोलमा नेपालले भारतलाई १० ले हराएर साफमा पाँचौंपल्ट फाइनलमा स्थान बनाएको हो । उनले प्रीतिले मिहिनेतपूर्वक दिएको पास नियन्त्रण गर्दै पेनाल्टी क्षेत्रभित्रबाट प्रहार गरेको बलमा नेपालले अग्रता लिएको थियो । ढिलागरी बल प्रहार गरे पनि त्यसमा उनको फिनिसिङ स्तरीय थियो । उनले श्रीलंकाविरुद्ध ६० को जितमा पनि गोल गरेकी थिइन् ।अनिता केसीको कर्नरमा अमृता जैसीले ५० औं मिनेटमा गरेको हेडरमा इंग्लिस क्ल्ब वेस्टह्याममा पूर्वगोलकिपर अदिती चौहानले पन्च गर्दै भारतको संकट टारेकी थिइन् । लगत्तै कर्नरपछि प्रीतिले कठिन कोणबाट प्रहार गरेको बल पोलमा लागेर फर्कियो । विराटनगरमा नेपालविरुद्ध गोल गरेकी अन्जु तामाङले पनि ५५ औं मिनेटको पाएको सहज मौकामा बल प्रहार गर्न सकिनन् । रश्मीको पासमा प्रीतिले सेकेन्ड बार च्याप्दै प्रहार गरेको बल पोस्ट नजिकबाट बाहिरिँदा नेपालले ६४ औं मिनेटमा अग्रता दोब्बर बनाउने अवसर गुमायो । भारत गोललाई हतारिन थाल्यो । गुगुलोथको डरलाग्दो क्रस ८३ औं मिनेटमा कप्तान एवं गोलकिपर एन्जिला तुम्बापो सुब्बाले असफल पारिन् ।अन्त्यसम्म नेपाली खेलाडीहरू संयमित देखिए । सबैले मिहिनेत गरिरहे । मिडफिल्डमा नेपालको वर्चस्व रह्यो । अन्त्यतिर साइड डिफेन्डर थकित देखिए पनि पाहुना टिमले त्यसको उपयोग गर्न सकेन । विशषेगरी सेन्टरब्याक गीता राना र प्लेमेकर दीपा शाहीको प्रदर्शन उत्कृष्ट रह्यो । जम्मा चार फिट १० इन्च अग्ली भए पनि छरितो खेल पस्कँदै केही अवसर सिर्जना गरेकी प्रीतिले प्लेयर अफ दि म्याच को अवार्ड हात पारिन् । ॅ१२ वर्षको प्रतीक्षामुख्य प्रशिक्षक थापाले भने, यो जितको लागि १२ वर्षदेखि प्रतीक्षा गरिरहेका थियौं । खेलाडीले गरेको मिहिनेतलाई हामीले प्रशंसा गर्नुपर्छ । उत्कृष्ट खेल्ने प्रयास गर्यौं, कडा मिहिनेत गर्यौं र खेलाडीले पूरा (भारतलाई पराजित गर्ने वाचा) गरे । ६ वर्षअघि सिलिगुढीमा भएको सेमिफाइनलमा भारतसँग ३१ ले हारेको नेपाली टिमका प्रशिक्षक पनि हुन् थापा । नेपालले भारतविरुद्ध साफमा पहिलोपल्ट समग्रमा १५ खेलमा दोस्रो जित हात पारेको हो ।पूर्वराष्ट्रिय खेलाडी रहेका प्रशिक्षक थापाले भने, पुरुष वा महिला साफमा २५ वर्ष भयो हामीले भारतलाई जितेका थिएनौं । त्यसलाई तोडेका छौं । महिला फुटबलमा फाइनल पुगिरहेको हो । ट्रफी स्वदेशमै राख्नसके खुसी हुन्छौं, यसमा आशावादी छौं । सेमिफाइनलको प्रदर्शनबारे उनी बोले, मुर्खतापूर्ण गल्ती गरेनौं । गल्ती कम गर्यौं । हामी फाइनल पुग्नुको आधार नै पाएको अवसर उपयोग गर्नु हो ।साफमा पहिलो हार बंगलादेशसँग बेहोरेको भारत लगातार दोस्रो हारसँगै सेमिफाइनलबाटै बाहिरियो । टोलीका प्रशिक्षक सुरेन क्षत्रीले भने, धेरै राम्रो खेल्यौं तर हार्यौं । यसलाई स्वीकार्छौं । हामीले पाएका अवसर उपयोग गर्न सकेनौं । नेपालले एउटा मौका पायो, गोल भयो र जित्यौं । सविनाको ह्याट्रिकयसअघि पहिलो सेमिफाइनलमा बंगलादेशले कप्तान सविना खातुनको ह्याट्रिकसँगै भुटानमाथि ८० को जित हात पारेको थियो । उनले १८, ५३ र दोस्रो हाफको इन्ज्युरी समयमा गोल गर्दै यो साफमा दोस्रोपल्ट ह्याट्रिक गरिन् । पाकिस्तानविरुद्ध पनि तीन गोल गरेकी उनले सर्वाधिक ८ गोल गरेकी छन् ।यो साफमा सबैभन्दा राम्रो प्रदर्शन गरिरहेको बंगलादेशले जाहन सोपनाको गोलमा दोस्रो मिनेटमै अग्रता लिएको थियो । उसको फराकिलो जितमा कृष्णरानी सरकारले ३०, रितु चकमाले ३५, मसुरा परविन ५६ र तोहुरा खातुनले ८७ औं मिनेटमा गोल गरिन् । सन् २०१० मा सुरु भएको साफ महिला च्याम्पियनसिपमा बंगलादेश दोस्रोपल्ट फाइनल पुगेको हो । यसअघि उसले २०१६ को फाइनल खेलेको थियो, जहाँ भारत ३१ ले विजयी भएको थियो ।"
मिडिया हबलाई विश्वकप प्रसारण अधिकार,"काठमाडौं (कास) विज्ञापन एजेन्सी मिडिया हबले नेपालका लागि विश्वकप फुटबलको सम्पूर्ण प्रसारण अधिकार पाएको छ । कतारमा नोभेम्बर २० देखि १८ सम्म विश्वकप फुटबल आयोजना हुँदै छ । कतारले पहिलो पटक विश्वकप आयोजना गर्न लागेको हो भने एसियाली भूमिमा दोस्रो पटक यो प्रतियोगिता हुँदै छ । मिडिया हबका अध्यक्ष सोमप्रसाद धितालले भूसतही, स्याटलाइट, डीटीएच, केवल ब्रोडब्यान्ड एवं मोबाइल तथा अन्य विद्युतीय प्रसारणको एकाधिकार भायाकम १८ मिडिया प्रालिबाट प्राप्त गरेको बताए । त्यसअनुरुप नेपालमा विश्वकप फुटबल २०२२ को लोगो, मस्कट, प्रसारण प्रायोजन र प्रतिलिपिको सम्पूर्ण अधिकार मिडिया हबमा मात्र सीमित रहने धितालले जनाए ।सन् १९९८ देखि मिडिया हब हरेक विश्वकप यात्रामा प्रत्यक्षअप्रत्यक्ष रूपमा रहनु हाम्रा लागि गौरवको विषय हो, यही कारण फिफाले हामीलाई विश्वास गर्दै आएको छ, धितालले शुक्रबार आयोजित कार्यक्रममा भने, १५१६ लाख डलर तिरेर हामीले फिफाबाट विश्वकपको सम्पूर्ण अधिकार लिएका छौं । मिडिया हबले टेलिभिजन सिग्नल प्रदायक संस्थाहरू एनआईटीभी स्ट्रिम्ज र भायानेट कम्युनिकेसन्स प्रालिसँग सहकार्यका लागि छुट्टाछुट्टै सम्झौता गरेको छ । मिडिया हबका तर्फबाट धिताल तथा भायानेटका प्रबन्ध निर्देशक विनय बोहरा र एनआईटीभीका प्रमुख मनोजकुमार अग्रवालले सम्झौतापत्रमा हस्ताक्षर गरे । सम्झौताअनुरुप नेट टेलिभिजन र भायानेटका प्रयोगकर्ताले विश्वकपको प्रत्यक्ष प्रसारण सजिलै हेर्न पाउनेछन् । मिडिया हबले विज्ञापन बिक्री प्रबन्धका लागि एडप्याड एक्युजिसन प्रालिसँग मार्केटिङ पार्टनर रहने गरी अर्को सम्झौता गरेको छ । एडप्याडबाट कम्पनीका प्रबन्ध निर्देशक सुरज गिरीले सम्झौतापत्रमा हस्ताक्षर गरे ।"
पुलिसलाई स्वर्ण,"काठमाडौं (कास) नवौं राष्ट्रिय खेलकुदको पहिलो स्वर्ण नेपाल पुलिस क्लबले जितेको छ । पुरुष क्रिकेटको फाइनलमा पुलिसले त्रिभुवन आर्मी क्लबलाई ८ विकेटले पराजित गर्यो । त्रिवि क्रिकेट मैदानमा टस हारेपछि ब्याटिङमा आएको आर्मीले वर्षाका कारण ८८ ओभरमा छोट्याइएको खेलमा ७ विकेट गुमाई १ सय ३ रन बनायो । कप्तान विनोद भण्डारीले आर्मीबाट सर्वाधिक ४० रन बनाए । उनले १४ बल खेल्दै ३ चौका र ४ छक्का प्रहार गरे । रोहित पौडेलले १० बलमा ४ छक्कासहित २८, कुशल मल्लले १३, भीम सार्कीले ११, सोमपाल कामीले ३ रन बनाए । अर्जुन साउद र सोनु तामाङले खाता खोल्न सकेनन् । पुलिसका ललित राजवंशी र गुलशन झाले २२ तथा रशिद खान र कप्तान दीपेन्द्रसिंह ऐरीले ११ विकेट लिए ।कुशल भुर्तेल र सुनील धमलाले पहिलो विकेटमा ३३ बलभित्र ९२ रन जोडेपछि पुलिसले ७ बलअगाडि लक्ष्य पार गर्यो । प्लेयर अफ द फाइनल कुशलले १९ बल खेल्दा ३ चौका र ६ छक्कासहित ५१ रन बनाए । सुनील १७ बलमा २ चौका र ४ छक्कासहित ४२ रनमा अविजित रहे । दीपेन्द्र ४ रनमा आउट भए पनि आरिफले सामना गरेको पहिलो बलमै विजयी छक्का प्रहार गरे । वर्षाका कारण सुदूरपश्चिम र गैरआवासीय नेपाली संघ (एनआरएनए) बीचको तेस्रो स्थानको खेल हुन सकेन । यस्तो अवस्थामा टसको निर्णयबाट सुदूरपश्चिमले कांस्य पदक हात पार्यो ।"
'भगवान नाममा के नै छ र ?,"किताब ॅहृदय बजारमा आउँदै गर्दा बहुविशिष्टीकृत बाल अस्पतालको योजनासपना पनि सँगै जोडिएर आएको देखिन्छ । एकसाथ आएको यो योजनाबारे के भन्नुहुन्छ ?बहुविशिष्टीकृत बाल अस्पतालको कल्पना, योजना पुरानै हो । तर, किताब आइरहेको सन्दर्भमा र किताब बिक्रीसँगै परोपकारी उद्देश्यको काम गर्न यससँगै जोडिएर आएजस्तो देखिएको हो । तर, यो किताब लेख्नै मलाई झन्डै ३ वर्ष लाग्यो । फुर्सदको समयमा एकएक अंश थप्दै र जोड्दै यहाँसम्म आएको हुँ । आफ्नो अध्ययन र करिअरको सुरुवातमा जोडिएको बालबच्चा स्वास्थ्यको सरोकारमा केही ठोस काम गर्ने भनेर संस्थागत (दर्ता) रूपमा लागेकै ५ वर्ष भइसकेको छ । यसरी प्रत्यक्षपरोक्ष पुस्तक लेखन र बालबच्चा स्वास्थ्य सेवाको सपना एकअर्कामा जोडिएजस्तै भयो, समय क्रमका आधारमा । बाल अस्पताल त एउटा टेक्ने ठाउँ मात्रै हो, त्यहाँबाट सबैले बोध गर्ने परोपकारी सेवा र स्वास्थ्यमै पनि विशिष्टीकृत क्षेत्रलाई सम्बोधन गर्दै जान सकिनेछ । यहीँबाट एड्भोकेसी (परामर्श) तथा विषयगत सही अध्ययनअनुसन्धानको काम पनि अघि बढाउन सकिनेछ । जस्तो अटिजम भनौं न । यो यस्तो विषय हो, जहाँ धनीगरिब भन्ने कुरै रहन्न, पैसाले मात्रै पनि यहाँ हुँदैन । तर, यही सरोकारमा राज्यस्तरको वा अन्य तहको पनि ध्यान जान सकेको छैन । तपाईंले भन्नुभयो, बाल स्वास्थ्यमध्येको एउटा महत्त्वपूर्ण विषय हो अटिजम । अध्ययनअनुसार, नेपालमै हरेक ७० मध्ये एक बच्चामा अटिजमको संकेत देखा पर्न थालेको छ । तर, यस्तो लुकेको घातक विषयमा पनि कहीँ कसैको पनि चासो गएको देखिन्न नि ! हो, अटिजम मात्रै होइन, यस्ता सहस्र विषय छन्, जसमा सामान्य तहको शोध वा उपचारको पद्धति थालिएकै छैन । रोगहरू पनि सामान्यतया गरिबकै छोराछोरीलाई लागेको देखिन्छ, मृत्यु पनि त्यही अनुपातमा हुन्छ । काठमाडौंमा देखिने एक वर्गका निम्ति नदेखिने वा नदेखिएको कुरा एउटा हुन सक्छ । तर, थिग्रिएको समस्या धेरै छ । अटिजम भनेको कतिपय अवस्थामा जटिल विषय हो, जसको संसारमै पूर्वसंकेत (अर्ली डिटेक्सन) हुन सकेको छैन । पिडियाट्रिक न्युरोलोजी र साइकोलोजीको यो विषय पनि हाम्रो अध्ययनमा परेको छ । मोलेकुलर बायोलोजी, जिनोम सिक्वेन्सिङ वा जेनेटिक टेस्टिङ जस्ता परीक्षणका आधार र प्रविधि पश्चिमा देशमा आइसकेका छन्, जसलाई हामी नेपालमा भित्र्याउन चाहन्छौं । हाइटेक भन्नासाथ पछाडि सनुपर्ने अवस्था रहन्न । २० वर्षअघि मुटु अस्पतालको कल्पना गर्दा र काम सुरु गर्दा आज यहाँ आइपुगिएला भन्ने थियो र ? मुटुरोगको उपचार र अस्पतालको आसलाग्दो स्थितिमा कुरा गर्दा स्वभावत तपाईंको नाम आउँछ नै । तर, अधिकांशत स्वास्थ्य सेवा चहार्दै भारत वा अन्यत्र पुग्ने वर्गबाट भने नेपालमा ॅरोगको पहिचान (डायग्नोसिस) हुनै मुस्किल रहेको गुनासो रहन्छ, तपाईंको अनुभव र हृदयले के भन्छ ?स्वभावतः रोग लागेपछि थाहा पाउनु भनेको उपचारको पहिलो खुड्किलो हो । तर, यसरी जनरलाइज गर्न मिल्दैन । हामीकहाँ सबै रोगको, सबै तहमा विश्वासिलो डाइग्नोसिस नभएको होला, हुन सक्छ । क्यान्सरका विभिन्न रूप र न्युक्लियर डायग्नोस्टिक बारे डाइग्नोसिस हुन नसकेको वा विश्वासिलो नभएको होला । कतिसम्म भने बच्चामा रहने क्यान्सरमध्ये ५० देखि ८० प्रतिशतसम्म उपचारयोग्य रहेको प्रमाणित भइसकेको स्थिति छ, तर हामीकहाँ यही कारण पनि बालबच्चा मरिरहेका छन् । तर, मुटु रोग, आँखासम्बन्धी उपचारमा हामी धेरै अघि छौं । मुटुमा ट्रान्सप्लान्ट वा कृतिम मुटुका कामबाहेकका उपचार पक्षमा हामी अन्तर्राष्ट्रिय स्तरमै छौं भन्ने लाग्छ । फेरि डाइग्नोसिस भन्ने प्रविधि आफैंमा जटिल र महँगोसमेत छ, जुन निजी तहले हत्तपत्त राख्नै सक्दैन, राज्यले गर्नेगराउने कुरा हो यो । कतिसम्म भने ५७ वर्षयता यो विषयमा बजेट विनियोजन भएर पनि कार्यान्वयन हुन सकिरहेको छैन । यिनै हुन नसकेका र नभइरहेका स्वास्थ्य सरोकारलाई जोडेर चिकित्सक डा गोविन्द केसी अहिले पनि आमरण अनशनमा बस्नुभएको छ । राज्य तहले सुनुवाइ नगरेको हो वा गर्न नचाहेको हो ? तपाईंहरूजस्ता इमानजमान रहेका र केही गरौं भन्ने वर्गलाई राज्य तहले डा केसीलाई झैं कत्तिको गलाउने गरेको छ ? हो, यो एकदमै हृदय छुने सरोकार हो, जसलाई सबैले याद गरिरहेका हुँदैनन् । बाहिर भगवान कोइरालालाई सरकारले पत्याउँछ, उसका सल्लाहलाई सरकारले सधैं लिन्छ भन्ने भ्रम रहेको म देख्छु, सुन्छु । यो एकाध मात्रै सत्य कुरा हो । ममाथि पनि उत्तिकै मुङ्ग्रो लाग्ने गरेको छ । नीतिगत विषयमा बहस चल्दा कसले, कुन बेला, कति अनुपातमा जित्छ भन्ने पनि महत्त्वपूर्ण कुरा हो । देश, सरकार वा संस्था जे भने पनि एउटा पद्धति त बन्नैपर्छ, बसाल्नैपर्छ । त्यो पद्धति लागू गर्ने र अक्षरस पालना गराउने जिम्मा त आखिरमा व्यक्तिकै हुन्छ । यसकारण कुनै पनि संयन्त्र र पद्धति अटोपाइलट मा चल्छ भन्ने सोच्नु नै निरर्थक छ । यस अर्थमा म पनि गल्छु, गलाउन खोजिएको हुन्छ । म अहिले सकेसम्म सकारात्मक मुड र मुद्रामा बोल्न चाहन्छु । तर, हाम्रो समाज किन यति धेरै नकारात्मक बनेको होला ? समाजमा लोभीपापीहरू किन बढेका होलान् ? अरूकै खुट्टा तान्ने प्रवृत्ति मात्रै किन बढेको होला ? यस्तो भावनाले म बेलाबेलै चिन्तित (डिप्रेस्ड त नभनौं) बनिरहन्छु । जे जति निराश, उदास भए पनि अरू उपाय छैन । फेरि पनि फर्केर राम्रो काम गर्न खोज्ने नै हो । लुक्न मिल्दैन, भाग्न सकिन्न ।पद्धतिको कुरा गरिरहँदा,राज्यसामु धर्ना र भोक हडतालमा नउत्री अथवा विद्रोही नबनी त तपाईंहरूजस्ता कर्मवीरका कुरा पनि सुनुवाइ हुँदैन नि त ! यो कस्तो पद्धति हो ? होइन, मैले म विद्रोही बन्छु भनेर तर्साएको छैन । तर, म पनि त्यस्तै टोनमा बोलिरहन्छु । आफूलाई समेत राखेर र अरूलाई मात्रै गाली गरेर म भयंकर जिम्मेवारपूर्ण व्यक्ति हुँ भन्न सक्दिनँ, चाहदिनँ पनि । मलाई पनि थकाइ लाग्छ नै । तर, मूलतः सरकारमा बस्ने र मन्त्रालयमा नेतृत्व गर्ने नेताहरूको सेन्स अफ वनरसिप (उत्तरदायित्वबोध) नआईकन केही काम हुन्न । योचाहिँ आएको देखिन्न, मूल रूपमा । यसकारण राम्रा कुरा पनि यहाँ सुनिन्नन्, किनभने सुन्नु भनेको जिम्मेवार बन्नु हो । तपाईं चिकित्सा सेवामा सक्रिय बनेको पछिल्लो ३० वर्षमा आएको राजनीतिक र सामाजिक परिवर्तनको बहस आफ्नो ठाउँमा छ । तर, तपाईंहामी सधैं संक्रमणकालमाझ रहँदै आएका छौं भन्ने बोध गर्नुहुन्छ ?यो शब्द अलि कडा हुन्छ, संक्रमणकाल त म भन्दिनँ । तर, केचाहिँ चिन्ताको विषय हो भने हाम्रा नेता र प्रशासकहरू एकदमै छोटो बुद्धिका भइदिए । ती अहिले नै म फाइदा लिइहालौं, आजै कुछ लाभ लिइहालौं र चुनावमा मात्रै भए पनि केही प्रभाव देखाइहालौं भन्ने खालका भइदिए । भोलिपर्सि देखा जाएगा भन्ने प्रवृत्ति देखिन्छ, जुन एकदमै घातक हो । काँडाले घोचेको सहेरै भए पनि दीर्घकालमा देश र समाजलाई के भलो हुन सक्ला भन्ने सोचिदिने कोही भएनन् । हारे पनि हारिन्छ, तर म नचाहिँदो काम गरेर अगाडि जान्न भन्न पनि नसकिने हो र ? नेताहरूमाझ रहेको यही अल्पदृष्टिकै कारण अस्थिरता, निराशा र अन्योल देखिएको हो । अब ॅहृदय को सन्दर्भमा कुरा गरौं । किताब लेखन क्रममा कुनै नेपाली लेखक वा चिकित्सा पेसासम्बद्ध कुनै लेखकको प्रभाव र शिल्पीशैलीलाई साँच्चिकै आफूले रुचाएको केही सम्झिनुहुन्छ ? यसरी अरू लेखकको शिल्पी वा शैलीको कुरा गरिरहँदा खासै उच्च तहको किताब लेखेको छु भन्ने मलाई लाग्दैन । म न्यारेट गर्न जान्ने मान्छे होइन । प्रकाशक (फाइन प्रिन्ट) ले मलाई कतिपय प्रसंग र लेखाइमा यसमा अलि व्याख्या चाहियो, अलि बढाउनुपर्यो भनेर सुझाएको पनि हो । तर, मैले मानिनँ । म जस्तो छु, किताब त्यस्तै होस् भन्ने सोचें । यसलाई ब्युटिफाइ किन गरिरहने भनेर म अडिइरहें । किताबमा संश्लेषण, तुलना र चिकित्सा जगत्का विषय पनि छन् । तर, त्योभन्दा बढी म आफू छु यो किताबमा । त्यही भएर मैले अरूले गर्ने मोडिफाई यस किताबमा चाहिनँ । यो उच्च स्तरको साहित्य पनि होइन, तर यसमा कतिपय विषय भने संस्था र पद्धति खडा गर्दाका सन्दर्भ अभिलेखीकरणका रूपमा आएका छन् । बिरामीसँगका अन्तर्सम्बन्ध, अस्पताल असफल हुने कारण, स्वास्थ्य क्षेत्रका समस्या, सुधारका उपायहरू किताबमा छन् । अनुभव र संघर्षबारे नेपाली चिकित्सकहरूका पनि केही पुस्तक आएका छन् । कत्तिको अध्ययन गर्नुभएको छ ? हो, लेखक अली ग्रिपरले लेखेको र नेपालीमा खगेन्द्र संग्रौलाले अनुवाद गरेको नेत्रचिकित्सक डासन्दुक रुइतको जीवनी किताब पढेको छु । एकदमै ग्रासरुटबाट उठेर आएको तथा नामकामको त्यो पहिचानमा पुगेको एउटा चिकित्सकको जीवन र संघर्ष अरूका निम्ति पनि पाठ र प्रेरणा दिने खालको छ । त्यसमा लागेको एउटै कुराचाहिँ नेपाली अनुवाद भने एकदमै साहित्यिक र गह्रौं लाग्छ । म भने त्योभन्दा सजिलो भाषाको पक्षधर हुँ । डा रामेश कोइरालाको किताब भने लेखनशैलीका आधारमा आकर्षक लागेको थियो । यस्तै विदेशी चिकित्सक लेखकहरूका किताबबाट भने म निकै प्रभावित बनेको छु । एक जना अमेरिकी न्युरोसर्जन पाउल कलानिथीको पुस्तक छ, ह्वेन ब्रेथ बिकम्स एयर । ननफिक्सन अटोबायोग्राफीअन्तर्गत यो पुलित्जर पुरस्कारको नोमिनेसनमा पुगेको थियो । क्यान्सरको अन्तिम चरणमा रहेको एउटा बिरामीले बोध गरेको जीवनमृत्युको त्यो किताबले मेरो मनमुटुलाई हल्लाएको थियो । यस्तै भारतीय मूलका अमेरिकी सर्जन अतुल गवान्डेका पुस्तकहरू पनि असाध्यै मन पराएर पढेको छु । हुन त सधैं भनिन्छ आखिर नाममा के नै छ र ! तर, तपाईंको जीवनमा ॅभगवान नामले कत्तिको अर्थ राखेको छ ?मेरो नामको यो सन्दर्भको सानो अंश मैले किताबमा पनि लेखेको छु । यो केटो धेरै लाटो भयो, सोझो पनि छ, जे भने पनि मुसुक्क हाँसिरहन्छ भन्ने कारण देखाउँदै पाल्पाको हाम्रो घरमा ट्युसन पढ्न आएका एक आफन्तले मेरो नाम भगवान राखिदिएका रहेछन् । धेरै पछिसम्म पनि यो नाम बोकेर हिँड्न मलाई एकदमै असहज भयो । साथीभाइले पनि ऊ भगवान आयो भन्थे । धेरैपछि बंगलादेश पढ्न जाँदा पनि मुसलमान समाजमा भगवान भन्नेबित्तिकै दृष्टि अर्कै रहन्थ्यो । तर, अमेरिका पुगेपछि भने नाममा के रहेछ र ! भन्ने बोध भयो । भगवान नाममा कसलाई के मतलब ? त्यहाँ त सबैलाई काममा मतलब थियो ।"
बीपीको वास्तविक छविछाया,"बीपी कोइराला प्रधानमन्त्री छँदा एक पटक योजना आयोग अफिसमा गएछन् । हार्वर्ड र क्याम्ब्रिज विश्वविद्यालयका उत्पादनसमेत सम्मिलित योजनाविद्हरू बसिरहेको कोठाको भित्तामा राजाको तस्बिर टाँगिएको देखेपछि कोइरालाले भनेछन्, यहाँ राजाको तस्बिर टाँगिएको छ, त्यो एकदम ठीक कुरा भएको छ । तर, त्यहाँ एउटा गाउँको झुपडीको अर्को तस्बिर पनि राख्नुपर्छ । कारणसहित थपेछन्, तपाईंहरूले विकासको योजना बनाउँदा जहिले पनि त्यस झुपडीमा बस्ने किसानलाई सम्झनुहोस् र तपाईंहरूले यहाँ बसेर बनाएको योजनाले राजालाई होइन, त्यस किसानलाई के फाइदा दिन सक्छ भनेर आफैँसित प्रश्न गर्नुहोस् । बीपी कोइरालाको अन्तिम मानिने अन्तर्वार्तामा आएको यस प्रसंगलाई वर्तमानको समय विन्दुसँग दाँजेर हेर्नुपर्ने भएको छ । योजना आयोगको भित्ताबाट आज राजामहाराजाका चम्किला तस्बिर झिकिएका होलान् । तर, राज्यको समृद्धिजन्य प्राथमिकताबाट झुपडीका किसान र मजदुरहरू झनै धूमिलधूमिल हुँदै गएको देखिन्छ । भूमिसमस्याको समाधान नै आफ्ना कार्यक्रमहरूको आधार हुनुपर्ने बीपीको अडान थियो । आजको राजनीतिक उतारचढाव र विकासको बदलिँदो बहसबीच बीपी कोइरालाका विचारहरूको प्रासंगिकता जीवित छ कि छैन भन्ने प्रश्नको जवाफमा जन्मिएको हुनुपर्छ विश्वेश्वरप्रसाद कोइरालाः आधारभूत सङ्कलन । बीपी कोइरालाका गैरसाहित्यिक रचनावली सङ्कलन गरिएको यस पुस्तकले कोइरालाको वैचारिक यात्रालाई मात्रै देखाउँदैन, तत्कालीन राजनीतिको सनसनीपूर्ण ऊहापोहलाई पनि निकटबाट बुझ्न सघाउँछ । प्रदीप गिरिद्वारा सम्पादित गहकिलो यस ग्रन्थमा बाह्र वर्षअघि गिरिद्वारा नै सम्पादित राजनीतिक अभिलेख का केही लेख दोहोरिएको भए पनि यी दुवै पुस्तकको स्वतन्त्र महत्ता छ । आजीवन जनताका लागि लडेका कोइराला राजासँग लडे र जीवनको उत्तरार्द्धमा रोगको राजा भनिने क्यान्सरसँग लडिरहे । उनको मृत्युमा उर्लिएका समवेदना र प्रशंसाबाट गिरि द्रवीभूत भएका थिए । बीपीलाई सैद्धान्तिक रूपमा बुझ्ने बौद्धिक व्यक्तित्व गिरि पनि भर्खरै क्यान्सर रोगसँग लड्दालड्दै दिवंगत भएका छन् । पार्टीभित्र, सदन र सभाहरूमा समाजवादको वकालत गरिरहने गिरिको निधनमा पनि नेपाली बौद्धिक जगत् शोकग्रस्त बन्यो । उनै गिरिले बीपीको वैचारिक सान्दर्भिकताबारे कतै भनेका छन् कोइरालाले नेपाली समाजमा देखा परेका प्रत्येक द्वन्द्व र समस्यालाई सम्बोधन गर्नुभयो । अधिकांश समसामयिक समस्यालाई बुझ्नका निमित्त कोइरालाका कतिपय कृति र अभिव्यक्तिले प्रस्थानविन्दु र सन्दर्भको काम गर्न सक्छन् । बीपीको सान्दर्भिकतालाई थप बहसमा ल्याउनका लागि पनि आधारभूत सङ्कलन को परिभ्रमण आवश्यक देखिन्छ ।बीपीको वैचारिकी सानो संघर्ष र चुनौतीबाट उठेको होइन । चन्द्रशमशेरको डरलाग्दो पञ्जाबाट बच्न उनका पिताजी सपरिवार भारत निर्वासनमा गएका थिए । बाल्यकालबाटै नेपाल र भारतमा चलेका राजनीतिक आन्दोलनका अनेक रङलाई नजिकबाट देखेभागेका उनी कालान्तरमा नेपालको परिवर्तनका एक अग्रणी बने । मार्क्सवाद र गान्धीवादलाई नजिकबाट बुझेका उनले गान्धीको असहयोग आन्दोलनमा एक बालकका रूपमा भाग लिन तत्परता देखाएका थिए । उनले आफ्नो जीवनकालमा निर्वासन र जेलनेल मात्रै भोगेनन्, राजनीतिक र साहित्यिक रूपमा आफूलाई विशाल मानकका रूपमा स्थापित समेत गराए । र, नेपालमा प्रजातान्त्रिक समाजवादको पनि अगुवाको रूपमा आफ्नो परिचय बनाए । उनका अनुसार, समाजवादका दुई पोया छन् ः एक राजनीतिक स्तरमा प्रजातन्त्र, दुई आर्थिक क्षेत्रमा गरिब जनतालाई न्याय दिने खालको विकास । यी दुई पक्षबिना गरिबी उन्मूलन गर्ने र राजनीतिक स्वतन्त्रता ल्याउने कुरा गर्नु असम्भवकथा सुनाउनु बराबर लाग्थ्यो उनलाई । समाज विकासको आधार आर्थिक उन्नति हुनुपर्ने र उत्पादनका साधनमाथि समाजकै नियन्त्रण रहनुपर्ने समाजवादको मौलिक आधारलाई उनी दोहोर्याइरहन्थे । विकासको पश्चिमी ढाँचा अनुकरण गर्दा धनी झन् धनी र गरिब झन् गरिब हुँदै गइरहेको उनको निष्कर्ष थियो । समाजवाद एउटा व्यापक एवं जीवित सिद्धान्त भएकाले मार्क्सलेनिनस्टालिनकै आँखाबाट मात्र नहेरी भिन्नभिन्न देशमा आआफ्नै ढंगले परीक्षित भइरहेको उनको ठहर थियो । जीवित सिद्धान्त परिवर्तनशील हुने ठान्ने उनी नेपालले कुनै हालतमा पनि व्यक्तिगत स्वतन्त्रतालाई बलिदान गरेर समाजवाद स्वीकार गर्न नहुने र सरकारको गठन सधैं प्रजातान्त्रिक प्रणलीद्वारा हुनुपर्ने अडान राख्थे ।युवाकालमा मार्क्सवादबाट विशेष प्रभावित रहेका बीपी पछि गान्धीका विचारका अनुमामी बन्न पुगे । साहित्य लेखनमा भने उनी सिग्मन्ड फ्राइडबाट अत्यन्त प्रभावित रहे भने परोक्षतः समाजमा रहेको आर्थिक विपन्नतालाई पनि उठान गरे ।पछिल्ला दशकमा उठेको पहिचानवादी आन्दोलनले उठान गरेका कतिपय सन्दर्भहरूमा बीपीले २०२८ सालतिरै आफ्नो अग्रगामी धारणा राखेका छन् । उनी भन्छन्, देश वा राष्ट्र भनेको भूगोल होइन, माटो होइन । त्यो यथार्थमा जनता हो । राष्ट्रवादी आवरणका कतिपय राजनीतिज्ञ र लेखकहरूले मधेसको भूगोललाई आफ्नो ठान्ने, तर मधेसी समुदायलाई अन्य को नजरले हेर्ने गरेको सन्दर्भमा बीपीको उपर्युक्त विचार गम्भीर र मननीय देखिन्छ । पृथ्वीनारायण शाहको प्रसंगमा पनि उनको टिप्पणी खरो देखिन्छ । उनका अनुसार, पृथ्वीनारायण तथा उनका उत्तराधिकारीको तत्कालीन उद्देश्य गोरखा राज्यको विस्तारभन्दा बढी अरू केही पनि नभएकाले त्यसलाई राष्ट्रिय एकताको अभियान थियो भनेर एउटा ऐतिहासिक महत्त्व दिन खोज्नु गलत हुनेछ । त्यस समयमा नेपाली राष्ट्रियता भन्ने भावना वा कल्पनासम्म पनि नभएको गोर्खाली राजाहरूको चरित्र राष्ट्रिय नेताको नभई विजेताको रहेकाले तिनले विजित देशहरूका राजाप्रदेशहरूसँग कहिल्यै कोमल व्यवहार नगरेको दाबी बीपीले गरेका छन् । बीपीलाई महामानव मान्ने कतिपयले पृथ्वीनारायणलाई एकीकरणकर्ता नै भन्ने गरेका छन्, उनीहरूले यस विषयमा आफ्नो मान्यतालाई न तथ्य र तर्कले पुष्टि गर्न सकेका छन्, न त बीपीविचारलाई सहीसँग उद्धृत गरेका छन् । सम्भवतः बीपीलाई गम्भीर अध्ययनमा ल्याएका छैनन्, फगत ओठेभक्ति मात्रै प्रदर्शन गरेका छन् । राजनीतिमा झांगिएको पदलोलुपताबाट आमजनता आजित भइसकेको परिदृश्य हामीले देखिरहका छौँ । आजीवनजस्तै पार्टी प्रमुख र प्रधानमन्त्री दुवै पदमा एकै व्यक्ति रहने प्रवृत्तिको विपक्षमा बीपीले आफ्नो विचार राखेका थिए । दुःखद पक्ष शक्ति पृथकीकरणको आफ्नै विचार उनले आफू पार्टी प्रमुख रहेका बेला व्यवहारमा उतार्न सकेनन् । पार्टीभित्र सशस्त्र विद्रोहको पक्षमा वकालतसमेत गरेका बीपी साम्यवादीहरूको कम्युनिस्ट गतिविधि रोक्नका लागि भए पनि गरिबी हटाउने आर्थिक सुधार पक्षमा उभिएको कुरा यस किताबले बोल्छ । तर, हाम्रोजस्तो अधमरो समाजले प्रगतिशील सामाजिक शक्तिहरूको संगठनको बलमा बिस्तारैबिस्तारै अझै बढी क्रान्तिकारी कदम चाल्नुपर्ने तर्क पनि उनको थियो । २०१७ साल पुस १ गते तरुण दलको सम्मेलनलाई सम्बोधन गर्दै बीपीले भनेका थिए विश्वमा समाजवादको अन्तिम विजय हुन्छ भन्ने मलाई अटल विश्वास छ । हामी अहिले संघर्ष, तानातानी, दरिद्रता, रागद्वेष र अशान्तिबीच समुद्रमा थाकेका नाविकजस्तो टाढा क्षितिजमा समाजवादको तटको अस्पष्ट रेखा देखिरहेका छौँ । त्यहाँ पुगेर हामी आफ्नो सारा थकाइ मार्दछौँ र शान्त एवं सुखमय समाजको निर्माण गर्दछौँ । यो कुनै सपनाको कुरा होइन । युवाहरूलाई समाजवादको सपनाप्रति जागरुक गराउने उक्त भाषण टुंग्याउनेबित्तिकै बीपीलाई राजाको आदेशमा सेनाले पक्राउ गर्यो । पछि बीपीले सेनालाई दरबारका षड्यन्त्रकारीहरूको स्वार्थसिद्धिमा प्रयोग भइरहने शक्तिमा अवतरित भएको आरोप लगाउँदै केवल भरौटे पल्टन भनेका छन् । उनको विचारमा विदेशीसँग मुकाबिला गर्नु नपरेको र भर्तीको आधार सीमित भएकाले सेनाको दृष्टिकोण राष्ट्रिय हुन सकेन । सेनाले विभिन्न जाति तथा भाषाभाषीहरूलाई एउटै संगठनमा आबद्ध गरेर राष्ट्रियताको चेतना दिनुपर्नेमा सेनाले त्यो गर्न नसकेको विश्लेषण बीपीको थियो ।साहित्य र राजनीतिमा समानान्तर प्रसिद्धि कमाएका कोइरालाका राजनीतिक कदम र वक्तव्यहरू आलोचनाभन्दा पर रहन भने सकेनन् । विशेषगरी राजतन्त्रबारे बीपीका विचारहरू बेलाबेला परस्पर बाझिए । आज राजतन्त्र निकट विगतको रूपमा रहे पनि त्यस तन्त्रलाई फर्काउनुपर्ने माग लिएर बसेका दलहरूले बहस उठाउन खोजिरहेका छन् । मूलधारका दलका एकाध नेताहरू पनि मनमा राजतन्त्र बोकेर हिँडेका देखिन्छन् । यस परिवेशमा बीपीको विचार एकपल्ट पल्टाउनु अन्यथा नहोला । राजतन्त्रलाई सामन्ती र कृषि व्यवस्थाको राजनीतिक रूप पनि मान्ने, तर राजतन्त्रको पक्षमा मत दिन्छु भन्नेजस्ता विरोधाभासी विचार बीपीमा थियो । उनी र राजाबीचको सम्बन्धका पहेलीका आधारमा उनको विचारमा उतारचढाव आएको आधारहरू पनि फेला पर्छन् । उनले २०१६ मा एक ठाउँमा भनेका छन् लोकहितकारी राज्यको स्थापना र बिर्ता, राजा, रजौटा, जमिनदारी आदि सामन्ती अवशेषको उन्मूलनको घोषणा गरिबक्सने राजालाई सामन्ती अवशेषको प्रतीकको संज्ञा दिनु सत्यलाई घोर उपेक्षा गर्नु हो । हाम्रा राजा महान् प्रगतिशीलताका प्रतीक होइबक्सिन्छ । मार्क्सवाद र नेपाली समाजको वर्गीय चरित्र बुझेका एक उँचो राजनीतिक व्यक्तित्वको यो हदसम्मको विश्लेषण उदेकलाग्दो नै लाग्छ । राजतन्त्रबारे बीपीका लेखहरूलाई निचोर्दा निस्कने निष्कर्ष हो उनी संवैधानिक राजतन्त्रका सच्चा हिमायती थिए । नेपाली राष्ट्रियताको सुरक्षामा राजतन्त्रको भूमिका महत्त्वपूर्ण रहेको तर्क थियो । यत्ति मात्रै होइन, उनले राजा र मेरो घाँटी जोडिएको छ समेत भन्न भ्याए । उनको यस्तै अभिव्यक्तिजन्य रापतापको दीर्घ असर हुनुपर्छ, गणतान्त्रिक आन्दोलनमा नेपाली कांग्रेसले संवैधानिक राजतन्त्र पक्षधरता त्याग्न निकै अन्तरसंघर्ष गर्नुपरेको थियो ।नेपाली राजनीतिमा फरक दलका नेतालाई विदेशी दलालको बिल्ला भिराइदिनु कुनै नौलो विषय होइन । बीपीलाई मात्रै होइन, उनको सिङ्गो पार्टीलाई समेत बेलाबेला भारतीय दलाल को आरोप लागेको थियो । कतिपयले त्यस दाग लाई अद्यापि कोट्याउने गर्छन् । कोइरालाको जन्म, शिक्षादीक्षा, राजनीतिक संगत र लेखनप्रेरणाको भूमि भारत भएर मात्रै भारतवादी को फतुर लागेको होइन, उनका केही अभिव्यक्तिको सन्दर्भमा उनलाई हेरिएको हुन सक्छ । कलकतामा सम्पन्न नेपाली राष्ट्रिय कांग्रेसको स्थापना सम्मेलन (२००३) को भाषणमा बीपी भन्छन्, वास्तवमा नेपाल र भारत दुई देश होइनन् । नेपाल जातीय, धार्मिक र आर्थिक दृष्टिबाट हरेक प्रकारले भारतवर्षकै एउटा प्रमुख अंग रहेको देखिन्छ । आज राजनीतिक दृष्टिले जुन भिन्नता देखिन्छ, त्यसको मूलमा कूटनीतिज्ञ र स्वार्थी राजनीतिज्ञहरूको चालबाजी मात्र छ । उनी थप्छन्, नेपाललाई भारतभन्दा भिन्न देश घोषित गर्दा केवल ब्रिटिस साम्राज्यवादलाई मात्र लाभ छैन, बरु यसबाट हाम्रा देशका स्वेच्छाचारी शासकहरूको पनि ठूलो स्वार्थसिद्ध हुन्छ । व्याख्या र अपव्याख्याका लागि गरिने रंगीन तर्कहरूको लेपनले कोइरालाको यस कथनलाई केही ढाकछोप गर्न त सकिएला । तर, नेपाली क्रान्तिका अग्रणी व्यक्तित्वको यस तहको अभिव्यक्तिले देशप्रेमीहरूलाई दुखाउँछ नै । द सर्च लाइट (२००३) मा प्रकाशित लेख पार्टी निर्माण गर्न आह्वान मा समेत उनी लेख्छन् नेपाल भारतकै अभिन्न भाग हो । तसर्थ, भारतीय माटामा हुने जुनसुकै कुराबाट पनि नेपाल पूर्ण रूपमा प्रभावित हुन्छ । तर, २०११ सालमा भने उनले भनेका छन्, नेपाल एउटा स्वतन्त्र देश हो र यो देश भारतसँग मैत्रीपूर्ण सम्बन्ध राख्न चाहन्छ । नेपालले दुई देशबीचको घनिष्ठ मित्रता चाहेको र त्यस्तो मित्रता अवसरवादितामा नभई पारस्परिक मित्रभाव र आदरभावमा आधारित होस् भन्ने चाहेको कुरा उनले उल्ल्खे गरेका छन् । आधारभूत सङ्कलन को सुन्दर पक्ष हो, महान् देखाउनकै लागि बीपीका आलोचनात्मक पाटोलाई सम्पादकले लुकाइदिएका छैनन् । यस्ता पक्षलाई पाठकसामु पस्किदिनु भनेको फाल्तु प्रशंसाका आडम्बरी गजुरहरू झिकिदिनु हो र व्यक्तिको दुरुस्त अनुहार दुनियाँलाई देखाइदिनु हो । बीपीको वास्तविक छविछाया देखाइदिएर प्रदीप गिरिले राजनीतिक इतिहासका जिज्ञासुलाई गुन लगाएका छन् ।"
कोयो फोरेर उडेको पुतली,"प्रिय अपरिचित, ओसिलो मन लिएर म यो लेख बिट मार्न लागेको छु । हामी अपरिचितलाई यति धेरै सामीप्य बनाउने ताकत राख्ने यो सिनेमालाई सलाम गर्दै म निदाउने तरखर गर्छु । मध्यरात भइसक्यो, सायद तपाईं यतिबेला मस्त निद्रामा हुनुहुन्छ । समयले दिएको सुविधा प्रयोग गर्दै फेरि एकपटक त्यही धुन बजाउँदै छु । कुनै बेला यो धुन अलार्म बनेर हामीलाई बिउँझाउँथ्यो । यतिबेला लोरी बनाएर म निदाउने चेष्टा गर्दै छु सबलाई जय होस्जागोस् राष्ट्रिय गाथा।"
सम्झना आउँदा,आफूलाई कसरी सम्झनुहुन्छ ?उसलाई कसरी बिर्सनुहुन्छ ?
"हजुर, म आजीवन आउटसाइडर","तपाईं कहाँ बस्नुहुन्छ ? कहाँबाट आउनुभएको ?पुरानो घर कता ? अनि काठमाडौंको घरचाहिँ कता ?ए ! कुनै काम, पेसा रहेनछ है ?सबैभन्दा बढी पछिल्ला केही सातामा मतिर तेर्सिएका प्रश्न हुन् यी । यी सामान्य देखिने प्रश्नको जवाफ दिन मलाई हम्मे पर्छ । म पहाडको एउटा जिल्लामा जन्मिएँ, मधेसको कुनामा हुर्किएँ । कलिलैमा काठमाडौं छिरेँ र यहीँ आफ्नो सानोतिनो परिचय बनाएँ । फेरि विदेश हान्निएँ र केही सातादेखि काठमाडौंमा छु । नेपालमा नामभन्दा बढी सोधिने घर र थरबारेको प्रश्नमा म जन्मस्थान बताऊँ कि मूलघर ? आफूले खुट्टा टेक्न सिकेको ठाउँ काठमाडौं बताऊँ कि निकट विगतमा बसेको विदेशी भूमिको नाम ?विदेश रहँदा म बेलाबेला सोच्थेँ, कुनै दिन म फेरि काठमाडौं फर्किनेछु र त्यहाँ आफ्नो पुरानो साथीभाइ र यारहरूसँग भेट्नेछु । फेरि उस्तै लयमा हाम्रा विचार र अनुभवहरू सेयर हुनेछन् । करिब साढे दुई दशक संघर्ष गर्दै रमाएको काठमाडौं मेरो मनमा सबैभन्दा धेरै बसिरहने ठाउँ थियो । मेरो जवानीसँगै मेरा धेरै सपना यो सहरले निलेको थियो, धेरै नयाँ सपना मलाई यही सहरले देखाएको पनि थियो । प्रेम र घृणाको यो सहरसँग प्रेमकै मात्रा बढी थियो होला मेरो मनमा । यो सहरका हरेक रुग्ण गल्ली, अनेक गतिविधि र कछुवा शैलीको बदलावलाई नजिकैबाट नियालेका कारण पनि मैले काठमाडौंलाई यति धेरै मनमा सजाएको थिएँ, सजाइरहन्छु ।देश फर्किएपछि म फेरि एकपटक हरेक कोणले नयाँ भएको छु । काठमाडौंको माटोले फेरि म हुनुको परिचयपत्र मागिरहेको छ । र, लाखौंको भीडमा म एउटा साँच्चैको आममान्छे बनेको छु । मेरो अहिले कुनै काम या पेसा छैन । केही महिनाका लागि मात्र नेपाल आएका कारण म आफ्नो बच्चाको स्याहारबाहेक कुनै काम गरिरहेको छैन । बसाइ अस्थायीको पनि अस्थायी फ्ल्याटमा छ । काठमाडौं बढेर ठूलो भएको छ र धेरै नयाँ संरचना बनेका कारण म धेरै ठाउँ जान मास्क लगाएर सोध्दै हिँड्छु । यसरी हिँड्दा चिन्ने कसैले देख्यो र मैले देखिनँ भने पनि तिनले मलाई चिन्दैनन् । यसरी आफैंले खाईखेली गरेको ठाउँमा नचिनिएर बाँच्नुको अनुभव अर्कै पाराको हुनेरहेछ । मिडियाकर्मीबाट गेरुवस्त्रधारी जोगी बनेको साथी अच्युतमले एकपटक भनेको थियो गरिरहेको पेसालाई टाढा बसी आम मान्छे बनेर हेर्नुको अर्कै आनन्द हुन्छ, तर यो जटिल काम हो । मैले पेसा मात्र नभएर देश नै छोडेर लामो समय बिताइसकेको छु । यसर्थ मलाई पेसाहीन र परिचयहीन बन्दा कुनै जटिलता भएको छैन । तर, मेरो मनले गुनासो गर्दै दशकअघिको समयमा मलाई लैजान खोजिरहन्छ । हरेक पल त्यो समयको परिवेश, प्राप्ति र अवस्थिति अनि संघर्ष खोजिरहने मेरो मानसिकता मानव जातिकै गुण हो कि मेरो मात्र, थाहा छैन । बाहिर बसेर पनि फुर्सदमा धेरथोर लेखपढ गरिरहने भएकाले मलाई लागेकै थियो, मैले जानी नजानी अठार वर्ष खर्च गरेको पत्रकारिता गर्न म आउटडेटेड हुनेछु । तर, पत्रकारिता गर्न मात्र नभएर म त यो क्षेत्रलाई नजिकबाट चिन्न पनि असफल भइसकेछु । हरेक गल्लीमा भेटिने नयाँ युगका नयाँ शैली र चिन्तनका अनलाइनको नेतृत्वमा नै नयाँ पुस्ता तयार भइसकेको छ । नयाँहरूको भीडमा कुनै एक जना पुरानो साथीसँग बस्न पुगेँ भने म उनीहरूका लागि एउटा फरक परिवेशको मान्छे बन्न पुग्छु । बोल्दै जाँदा, गफिँदै जाँदा कताकता केके हराएजस्तो, केके नमिलेजस्तो । समयको गतिले पुराना कुरा खोज्न अभ्यस्त मान्छेको मानसिकतालाई नै पुरातन बनाएर जाँदोरहेछ । सोच्छु, म आफैं या मेरा साथीभाइ धेरै बदलिएका कारण यसो भएको होइन होला, समयको गति र मान्छेबीचको दूरीका कारण पो यो अवस्था आयो कि ? समय बदलिइरहँदा हामी पनि धेरथोर बदलियौं नै । तर, हामीले खोजिरह्यौं पुरानो सन्दर्भ र मानसिकताको लय । अहिले आएर लामो ग्यापमा पुरानो समयको यारी र त्यसको लय खोज्नु सपनाबाट झस्किएर फेरि सुत्दा उही सपना देख्न खोज्नुजस्तै हुँदोरहेछ । अँ, मसँग पुरानो परिचयको बाँकी रह्यो मैले प्रतिभा र समय खर्च गरेको अर्को ठाउँ साहित्य । यता पनि ठूलो समूहका लागि म पूर्ण रूपले नयाँ भइसकेँछु । म कुनै गुट वा समूहमा नपर्ने, नबस्ने र आफैंलाई गुटभन्दा बलियो सम्झिने भएका कारण चिनेजानेका माझ पनि खासै महत्त्वको मान्छे बन्न नसकेको पो हुँ कि ? नयाँ ठाउँमा जम्न अलिक समय लाग्ने र जमेपछि सबैथोक आफ्नै देख्ने मजस्तो प्रकृतिको मान्छेको भौतिक अनुपस्थितिको निकै अर्थ हुनेरहेछ साहित्यमा पनि । मेरो लामो समयको भौतिक अनुपस्थितिका कारण काठमाडौंले मलाई धेरै हदसम्म पाखे बनाइरहेको छ । अलिक पहिला बाहिरका धेरै मान्छेले घर बनाएर बस्ने हैसियत बनाउनुअघि म जस्तालाई भनिने शब्द थियो, पाखे । लाग्छ, म काठमाडौंका लागि फेरि एक पटक पाखे नै भएको छु । अन्य सहरभन्दा फरक काठमाडौंको अनौठो चरित्र के पनि रहेछ भने आफूले जानेको र बुझेको कुरा आफ्नै पाराले नबुझ्नेहरूलाई यो सहरले आफ्नो मान्दैन, स्वीकार गर्दैन ।म काठमाडौं छिर्दा काठमाडौंका काँठमा अलिअलि नयाँ घर बन्दै थिए, बाहिरी मान्छे निकै कम थिए । बानेश्वर, लैनचौर, बालुवाटारजस्ता ठाउँका भित्री गल्लीमा कोही नयाँ मान्छे देख्दा यो कुन घरमा डेरा बस्ने मान्छे होला ? भन्ने प्रश्न गरिने बेला थियो त्यो । काठमाडौंका स्थानीय मान्छेले देश नै आफ्नो मात्र हो र चक्रपथ आसपास मात्रै हो भन्ठान्थे । मलाई मधेस घर बताउँदा पनि ऐतिहासिक कालमा पराजित शत्रु देशको सेनासरह व्यवहार गर्थे । एक हिसाबले देश ठूलो छ भन्ने बुझ्न यहाँका मान्छे आनाकानी गरिरहन्थे । मलाई अनौठो लाग्थ्यो, काठमाडौंको मानसिकतासँग ।अहिलेभन्दा केही महिनाअघिसम्म म भाषा, धर्म, संस्कृति अनि छालाको रंगका हिसाबले हाम्रा लागि बिरानो लाग्ने मुलुकहरूमा बसेँ । त्यहाँ म आप्रवासी थिएँ, फेरि फर्किए पनि आजीवन आप्रवासी हुनेछु । कागजी र प्राविधिक रूपमा मेरो हैसियत जे भए पनि, पूरै जीवन नै अर्पण गरे पनि म त्यहाँ विदेशी मात्र रहनेछु । तर, यससँगै जीवनभर आउटसाइडर बनेर बाँचेको मलाई फेरि नेपाल फर्किंदा भएको अनौठोपनाले चाहिँ अर्कै पाराले घोचिरहेको हुन्छ । आफ्नाहरूले कटक्क मन दुखाएजस्तो, जसको पीडा बिर्सेर या खुर्केर मेटिँदैन ।यहाँनेर विगतको अनौठो अनुभव पनि छ मसँग परिचयकै सन्दर्भमा । काठमाडौं बसेपछि पढ्दापढ्दै म मिडिया र साहित्यमा लागेँ । मिडियामा धेरैजसो फिचर वा डेस्कमा काम गर्ने भएका कारण मैले दसैंमा बढीमा एक साताको मात्र छुट्टी पाउँथेँ । तर, घर गएको समयमा गाउँघरमा पुराना मान्छेले मलाई नचिन्ने र नयाँ मान्छेलाई मैले नचिन्ने अवस्था हरेक पटकको बसाइमा आइरहन्थ्यो । पहिला सानो छँदा दिइने परिचय अर्थात् फलानोको छोरा भन्ने क्रम केही वर्ष रह्यो । अलिक पछि मेरो भाइ गाउँमै बस्न थालेका कारण उसलाई गाउँले अलिक चिन्न थाल्यो । म फेरि फलानोको दाजु बनेर चिनिन थालेँ । काठमाडौंमा चाहिँ केही वर्ष संघर्ष गरेपछि यो समस्या थिएन । खुट्टै किन नतानून्, कम्तीमा मेरा साथीभाइ थिए त्यहाँ । सार्वजनिक क्षेत्रका साथीहरूसँग स्वतः एउटा सर्कल बन्नपुगेको थियो । बरु साहित्य र पत्रकारिता दुवैतिर समानान्तर रूपमा सक्रिय रहेका कारण कहिलेकाहीँ अर्को पीडा हुन्थ्यो । साथी राजकुमार बानियाँले एकपल्ट मेराबारे लेखेका थिए, पदम गौतम कविका भीडमा पत्रकार र पत्रकारका भीडमा कवि हो । उनको यो हेराइ सोह्रैआना सही थियो र दुवैतिर लाग्नेहरूको पाइला पाइलाको भोगाइ । तर, मलाई कम्तीमा चिन्ने मान्छे त थिए नि ! कविहरूले पत्रकार र पत्रकारहरूले कवि भनेर भए पनि म चिनिन्थेँ । यसरी आधा मात्र परिचय बनाउन पनि मैले धेरै वर्ष काठमाडौंमा आउटसाइडरजस्तै बन्नुपरेको थियो । एक अर्थमा आफू हिँड्ने गोरेटो आफैं खन्नुपरेको थियो ।मैले जिल्लाको नाम लिएपछि धेरैले एउटै प्रतिक्रिया दिन्थे, मोरङ भनेको झापा, है ! काठमाडौंमा घर नहुँदैमा आउटसाइडर बनाइने ठाउँमा तराईका मूलवासी र सुदूर क्षेत्रबाट काठमाडौं पुग्नेहरू मभन्दा बढी अपरिचित बन्थे । तिनको पीडा कति ठूलो थियो होला भन्ने म अहिले पनि कल्पना गरिरहन्छु ।गाउँ बस्दा आफ्नै घर वरपर र काठमाडौं बस्दा त्यहाँको पूरै समाजमा आउटसाइडर बन्दाको पीडा अर्कै हुन्थ्यो । काठमाडौं मेरो थिएन र म मात्र काठमाडौंको थिएँ । किनकि त्यहाँ म र मजस्ता धेरैको घर थिएन । तर, सारा सुविधा र अवसर काठमाडौंले मुठ्ठीमा कजाएर बसेको थियो । एक दशकसम्म विदेशमा फरक संघर्ष गरेर, कोरोनाकाल र अन्य विभिन्न समस्या भोगेर आएपछि लाग्छ, मेरो काठमाडौंसँग विगतमा साम्राज्यवादी भनेर चिनिएका देशभन्दा बढी कट्टर मानसिकता छ । सोचिरहेको छु, कहिले मेरो देशमा हरेक देशवासी एउटा मान्छे बनेर चैनले बस्न पाउला ? कहिले बाहिरी आवरण र जन्मका आधारमा हुने घुमाउरो विभेदको अन्त्य होला ? थोरै समयका लागि धर्तीमा आएका हरेक मान्छे उस्तै हैसियतका आउटसाइडर होइनन् र ?"

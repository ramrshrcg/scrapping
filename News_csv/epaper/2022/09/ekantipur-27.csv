शीर्षक,विवरण
आरोहणयाममै हिमपहिरो,"सेभेन समिट ट्रेक्स प्रालिका प्रबन्धक थानेश्वर गुरागाईंका अनुसार बेलुकी ५ बजेपछि तेस्रो शिविरबाट उडेको हेलिकोप्टर ५२ सय मिटर उचाइमा अड्किएको छ । हिउँमा हेलिकोप्टर, पाइलट, बिरामी र एक जना बिरामी स्याहार्ने शेर्पा अड्किएका छन्, गुरागाईंले भने, मंगलबार मौसम खुलेर हेलिकोप्टर स्टार्ट भए बिरामीलाई काठमाडौं ल्याउँछौं ।शरदयाममा मनास्लु आरोहणका लागि पर्यटन विभागले शुक्रबारसम्म ३८ वटा आरोहण दलका ४ सय ४ जनालाई अनुमति दिएको थियो । सहयोगी गाइडसमेत गरेर करिब ४ सय जना यो साता चुचुरोमा पुग्ने तयारीमा थिए । सोमबारको घटनाले आधारशिविरमा रहेका उनीहरूको तालिकालाई फेरि प्रभावित पारेको व्यवसायीहरूले बताएका छन् । यस सिजनका लागि भदौ ३० गते मनास्लु शिखरसम्मैको बाटो डोरी टाँगेर बनाइएको थियो । तर, प्रतिकूल मौसमका कारण आरोहण प्रभावित हुँदै आइरहेको थियो । गोरखा प्रहरी प्रमुख लीलाराज लामिछानेले मौसम प्रतिकूलताका कारण अबेरसम्म घटनाबारे यकिन जानकारी प्राप्त गर्न कठिनाइ भएको बताएका छन् । यो घटना भएको केही घण्टामै उद्धारका लागि काठमाडौंबाट सिम्रिक, कैलाश र हेली एभरेस्टका तीनवटा बीथ्रीई हेलिकोप्टर घटनास्थलनजिकै सामागाउँ पुगेका थिए । हिमपात र खराब मौसमका कारण ती हेलिकोप्टर आधारशिविरदेखि चार घण्टा वरको गाउँमा अवतरण गर्नुपरेको काठमाडौंबाट पुगेका सेभेन समिटका प्रबन्ध निर्देशक मिङ्मा शेर्पाले बताए । कैलाशको हेलिकोप्टर फर्केको छ भने हेली एभरेस्ट र सिम्रिकको हेलिकोप्टर मनास्लु र सामागाउँमै राखिएका छन् । मंगलबार मौसममा सुधार आएमा बिहानै उद्धार कार्य थालनी अपरेटर्स एसोसिएसनले जनाएको छ । यस सिजनमा मनास्लुमा लगातार हिउँ परेकाले डोरी टाँग्ने काम (रोप फिक्सिङ) मा अवरोध झेल्नुपरेको युक्त गुरुङले बताए । ५६ फिट नयाँ हिउँ छ, हिउँ दिनदिनै परेको पर्यै छ, उनले भने । गोरखा लाप्राक घर भएका गुरुङका अनुसार हिमपहिरोमा फसेकाको नजिकै क्याम्पमा रहेको शेर्पा गाइडहरूले उद्धार गरेर तेस्रो शिविरमा ल्याएका थिए ।"
कीर्तिमानी स्की पर्वतारोही हिलारी बेपत्ता,"नर्थफेसकी एथलेट हिलारीले सन् २०१८ मा मोरिसनसँगै स्की गर्दै ल्होत्से हिमालको चुचुरोबाट आरोहण गरेकी थिइन् । ८ हजार मिटरमाथिका दुई हिमालबाट स्की गर्दै आरोहणको कीर्तिमान पनि उनका नाममा छ । हालै मेन्स जर्नलले उनलाई पछिल्लो २५ वर्षका साहसी महिलामध्ये एक र नेसनल जिओग्राफिकले सन् २०१८ मा उनलाई वर्षको साहसी खेलाडी घोषणा गरेको थियो । सन् २००५ मा उनले चोयुको चुचुरोबाट स्की गरेकी थिइन् । सन् २०१२ मे २५ मा २४ घण्टाभित्र सगरमाथा र ल्होत्से हिमाल आरोहण गरेर कीर्तिमान बनाएकी थिइन् । यसरी आरोहण गर्ने उनी पहिलो महिला हुन् । हिमाली स्की गर्ने काम जोखिमपूर्ण हो । हिलारीले ल्होत्से जस्तो कठिन ठाउँमा पनि सकुशल रूपमा स्की गरेकी थिइन्, प्रबन्ध निर्देशक घिमिरेले भने । अमेरिकाको कोलोराडो निवासी हिलारीले ३ वर्षको उमेरमै स्की गर्न थालेकी हुन् ।"
गठबन्धनमा सिटबाँडफाँट सहमतिनजिक,"कांग्रेस पाँचथर, इलाम २, झापा१, २, ३, संखुवासभा, मोरङ १, २, ३, ६, सुनसरी २, ३, ४, ओखलढुंगा, उदयपुर १, सप्तरी ४, सिरहा १, सिरहा २ र ३ मध्ये एक, धनुषाका ४ मध्ये दुई, महोत्तरी २, सर्लाही ४, रौतहट ४, बारा १, सिन्धुली १, रसुवा, धादिङ २, काठमाडौं १, ३, ४, ५, ६, भक्तपुर २, ललितपुर १, २, काभ्रे २, सिन्धुपाल्चोक २, मकवानपुर १, चितवन २, मनाङ, कास्की ३, स्याङ्जा १, तनहुँ १, नवलपुर १, २, मुस्ताङ, म्याग्दी, पर्वत, गुल्मी १, पाल्पा १, दाङ ३, अर्घाखाँची, रूपन्देही ३, कपिलवस्तु २, बर्दिया १, सुर्खेत १, २, बाजुरा, अछाम २, कैलाली ४, ५, दार्चुला, डडेलधुरा, कञ्चनपुर २, ३, गोरखा २, बाँके ३, बर्दिया १, नवलपरासी (बर्दघाट सुस्ता) १, २, मुगु र जुम्लामध्ये एक, हुम्ला, दैलेख १ र २ मध्येबाट एक, सर्लाहीका चारमध्ये दुई, पर्साका चारमध्ये एक, धनकुटा माओवादी केन्द्रझापा ४, ५, भोजपुर, सर्लाही ३, सिन्धुली २, नुवाकोट २, चितवन ३, कालीकोट, रुकुम पूर्व, दाङ २, रुकुम पश्चिम, बागलुङ २, कञ्चनपुर १, काभ्रे १, सिन्धुपाल्चोक १, गोरखा १, बर्दिया २, सिरहा ३ र ४ मध्ये एक, महोत्तरी १, रौतहट ३, मोरङ ४ र ५ मध्ये एक, जाजरकोट, हुम्ला र दैलेख १ र २ मध्ये एक, मुगु र जुम्लामध्ये एक, बाँके १ र ३ मध्ये एक एकीकृत समाजवादीताप्लेजुङ, इलाम १, रौतहट १, काठमाडौं ८, कास्की २, गुल्मी २, रूपन्देही २, डोल्पा, बारा १, पाल्पा २, दाङ १ जनता समाजवादी पार्टीसप्तरी २, ३, महोत्तरी ३, बारा २, काठमाडौं ७, कपिलवस्तु ३, बाँके २, सिरहा ३ र ४ मध्ये एक, धनुषाका चारमध्ये एक, सर्लाहीका चारमध्ये दुई, पर्साका चारमध्ये तीन, सुनसरी १"
वर्ष दिनमा पनि आउादैन नतिजा,"त्रिवि नियमावलीअनुसार परीक्षाको नतिजा ९० दिनभित्र प्रकाशन गर्नुपर्छ । तर, छछ महिनामा हुने सेमेस्टर प्रणालीका परीक्षाको नतिजासमेत नियमित हुन सकेको छैन । परीक्षा नियन्त्रण कार्यालयले गत वर्ष (२०७८ साउन) मा सञ्चालित परीक्षाको नतिजा अझै प्रकाशन गर्न सकेको छैन । स्नातक विज्ञान र शिक्षाशास्त्र तीनवर्षे कोर्स पहिलो वर्षको र मानविकी र व्यवस्थापनका चारवर्षे बीबीएसको १ लाख २५ हजार विद्यार्थीको नतिजा प्रकाशन भएको छैन । चारवर्षे बीएस्सीका १० हजारभन्दा विद्यार्थीको नतिजा प्रकाशित भएको छैन । बीएडका ६४ हजार विद्यार्थीको नतिजा आएको छैन । मानविकीतर्फ तीनवर्षे ३५ हजारभन्दा बढी विद्यार्थीले परीक्षाफल पाउन सकेका छैनन् । परीक्षा सहनियन्त्रक महेश ओझाले कोरोनाकालमा भएको बन्दाबन्दीले नतिजा प्रकाशनमा ढिलो भएको बताए । संकटमा दुर्गममा रहेका विद्यार्थीलाई आफ्नो अनुकूलको परीक्षा केन्द्रबाट जाँच दिने अवसर दियौं, उनले भने, अहिले उत्तरपुस्तिका, सिम्बल नम्बरका आधारमा छुटाउन प्राविधिक समस्या भएकाले नतिजा प्रकाशन ढिलो भएको छ । अर्कातर्फ दक्ष जनशक्तिको पनि अभाव छ । परीक्षा नियन्त्रक पुष्पराज जोशीका अनुसार विद्यार्थीले रोल नम्बर लेख्ने ठाउँमा मोबाइल नम्बर लेखेका छन्, विद्यार्थी पहिचान गरेर नतिजा तयार पार्नुपर्ने अवस्था रहेको छ । लकडाउनको बेला लिएको परीक्षा भएर समस्या भएको हो, अरू नतिजा ३ महिनाभित्रै सार्वजनिक गर्ने गरी काम गरिरहेका छौं, उनले भने । नतिजा प्रकाशनपछि विद्यार्थीले प्रमाणपत्र, ट्रान्सक्रिप्ट लिन झन्झट व्यहोर्ने समस्या निरन्तर छ । परीक्षा नियन्त्रण कार्यालयको ढिलाइले विद्यार्थीको शैक्षिकसत्र नै गुम्ने जोखिम बढ्दो छ । हामीले समयमा नतिजा देऊ, परीक्षामा बदमासी गर्नेलाई कारबाही गर मात्र भनेको हो, पदाधिकारी त्यति गर्न पनि तयार देखिएका छैनन्, नेविसंघ अध्यक्ष दुजाङ शेर्पाले भने । पदाधिकारीले आधा दर्जनभन्दा बढी विषयको परीक्षामा अघिल्लो वर्ष र निजी कलेजको हुबहु प्रश्नपत्र बनाएका प्राध्यापकलाई कारबाही गर्नुको साटो ढाकछोप गर्दै आएका छन् ।"
"चुनावमा तालमेल, विचारमा बेमेल","ॅपहिलेका दुस्मन, अहिलेका मित्रमाओवादी सशस्त्र युद्ध सुरु गर्दा (२०५२ मा) प्रधानमन्त्री शेरबहादुर देउवा थिए । सशस्त्र युद्धका बेला मुख्य दुस्मनी कांग्रेस र माओवादीबीच भएको थियो । एकअर्कालाई सिध्याउन यी दुई पार्टीले कुनै कसर बाँकी राखेनन् । माओवादी द्वन्द्व सुरु हुँदा, उत्कर्षमा पुग्दा (२०५८) र २०६१ सालमा देउवा प्रधानमन्त्री थिए । त्यसपछि माओवादीसँगकै सहकार्यमा २०७२ मा र अहिले प्रधानमन्त्री बनेका छन् । देउवा र दाहालको सम्बन्ध पहिले तिक्ततापूर्ण र हाल सुमधुर छ ।मुख्य द्वन्द्वरत दुई पक्ष भएको हुनाले २०६३ मंसिरमा तत्कालीन प्रधानमन्त्री एवं कांग्रेस सभापति गिरिजाप्रसाद कोइराला र माओवादी अध्यक्ष पुष्पकमल दाहालबीच शान्ति सम्झौता भयो । कोइरालाको निधनपछि देउवा र दाहालबीच सहकार्य हुँदै आएको छ । शान्ति सम्झौतापछि मुख्यगरी राजनीतिक प्रतिस्पर्धा पनि यी दुई दलबीच भयो । जनआन्दोलन २०६२६३ पछि संघर्ष र सहकार्य हुँदै आएको छ ।"
"सीमा सुरक्षा बैठक : पुरानै एजेन्डा, कार्यान्वयन फितलो","(काठमाडौं)  नेपालभारत सीमा सुरक्षा समन्वय बैठक मंगलबारदेखि सशस्त्र प्रहरी प्रधान कार्यालय हल्चोकमा हुँदै छ । दुई दिनसम्म चल्ने बैठक अन्तर्राष्ट्रिय नाकाबाट हुने आवतजावत व्यवस्थापन, सीमापार अपराध रोकथाम, आतंकवाद नियन्त्रण, दशगजामा संयुक्त सुरक्षा गस्ती, तेस्रो देशका नागरिकबाट हुन सक्ने गैरकानुनी घुसपैठ नियन्त्रणलगायत एजेन्डामा केन्द्रित हुने भएको छ । नेपालका तर्फबाट सशस्त्र प्रहरी बल (एपीएफ) का महानिरीक्षक राजु अर्याल र भारतका सशस्त्र सीमा बल (एसएसबी) प्रमुख सुजोय लाल थाउसेन तथा दुवै देशका गृह, परराष्ट्र र नापी विभागका प्रतिनिधि सहभागी हुनेछन् ।बैठकमा भाग लिन भारतीय ६ सदस्यीय टोलीको नेतृत्व गर्दै एसएसबी प्रमुख थाउसेन सोमबार बेलुका काठमाडौं आइपुगेका छन् । सीमास्तम्भ सुरक्षा, सीमा सुरक्षाको समीक्षा, गतवर्षका एजेन्डा कार्यान्वयनको अवस्थालगायत करिब सातवटा बुँदा एजेन्डामा छलफल हुने स्रोतले जानकारी दियो । तेस्रो देशका नागरिक भारतको बाटो हुँदै घुसपैठ गरेर नेपाल छिर्ने गरेको र त्यसलाई रोक्न भारतीय पक्षबाट ठोस प्रयास नभएकामा भारतीय पक्षसँग नेपालले प्रश्न उठाउँदै आएको छ । अफगानिस्तान, म्यानमारलगायतबाट भारतको बाटो हुँदै नेपाल छिरेका विदेशी नागरिक यहाँ आएर शरणार्थी भेषमा सेल्टर लिने र त्यो बढ्दै जाँदा व्यवस्थापनमै कठिनाइ हुने गरेको छ । त्यस्तै, सीमा क्षेत्रमा बसोबास गर्ने नेपाली भारतीय पक्षबाट कुटिने, लुटिने तथा सीमास्तम्भ सारेर भारतीय सुरक्षाकर्मी नेपाल छिर्ने जस्ता घटना दोहोरिए पनि त्यसलाई गम्भीर रूपमा नलिएकामा नेपाल भारतीय पक्षसँग असन्तुष्ट छ । भारतीय पक्षले पनि जालीनोट कारोबारमा संलग्न अन्तर्राष्ट्रिय गिरोह नेपालको भूमि प्रयोग गरेर आफ्नो देशविरुद्धका गतिविधिमा लागेको भन्दै त्यसलाई नियन्त्रण गर्नुपर्ने माग अघि सार्दै आएको छ । बैठकमा सहभागी हुन लागेका एक अधिकारीले दुवै देशले एकअर्काका समस्या र चासोमा समीक्षा एवं समाधान गर्ने प्रयाससहित साझा एजेन्डामाथि बृहत् छलफल गरेर निचोड निकालिने बताए । भारतका लागि नेपालका पूर्वराजदूत नीलाम्बर आचार्यले पनि सीमा सुरक्षा समन्वय बैठकमा सीमास्तम्भ, सुरक्षा, ओहोरदोहोर गर्नेको सम्मानजनक व्यवहार, लागूऔषध कारोबार नियन्त्रण र सीमा क्षेत्रमा हुने आपराधिक घटनादुर्घटनामा दुवै देशका सुरक्षा संयन्त्रबाट अनुसन्धान र सहजीकरणमा छलफल हुन आवश्यक रहेको बताए । मजदुरी गरेर घर फर्कने नागरिक सिमानामा लुटिनु, कुटिनु भएन, सम्मानजनक व्यवहार हुनुपर्यो, उनले भने, त्यस्तै सीमा क्षेत्रमा हुने घटनादुर्घटनामा तत्काल उद्धार तथा अपराध अनुसन्धानमा दुवै देशका सुरक्षा संयन्त्रले एकअर्कालाई सहयोग गर्नुपर्यो । लागूऔषध कारोबार, आतंकवादी गतिविधि, भन्सार छलीतस्करी नियन्त्रण, सूचना आदानप्रदानलगायत विषय पनि महत्त्वपूर्ण हुने उनले बताए ।यी साझा समस्या समाधान गर्न बुँदागत रूपमा निचोड निकालिने र सहमति कार्यान्वयनलाई जोड दिइने गृह मन्त्रालयका एक अधिकारीको भनाइ छ । चाडपर्वमा भारतबाट नेपाल आउने मजदुर सीमा नाकामै भारतीय पक्षबाट लुटिने गरेका तथ्यहरू प्रशस्तै छन् । त्यसलाई सम्बोधन गर्न बैठकमा सीमा क्षेत्रमा दुवै पक्षले यात्रु सहायता कक्ष सञ्चालन गर्नेबारे पनि छलफल हुने बताइएको छ । गतवर्ष असोज १९ र २० मा पाँचौं बैठक दिल्लीमा बसेको थियो । पहिलो बैठक २०६९ मा दिल्लीमा, दोस्रो २०७२ मा नेपालमा, तेस्रो २०७३ मा भारतमा र चौथो बैठक २०७६ मा नेपालमा भएको थियो । हरेक वर्ष आलोपालो आयोजना हुने बैठक सीमा समस्या, दुई देशबीच कूटनीतिक मामिलामा आएका दरार र आन्तरिक कारण नियमित रूपमा बस्न सकेको छैन । अहिलेसम्म १० वटा बैठक बसिसक्नुपर्नेमा पाँचवटा नियमित हुन सकेको थिएन । २०७०, २०७१, २०७४, २०७५ र २०७७ मा दुवै देशले बैठक आयोजना गरेनन् । चौथो र पाँचौं बैठकका सहमतिमा सीमा सुरक्षामा खटिने निकायबीच संयुक्त सुरक्षा अभ्यास, संयुक्त गस्तीसहित आतंकवाद र सीमा अपराध नियन्त्रण, सूचना आदानप्रदानलगायत विषय समेटिएको थियो । यसअघिका बैठक सीमापार अपराध नियन्त्रण, दशगजामा संयुक्त सूचना आदानप्रदान, एकअर्का देशविरुद्ध आपराधिक व्यक्ति तथा समूहबाट हुने गतिविधि रोकथाम र नियन्त्रणमै केन्द्रित भएको थियो । तर, सहमति कार्यान्वयन प्रभावकारी नहुँदा स्थल नाका प्रयोग गरी भएका आपराधिक गतिविधि नियन्त्रण चुनौती बनेको छ । नेपालको भारतसँग करिब १ हजार ८ सय ८० किलोमिटर लम्बाइको खुला सीमा सिमाना छ । दुवै देशले सीमा सुरक्षार्थ सीमाबाट केही दूरीभित्र आआफ्ना सुरक्षा संयन्त्रलाई तैनाथ गर्दै आएका छन् । नेपालले भारततर्फ २ सय २७ स्थानमा सशस्त्र प्रहरीको बोर्डर आउट पोस्ट (बीओपी) स्थापना गरेको छ भने भारतले सीमा क्षेत्रका ५ सय ३० स्थानमा एसएसबीका युनिट खडा गरेको छ । नेपाल र भारतबीच करिब ३ दर्जन नाकाबाट औपचारिक आउजाउ हुन्छ । सीमा नाकामा सुरक्षाकर्मी, भन्सार, राजस्व, प्रहरीलगायत ३ दर्जन निकाय खटिन्छन् । तर, एकीकृत रूपमा त्यसलाई समन्वय गर्ने संयन्त्र नहुँदा सीमा व्यवस्थापनमा थप चुनौती छ । ताप्लेजुङदेखि सुदूरपश्चिमको कञ्चनपुरसम्म भारतसँग सीमा छुट्याउने ८ हजार ५ सय ५३ सीमास्तम्भ छन् । सीमास्तम्भ सुरक्षाको जिम्मा एपीएफ र एसएसबीको हो । तर, भारतीय पक्षबाट कतै भूमि अतिक्रमणदेखि कतै अनधिकृत रूपमा भौतिक संरचना निर्माण गरेर भारतले सीमा गायब पार्ने र भेटिएका ठाउँको पनि मर्मतसम्भार र रेखदेख नहुँदा सीमा क्षेत्रमा बर्सेनि समस्या दोहोरिने गरेका छन् ।गृह मन्त्रालय स्रोतका अनुसार अहिले पनि २ हजार ७ सय १६ वटा पिलर गायब छन् । तिनको खोजबिन र नक्साअनुसार पुनर्निर्माण र स्थापनामा नेपाली पक्षले ध्यान दिएको छैन । कतिपय पिलर मर्मत तथा रंगरोगन गर्न सशस्त्रलाई जिम्मा दिने भनिए पनि सरकारले बजेट उपलब्ध नगराएपछि त्यत्तिकै रोकिएको छ । गृह मन्त्रालयले केही वर्षअघि संसद्को राज्य व्यवस्था समितिमा पेस गरेको विवरणअनुसार भारतसँग सीमा छुट्याउने १ हजार ५ सय ५६ सीमास्तम्भ जीर्ण र २ हजार ८ सय ९१ स्तम्भमा सामान्य क्षति पुगेर मर्मत गर्नुपर्ने अवस्थामा रहेको उल्लेख गरिएको थियो । अहिले त्यसको अद्यावधिक विवरण सरकारले बाहिर ल्याएको छैन । दुवै देशका संयुक्त प्राविधिक टोली खटाएर गायब भएका ठाउँमा ४ सय ३७ सीमास्तम्भ बनाउने सहमति यसअघि नै भए पनि त्यो काम अझै पूरा भएको छैन । यो विषय भारतको दिल्लीमा जुन १५१६, २०२२ मा सम्पन्न दुवै देशका सहसचिव स्तरीय ज्वाइन्ट वर्किङ ग्रुप को १२ औं बैठकमा पनि उठेको थियो । तर, बर्खायाम सुरु भएपछि यो विषय दुवैको प्राथमिकतामा परेन । उक्त संयन्त्रको अर्को बैठक २०८० मा नेपालमा गर्ने तय भइसकेको छ । सीमा मामिलामा दुई देशबीच परराष्ट्रमन्त्री, परराष्ट्र सचिव, ऊर्जा, जलस्रोत तथा सिँचाइ सचिव, गृह र नापी विभागका सहसचिव, सशस्त्र प्रहरी र भारतीय एसएसबीका प्रमुखलगायत केन्द्रीय तहमा रहेका संयन्त्र छन् । यसबाहेक नियमित सीमा सुरक्षा, समन्वय र व्यवस्थापन गर्न नेपालतर्फ प्रमुख जिल्ला अधिकारी र भारतीय संयन्त्र जिल्लाधिकारी तथा सशस्त्र र एसएसबीका स्थानीय वाहिनी, गण तथा बीओपीअन्तर्गतका संयन्त्र रहे पनि समस्या समाधानमा नियमित बैठक बस्न सकेका छैनन् ।"
राखियो जमरा,दसैंको पहिलो दिन घटस्थापनाका अवसरमा काठमाडौंको वसन्तपुरमा रहेको दसैंघरमा जमरा राखिँदै । नेपाली सेनाको टोलीले मंगल धुन बजाएर बढाईं गरेसँगै सोमबार बिहान १०ः२३ को शुभसाइतमा जमरा राखिएको हो । तस्बिर ः दीपक केसीकान्तिपुर
एक्स्काभेटरबाट खोला वारपार,"(सिन्धुली)  वर्षाका कारण भालुखोलामा जलस्तर बढेपछि स्थानीयलाई एक्स्काभेटरको सहायताले वारपार गराउँदै आइएको छ । सिन्धुलीमाडीतीनपाटनचकमके सडक खण्डमा पर्ने तीनपाटन गाउँपालिका११ स्थित भालुखोलामा बाढी आएकाले ३ दिनयता साना तथा ठूला सवारीसाधन वारपार गर्न सकेका छैनन् । गाउँपालिकाले दुर्घटना नहोस् भनेर पालिकाकै एक्स्काभेटर भालुखोला क्षेत्रमै राखेको छ । खोलामा बाढी घट्नासाथ यात्रुहरूलाई वारपार गराउने काममा मद्दत पुगोस् भनेर एक्स्काभेटर परिचालन गरिएको पालिका अध्यक्ष कर्णबहादुर थापामगरले बताए ।बा१क ३२५९ नम्बरको एक्स्काभेटरको बकेटमा राखेर यात्रुलाई खोल वारपार गराउँदै आइएको छ । सिन्धुलीमाडीचकमके सडक निर्माण गर्दा भालु खोलामा लच्का राखिएको छ । बाढी लच्कामाथिबाट बहने भएकाले सवारीसाधन र यात्रु वारपार गर्न सक्दैनन् । राजधानी तथा अन्य सहरबाट दसैंलाई लक्षित गरी गाउँघर फर्किनेहरूको क्रम सुरु भइसकेको छ । यस्तोमा बाटोमै यात्रु अलपत्र नहुन् भन्न एक्स्काभेटरको प्रयोग गरी वारपार गराउँदै आइएको हो, थापामगरले भने ।सडक निर्माण गर्दा ख्याल नगर्दा पानी पर्नासाथ बाढी आएर यात्रुले दुःख पाउने गरेको चकमकेबाट सदरमुकाम आउँदै गरेका रामजी काफ्लेले बताए । उनी सोमबार भालु खोला थर्न नसक्दा ३ घण्टा बगरमै रोकिएका थिए । पछि एक्स्काभेटरको बकेटमै चढेर खोला तरेको उनले सुनाए ।वर्षाका कारण जिल्लाका ग्रामीण सडक बिग्रिएका छन् । सडकमा पहिरो जाने, भासिने, खाल्डाखुल्डी र हिलाम्मे हुँदा धेरै स्थानको आवागमन ठप्प छ ।"
खानेपानीढल व्यवस्थापन गर्दै हेटौंडा,"हेटौंडा (कास) व्यवस्थित खानेपानी र ढल निर्माणको योजना बनाउने तयारीमा हेटौंडा उपमहानर जुटेको छ । एसियाली विकास बैंक (एडीबी) को सहयोगमा संघीय खानेपानी मन्त्रालयमार्फत उपमहानगरले खानेपानी तथा ढल व्यवस्थापन आयोजनामार्फत हेटौंडामा खानेपानी वितरण र ढल व्यवस्थापनको तयारी गरेको हो ।आयोजनाअन्तर्गत सन् २०५५ सम्म सम्पन्न हुने गरी डीपीआर तयार गर्ने, हेटौंडाको सहरी ढल व्यवस्थापन, भूमिगत ढल र सहरी लेदोजन्य फोहर व्यवस्थापनसम्बन्धमा सोमबार उपमहानगरमा छलफल गरिएको छ । कार्यक्रममा उपमहानगर प्रमुख मिनाकुमारी लामाले एकीकृत र व्यवस्थित शहर निर्माण र विकासमा अघि बढ्ने बताइन् ।हेटौंडा खानेपानी व्यवस्थापन बोर्डका कार्यकारी अधिकृत सुदर्शन ढकालले अहिलेसम्म उपमहानगर क्षेत्रमा खानेपानीको वितरण, पूर्वाधार र व्यवस्थापनबारे प्रकाश पारेका थिए । उनका अनुसार बोर्डले २२ वटा डिपबोरिङ, ७ वटा इनारबाट निकालिएको पानी २२ हजार २ सय ५० धारामार्फत वितरण भइरहेको छ । बोर्डले अहिले उपमहानगर क्षेत्रमा दैनिक १ करोड ८२ लाख लिटर पानी वितरण गर्दै आएको छ ।"
झारातिरुवा छात्रवृत्ति,"देशभर पढ्ने उमेरका दसौं हजार बालबालिका विद्यालयबाहिर छन् । सरकारी तथ्यांक अनुसार पाँचदेखि नौ वर्षसम्मका ६० हजारभन्दा बढी बालबालिका विद्यालय जाँदैनन् । १० देखि १२ वर्षसम्मका त १ लाख १० हजारभन्दा बढी बालबालिका विद्यालयको पहुँचबाहिर छन् । यसरी आधारभूत विद्यालय अर्थात् कक्षा १ देखि ८ सम्म पढ्ने उमेर भएका करिब पौने २ लाख बालबालिका औपचारिक शिक्षाबाट वञ्चित छन्, जसमा बालकको तुलनामा बालिका १५ हजार बढी छन् । एक्काइसौं शताब्दीका दुई दशक बितिसक्दा पनि आधारभूत शिक्षा नै हासिल गर्नबाट वञ्चितहरूमा सामान्यतया विपन्न, दलित, अपांगता भएका, अति सीमान्तकृत र दुर्गम क्षेत्र लगायतका बालबालिका छन् । आर्थिक कठिनाइ लगायतका कारण एकातिर बालबालिका विद्यालय जान पाइरहेका छैनन् भने गएका पनि कति बीचमै पढाइ छाड्न बाध्य छन् । कक्षा ८ को टिकाउ दर ८५१ प्रतिशत छ । जबकि, सात वर्षअघि जारी नेपालको संविधानले शिक्षालाई मौलिक हक मात्रै मानेको छैन, प्रत्येक नागरिकलाई आधारभूत तहसम्मको शिक्षा अनिवार्य र निःशुल्क पाउने हक पनि प्रदान गरेको छ । तर सोही उमेर समूहका दसौं हजार विद्यार्थी विद्यालयबाहिर हुनु र भर्ना भएका कतिले बीचमै पढाइ छाड्नुले उक्त संवैधानिक व्यवस्था कार्यान्वयनमा जटिलता उत्पन्न भैरहेको छ । अनिवार्य र निःशुल्क भनिएको आधारभूत तहमा विद्यार्थीलाई पढाइमा प्रोत्साहन गर्न शिक्षा तथा मानवस्रोत विकास केन्द्रले १५ वटा शीर्षकमा छात्रा, विपन्न, दलित, अपांगता भएका, मुक्त कमलरी, अति सीमान्तकृत, कर्णाली, हिमाली क्षेत्रका छात्रछात्रालाई छात्रवृत्ति बाँड्दै आएको छ । तर, कक्षा १८ का लागि छात्रा छात्रवृत्ति कर्णाली प्याकेज र दलित छात्रवृत्ति सबैभन्दा कम वार्षिक ४ सय रुपैयाँ मात्र छ । यो छात्रवृत्ति पाउने छात्रा साढे १६ लाख छन् भने दलित छात्रछात्रा साढे ८ लाखभन्दा बढी । महिनामा ३३ रुपैयाँ भाग पर्ने यो छात्रवृत्तिले विद्यार्थीलाई कापीकलम जोहो गर्न मात्रै पनि पुग्दैन झोला, पोसाक, अरू शैक्षिक सामग्री, खाजा खर्च त परकै कुरा भैहाले । पठनपाठनका निम्ति विद्यार्थीलाई आर्थिक भरथेग नगर्ने यो कार्यक्रम खालि सस्तो लोकप्रियताका निम्ति मात्र सञ्चालन भैरहेको छ । केही नहुनुभन्दा त यही रकम पनि ठीकै होला, तर यतिले मात्र पुग्दैन । यसले निःशुल्क तथा अनिवार्य आधारभूत शिक्षाको संवैधानिक व्यवस्था कार्यान्वयनमा सघाउँदैन । तसर्थ, अर्को वर्षदेखि यस रकमलाई बढाउन शिक्षा मन्त्रालयले गृहकार्य गर्नुपर्छ, जसप्रति अर्थ मन्त्रालय पनि सकारात्मक हुनुपर्छ । यति बेला आगामी चुनावका लागि घोषणापत्र लेखिरहेका राजनीतिक दलहरूको पनि यसमा ध्यान पुग्नुपर्छ । वास्तवमा अहिले जो बालबालिका आधारभूत तह पनि पढ्न पाइरहेका छैनन्, तिनलाई विद्यालय ल्याउन त्यति सजिलो पक्कै छैन । यो तहमा खुद भर्नादर वृद्धिको धीमा गतिबाट पनि यो तथ्य आकलन गर्न सकिन्छ । सन् २०१५१६ मा ९६६ प्रतिशत रहेको कक्षा १५ को खुद भर्नादर सन् २०२०२१ सम्म आइपुग्दा मुस्किलले ९७४ हुनुले धेरै कुरा बोल्छ । यसै गरी सन् २०१५१६ मा ८९४ प्रतिशत रहेको कक्षा १८ को खुद भर्नादर सन् २०२०२१ मा ९४७ मात्रै छ । यो दरलाई शतप्रतिशतमा नउकाली अनिवार्य आधारभूत शिक्षा सम्भव छैन, जसका लागि राज्यको अर्थपूर्ण हस्तक्षेप नै आवश्यक पर्छ । यसका निम्ति राज्यले आर्थिक कठिनाइका कारण विद्यालय नगएका र बीचमै कक्षा छाड्न बाध्य भएका बालबालिका पहिचान गरेर तिनका अभिभावकलाई आयआर्जनका कार्यक्रमसित जोड्नुपर्छ । शिक्षा मन्त्रालयको एकल प्रयासले मात्र यो सम्भव हुँदैन, तीनै तहका सरकारहरूको समग्र सोच यसतर्फ उन्मुख हुनुपर्छ । प्रतिफल दिन समय लागे पनि यस्तो कार्यक्रमले गरिबी निवारणका साथसाथै शिक्षामा दिगो टेवा पुर्याउँछ । तत्कालका लागि भने छात्रवृत्तिकै रकम बढाइनुपर्छ, जुन कम्तीमा पढाइ खर्च धान्ने हुनुपर्छ । अहिले २२ जनजाति तथा सीमान्तकृत समूह, मुक्त कमैया, बादी, हलिया, चरुवाका सन्ततिले आधारभूत तहमा वार्षिक ५ हजार रुपैयाँका दरले छात्रवृत्ति पाउँछन्, कम्तीमा यति नै रकम दलित तथा विपन्न लगायतहरूका लागि पनि छुट्याइनुपर्छ । बरु भरपर्दो तथ्यांक संकलन गरी छात्रवृत्तिलाई आवश्यकतामा आधारित बनाउन सकिन्छ । अभिभावकबाट दुरुपयोग नहोस् भनेर खर्च सम्बन्धी मापदण्ड तोक्न सकिन्छ । चाहिँदोनचाहिँदो प्रशासनिक खर्च कटौती गर्ने हो भने छात्रवृत्ति रकम बढाउन राज्यको क्षमताले नधान्ने भन्ने हुँदैन । खालि यसका लागि सरकारसित दृढ इच्छाशक्ति चाहिन्छ विद्यालय नै जान नपाएका बालबालिकाको भविष्यको सवालमा देशका शासकप्रशासकहरू पिरोलिनुपर्छ ।"
स्मार्टफोनको कुलतबाट जोगिऔं,"उत्तमबाबु श्रेष्ठको कुलतकारी स्मार्टफोन आलेख राम्रो लाग्यो । अहिले विश्वभरि नै प्रविधिमा आएको परिवर्तनसँगै स्मार्टफोनको प्रयोग आम भएको छ । धेरैको दैनिकी बनेको छ । लेखकले भनेझैं अचेल सिंगो समुदाय स्मार्टफोनबिना बाँच्नै नसक्ने भएको छ । हामी आफैं पनि त्यसमा झुम्मिरहन्छौं, घण्टौं बिताउँछौं । यसले साँच्चिकै मानसिक तनाव बढाएको छ र उत्पादनशील समय व्यर्थ गएको छ । यस अर्थमा यो कुलत नै हो । लेखमा राखिएको तथ्यांक अनुसार नेपालमा झन्डै ४ करोड फोन प्रयोगमा भएको, झन्डै ३ करोड इन्टरनेट पहुँचमा र १ करोड ४० लाखजति सामाजिक सञ्जालमा जोडिएको, झन्डै ९० प्रतिशतले फेसबुकमा स्मार्टफोन प्रयोग गरिरहेका भेटिन्छ । यो निकै ठूलो समस्या हो भन्नका लागि यस्तो तथ्यांक काफी छ । त्यस्तै स्मार्टफोनको स्क्रिनमै मानिसलाई टिकाउन अनेकअनेक सामग्री उपलब्ध छन् । यसको असर बालबालिका, युवा, पौढ सबैलाई परेको छ, उनीहरूको सामाजिक जीवन नै तहसनहस भएको छ । अब स्मार्टफोन प्रयोगको समय कम गर्नैपर्ने भएको छ । त्यसका लागि सबैले आफ्नो बानी सुधार्ने प्रण गर्नुपर्छ । पहिलो त, अभिभावकले नै स्मार्टफोन चलाउन कम गर्नुपर्यो, अर्को छोराछोरीको बानीव्यहोरा सुधार्न दैनिक बढीमा २ घण्टासम्म पाठ्यपुस्तक बाहेकका पुस्तक पढाउने, शारीरिक व्यायाम तथा मनोरञ्जन लगायत उत्पादनशील कार्यमा लगाउनु अति आवश्यक भइसकेको छ । गंगाराज अर्याल, पाली, अर्घाखाँची"
छाउ प्रथामाथि विमर्श,"पश्चिम नेपालका थुप्रै जिल्लामा चलनचल्तीमा रहेको छाउपडी प्रथाको जालो र जरो काट्न नसकिएका कारण निर्दोष महिला र बालबालिकाले पनि बर्सेनि ज्यान गुमाइरहेका छन् भने देशको सामाजिक, आर्थिक विकासमा पनि धेरै आघात परेको छ । सिंगो राज्य लागेर ऐन, कानुन बन्दा बनाउँदा पनि समुदायमा किन सकारात्मक प्रभाव पर्न सकेन भनेर अन्तरकुन्तर खोतल्न र प्रभावकारी उपाय निकाल्न अब ढिला गर्न हुँदैन । सयौं हजारौं वर्षअघिदेखि मानिसका दिमागमा ढुंगाछापझैं गढेर बसेको अन्धविश्वासलाई ऐनकानुन निर्माण र सरकारी निर्देशनले मात्र मेट्न सम्भव छैन । मुख्य गरी सानै उमेरदेखि विद्यालयमा र गाउँ टोलका सामुदायिक अध्ययन केन्द्रमा महिलाको शारीरिक बनोट, महिनावारी हुनुको वैज्ञानिक कारण आदिबारे बुझिने गरी शिक्षा दिने व्यवस्था गर्न आवश्यक छ । दुनियाँमा महिनावारी बार्ने चलन नभएका देशका महिलाहरू विकासको मार्गमा धेरै अघि गइसकेका छन् । खोइ त त्यहाँका देवीदेवता रिसाएका ? महिनावारी त महिलाका लागि वरदान हो । त्यही महिनावारी हुने शक्तिका कारण महिलाहरू आमा हुने यथार्थलाई बुझ्न र गर्व गर्न नजानेर अनाहकमा पीडामा रुमल्लिएका छन् । ठूलो अज्ञानताका कारण समाजमा आज पनि रूढिवादी चलन बाँकी रहनु हामी सबैका लागि लज्जाको विषय हो । निरक्षर र अञ्जान मानिस मात्र नभएर समाजका टाठाबाठा, नेता, शिक्षकहरूले पनि यो संवेदनशील विषयलाई गहिरोसँग खुट्याउने र मुक्तिमार्गमा लाग्ने आँट र जाँगर नलगाएको देख्दा ताजुब लागेर आउँछ । महिनावारी हुने आमाहरू घरभित्रै पस्न नहुनेगरी अछुत हुने तर त्यही मासिक धर्मका कारण गर्भवती भएर जन्माएका छोराहरूचाहिँ सधैँ चोखै रहन्छ कसरी ? अञ्जान आमा, दिदीबहिनी महिनावारी भएका बखत आफ्नो घरमा बस्दा देवीदेवता रिसाउनुपर्नेचाहिँ किन ? प्राणी जगत्को निर्माण र सृष्टिकर्ता देवीदेवता हुन भने तिनले किन त्यस्तो नियम बनाए ? सधैँ चोखो रहने नियम बनाइदिएको भए तिनको के बिग्रन्थ्यो ? देवीदेवता कतै छन् भने उनीहरू यति अबुझ पक्कै छैनन् कि ! प्रश्न अनेक गर्न र सोच्न खोज्न आवश्यक छ । अन्यथा जति खर्च र श्रम गरे पनि मानिसको मनमा भएको गहिरो छाप मेटन सकिन्न । हल्लाखल्ला र औपचारिकता भन्दा मिहिन ढागको जिम्मेवारीपूर्ण कार्यकौशल र तत्परताले मात्र यो संस्कारबाट मुक्ति मिल्नेछ । कृष्ण कुम्पुरे, आदमटार, धादिङ"
लाखौंलाख जरिवाना आयोगको ज्यादती,पार्टीमा लागेबापत उल्टो जरिवाना तिर्नुपर्ने यो कस्तो व्यवस्था हो ? पार्टीले कर गरेर उम्मेदवार बनाउने अनि खर्च विवरण पेस नगरेको निहुँमा गरिबको उठीबास लगाउने ? भीष्मराज घिमिरे
तोप्केगोला र तोप्केगोलेन्सिसहरू,"प्रुनस तोप्केगोलेन्सिसप्रुनस तोप्केगोलेन्सिस सन् २०१० मा जापानी विज्ञले पत्ता लगाएका हुन् । यसको नमुना जापानको एक संग्रहालयमा मात्र संगृहीत छ । यो प्रजाति जापानको वनस्पतिविज्ञबाहेक स्थलगत रूपमा यसअघि खड्काले मात्र देखेका थिए । यो प्रजातिको विवरण फ्लोरा अफ नेपाल, भोलम ३२०११ मा प्रकाशित छ । त्यसमा भनिएको छ, यो २ मिटरसम्म अग्लो झाडी वर्गको वनस्पति हो । तर, तोप्केगोलाको मिक्वाखोला दाहिनेपट्टि किनारमा यसको बोट १०१२ मिटर अग्लोसम्म थियो । फेदको गोलाइ अढाई फिटसम्मको थियो । यो वनस्पति पातबाट स्पष्ट रूपमा चिनिँदो रहेछ । पात पलाएको काण्ड र पातको भेट्नु रातोरातो रंगमा प्याजी मिसिएजस्तो देखिने रहेछ । पातको फेद साँघुरिएको हुने । टुप्पो २ सेन्टिमिटरजति लाम्चो र चुच्चो । पैयुँका अन्य प्रजातिभन्दा यसको पातको वरिपरि आराका धारहरूजस्ता संरचना छन् । पातको वरिपरि उठेको भागमा जोडाजोडा धारहरू पातको टुप्पोतिर ढल्केका । पातको वरिपरि रहेका आराका धारजस्ता संरचनालाई डबल सेरेट मार्जिन भनिन्छ । फ्लोरा अफ नेपाल, भोलम ३ मा प्रुनस तोप्केगोलेन्सिसको फल कस्तो हुन्छ, थाहा नभएको उल्लेख छ (पृष्ठ ३९१) । फूल जुनमा फुल्छ र फल अगस्टसम्म रहन्छ पनि भनिएको छ । हामीले फल सेप्टेम्बर ५ मा फेला पार्यौं । फल डेढ सेन्टिमिटर व्यासजतिको रातो रंगमा थियो । फलको भेट्नु भने ५६ सेन्टिमिटर लामो, हल्का पहेलो रंगको थियो । यस्तै, उल्लिखित पुस्तकमा यो प्रजाति समुद्री सतहबाट करिब ३ हजार ७ सय मिटर उचाइमा पाइन्छ भनिएको छ । तर, त्यहाँ ३ हजार ३ सयदेखि ३ हजार ७ सय मिटरसम्म उचाइमा भेटियो । सामान्य लाग्ने यस्तो कुरा वैज्ञानिक जगत्मा नयाँ तथ्यांक हो । मुन्धुमी पदमार्ग अन्वेषणको सिलसिलामा यसबारे थप जानकारी जुटाउन सकियो । यस्ता रैथाने वनस्पतिको पहिचान गरी यसको संरक्षण गर्नु जरुरी छ ।"
ईपीएस कामदारद्वारा पेन्सन बिमा माग,"सोल (कास) रोजगार अनुमति प्रणाली ईपीएसमार्फत दक्षिण कोरियामा रहेका कामदारहरूले राष्ट्रिय पेन्सन बिमा (खुकमिन एनगुम) मा सहभागी गराउन माग गरेका छन् । श्रम तथा रोजगारमन्त्री शेरबहादुर कुँवर र ईपीएस कोरिया शाखाका निर्देशक पुष्प कटुवालसँगको भर्चुअल बैठकका क्रममा कामदारहरूले उक्त माग राखेका हुन् । रोजगार अनुमति प्रणाली (ईपीएस) मार्फत कोरियामा १६ वटा देशका कामदार आउँछन् । त्यसमध्ये थाइल्यान्ड, फिलिपिन्स, इन्डोनेसिया, श्रीलंका, चीन, भियतनाम र किर्गिस्थानका कामदारले मात्रै कोरियाली राष्ट्रिय पेन्सन बिमा पाइरहेका छन् । पेन्सनमा सहभागी कामदार घर जाँदा हाम्रोभन्दा धेरै राम्रो पैसा पाउँछन् । नेपालले पनि समयमै यो प्रणालीमा सहभागी भएको भए कोरिया आउने हामी कामदार लाभान्वित हुन्थ्यौं, दक्षिण कोरियाको योङइनमा काम गर्ने अजय सोडारीले भने । कोरियाली राष्ट्रिय बिमामा कामदारको ४५ प्रतिशत र रोजगारदाताका तर्फबाट ४५ प्रतिशत गरी ९ प्रतिशत पैसा जम्मा गर्नुपर्ने नियम छ । एउटा कामदारले पाँच वर्ष काम गर्यो भने घर जाने समयमा अहिलेकै तलबले पनि १२ लाख रुपैयाँभन्दा बढी पैसा पाउँछ, ख्याङ्गीदो नाम्याङमा काम गर्ने पूर्णमान तामाङले भने । यस्तो सुविधाका लागि नेपाल सरकारले पहल गर्नुपर्ने कार्यक्रम आयोजकमध्येका एक गुरुदत्त न्यौपानेले बताए । रोजगार अनुमति प्रणाली (ईपीएस) बारे हुन लागेको नयाँ एमओयूमा नेपाली कामदारलाई पनि राष्ट्रिय पेन्सन बिमामा सहभागी गराउने मन्त्री शेरबहादुर कुँवरले आश्वासन दिएका जनाइएको छ ।"
सांस्कारिक अन्धविश्वासले वृद्धाको हत्या,"(रामेछाप)  रामेछापको खाँडादेवी गाउँपालिका३ भीरपानी सित्खामा पितृ खुसी नभएको भन्दै एक वृद्धाको हत्या गरिएको छ । मृत्यु हुनेमा करिब ५५ वर्षीया बिबी माझी रहेकी छन् । आइतबार भएको घटनामा उनकी आमा ७० वर्षीया सुनमाया माझी भने घाइते छिन् । उनको उद्धार गरी मन्थली अस्पतालमा उपचारका लागि भर्ना गरिएको जिल्ला प्रहरी कार्यालयले जनाएको छ । घटनामा संलग्न भएको आशंकामा सात महिलासहित २२ जनालाई नियन्त्रणमा लिइएको प्रहरी नायब उपरीक्षक राजकुमार थिङले बताए । पक्राउ पर्नेहरूले पितृले मारेको भन्दै थप कुरा खोलेका छैनन् । सांस्कृतिक प्रचलनका नाममा भएको घटनाबारे थप अनुसन्धान गर्न थिङ सोमबार त्यसतर्फ लागेका छन् । माझी समुदायको सोह्रश्राद्ध सबैभन्दा ठूलो चाड हो । उक्त चाडमा माझी समुदायले परलोक भएका आफ्ना पितृलाई घाटमा गएर बोलाउने गर्छन् । बोलाउँदा कसैको आङमा पितृ आउन सक्ने उनीहरूको विश्वास छ । पितृ आएपछि परिवारका कुनै पनि सदस्य काम्न सक्छन् । यसरी काम्न थाले पितृ आङमा आएको विश्वास गरिन्छ । उनीहरू त्यसपछि घर फर्कन्छन् । भोलिपल्ट आदर सत्कारसहित पितृ पाल्छन् र पर्सिपल्ट बिहान घाटमै लगेर विधिपूर्वक पितृलाई सेलाउँछन् । यसरी उनीहरूको सोह्रश्राद्ध सकिन्छ । विधिवत् कर्म पूरा गरेपछि पितृ खुसी हुन्छन् भन्ने विश्वास माझी समुदायमा छ । कम्पन आउनेहरू त्यसपछि काम्न छोड्छन् । तर, यो वर्ष काम्ने प्रक्रिया नरोकिएपछि दुःखद घटना निम्तिएको हो । शनिबार सोह्रश्राद्ध सकेका केही माझी युवा पितृ बगाउँदा अर्थात् तिथि सकिँदा पनि काम्न छाडेनन् । यसपछि माझीहरूको निष्कर्ष रह्यो यो वर्ष पितृ खुसी भएनन् । गाउँकै वृद्धा बिबी माझीका कारण पितृ खुसी नभएको अनुमान लगाएर काम्नेसहितका युवायुवती उनको घरमा पुगे । घरमा आमाछोरी मात्र थिए । गाउँलेले पहिलेदेखि नै बिबीलाई बोक्सी को आरोप लगाउँदै दुर्व्यवहार गर्दै आएका थिए । काम्दै पुगेका युवायुवतीले तिम्रै कारण पितृ खुसी भएनन् भन्दै अक्षताले हान्दै कुटपिट गर्न थाले । त्यही बेला एउटा बिरालो आइपुग्यो । उनीहरूले त्यसलाई काटेर पोल्न थाले । उता निर्घात कुटपिटबाट बिबीको केहीबेरमा मृत्यु भयो । बोक्सी बिरालोमा उत्रिएको र बिरालो काटेपछि बिबी मरेको उनीहरूले निष्कर्ष निकाले । बिबीको मृत्युपछि उनीहरूले ७० वर्षकी आमालाई आँगनमा निकाले । घटनास्थल कब्जामा लिएर घर वरिपरि कसैलाई आउन दिएनन् । केहीबेरमा गाउँलेले थाहा पाएर पुग्दा ती वृद्धामाथि पनि कुटपिट भइरहेको थियो । उद्धारका लागि प्रयास गरे पनि सम्भव नभएपछि गाउँलेले प्रहरीलाई खबर गरे । प्रहरीले समेत सुरुमा उद्धार गर्न सकेन । दोस्रो प्रयासमा सादा पोसाकमा हतियारसहित प्रहरी परिचालन गरी वृद्धा सुनमायालाई उद्धार गरियो । घटनास्थलबाटै १८ जनालाई पक्राउ गरेका छौं, प्रहरी नायब उपरीक्षक थिङले भने सोमबार थप ४ जना नियन्त्रणमा लिई जिल्ला सदरमुकाम पुर्याइएको छ । कुटपिटमा संलग्न भएको आशंकामा प्रहरी हिरासतमा पुगेका युवायुवती भने घटनाबारे आफूहरूलाई थाहा नभएको भन्दै पन्छिइरहेका छन् । पितृले कुटेर मारेको होला, हामीले होइन भन्छन्, थिङले भने, पितृ आएका बेला केही थाहा नहुने उनीहरूको दाबी छ । खाँडादेवी गाउँपालिकाका अध्यक्ष ज्ञानकुमार श्रेष्ठ सांस्कृतिक चाड मान्दा अन्धविश्वासकै कारण घटना भएको बताउँछन् । ५७ वर्षअघि रामेछापकै लुभुघाटमा समेत यस प्रकारको घटना भएको सुनेको उनको भनाइ छ । पितृ आएको विश्वासमा युवायुवती काम्दै गरेको देखेको थिएँ, घटनास्थल पुगेका उनले भने, कामेकालाई चामलले हिर्काउने चलन रहेछ, घटनास्थलमा १० पाथीभन्दा धेरै चामल फालिएको छ ।"
लामिछानेविरुद्ध डिफ्युजन नोटिस,काठमाडौं (कास) नाबालिगमाथि बलात्कारको आरोप लागेका राष्ट्रिय क्रिकेट टिमका निलम्बित कप्तान सन्दीप लामिछानेविरुद्ध इन्टरपोलले डिफ्युजन नोटिस जारी गरेको छ । नेपाल प्रहरीको अनुरोधमा इन्टरपोलले उनलाई फरारको सूचीमा राख्दै जुनसुकै मुलुकले भेटे पनि पक्राउ गर्न सकिने सूचना जारी गरेको हो । उनीविरुद्ध शुक्रबार नै नोटिस जारी भएको प्रहरी प्रधान कार्यालयको इन्टरपोल शाखाले जनाएको छ ।नोटिस जारी भएसँगै लामिछाने इन्टरपोलका सदस्य राष्ट्रका प्रहरीको फरार सूचीमा परेका छन् । यी देशमा कतै लामिछाने भेटिए पक्राउ गरी नेपाल प्रहरीलाई बुझाउन सक्छन् । उनीमाथि गत भदौ ५ मा काठमाडौंको एक होटलमा लगेर किशोरीलाई बलात्कार गरेको आरोप छ । गत भदौ २२ मा उनीविरुद्ध गौशाला प्रहरीमा जाहेरी परेको थियो । त्यसको भोलिपल्टै लामिछाने केन्याविरुद्ध ट्वान्टी२० शृंखला खेल्न नैरोबी प्रस्थान गरेका थिए । उक्त शृंखलापछि उनी क्यारेबियन प्रिमियर लिग (सीपीएल) खेल्नका लागि वेस्ट इन्डिज पुगेका थिए । जाहेरी दर्ता हुँदा लामिछाने वेस्ट इन्डिजमै थिए । त्यहाँ रहँदा नेपाल क्रिकेट संघ (क्यान) को सम्पर्कमा रहेका उनी त्यसपछि भने सम्पर्कविहीन छन् ।
निकुञ्ज व्यवस्थापनमा ८ वर्षे रणनीति,"काठमाडौं (कास) राष्ट्रिय निकुञ्ज तथा वन्यजन्तु संरक्षण विभागले जैविक विविधताको दिगो संरक्षण र जनताको जीविकोपार्जनमा जोड दिने गरी ८ वर्षे संरक्षित क्षेत्र व्यवस्थापन रणनीति (सन् २०२२२०३०) ल्याएको छ । संरक्षित क्षेत्रको पाँच दशकको संरक्षणव्यवस्थापनसँगै मुलुकमा आएको परिवर्तनलाई मध्यनजर गर्दै रणनीति ल्याएको विभागको भनाइ छ । चितवन निकुञ्जको स्वर्ण महोत्सवका अवसरमा वन तथा वातावरणमन्त्री प्रदीप यादवले केही दिनअघि रणनीति सार्वजनिक गरेका हुन् । पाँच दशकमा विभागले संरक्षित क्षेत्रमा गरेको प्रगति, संरक्षित क्षेत्र व्यवस्थापनको सामाजिक आर्थिक अवस्था, राष्ट्रियअन्तर्राष्ट्रिय परिदृश्य, राजनीतिक प्रणालीसँगै शासन प्रणालीमा आएको परिवर्तन, जनसंख्या विस्तारसँगै बढेका आकांक्षालाई विश्लेषण गर्दै विभागले नयाँ रणनीतिमा जाने निष्कर्ष निकालेको छ । सरकारले औपचारिक रूपमा सन् १९७० देखि जैविकविविधता संरक्षण गर्न थालेको हो । एकसिंगे गैंडाको संरक्षण गर्ने उद्देश्यले सन् १९७३ मा चितवनलाई पहिलो निकुञ्ज घोषणा गरिएको थियो । अहिलेसम्म मुलुकमा १२ निकुञ्ज, १ वन्यजन्तु आरक्ष, १ सिकार आरक्ष, ६ वटा संरक्षण क्षेत्र र १३ वटा मध्यवर्ती क्षेत्र घोषणा गरिएको छ । संरक्षण क्षेत्रले २३६९ प्रतिशत ओगटेको छ । नेपालका संरक्षण क्षेत्रहरू तल्लो तटीय तराईको घाँसे मैदान र उष्ण वनदेखि हिउँले ढाकेका अग्ला हिमाल र पहाडसम्म फैलिएका छन् । सरकारले ६ वटा संरक्षण क्षेत्रलाई तीन किसिमको व्यवस्थापन मोडालिटीमा व्यवस्थापन गरिरहेको छ । अन्नपूर्ण, मनास्लु र गौरीशंकर संरक्षण क्षेत्र राष्ट्रिय प्रकृति संरक्षण कोष (एनटीएनसी) ले व्यवस्थापन गर्दै आएको छ भने कञ्चनजंघा संरक्षण क्षेत्रको व्यवस्थापनको जिम्मा १६ वर्षअघि स्थानीय समुदायलाई दिइएको छ । खैरापुर, बर्दियाको कृष्णसार र अपिनाम्पा संरक्षण क्षेत्र सरकारले व्यवस्थापन गर्दै आएको छ । यी तीनवटै मोडालिटीले १० वर्षभन्दा बढी समय व्यतित गरिसकेको पृष्ठभूमिमा यिनको तुलनात्मक प्रभावकारिता अध्ययन गर्ने समय भएको छ, विभागका महानिर्देशक महेश्वर ढकालले भने, मुलुकमा शासन व्यवस्थासमेत बदलिएसँगै विविध समस्यासँग जुध्नुपरेकाले यो रणनीति तयार गरिएको हो । पछिल्लो समयमा स्थानिय समुदायका आवश्यकताको प्राथमिकता परिवर्तन भएको, स्थानीय तह निर्वाचन भएको र उनीहरूलाई संविधानले नै प्रशस्त अधिकार दिएको हुनाले स्थानीय समुदायसँग कसरी समन्वय र सहकार्य गर्ने भन्ने सम्बन्धमा पनि विश्लेषण गर्ने बेला भएकाले रणनीति तयार गरिएको उनको भनाइ छ । रणनीतिमा संरक्षित क्षेत्रमा पर्यापर्यटन, आदिवासी जनजाति र स्थानीयको साथसहयोग, स्थानीय र प्रदेश सरकारसँग समन्वय, बहुसरोकारवालालाई सक्रिय, अनुसन्धान र प्रविधि प्रवर्द्धन, सीमावारपार सहयोग र संरक्षण कूटनीति, संरक्षण क्षेत्रमा दिगो अर्थव्यवस्थापन, भूपरिधिस्तरमा संरक्षण, दिगो विकाससम्बन्धी सहस्राब्दी लक्ष्य (एसडीजी) मा सहयोगलाई अवसरका रूपमा लिएर अघि बढ्ने उल्लेख छ । रणनीतिमा सन् २०३० सम्म संरक्षित क्षेत्रमा जलवायु लचिलो पारिस्थितिकीय प्रणाली र वित्तीय व्यवस्थापन दिगो बनाउने लक्ष्य राखिएको छ । रणनीतिमा पर्याप्त वैकल्पिक जीविकोपार्जनका अवसर सिर्जना गरी गरिब र सीमान्तकृत समुदायको जीवनस्तर माथि उठाउने कार्यक्रम अघि बढाइने उल्लेख छ । प्रकृतिमा आधारित पर्यटन प्रवर्द्धन गर्न निजी क्षेत्रको संलग्नता अभिवृद्धि गरिने समेटिएको छ । वन्यजन्तुले निम्त्याउने क्षति नियन्त्रण गर्ने र राहत रकमसमेत बढाउन वन्यजन्तुबाट हुने क्षतिसम्बन्धी निर्देशिका परिमार्जन गरिनेसम्मका योजना अघि सारिएको छ । वन्यजन्तुबाट निम्तिने घटना नियन्त्रण गर्न फ्रन्टलाइनमा काम गर्ने कर्मचारीको क्षमता बढाउने तथा संरक्षित क्षेत्रहरूबाट प्राप्त हुने लाभको बाँडफाँटका लागि पारिस्थितीकीय सेवाको भुक्तानी (पीईएस) को संयन्त्रलाई संस्थागत गर्ने उल्लेख छ ।"
अभिभावकत्व खोज्दै सन्तान,"(काठमाडौं)  स्कुल जान नमान्ने, रिसाउने, झगडा गरिरहने छोरीलाई परामर्श गरिदिन सहयोग माग्दै किशोरीका अभिभावक केही साताअघि मनोविद् गंगा पाठककहाँ आइपुगे । पाठकले बुझ्दै जाँदा थाहा पाइन् यौन दुर्व्यवहारको केसमा अभिभावकबाटै १० लाख रुपैयाँमा मिलापत्र गरेर सामसुम पारिएपछि किशोरीलाई मनोसामाजिक असर परेको रहेछ । किशोरीलाई स्कुलमा शिक्षकले यौन दुर्व्यवहार गरेको रहेछ, एकदमै नाम चलेको स्कुल, अभिभावक पनि शिक्षित तर सामाजिक प्रतिष्ठाका कारण १० लाखमा घटना सामसुम पारेका रहेछन्, पाठकले भनिन्, यसपछि किशोरीले स्कुल जान नमान्ने, घरमा तोडफोड गर्ने, रिसाउने गरेको भनेर परामर्शका लागि ल्याएका रहेछन् ।केही दिनअघि मनोविद् करुणा कुँवरले पनि यस्तै खालको क्लाइन्ट भेटिन् । १३ वर्षीया बालिकालाई बलात्कार गर्नेविरुद्ध प्रहरीमा जाहेरी दिएको तर आरोपित फरार रहेछ । प्रहरीले ढिलासुस्ती गरेको, अभिभावकले दबाब सिर्जना गर्न नसकेको बालिकाको गुनासो रहेछ । चाँडोभन्दा चाँडो फरार आरोपितलाई पक्राउ गरी कानुनी कारबाहीमा ल्याउनुपर्ने पीडित बालिकाको मागलाई लिएर परिवारभित्र द्वन्द्व सिर्जना भएको र बालिकामा मानसिक समस्या देखिएका कारण मनोविद् कुँवरसित मनोसामाजिक परामर्श लिन आइपुगे । बालिकालाई अभिभावकले असहयोग नै गरेको पनि होइन तर ह्यान्डल गर्न नसकेको पाएँ, बलात्कारमा परेको कुरा सबै मिडियामा आइसक्यो, पीडक फरार छ, परिवारको बेइज्जत भयो भनेर छोरीलाई उल्टै गाली गर्ने, रोइदिने गर्नुहुँदो रहेछ । एक सातामा यस्तो प्रकृतिका कम्तीमा दुई जना क्लाइन्ट उनीसित परामर्श लिन आउने गरेका छन् । यौनजन्य हिंसाका घटनामा छोरीहरूलाई बाआमा, अभिभावक तथा परिवारबाटै संवेदनशील रूपमा सहयोग नहुँदा जघन्य रूप लिने गरेको मनोविद्हरूको बुझाइ छ । बालबालिकासम्बन्धी ऐन २०७५ ले प्रत्येक बालबालिकालाई सम्मानपूर्वक बाँच्न पाउने, प्रत्येक बालबालिकालाई आमाबुवा तथा परिवारका अन्य सदस्यबाट उचित हेरचाह, संरक्षण, पालनपोषण र माया पाउने हकको व्यवस्था गरेको छ । तर आफ्ना सन्तानको सम्मानपूर्वक हेरचाह, संरक्षण, पालनपोषणमा अभिभावकले ख्याल नगर्दा घरैबाट बालबालिका मनोसामाजिक असरको सिकार हुने गरेका छन् ।नबुझेको भन्दा पनि राम्ररी ह्यान्डल गर्ने ज्ञान धेरैजसो अभिभावकमा छैन, अनि इज्जतसँग जोडेर सन्तानमाथि रिस पोख्ने, तँ नजन्मेको भए यस्तो हुने थिएन भनेर उल्टै बोझिलो रूपमा लिने गर्नुहुन्छ, यसो भएपछि पीडित झन् पीडामा पर्ने भए, मनोविद् कुँवरले भनिन् । आफ्नै अभिभावकले सहजीकरण नगरेपछि अब कसलाई सुनाउने, कसले बुझिदिन्छ ? पाठक भन्छिन्, बच्चा त मानसिक रूपमा झन् विक्षिप्त हुँदै गएको हुन्छ, केही विकल्प नदेखेपछि अकल्पनीय र नराम्रा घटना पनि हुन सक्छन् । कतिले दुर्व्यसनीमा फसे, सुसाइड गरे भनेर पनि सुन्छौं ।इन्स्टिच्युट अफ साइकियाट्री का अनुसार आफ्नो कुरा बुझिदिने व्यक्तिको कमी, समस्यालाई नकारात्मक रूपले सामना गर्ने प्रवृत्ति र पूर्वअवस्था ग्रहण गर्न सक्ने क्षमताको कमी आदिका कारणले मनोसामाजिक समस्याको रूप लिने गर्छ । छोरीहरूको समस्या र भावना बुझेर समाधानको बाटो पहिल्याउन नखोज्नुमा अभिभावकको कमजोरी देखिएको छ भने छोराहरूलाई सानैदेखि बानी, व्यवहार र आचरणबारे सचेत नगराउँदा यौन हिंसाका घटनाले जघन्य रूप लिने गरेका छन् । प्रहरी प्रधान कार्यालय, महिला, बालबालिका तथा ज्येष्ठ नागरिक सेवा निर्देशनालयको तथ्यांकअनुसार गत वर्ष कसुरजन्य कार्यका आरोपित बालबालिका (लैंगिक हिंसासम्बन्धी) ६१० जना बालबालिकामध्ये ५०९ जना बालक थिए । आरोपित बालिका १०१ थिए । सबैभन्दा बढी आरोपित बलात्कारका मुद्दामा ३५१ जना बालबालिकामध्ये ३४७ बालक थिए भने बालिका ४ मात्रै थिए । लैंगिक हिंसासम्बन्धी ६१० जना आरोपित बालबालिकामध्ये उमेरअनुसारको तथ्यांक हेर्दा सबैभन्दा बढी १७१८ वर्ष उमेर समूहका ३०४ जना, ११ देखि १६ वर्ष उमेर समूहका ३०२ जना र १० वर्षमुनिका ४ जना रहेको राष्ट्रिय बाल अधिकार परिषद्ले प्रकाशन गरेको नेपालमा बाल अधिकारको स्थिति प्रतिवेदन २०७८ मा उल्लेख छ । बलात्कार र बलात्कार प्रयासमा बालकहरू बढी आरोपित भएको र बहुविवाह, बालविवाह तथा घरेलु हिंसाका कसुरमा बालिकाहरू आरोपित भएको तथ्यांकले देखाएको छ । यसरी हेर्दा, कसुरजन्य कार्यका आरोप लागेका बालबालिकाको संख्या यौनहिंसा र दुर्व्यवहारका कसुरमा उच्च रहेकाले यौन तथा प्रजनन स्वास्थ्यका विषयमा सचेतना अभिवृद्धि गर्ने तथा बालिका संरक्षणमा विशेष ध्यान दिन जरुरी रहेको अध्ययनको निष्कर्ष छ ।"
बच्चालाई बेलैमा यौनशिक्षा दिनुपर्यो,"हाम्रो समाजमा शिक्षित हुनु भनेको किताबी ज्ञान लिनु मात्रै बुझियो तर नैतिक शिक्षा, स्वस्थकर दैनिक जीवनशैलीको बारेमा न अभिभावकलाई पर्याप्त ज्ञान भयो न उनीहरूले आफ्ना सन्तानलाई सिकाउन सके । ग्याजेटहरूको बढ्दो प्रयोगले बाआमा र सन्तानबीचमा दोहोरो संवाद नै कम भइसक्यो । पैसा तिरेर स्कुलमा धान रोप्न सिक्नुपर्ने स्थिति छ । वैवाहिक सम्बन्धबाट होस् वा अन्य कुनै सम्बन्धबाट होस् बच्चा जन्माउनु अभिभावकको रोजाइ हो । जन्माइसकेपछि यसले गर्दा दुःख पाएँ, बेकार भयो भनेर बोझ लिनु भएन । बच्चालाई दैनिक जीवनयापनदेखि यौनशिक्षाबारे सानै उमेरदेखि अभिभावकले खुलेर जानकारी दिनुपर्यो । बाआमाले पनि बच्चा हो केही बुझ्दैन जान्दैन भनेर बच्चाकै अगाडि बच्चालाई अप्ठेरा र अनौठो लाग्ने गतिविधि देखाउनुभएन । उसको उमेर बढ्दै जाँदा शारीरिक र भावनात्मक चाहनाहरू बढ्दै जाने भए र खेल्दाखेल्दै साथीसाथी बीचमा त्यस्तो गतिविधिको एक्सपेरिमेन्ट गर्ने भए । अनि हामीले फलानोको छोराले फलानी (छोरी) लाई बलात्कार गर्यो, बलात्कार प्रयास गर्यो, दुर्व्यवहार गर्यो भनेर आपराधिक बनाउँछौं । यो हुन नदिन त बेलैमा बच्चालाई यौनशिक्षा दिनुपर्यो नि । यौनशिक्षा भन्नेबित्तिकै हामीले यौनसम्पर्क गर्न सिकाउने भन्नेतिर बुझ्छौं । त्यसो होइन, कुन उमेरमा कस्ता शारीरिक र भावनात्मक परिवर्तन आउँछन्, त्यसअनुसार व्यवहार देखाउँदा कस्ता चुनौती, अप्ठेरा आइपर्छन्, कुन उमेर उपयुक्त हो भन्ने जस्ता कुरामा सचेत गराउने हो । हरेक सिकाइका क्रममा छोराले यो सिक्ने, छोरीले यो सिक्ने भनेर छुट्याउनु भएन । छोरीलाई फलाना दाइ, भाइ, काका, बडासित नजिक हुँदा सोचविचार गर्न सचेत गराइरहँदा छोरालाई दिदी, बहिनी, फुपू, सानिमा, काकी जो जति महिला हुन्छन्, उनीहरूलाई आदरसत्कार गर्न, उनीहरूलाई असर पर्ने व्यवहार नगर्न सचेत गराउनुपर्यो । समाज, स्कुलले पनि सानैबाट सचेत बनाउँदै जानुपर्यो ।"
शेखर पक्ष आन्दोलनमा,"काठमाडौं (कास) समानुपातिक निर्वाचन प्रणालीतर्फ उम्मेदवारको बन्दसूची सच्याउन माग गर्दै कांग्रेसको शेखर कोइराला पक्षले आन्दोलन घोषणा गरेको छ । सभापति शेरबहादुर देउवाले पार्टीभित्र शक्ति सन्तुलन नमिलाई एकलौटी रूपमा समानुपातिक उम्मेदवारको बन्दसूची तयार गरेर बुझाएको भन्दै कोइराला पक्षले आन्दोलन थालेको हो ।ठमेलस्थित एक होटलमा बसेको कोइराला समूहका दोस्रो तहका नेताहरूको भेलाले आन्दोलनको घोषणा गरेका हुन् । बन्दसूचीमा उम्मेदवारको नाम राख्दा नेतृत्वले गरेको मनोमानी सच्याउन भन्दै उनीहरूले बुधबार सानेपास्थित केन्द्रीय कार्यालयमा धर्ना दिने बताएका छन् । समान हक र न्यायका लागि नेतृत्वलाई दबाब दिन आन्दोलनको घोषणा गरेको नेता गुरुराज घिमिरेले बताए ।पार्टीभित्र सबैलाई समान हक र न्यायका लागि हाम्रो संघर्ष हो, त्यसैका लागि निरन्तर दबाबका कार्यक्रम गर्दै आएका हौं, उनले भने, अब बुधबार दिउँसो १२ बजेबाट पार्टी कार्यालयमा धर्ना बस्छौं । बिहीबार खबरदारी सभासहित शुभकामना आदानप्रदान कार्यक्रम गर्छौं, र त्यसपछि पनि समानुपातिकको सूची सच्याइएन भने हामी कठोर ऐतिहासिक निर्णय लिन बाध्य हुनेछौं ।उनका अनुसार पार्टी कार्यालयमा दुई घण्टा धर्ना दिने कार्यक्रम छ । यसबीचमा नेता कोइरालासहित नेता र पदाधिकारीहरूसँग छलफल गर्ने भेलाको निष्कर्ष छ ।नेता भूपेन्द्रजंग शाहीले पार्टीले समान अवसरको वितरण नहुने अवस्था भए विद्रोहको विकल्प छैन भन्ने भेलाको निष्कर्ष रहेको बताए । टिकट वितरणमा ४० प्रतिशत सिट दाबी गरिरहेका बेला संस्थापन पक्षले करिब १० प्रतिशतमात्रै सिट दिएपछि कोइराला समूहका नेता थप आक्रोशित भएका हुन् ।"
राप्रपामा राणा समानुपातिकको पहिलो नम्बरमा,काठमाडौं (कास) राष्ट्रिय प्रजातन्त्र पार्टी (राप्रपा) को समानुपातिक उम्मेदवारको सूचीमा पहिलो नम्बरमा पशुपतिशमशेर राणा हुने भएका छन् । राप्रपाको सोमबार बसेको केन्द्रीय कार्यसम्पादन समितिमा भएको गोप्य मतदानमा प्रकाशचन्द्र लोहनीलाई हराउँदै खासआर्य समूहको पहिलो नम्बरमा राणा पर्न सफल भएका हुन् ।कार्यसम्पादन समितिको बैठकमा राणाका पक्षमा ११ मत खसेको थियो भने लोहनीले ९ मत प्राप्त गरेका थिए । समानुपातिक सूचीको पहिलो नम्बरमा को रहने भन्ने विषयमा टुंगो लगाउन सोमबार चार पटक बैठक भएको थियो । सहमति जुट्न नसकेपछि मतदानबाट छिनोफानो गरिएको राप्रपाका एक नेताले बताए । सातै प्रदेशका अध्यक्ष पदेन सदस्य रहेको कार्यसम्पादन समिति २८ सदस्यीय छ । कार्यसम्पादन समितिका सदस्य बालाराम घर्ती स्वास्थ्यका कारण बैठकमा उपस्थित थिएनन् । हरिबहादुर बस्नेन र मुकुन्दश्याम गिरीले मतदानमा भाग लिएनन् । मतदानको समयमा बैठकबाट राणा र लोहनी दुवै बाहिरिएका थिए । राप्रपाका पूर्वअध्यक्षसमेत रहेका दुई वरिष्ठ नेताहरूबीच पञ्चायतकालदेखि नै तिक्ततापूर्ण प्रतिद्वन्द्वीता छ । पञ्चायतकालमा त्रिभुवन विश्वविद्यालयअन्तर्गत रहेको सेन्टर फर इकोनोमिक्स डेभलपमेन्ट एन्ड एडमिनिस्ट्रेसन (सेडा) मा राणा निर्देशक र लोहनी सहनिर्देशक थिए । प्रजातन्त्र पुनःस्थापनापछि राणा लोकेन्द्रबहादुर चन्दतिर लागे भने लोहनी सूर्यबहादुर थापातर्फ । विभिन्न पार्टी र गुट फेर्दै आएका राणा र लोहनी पछिल्लो समय भने एउटै पार्टीमा छन् ।
भारतले किनेन १३ आयोजनाको ७६० मेगावाट बिजुली,"ती आयोजनाको उत्पादन क्षमता ३७४ मेगावाट बराबर भए पनि करिब ३ प्रतिशत चुहावटसमेत हिसाब गरेर अधिकतम ३६४ मेगावाटसम्म मात्रै बिजुली बेच्ने अनुमति नेपालले पाएको छ । हाल भारतसँगको बिजुली व्यापारमा प्रयोग भइरहेको ढल्केबरमुजफ्फरपुर ४ सय केभी प्रसारण लाइनबाट नेपालले अधिकतम ३६४ मेगावाट बराबर मात्रै बिजुली बेच्न पाउँछ । भारतले त्यति बिजुली मात्रै बेच्न अनुमति दिएको छ । तर नेपालले ४१२ मेगावाटसम्म बिजुली बेच्न सक्ने घिसिङको भनाइ छ । विद्युत् प्राधिकरणको विवरणअनुसार हाल भारतले २४ मेगावाटको त्रिशूली, १५ मेगावाटको देवीघाट, ६९ मेगावाटको मर्स्याङ्दी, १४४ मेगावाटको कालीगण्डकी ए र ७० मेगावाटको मध्यमर्स्याङ्दी जलविद्युत् आयोजनाको बिजुली किनिरहेको छ । यी सबै प्राधिकरणअन्तर्गतका आयोजना हुन् । ग्रिन भेन्चर्स प्राइभेट लिमिटेडबाट प्रवर्द्धित ५२४ मेगावाटको लिखु४ आयोजनाको बिजुली पनि भारत जान थालिसकेको छ । यो निजी क्षेत्रको आयोजना हो । प्राधिकरणले भारतसँग ३० मेगावाटको चमेलिया, ४५ मेगावाटको माथिल्लो भोटेकोसी र ४५६ मेगावाटको माथिल्लो तामाकोसी आयोजनाले विद्युत् बेच्ने अनुमति मागेको लामै समय भयो । तीमध्ये माथिल्लो तामाकोसीको मात्रै बिजुली भारतले किनिदिए अहिले नै अरू आयोजनाको बिजुली बेच्नुपर्ने अवस्था रहँदैनथ्यो । तर माथिल्लो तामाकोसीमा चिनियाँ ठेकेदारले काम गरेका कारण त्यहाँबाट उत्पादित बिजुली किन्न नसकिने भारतले बताउँदै आएको छ । प्राधिकरणले गत जेठ २४ मा थप तीन आयोजनाको बिजुली लैजान भारतलाई प्रस्ताव गरेको देखिन्छ । त्यो बेला प्रस्तावित चिलिमेको २२१, सोलु खोलाको २३५, मिस्त्री खोलाको ४२ मेगावाट बिजुली पनि भारतले लगेको छैन । गत साउन ३० मा तेस्रो पटक नेपालले मिस्त्री खोलाको ४२ मेगावाट बिजुली किन्न प्रस्ताव पठायो । तर त्यो पनि स्वीकृत भएन । चौथो पटक गत भदौ २० मा १० मेगावाटको लोअर मोदी१, २९०४ मेगावाटको लिखु खोलाए, २२ मेगावाटको माईखोला, १४९ मेगावाटको हेवा खोला ए र २५ मेगावाटको काबेली बी१ आयोजनाको बिजुली किनिदिने प्रस्ताव नेपालले पठाएको थियो । तर ती आयोजनाले पनि अन्तरदेशीय विद्युत् व्यापारका लागि स्वीकृति पाएका छैनन् । गत शुक्रबार मात्र प्राधिकरणले तल्लो हेवा खोलाको २२ मेगावाट र तल्लो मोदी खोलाको २० मेगावाट बिजुली लैजान भारतलाई प्रस्ताव पठाएको छ । त्यसको भने जवाफ आएको छैन । भारतले विद्युत्लाई रणनीतिक महत्त्वको वस्तुका रूपमा राखेको छ, जसका कारण उसले आफ्नो सीमा जोडिएका देशहरूको लगानी रहेका जलविद्युत् आयोजनाको बिजुली नकिन्ने नीति लिएको छ । भारतले जारी गरेको अधिकार प्राप्त संस्थाहरूले विद्युत् आयातनिर्यातका लागि स्वीकृति तथा सहजीकरण प्रक्रियासम्बन्धी कार्यविधि २०२१ (प्रोस्युड्युर फर एप्रुभल एन्ड फेसिलेटिङ इम्पोर्टएक्सपोर्ट अफ इलेक्ट्रिसिटी बाई डेजिग्नेटेड अथोरिटी२०२१) मा अरू देशको लगानी रहेका प्रसारण र वितरण आयोजनाबाट विद्युत् नकिन्ने प्रावधान राखिएको छ । यही प्रावधानका कारण नेपालका अरू आयोजनाको बिजुली भारतले नकिनेको हुन सक्ने ठानिएको छ । नेपालले आईईएक्समा बिजुली बेच्न ०२८ कात्तिक १७ मा पहिलोपल्ट अनुमति पाएको थियो । तर हिउँदयाममा भने नेपालले फेरि भारतबाट महँगोमा बिजुली किनेको थियो । वर्षायाम सुरु भएसँगै प्राधिकरणले यस वर्ष गत जेठ १९ बाट फेरि आईईएक्समा बिजुली बेचिरहेको छ । पछिल्लो तीन महिना अवधिमा मात्र करिब ७ अर्ब रुपैयाँ बराबरको बिजुली भारतमा बेचेको प्राधिकरणले बताउँदै आएको छ । नेपालले आईईएक्सभन्दा बाहिर भारतको बिहार राज्यलाई पनि नेपालले बिजुली बेचिरहेको छ । अहिले नेपालले दैनिक विद्युत् बजार (डे अहेड मार्केट) को अवधारणामा आईईएक्समा बिजुली बेचिरहेको छ । यस अवधारणामा हरेक दिनको २४ घण्टालाई १५१५ मिनेटको ९६ वटा ब्ल्कमा विभाजन गरी बजारले तय गरेको प्रतिस्पर्धी दरमा बिजुली खरिदबिक्री गरिन्छ । प्राधिकरणले हरेक दिन बिहान १० देखि मध्याह्न १२ बजेसम्म एक्सचेन्ज बजारमा बिक्री गरिने विद्युत्को परिमाणसहित बोलकबोल प्रतिस्पर्धा छ । विद्युत् प्रणालीमार्फत तय हुने मार्केट क्लियरिङ प्राइस का आधारमा विद्युत्को प्रतियुनिट बिक्रीदर तय हुन्छ । प्रतिस्पर्धी दर तय भएपछि रातिको १२ देखि अर्को दिनको रातको १२ बजेसम्म अर्थात् २४ घण्टा विद्युत् निर्यात गर्ने गरिन्छ । नेपालले भारतसँग मात्र नभई क्षेत्रीय बजारमा नै ऊर्जा व्यापारको सम्भावना खोजिरहेको छ । तर बंगलादेशसँगको विद्युत् व्यापारको ढोका अझै खुलेको छैन ।"
नेरु हालसम्मकै कमजोर,"तर नेपालको संरचनात्मक समस्याका कारण तत्कालै न त निर्यात बढाउन सकिन्छ न त पर्यटक नै बढाउन सकिन्छ । यसकारण अहिले डलरको भाउ बढेका बेला नेपालमा लाभ लिन सक्ने अवसर निकै कम छ । डलरको भाउ बढ्दा सबैभन्दा बढी नोक्सानी वस्तु तथा सेवाको आयातबापतको भुक्तानीमा हुन्छ । डलरको भाउ बढ्दा त्यसबापत भुक्तानी गर्नुपर्ने दायित्व पनि बढिरहेको हुन्छ । यद्यपि पछिल्ला महिनामा आयातको वृद्धिदरमा कमी आएको छ । नेरु कमजोर हुँदा वैदेशिक ऋण लगानी भुक्तानीको दायित्व बढ्छ । विदेशबाट लिएको ऋणको साँवाब्याज भुक्तानीका लागि पनि धेरै रकम तिर्नुपर्छ ।पछिल्ला महिनामा नेपाली विदेशमा औषधोपचार, अध्ययन, भ्रमणलगायतका लागि जाने क्रम ह्वात्तै बढेको छ । डलर महँगो भएको समयमा विदेशमा औषधोपचार, अध्ययन, भ्रमण खर्चर् महँगो हुने भएकाले धेरै विदेशी मुद्रा राष्ट्रबाट बाहिरिन्छ । त्यसै पनि विदेशी मुद्रा सञ्चिति कम भएको समयमा ठूलो परिमाणमा विदेशी मुद्रा बाहिरिँदा अर्थतन्त्र झनै अप्ठ्यारो अवस्थामा जाने सम्भावना रहने जानकारहरू बताउँछन् । यस्तै निरन्तर नेरु कमजोर बन्दै जाँदा भुक्तानी दायित्व बढ्ने मात्र नभएर स्वदेशी मुद्राप्रतिको विश्वासमा पनि कमी आउने अर्थविद्हरूको तर्क छ ।"
ठेकेदारलाई १ महिनाको चेतावनी,"(काठमाडौं)  नारायणगढबुटवल सडक विस्तारमा प्रगति नभएपछि ठेकेदार कम्पनीलाई एक महिनाको चेतावनी दिइएको छ । पटकपटक सचेत गराउँदा पनि काममा प्रगति नभएपछि अन्तिम चेतावनी दिइएको हो । नारायणगढबुटवल सडक योजना कार्यालयले आइतबार यससम्बन्धी सार्वजनिक सूचना प्रकाशन गरेको छ । सूचनामा एक महिनाभित्र काममा अपेक्षाकृत प्रगति नदेखिए सीधै ठेक्का तोडिने जनाइएको छ । तोकिएको अन्तिम समयमा पनि काममा कुनै प्रगति नदेखिए ठेक्का तोडिने सडक विभागका महानिर्देशक अर्जुनजंग थापाले बताए । यो अन्तिम मौका हो, उनले भने, एक वर्षदेखि दिएको निर्देशन ठेकेदारले पालनै गरेन । सम्झौताअनुसारका न्यूनतम सर्त पनि पूरा भएनन् । दसैंलाई दृष्टिगत गरी सडक सहज बनाउन भनिए पनि मर्मतमा चासो नदिएको सडक विभागको भनाइ छ । मेसिन र जनशक्ति प्रयोग गरेर काम गरे सूचनामा पुनर्विचार हुनेछ, उनले भने, होइन भने यसै सूचनालाई आधार मानेर ठेक्का तोड्छौं । आगामी कात्तिक ९ सम्मलाई समय दिइएको हो । म्याद सकिए पनि निर्माणमा कुनै प्रगति छैन, काम गरे जस्तो मात्र गरिएको छ, उनले भने, नियमअनुसार म्याद थपिएको हो, सार्वजनिक खरिद नियमावलीको १२औं संशोधनले कार्यतालिका पेस गरी त्यो पूरा नगरे एक वर्ष म्याद थपे पनि एक महिनामै ठेक्का तोड्न सकिन्छ । ठेक्का सम्झौता सकिँदा निर्माणको भौतिक प्रगति १८४४ प्रतिशत मात्र छ । यसको ठेक्का आर्थिक वर्ष ०७५७६ मा चाइना स्टेट कन्स्ट्रक्सन इन्जिनियरिङ कर्पोरेसनले लिएको हो । यसअनुसार निर्माणको काम ०७९ साउन २२ भित्र सकिसक्नुपर्ने हो । तर म्याद सकिँदा प्रगति २० प्रतिशत कट्न सकेको छैन । सडक भत्काएर अलपत्र पारिएपछि यात्रुले आवतजावतमा सास्ती खेप्नुपरेको छ । करारको सर्तअनुसार कुनै पनि पक्षले काम नगरे सर्तबमोजिम कारबाही गरिने व्यवस्था रहेको आयोजना निर्देशनालयका आयोजना निर्देशक सुशीलबाबु ढकालले बताए । जति अवसर दिए पनि ठेकेदार कम्पनीले काम गरेन । परामर्शदाताका तर्फबाट धेरै पत्राचार भयो, ढकालले भने, त्यो राष्ट्रिय राजमार्ग जस्तो पनि भएन, ठेक्का तोड्नुअघि अन्तिम समय दिएर सूचना निकालेका हौं । गत साउन २२ मा निर्णय गरेर पूर्वी खण्डमा ३८४ र पश्चिम खण्डका लागि ३६५ दिन म्याद थपिएको थियो । उक्त समयमा पनि काम गर्ने कार्यतालिका भदौ २ मा पेस गर्न भनिए पनि पछि मात्र पेस गरेको थियो । कागजमा प्रतिबद्धता जनाउनु र काम हुनु फरक कुरा हो, ढकालले भने, कोभिडले गर्दा पनी समस्या भयो, बिजुलीका पोल सार्न र रूख काट्न ढिलाइ भएकाले त्यस अवधिमा काम गर्न नपाएको समय नियमानुसार थप्नैपर्थ्यो । त्यहीअनुसार थप भएको हो । दुई खण्डमा विभाजन गरेर यसको ठेक्का गरिएको हो । निर्माण व्यवसायीको ढिलाइले गर्दा तोकिएकै समयमा काम नसकिएको हो । कामै नगर्ने ठेकेदार कम्पनीलाई ठेक्का दिएपछि यस्तै हुन्छ, योजना कार्यालय स्रोतले भन्यो, पटकपटक सचेत गर्दा पनि काममा चासै नदिने ठेकेदार कम्पनीले फेरि पनि काम गर्छ भनेर कसरी विश्वास गर्ने ? यसरी कामै नगर्ने कम्पनीलाई फेरि नेपाली सेनाले फास्ट ट्र्याकको सुरुङ निर्माणको ठेक्का दिएको छ, सुरुङ निर्माण कति वर्षमा सकिने हो, थाहा छैन । सडकको कुल दूरी ११३ किमि छ । दुई खण्ड गरेर कुल ठेक्का रकम १६ अर्ब ९९ करोड रुपैयाँ छ । जसअनुसार पूर्वी खण्डको ९ अर्ब १३ करोड १८ लाख रुपैयाँ ठेक्का रकम रहेकामा अहिलेसम्म १ अर्ब ३८ करोड ५२ लाख रुपैयाँ भुक्तानी भइसकेको छ । पश्चिम ७ अर्ब ८६ करोड ३४ लाख रुपैयाँ ठेक्का रकम रहेकामा ८९ करोड ५७ लाख रुपैयाँ भुक्तानी भइसकेको छ । गत असारमा भौतिकमन्त्री, प्रतिनिधिसभाअन्तर्गत विकास तथा प्रविधि समिति र एसियाली विकास बैंक (एडीबी) को टोलीले समेत स्थलगत निरीक्षण गर्ने क्रममा सबैको जोड काममा प्रगति नभए ठेक्का तोड्नुपर्छ भन्नेमा थियो । प्रतिनिधिसभाको विकास तथा प्रविधि समितिले गत साउन दोस्रो साता निराशाजनक प्रगतिका कारण ठेक्का नै रद्द गर्नुपर्ने अवस्था सिर्जना भएको विषयलाई गम्भीरतापूर्वक छानबिन गरी कारबाहीको प्रक्रिया अगाडि बढाउन प्रधानमन्त्री तथा मन्त्रिपरिषद् कार्यालय र भौतिक मन्त्रालयलाई निर्देशनसमेत दिएको थियो ।"
पूर्वपश्चिम विद्युतीय रेलमार्ग निर्माण सम्भव छैन : भौतिक मन्त्री,"(काठमाडौं)  सरकारी लगानीमा पूर्वपश्चिम विद्युतीय रेल मार्ग बनाउन नसकिने भौतिक पूर्वाधार तथा यातायातमन्त्री मोहम्मद इस्तियाक राईले बताएका छन् । सरकारको आर्थिक क्षमता र स्रोतले नभ्याउने देखिएको उनको भनाइ छ । पुँजीगततर्फ देशकै बजेट करिब चार खर्ब रुपैयाँ हाराहारी छ, मन्त्रालयमा सोमबार सञ्चारकर्मीसँग मन्त्री राईले भने, २४ खर्ब रुपैयाँ लगानी गरेर रेल सञ्चालन सम्भव छैन, यत्रो लगानी गर्दा जनतालाई के फाइदा ? जग्गा अधिग्रहण गरेको खण्डमा मात्र काम गरिने र थप नयाँ काम नगरिने उनको भनाइ छ । रेल गुडाउँछौं र पानीजहाज चलाउँछौं भन्नु सस्तो लोकप्रियताका लागि मात्र हो, उनले भने, पूर्वपश्चिम विद्युतीय रेलमार्ग बनाउन १० देखि १२ वर्ष लाग्छ । बाह्य मुलुकसँग ३४ प्रतिशत ब्याजमा ऋण लिएर काम गरे नेपाल श्रीलंका बन्ने खतरा रहने उनको भनाइ छ । उक्त विद्युतीय रेलमार्ग आयोजना सुरु भएको दशक नाघिसक्दा पनि मुआब्जाकै समस्या टुंगिएको छैन । देखिने गरी रेलमार्गको काम अघि बढ्न सकेको छैन । विस्तृत परियोजना प्रतिवेदन तयार भएकै चार वर्ष भइसकेको छ । काँकडभिट्टाइनरुवा खण्डमा मुआब्जा निर्धारण नै हुन सकेको छैन । हाम्रो जनसंख्या कति ? रेल चढ्ने यात्रु कति ? यसबाट आउने प्रतिफल के ? यसमा सोचेर मात्र अघि बढ्नुपर्छ, उनले भने, अहिले जयनगरजनकपुर खण्डमा सञ्चालनमा आएको रेल घाटामा चलाइएको छ । घाटामा रहेको रेललाई नाफामा ल्याउने गरी काम गर्नुपर्ने उनले बताए । असारमा भौतिकमन्त्री बनेका राईले उक्त रेलमार्ग कुनै दातृ निकायले बनाइदिए सजिलो हुने बताए । उक्त रेलमार्ग निर्माणमा एक वर्षअघि १२ खर्ब रुपैयाँ लागत अनुमान निकालिएको थियो । अब भने कम्तीमा २४ खर्ब रुपैयाँ चाहिने उनको भनाइ छ । नेपालका नदीमा पानीजहाज चलाउन सक्ने सम्भावना पनि नरहेको उनले प्रस्ट्याए । कुन खोला खनेर पानीजहाज चलाउने ? त्यसैले यो सम्भव छैन, उनले भने, तर जेट बोट भने चलाउन सकिन्छ । पानीजहाज कार्यालय स्थापना गरिए पनि संगठन संरचना सानो रहेको उनले बताए । काँकडभिट्टादेखि इनरुवासम्म १०६ किमि क्षेत्रमा जग्गा प्राप्ति गर्न २५ अर्ब रुपैयाँ लाग्ने मन्त्रालयका सचिव गाोपालप्रसाद सिग्देलले बताए । दक्षिण एसियामा बंगलादेशभन्दा हाम्रोमा जग्गाको मूल्य पाँच गुणा बढी छ, उनले भने, समयमै राज्यले यसमा नियमन गर्न नसके ठूला पूर्वाधार बनाउन जग्गा किन्न सक्ने अवस्था रहन्न । स्रोत सुनिश्चितता नहुँदा रेलमार्गमा पर्ने जग्गाको मुआब्जा वितरण हुन नसकेको रेल विभागका महानिर्देशक रोहितकुमार बिसुरालले जनाए । मुआब्जाका लागि २५ अर्ब रुपैयाँ चाहिएको छ । तर एक अर्ब रुपैयाँ विनियोजन भएको छ, उनले भने, बजेट व्यवस्थापन नभई मुआब्जा निर्धारण गर्न सक्ने अवस्था छैन । स्रोत सुनिश्चितताका लागि भौतिक मन्त्रालय हुँदै अर्थ मन्त्रालय पठाइसकिएको विभागको भनाइ छ । पूर्वपश्चिम विद्युतीय रेलमार्गअन्तर्गत बर्दिबासनिजगढ खण्डमा मात्र काम भइरहेको छ । ७० किमि दूरीको यस खण्डमा माटो फिलिङ गर्ने, कल्भर्ट बनाउनेलगायत प्रारम्भिक काम सकिएका छन् । काँकडभिट्टाइनरुवा खण्डमा मुआब्जा वितरण हुन नसक्दा अहिलेसम्म ठेक्का लाग्न सकेको छैन । उक्त खण्डको १ सय ६ किमि दूरीमा ७६० बिघा जग्गा पर्छ । उक्त खण्डमा मुआब्जाका लागि आर्थिक वर्ष ०७७७८ मा मूल्यांकन गरिएको दर २४ अर्ब ४१ करोड रुपैयाँ छ । ९४५ किमि दूरीको यो आयोजना आर्थिक वर्ष ०६६६७ मा सुरु भएको हो । कामले भने अहिलेसम्म गति लिन सकेको छैन ।"
जुत्ता मेलामा बढ्यो भीड,"(काठमाडौं)  काठमाडौंको भृकुटीमण्डपमा जारी दसैं जुत्ता मेलामा ग्राहकको भीड दिन प्रतिदिन बढ्दै छ । भदौ २० देखि सञ्चालित मेलामा दसैं नजिकिएसँगै ग्राहकहरूको आकर्षण चुलिएको हो । मेलामा १० कम्पनीले २० वटा स्टल छन् । शिखर सुज, हाइलाइफ, वान वर्ल्ड सुज, फुटस्टेप सुज, बोस सुज, बेम्बो सुज, एस लेदरका २ हजारभन्दा बढी आकर्षक र नयाँनयाँ डिजाइनका जुत्ताचप्पल मेलामा उपलब्ध छन् । पटकपटक महाकुम्भ जुत्ता मेला सञ्चालन गरेको समूहले नै दसैं जुत्ताचप्पल मेला आयोजना गरेको हो । एउटै छानामुनि उत्कृष्ट ब्रान्डका जुत्ताचप्पल उपभोक्ताले रोजेर किन्न पाउने र हरेक ब्रान्डका उत्पादनमा कम्तीमा ६ महिनाको वारेन्टी रहेको आयोजकको भनाइ छ । उपभोक्ताले खोजेका हरेक भेराइटीका जुत्ता मेलामा उपलब्ध गराइएको छ । नेपाली जुत्ताचप्पल गुणस्तरीय र सुपथ मूल्यमा पाइएको जुत्ता मेलामा भेटिएका भक्तपुरका विमल सुवालले बताए । उनले आफूसहित परिवारका अन्य सदस्यका लागि पनि जुत्ता छान्दै थिए । पहिला मेलामा भने जस्तो जुत्ता पाइन्नथ्यो, न हेर्दा आकर्षक हुन्थ्यो, न भने जस्तो पाइन्थ्यो, उनले भने, यस पटक भने खोजे जस्तै सामान पाइयो । सामान पनि सस्तो मूल्यमा पाइयो ।कोरोनाले तहसनहस भएको व्यापारलाई जगाएको मेलामा स्टल राखेका जेपी अग्रवाल बताउँछन् । अग्रवालले साना बच्चादेखि ज्येष्ठ नागरिक, महिला र पुरुष दुवैलाई हुने जुत्ता, चप्पल राखेका छन् । दसैं नजिकिँदै गर्दा ग्राहकको भीडसमेत बढ्दै गएको र अपेक्षित व्यापार भइरहेको उनको भनाइ छ । कोरोनापछि यो दसैंमा राम्रै व्यापार भइरहेको छ, उनले भने, सोह्रश्राद्धकै समयमा समेत दैनिक ५०६० हजार रुपैयाँको जुत्ताचप्पल बिक्री भइरहेको छ, घटस्थापनापछि अझै बढ्छ । एउटै छानामुनि उपभोक्ताले छानीछानी स्वदेशी कम्पनीका जुत्ताचप्पल किन्न पाउँछन् । बर्सेनि दसैं मेलामा जुत्ताचप्पलका स्टल राख्ने हिमानी ठकुरी ग्राहकको भीड देखेर खुसी छिन् । महिलाका लागि हिल, कोहलपुरी चप्पललगायत डिजाइन उनले राखेकी छन् । यस वर्ष हिल जुत्ताभन्दा कोहलपुरी चप्पल र स्पोर्ट सुजमा धेरैको आकर्षण छ, यस्तै जोर्डन जुत्ताको माग पनि धेरै छ । मेलामा जोर्डनको कपी जुत्ता मात्र पाइन्छ, उनले भनिन्, मेलामा जुत्ताचप्पलको निश्चित मूल्य तोकिएको छ, बार्गेनिङ गर्नुपर्दैन । त्यसैले पनि मानिसको भीड बढ्दो छ ।ग्राहकको सहभागिता गत वर्षको तुलनामा वृद्धि भएको आयोजक सविन कार्की बताउँछन् । बजारमा जुत्ताचप्पलको मूल्य निरन्तर बढिरहे पनि मेलामा गत वर्षकै मूल्यमा बेचिरहेका छौं, त्यसैले पनि हुन सक्छ, ग्राहक बढ्दै गएका छन्, उनले भने । बजारमा सस्तो जुत्तालाई पनि महँगो मूल्य राखेर उपभोक्ता ठग्ने सम्भावना बढी रहेकाले मेलामा त्यसबाट जोगिन सकिने नयाँ बानेश्वरकी निर्मला बस्नेतले बताइन् । बाहिर जुत्ताचप्पलको मूल्य महँगो हुन्छ, बार्गेनिङ गर्दा पनि वास्तविक मूल्यमा पाइन्न । तर मेलामा ठगिनबाट जोगिइन्छ, उनले भनिन् ।"
अर्थ संक्षेप,"रियलमीको ॅउत्सवको बहार, हरेक दिन उपहारकाठमाडौं (कास) रियलमीले दसैं, तिहार र छठ पर्वका अवसरमा उत्सवको बहार हरेक दिन उपहार योजना ल्याएको छ । यस योजनाअन्तर्गत असोज १० देखि कात्तिक १४ सम्म खरिद गर्ने रियलमी फोनमा लागू हुनेछ । असोज १० बाट रियलमी क्याम्पेन्स डटकममा सुरु हुने योजनामा उपभोक्ताले स्मार्टफोन, टीभी, वासिङ मेसिनलगायत थुप्रै उपहार जित्न सक्ने कम्पनीले जनाएको छ । यसमा सहभागी हुन उल्लिखित वेबसाइटमा गएर नाम, फोन नम्बर र आफूले खरिद गरेको स्मार्टफोनको आईएमईआई नम्बर र मोडल नम्बर राखेर दर्ता गर्नुपर्नेछ । दर्ता गरिएका नम्बरबाट विजेता छनोट गरी हरेक साता दुई जनाले रियलमी सी ३० स्मार्टफोन, तीन जना बम्पर विजेताले रियलमी ९, वासिङ मसिन र ६५ इन्चको फोरके टीभी जित्न सक्नेछन् । बजारमा यती भोड्का काठमाडौं (कास) हाइल्यान्ड डिस्टिलरीले यती भोड्का सार्वजनिक गरेको छ । स्विट्जरल्यान्डको प्रविधि प्रयोग गरिएको यस भोड्का चार गुणा डिस्टिल र तीन गुणा फिल्टर गरिएको कम्पनीको दाबी छ । गोर्खाज् एन्ड गन्सजस्ता अल्ट्रा प्रिमियम ह्विस्की उत्पादक यस डिस्टिलरीले यती भोड्का बजारमा ल्याएको हो । बन्दीपुर र गोर्खाज् एन्ड गन्सको सफलतापछि हामी आधुनिक नेपाली उपभोक्तालाई उच्च गुणस्तरको स्पिरिटसहितको भोड्का उपलब्ध गराउन चाहन्थ्यौं, कम्पनीको विज्ञप्तिमा भनिएको छ, यती भोड्का कुनै पनि अन्तर्राष्ट्रिय भोड्काभन्दा कम छैन । यो ७५०, ३७५ र १८० मिलि गरी ३ साइजमा क्रमशः २२००, ११०० र ५५० रुपैयाँमा किन्न पाइने कम्पनीले जनाएको छ ।सोनामका सयभन्दा बढी वस्तुमा अतिरिक्त छुटकाठमाडौं (कास) दसैंलक्षित सोनामको अफरमा थप अतिरिक्त छुट घोषणा गरिएको छ । भदौ २५ देखि सुरु यसपालिको चाड, सोनामको साथ नामक छुट योजनामा अन्तिम साता सयभन्दा बढी वस्तुमा अतिरिक्त छुट दिइने कम्पनीले जनाएको छ । दसैंलक्षित अफरमा छानिएका वस्तुमा ७० प्रतिशतसम्म छुट कम्पनीले दिइरहेको छ । विशेष छुट सबै आउटलेटमा लागू गरिएको कम्पनीले बताएको छ । सोनम ब्रान्डमा महिला, बालबालिका र पुरुषका ज्याकेट, ट्राउजर, सर्ट, पाइन्ट, पञ्जा, जिम भेस्ट, स्वेटर, कोट, ट्रेकिङ जाँदा लगाउने पोसाक, टेन्ट, ब्यागलगायत उत्पादन छन् ।केएल टावरको ॅरमाइलो दसैंतिहार काठमाडौं (कास) केएल टावरले दसैंतिहारका लागि उपहारै उपहारसहितको रमाइलो दसैंतिहार उपहार योजना सार्वजनिक गरेको छ । योजनाअन्तर्गत ग्राहकले दैनिक, साप्ताहिक तथा बम्पर उपहार पाउनेछन् । बम्पर उपहारमा एक जनालाई ४ रात ५ दिनको दुबई भ्रमणको प्याकेज उपलब्ध गराइने मेला संयोजक हीरामणि तिमिल्सिनाले जनाए । दैनिक र साप्ताहिक अफरअन्तर्गत पनि विभिन्न उपहार राखिएको उनले बताए । उपहार योजनामा सहभागी हुन कम्तीमा एक हजार रुपैयाँको सामान किन्नुपर्नेछ । हजार वा त्यसभन्दा बढीको सामान किन्दा उपभोक्तालाई उपलब्ध गराइने कुपनका आधारमा गोलाप्रथाद्वारा उपहार विजेता चुनिनेछ । नबिलको पहिलो शाखारहित बैंकिङ सेवा सुर्खेतमाकाठमाडौं (कास) नबिल बैंकले सुर्खेतको बराहताल गाँउपालिका२, रानीघाटमा पहिलो शाखारहित बैंकिङ सेवा सञ्चालनमा ल्याएको छ । यसमार्फत खाता खोल्न, खातामा नगद जम्मा तथा भुक्तानी गर्न, रकमान्तर गर्न, ग्राहकको खातामा रहेको रकमको सोधपुछका साथै कारोबारको संक्षिप्त विवरण हेर्न, विप्रेषण भुक्तानी गर्न, कर्जा रकम भुक्तानी गर्न तथा किस्ता रकम जम्मा गर्न सकिने बैंकले जनाएको छ । सरकारले अवलम्बन गरेको दिगो विकासको लक्ष्यलाई सघाउन ०७८ असार १५ धान दिवसका दिन नबिलले दिगो बैंकिङको सुरुवात गरेको हो । सुरुमा १७ वटा शाखाबाट सुरु गरेको दिगो बैंकिङ हाल सय शाखामा विस्तार भइसकेको बताइएको छ ।विद्युतीय स्कुटरबाट दराजको डेलिभरीकाठमाडौं (कास) दराज नेपालले काठमाडौं उपत्यकाभरका डेलिभरी विद्युतीय स्कुटरबाट गर्ने भएको छ । वातावरणमैत्री सञ्चालनतर्फ अघि बढ्ने उद्देश्यसहित दराजले हालै १० वटा ओकिनावा डुअल विद्युतीय स्कुटर खरिद गरेको जनाएको छ । आयातित इन्धन खपतलाई स्वदेशमै उत्पादन हुने क्लिन एन्ड ग्रिन बिजुलीले प्रतिस्थापन गर्ने र वातावरणमा कार्बन फुटप्रिन्ट कम गर्न नयाँ पहलकदम लिइएको कम्पनीले बताएको छ । दराजकी प्रबन्ध निर्देशक आँचल कुँवरले काठमाडौंको गोपीकृष्ण, सोल्टीमोड, र थसिखेल हबका डेलिभरी चालकलाई स्कुटरको साँचो हस्तान्तरण गरिसकेकी छिन् । दुईपांग्रे र चारपांग्रे दुवै खण्डमा आफ्नो फ्लिटमा विद्युतीय सवारीसाधनको संख्या थप बढाउने योजनासमेत रहेको कम्पनीले बताएको छ ।"
भेकको साथमा खोलौं रमेर,"काठमाडौं (कास) यो वर्षको टुबोर्ग ओपेन थिम टेक द स्टेज अन्तर्गत भेकको नयाँ गीत खोलौं रमेर रिलिज भएको छ । उक्त थिममा यस पटक विश्वभरका अन्य उदीयमान कलाकारहरूले अमेरिकन गायक जेसन डेरुलोलाई भेट्ने र लसएन्जेलसमा उनीसँग व्यक्तिगत मेन्टरसिप सत्र प्राप्त गर्ने मौका पाए । उक्त मेन्टरसिप सत्रमा जेसनले कलाकारहरूलाई एउटा सफल गीत सिर्जना गर्ने तरिकाहरू र संगीत उद्योगमा कसरी सफल हुने भन्नेबारे मार्गदर्शन गराए । लसएन्जेलसमा जेसनको मेन्टरसिपबाट सिकेका कुराहरू आत्मसात् गर्दै भेक (विवेक वाइबा लामा) ले टुबोर्ग ओपन २०२२ का लागि आफ्नो नयाँ गीत प्रस्तुत गरेका हुन् ।अन्ततः टुबोर्ग ओपेनले आफ्नो पाँचौं वर्षको सुरुवात जेसन डेरुलोको मेन्टरसिपमा भेकको नयाँ गीत खोलौं रमेरको साथमा गरेको छ । उक्त गीतलाई दर्शकले युट्युबको टुबोर्ग नेपाल च्यानलमा हेरेका छन् । उक्त गीतले स्रोतादर्शकहरूबाट माया पाइरहेको छ ।गोर्खा ब्रुअरीका मार्केटिङ डाइरेक्टर आशिष विष्ट भन्छन्, निकै लामो समयदेखि टुबोर्ग संगीतसँग जोडिँदै आएको छ । टुबोर्ग ओपन २०२२ अभियान यही उद्देश्यको पहल हो, जहाँ हामीले नेपालका उदीयमान कलाकारहरूलाई उनीहरूको प्रतिभा प्रदर्शन गर्न प्लेटफर्म प्रदान गरेका छौं । यस वर्षका लागि जेसन डेरुलो र भेकसँग सहकार्यका लागि आफू निकै उत्साहित रहेको बताएका छन् ।"
प्रतीक्षा बनिन् ॅसेञ्चुरी मिस टिन,काठमाडौं (कास) सेञ्चुरी मिस टिन नेपाल २०२२ को उपाधि काठमाडौंकी प्रतीक्षा डंगोलले जितेकी छन् । जमलस्थित राष्ट्रिय नाचघरमा आइतबार भएको ग्रान्ड फिनालेमा उनले मिस टिन नेपालको अठारौं संस्करणको ताज जितेकी हुन् ।प्रतियोगितामा सुस्मिता अधिकारी फर्स्ट रनर अप र सुस्मिता पौडेल सेकेन्ड रनर अप भएका छन् ।
फेरिएका कथा र पात्रहरू,"(काठमाडौं)  कथा फेरिएको छ, नयाॅ मोडमा पुगेको छ । पात्र फेरिएका छन् । प्रसंग बदलिएको छ तर प्रश्नहरू भने कम भएका छैनन् । यस्तै यस्तै फरक कथा र पात्रहरू आइरहॅदा नेपाली राष्ट्रिय फुटबल टिमले अन्तर्राष्ट्रिय मैत्रीपूर्ण खेलमा मंगलबार बंगलादेशविरुद्ध दशरथ रंगशालामा प्रतिस्पर्धा गर्दै छ ।बंगलादेश र नेपाल परम्परागत प्रतिद्वन्द्वी हो । हामी जहिले पनि जित्नकै लागि खेल्छौं । राम्रो खेल्दै जित्ने लक्ष्य छ । खेल आकर्षक हुनेछ, सोमबार आयोजित पत्रकार सम्मेलनमा नेपाली टोलीका कप्तान किरण चेम्जोङले भने । उनी फेरि टिममा फर्किएका हुन्, जो विवादास्पद कुवेती प्रशिक्षक अब्दुल्लाह अल्मुताइरीद्वारा गत जेठमा सम्पन्न एसियन कप २०२३ छनोट (तेस्रो चरण) मा बोलाइएका थिएनन् । बन्द प्रशिक्षणमा होस्टेल होइन, होटल बस्न पाउनुपर्छ भनेर बोलेका रोहित चन्दलाई तत्कालै घर फर्काएका अल्मुताइरीले उनको माग सबैको बोली भएको बताएका थप ९ खेलाडीलाई पनि होटलबाट घर पठाइदिएका थिए ।अखिल नेपाल फुटबल संघ (एन्फा) को निर्वाचन नजिकिॅदा नेतृत्व चुप बसेपछि अल्मुताइरीखेलाडीको काण्डमा खेलाडीहरूको साथमा रहेको भन्दै फेसबुकमा स्टाटस लेखेपछि नियमित कप्तानसमेत रहेका गोलकिपर किरणलाई टिममै बोलाइएन । त्यसबेला माल्दिभ्समा धिवेही प्रिमियर लिग खेलिरहेका उनी एसियन कप छनोटमा बाहिरै रहे । अरू १० खेलाडी पनि बाहिरै रहे । जुनियर खेलाडीले भरिएको टिम लिएर अल्मुताइरी छनोट खेल्न कुवेत पुगेका थिए, जहाॅ उनको टिमको नतिजा सम्झनलायक भएन । त्यसयता एन्फामा नेतृत्व फेरियो । उनी नेपाल फर्केका छैनन् ।अल्मुताइरी बिदामा रहेको भन्दै एन्फाले अमेरिकाबाट झिकाएर एक खेल (बंगलादेशविरुद्ध मैत्रीपूर्ण खेल) प्रदीप हुमागाईंलाई कार्यबाहक मुख्य प्रशिक्षक नियुक्त गर्यो । प्रशिक्षकको आआफ्नै दर्शन हुन्छ, आफ्नै स्वभाव र खेल खेलाउने शैली हुन्छ । सरसर्ती हेर्दा अल्मुताइरीले ल्याएका धेरै खेलाडी हुमागाईंको टिममा अटाएनन् । एएफसी यू२० छनोटमा प्रतिस्पर्धी खेलाडीलाई माझी औंला देखाएका खेलाडी त अटाउने कुरै भएन । अल्मुताइरीसॅगको विवादमा मुछिएका १० खेलाडीसॅगै नबोलाइएका किरण पनि टिममा फर्किएका हुन् ।नबोलाइएको होइन, निकालिएको हो, किरणले भने, एएफसी कपको छनोट खेल्न म नआएको होइन । आइहाल्थें नि । नबोलाएको होइन । निकालिएको चाहिॅ हो । भारतको आई लिग क्लब पन्जाबमा आबद्ध किरणले स्वदेश फर्केर आइतबार टिमसॅग अभ्यास थालेका छन् । विराज महर्जनको संन्यासपछि टिमको कप्तानी गर्दै आएका उनले नै मैत्रीपूर्ण खेलमा आर्मब्यान्ड लगाउने जिम्मेवारी पाएका छन् । यसबीच अल्मुताइरीले एसियन कप छनोटको तेस्रो चरणमा कप्तान बनाएका फरवार्ड नवयुग श्रेष्ठ र एक खेलमा आर्मब्यान्ड लगाएका पूजन उपरकोटी भने टिममा अटाएनन् । नवयुग अन्तिम २३ खेलाडीमा परेनन्, पूजनले ३० खेलाडीको सूचीमै स्थान बनाउन सकेनन् । त्यसैले पनि कार्यबाहक मुख्य प्रशिक्षक हुमागाईंप्रति प्रश्न तेर्सिएको छ ।हुमागाईंले मैत्रीपूर्ण खेलका लागि टिम घोषणा गरेपछि नवयुगले त फेसकुक स्टाटस नै लेखे, रोगको लक्षण ः विदेशी हुॅदा भित्र, स्वदेशी हुॅदा बाहिर, रोगको नाम ः चलखेल । यसले सामाजिक सन्जालमा एक खालको तरंग नै ल्यायो, जसले नेपाली नागरिकता त्यागेर अमेरिकी बनेका प्रशिक्षक हुमागाईंको टिम छनोटप्रति थुप्रै प्रश्न तेर्सिए । एउटै खेलको लागि मात्रै जिम्मेवारी पाएका प्रशिक्षकले टिममा चार गोलकिपर राखेका छन्, जसले हुमागाईंको फुटबल कौशल र निर्णय गर्ने क्षमतामै शंका गर्ने ठाउॅ दिएको छ ।अल्मुताइरी युगपछि नेपाली टिम पहिलोपल्ट मैदानमा फर्कन लागेको हो, जसमा सिनियर खेलाडी र प्रशिक्षक हुमागाईंलाई समर्थकको प्रश्नलाई मत्थर पार्न जित आवश्यक देखिन्छ । त्यसैले बंगलादेशविरुद्धको खेल मैत्रीपूर्ण मात्रै भए पनि त्यसमा जोडिएका अनेकन कथाको कारण प्रशिक्षक र सिनियर खेलाडीका लागि कुनै प्रतियोगिताभन्दा कम महत्त्वपूर्ण हुने छैन । राजधानीमा महामारीकै रूप लिएको डेंगीले पनि नेपाली टिमको तयारीलाई प्रभावित पार्यो ।बंगलादेशको महिला टिमले गत साता दशरथ रंगशालामा नेपाललाई ३१ ले हराएर साफ महिला च्याम्पियनसिपको उपाधि जितेको थयो । गत बिहीबार नोमपेनमा कम्बोडियालाई १० ले पराजित गरेर काठमाडौं आइपुगेको बंगलादेशी पुरुष टिमका कप्तान जमल भुयानले यही रंगशालामा आफ्नो महिला टिमको सफलता दोहोर्याउन चाहेको बताए ।नेपाली पुरुष टिम कोभिड१९ महामारीका कारण अस्तव्यस्त भएको अन्तर्राष्ट्रिय फुटबलमा बंगलादेशविरुद्ध प्रतिस्पर्धा गर्दै मैदानमा फर्किएको थियो । नोभेम्बर, २०२० मा ढाकामा भएको त्यो पुनरागमनको मैत्रीपूर्ण खेलमा पहिलो प्रतिस्पर्धा बंगलादेशले २० ले जितेको थियो । त्यसपछिका चार खेलमा नेपाली टिम अपराजित छ, जसमा तीन बराबरी खेलेको नेपालले एक जित हात पारेको छ । त्यो जित मार्च, २०२१ मा दशरथ रंगशालामै हात पारेको थियो, जसमा नेपालले थ्री नेसन्स कपको उपाधि कब्जा गरेको थियो । त्यसैले पनि टिममा फेरिएका कथा र पात्रहरूबीच नेपाल मैत्रीपूर्ण खेलमा बंगलादेशलाई पराजित गर्न चाहन्छ ।"
टुरिजम गल्फ आजदेखि,"(काठमाडौं)  नेपाल टुरिजम एमेच्योर गल्फ च्याम्पियनसिप मंगलबार सुरु हुँदै छ । गोकर्ण फरेस्ट रिसोर्टको गल्फ कोर्समा हुने तीनदिने प्रतियोगिता ५४ होलमा हुनेछ । नेपाल गल्फ संघ (एनजीए) को आयोजना तथा नेपाल पर्यटन बोर्ड र राष्ट्रिय खेलकुद परिषद् (राखेप) को सहयोगमा हुने प्रतियोगितामा ३६ खेलाडीले भाग लिनेछन् । प्रतियोगितामा ३६ होलको टिम च्याम्पियनसिप पनि हुनेछ । १३ औं दक्षिण एसियाली खेलकुदमा दोहोरो स्वर्ण जितेका सुवास तामाङले सद्भाव आचार्यसँग मिलेर नेपाल ए को प्रतिनिधित्व गर्नेछन् । टासी छिरिङ र वाङचेन धोन्डुपले नेपाल बी बाट खेल्नेछन् । संघले वार्षिक गर्ने यो विश्व वरीयताको प्रतियोगिता हो, वरीयता भन्ने बित्तिकै अन्य देशका खेलाडीहरू पनि खेल्न आउँछन्, तर यसपालि प्रतिकूल समय पर्न गयो, एनजीएका युवा तथा खेल विकास निर्देशक दीपक आचार्यले भने । प्रतियोगितामा कतारका शीर्ष दुई एमेच्योर खेलाडी सेलाह अली अल्काबी र अब्दुल रहमान अल सहरानीले टिम च्याम्पियनसिपमा प्रतिस्पर्धा गर्नेछन् । टिम च्याम्पियनसिपमै बंगलादेशका शीर्ष एमेच्योर खेलाडी पुरुषतर्फ लिटोन मण्डल र मेहदी हसन खेल्नेछन् भने महिलातर्फ सोनिया अख्तर र रिंकी अख्तरले नेपालका कश्मिरा शाह र सुष्मा सिग्देलविरुद्ध खेल्नेछन् । डेंगीको असर र हवाई टिकट अभावका कारण अन्य धेरै देशका खेलाडी आउन सकेनन्, एनजीएका अध्यक्ष टासी घलेले भने, हामीले महिला टिमलाई पनि यसपालिदेखि केन्द्रित गरेका छौं ।सुष्माले टिम च्याम्पियनसिपमा प्रदेश १ को पनि प्रतिनिधित्व गर्नेछिन् । उनको जोडीको रूपमा सुमित्रा लिम्बू हुनेछिन् । त्यस्तै वाग्मती प्रदेशबाट तारा कार्की चित्रकार र प्रतिभा राई तथा गण्डकी प्रदेशबाट जुनी गुरुङ र टीका गुरुङले प्रतिस्पर्धा गर्नेछन् । सन् २०१९ मा १३ औं दक्षिण एसियाली खेलकुदपछि नेपालका महिला खेलाडीले पहिलो पटक टिम च्याम्पियनसिपमा खेल्न लागेका हुन् । बिहीबार अन्तिम दिन ६० सोसियल गल्फरले स्टेबलफोर्ड संरचनामा अर्को इभेन्ट खेल्नेछन् । यसमा नेपाल र मलेसियाका खेलाडीले प्रतिस्पर्धा गर्नेछन् । एनजीएका कोषाध्यक्ष किसन अग्रवालले प्रतियोगिताका लागि ७ लाख ५० हजार रुपैयाँ खर्च लाग्ने जनाए ।"
छोटकरी,"ब्याडमिन्टनमा नेपाल विजयीकाठमाडौं (कास) नेपालले भारतको गुवाहाटीमा भइरहेको ब्याडमिन्टन एसिया दक्षिण एसियाली जुनियर रिजनल च्याम्पियनसिप २०२२ को यू१५ उमेर समूहमा जित पाएको छ । मिक्स टिम इभेन्टको प्रतियोगितामा नेपालले माल्दिभ्स र भुटानलाई समान ५० ले पराजित गरेको नेपाल ब्याडमिन्टन संघले जनाएको छ ।वडा १७ लाई उपमेयर कप हेटौंडा (कास) हेटौंडा उपमहानगरपालिका१७ ले उपमेयर कप भलिबल प्रतियोगितामा दोहोरो उपाधि जितेको छ । केशवलाल श्रेष्ठ स्मृति केन्द्रीय प्रतिष्ठान मकवानपुरद्वारा आयोजित उपमेयर कप भलिबलअन्तर्गत पुरुषतर्फ सोमबार हुप्रचौरमा भएको फाइनलमा वडा १७ ले वडा १९ लाई ३१ को सेटमा पराजित उपाधि जितेको हो । पहिलो सेट २५२१ ले अग्रता बनाएको वडा १७ ले दोस्रो सेट १६२५ ले गुमायो । पछिल्लो दुई सेट २५२१, २८२६ ले आफनो पक्षमा पार्दै उपाधि हत्यायो । विजेता टिमले ५० हजार र उपविजेताले २५ हजार रुपैयाँ पुरस्कार पाए । महिलातर्फको फाइनलमा वडा १७ कै टिमले वडा ५ को टिमलाई २४२६, २५१३, २५९, २५१५ ले हराएर उपाधि जित्यो । विजेताले ५० हजार र उपविजेताले २५ हजार रुपैयाँ पुरस्कार पाए । सुजनलाई सफलताकाठमाडौं (कास) सुजन मगरले दोस्रो गोकर्णेश्वर मेयर कप खुला स्नुकर प्रतियोगितामा सोमबार जित हात पारेका छन् । सुजनले शंकर खड्कालाई ३० को फ्रेममा पराजित गरेका छन् । बौद्धस्थित आयोजक छोर्तेन स्नुकर क्लबमा भइरहेको प्रतियोगितामा सचिन घलेले विकास श्रेष्ठलाई ३०, दीपंकर तुलाधरले नीरज महर्जनलाई ३१, मिलन लामाले रिजेन्द्र गिरीलाई ३१, सफिर राजकर्णिकारले दोर्जे लामालाई ३०, प्रणय कुइँकेलले कुशल तामाङलाई ३२ र निर्माण बोगटीले ओम चित्रकारलाई ३० फ्रेमले हराएका छन् ।नगरस्तरीय ब्याडमिन्टन सुरुकाठमाडौं (कास) कागेश्वरी मनोहरा नगरपालिकामा दोस्रो नगरस्तरीय ब्याडमिन्टन प्रतियोगिता सोमबार सुरु भएको छ । घनामंगल युथ फोरम फर सोसाइटीको आयोजनामा भएको प्रतियोगितामा कागेश्वरी मनोहरा नगरपालिकामा बसोवास गर्नेले मात्र भाग लिएका छन् । दसैंको अवसरमा खेल खेलौं स्वस्थ रहौं भन्ने मूल नारासहित भएको प्रतियोगिताको खुलामा २६, भेट्रानमा ११ र महिलामा ३ गरी कुल ४० जोडीले भाग लिएका छन् । स्पर्धा असोज १५ सम्म चल्नेछ । कागेश्वरी मनोहरा७ मूलपानीस्थित कभर्डहलमा सुरु प्रतियोगिताको कागेश्वरी मनोहरा नगरप्रमुख उपेन्द्र कार्कीले उद्घाटन गरे । उनले कागेश्वरी मनोहरा नगरपालिकालाई खेलकुदको हब बनाउने घोषणा गरे ।"

शीर्षक,विवरण
सिटामोलको 'डोज बढाउने निर्णय फिर्ता लिन दबाब,"अमेरिकाको फुड एन्ड ड्रग एडमिनिस्ट्रेसन (यूएसएफडीए), बेलायतका मेडिसिन एन्ड हेल्थ केयर प्रोडक्सन रेगुलेटरी एजेन्सी (यूके एमएचआरए), युरोपियन मेडिकल एजेन्सी (ईएमए) जस्ता स्ट्रेन्थ रेगुलेटरी अथोरिटी (एसआरए) भनिने विश्वका विकसित देशको नियामक निकाय आदिले ६५० मिलिग्रामको पारा सिटामोलको सस्टेन्ड रिलिजएक्सटेन्डेड रिलिज मा मात्र बजारीकृत गर्ने अनुमति प्रदान गरेको एसोसिएसनले जनाएको छ । सो मात्रामा इमिडिएट रिलिज ट्याब्लेट दर्ता नरहेको हुनाले पनि सो कार्यको औचित्य पुष्टि हुन सक्दैन, विज्ञप्तिमा छ ।एसोसिएसनका महासचिव एवं वरिष्ठ फर्मासिस्ट ललितमोहन पन्तका अनुसार ५०० मिलिग्रामको पारासिटामोल चक्की इमिडिएट रिलिज अर्थात् खानासाथ एकैचोटि रगतमा जान उपलब्ध हुन्छ तर विदेशमा पाइने ६५० एमजी वा बढी मात्राको पारासिटोमोल एक्सटेन्डेड रिलिजसस्टेन्ड रिलिज चक्की निर्धारित समयभित्र रगतमा अलिअलि मात्रामा जानलाई उपलब्ध हुन्छ । ५०० मिलिग्रामभन्दा ६५० मिलिग्रामको तुलनात्मक लाभ के छ भन्ने कुरामा प्रमाण आधारित छलफल हुनुपर्नेमा वैज्ञानिक वा तार्किक छलफलसमेत नभई मनलाग्दी डोज राख्दा जनस्वास्थ्यमा असर पर्ने एसोसिएसनले जनाएको छ ।मञ्च र संघले पनि औषधिको मूल्यवृद्धि गर्नका लागि उत्पादकको दबाबमा विभागले गलत निर्णय गरेको दाबी गरेका छन् । विकसित देशका नियामक निकायले हालसम्म ६५० एमजीको सिटामोल उत्पादन तथा वितरणलाई अनुमति नदिएको विज्ञप्तिमा उल्लेख छ । अध्ययन, अनुसन्धान र परीक्षणबिना एमजी बढाउनु दिनुमा सिधै स्वार्थ झल्किन्छ, मञ्चका केन्द्रीय सचिव हरि पराजुलीले भने, आइतबार प्रधानमन्त्री कार्यालय र सतर्कता केन्द्रमा निवेदन दर्ता गराएका छौं । सरकारी अधिकारीले कारबाही प्रक्रिया अगाडि बढाउने आश्वासन दिएका छन् ।संघका अध्यक्ष अमृत खनालले सतर्कता केन्द्रमा सहसचिव हरि शर्मालाई निवेदन बुझाएको जानकारी दिए । निवेदन दर्ता भइसकेको छ, एक ट्याब्लेटमा ३ रुपैयाँ पुर्याउने खेल भइरहेको छ, उनले भने, स्वास्थ्यलाई असर गर्ने काम नगरौं । पारासिटामोलको ५०० मिलिग्रामको सट्टा ६५० मिलिग्राम चक्की प्रयोग गर्दा दिनमा चार चक्की प्रयोग गर्ने हिसाबले दैनिक ६०० मिलिग्राम र १० वटा चक्कीको एउटा स्ट्रिपमा १५०० मिलिग्राम बढी प्रयोग हुने, साथै औषधिऔषधिबीचको प्रतिक्रियाको बढी सम्भावना रहने उनले जनाए ।अध्ययनअनुसार दैनिक ४ ग्राम पारासिटामोल प्रयोग भएमा कलेजोका विफलता (एक्युट लिभर फेल्योर) तीव्र हुने सम्भावना रहन्छ । दैनिक मदिरा सेवन र ग्लुटाथियोन इन्जाइमको कमीको अवस्थामा जोखिम अझ बढी हुन्छ । कलेजोमा पारासिटामोलको विषाक्तता (लिभर टक्सिसिटी) गम्भीर प्रकारको अर्थात् अस्पताल भर्ना हुनुपर्ने, स्थायी अपांगता वा मृत्युसमेत हुन सक्ने खालको भएको एसोसिएसनको धारणा छ ।एसोसिएसनका अनुसार सन् २०२१ मा अमेरिकाको फुड एन्ड ड्रग एडमिनिस्ट्रेसन (एफडीए) ले लिभर फेल्योरको ५० प्रतिशतसम्म कारण पारासिटामोलको दुरुपयोग रहेको देखेर प्रेस्क्रिप्सन पारासिटामोल (धेरैजसो कम्बिनेसन औषधि) मा ३२५ मिलिग्रामभन्दा बढी नराख्ने निर्णय गर्यो । यूएस एफडीए पारासिटामोलबारे जागरुकता जगाउने गठबन्धन (एसिटामिनोफेन एवेरनेस कोइलिसन) को सदस्य पनि हो । त्यस्तै, सन् २०१७ मा ईएमएमा मोडिफाइड रिलिज को आवश्यकताभन्दा बढी मात्रा व्यवस्थापन गर्न गाह्रो हुने भएकाले बन्द नै गरेको छ । नेपाल औषधि उत्पादक संघका अध्यक्ष प्रज्वलजंग पाण्डेले भारत र यूएसएफडीएले स्वीकृत गरिसकेकाले यहाँ फेरि खोजबिन जरुरी नभएको बताए । कोभिडको लहरमा ६५० एमजीले अत्यन्त महत्त्वपूर्ण रह्यो, ६५० एमजी उत्पादन भए पनि ५०० एमजी बन्द हुने पनि होइन, उनले भने, अन्य मुलुकमा प्रयोग भइरहेको छ । कोभिडकै बेला चाहिएको थियो, दर्ता गर्नै ढिलाइ भइसक्यो । पाण्डेका अनुसार मुलुकमा १ सय ३ औषधि उद्योग छन्, तीमध्ये ३ उद्योगले ६५० एमजीको माग गरेका हुन् । मूल्यको हकमा सबैभन्दा सस्तो नेपालमै भएको उनले दाबी गरे । भारतमा प्रतिट्याब्लेट ३४ रुपैयाँ पर्छ, त्योभन्दा सस्तो ऐननियमअनुसार नै मूल्य तोक्छ, पाण्डेले भने ।"
थपिए साढे ३६ लाख मतदाता,"साना दललाई आफ्नै चुनाव चिह्ननिर्वाचन आयोगले साना दललाई पनि उनीहरूकै चुनाव चिह्न दिने निर्णय गरेको छ । राष्ट्रिय मान्यता प्राप्त दललाई मात्र तिनकै चुनाव दिने कानुनी व्यवस्थाले विभेद गरेको भन्दै साना दलले विरोध जनाउँदै आएका थिए । आयोगको शनिबार बसेको बैठकले साना दललाई पनि पार्टीकै चिह्न प्रदान गर्ने निर्णय गरेको हो ।कानुनअनुसार राष्ट्रिय मान्यता प्राप्त एमाले, कांग्रेस, माओवादी केन्द्र, जनता समाजवादी पार्टी, एकीकृत समाजवादी र लोकतान्त्रिक समाजवादी पार्टीले मात्रै आफ्नै चिह्नमा चुनावमा भाग लिन पाउँथे । अन्य साना ७३ दलले स्वतन्त्र उम्मेदवारको हैसियतमा प्रतिस्पर्धा गर्नुपर्थ्यो । राष्ट्रिय मान्यता नपाएका दलहरूलाई संगठन रहेको जिल्लाको विवरण बुझाउन गत चैत ६ सम्म समय दिइएको थियो । स्थानीय तहको निर्वाचनका लागि ७९ दल दर्ता भएकामा सक्रिय रहेको जिल्लाको विवरण ५८ दलले मात्रै आयोगमा बुझाएका थिए । ५ वटाले जिल्लामा विवरण बुझाएका थिए । उनीहरूको विवरणका आधारमा चुनाव चिह्न दिन लागिएको आयोगले जनाएको छ ।"
चीन पठाउने घाँस कस्तो ?,"हेलेजमा साइलेज बनाउन प्रयोग गरिएको घाँसभन्दा कम ओसिलो हुन्छ । पराललाई बनाइएको गुन्द्रुक हेलेज हो । हेलेजको गुणस्तर साइलेजभन्दा कम हुने उनले बताए । पशुलाई साइलेज बढी खुवाइने उनले सुनाए । पशु विभागका प्रवक्ता डा चन्द्रप्रसाद ढकाल नेपालमा घाँसबाट हेलेज र साइलेज बनाउने प्रविधि आएको केही वर्ष मात्रै भएको छ । हाल यो प्रविधि झापा, मोरङ, दाङ, चितवन, नवलपरासीलगायतका जिल्लामा प्रयोगमा छ । अहिले स्थानीयस्तरमा खपत भए पनि चितवनमा एक जना चिनियाँ व्यवसायीले तिब्बत निर्यातका लागि उद्योग स्थापना गरेका छन् । चितवनमा सहकारीहरूले स्थानीयस्तरमा खपत हुने किसिमले साइलेज उत्पादन गरिरहेका छन् । तिब्बतको सिगात्सेमा यिनको निर्यात गर्ने तयारी छ ।नेपाल विशेषगरी मकैबाट साइलेज उत्पादन गरिँदै आएको छ । दुधिलो मकैमा पौष्टिक तत्त्वको मात्रा धेरै हुने र पशुहरूलाई राम्रो मानिने फाइबर तत्त्व पाइन्छ । मकैको बोटका डाँठमा पनि पर्याप्त मात्रामा पौष्टिक तत्त्व हुने उपप्राध्यापक बर्सिल्ला बताउँछन् । हेलेज र साइलेज बनाउने प्रविधिले कृषकलाई दुई किसिमको फाइदा देख्छन्, पशु विभागका प्रवक्ता ढकाल । किसानले वर्षमा एक पटक मकै उत्पादन गर्छन् । रोप्दा, हेरचाह गर्दा, काट्दा, छोडाउँदा अनि सुकाउँदै धेरै खर्च भएको हुन्छ, उनले भने, मौसमी र बेमौसममा पनि मकै उत्पादन गरेर घोगा लाग्ने बेलामा काट्दा उनीहरूलाई कम्पनीले राम्रो रकम दिन्छ । मौसमी मकै रोप्दा प्रतिकट्ठा ४ देखि ५ हजार पाउँछन् भने बेमौसमी मकैमा ९ हजारदेखि माथि पाउने उनले बताए । कम्पनीले सिंगो मकैको बोट किन्ने गरेको छ । ती मकैको बोटलाई ससाना टुक्रा बनाइन्छ । अनि ती टुक्राहरूलाई ठूलो भाँडोमा खन्याइन्छ र थिचेर ढिक्का बनाइन्छ । त्यही ढिक्का हावालाई छिर्न नदिने गरी रसायनहरू (आवश्यकताअनुसार) प्लास्टिकले बेरिन्छ । त्यसरी बेरिएको घाँस एकदेखि दुई महिनापछि पशुलाई खुवाउन योग्य हुन्छ । पोसिलो हुने भएकाले साइलेजको माग धेरै नै हुने गरेको छ । तिब्बतमा धेरै समय हिउँ पर्छ । त्यसबेला चौंरी, च्यांग्रालगायतलाई प्रशोधित घाँस खुवाइन्छ । पशु सेवा विभागले चिनियाँ कम्पनीलाई सहजीकरण गरिदिएको छ । चीनमा निर्यात गर्दा पूरा गर्नॅपर्ने दुवै मुलुकको मापदण्ड पूरा गरेर उद्योग सञ्चालन गर्न विभागले अनुमति दिएको हो । विभागले उत्पादन भएको क्षेत्रमा लाग्न सक्ने रोग, मल, खाद्यको व्यवस्थालगायत अन्य विविध पक्षलाई हेरेर अनुमति दिएको छ । चिनियाँ विदेशमन्त्रीको नेपाल भ्रमणका क्रममा सम्झौता भएकाले पहिलो चरणबाट चितवनबाट नै ट्रायलका रूपमा तिब्बत निर्यात हुने विभागले जनाएको छ । भरतपुर८ गौरीगन्जकी सावित्रा ढकालले त्यस्तो घाँस बेच्दै आएकी छन् । वर्षभरि विभिन्न प्रजातिका घाँस उत्पादन तथा बिक्री गर्दै आएकी उनले प्याकिङ गरेर बिक्रीवितरण गर्नॅ राम्रो भए पनि त्यो कृषकको हितमा हुनुपर्ने बताइन् । कम्पनीहरूले मसँग पनि घाँस मागेका छन्, उनले भनिन्, तर यहाँका किसानलाई नपुगी हामीले कम्पनीहरूलाई दिन थाल्यौं भने त्यो राम्रो हुँदैन । घाँसको बीउ र बिरुवासमेत बिक्री गर्दै आएकी उनले चीनसँगको सम्झौताबारे आफूले थाहा पाएको बताइन् । निर्यात सम्झौताको लाभ नेपाली कृषकहरूलाई हुनुपर्ने उनको भनाइ छ । माटोमा काम गर्दा सबैभन्दा बढी फाइदा किसानलाई नै होस् भन्ने हो । नेपालका किसानलाई प्रशस्त भएर घाँस बेच्नु राम्रो हो तर यहाँ नपुगी बाहिर बेच्ने अनि चीनबाटै किन्नुपर्ने अवस्थाचाहिँ नआओस्, उनले कान्तिपुरसित भनिन् । क्षणिक फाइदाभन्दा पनि दीर्घकालीन लक्ष्यका साथ किसानहरूलाई फाइदा हुने गरी हेलेज र साइलेज उत्पादन हुनुपर्नेमा उनको जोड छ । आधा दर्जनलाई रोजगार दिएकी घाँस उत्पादक कृषक ढकालले पशुचौपाया, माछा, हाँस, कुखुरालाई खुवाउन मिल्ने २० भन्दा बढी प्रजातिको घाँस उत्पादनसँगै बीउ बेच्ने गरेकी छन् । उनले कृषकहरूलाई सरकारी निकायबाट घाँस उत्पादनका लागि भनेर कुनै किसिमका सहयोग प्राप्त नभएको बताइन् । महानगरपालिकाले पनि यो क्षेत्रमा सहयोग नगरेको उनको गुनासो छ । भरतपुर महानगरपालिकाका कृषि तथा पशुपन्छी व्यवस्थापन शाखा प्रमुख मेघराज ढकालले किसानहरूसँग सहकार्य गरेर घाँसको साइलेज र हेलेज उत्पादन भइरहेको जानकारी दिए । एक जना चिनियाँ नागरिकले कम्पनी खोलेका छन् भन्नेचाहिँ सुनेको हो तर ठ्याक्कै यही हो भन्ने मलाई थाहा छैन, उनले भने, उनीहरूले किसानसँगै सहकार्य गरेर घाँस उत्पादन गरिरहेका छन् । दुई वर्षअघिसम्म कृषकहरूलाई घाँसको बीउ वितरण गरिए पनि हाल त्यस्तो कार्यक्रम स्थगित भएको उनले बताए । महानगरसँग कति क्षेत्रफलमा कृषकहरूले घाँस उत्पादन गरिरहेका छन् भन्ने तथ्यांक नभएको ढकालको भनाइ छ ।"
सहाराका सारथि,"गाउँघर, डाँडापाखा, कृषि कर्म । चार वर्षअघिसम्म जीवनका दिन सामान्य थिए । सोलुखुम्बुका टेकबहादुर बुढाथोकीको दिनचर्या २०७४ यता फेरिएको हो । घाँस काट्न जाँदा भीरबाट खसेका उनको कम्मरमुनिको भाग चल्दैन । अहिले ह्वीलचियरसँगै दैनिकी चलाइरहेका छन् । आफूले पाएको दुःख सम्झेर उनी अहिले ह्वीलचियर बनाउने तथा मर्मत गर्ने काम गर्छन् । आफ्नो कामले अरुको जीवनयापन सहज भएको देख्दा उनलाई धेरै खुसी लागेको छ । ह्वीलचियर प्रयोगकर्ताका लागि सहयोगी काम गरिरहेकाहरुमा बुढाथोकी एक्ला होइनन् । पर्यटन व्यवसायी टेन्डी शेर्पाले दुर्गम गाउँहरुमा पुग्दा अपांगता भएका बालबालिकाको अवस्था दयनीय देखे । भलो हुने केही गर्ने सोच आयो । त्यही सोचका कारण नेपाल अपांग टेवा संस्थाको स्थापना गरेर उनी १८ वर्षदेखि दुर्गमका त्यस्ता बालबालिकालाई शिक्षा र स्वास्थ्य उपचारको सेवा दिने कामको अगुवाइ गरिरहेका छन् । ह्वीलचियर जुटाउन नसक्नेलाई यो संस्थाले वितरण र मर्मत गर्ने भएकाले ठूलो भर भएको छ । पत्रकार गजेन्द्र बुढाथोकीका अनुसार नेपालमा औसत तीन लाख ह्वीलचियर प्रयोगकर्ता छन् । विभिन्न संघसंस्थाले वार्षिक ५० हजार थान विदेशबाट आयात गरेर अपांगता भएकाहरुलाई बाँड्छन् । एउटा ह्वीलचियरको औसत आयु तीन वर्ष हुन्छ । गुणस्तरीय ह्वीलचियरलाई समयसमयमा मर्मत गरेर चलाउँदा ८ देखि १० वर्ष टिक्ने बुढाथोकीको अनुभव छ । अपांगता भएका व्यक्ति (खासगरी शारीरिक अपांगता), गम्भीर प्रकृतिका बिरामी, ज्येष्ठ नागरिक, अशक्त असहायहरुलाई आवतजावत गर्न यसको प्रयोग हुन्छ । जनगणना२०६८ अनुसार देशभर कुनै एक वा बढी प्रकारका अपांगता भएकाहरुको संख्या ५ लाख १३ हजार ९ सय ९३ छ । अर्थात् कुल जनसंख्याको १९४ प्रतिशत । जसमध्ये करिब १ लाख ९० हजार शारीरिक अपांगता भएकाहरु पर्छन् । काठमाडौंको जोरपाटी बस्दै आएका सल्यानका डन्डबहादुर बुढाथोकीको दुवै खुट्टा चल्दैन । जीवन गुडेको छ ह्वीलचियरमा । आफूजस्तै अरुलाई सहयोग गर्ने सोचले उनले ह्वीलचियर मर्मत निःशुल्क गर्छन् । त्यसमा नयाँ सामान जडान गर्नुपरे सशुल्क सेवा दिन्छन् । चितवन घर भई काठमाडौं बस्ने विष्णु अधिकारी मुलुकमा प्रयोगकर्ताको आकारअनुसारको कस्ट्युम ह्वीलचियर बनाउनेमा पहिलो हुन् । सन् १९९५ मा एक जना अस्ट्रेलियनले नेपाल आउँदा ह्वीलचियर ल्याउन गाह्रो परेको थियो । उनलाई यहाँ उपलब्ध ह्वीलचियर प्रयोगमा गाह्रो भएको थियो । २०४७ मा हामीले पनि बनाउन सकिन्छ कि भन्दै अपांग सहायता कोषका तत्कालीन अध्यक्ष तारानाथ कोइरालाले हौसलासँगै खर्च उपलब्ध गराएपछि ४५ सय खर्च लगाएर पहिलो पटक नेपालमै ह्वीलचियर बनाएको अधिकारी सम्झन्छन् । अमेरिकाको एक विश्वविद्यालयबाट झिकाइएको किताबबाट बनाउने तरिका पढेपछि बनेको थियो त्यो पहिलो ह्वीलचियर । उनी आफैंले प्रयोग गरिरहेको ह्वीलचियर पनि २०५८ मा बनाएका हुन्, जो निरन्तर प्रयोगमा छ । ६ हजार ५ सयको लागतमा बनाएको उनको यो ह्वीलचियर एक सातामै तयार भएको थियो । अधिकारीले त्यो बेला बनाएको ह्वीलचियर वीर अस्पताल, डब्लूएचओका साथै लिंकन स्कुलले पनि प्रयोग गरेको थियो । पछि फ्री ह्वीलचियर मिसन आयो, त्यसले स्थानीयस्तरमा बनाउने काम पनि रोकिएको थियो । २५ वर्षीय रामकाजी जोरपाटीको खगेन्द्र नवजीवन केन्द्रको कार्यशालामा ह्वीलचियर बनाउनमा व्यस्त भेटिन्छन् । ७ वर्षदेखि उनी यसै पेसामा आबद्ध छन् । आफूजस्तै फरक क्षमता भएकाहरुलाई केही हदसम्म भए पनि सहयोग पुर्याउँदै दैनिक खर्च पनि यसैबाट जुटाउँदै आएका छन् ।"
कांग्रेसमा तालमेल बहस : भरपर्दो संयन्त्र बनाउन सुझाव,"कारबाही फुकुवा मागविगतमा कारबाहीमा परेका नेताकार्यकर्ताको कारबाही फुकुवा गर्नुपर्ने आवाज पनि बैठकमा उठेको छ । रामहरि खतिवडाले चुनाव जित्न र पार्टीलाई सुदृढ बनाउन विगतमा गल्ती गरेकालाई पनि समेटेर अघि बढ्नुपर्ने बताए । तनहुँका गोविन्दराज जोशी, कैलालीका पुष्करनाथ ओझालगायत नेता कारबाहीमा परेका छन् । उनीहरू अहिलेसम्म अन्य दलमा प्रवेश गरेका छैनन् ।"
चिनियाँ विदेशमन्त्रीको भ्रमण कति सफल ?,"ॅतीन विषयमा समर्थनचिनियाँ विदेश मन्त्रालयले वाङ र नेपाली समकक्षी नारायण खड्कासँग शनिबार भएको द्विपक्षीय भेटवार्ताका क्रममा चीनले नेपाललाई तीन विषयमा समर्थन गरेको उल्लेख गर्दै विज्ञप्ति निकालेको छ । जसअनुसार पहिलो विषय नेपाललाई आफ्नो राष्ट्रिय परिस्थितिअनुकूल विकास मार्ग पहिल्याउनेसम्बन्धी छ । चीनको मैत्रीपूर्ण नीति नेपालका सबै पक्ष र जनताका लागि खुला छ । चीनले नेपालका सबै दल र समूहलाई नेपाली जनताको आधारभूत र दीर्घकालीन हितलाई ध्यानमा राखेर समावेशी, परामर्शदायी, एकताबद्ध र सहयोगी बन्न, राजनीतिक स्थिरता कायम राख्न, आर्थिक वृद्धि प्रवर्द्धनका लागि अनुकूल शासन ढाँचा संयुक्त रूपमा खोजी गर्न समर्थन गर्छ, विज्ञप्तिमा भनिएको छ, चीन नेपाली पक्षसँग राज्य शासन र प्रशासनमा अनुभव आदानप्रदानलाई सुदृढ गर्न इच्छुक छ ।दोस्रो विषय नेपाललाई स्वतन्त्र स्वदेशी तथा विदेश नीति अवलम्बनमा सहयोग गर्नेसम्बन्धी छ । साना वा ठूला सबै देश समान छन् र सबै देशको सार्वभौमसत्ता, स्वाधीनता र भौगोलिक अखण्डताको सम्मानमा चीनले सधैं जोड दिएको छ, विज्ञप्तिमा भनिएको छ, नेपालको मामिलामा नेपाली जनताले नै निर्णय गर्नुपर्छ भन्ने चीनको विश्वास छ । चीनले नेपालको सार्वभौमसत्ता र स्वाधीनतामा खलल पार्ने, नेपालको आन्तरिक मामिलामा हस्तक्षेप गर्ने र नेपालको भूराजनीतिक खेलमा संलग्न हुने प्रयासको विरोध गर्छ । नेपाल अन्य देशसँगको मैत्रीपूर्ण सम्बन्धमा बसेको र क्षेत्रीय तथा अन्तर्राष्ट्रिय मामिलामा ठूलो भूमिका खेलेको देख्दा चिनियाँ पक्ष खुसी रहेको पनि विज्ञप्तिमा उल्लेख छ ।तेस्रो विषय बेल्ट एन्ड रोड सम्बन्धी छ । दुई देशले बेल्ट एन्ड रोडको संयुक्त निर्माणमा सन्तोषजनक प्रगति गरेका छन् । चिनियाँ पक्ष दुई पक्षबीचको मुख्य सहयोग परियोजनाको प्रवर्द्धनलाई तीव्रता दिन, दुई देशबीचको भूमि बन्दरगाहको सहज प्रवाह सुनिश्चित गर्न, सीमापार ऊर्जा सहयोगको विकासको अन्वेषण गर्न, आर्थिक र सांस्कृतिक माध्यमहरूलाई समृद्ध र विस्तार गर्न इच्छुक छ, विज्ञप्तिमा भनिएको छ । वाङले नेपाललाई मानव संसाधन, भौगोलिक स्थिति र प्राकृतिक परिस्थितिका फाइदा लिन, चीनका अवसर साझा गर्न र आफ्नो विकास तथा पुनरुत्थानलाई गति दिनका लागि मद्दत गर्न इच्छुक रहेको बताएको पनि विज्ञप्तिमा उल्लेख छ । अन्तर्राष्ट्रिय र घरेलु परिस्थिति जतिसुकै परिवर्तन भए पनि चीनले दुई देशका नेताले तोकेको निर्देशन पालना गर्ने, नेपालप्रतिको मैत्रीपूर्ण नीतिलाई अडिग रूपमा कार्यान्वयन गर्ने, पारस्परिक हितकारी सहयोगलाई मजबुत बनाउने र निर्माणलाई अगाडि बढाउन जोड दिने पनि विज्ञप्तिमा जनाइएको छ ।"
चीनविरुद्ध गतिविधि हुन नदिने ओलीदाहालको प्रतिबद्धता,"(काठमाडौं)  दुई प्रमुख कम्युनिस्ट पार्टी एमाले र माओवादीले चीनविरुद्ध नेपालमा कुनै गतिविधि हुन नदिने प्रतिबद्धता जनाएका छन् । चिनियाँ विदेशमन्त्री वाङ यीसँग आइतबार भएको छुट्टाछुट्टै भेटमा एमाले अध्यक्ष केपी शर्मा ओली र माओवादी अध्यक्ष पुष्पकमल दाहालले एक चीन नीतिप्रति दृढ रहेको भन्दै बताएका हुन् ।एमालेको अप्रत्यक्ष र माओवादीको प्रत्यक्ष सहभागितामा अमेरिकी सहयोग निकाय एमसीसीसँगको सम्झौता संसद्बाट अनुमोदन भएको एक महिना नपुग्दै नेपाल भ्रमणमा आएका चीनका विदेशमन्त्री वाङले भ्रमणको तेस्रो दिन स्वदेश फर्कनुअघि दुई कम्युनिस्ट पार्टीका शीर्ष नेतृत्वसँग कुराकानी गरेका हुन् । हामी एक चीन नीतिको पक्षमा छौं, चीनविरोधी गतिविधिप्रति हामी टोलरेट गर्दैनौं भन्ने कुरा राखेका छौं, एमाले वरिष्ठ उपाध्यक्ष ईश्वर पोखरेलले भने ।दुवै नेतासँगको भेटमा चिनियाँ विदेशमन्त्री वाङले आपसी हित र बेल्ट एन्ड रोड इनिसिएटिभ (बीआरआई) लगायत नेपालका चासो सम्बोधन गर्ने प्रतिबद्धता जनाएका छन् । वाङसँगको भेटमा माओवादी अध्यक्ष दाहालले एक चीन नीतिप्रति आफ्नो दृढ समर्थन रहेको र चीनविरुद्ध कुनै गतिविधि हुन नदिने प्रतिबद्धता व्यक्त गरेको माओवादी नेता एवं पूर्वपराष्ट्रमन्त्री नारायणकाजी श्रेष्ठले बताए । एक चीन नीतिप्रति हाम्रो दृढ समर्थन छ, नेपालको भूमि प्रयोग भएर चीनविरुद्ध कुनै गतिविधि हुन नदिन हामी प्रतिबद्धता व्यक्त गर्छौं र आश्वस्त पार्न चाहन्छौं, दाहालको भनाइ उद्धृत गर्दै भेटमा सहभागी नेता श्रेष्ठले भने । उनका अनुसार एक चीन नीतिप्रति दाहालले राखेको धारणामा वाङले धन्यवाद व्यक्त गरेका थिए । चीन र नेपालबीचको सम्बन्ध राम्रो रहेको र जस्तोसुकै उतारचढाव आए पनि राम्रो बनाएर लैजानुपर्ने वाङको भनाइ रहेको श्रेष्ठले जानकारी दिए ।आफ्नो चाहनाविपरीत फागुन १५ मा अमेरिकी दबाबमा एमसीसी अनुमोदन भएको भन्दै चीनले सार्वजनिक रूपमै असन्तुष्टि जनाएको थियो । औपचारिक भ्रमण र सामूहिक भेटवार्ताका कारण एमसीसी र वामपन्थी शक्तिहरूबीचको सहकार्यको मुद्दाले भने प्रवेश पाएन । एमसीसी नेपालअमेरिकाको विषय भएको र वामपन्थी शक्तिहरूबीचको एकता नेपालको आन्तरिक विषय भएको भन्दै नेताहरूले औपचारिक छलफलको विषय नबनेको बताएका छन् । बीआरआर्ईअन्तर्गतका परियोजना अगाडि बढाउन चिनियाँ विदेशमन्त्रीसँग आफ्नो पार्टी अध्यक्ष ओलीले आग्रह गरेको एमाले विदेश विभाग प्रमुख राजन भट्टराईले बताए । बीआरआर्ई अवधारणासँग जोडिएका सडक, रेल, सिँचाइ, शिक्षा र स्वास्थ्यका परियोजना अगाडि बढाउन चीन सरकारलाई आग्रह गरिएको उनले जानकारी दिए । चीनले बीआरआईअन्तगर्तका परियोजना कार्यान्वयनमा प्रतिबद्धता दोहोर्याएको छ । विकासको साझेदार, नजिकको मित्रराष्ट्र चीनले गरेको सहयोगमा हाम्रो पार्टीका अध्यक्षले धन्यवाद दिनुभएको छ, सम्बन्ध राम्रो बनाएर लैजानुपर्छ भन्नुभएको छ, विदेशमन्त्री वाङसँगको भेटमा ओलीले राखेको भनाइबारे भट्टराईले कान्तिपुरसँग भने, बीआरआईअन्तर्गत सहमति गरिएका परियोजना अगाडि बढाउनुपर्यो । सुरु भएका परियोजनाले गति लिएका छैनन् र कतिपय सुरु नै भएका छैनन्, ती अगाडि बढाउनुपर्यो भन्नुभएको छ । विदेशमन्त्री यीले बीआरआईका बारेमा चीनले नेपालसँग गरेको सहमति र प्रतिबद्धता पूरा गर्ने बताएको भट्टराईले जानकारी दिए । माओवादी अध्यक्ष दाहालले पनि बीआरआईअन्तर्गतका परियोजना अगाडि बढुन् भन्ने चाहना व्यक्त गरेका छन् । म प्रधानमन्त्री र हाम्रै पार्टी नेतृत्वको सरकारले बीआरआईमा हस्ताक्षर गरेको हो, हाम्रो पार्टी बीआरआई परियोजना अगाडि बढाउने पक्षमा छ र यसका लागि आवश्यक सहयोगको अपेक्षा गर्छ, भेटमा दाहालले भनेका थिए । नेपालको आर्थिक विकाससँग जोडिएको बीआरआई र चीनका तर्फबाट प्रतिबद्धता जनाइएका परियोजना अगाडि बढ्छन् भन्नेमा विश्वस्त रहेको दाहालले बताएका थिए । भेटमा सहभागी नेता शक्ति बस्नेतले बीआरआई अवधारणाअन्तर्गत अगाडि बढाउन लागिएका परियोजनालाई शीघ्र कार्यान्वयनमा ल्याउन चीन सरकारलाई अनुरोध गरिएको बताए । उनका अनुसार विदेशमन्त्री वाङले नेपालको आर्थिक एवं सामाजिक विकासमा चीनले निरन्तर सहयोग गर्ने जनाएका छन् । रसुवागढी र तातोपानी सीमा सुचारु गर्ने विषयमा पनि एमाले अध्यक्ष ओली र माओवादी अध्यक्ष दाहालले समान चासो राखेका छन् । तातोपानी र रसुवागढी नाका नियमित सञ्चालनका लागि आग्रह गरेको र विदेशमन्त्री वाङले यसलाई सकारात्मक रूपमा लिएको एमाले नेता भट्टराईले बताए । कोरोनाका कारण नाका सहज नहुँदा व्यापार घाटा थप बढेको भन्दै दाहालले समस्या समाधान गर्न आग्रह गरिएको माओवादी नेता बस्नेतले जानकारी दिए । चिनियाँ विदेशमन्त्री वाङले नेपालको विकास र समृद्धिका लागि सहयोग गर्न आफूहरू तयार रहेको बताएका थिए । तातोपानी र केरुङ नाका सुचारु गर्नुपर्यो, व्यवसायी मर्कामा परेका छन्, उनीहरूको समस्या समाधानका लागि सहयोग गर्नुपर्यो, हिल्सामा केही नेपाली रोकिएको जानकारी आएको छ, उनीहरूलाई फर्कने वातावरण बनाउनुपर्यो, अध्यक्ष ओलीको भनाइ उद्धृत गर्दै भट्टराईले भने । वाङले यी समस्या हल गर्ने आश्वासन दिएको उनले बताए । चीनका विभिन्न विश्वविद्यालयमा अध्ययनका क्रममा रहेका नेपाली विद्यार्थीलाई सहज रूपमा फर्कने वातावरण बनाइदिन आफूहरूले आग्रह गरेको र त्यसमा वाङ सकारात्मक देखिएको भट्टराईले जानकारी दिए । एमाले र माओवादी नेतृत्वले कोरोना कालमा गरेको सहयोगप्रति विदेशमन्त्री यीमार्फत चीनलाई धन्यवाद दिएका छन् । दाहालले चिनियाँ कम्युनिस्ट पार्टी र माओवादी केन्द्रबीच राम्रो सम्बन्ध रहेको र यसलाई अझै सुदृढ गर्न चाहेको बताएका थिए । जवाफमा वाङले चिनियाँ कम्युनिस्ट पार्टीको नेपालका सबै पार्टीसँग राम्रो सम्बन्ध रहेको बताएका थिए ।"
सांसदको बजेट 'टुक्रे योजनामा,"(काभ्रे)  वाग्मती प्रदेशसभा सदस्यले न्यूनतम ५ लाखसम्मका टुक्रे योजनामा बजेट विनियोजन गरेका छन् । स्थानीय तहको निर्वाचन संघारमा आइसक्दा प्रदेश सांसदहरूले कार्यान्वयनमा सहज हुने भन्दै उपभोक्ता समितिमार्फत कार्यान्वयन गर्ने गरी प्रदेश पूर्वाधार विकास साझेदारी कार्यक्रमअन्तर्गत साना योजनामा बजेट विनियोजन गरेका हुन् । टुक्रे योजनामा बजेट विनियोजन गर्न कानुन (कार्यविधि) नै परिमार्जन गरिएको छ । वाग्मती प्रदेश सरकारले नै टुक्रे योजना छनोट गर्न प्रोत्साहन हुने गरी कानुन (कार्यविधि) निर्माण गरेको छ । प्रदेश पूर्वाधार साझेदारी कार्यक्रम (सञ्चालन तथा व्यवस्थापन) कार्यविधि, २०७८ मा न्यूनतम ५ लाखसम्मका ३० वटा योजना छनोट गर्न सकिने व्यवस्था छ । प्रदेश सरकारले प्रत्यक्ष निर्वाचितलाई ३ करोड र समानुपातिकतर्फकालाई १ करोड गरी कुल २ अर्ब ४२ करोड रुपैयाँ विनियोजन गरेको थियो । ५० प्रतिशत भौतिक पूर्वाधार, ३० प्रतिशत शिक्षा र २० प्रतिशत स्वास्थ्य क्षेत्रमा खर्च गर्नुपर्ने बाध्यकारी नियम बनाइएको छ । वाग्मती प्रदेशका युवा तथा खेलकुदमन्त्री रत्नप्रसाद ढकालले ५ लाखदेखि १२ लाख ६५ हजारसम्म १५ योजना छनोट गरेका छन् । उनले रोशी ८ मा बुद्धपार्क निर्माणका लागि ५ लाख विनियोजन गरेका छन् । मन्त्री ढकालले थोरै बजेट भएको कारण उपभोक्ता समितिमार्फत छिटो कार्यान्वयन हुने भएकाले त्यस्ता योजना छनोट गरिएको बताए । कार्यान्वयन गर्न समय पनि धेरै छैन, बजेट पनि थोरै छ, टेन्डर प्रक्रियामा समेत जानु नपर्ने भएकाले साना योजनामा बजेट विनियोजन भएका हुन्, उनले भने । पूर्वकृषि तथा पशुपन्छी विकासमन्त्री चन्द्रबहादुर लामाले १३ वटा योजना छनोट गरेका छन् । सांसद लक्ष्मण लम्साल सरकार आफैंले योजनामा ५ लाखभन्दा कम बजेट विनियोजन गरेको दाबी गरे । प्रदेश सरकारले ल्याएको बजेटमा नै ५ लाखभन्दा कमका योजना छन्, हामीले त त्यही सरकारले ल्याएको कार्यविधिका आधारमा योजना छनोट गरेका हौं, लम्सालले भने, कार्यान्वयन गर्ने पनि हामीले हैन, स्थानीय तहले हो । तर ५ लाखसम्मको बजेटले पनि धेरै काम हुन सक्छ । उनले ९ वटा योजना छनोट गरेका छन् । कृषि तथा पशुपन्छी विकासमन्त्री वसुन्धरा हुमागाईंले पनि ७ वटा योजना छनोट गरेका छन् । समानुपातिकतर्फका प्रदेशसभा सदस्य गोमा भुर्तेलले ५ वटा योजनामा बजेट विनियोजन गरेकी छन् । योजना छनोट, कार्यान्वयन र अनुगमन गर्ने कार्यक्रम निर्देशक समितिका सदस्यसचिव रहेका जिल्ला समन्वयन अधिकारी भीमप्रसाद भट्टराई समितिको बैठक बसेर निर्देशिकाबमोजिम नै योजना छनोट गरिएको दाबी गर्छन् । वाग्मती प्रदेश योजना आयोगको उपाध्यक्ष भएर काम गरेका संघीयता विज्ञ खिमलाल देवकोटा ठूला योजना प्राथमिकतामा पर्नुपर्ने तर्क गर्छन् । प्रदेश सरकार टुक्रे योजनामा अल्मलिनु हुँदैन, दीर्घकालीन महत्त्वका योजनामा लगानी गर्नुपर्छ, उनले भने ।"
अग्निपीडितलाई सहयोग जुट्दै,"रामेछाप (कास) रामेछाप नगरपालिका७ सुकाजोरको रजयछापमा शनिबार भएको आगलागीमा घरविहीन अग्निपीडितलाई कांग्रेस जिल्ला सभापति पूर्णबहादुर तामाङ (कान्छाराम) ले १ लाख १० हजार सहयोग गर्ने भएका छन् । तामाङ दैनिक गुजारा चलाउनका लागि प्रतिपरिवार १० हजारका दरले नगद उपलब्ध गराउने जनाएका छन् । रजयछापमा ११ परिवारको घर र गोठ जलेका थिए । स्थानीय विनोद श्रेष्ठको घरमा विद्युत् आपूर्ति बन्द भएपछि फैलिएको आगलागीले करोडौंको क्षति पुगेको छ । सेना, प्रहरी, सशस्त्र प्रहरी र स्थानीयको सहयोगमा साँझ अबेर आगो नियन्त्रणमा लिइएको थियो । घटनाको जानकारी पाउनासाथ प्रमुख जिल्ला अधिकारी दीपककुमार पहाडीसहितको टोली रजयछाप पुगेको थियो । टोलीले अग्निपीडितलाई तत्काल बसोबासका लागि त्रिपाललगायतको व्यवस्था गरेको छ । त्यसैगरी, रामेछाप नगरले अस्थायी रूपमा बसोबास गर्ने परिवारका लागि अत्यावश्यक सामग्री, खाद्यान्न, लत्ताकपडालगायत सामग्री हस्तान्तरण गरेको रामेछाप नगरकी उपप्रमुख सिर्जना खड्काले बताइन् ।"
चोरीका मोटरसाइकल २० हजारमा,"दोलखा (कास) प्रहरीले दोलखाको विभिन्न स्थानबाट ११ थान चोरीको मोटरसाइकल बरामद गरेको छ । चोरीको मोटरसाइकल खोज्न अपरेसन क्याट चलाएको जिल्ला प्रहरी कार्यालय दोलखाले एक महिनामा ११ थान मोटरसाइकल फेला पारेको हो । प्रहरीले आइतबार पत्रकार सम्मेलन गरेर मोटरसाइकल सार्वजनिक गरेको हो । प्रहरी नायब उपरीक्षक गंगाप्रसाद पौडेलका अनुसार बरामद गरिएकामध्ये अधिकांश मोटरसाइकल काठमाडौंबाट चोरी भएका हुन् । काठमाडौंमा संगठित गिरोहले चोरी गरेर दोलखामा ल्याएर बेच्ने गरेकोसमेत खुलेको छ । अधिकांश मोटरसाइकल काठमाडौंमा चोरी भएका हुन्, उनले भने, मोटरसाइकल चोरी गर्ने गिरोह नै संलग्न छ । राजधानीमा चोरी गर्ने समूहले मोटरसाइकल राइडरलाई एक हजार रुपैयाँ दिएर दोलखा पठाउने गरेको पनि खुलेको छ । यहाँ ल्याएपछि २० देखि ५० हजार रुपैयाँमा बेच्ने गरेको पौडेलले बताए । गिरोहले चोरी गरेका मोटरसाइकललाई यहाँका ग्रामीण भेगमा लगेर सस्तोमा बेच्ने गरेका छन्, उनले भने । जिल्लाका युवाहरूले सस्तोमा मोटरसाइकल पाइयो भनेर कागजपत्र नहेरी चोरीका मोटरसाइकल खरिद गर्ने गरेका प्रहरीले जनाएको छ । जिल्लामा प्रहरीले फेला पारेका सबै मोटरसाइकल बजाज कम्पनीका हुन् ।"
जो सडक चिटिक्क पार्छन्,"(चितवन)  जीवनाथ ढुंगानाको उमेर ७५ वर्ष नाघ्यो । २५ वर्षयता उनले निरन्तर सडकमा पसिना बगाएर जीवन चलाउँदै आएका छन् । सुन्नेलाई उनको पीर व्यथा निकै सामान्य लाग्न सक्छ । किनकि उनले केवल गाडी भाडामा सहुलियत खोजेका छन् । यत्ति भइदिए मासिक आर्जनको लगभग एक तिहाइ हिस्सा जोगिन्थ्यो । आर्जन सानो हुनेका लागि यो ठूलो कुरा हो । तर कल्ले सुन्ने, हाम्रो पीर अरूलाई सानो लाग्ने नै भयो, ढुंगानाले भने ।ढुंगाना भरतपुरको डिभिजन सडक कार्यालयले खटाएको लेन्थ वर्कर हुन् । लेन्थ वर्कर को जिम्मेवारी भनेको राजमार्गमा हुने ससाना खाल्डा पुर्ने, नाला थुनिएका छन् भने खोल्ने, सडक किनार सफा गर्ने हो । यति काम गरेको उनले महिनामा २१ हजार रुपैयाँ तलब पाउँछन् । यो महँगीमा यति रकमले परिवार कसरी पाल्नु ? अरू राम्रो उपाए भएको भए बुढेसकालमा किन बाटोमा खटिन्थे, ढुंगानाले भने । भरतपुर नौरंगेका ढुंगानाले पहिला त्यहीं काम गर्थे । पहिला पूर्वपश्चिम महेन्द्र राजमार्गको भरतपुर खण्डमै काम गर्दै आएका थिए । कार्यालयले अहिले उनलाई भरतपुर, माडी, ठोरी हुलाकी सडकको माडी खण्डमा खटाएको छ ।ढुंगानासँगै ७१ वर्षका भीमलाल ढकाल, ६० वर्षका रामसिंह चौधरी, २७ वर्षकी विमला पौडेल ढकाल र २८ वर्षकी सविता विश्वकर्मा पनि माडी खण्डमा खटेका छन् । विमलाले एक वर्ष र सविताले काम गर्न सुरु गरेको दुई वर्ष भयो । रामसिंहले १८ र भीमलालले पनि १७ वर्ष गुजारे । लेन्थ वर्कर मा पाकाहरू कै बाहुल्य रहेको सडक कार्यालयका अधिकारीहरू बताउँछन् । अरु ठूला सेवा सुविधाको के कुरा गर्नु, कम्तीमा हामीलाई भाडा छुट भए ठूलो राहत हुने थियो ढुंगानाले भने । गाडी गुड्ने सडकमा नै काम गरे पनि बसबाट आउँदा भाडामा छुट छैन । भरतपुरबाट काम गर्ने ठाउँमा आएर फर्कंदा दिनकै दुई सय बढी भाडा लाग्छ । कमाइको एक तिहाइ त त्यसैमा जान्छ । घर पायक जागिर नहुँदासम्म लेन्थ वर्करलाई गाह्रो भएको उनले बताए । डिभिजन सडक कार्यालयका सूचना अधिकारी रहेका इन्जिनियर शिव खनाल पुरानो लेन्थ वर्करले काम जारी राख्दासम्म नयाँ राख्ने चलन नरहेको बताउँछन् । त्यसैले २०२५ वर्ष काम गरेकाहरू धेरै छन् ।त्यसैले नयाँ ठाउँमा काममा पठाउन घरपायक मान्छे राख्न नसकिएको हो, खनालले भने । सडक कार्यालयले रणनीतिक महत्त्वका राष्ट्रिय राजमार्ग र हुलाकी मार्गमा लेन्थ वर्कर राख्छ । चितवनमा सवा सयको हाराहारीमा लेन्थ वर्कर छन् । पहाडी क्षेत्रमा एक जनाको भागमा तीन किलो मिटर र तराई क्षेत्रमा एक जनाको भागमा पाँच किलो मिटर सडक सफा राख्नुपर्ने हुन्छ । लेन्थ वर्कर लामो समयदेखि करारमै काम गर्दै आएका छन् । उनीहरूको सेवासुविधा त्यस्तो खासै छैन । तर काम भने उनीहरूले पनि थेग्न नसक्ने गरी बढेको छ । उनीहरूलाई त्योअनुकूल बनाउन पनि आवश्यक छ, इन्जिनियर खनालले भने । जाडो, गर्मी, बर्खा, हुरीबतास वा अरू केही भनिँदैन । बाटो सफा राख्छौं । तर हाम्रो पीरमर्का सुन्ने कोही छैन, भीम ढकालले भने । कामका लागि चाहिने औजार र व्यक्तिगत सुरक्षाका लागि हेलमेट, टल्कने हाफ ज्याकेट, बुट पन्जा भने उनीहरूले सडक कार्यालयबाटै पाउँछन् ।"
मधेसमा चुनावी गर्मी,"(जनकपुर)  मधेसको मौसम यति बेला न गर्मी छ न चिसो । शीर्ष नेताको निरन्तर दौडधुपले राजनीति भने तातिएको छ । चुनावको मुखमा दलहरूले पार्टी प्रवेश, प्रशिक्षण र भेलामार्फत चुनावी गतिविधि बढाएका छन् । मधेसमा कार्यकर्ता जोगाउन दलहरूलाई हम्मे परिरहेको छ । राजनीति दलका शीर्ष नेताहरूले नै मधेस झरेर चुनावी माहोललाई सक्रिय बनाइदिएका छन् । स्थानीय तह निर्वाचनको मिति नजिकिँदै गर्दा टिकटका लागि लबिइङ गर्ने क्रम पनि तीव्र भएको छ । एक महिनायता प्रायः सबै दलका शीर्ष नेता मधेस झरिसकेका छन् । प्रधानमन्त्री तथा कांग्रेस सभापति शेरबहादुर देउवा वीरगन्जमा दुई कार्यक्रममा सहभागी भए । उनले कांग्रेसको आन्तरिक चुनाव सकिएकाले स्थानीय चुनावमा केन्द्रित हुन निर्देशन दिए । दुई साताअघि वीरगन्ज आएका एमाले अध्यक्ष केपी शर्मा ओलीले वीरगन्जमा मेयर विजय सरावगीलाई पार्टी प्रवेश गराउँदै स्थानीय चुनावलाई तंरगित बनाइदिएका थिए । एमालेकै वरिष्ठ उपाध्यक्ष ईश्वर पोखरेलले चैत पहिलो साता जनकपुरमा पार्टीको जिल्ला अधिवेशन उद्घाटन गर्दै स्थानीय निर्वाचनलाई एमालेमय बनाउन आग्रह गरेका थिए । माओवादी केन्द्रका अध्यक्ष पुष्पकमल दाहाल मंगलबार जनकपुरमा प्रदेशस्तरीय राजनीतिक प्रशिक्षण कार्यक्रममा सहभागी भए । दाहालले मन्त्रिपरिषद् बिस्तार हुने र महन्थ ठाकुर नेतृत्वको लोकतान्त्रिक समाजवादी पार्टी (लोसपा) सहभागी हुने भनेर चुनावका बेला मधेस कार्ड खेलिदिए । बुधबार साँझ जनकपुर आएका एकीकृत समाजवादीका अध्यक्ष माधवकुमार नेपालले बिहीबार मधेस प्रदेशको विस्तारित बैठकलाई सम्बोधन गर्दै मधेसका मतदाताको रूझान आफ्नो दलसँग रहेको दाबी गरे । जनता समाजवादी पार्टी (जसपा) का अध्यक्ष उपेन्द्र यादव पनि मधेसमै व्यस्त छन् । उनले आफ्नो निर्वाचन क्षेत्रसमेत रहेको सप्तरीमा बुधबार एकैसाथ चारवटा सडक सञ्जालको शिलान्यास गरे । उनले तीन दिनअघि वीरगन्ज पुगी राजेशमान सिंहलाई पार्टीमा फर्काए । लोकतान्त्रिक समाजवादी पार्टी (लोसपा) का अध्यक्ष ठाकुर पनि मधेसमै छन् । लोसपाले वीरगन्जमा बिहीबार प्रशिक्षण कार्यक्रम आयोजना गर्यो । ठाकुर, राजेन्द्र महतो, अनिल झा र शरदसिंह भण्डारीले सातायता मधेसमै बसेर चुनावी गतिविधि बढाइरहेका छन् । कांग्रेस नेता बिमलेन्द्र निधिले बुधबार जनकपुर आएर भने, टिकटका लागि काठमाडौंसम्म नदौडिनू । मलाई भनेर हुन्न । वडाबाटै नाम सिफारिस गर्न लगाउनू । अस्थिर मतदाता, चुनावका बेला जनप्रतिनिधिसँग बढ्दो असन्तुष्टि, मत खरिदबिक्री र अशिक्षित मतदातालाई जतातिर पनि तान्नसक्ने नेताहरूको खुबीका कारण चुनावका बेला मधेस उर्वर भूमि बन्छ । मधेस प्रदेशमा १८ प्रतिशत दलित र १२ प्रतिशत मुस्लिमको जनसंख्या छ । यी दुई समुदायको मत निर्वाचनमा सधैं विभाजित हुन्छ । मधेस मामिलाका जानकार विजय मिश्रले भने, मधेसी मतदाता चुनावलाई पर्वउत्सवजस्तै ठान्छन् । त्यसैले चुनावमा यो भूगोल बढी तरंगित रहन्छ ।मधेसमा १ सय ३६ स्थानीय तह छन् । मधेस मामिलाका जानकार मिश्रले भने, मधेसमा बढी मत व्यक्तिकेन्द्रित हुन्छ । ऊ जता गयो, उसका मतदाता त्यतै हिँडिदिन्छन् । यसले चुनावका बेला राजनीतिक दौडधूप तेज हुन्छ ।"
म्यादीमा ३० वर्षमुनिका युवाको आवेदन ७४ प्रतिशत,"आवेदकको पृष्ठभूमिपूर्वम्यादी ः २१,८०८पूर्वसैनिक ः २,५४८पूर्वप्रहरी ः १,२४३पूर्वसशस्त्र प्रहरी ः ४९४पूर्वसशस्त्र वन रक्षक ः ३५सर्वसाधारण ः २,६६,९८०"
एकतिहाइ मतदानस्थल 'अति संवेदनशील,"अति संवेदनशील ः २,९४५संवेदनशील ः ४,४२०सामान्य ः ३,३९१"
चीनसम्बन्धको पुनर्ताजगी,"नेपालभित्र विदेशनीतिको प्राथमिकताबारे बहुकोणबाट बहस तीव्र बनिरहेको र यस क्षेत्रको भूराजनीति थप पेचिलो बन्दै गएका बेला शक्तिशाली छिमेकी राष्ट्र चीनका विदेशमन्त्री वाङ यीबाट भएको काठमाडौं भ्रमण आफैंमा अर्थपूर्ण छ । कूटनीतिमा यस्ता भ्रमणको महत्ता द्विपक्षीय छलफलको अन्तर्वस्तुका हिसाबले मात्र होइन, समयकालका दृष्टिकोणले पनि मापन हुन्छ । विश्वशक्ति मुलुकका यी विशिष्ट पाहुना त्यस्तो बेला काठमाडौं आएर फर्किएका छन्, जति बेला नेपाल आफ्ना अरू मित्रराष्ट्रहरूसित पनि सघन अन्तरक्रिया मा छ । राजनीतिक दलहरूबीचको लामो माथापच्चीपछि नेपाली संसद्ले केहीअघि अमेरिकी सहायता परियोजना एमसीसी अनुमोदन गरेको छ भने प्रधानमन्त्री शेरबहादुर देउवा केही दिनमै नयाँदिल्ली भ्रमणमा जाँदै छन् । ठीक यही बेला, एमसीसीलाई लिएर संशय व्यक्त गरिरहेको चीनका विदेशमन्त्री नेपाल आउनु, त्यसमाथि अन्यत्रभन्दा बढी समय व्यतीत गर्नु र भ्रमणको बिसौनी काठमाडौंलाई बनाउनुको तात्पर्य अवश्य विशेष छ, जसको संकेत र सन्देश औपचारिक छलफलहरूमा अभिव्यक्त र लिपिबद्ध भएका कुराहरूमा मात्रै खोज्न सकिँदैन । यस भ्रमणको दौरान दुई मुलुकबीच केरुङकाठमाडौं रेलवेको विस्तृत सम्भाव्यता अध्ययनदेखि, कोभिड खोप अनुदान र नेपालको आर्थिक विकासमा चिनियाँ अनुदान बढाउनेसम्मका ९ विषयमा सहमतिसम्झौता भएका छन् । नेपाललाई चिनियाँ सहायताबाट लाभान्वित तुल्याउने सवालमा यी सहमति महत्त्वपूर्ण भए पनि स्वयम्मा नवीनतम उपलब्धि भने होइनन् । यीमध्ये मुख्य गरी २०७६ असोजमै चिनियाँ राष्ट्रपति सी चिनफिङको नेपाल भ्रमणमा घोषित ५६ अर्ब रुपैयाँ अनुदानमध्ये तत्काल ११ अर्ब र शिक्षा तथा स्वास्थ्यमा ४५ अर्ब दिने सहमति भएको छ । यसै गरी २०७५ मंसिरमै पूर्वसम्भाव्यता अध्ययन सकिएको केरुङकाठमाडौं रेलवेको विस्तृत सम्भाव्यता अध्ययन गर्न लागिएको छ । दुई वर्षअघि नै राष्ट्रपति सीको भ्रमणका क्रममै विस्तृत अध्ययन गर्ने सहमति भैसकेको थियो । पुरानै सहमतिमा प्रगति नहुनु र पुनः तिनकै कार्यान्वयनमा जोड दिइरहनुपर्ने अवस्थाका कारण नयाँ सहमतिसम्झौता आफैंमा उपलब्धि नहुन सक्छन्, यिनको कार्यान्वयन समयमै गरिएन भने । त्यसैले समयसीमै तोकेर घोषित योजनापरियोजनालाई निर्धारित मितिमै सम्पन्न गर्न अब दुवै देशले जोड दिनुपर्छ । अहिलेसम्म चिनियाँ अनिच्छाले हो या नेपालको राजनीतिक प्राथमिकतामा नपर्नाले वा यहाँको प्रशासनिक ढिलासुस्तीका कारणले, चिनियाँ सहायता परियोजनाहरू अपेक्षाअनुसार अघि बढ्न सकेका छैनन् । उल्लिखित दुई विषयलाई नै लिऔं न, अढाई वर्षअघि सी आउँदा भएको सहमतिबमोजिमको अनुदान अहिलेसम्म नआउनु र सवा तीन वर्षअघि पूर्वसम्भाव्यता अध्ययन सकिएको परियोजनाको विस्तृत सम्भाव्यता अध्ययन अझै सुरु नहुनुमा कुनै स्वाभाविक कारण देखिन्न । यसो हुनुमा जसको जे कारण भए पनि यसले द्विदेशीय सम्बन्धलाई माथि उठाउन नसघाउने यथार्थ दुवै पक्षले मनन गर्नुपर्छ । र, घोषित सहायता र परियोजनाहरू यथासमय अघि बढाउन दुवै मुलुकले यथोचित तत्परता देखाउनुपर्छ । भ्रमणमा चीनको महत्त्वाकांक्षी परियोजना बेल्ट एन्ड रोड इनिसिएटिभ (बीआरआई) मा भने कुनै सहमति गरिएन । बीआरआईमा अनुदानको अपेक्षा गरेको नेपालले ऋण लिने गरी परियोजनाहरू तत्काल अघि नबढाउने सन्देश दिएको बुझिन्छ । निश्चय पनि कस्तो वैदेशिक सहयोग लिने, कस्तो नलिने वा कुनै ऋण लिनेनलिने भन्ने निर्णय गर्न नेपाल सरकार स्वतन्त्र छ, तर द्विपक्षीय सम्बन्धलाई नै पूरै कारोबारीय दृष्टिले मात्र हेर्ने गल्ती गर्नु हुँदैन । नेपालले बीआरआईमा सम्झौता गरेकै पाँच वर्ष भैसक्दा पनि यसअन्तर्गत कुनै पनि कार्य अघि बढेको छैन । र, नेपाल आफ्ना सबै विकास कार्यमा आफैं खर्च गर्ने क्षमता पनि राख्दैन । यस्तो अवस्थामा बीआरआई अन्तर्गत चीनले अनुदानै दिन्छ भने त राम्रै हो, तर कुनै खाले ऋण सहयोग लिँदै नलिने भनेर नेपाल टकटकिनु हुँदैन, आफैंले गरेको सम्झौताको सम्मानका खातिर पनि त्यसो गर्नु उचित हुन्न । यसको मतलब, नेपालले जुनसुकै परियोजनामा ऋण लिन मिल्छ भन्ने होइन । लागतलाभको चुस्त विश्लेषण गरेर भोलि फाइदा हुन सक्ने परियोजनामा मात्र ऋण लिनुपर्छ, त्यो पनि सफ्ट लोन हुनुपर्छ । त्यस्तो ऋणको ब्याज तुलनात्मक रूपमा सस्तोसमेत हुनुपर्छ, कथं अन्यत्रभन्दा सस्तो हुन सकेन भने पनि अनुचित रूपमा महँगो हुनु हुँदैन । तर, काठमाडौंले मूलभूत रूपमै बीआरआईप्रति आफ्नो अरुचि भएजस्तो सन्देश दिएर चीनसित कच्चा कूटनीतिक व्यवहार गर्नु हुँदैन । नेपालसितको सम्बन्धमा चीन उदार हुनुपर्ने सवाल पनि त्यत्तिकै छन् । सर्वप्रथम त, उसले आफ्ना चासोहरूलाई कूटनीतिक संयन्त्रमार्फत औपचारिक ढंगबाटै राख्नुपर्छ, एमसीसीको मामिलामा जसरी बिनसित्ति वक्तव्यबाजी गरेर होइन । दोस्रो, नेपालको आन्तरिक मामिलामा सूक्ष्म व्यवस्थापन गर्न खोज्ने भूल बेइजिङले कदापि गर्नु हुँदैन । छिपेको छैन, पछिल्ला वर्षहरूमा चीनको चासो नेपालको राज्य मामिलामा मात्र होइन, नेपालका खास राजनीतिक शक्तिहरूप्रति पनि छÙ त्यस्ता दलहरूको आन्तरिक मामिलामा पनि उसले सरोकार राखेको देखिन्छ । विगतको भारतको यस्तै व्यवहारका कारण दिक्क भएकैले नेपालीले चीनप्रति अतिरिक्त सद्भाव राख्ने गरेका हुन् । तर चीनको व्यवहार पनि त्यस्तै देखिँदै जानु निःसन्देह निको सन्देश होइन, बेइजिङले यो यथार्थलाई हृदयंगम गर्नुपर्छ । तेस्रो, नेपालका उत्तरी नाकाहरू लामो अवधिदेखि बन्द छन् । कहिले भूकम्प त कहिले कोभिडको बहानामा चिनियाँ प्रशासनिक झमेलाको मारमा नेपाली व्यवसायीहरू पीडित बनिरहेका छन् । बेइजिङका आँखाबाट हेर्दा दुर्गम तिब्बतका दुई नाका खुल्नुनखुल्नु ठूलो मामिला नहोला, तर कैयौं नेपाली व्यवसायीका लागि भने यो जीवनमरणकै सवाल हो । हेक्का रहोस्, यस विषयसित नेपालको व्यापार विविधीकरण मात्र होइन, चिनियाँ बन्दरगाहसम्मको पहुँच तथा पारवहन सुविधाको सवाल पनि जोडिएको छ । त्यसैले चीनले यसलाई गम्भीरतापूर्वक लिनुपर्छ । नेपालले पनि चीनलगायत आफ्ना सबै मित्रमुलुकहरूको जायज चासो सुन्नुपर्छ । यसै भ्रमणका सन्दर्भमा भन्नैपर्ने हुन्छ, नेपालले ध्यान दिनुपर्ने मूल विषय भनेको फेरि पनि आफ्ना निकटतम मित्रमुलुकहरूसित सदैव सन्तुलित र गतिशील सम्बन्ध राख्नु नै हो । नेपालको कुनै पनि सरकार तथा जिम्मेवार राजनीतिक दल कहिल्यै पराराष्ट्र नीतिका सम्बन्धमा कसैबाट अनुचित रूपमा प्रभावित हुनु हुँदैन । आफ्ना सबै परम्परागत मित्रमुलुकहरूसित उत्तिकै सौहार्दपूर्ण सम्बन्ध राखेर मात्र नेपालले आफ्नो राष्ट्रिय हितको रक्षा गर्न सक्छ । त्यसमा पनि खास गरी विश्वशक्ति बनिसकेको चीन, क्षेत्रीय शक्तिबाट विश्वशक्ति बन्न अग्रसर भारत र महाशक्ति अमेरिकासितको सम्बन्धमा त नेपालले उच्चतम परिपक्वता देखाउनैपर्छ । यीमध्ये कसैलाई पनि अनावश्यक नजिक र अनावश्यक टाढा राख्ने तथा एकअर्काविरुद्ध उभिने भूल नेपालले भुलेर पनि गर्नु हुँदैन । घरेलु राजनीतिमा जेजस्तो फरक मत रहे पनि वैदेशिक मामिलामा सबै राजनीतिक दल र हरेक सरकारको मोटामोटी नीति एउटै हुनुपर्छ । सन्तुलन र गतिशील तटस्थताको स्थायी विदेशनीतिमै नेपालको पनि स्थायी भलो जोडिएको छ ।"
चुनावी जोडघटाउ,"जतिजति चुनाव नजिकिँदै छ उतिउति सम्भावित उम्मेदवारहरूको ढुकढुकी बढेको हुनुपर्छ । उनीहरूलाई यसपालि पार्टीले टिकट देलानदेला, टिकट दिए पनि जनताले भोट देलान्नदेलान् र पार्टीहरूबीच गठबन्धन भए आफ्नै टिकट काटिन्छ कि भन्ने चिन्ताले सताउन थालेको छ । चुनाव दैलोमै आइसक्यो तर पनि पार्टीहरूबीच गठबन्धनको विषयमा टुंगो लागेको छैन । गठबन्धन बन्न सके सर्वाधिक फाइदा माओवादी केन्द्र र एकीकृत समाजवादीलाई हुनेछ भने नबने सबैभन्दा बढी फाइदा कांग्रेसलाई पुग्ने देखिन्छ । किनकि वामपन्थीहरू फुटेर कम्युनिस्टकम्युनिस्टबीच चर्को द्वन्द्व चलेको बेला त्यसको लाभ कांग्रेसले स्वतः पाउँछ । वामपन्थीहरूको भोट विभाजित हुँदा कांग्रेसका उम्मेदवारले जित्ने विश्लेषण हुन थालेको छ, तर चुनावको मुखमै आएर कांग्रेसमा पुनः ४०६० को विवाद बल्झेको छ । यो समाधान नभए कांग्रेसका लागि आत्मघाती हुनेछ । २०७४ को स्थानीय चुनावमा नेकपा एमालेले देशभरिबाट करिब ४० प्रतिशत सिट जितेको थियो । कांग्रेस र माओवादीको गठबन्धन हुँदा पनि एमालेले चुनाव जित्नुको पछाडिको कारण केपी शर्मा ओली, माधवकुमार नेपाल र झलनाथ खनालहरूको एकता थियो । अहिले एमाले नै फुटेको बेला छ, जसले गर्दा एमालेको शक्ति आधा हुन पुगेको छ । माओवादी र एकीकृत समाजवादीले आफ्ना उम्मेदवारलाई जिताउन नसके पनि एमालेका उम्मेदवारलाई हराउन भने मजाले सक्छन् । त्यस स्थितिमा एमालेको ४० प्रतिशतको रेकर्ड २० प्रतिशतमा झर्न सक्छ । यसो भए, कांग्रेस पहिलो, एमाले दोस्रो र माओवादीसमाजबादी गठबन्धन तेस्रो शक्तिको रूपमा देखिन सक्छन् । तथापि स्थानीय चुनावमा संघको भन्दा पनि स्थानीय उम्मेदवारकै छवि हारजितको मुख्य कारण बन्ने गर्छ । केपी शर्मा ओली, शेरबहादुर देउवा, माधवकुमार नेपाल वा पुष्पकमल दाहालले भन्दैमा जनताले भोट हाल्दैनन् बरु विगत ५ वर्षमा कुन जनप्रतिनिधिले कस्तो काम गर्यो, त्यसको मूल्यांकन गरेर मात्र जनताले भोट हाल्छन् । जसले नतिजामा फेरबदल ल्याउन सक्छ । गोपाल देवकोटा, जोरपाटी, काठमाडौं"
विश्वविद्यालयको बेथिति,"बन्द गर विश्वविद्यालयको रमिता सम्पादकीयमा लामो समयदेखि त्रिभुवन विश्वविद्यालयमा विभिन्न विषयको विरोधस्वरूप लागेको ताला र त्यहाँको अस्तव्यस्तता प्रस्तुत गरिएको छ । कुनै समय एसियाकै उत्कृष्टमध्ये एक रहेको त्रिभुवन विश्वविद्यालयलाई थाङ्नु पारेर राजनीतिको कुस्ती खेल्ने मैदान बनाइनु शैक्षिक क्षेत्र र मुलुककै निम्ति सर्मनाक विषय बनेको छ । देशकै जेठो र ठूलो शिक्षण संस्थामा उपकुलपति लगायत पदाधिकारीका कार्यालय र ३६ विभागमा ६१ दिनदेखि सत्तारूढ कांग्रेसकै भ्रातृ संस्था नेविसंघको ताला लाग्नुले विद्वता, विचारमा अब्बल मानिएको सो दल समस्या सुल्झाउनभन्दा तमासे बन्न रुचाउने रहेछ भन्न करै लाग्छ । आर्थिक अनियमिततामा संलग्न त्रिवि पदाधिकारीको राजीनामा माग्दै गत माघ ७ मै नेविसंघले लगाएको तालामाथि त्रिवि आंशिक प्राध्यापक संघले करार नियुक्तिको विषयलाई लिएर माघ २२ गते ताला थपेपछि त्यहाँका पदाधिकारी, कार्यालय प्रमुख, विभागीय प्रमुखहरू अन्यत्रै बसेर काम गर्दै आएका छन् । यसबाट विश्वविद्यालयको समग्र व्यवस्थापन भद्रगोल बन्नुका साथै कोरोना महामारीले पछि धकेलेको शिक्षण गतिविधि भौतिक रूपमा सुरु हुन नपाउँदै फेरि दलदलमा फसेको छ । सरकारका निम्ति त्रिवि कर्मचारी ऐन, २०५० अनुसार आवश्यकता र योग्यताको आधारमा आंशिक शिक्षकलाई दरबन्दी अन्तर्गत करार गरिनुपर्ने मागको सम्बोधन गर्नु र नेविसंघको माग अनुसार भ्रष्टाचारको छानबिन गर्नु ठूलो कुरा थिएन, तर शिक्षा क्षेत्रमा ताण्डव मच्चाउन पल्केको नेतृत्व समस्या सुल्झाउन अघि सरेको देखिँदैन । त्रिवि प्रकरणलाई केलाउने हो भने पहिलेदेखि चल्दै आएको राजनीतिक दलबीच भागबन्डाका आधारमा पदाधिकारी नियुक्त गरिने प्रचलनविपरीत केपी शर्मा ओली सरकारले एकलौटी ढंगबाट पदाधिकारी चयन गरेकै कारण नेविसंघ आक्रोशित बनेको बुझिन्छ । यसैलाई ढाल बनाएर निमुखा विद्यार्थीलाई सिकार बनाउनु ठीक हो र ? देशकै प्रमुख प्राज्ञिकस्थलमा अराजकता बढेर मुठभेडको स्थिति आउने सम्भावना बढ्दा सरकारका जिम्मेवार पदाधिकारी किन तमासा हेरेर बसेका छन् ? भुवनेश्वर शर्मा, चन्द्रागिरि२, काठमाडौं"
पोषण कार्यक्रमको दुर्दशा !,"जहाँ हरेक आमाले गुमाएका छन् सन्तान समाचार पढेर साह्रै दुःख लाग्यो । बझाङको सो समाचारले मुलुकका सबैजसो प्रदेशजिल्लाको प्रतिनिधित्व गर्छ । समाचार अनुसार बाजुराको स्वामीकार्तिक गाउँपालिकामा नाबालिक विवाह व्याप्त रहेको, गर्भावस्थामा गर्भवतीले पेटभरि खान नपाउँदा शिशुको गर्भमै मृत्यु हुने गरेको र सानै उमेरदेखि र धेरैपटक गर्भवती बन्दा मातृ मृत्युदर पनि कहालीलाग्दो छ । जन्मेका शिशुले स्तनपान पर्याप्त नपाउने र बालबालिकासमेतको कडा कुपोषणबाट अकाल मृत्यु भइरहेको छ । एउटै गाउँका ९५ प्रतिशत महिला, बालबालिका, किशोरकिशोरी कुपोषित छन्, २०० भन्दा बढी बालबालिका कुपोषणकै कारणले बिरामी परेका छन् र, ८९ महिनाभित्र १५ जना बालबालिकाको मृत्यु हुनु चानचुने समाचार होइन । पोषणको अभावले आफ्नो र शिशुलाई दूध पुग्दैन । त्यसैले यस्तो बेला हरियो तरकारी, सागपात, गेडागुडीजस्ता पोषिला खानेकुरा ख्वाउने गरिन्छ । कर्णाली र सुदूरपश्चिम प्रदेशका दुर्गम भेगहरूमा यस्ता पोषिला खानेकुराको अभाव हुने गरेको छ । शिक्षाचेतनाको कमी, भौगोलिक दुर्गमता, गर्भावस्थामा ध्यान दिनुपर्ने विषयबारेको जानकारी नहुनुजस्ता कारण कुपोषणको मारमा यहाँका किशोरकिशोरी, गर्भवती र सुत्केरी आमा अनाहकमा पिल्सिन बाध्य छन् । बालबालिकाले राम्ररी खाना नखानु, पेट फुल्नु, शारीरिक वृद्धि विकास नहुनु, आँखा तिरमिराउनु, रिंगटा लाग्नु आदि कुपोषणका लक्षण हुन् । देशमा सुआहारा कार्यक्रम सञ्चालन भएको ३४ वर्ष भैसकेको छ । नेपालभरि नै उक्त कार्यक्रम प्रभावकारी तरिकाले सञ्चालन गरिएको तथ्यांकसहित वार्षिक प्रतिवेदन तयार हुन्छ । त्यो मात्र नभई फियान लगायत अन्य संस्थाले पनि यस क्षेत्रमा काम गरिरहेका छन्, तर मुलुकका लक्षित वर्गको कडा कुपोषणले ज्यान गइरहेको छ । नेपालका कुपोषित मातृशिशुको स्वास्थ्यलाई केन्द्रमा राखी पोषण शिक्षा, विवाह गर्ने र गर्भवती बन्ने उमेरबारे जानकारी प्रदान गरी कुपोषणको अवस्थालाई सुधार गर्ने चासो सुआहारालाई कहिल्यै भएन । अतः बीस वर्षपछि मात्र विवाह कम्तीमा चार पटक गर्भ परीक्षण आइरन चक्की सेवन गेडागुडी, हरियो तरकारी, सागपातजस्ता खानेकुरा खाने जन्माएपछि ६ महिनासम्म आमाको दूध मात्र र दुई वर्षसम्म योसहित अन्य खानाको प्रवर्द्धन बजारका खानेकुराको निरुत्साहन र सरकारबाट सुरक्षित खानेपानी र खाद्यपदार्थ वितरण व्यवस्था गरेमा यस्तो कहालीलाग्दो समाचार छापिने थिएन कि ! गंगाराज अर्याल, पाणिनि८, अर्घाखाँची"
"केमा निरन्तरता, केमा क्रमभंग ?","निर्क्योलकेमा निरन्तरता दिने ? केमा क्रमभंग गर्ने ? केमा विस्तार गर्ने ? केमा नवीनता जोड्ने ? यी आधारभूत प्रश्न हुन् । यी प्रश्नहरूको विधागत उत्तर खोज्नासाथ हामी टुंगोमा पुग्छौं । जस्तो, नेपालको इतिहासमा हामीले युगीन कुरा जोडेजोडाएका छैनौं । त्यहाँ हामीलाई निरन्तरताको खाँचो छ । ज्ञानविज्ञानमा हामीलाई निरन्तरता चाहिएको छ । नेपालको हर विधाको ज्ञान कसले बनायो ? विज्ञान कसले चिनायो ? प्रविधि कसले बनायो ? विस्तार कसले गर्यो ? यो कुराको डिजिटल तथा नन डिजिटल दस्तावेज हामीसँग छैन । त्यसैले यो खोजको निरन्तरता जरुरी छ । त्यस्तै, हामीले हर पटक इतिहास दोहोर्यायौं । नीति लेख्ता । आयोगका प्रतिवेदन लेख्ता । अनुसन्धानका प्रतिवेदन बनाउँदा । त्यहाँ रेफर गर्ने संस्कार चाहिन्छ । निरन्तरता छोड्नुपर्छ । लेख्ने नै हो भने यो कुरालाई निरन्तरता दिन्छौं, यो कुरामा बदल्छौं भन्नुपर्छ । त्यो कुराको निरन्तरता हाम्रा लागि जरुरी छ । वचनमा हामी अधिकांश चुक्यौं । स्वदेशीलाई दिएको वचनमा । विदेशीलाई दिएको वचनमा । यो स्थितिमा हाम्रा वचनहरूको लिखतले निरन्तरता माग्छ । त्यसको लेखाजोखा माग्छ । यो कार्यलाई निरन्तरता दिऔं । भेडोपनको खेती हाम्रो संस्कृति बन्यो । त्यो खेतीमा क्रमभंग गरौं । बुद्धिजीवीलाई बुद्धुजीवी भेडो बन्नबनाउनबाट बचाऔं । यसरी हाम्रो शिक्षा तथा संस्कार फेरौं । अन्यथा हामी जर्ज अर्वेलको जनावरको राज्य बन्छौं । बनाउँछौं । एल्डस हक्स्लेको बहादुरको संसार बनाउँछौं । तिनकै बहुमतका । तिनकै बुद्धिका । त्यसैले केमा निरन्तरता दिने भन्नेमा घोत्लिन थालौं । केमा क्रमभंग गर्ने भन्नेमा विचार गर्न थालौं । केको थालनी गर्ने, केको विस्तार गर्ने भन्नेमा विधागत चिन्तन गरौं । शिक्षामा । स्वास्थ्यमा । स्वदेशी तथा विदेशी सन्धिसम्झौतामा । अन्य विविध विधामा ।"
त्रिविका आंशिकलाई करार गरिँदै,"(काठमार्डौं)  त्रिभुवन विश्वविद्यालय (त्रिवि) ले आंशिक रूपमा पढाउँदै आएका शिक्षकलाई करारमा नियुक्ति गर्न थालेको छ । कतिपय क्याम्पसले नियुक्तिपत्र दिइसकेका छन् भने अधिकांशले आवेदन लिइरहेका छन् । क्याम्पसले प्राइभेट (निजी) कार्यक्रमअन्तर्गत सञ्चालन गर्दै आएका विषयमा समेत आवेदन मागेका छन् । बागबजारस्थित पद्मकन्या क्याम्पसले सबै १६ वटा विषयमा गरी ५० जना लिन आवेदन खुलाइएको छ । तर आवश्यक संख्या भने केही भनेर उल्लेख छ । सहायक क्याम्पस प्रमुख राजु मल्लले कक्षा भारअनुसार विषय शिक्षक संख्या पछि तोकिने बताए । आइतबारसम्म ७६ जनाले आवेदन फाराम लिएकामा २२ जनाले बुझाइसकेको उनले जानकारी दिए । चितवनस्थित वीरेन्द्र बहुमुखी क्याम्पसले ३० जनालाई करारमा नियुक्ति गर्न नतिजा प्रकाशन गरिसकेको छ । क्याम्पस प्रमुख दयाराम पौडेलद्वारा हस्ताक्षरित सूचनामा क्याम्पसमा कार्यरत विभिन्न विषयका आंशिक शिक्षकलाई आन्तरिक पूर्णकालीन सेवा व्यवस्था गर्न विज्ञापन प्रकाशित गरिएकामा चैत २ भित्र आवेदन दिई अन्तर्वार्तामा सम्मिलित उम्मेदवारमध्येबाट छनोट गरिएको उल्लेख छ । त्रिवि रजिस्ट्रार कार्यालयको निर्देशनअनुसार आंगिक क्याम्पसले अन्तर्वार्ताका आधारमा करारमा नियुक्ति गर्न थालेका हुन् । त्रिविका ६२ आंगिक क्याम्पस छन् । त्रिविमा २ हजार २ सय आंशिक शिक्षक कार्यरत रहेको त्रिवि आंशिक प्राध्यापक संघको दाबी छ । संघका अध्यक्ष गोकुल लिम्बू हरेक क्याम्पसमा आंशिक शिक्षकमा भरमा पठनपाठन भइरहेको बताउँछन् । क्याम्पसमा प्राध्यापक, सहप्राध्यापकको कक्षा भारसमेत आंशिकले धान्नुपरेको छ, उनले भने, ६५ प्रतिशत आंशिकले धानेका छौं । त्यसैले कम्तीमा दुई हजार जनालाई करार देऊ, समान कामको समान ज्याला देऊ भनेर माग गरेका हौं ।त्रिवि रजिस्ट्रार कार्यालयको पत्रअनुसार क्याम्पसले आंशिकलाई करार सेवामा प्रवेश गराउने प्रक्रिया अघि बढाए पनि आन्दोलनरत त्रिवि आंशिक प्राध्यापक संघले चित्त बुझाएको छैन । संघले गत माघ २१ बाट गरेको तालाबन्दीलाई निरन्तरता दिइरहेको छ । आंशिक प्राध्यापकले त्रिवि सेवा आयोगको कार्यालयमा समेत तालाबन्दी गरेपछि यही चैत ८ बाट हुने भनिएको परीक्षा स्थगित भएको छ । संघका अध्यक्ष लिम्बूले क्याम्पसको आन्तरिक स्रोतबाट मात्र करार गर्न खोज्नु समस्याको दीर्घकालीन समाधान नभएको बताए । यसमा हाम्रो सहमति छैन । तालाबन्दी खुल्दैन, उनले भने । संघले त्रिविमा ८ हजार शिक्षक दरबन्दीमध्ये अहिले ४ हजार ५ सय दरबन्दी रिक्त रहेको दाबी गर्दैआएको छ । उसले रिक्त दरबन्दीमा पदपूर्ति गरिनुपर्ने, १ हजार ४ सय २० आंशिकलाई करार बनाउने २०७४ सालको सहमति लागू गर्नुपर्नेलगायत माग राख्दै आएको छ । आंशिक प्राध्यापक संघ वार्ता समिति र वार्ता समितिबीच गत वर्ष २०७७ पुस २४ मा भएको सहमतिअनुसार अहिले नियुक्ति प्रक्रिया अघि बढेको त्रिविले जनाएको छ । उक्त समितिको पहिलो बुँदामा भनिएको छ, त्रिविमा कार्यरत कम्तीमा एक शैक्षिक सत्र पूरा गरेका आंशिक शिक्षकलाई क्याम्पसको आवश्यकता, औचित्य, ज्येष्ठता, निरन्तरता, अनुभव र तोकिएको पूर्ण कक्षा भारको आधारमा नियमानुसार प्रक्रिया पूरा गरी त्रिवि केन्द्रीय कार्यालयको स्वीकृति र समर्थनमा क्याम्पसको आन्तरिक स्रोतबाट खर्च व्यहोर्ने गरी शिक्षक सहायकसरहको पारिश्रमिक पाउने गरी व्यवस्थापन गर्ने र क्याम्पसको स्रोत अपुग भएको अवस्थामा विश्वविद्यालयले व्यवस्थापन गर्ने । त्रिवि शिक्षककर्मचारी ऐन २०५० को दफा (क) अनुसार रिक्त दरबन्दीमा ६ महिनादेखि एक वर्षसम्म अस्थायी राख्ने व्यवस्था छ । त्यसैगरी दुई वर्षसम्म करार राख्न पाउने व्यवस्था छ । त्रिविको नियमानुसार शिक्षण सहायकले मासिक ४२ हजार रुपैयाँ पाउँछन् । त्यसमा थप एक महिनाको तलबबराबर दसैं पेस्की पाउँछन् । विज्ञले भने आन्दोलनकै भरमा शिक्षक करार सेवामा प्रवेश गराउन नहुने बताउँदै आएका छन् । हरेक क्याम्पसमा आफ्ना मान्छेलाई करार नियुक्ति गरिँदै छ, एक सहप्राध्यापकले कान्तिपुरसित भने, तालाबन्दीका भरमा तिनलाई स्थायी गर्ने प्रक्रिया गलत छ । विश्वविद्यालय सेवा प्रवेशका निम्ति विद्यालय तहमा जस्तो शिक्षक लाइसेन्सको व्यवस्था हुनुपर्नेमा उनको जोड छ । त्रिवि रजिस्ट्रार पेशल दाहालले आन्दोलनरत शिक्षकको मागअनुसार समान कामको समान ज्याला का निम्ति अहिलेको व्यवस्था गरिएको बताए । यो करार होइन, आंशिकले समान कामका लागि समान ज्यालाको माग गरेको हुँदा क्याम्पसले आफ्नो आन्तारिक स्रोतबाट पारिश्रमिक दिलाउने व्यवस्था गरिएको हो, उनले भने ।"
बस खोलामा खस्दा ४ को मृत्यु,सर्लाही (कास) वीरगन्जबाट जनकपुर जाँदै गरेको बस आइतबार सर्लाहीको फुलजोरमा दुर्घटना हुँदा चार जनाको मृत्यु भएको छ भने ३७ घाइते भएका छन् । मृत्यु हुनेमा सिन्धुलीको तीनपाटन२ की ३० वर्षीया शर्मिला कार्की श्रेष्ठ र भारतीय नागरिक २४ वर्षीय सुनील यादवको मात्र पहिचान खुलेको छ । एक महिला र एक पुरुषको सनाखत हुन बाँकी छ । शव प्रादेशिक अस्पताल मलंगवामा राखिएको छ । घाइतेको लालबन्दीका स्वास्थ्य संस्थाहरूमा उपचार भइरहेको प्रहरीले जनाएको छ । पूर्वपश्चिम राजमार्गमा पर्ने फुलजोरमा ना४ख ८५५५ नम्बरको बस पुलको बार भत्काएर फुलजोर खोलामा खसेको हो ।
आँखा उपचारका लागि ५९९ केन्द्र खुल्ने,काठमाडौं (कास) नेपाल नेत्र ज्योति संघले विभिन्न स्थानीय तहमा ५ सय ९९ वटा एकीकृत आँखा उपचार केन्द्र खोल्ने भएको छ । हाल देशभरका १ सय ५४ स्थानीय तहमा संघका आँखा उपचार केन्द्र छन् । जिल्ला सदरमुकामका उपचार केन्द्रलाई पाँच वर्षभित्र मध्यमस्तरको अस्पतालका रूपमा विकास गर्ने योजनामा समेत काम भइरहेको संघले जनाएको छ ।
आगामी बजेटबाट के चाहन्छ निजी क्षेत्र ?,"सरकारले संकलन गर्ने राजस्व बैंकहरुले प्रयोग गर्न पाउनुपर्ने  कर क्यालेन्डर परिवर्तन गर्नुपर्ने भारू ५ सय र २ हजार दरका नोट चल्तीमा ल्याउनुपर्ने करार खेती ऐन जारी गर्नुपर्ने र कृषिमा आयकर छुट दिनुपर्ने पुर्ख्यौली सम्पत्तिको अभिलेखीकरण  सुर्ती र मदिराजन्यबाहेक सबै वस्तुको अन्तःशुल्क हटाउनुपर्ने भ्याटलाई १३ प्रतिशतबाट घटाएर १० प्रतिशत कायम गर्नुपर्ने  होटललाई उत्पादनमूलक उद्योगको मान्यता दिनुपर्ने, तीन वर्षको कर छुट र औद्योगिक वर्गमा राखेर बिजुली महसुल तोक्नुपर्ने होटलको पुनर्कर्जा २० करोडबाट बढाउनुपर्ने, थप १ वर्ष ब्याज पुँजीकरण गर्न पाउनुपर्ने निर्माण व्यवसायीहरुले २०७६ असारयता तिर्न बाँकी आयकर र भ्याट २०७९ पुस मसान्तसम्म तिर्दा ब्याज, हर्जाना, जरिवाना र थप दस्तुर नलिने व्यवस्था गर्ने"
प्रिबजेट छलफलमा सांसदको बेवास्ता,"समितिले बजेटमा प्रदेश र स्थानीय तहका विषय पनि समेट्न काठमाडौं बाहिर जाने कार्यक्रम बनाएको थियो । तर समितिप्रति सांसदको बेवास्ता भएपछि बजेटबारे छलफल हुन नसकेको समितिका अधिकारी बताउँछन् । अर्थ समितिमा सांसदहरू किशोरसिंह राठौर, गोकर्णराज विष्ट, घनश्याम भुसाल, जयकुमार राई, नीरादेवी जैरु, पदम गिरी, प्रमिला राई, वर्षमान पुन, विनोद चौधरी, महन्थ ठाकुर, मेटमणि चौधरी, मोतीलाल दुगड, रामबाबुकुमार यादव, श्यामकुमार श्रेष्ठ, सत्य पहाडी, सरवत आरा खानम, हरिराज अधिकारी र हेमकुमार राई सदस्य अनुपस्थित थिए । लामो समयदेखि अर्थ समिति बैठकमा कोरम पुग्न सकेको छैन । कोभिड र प्रतिनिधिसभा दुई पटकको विघटनको प्रत्यक्ष प्रभाव समितिमा परेको समितिका एक अधिकारी बताउँछन् । पार्टी र सरकारमा राम्रो प्रभाव सांसद सदस्य भएको र उनीहरूले समितिप्रति चासो नदेखाएको उनको भनाइ छ । प्रिबजेट छलफललाई निरन्तरता दिऊँ भनेर कार्यक्रम बनाइयो, भीआईपी सांसदहरू पर्नुभयो बैठकमा आइदिनुहुन्न, ती अधिकारीले भने । काठमाडौंमै रहेका सांसद पनि समितिको छलफलमा गएका थिएनन् । प्रतिनिधिसभा नियमावलीको नियम १८० मा लगातार पाँचवटा बैठकमा सभापतिको अनुमतिबिना अनुपस्थित रहने सदस्यलाई सभापतिको सिफारिसमा सभामुखले समितिबाट हटाउन सक्ने व्यवस्था छ । तर सभापति दाहालले हालसम्म त्यस्तो सिफारिस गरेका छैनन् । सांसदहरूको प्राथमिकता स्थानीय तह निर्वाचन पर्न गएकाले समितिमा उपस्थिति न्यून भएको सभापति दाहालको भनाइ छ ।"
"२ वर्षपछि मुम्बई, बैंग्लोर, कोलकाता उडान","(काठमाडौं)  कोरोना महामारीका कारण २०७६ चैतदेखि रोकिएको मुम्बई, बैंग्लोर र कोलकाता उडान आइतबारदेखि पुनः सुरु भएको छ । निगमको न्यारोबडी विमानले दुई वर्षपछि आइतबार काठमाडौंमुम्बईकाठमाडौं उडान गरेको नेपाल वायुसेवा निगमको अपरेसन विभागका निर्देशक क्याप्टेन रवीन्द्र शेरचनले जानकारी दिए । विमानमा काठमाडौंबाट १ सय ३८ जना यात्रु मुम्बई गएका थिए भने उताबाट ७६ जना काठमाडौं आएका थिए । लकडाउन सुरु हुनुअघि निगमले २०७६ चैत २ मा मुम्बई र चैत ४ मा बैंग्लोरमा अन्तिम उडान गरेको थियो ।निगमलाई नागरिक उड्डयन प्राधिकरणले मुम्बई र बैंग्लोरका लागि सातामा ३३ वटा उडानको अनुमति दिए पनि चैत २६ सम्म यात्रुको मागका आधारमा बुधबार र शुक्रबार मुम्बई र मंगलबार अनि बिहीबार बैंग्लोर उडान गर्ने तालिका बनाएको छ । कोरोनाअघि भारतको नयाँदिल्लीबाहेक मुम्बई, बैंग्लोर, कोलकाता र बनारसमा काठमाडौंबाट दुईतर्फी उडान हुँदै आएका थिए । यसअघि कोभिडका कारण भारतले एयर बबल अवधारणाअन्तर्गत नेपाललगायत मुलुकलाई हवाई यातायातमा कोटा आदि सर्त राखेर मात्रै उडान अनुमति दिएको थियो । कोरोना संक्रमण घटेसँगै शनिबारदेखि भारतले एयर बबल अवधारणा हटाउँदै आन्तरिक र अन्तर्राष्ट्रिय उडान कोभिडअघिकै संख्यामा खुला गरेको छ । यसैबीच, आइतबार भारतको कोलकाताबाट एयर इन्डियाले दुई वर्षपछि काठमाडौंका लागि उडान गरेको थियो । उसले कोलकाताबाट सय यात्रु ल्याएको थियो भने फर्किंदा ९५ जना काठमाडौंबाट लिएर गएको थियो । यो रुटमा कोरोनाअघि बुद्ध एयरले पनि एटीआर विमानबाट उडान गर्दै आएको थियो । तर उसले घाटा हुने भएपछि यो रुटमा अब उडान नगर्ने भएको छ ।२०७६ चैतमा लकडाउन सुरु भएपछि नेपालले १ सय ६४ दिन व्यावसायिक अन्तर्राष्ट्रिय उडान रोकेको थियो । २०७७ भदौदेखि सीमित अन्तर्राष्ट्रिय उडान सञ्चालन गरिए पनि भारतले नेपालबाट हुने चार्टर उडान मात्रै खुला गरेको थियो ।"
एनआरएनएमा ३ अध्यक्ष ११ उपाध्यक्ष र १० सचिव,"(काठमाडौं)  गैरआवासीय नेपाली संघ (एनआरएनए) मा सबैलाई भाग पुर्याउने गरी नेतृत्व चयन गरिएको छ । आलोपालो हुने गरी तीन जना अध्यक्ष चुनिएको छ । तीन जनाले पालैपालो ६६ महिना कार्यभार सम्हाल्ने गरी अध्यक्ष चयन गरिएको हो । संघको दसौं अन्तर्राष्ट्रिय महाधिवेशनबाट पहिलो कार्यकालको नेतृत्व कुल आचार्यले गर्नेछन् । त्यसपछि रविना थापा र बद्री केसीले क्रमशः पालैपालो ६६ महिना कार्यकाल सम्हाल्ने संघले जनाएको छ । अध्यक्षमा आकांक्षी धेरै भएपछि यसरी पहिलो पटक भागबन्डामा आलोपालोमा अध्यक्ष चुनिएको हो । संघको विधान संशोधन गरेर अध्यक्षसँगै उपाध्यक्ष र सचिवको संख्या पनि बढाइएको छ । संघको विधानको धारा १७ (२) र १७ (१०) को व्यवस्था हाललाई निष्क्रिय गरी कार्यसमितिको पद र संख्या निर्धारणसहित घोषणा गर्ने सबै अधिकार अध्यक्ष मण्डललाई प्रदान गर्ने निर्णयअनुसार यस्तो व्यवस्था गरिएको हो । संशोधित व्यवस्था संघको यसपछि (सन् २०२३) को कार्यसमितिको निर्वाचन प्रक्रिया अगाडिको समयसम्म मात्र लागू हुने जनाइएको छ । त्यसपछि यो व्यवस्था स्वतः निष्क्रिय हुनेछ । ११ जना उपाध्यक्षमा भूषण घिमिरे, डीबी क्षत्री, धर्मराज अधिकारी, दुर्गा आचार्य, गोविन्द श्रेष्ठ, हेमराज शर्मा, जयप्रकाश गुरुङ, महेश श्रेष्ठ, नारायण आचार्य, नरेन्द्र भाट र आरके शर्मा छन् । त्यस्तै दुई महिला उपाध्यक्षमा विष्णुमाया परियार र यस्मिन बेगम छन् । युवा उपाध्यक्षमा राज रेग्मी, रोशन थापा र हिमाल गुरुङ चुनिएका छन् । महासचिवमा गौरीराज जोशी र केशव पौडेल छन् । उपमहासचिवमा गणेश केसी, देवी बस्नेत, नारायण काफ्ले, ओम गुरुङ, रामशरण सिंखडा र विनय अधिकारी छन् । त्यस्तै १० जना सचिवमा चिरञ्जीवी घिमिरे, गंगाधर गौतम, खगेन्द्र न्यौपाने, प्रवीण गुरुङ, शंकर खड्का, अभिमानसिंह बस्नेत, प्रमोद सिटौला, गोविन्द गौतम, होम पाण्डे र राजन त्रिपाठी चयन भएका छन् । महिला दुई सचिवमा अलिनी पोखरेल र टीका गुरुङ छन् । यसैगरी कोषाध्यक्षमा ३, सहकोषाध्यक्षमा ८, महिला सहकोषाध्यक्षमा ३, प्रवक्ता २, महिला संयोजक, युवा संयोजक र क्षेत्रीय संयोजक २२ जना चुनिएका छन् । क्षेत्रीय उपसंयोजक युरोप क्षेत्र ७ र अन्य क्षेत्र ५, क्षेत्रीय महिला संयोजक २, क्षेत्रीय युवा संयोजक २ जना छन् । सहमति भनिएकाले सीमित संख्यामा पदाधिकारी राखौं भन्दा सम्भव नहुने अवस्था सिर्जना भएको संघका निवर्तमान अध्यक्ष कुमार पन्तले बताए । थोरैभन्दा थोरै गर्छु भन्दाभन्दै केही बढिहाल्दो रहेछ । सकारात्मक किसिमले हेर्ने हो भने यो फाइदा पनि हो । सबै साथीहरूलाई काममा लगाउन पाइने भयो, जिम्मेवारी दिन पनि पाइने भयो, उनले भने, साथीहरूले जसरी पदमा इच्छा देखाउनुभएको छ, काम गर्दैगर्दा सबैलाई मिलाएर अघि लैजाने चुनौती पनि उहाँहरूलाई छ । नयाँ नेतृत्वका लागि दुईवर्षे कार्यकालमा ६ महिना समय गुज्रिसकेको छ । अहिले ७४ जना सदस्य निर्वाचित गरिएको छ । महाधिवेशन सकिएसँगै एनआरएनएले विभिन्न प्रतिबद्धतासहितको १४ बुँदे ललितपुर घोषणापत्र जारी गरेको छ । मुलुकमा पुँजी भित्र्याउन कानुनी सुधार जरुरी रहेको एनआरएनएले औंल्याएको छ । आफूसँग रहेको सीप, पुँजी र प्रविधि नेपाल र नेपालीको हितमा परिचालन गर्न संसारभर रहेका गैरआवासीय नेपाली प्रतिबद्ध छन्, घोषणापत्रमा भनिएको छ, त्यसका लागि आवश्यक कानुनी सुधार एवं उपयुक्त संरचनाको विकासका लागि सरकारका निकायलाई अनुरोध गर्दछौं । बाह्य लगानी आकर्षित गर्न प्रमुख बाधकका रूपमा दोहोरो करको समस्या रहेको भन्दै एनआरएनएले कूटनीतिक नियोग र बढी नेपालीको बसोबास रहेका मुलुकसँग दोहोरो कर उन्मुक्तिको सम्झौता गर्न सरकारसँग माग गरेको छ । संघको संस्थागत सुधारका लागि रणनीति बनाई कार्यक्रम अघि बढाउने प्रतिबद्धता जनाइएको छ । कोरोनाका कारण थला परेको पर्यटन क्षेत्रलाई क्रियाशील तुल्याउन संसारभरका कूटनीतिक नियोगसँग सहकार्य गर्न सरकारसँग एनआरएनएले आग्रह गरेको छ । कार्यक्रमको समापनका क्रममा प्रधानमन्त्री शेरबहादुर देउवाले नेपालको पूर्वाधार र प्रविधिको क्षेत्रमा विकासका लागि गैरआवासीय नेपालीले लगानी गर्ने वातावरण बनाउन नेपाल सरकार तत्पर रहेको बताएका छन् । विदेशमा आर्जन गरेको पुँजी र ज्ञान, सीप नेपालको विकासको क्षेत्रमा खर्च गर्नसमेत उनले आग्रह गरे । भूकम्प र कोभिडपछि गैरआवासीय नेपालीहरूले गरेको सहयोगको समेत उनले प्रशंसा गरे । संघले राखेका मागप्रति सरकार संवेदनशील छ, उनले भने । कार्यक्रममा संविधानसभा अध्यक्ष सुवासचन्द्र नेम्वाङले अन्य कुरामा दलहरू विभाजित भए पनि गैरआवासीय नेपालीका माग र मुद्दामा सबै दल एक ठाउँमा उभिने प्रतिबद्धता जनाए ।"
नयाँ वर्षमा सुजुकीको अफर,काठमाडौं (कास) सुजुकी मोटरसाइकल तथा स्कुटरका लागि नेपालको आधिकारिक आयातकर्ता तथा विक्रेता भीजी अटोमोबाइलले नयाँ वर्ष २०७९ को उपलक्ष्यमा विशेष अफर ल्याएको छ । मोटरसाइकल तथा स्कुटर खरिदमा कम्पनीले गेट लक्की विथ सुजुकी नामक योजना ल्याएको छ । चैत १३ देखि वैशाख ३० सम्म लागू गरिएको यस योजनामा प्रत्येक सुजुकी बाइक तथा स्कुटर खरिदमा ग्राहकले १० हजार स्योरसट पाउनुका साथै एउटा स्क्र्याच कुपन पाउनेछन् । कुपनबाट १ लाखसम्म क्यासब्याक पाउन सकिने कम्पनीको भनाइ छ ।
चौधरी फाउन्डेसनले हस्तान्तरण गर्यो एकीकृत बस्ती,"काठमाडौं (कास) चौधरी फाउन्डेसनले सिन्धुपाल्चोकको मेलम्ची नगरपालिका१२, गिरानचौरमा निर्मित नम्डोललिङ एकीकृत बस्तीको हस्तान्तरण गरेको छ । गिरानचौरमा आयोजित एक कार्यक्रमबीच आइतबार प्रतिनिधिसभाका सदस्यसमेत रहेका फाउन्डेसनका अध्यक्ष विनोद चौधरीले ६२ घर नम्डोललिङ एकीकृत बस्ती तथा संस्कृति संरक्षण समितिमा आबद्ध परिवारलाई हस्तान्तरण गरेका हुन् । २०७२ सालको भूकम्पले घर भत्काएपछि गिरानचौरवासीले सहयोग मागेपछि फाउन्डेसनले राष्ट्रिय पुनर्निर्माण प्राधिकरणसँगको सहकार्यमा उक्त एकीकृत बस्ती निर्माण गरेको बताएको छ । हामीले भवन हस्तान्तरण गर्दैमा जिम्मेवारी सकिएको ठान्दैनौं, यहाँका बासिन्दाको जीवनयापनलाई सहज बनाउन पनि लागिपर्छौं, चौधरीले भने, एकीकृत बस्तीका बासिन्दालाई आर्थिक रूपले सम्पन्न बनाउने योजना पनि बनाएका छौं । एकीकृत बस्तीका घरमा तीन कोठा, शौचालय र करेसाबारी रहेको फाउन्डेसनले बताएको छ ।"
"सेन्साईको 'नयाँ वर्ष, भाग्यको वर्षा","काठमाडौं (कास) नेपाली इलेक्ट्रोनिक्स ब्रान्ड सेन्साईले नयाँ वर्ष २०७९ लाई लक्ष्य गर्दै नयाँ वर्ष, भाग्यको वर्षा योजना सार्वजनिक गरेको छ । उक्त योजनाअन्तर्गत सेन्साई ब्रान्डका कुनै पनि सामान खरिदमा लक्की ड्रअन्तर्गत आकर्षक उपहार जित्न सकिने कम्पनीले जनाएको छ । योजनाअन्तर्गत ११ जनाले बम्पर उपहारका साथै अरू आकर्षक उपहार जित्न सक्नेछन् ।"
"जमल, महाराजगन्ज र जरंखुमा एभरेस्टका शाखा","काठमाडौं (कास) एभरेस्ट बैंकले काठमाडौंको जमल, महाराजगन्ज र जरंखुमा नयाँ शाखा सञ्चालनमा ल्याएको छ । बैंकका प्रमुख कार्यकारी अधिकृत सुदेश खालिङ र राष्ट्रिय नाचघरका महाप्रबन्धक अशोककुमार राईले जमल, काठमाडौं महानगरपालिका४ का वडाध्यक्ष मोहनबहादुर विष्टले महाराजगन्ज र बैंकका सञ्चालक डा बालगोपाल वैद्य एवं तारकेश्वर नगरपालिका प्रमुख रामेश्वर बोहराले जरंखु शाखा उद्घाटन गरे । देशभर बैंकका ११५ शाखा सञ्जाल, प्रादेशिक कार्यालय, १४८ एटीएम सञ्चालनमा छन् ।"
साओमी १२ प्रोको प्रिबुकिङ खुल्यो,काठमाडौं (कास) साओमीले नेपालका लागि फ्ल्यागसिप सिरिज १२ प्रोको प्रिबुकिङ खुलाएको छ । चैत १५ सम्म बुकिङ खुला हुने कम्पनीले जनाएको छ । तीन दिनपछि बजारमा फोन उपलब्ध हुनेछ । प्रिअर्डरमा यो फोन विशेष अफरसहित उपलब्ध हुनेछ । यसमा ५ हजार रुपैयाँको क्यासब्याक र मी नेकब्यन्दा ब्लुटुथ इयरफोन प्रो अथवा मी पोर्टेबल ब्लुटुथ स्पिकर सित्तैमा पाइने कम्पनीले बताएको छ । बैजनी र नीलो रङमा रहेको मोबाइल १२ जीबी प्लस २५६ जीबीको १ लाख १४ हजार ९ सय ९९ रुपैयाँ मूल्य छ ।
रुसयुक्रेन युद्धसँगै बढ्यो परमाणु अस्त्रको त्रास,"(काठमाडौं)  रुसले युक्रेनमाथि युद्ध सुरु गरेको महिना दिन नाघिसकेको छ । यस अवधिमा युक्रेनले रुसी फौजको डटेर सामना गरिरहेको छ । रुसी फौजले युक्रेनमा सहजै नियन्त्रण कायम गर्ने अनुमान गरिएको भए पनि रुसी फौजले अनपेक्षित क्षति व्यहोरेको छ । युद्धका कारण लाखौं युक्रेनी विस्थापित भएका छन् । युद्ध लम्बिँदै जाँदा धेरैलाई परमाणु अस्त्रको प्रयोग हुन सक्छ कि भन्ने चिन्ताले पनि सताएको छ । त्यसैगरी साढे ३ दशकअघि दुर्घटना भएको र अहिले पनि जोखिममा रहेको परमाणु ऊर्जा केन्द्र व्यवस्थापनको विषयमा चासो र चिन्ता व्यक्त गरिँदै आएको छ । रुसले युक्रेनको चेर्नोबिल परमाणु ऊर्जा केन्द्र कब्जामा लिइसकेको छ । केन्द्रबाट निस्कने रेडियोधर्मी विकिरणको असरले धेरै वर्षसम्म सताउने भएकाले कडा सुरक्षाका बीच चेर्नोबिल प्लान्ट युक्रेनी सरकारको नियन्त्रणमा थियो । जसको नियन्त्रण अहिले रुसी सेनाको मातहत छ ।प्लान्टको सुरक्षामा देखिएको अदलबदलका बेला सिंगो संसार एउटै कुराले चिन्तित थियो, कतै रुसयुक्रेन युद्धको असर चेर्नोबिल केन्द्रमार्फत त पोखिँदैन ? ठूलो परिमाणमा राखिएको असुरक्षित रेडियोधर्मी पदार्थको दुरुपयोग हुने चिन्ताले युरोपलाई सबैभन्दा धेरै सताएको छ । रुसी वरिष्ठ अधिकारीले परमाणु हतियारको प्रयोग हुन सक्ने चेतावनी दिएकाले पनि दोस्रो विश्वयुद्धपछि परमाणु हतियारको प्रयोग हुने हो कि भन्ने चिन्ता थपिएको हो । दोस्रो विश्वयुद्धमा अमेरिकाले जापानको हिरोसिमा र नागासाकी सहरमा परमाणु बम खसाल्दा हजारौंले ज्यान गुमाएका थिए । त्यस क्षेत्रमा विकिरणको असर धेरै वर्षसम्म देखिएको थियो । अमेरिकाले पहिलो पटक प्रयोग गरेको परमाणु हतियारको प्रयोगले मानवीय मात्रै नभई पर्यावरणमा समेत असर गरेको देखिएको छ ।१९७० को दशकमा तत्कालीन सोभियत संघको बेलारुस नजिकैको एउटा क्षेत्रमा अत्याधुनिक सुविधासम्पन्न सहर बनाएको थियो । भविष्यका प्रमुख आर्थिक केन्द्र हुने विश्वासका साथ उसले प्रियात सहरको निर्माण गरेको थियो । सहरलाई आवश्यक ऊर्जा तथा बिजुलीका लागि नजिकै चेर्नोबिल न्युक्लियर प्लान्टको स्थापना गरियो । सन् १९८३ देखि पूर्ण रूपमा सञ्चालनमा आएको उक्त प्लान्टबाट प्रियातवासीले ऊर्जा तथा बिजुली पाउँथे । तीन वर्षसम्म नियमित सञ्चालन आएको प्लान्ट १९८६ अप्रिल २६ मा विस्फोट भयो । विस्फोटका कारण २९ जनाको मृत्यु भएको थियो । नेपाल विज्ञान तथा प्रविधि प्राज्ञ प्रतिष्ठानका वरिष्ठ वैज्ञानिक एवं परमाणु पदार्थ विज्ञ बुद्धराम साहका अनुसार रेडियोधर्मी पदार्थबाट परमाणु अस्त्र तयार गरिन्छ । युरेनियमलगायत धेरै मात्रामा विकिरण उत्पादन गर्ने तत्त्वलाई विभिन्न रासायनिक प्रक्रियामार्फत परमाण हतियार बनाइन्छ । प्रायः युरेनियमबाट प्लुटोनियम बनाएर त्यही पदार्थलाई बमका रूपमा प्रयोग हुने गरेको उनले बताए । परमाणु हतियारले मानव सभ्यतालाई संकटमा पुर्याउन सक्ने भन्दै विश्वभर विभिन्न अभियान सञ्चालन हुँदै आएको छ । परमाणु हतियार निर्माण, प्रयोग तथा परीक्षण निरुत्साहित गर्ने उद्देश्यले सन् २००७ मा इन्टरनेसनल क्याम्पियन टु एबोलिस न्युक्लियर विपन्स (आईक्यान) अभियान नर्वेबाट सुरु भयो । सन् २०१७ मा आईक्यानको अगुवाइमा राष्ट्रसंघीय महासभामा परमाणु अस्त्र निषेधसम्बन्धी महासन्धि भयो । महासन्धिमा सुरुमा ५३ वटा मुलुकहरूले हस्ताक्षार गरिसके । अहिले नेपालसहित १२२ भन्दा बढी राष्ट्रहरू यसका पक्ष मुलुक हुन् ।"
महासन्धिमा के छ ?,"कुन देशसँग कति परमाणु हतियार ?विश्वमा परमाणु हतियार सम्पन्न मुलुकको संख्या ९ छ । तीमध्ये अधिकांश एसियाली मुलुक छन् । संयुक्त राष्ट्रसंघमा भिटो अधिकार प्रयोग गर्ने अमेरिका, चीन, रुस, फ्रान्स र बेलायतसहित पाकिस्तान, भारत, इजरायल र उत्तर कोरिया परमाणु शक्तिसम्पन्न राष्ट्र हुन् । सबैभन्दा बढी परमाणु हतियार रुससँग छन् । बीबीसीका अनुसार रुससँग ६ हजार २५५, अमेरिकासँग ५ हजार ५५०, चीनसँग ३५०, फ्रान्ससँग २९०, बेलायतसँग २२५, पाकिस्तानसँग १६५, भारतसँग १५६, इजरायलसँग ९० र उत्तर कोरियासँग ४० देखि ५० वटा परमाणु हतियार छन् ।"
बाइडेनको भाषणले रुस आक्रामक,"वासिङ्टनमस्को (एजेन्सी) अमेरिकी राष्ट्रपति जो बाइडेनले रुसी राष्ट्रपति भ्लादिमिर पुटिनका विषयमा दिएको भाषणका विषयमा रुसले कडा प्रतिक्रिया जनाएपछि ह्वाइटहाउसले स्पष्टीकरण दिएको छ । युरोप भ्रमणमा रहेका अमेरिकी राष्ट्रपति बाइडेनले रुसी राष्ट्रपति भ्लादिमिर पुटिन सत्तामा रहन नसक्ने बताएका हुन् । पोल्यान्डको राजधानी वार्सामा बोल्दै उनले ईश्वरका लागि पुटिन सत्तामा रहिरहन सक्दैनन्, भनेका थिए । बाइडेनको भनाइको कडा प्रतिवाद गर्दै रुसी राष्ट्रपति कार्यालय क्रेमलिनले रुसको राष्ट्रपति रुसी जनताहरूले छनोट गरेकाले पुटिन सत्तामा रहने वा नरहने निर्णय बाइडेनले गर्ने नभएको बताएको छ । क्रेमलिनले प्रतिक्रिया सार्वजनिक गरेलगत्तै अमेरिका राष्ट्रपति कार्यालय ह्वाइटहाउसले बाइडेनले रुसमा सत्ता परिवर्तनका लागि आह्वान नगरेका भन्दै स्पष्टीकरण दिएको हो । पुटिनले छिमेकी देश वा अन्य कुनै क्षेत्रमाथि शक्ति प्रयोग गर्न दिन नसक्ने राष्ट्रपति बाइडेनको भनाइको अर्थ हो, एक अधिकारीले भने । बाइडेनले युक्रेन र बृहत् क्षेत्रका लागि पुटिन शासनबाट बाहिरिनुपर्ने बताएका ती अधिकारीको भनाइ छ । त्यस्तै, अमेरिकी विदेशमन्त्री एन्टोनी ब्लिंकनले पनि रुसमा शासन परिवर्तनका लागि कुनै रणनीति नरहेको प्रस्ट पारेका छन् । रुसमा शासन परिवर्तन गर्ने विषय रुसी जनतामा भर पर्छ, उनले भने । ब्लिंकनले रुसी राष्ट्रपति पुटिनले युक्रेन वा अन्य कतै पनि अतिक्रमण गर्ने वा युद्धमा संलग्न हुन नसक्ने बताए । दुई देशका नेता तथा अधिकारीहरूबीचको वाकयुद्ध चर्केपछि रुस र युक्रेनबीच जारी युद्ध थप लम्बिने जोखिम बढेको कतिपयको विश्लेषण छ ।"
महिला क्रिकेट खेलाडी सम्मानित,"(कास्की)  सुदूरपश्चिम प्रदेश मुख्यमन्त्री कप (यू१९) महिला राष्ट्रिय क्रिकेट प्रतियोगिताका विजेतालाई गण्डकी प्रदेशको अर्थ मन्त्रालयले सम्मान गरेको छ । कैलालीको धनगढीमा हालै सम्पन्न भएको सुदूरपश्चिम मुख्यमन्त्री कप यू१९ महिला राष्ट्रिय क्रिकेट प्रतियोगितामा कर्णाली प्रदेशलाई ३ विकेटले पराजित गर्दै गण्डकी प्रदेशले उपाधि जितेको थियो । आइतबार अर्थमन्त्री रामजीप्रसाद बरालले मन्त्रालयमै बधाई ज्ञापन गर्दै सम्मान गरेका हुन् । खेलाडीलाई सम्मानपत्रसहित फूलको माला र अबिरले सम्मान गरिएको थियो । गण्डकी प्रदेश यू१९ महिला क्रिकेट टोलीमा अञ्जली विश्वकर्मा, सिमाना केसी, ज्योत्स्निका मरासिनी, सोनिया थापा, आकृति तिवारी, कुसुम गोदार, अरबिना अधिकारी, नीरु जिटी, सेरिना थापा मगर, मनीषा उपाध्याय, सिर्जना पौडेल, जेनिशा खत्री, आङपेम ल्याम्बु शेर्पा र प्रीति पराजुली रहेका छन् । उक्त टोलीको टिम प्रशिक्षकमा रिजन प्रजु, सहायक प्रशिक्षक गोविन प्रधान र टिम व्यवस्थापकमा एलिसा लामिछाने रहेका छन् । १२ मध्ये १० जना खेलाडी स्याङ्जाका मात्रै रहेकाले स्याङ्जा क्रिकेट संघका प्रतिनिधिलाई पनि सम्मान गरिएको थियो । टोलीमा कास्की र नवलपुरका खेलाडी पनि समावेश थिए । सम्मानको क्रममा मन्त्री बरालले प्रदेश सरकारले प्रारम्भिक चरणमा जनही ५० हजार पुरस्कार दिने घोषणा गरेका छन् । बरालले प्रदेशको नाम उँचो राख्न खेलाडीले पुर्याएको योगदानको प्रशंसा गर्दै उक्त टोलीलाई आर्थिक सहयोग गर्ने घोषणा गरेको बताए । खेलाडीको प्रोत्साहनस्वरूप केही न केही गर्नुपर्छ भन्ने भाव रहेको बताउँदै उनले भने, राष्ट्रिय प्रतियोगितामा प्रदेशको प्रतिनिधित्व गरी विजेता हुनुभएको तपाईं सम्पूर्ण खेलाडी, अफिसियल, खेल संघलगायतलाई विशेष धन्यवाद दिन चाहन्छु । यो जितले गण्डकी प्रदेशको गौरव र सान बढेको हामीले महसुस गरेका छौं । प्रदेशका आन्तरिक मामिलामन्त्री डोबाटे विश्वकर्माले उक्त जितले गण्डकी प्रदेशलाई ठूलो खुसी प्रदान गरेको उल्लेख गर्दै खेल क्षेत्रमा लाग्नेहरूको जीवनको भविष्य निश्चित गर्नुपर्ने बताए । सम्भावना भएका खेलाडी पलायन हुने अवस्थालाई अन्त्य गर्नुपर्ने उनको धारणा थियो । गण्डकी प्रदेशसभाका अर्थ तथा विकास समितिका सभापति दीपक कोइरालाले खेलकुदबाट लाभ लिन दीर्घकालीन योजनाअनुसार लगानी आवश्यक भएको बताए । गण्डकी प्रदेशका खेलकुद परिषद् सदस्य सचिव तेजबहादुर गुरुङले महिला क्रिकेटले दिलाएको जितले प्रदेशका २५ लाख जनतामा खुसी छाएको उल्लेख गर्दै प्रदेश सरकारले खेलकुदलाई बजेटको हिसावले बढी प्राथमिकता दिनुपर्ने बताए । क्रिकेटको क्षेत्रमा पहिलोपटक ठूलो उपलब्धि हात पारिएको क्रिकेट संघले जनाएको छ । गण्डकी प्रादेशिक क्रिकेट संघका अध्यक्ष देवेन्द्र प्रजुले क्रिकेटले पहिलोपटक गण्डकी प्रदेशलाई खुसी दिएको बताउँदै खेल क्षेत्रमा अझै पनि सरकारले बजेट उपलब्ध गराउन नसक्दा खेल सिकाउन नपाउनुको साथै क्रिकेट मैदान नभएको समस्या राखे ।"
नेपाल चोनबुरीसँग हार्यो,"काठमाडौं (कास) नेपाली राष्ट्रिय फुटबल टिम (पुरुष) थाई लिग वान क्लब चोनबुरी एफसीविरुद्धको मैत्रीपूर्ण खेलमा आइतबार ३१ ले पराजित भएको छ । चोनबुरी रंगशालामा भएको खेलमा फान्थानित प्रनात, रेनाटो केलिक र नाटापोङले गोल गरे भने नेपालको एकमात्र गोल दर्शन गुरुङले गरे । कप्तान किरणकुमार लिम्बूसहित केही सिनियर खेलाडीलाई आराम दिइएको खेलमा डिफेन्डर अनन्त तामाङले कप्तानी गर्ने अवसर पाए । किरणको स्थानमा टेकेन्द्र कार्कीले गोलपोस्ट सम्हालेका थिए । नेपाली टिम बिहीबार भएको अन्तर्राष्ट्रिय मैत्रीपूर्ण खेलमा थाइल्यान्डसँग २० ले हारेको थियो ।"
करातेसँग सम्झना ल्याब,"काठमाडौं (कास) चैत अन्तिम साता हुने कृष्णप्रसाद भट्टराई स्मृति कराते प्रतियोगिताका लागि आयोजक नेपाल लोकतान्त्रिक खेलकुद संघ र जिल्ला प्रमुख डोजो ललितपुर, लगनखेलले मुख्य प्रायोजकका रूपमा सम्झना ल्याबसँग आइतबार सम्झौता गरेको छ ।प्रतियोगिता संयोजक रवि महर्जन र सम्झना ल्याबका निर्देशक रजना श्रेष्ठ जोशीले प्रायोजन सम्झौतापत्रमा हस्ताक्षर गरे । दीपक (श्रेष्ठ) र रवि (महर्जन) बच्चादेखिका साथी हुन् । कराते खेलाडीहरूलाई प्रोत्साहन गर्न सहयोग गरेका हौं, श्रेष्ठ जोशीले भनिन् । जिल्ला प्रमुख डोजोका अध्यक्ष दीपक श्रेष्ठले प्रायोजन १० लाख रुपैयाँको रहेको बताए । ल्याबले ८ लाख ५ हजार नगद दिनेछ भने प्रतियोगितामा सहभागी हुने २ सय १० खेलाडीलगायतको स्वास्थ्य परीक्षण गरिने बताइएको छ ।चैत २४ देखि २६ गतेसम्म हुने प्रतियोगितामा सात प्रदेश र तीन विभागीय गरी १० टिमका खेलाडीले २१ स्वर्ण, २१ रजत र ४२ कांस्य पदकका लागि प्रतिस्पर्धा गर्नेछन् । महिलातर्फ १० र पुरुषमा ११ स्पर्धा समावेश गरिएको छ । यो प्रतियोगिता १९ औं एसियाली खेलकुदको तयारी पनि रहेको नेपाल कराते महासंघका अध्यक्ष धावा गुरुङले बताए । उनले भने, यो प्रतियोगिता एसियन गेम्सको छनोटको तयारी पनि हो । प्रारम्भिक चरणमा प्रत्येक तौल समूहमा चार खेलाडी छनोट गर्नेछौं । राष्ट्रिय खेलकुद हुन सकेन भने एसियाडको छनोटको आधार यही प्रतियोगिता हुनेछ ।"
मंगलादेवी स्मृति किक बक्सिङ हुने,काठमाडौं (कास) राष्ट्रिय किक बक्सिङ संघले चैत २० देखि २४ गतेसम्म आयोजना गर्ने मंगलादेवी स्मृति किक बक्सिङ प्रतियोगितामा २ सय खेलाडीले प्रतिस्पर्धा गर्ने भएका छन् । सात प्रदेश र तीन विभागीय टिमका खेलाडी सहभागी हुने प्रतियोगितामा फुलकन्ट्याक्ट (के वान र लोकिक) तर्फ पुरुषका नौ र महिलाका पाँचवटा तौल समूह समावेश गरिएको छ । स्कोरिङ फाइटमा पुरुष र महिलाका ६६ तथा लाइट कन्ट्याक्टमा पुरुष र महिलाका ७७ तौल समूहमा प्रतिस्पर्धा हुनेछ । के वानतर्फका विजेतालाई नगद पुरस्कार पनि दिइने बताइएको छ ।
राजर्षि जनक कप पिप्लेलाई,"(सर्लाही)  हेटौंडाको पिप्ले युवा क्लबले प्रदेश २को सर्वाधिक धनराशिको छैटौं राजर्षि जनक कप फुटबलको उपाधि रक्षा गरेको छ । साविक विजेता पिप्लेले सर्लाहीको वाग्मतीस्थित स्वर्गीय सन्तोष श्रेष्ठ स्मृति खेल मैदानमा आइतबार सम्पन्न फाइनलमा सहिद स्मारक लिग च्याम्पियन मछिन्द्र फुटबल क्लबलाई सडनडेथमा पराजित गरेको हो । प्रतियोगितामा दोस्रो पटक सहभागिता जनाएको पिप्लेले दुवै पटक उपाधि जितेको हो । जितसँगै पिप्लेले १० लाख रुपैयाँसहित ट्रफी उचालेको छ । निर्धारित समय गोलरहित बराबरी तथा पेनाल्टी सुटआउट पनि ३३ गोलको बराबरीमा रोकिएपछि सडनडेथमा निर्णय आएको थियो । पेनाल्टी सुटआउटमा मछिन्द्रका विमल घर्तीमगर र देवेन्द्र तामाङको प्रहार पिप्लेका गोलकिपर अशोक बरालले उत्कृष्ट बचाउ गरे । पिप्लेका कुलदीप कार्कीले गोलका लागि गरेको प्रहार पोस्ट बाहिर गएको थियो भने विदेशी खेलाडी मार्टिनले गरेको गोलको प्रहार मछिन्द्रका गोलकिपर विशाल श्रेष्ठले बचाए । सडनडेथमा मछिन्द्रका छिरिङ गुरुङको प्रहार क्रसबारमा ठोक्कियो । सडनडेथमा पिप्लेबाट निर्णायक गोल रूपक लामाले गरे ।मच्छिन्द्रले ५ लाखमै चित्त बुझायो । उदीयमान खेलाडी वाग्मतीका विमल घिसिङ भए । उनले २ सय सीसीको मोटरसाइकल प्राप्त गरे । उत्कृष्ट खेलाडी भएर पिप्लेका रूपकले ५१ हजार रुपैयाँ प्राप्त गरे । उत्कृष्ट गोलकिपर मछिन्द्रका विशाल श्रेष्ठ, उत्कृष्ट प्रशिक्षक पिप्लेका सुविन घिमिरे, उत्कृष्ट स्ट्राइकर र मिडफिल्डर मछिन्द्रका विमल घर्ती मगर र सुजल श्रेष्ठ भए । उत्कृष्ट डिफेन्डर वाग्मतीका अमर श्रेष्ठ भए । हरेक विधाका उत्कृष्ट खेलाडीले जनही २५२५ हजार रुपैयाँ पाए । चैत २ गतेबाट सुरु भएको प्रतियोगितामा एक विदेशी टिमसहित १२ टिमको सहभागिता थियो ।"
साइनो सेमिफाइनलमा,"विराटनगर (कास) साइनो स्पोर्टिङ क्लब विराटनगरले आइतबार गाईघाट फुटबल क्लबलाई सडनडेथमा ६५ गोलले हराउँदै दोस्रो मिल्स गोल्डकप फुटबल प्रतियोगिताको सेमिफाइनल यात्रा तय गरेको छ ।विराट जुट मिलको मैदानमा निर्धारित समयमा ११ को बराबरी भएपछि खेल पेनाल्टी सुटआउटमा पुगेको थियो । पेनाल्टी सुटआउटमा पनि दुवै टिमले ५५ गोलको बराबरी नतिजा निकालेपछि खेल सडनडेथमा पुगेको थियो ।नौ पटकसम्म प्रहार गरिएको पेनाल्टी सुटआउट र सडनडेथमा साइनोका निशान लिम्बू, कैलाश बस्नेत, दिवाकर चौधरी, मीन धिमाल, भुवन बस्नेत र दिनेश राईले गोल गर्दा किसन सुब्बा र असिम राईको प्रहार उदयपुरका गोलकिपर करन राईले उत्कृष्ट बचाउ गरे । खमिर गिल्सनको प्रहार पोलमा लागेर बाहिरियो ।उदयपुरका सुशन तामाङ, दिलकुमार तामाङ, देवराज चौधरी, रविशंकर चौधरी र रूपक फुयालको प्रहार गोलमा परिणत हुँदा दीपेश भुजेल, दीपक मगर, किरण राई र युवराज थापा मगरको प्रहारलाई साइनोका गोलकिपर एन्जल श्रेष्ठले बचाउ गर्दै टिमलाई सेमिफाइनलको यात्रा तय गराए । एन्जल खेलको प्लेयर अफ द म्याच भए ।निर्धारित समयको १७ औं मिनेटमा उदयपुरका सुशन तामाङले गोल गर्दै टिमलाई अग्रता दिलाएका थिए । अतिरिक्त समयको दोस्रो मिनेटमा साइनोका हाशिष राईले गोल गर्दै टिमलाई खेलमा फर्काए ।"
मानेभन्ज्याङसँग आर्मी स्तब्ध,"बिर्तामोड (कास) दुई साताअघि त्रिभुवन आर्मी क्लबसँगको पराजयको बदला लिँदै मानेभन्ज्याङ फुटबल क्लब दार्जिलिङ भारत दमक गोल्डकप फुटबल प्रतियोगिताको सेमिफाइनलमा प्रवेश गरेको छ । गोल्डकपको आइतबारको खेलमा मानेभन्ज्याङले त्रिभुवन आर्मीमाथि ४० गोलको फराकिलो जित हासिल गर्यो । दमक३ दुम्सेस्थित प्रस्तावित मदन भण्डारी अन्तर्राष्ट्रिय रंगशालामा मानेभन्ज्याङबाट राकेश सिंहले दुई तथा जेरी पुलामी र विमल कुमारले एकएक गोल गरे । दुई साताअघि झापा गोल्डकपमा आर्मीले मानेभन्ज्याङलाई ३० गोलले पराजित गरेको थियो । आर्मी मानेभन्ज्याङको लगातारको गोल वर्षाले स्तब्ध बन्यो । २७ औं मिनेटबाट मानेभन्ज्याङले गोल गर्ने क्रमको सुरुवात गर्यो । जेरीले पहिलो गोल गरे । ४७ औं मिनेटमा राकेशले दोस्रो, ६४ औं मिनेटमा विमलले तेस्रो गोल गरे । मैदानको मध्यभागबाट अघि बढाउँदै लगेको बललाई विमलले सुन्दर गोलमा परिणत गरे । एकतर्फी भएको खेलमा इन्ज्युरी समयमा मानेभन्ज्याङका राकेशले मैदानको मध्यभागबाट अघि बढाएको बललाई कडा प्रहार गर्दै गोल गरे । टेकबहादुर बुढाथोकी, नवयुग श्रेष्ठ, राजीव गुरुङका प्रहार मानेभन्ज्याङका गोलरक्षक सन्दीप भट्टराईले निरन्तर विफल तुल्याए । मानेभन्ज्याङका राकेश प्लेयर अफ द म्याच भए । उनले १० हजार रुपैयाँ प्राप्त गरे ।"
फाइनलमा पुलिस र हरियाणा,"नेपालगन्ज (कास) भारतको हरियाणा स्पोर्ट्स क्लब र नेपाल पुलिस क्लबबीच आठौं सगरमाथा सिमेन्ट प्रधानमन्त्री कप अन्तर्राष्ट्रिय आमन्त्रण महिला भलिबल प्रतियोगिताको उपाधिका लागि प्रतिस्पर्धा हुनेछ । नेपालगन्ज रंगशालास्थित कभर्डहलमा सञ्चालित प्रतियोगितामा आइतबार हरियाणाले न्यु डायमण्ड एकेडेमीलाई र पुलिसले त्रिभुवन आर्मी क्लबलाई हराएर फाइनल भेट पक्का गरे । पहिलो सेमिफाइनलमा हरियाणाले न्यु डायमण्डलाई २५१७, २५१५, २३२५ र २५१६ ले हरायो । न्यु डायमण्डकी प्रतिभा माली प्लेयर अफ द म्याच भइन् । पुलिसले दोस्रो सेमिफाइनलमा आर्मीलाई २५१८, २५२३, र २८२६ ले हरायो । पुलिसकी कामना विष्ट प्लेयर अफ द म्याच भइन् । उनलाई श्री भैरवप्रसाद गणका गणपति जनमत कार्की, केएल दुगड ग्रुपका महाप्रबन्धक प्रदीपक छाजेड, पीएम कपका सल्लाहकार रेवती सिंह र स्पोटर््स ब्रान्ड युक्यानको नेपालका लागि आधिकारिक विक्रेता सीटीएलकी निर्देशक शान्ति महर्जनले पुरस्कृत गरे । नेपाली भलिबलको सर्वाधिक धनराशिको पुरस्कार रहेको प्रतियोगिताको विजेताले ५ लाख, उपविजेताले २ लाख ५० हजार, तेस्रो टिमले एक लाख र चौथो हुने टोलीले ५० हजार रुपैयाँ पाउनेछन् ।"

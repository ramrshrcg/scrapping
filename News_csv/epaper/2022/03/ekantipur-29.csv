शीर्षक,विवरण
खर्चिलो उपचारले बर्सेनि ५ लाख 'गरिब,उपचार खर्चले बर्सेनि कुन देशमा कति गरिब थपिँदै ?नेपाल ४ लाख ९६ हजारभारत ५ करोड ८० लाखबंगलादेश १ करोड १६ लाखइन्डोनेसिया ८ लाख ५७ हजारम्यान्मार ३ लाख ४५ हजारश्रीलंका १५ हजारमाल्दिभ्स ८ हजारभुटान ७८ जना
देउवामोदी भेटवार्ता शनिबार,"देउवाको भ्रमणले नेपाल र भारतबीचको बहुआयामिक, सदियौं पुरानो र सौहार्दपूर्ण सम्बन्धलाई थप प्रगाढ बनाउने परराष्ट्र मन्त्रालयले जनाएको छ । भारतको विदेश मन्त्रालयले भारत र नेपालबीच सदियौं पुरानो विशेष मित्रता एवं सहयोगको सम्बन्ध रहेको उल्लेख गरेको छ । पछिल्ला वर्षमा साझेदारीले सहयोगका सबै क्षेत्रमा उल्लेखनीय वृद्धि गरेको छ । आगामी भ्रमणले दुई देशका जनताको हितका लागि दुईपक्षीय सहकार्यको समीक्षा गर्ने अवसर प्रदान गर्नेछ, विज्ञप्तिमा भनिएको छ । प्रधानमन्त्री देउवाले मोदीको गृहराज्य गुजरातमा गत पुसमा हुने भनिएको भाइब्रेन्ट गुजरात समिट कै अवसरमा भारत भ्रमण गर्ने तय भएकामा कोरोना भाइरसको संक्रमण बढेकाले स्थगन गरिएको थियो ।"
मनालीमा नेपालीका प्रधान,"यसको कारण हो, उनी अनुचित सुझाव नै दिँदैनन् । गलतलाई गलत र सहीलाई जस्तोसुकै अवस्थामा उनले सही नै भन्छन् । नजिकबाट चिन्नेहरूले उनको जुझारु र लडाकु स्वभावले नेपालीलाई परदेशमा आत्मसम्मानपूर्वक बाँच्ने हैसियत प्रदान गरेको बताउँछन् । साइँला आफैं मनालीको सडक विभागमा सरकारी जागिरे हुन् । दुई वर्षपछि ६० को उमेर हदका कारण उनी सेवानिवृत्त हुनेछन् । सडक विभागमा मेठ पद रहेका उनले आफू मातहत २० जना मजदुरहरू खटाउँछन् । सुपरभाइजर त होइन, त्यस मातहत रहेर मेठले काम गर्नुपर्छ, साइँलाले सुनाए । जागिरबाट उनी महिनाको ५५ हजार भारु पारिश्रमिक बुझ्छन् । लामो समय करारमा जागिर खाएर पनि हिमाचल सरकारले उनी र उनीजस्तै सयौं नेपालीलाई स्थायी नगरेपछि साइँला मुद्दा लिएर जिल्ला, उच्च र सुप्रिम कोर्टसम्म पुगेका थिए । भारतीय सर्वोच्च अदालतको आदेशमा २ हजार नेपाली हिमाचल प्रदेशभरिमा विभिन्न सरकारी निकायमा स्थायी भएका छन् । त्यसमा प्रधान (साइँला) को ठूलो देन रहेको जुम्लाका जयबहादुर बोहरा बताउँछन् । उनी आफैं पनि मनालीस्थित सडक कार्यालयका कर्मचारी हुन् । मलाई सरकारी जागिरमा प्रवेश गराउने उहाँ नै हो, उनले सुनाए नेपालीहरूलाई संगठित गरेर आफ्ना अधिकारका लागि लड्न जागरुक उहाँले नै गराउनुभएको हो । उहाँ पढ्नलेख्न जान्नुहुन्न तर कतैबाट यो अधिकार नेपालीले पाउन सक्छ भन्ने सुन्नुभयो भने त्यसका लागि पहल थालिहाल्नुहुन्छ । धेरै वर्ष काम गरिसक्दा पनि हिमाचल सरकारले नेपालीलाई स्थायी नगर्ने भएपछि साइँला सन् १९९३ मा जिल्ला अदालत पुगेका थिए । मन्डी कोर्टका नामले चिनिने तल्लो कोर्टले १५ वर्षदेखि काम गरेकालाई स्थायी गर्न आदेश दिएको थियो । तर, उक्त आदेशविरुद्ध सरकार उच्च अदालत पुग्यो । उच्चले मन्डी कोर्टको आदेशलाई सदर गरिदियो । सन् १९९६ को उक्त आदेशअनुसार हिमाचल सरकारले ३० वर्ष जागिर पुरा गरेका १० जनालाई मात्रै स्थायी गर्यो । मुद्दा दिल्लीस्थित सर्वोच्च अदालतमा पुग्यो । साइँलाले थकाइ मारेनन् । दिल्लीमा मुद्दा लडिरहे । सन् २००० मा सुप्रिम कोर्टले १५ वर्ष जागिर अवधि पुगेका सबैलाई स्थायी गर्न आदेश दियो । उक्त आदेशबाट १ हजार ५ सय २० नेपाली कामदार सडक, वन, खानेपानी र कृषिका कार्यालयहरूमा स्थायी भए । अझै ४ सय ८० जना बाँकी थियो । त्यतिबेला उनीहरूको १५ वर्ष नपुगेकाले बाँकी हुन पुगेका थिए । हिमाचलमा कांग्रेसको सरकार थियो, मुख्यमन्त्री थिए राज वीरबहादुर । साइँलाले उनलाई हारगुहार लगाएपछि बाँकी सबै स्थायी भएका थिए । अझ मिस्त्री काम गर्ने २७ जना स्थायी हुनबाट छुटेका रहेछन् । हालका भाजपा सरकारका मुख्यमन्त्री जयराम ठाकुरलाई अनुरोध गरेर सन् २०१८ मा ती सबैलाई स्थायी गराउन लगाए । साइँलाको लडाइँ र निरन्तर लगावका कारण २ हजार नेपाली कामदार हिमाचल प्रदेशमा सरकारी स्थायी कर्मचारी भएका छन् । नेपालीको हकअधिकार स्थापित गराउन साइँलाको अभियानमा भारतीय कानुन व्यवसायी सिमलाका अश्विनीकुमार गुप्ता साथ छन् । १९५० को नेपालभारत सन्धि, भारतको कानुन र राज्य सरकारले बनाएको कानुनले नेपालीलाई दिएको अधिकारको सुविधा नेपाली नागरिकले पाउनु भएको थिएन, साइँलाजीको योगदान ठूलो छ, टेलिफोन सम्पर्कमा गुप्ताले भने, उहाँले लगातार त्यस्ता विषयहरूको उठान गर्दै आएपछि अदालतको माध्यमबाट नेपालीले कैयौं अधिकारको उपभोग गर्न पाउनुभएको छ । नेपालीको अधिकारका लागि साइँलाकै आग्रहमा आफूले सुप्रिम कोर्टसम्म मुद्दा लडिरहेको उनले बताए । उनका अनुसार हाल रासन कार्ड सम्बन्धी मुद्दा सुप्रिम कोर्टमा विचाराधीन छ । हिमाचल प्रदेशमा बाहिरका नागरिकलाई जग्गाजमिन किन्ने अधिकार छैन । शिक्षादीक्षा, छात्रवृत्तिमा पनि प्रदेशका नागरिकलाई विशेषाधिकार छ । तर, २० वर्षदेखि रहँदै आएका बाहिरियाले त्यस्तो सुविधा पाउन सक्ने पनि कानुन छ । अहिले नेपालीहरू त्यसको लडाइँमा पनि रहेको कानुन व्यवसायी गुप्ताले बताए । उक्त विषयको मुद्दा पनि सुप्रिम कोर्ट मा छ । हिमाचलको रासन कार्ड र नागरिकको अधिकार प्राप्तिको लडाइँमा साइँला लागि परेका छन् । सन् २०११ मा साइँलाले रासन कार्डको लडाइँ उच्च अदालतबाट जितिसकेका थिए । नेपालीलाई रासन कार्ड वितरण पनि सुरु भइसकेको थियो । तर, हिमाचाल सरकार त्यसविरुद्ध सुप्रिम कोर्ट पुगेपछि कार्ड वितरण रोकियो । अहिले मुद्दा अदालतमा छ । कानुन व्यवसायी गुप्ताले उक्त मुद्दामा नेपालीको हकमा फैसला आउने विश्वास व्यक्त गर्छन् । नेपाल र भारतबीच सन् १९५० मा भएको शान्ति तथा मैत्री सन्धिका धेरै बुँदाहरू व्यवहारमा छैनन् । त्यसको पुनरावलोकनका प्रश्नहरू उठिरहेका छन् । कतिपय सामान अधिकारका विषयलाई साइँलाले अदालतको माध्यमबाट कार्यान्वयनमा ल्याएका छन् । हिमाचलको नागरिकता नपाउँदा नेपालीहरूले उक्त प्रदेशमा व्यापार व्यवसाय आफ्नो नामबाट गर्न पाएका छैनन् । व्यापार क्षेत्रमा नेपालीहरूको ठूलो लगानी छ तर सबै हिमाचलका स्थानीयवासीको नाममा छ । कतिपय नेपाली यहीँ जन्मिए, मरे, तीन तीन पुस्तादेखि बस्ने नेपालीहरू छौं । तर, व्यापार व्यवसाय केही पनि आफ्नो नाममा छैन, पर्यटन व्यवसायमा लागेका रुकुमका राजेन्द्र थापामगरले भने कम्तीमा आफूले गरेको लगानी आफ्नै नाममा हुँदा ढुक्क हुन पाइन्थ्यो । त्यो वातावरण बनेको छैन । मनाली र त्यस वरपरका टुरिस्ट प्वाइन्टहरूमा सयौं पसल व्यवसायहरू नेपालीको छ । साइँलाको लडाइँका कारण त्यहाँ रहेका नेपालीले आधार कार्ड (पहचान पत्र) भने सजिलै पाइरहेका छन् । आधार कार्ड पाएपछि नेपालीले आफ्नो नाममा सवारीचालक अनुमतिपत्र पनि प्राप्त गरिरहेका छन् । त्यो पनि सजिलै पाइएको होइन, साइँला दाइको संघर्षकै कारण लाइसेन्स पाएको छु, सिन्धुपाल्चोक घर भई मनालीमा ट्याक्सी चलाउने वीरकाजी तामाङले भने तर, ट्याक्सी भने आफ्नो नाममा किन्न पाउने व्यवस्था छैन । मुल प्रवाह अखिल भारत नेपाली एकता समाजको अध्यक्ष छन् साइँला । स्थानीय प्रहरी प्रशासन वा बैंकमा आवश्यक पर्दा साइँलाको नाममा पठाइएको पत्राचारलाई विश्वास गरिन्छ । आधार कार्ड नहुनेलाई त्यो नबनुन्जेल एकता समाजबाट फोटो टाँसेर नेपालीलाई दिने परिचयपत्रले नै मान्यता पाउने हैसियत साइँलाले बनाएका छन् । दिल्लीमा नेपालीलाई आवश्यक पर्दा नेपाली दूतावासले नो अब्जेक्सन लेटर लेख्ने गर्छ । मनालीको हकमा भने त्यो हैसियतमा साइँला छन् । कानुन व्यवसायी गुप्ताले मनालीमा मात्रै होइन, सिमलामा सरकार चलाउने मन्त्री र मुख्यमन्त्रीले पनि नेपालीको विषयमा साइँला लामा शेर्पालाई विश्वास गर्ने गरेको बताए । औपचारिक शिक्षाबाट टाढा रहेका साइँला जनसम्पर्कको मामिलामा अब्बल छन् । दैनिक जागरण पत्रिकाका लागि मनालीस्थित संवाददाता सञ्जय भारद्वाज यहाँको हरे क्षेत्रमा नेपालीको योगदान रहेको बताउँछन् । स्थानीय मानिससँग जग्गा जमिन छ, त्यसको उपयोग नेपालीहरूमार्फत नै भएको छ, उनले भने लामो समयदेखि मनालीमा रहेका साइँलाजीलाई यहाँ सबैले आदरका साथ हेर्छ । जागिरको हिसाबले उनको सानो पोस्ट छ, तर सम्मान र प्रतिष्ठाको हिसाबले उहाँले स्थानीयको ठूलो विश्वास आर्जन गर्नुभएको छ । प्रधानमन्त्री शेरबहादुर देउवा भारत आउन थालेको थाहा पाएका साइँलाले भने, दुई देशका समस्याहरू सडकमा हल्ला गरेर होइन, टेबलका माध्यमबाट समाधान गर्नुपर्छ । सम्बन्धलाई सुमधुर राख्न दुवै देशका तर्फबाट उच्चकोटिको प्रयत्न हुनुपर्ने उनको भनाइ छ ।"
मानव बेचबिखनको झूटो मुद्दाले तीन वर्ष जेल,"(काठमाडौं)  माइती नेपालका कर्मचारीको अग्रसरतामा प्रहरी र सरकारी वकिलले मानव बेचबिखनको झूटो मुद्दा लगाएका कारण धनगढीका एक सर्वसाधारणले बित्थैमा तीन वर्ष कारागारमा बिताउनुपर्यो । गलत अभियोजनलाई सच्याउने भूमिकामा रहेका पुनरावेदन अदालतका न्यायाधीशले समेत फैसलामा त्रुटि गर्दा कैलालीको धनगढी११ का ३२ वर्षीय बमबहादुर सार्कीले अतिरिक्त झमेला सामना गर्नुपर्यो । आफ्नी प्रेमिकासँग भारतमा विवाह गर्ने गरी बनाएको योजना उनलाई यति महँगो साबित भयो कि त्यसै कारण उनले दुई पटक गरी ३ वर्ष कारागार जीवन बिताउनुपर्यो । २० वर्षीय बमबहादुर २०६६ जेठ १५ मा आफ्नी प्रेमिका मायासँग भारत जाँदै थिए । भारतको हल्दवानीमा आफन्तकामा पुगेर बिहे गर्ने उनीहरूको योजना थियो । कञ्चनपुरको महेन्द्रनगरबाट पैदलै सीमा पार गर्न लाग्दा उनीहरूलाई माइती नेपालका कर्मचारीले रोकेर केरकार गरे । यसअघि कहिल्यै भारत नगएकी मायाले बमबहादुरले आफूलाई बिहे गर्छु भनेर भारत लैजाँदै गरेको बताइन् । माइती नेपालका कर्मचारीले तुरुन्तै प्रहरीलाई खबर गरे । प्रहरी पुगेर वीरबहादुरलाई नियन्त्रणमा लिइहाल्यो । मायालाई बेचबिखनको सम्भावना रहेको सम्झाउँदै जाहेरी दिन लगाइयो । बिहे गर्न हिँडेका बमबहादुर प्रहरी हिरासतमा पुगे । प्रहरीसमक्ष बमबहादुरले आफूहरू सहमतिमै विवाह गर्न भारत जान लागेको, आफूले आफ्नै प्रेमिकालाई बेच्नेबारे सोच्न पनि नसक्ने बयान दिए । तर, प्रहरीको अनुसन्धान प्रतिवेदन र जिल्ला सरकारी वकिल कार्यालयको निर्णयमा उनीमाथि कञ्चनपुर जिल्ला अदालतमा मानव बेचबिखनको मुद्दा चल्यो । त्यसबखत मानव बेचबिखन तथा ओसारपसार (नियन्त्रण) ऐन नयाँ नै थियो । २०६४ को साउनमा प्रमाणीकरण भएको उक्त ऐनअनुसार कस्ता क्रियाकलापलाई बेचबिखनको परिभाषाअन्तर्गत राखेर सजाय गर्न सकिन्छ भन्ने अभ्यास प्रहरी र सरकारी वकिलका लागि पनि नयाँ थियो । अदालतले न्यायिक दृष्टिकोण विकास गरिसकेको थिएन । उक्त ऐनको दफा १५ (१ङ) मा किन्न, बेच्न वा वेश्यावृत्तिमा लगाउने उद्देश्यले मानिसलाई विदेश लैजानेलाई १० देखि १५ वर्षसम्म कैद र ५० हजारदेखि एक लाख रुपैयाँसम्म जरिवाना हुने व्यवस्था छ । प्रहरीले बमबहादुरले मायालाई बेचबिखन गर्ने उद्देश्यले भारत लैजाँदै गरेको भन्दै उनलाई यही दफाअनुसार कारबाहीको माग गरेर मुद्दा चलायो । मुद्दा दर्ता भएपछि अदालतको बयानमा बमबहादुरले आफू निर्दोष रहेको र बिहे गर्ने योजनाले आफन्तकहाँ जाँदै गरेको बयान दोहोर्याए । मायाले पनि आफूहरूबीच सहमतिमै विवाह गर्न भारत जान लागेको बताइन् । आफूहरूलाई सीमामा रोक्ने कर्मचारीको परामर्शका आधारमा आफूले गलत जाहेरी दिन पुगेको भनिन् । बमबहादुर पक्राउ परेको ११ महिनापछि जिल्ला न्यायाधीश भोजराज शर्माले २०६७ वैशाख ७ मा उनलाई डेढ वर्ष कैद सजाय हुने फैसला गरे । प्रहरी र सरकारी वकिलले दाबी गरेजस्तो मानव बेचबिखनको अपराध स्थापित नहुने निष्कर्षमा पुगे पनि न्यायाधीशले बमबहादुरले यौन शोषण गरेको भन्दै उनलाई जेल सजाय हुने फैसला सुनाए । त्यसको सात महिनापछि जिल्ला अदालतले ठहर गरेको कैद सजाय भुक्तान गरेर जेलमुक्त भएपछि बमबहादुर र मायाले बिहे गरे । त्यसपछि फेरि नोकरी गर्न दुवै जना भारत गए । २०७० भदौ ७ मा उनीहरूलाई सन्तान सुख प्राप्त भयो । छोरी जन्मिइन् । त्यसपछि २०७१ र २०७३ मा उनीहरूबाट थप दुई छोरा जन्मिए । सपरिवार भारतमै बस्दै आएका उनीहरू बेलाबखत नेपाल आउजाउ गरिरहन्थे । गत वर्ष परिवारका पाँचै जना नेपाल आएका बखत प्रहरीले २०७७ मंसिर २८ मा बमबहादुरलाई पक्राउ गर्यो । आफू किन पक्राउ परेको छु भन्ने थाहा पाउँदा भने बमबहादुर आश्चार्यचकित भए । भएको के रहेछ भने उनी जिल्ला अदालतले तोकेको सजाय भुक्तान गरेर प्रेमिकासँग बिहे गरी भारत गएछन् । यता, सरकारी वकिलको कार्यालयले तत्कालीन पुनरावेदन अदालतमा (हाल उच्च अदालतमा) जिल्ला अदालतको फैसला उल्ट्याएर बमबहादुरलाई १० देखि १५ वर्षसम्म कैद गर्न माग गर्दै पुनरावेदन गरेछ । पुनरावेदन अदालत महेन्द्रनगरमा दिइएको निवेदनमा भनिएको छ, प्रतिवादीले पीडितलाई विवाह गर्छु भन्ने प्रलोभनमा पारी भारत लैजाने क्रममा पक्राउ परेको देखिन्छ । अपराधको प्रकृतिबाट अभियुक्तको उद्देश्य निर्धारण गर्नुपर्नेमा प्रतिवादीको उद्देश्य बिक्री गर्ने नै थियो भनी देखाउन प्रमाणको अभाव रहेको निष्कर्ष निकालिएको छ । प्रमाणहरूको गहन विश्लेषण तथा उचित मूल्यांकन नगरिएको त्रुटिपूर्ण फैसला बदर गरी प्रतिवादीलाई सजाय गरिपाऊँ ।मायाले जिल्ला अदालतमा आफूहरूबीच सहमतिमा विवाह गर्न भारत जान लागेको भनी दिएको बयान उनले सुरुमा प्रहरीलाई बताएको भन्दा फरक थियो । पुनरावेदन अदालतले मानव बेचबिखनजस्तो संगठित अपराधमा विभिन्न प्रलोभनमा पारी वा धम्की दिएर पीडितको बयान फेर्न लगाइन्छ भन्दै मायाले पनि त्यस्तै धम्की वा प्रलोभनले अदालतमा बयान फेरेकी हुन सक्छिन् भन्ने अनुमान गर्यो । भन्यो, विवाहका लागि भारत जाँदै गरेको भन्ने कुरा विश्वसनीय देखिँदैन । बरु पीडितले सुरुमा गरेको कागज विश्वसनीय छ ।२०६८ जेठ १० मा न्यायाधीश बाबुराम रेग्मीले फैसला लेखे बमबहादुरलाई १० वर्ष कैद र एक लाख रुपैयाँ जरिवाना हुन्छ । रेग्मीको उक्त फैसलामा इजलासका अर्का न्यायाधीश डिल्लीराज आचार्यले समर्थन जनाएका छन् । करिब १० वर्षअघिको यो फैसला बमबहादुरले २०७७ मंसिरमा पक्राउ परेपछि मात्रै थाहा पाए । जिल्ला अदालतले तोकेको कैद भुक्तान गरी ढुक्कसाथ पारिवारिक जीवन बिताउँदै आएको आफूलाई प्रतिरक्षाको अवसरसमेत नदिई फैसला भएको भन्दै बमबहादुर गत वर्षको चैत ५ मा सर्वोच्च अदालत आए । सर्वोच्चमा दिएको पुनरावेदनमा उनले गरिबीका कारण भारतमा नोकरी गरी गुजारा गर्दै आएकामा आफूलाई स्वच्छ सुनुवाइको न्यूनतम मान्यता पनि पूरा नगरी पक्राउ गरिएको दाबी गरे । माइती नेपालका कर्मचारीको गलत बुझाइ र गलत परामर्शका कारण यो मुद्दाको उठान भएको हो । जेलबाट छुटेपछि प्रेमविवाह गरेर तीन सन्तानसहित बसिरहेको अवस्थामा मलाई एक्कासि पक्राउ गरिएको छ, उनले सर्वोच्चमा दिएको पुनरावेदनमा लेखेका छन्, मलाई अदालतमा आफ्नो प्रतिरक्षा गर्ने मौकासमेत दिइएन । हाल कारागार कार्यालय महेन्द्रनगरमा छु । न्याय पाऊँ ।चैत २ मा सर्वोच्च अदालतले यो मुद्दामा उच्च अदालतको फैसला उल्ट्याउँदै बमबहादुरलाई तुरुन्तै कैदमुक्त गर्न आदेश दियो । न्यायाधीशद्वय सपना प्रधान मल्ल र कुमार रेग्मीको इजलासले दिएको संक्षिप्त फैसलामा भनिएको छ, पीडित भनिएकी व्यक्ति र प्रतिवादीबीच विवाह भई भारतमा बसोबास गर्दै आएको र हाल तीन सन्तानसमेत भइसकेको भन्ने तथ्य विवाह दर्ता प्रमाणपत्र, बच्चाहरूको जन्मदर्ता प्रमाणपत्रबाट पुष्टि भएको स्थितिमा कसुर गरेको देखिएन । अन्य कुनै मुद्दामा थुनामा राख्नु नपर्ने भए प्रतिवादीलाई थुनामुक्त गरिदिनू ।सर्वोच्चको यस्तो आदेशपछि बमबहादुर थुनामुक्त त भएका छन् तर उनले गर्दै नगरेको अपराधका लागि करिब तीन वर्ष जेल जीवन बिताउनुपरेको छ । सुरुमा पक्राउ परेलगत्तै डेढ वर्ष जेलमा बिताएका उनले १० वर्षपछि पक्राउ परेपछि पनि अर्को डेढ वर्ष जेलमा बिताए । २० वर्षको हुँदा गर्दै नगरेको अपराधमा पक्राउ परेका उनलाई ३२ वर्षको हुँदा पुनः दोस्रो पटक पक्राउ गरेर कारागारमा राखियो । यसरी आफूले गर्दै नगरेको कसुरमा गलत अनुसन्धान र अभियोजनका कारण जेल बस्न बाध्य पारिएका व्यक्तिलाई क्षतिपूर्ति दिने गरी कानुन बनाउन सर्वोच्चले पटकपटक आदेश दिएको छ । तर, हालसम्म त्यस्तो कानुन बनेको छैन । २०७२ माघ ७ मा संवैधानिक इजलासले राज्य संयन्त्रको गलत अनुसन्धान र अभियोजनबाट थुनामा परेको व्यक्ति अन्तिममा निर्दोष साबित हुन्छ भने क्षतिपूर्ति दिने कानुन बनाउनू भन्ने आदेश दिएको थियो । त्यस्तै गत कात्तिकमा सर्वोच्चले लागूऔषधको काल्पनिक मुद्दा खडा गरी दुई जना भारतीय नागरिकलाई करिब १० वर्ष जेलमा थुनिएको पाएपछि महान्यायाधिवक्ता कार्यालयलाई भविष्यमा झूटा अभियोजनबाट पीडित निर्दोष व्यक्तिले क्षतिपूर्ति पाउने अवस्थाको सुनिश्चितताका लागि आवश्यक पहल गर्न आदेश दिएको थियो । आफू संलग्न नै नभएको कसुरमा थुनामा बस्नुपर्ने अवस्थाको सिर्जना हुनु सम्मानपूर्वक बाँच्न पाउने हक र व्यक्तिगत स्वतन्त्रताको गम्भीर उल्लंघन हो । यसबाट प्रतिवादीलाई अपूरणीय शारीरिक एवं मानसिक पीडा पुगेको र निजहरूको सामाजिक इज्जत प्रतिष्ठामा गम्भीर क्षति पुगेको हुन्छ । त्यस्तो स्थितिमा राज्यको उत्तरदायित्वको सुनिश्चितताका लागि सम्बन्धित अधिकारीलाई जिम्मेवार बनाउन र झूटा अभियोजनबाट पीडित हुन पुगेका व्यक्तिलाई न्यायोचित क्षतिपूर्तिसमेत दिलाउन आवश्यक हुन्छ, न्यायाधीशहरू अनिल सिन्हा र नहकुल सुवेदीको इजलासको फैसलामा भनिएको छ, व्यक्तिको वैयक्तिक स्वतन्त्रताको संरक्षण र आधारभूत मानवअधिकारको उल्लंघनमा राज्यको उत्तरदायित्व प्रवर्द्धन गर्नका लागि समेत क्षतिपूर्ति प्राप्त गर्ने पूर्वावस्थालाई संकुचित तुल्याउन उपयुक्त हुँदैन । दुराशयपूर्ण अभियोजनको परिणामस्वरूप थुनामा बस्नुपरेका व्यक्तिलाई राज्यबाट न्यायोचित क्षतिपूर्ति दिलाउनु आवश्यक देखिन्छ ।२०७५ को फागुनमा पनि सर्वोच्चले अन्तिम सुनुवाइमा निर्दोष पाइएका खुलबहादुर कुँवरलाई क्षतिपूर्ति दिन आदेश दिएको थियो । सर्वोच्चका यी कुनै पनि आदेश कार्यान्वयन भएका छैनन् ।"
मुद्दा छाडेर व्यक्तिगत आक्षेपमा नेताहरू,"कसले के भने ?ओलीले दाहाललाई ः जंगलमा कराउने नीलो स्यालदाहालले ओलीलाई ः संघीयता र गणतन्त्रविरोधी ओलीले सरकारका मन्त्रीलाई ः चिम्पान्जीदेउवाले रावललाई ः दिमाग खुस्केको, दुई जिब्रेरावलले देउवालाई ः दिमाग खुस्केर होस हराएकोनेपालले ओलीलाई ः राजनीतिक अपराधी"
चुनावी तालमेलको केन्द्रमा भरतपुर महानगर,"(काठमाडौं)  सत्ता गठबन्धन दलबीच चुनावी तालमेलका लागि गृहकार्य अघि बढिरहँदा यतिबेला भरतपुर महानगरपालिका चर्चामा छ । बालुवाटार स्रोतका अनुसार केही दिनअघि माओवादी अध्यक्ष पुष्पकमल दाहालले छोरी रेणुलाई मेयरमा दोहोर्याउन भन्दै भरतपुर महानगर माओवादीलाई दिने वातावरण बनाउन प्रधानमन्त्री शेरबहादुर देउवासँग प्रस्ताव गरेका थिए । दाहालको यस्तो प्रस्तावपछि कांग्रेसभित्र हलचल सुरु भएको छ । देउवाले चैत ६ गते बिहान चितवन कांग्रेसका सभापति राजेश्वर खनाललाई बालुवाटार निवासमै बोलाएर भरतपुर प्रचण्डकी छोरीलाई दिनुपर्ने हुन सक्छ, त्यसका लागि सहयोग गर्नुपर्यो भनेका थिए । दाहालले पनि चैत १० गते चितवनमै खनाललाई भेटेर थप कुराकानी गरे । चुनावी तालमेलका लागि आफैंले अघि सारेको मोडालिटी ले पनि भरतपुर महानगर माओवादीले पाउनुपर्ने दाहालको तर्क छ । दाहालले स्थानीय तहको निर्वाचनमा जुन दलले जहाँजहाँ जितेका छन् त्यसलाई कायम राखेर एमालेले जितेका स्थानमा भागबन्डा गर्नुपर्ने मोडालिटी अघि सारेका थिए । त्यसमा छलफल अघि नबढे पनि भरतपुरमा माओवादीलाई दिएर देउवाले दाहालको विश्वास जित्ने प्रयत्न जारी राखेका छन् । कांग्रेसमा शेखर कोइराला पक्ष भने स्थानीय तहमा केन्द्रबाटै तालमेल गर्न नहुने पक्षमा छ । चितवनमा कोइराला समूहकै बाहुल्य भएकाले स्थानीय तहका नेता तथा कार्यकर्ताको विश्वास नजिती निर्णय लिन देउवालाई अप्ठ्यारो छ । माओवादी नेता हरिबोल गजुरेलले दाहालको आफ्नै निर्वाचन क्षेत्र र महानगरमा माओवादीकै नेतृत्व रहेकाले भरतपुर विशेष चर्चामा रहनु अनौठो नभएको बताए । अहिलेसम्म कुनकुन स्थान कसले लिने भनेर भागबन्डाको विषयमा छलफल भएको छैन । कांग्रेसको निर्णयपछि संयन्त्र बनाएर काम गर्ने कुराकानी मात्रै भएको हो, उनले भने, कांग्रेसका एकथरी साथीले माओवादीलाई दिन हुन्न भनेर वातावरण बनाउन खोजेका होलान् तर पार्टीको नेतृत्वलाई आफ्नै निर्वाचन क्षेत्रमा असुरक्षित बनाएर गठबन्धन गर्न कति सहज हुन्छ त्यो बुझ्नुपर्छ । डडेलधुराको नगरपालिकामा गएर माओवादीले भाग खोजेर हुन्छ र ? केन्द्रीय तहका नेताको तुलनामा कांग्रेसका स्थानीय कार्यकर्ता तथा मतदातामा चुनावी तालमेल गर्न हुन्न भन्ने भावना बढी छ । यसको सबैभन्दा ठूलो विवाद भरतपुरमै छ । स्थानीय तहमा माओवादीलाई विश्वासमा लिने र आगामी मंसिरमा हुने प्रदेश र संघको चुनावमा तालमेल गरेर फेरि प्रधानमन्त्री बन्ने दाउमा देउवा रहेको कतिपय नेताको बुझाइ छ । स्थानीय तहबाटै माओवादीलाई विश्वासमा लिन नसक्दा प्रदेश र संघमा माओवादीएमालेबीच फेरि तालमेल हुन सक्ने चिन्ता देउवामा देखिन्छ । शनिबार बीपी स्मृति सहकारी सामुदायिक अस्पतालको वार्षिक साधारणसभामा देउवाले खुलेरै गठबन्धन कायम गर्न नसके माओवादी एमालेसँग मिल्ने र कांग्रेस फेरि एमालेभन्दा कमजोर हुने तर्क अघि सारेका थिए । ०७४ को स्थानीय चुनावमा कांग्रेस र माओवादीबीच चुनावी तालमेल भए पनि त्यसको परिणाम सन्तोषजनक नभएको निष्कर्ष निकाल्दै माओवादी प्रदेश र संघको निर्वाचनमा एमालेसँग गठबन्धन गर्न पुगेको थियो । पहिला पनि भरतपुरमा माओवादीले सहजै जितेको होइन, मतपत्र च्यात्ने काण्डसमेत भयो । अहिले कांग्रेसभित्रै एकता भएन भने जित्न गाह्रो छ, देउवानिकट एक केन्द्रीय सदस्यले भने, चितवनबाट फर्केका केन्द्रीय प्रतिनिधिको रिपोर्टले पनि भरतपुर माओवादीको पक्षमा नभएको देखाएको छ । यो यथार्थलाई बुझेर माओवादीले निर्णय लिँदा राम्रो हुन्थ्यो । जित्न सकिएन भने गठबन्धन कायम रहन्छ कि रहन्न भन्ने चिन्ता पनि छ । चितवन कांग्रेसका सभापति खनालले जिल्लामा कांग्रेसको जनमत गठबन्धनको पक्षमा नभएको दाबी गरे । पार्टी सभापति पुरानै अडानमा हुनुहुन्छ । उहाँको मानसिकता माओवादीलाई मेयर दिनेमै देखिन्छ । तर, स्थानीय आवश्यकता र माग त्यस्तो छैन, उनले भने, फेरि माओवादीलाई भोट हाल्न लगाउने हो भने पार्टीको संगठन ध्वस्त हुन्छ । राजनीतिक शक्तिका आधारमा उम्मेदवार तय गर्नुपर्छ । कांग्रेस कार्यकर्ता र मतदाताको चाहना पनि त्यही हो । ०७४ मा दाहालपुत्री रेणुलाई सहयोग गर्न देउवाले जबर्जस्ती केन्द्रबाटै निर्णय लिएका थिए । त्यतिबेला पनि महानगरउपमहानगरमा तालमेल गर्ने निर्णय कांग्रेस र माओवादीबीच भएको थियो । तर, धेरै ठाउँमा कार्यान्वयन भएन । तालमेलको निर्णय गर्नुअघि नै पार्टीले प्रमुखमा दिनेश कोइराला (हाल केन्द्रीय सदस्य) लाई उम्मेदवार बनाइसकेको थियो । उनले उम्मेदवार फिर्ता गर्न नमानेपछि देउवाले केन्द्रबाटै चिठी लेखेर निर्वाचन आयोगबाट उम्मेदवारी फिर्ता गराएका थिए । त्यसको आलोचना देउवाले लामो समयसम्म खेप्नुपर्यो । अहिले त्योभन्दा चर्को स्थिति छ । केन्द्रले निर्णय लिए पनि स्थानीय नेता र कार्यकर्ता त्यस्तो निर्णय मान्ने अवस्थामा छैनन्, विद्रोह हुने अवस्था छ, कोइरालाले भने, जबर्जस्ती केन्द्रले निर्णय लिए पनि माओवादीलाई यसपटक जिताउने स्थिति छैन । उनी आफैंले पनि केही दिनअघि देउवालाई भेटेर चितवनको वस्तुस्थितिका बारेमा जानकारी गराएका बताए । तालेमल गरेर मात्रै चुनाव जित्न सकिन्छ भन्ने पार्टी नेतृत्वको मनोविज्ञान नै गलत भएको कोइराला बताउँछन् ।नेकपा विभाजित नहुँदै भएको उपनिर्वाचनमा धरान उपमहानगर र भरतपुर महानगरका तीनवटा वडामा कांग्रेसले निकालेको नतिजाले पनि सभापति देउवाको तर्कलाई खण्डन गर्ने कोइरालाको भनाइ छ । गएको निर्वाचनमै करिब १२ हजार मत बदर भएको थियो । त्यसमध्ये करिब ११ हजार मत त रूखमा थियो, कोइरालाले थपे, मतदातालाई ह्वीप लाग्दैन, कांग्रेसका कार्यकर्ता फेरि पनि हँसिया हथौडामा भोट हाल्ने मनस्थितिमा देखिँदैनन् । देउवा भने भरतपुरकै कारण पुरानो घटना नदोहोरियोस् भनेर नेता शेखर कोइरालासहित गठबन्धनको विपक्षमा उभिएका नेतालाई सचेत बनाइरहेका छन् । स्थानीय तहमा माओवादीको विश्वास जित्न नसकिए संघको निर्वाचनमा एमाले ठूलो पार्टी हुने र कांग्रेस हार्ने मनोविज्ञान निर्माण गर्दै उनले गठबन्धनको विरोधमा रहेका नेतालाई आफ्नो पक्षमा तान्ने प्रयास गरिरहेका छन् । तर, कोइराला पक्ष मान्न तयार छैन । सिद्धान्तहीन गठबन्धन गरेर कांग्रेस बलियो नहुने उनीहरूले तर्क राख्दै आएका छन् । स्थानीय आवश्यकता हेरेर संवदेनशील स्थानमा तालमेल गर्न सकिन्छ । त्यस्तो निर्णय स्थानीय तहलाई गर्न दिनुपर्छ । हाम्रो प्राथमिकता चुनावी तालमेलभन्दा पनि पार्टीभित्रको एकतामा हुनुपर्छ भन्नेमा हो, नेता अर्जुननरसिंह केसीले भने, पार्टीभित्र एकता कायम गरियो भने कांग्रेसलाई कसैको बैसाखी आवश्यक पर्दैन । नभए चुनावी तालमेल गरे पनि त्यसले राम्रो नतिजा दिँदैन । कोइरालापक्षीय नेताहरूका अनुसार माओवादी अध्यक्ष दाहाललाई विश्वासमा लिएर देउवा आगामी पाँच वर्ष सत्ता राजनीतिको साँचो आफैं लिन खोजिरहेका छन् । माओवादीलाई भरतपुर महानगर दिँदा कांग्रेसभित्र उठ्न सक्ने असन्तुष्टि र नतिजामा कति ठूलो असर पर्छ भन्नेबारे बुझ्ने काम भइरहेको छ, देउवानिकट स्रोतले भन्यो, यथार्थ धरातल बुझिसकेपछि माओवादी आफैं मेयर को दाबीबाट पछि हटेर अर्को विकल्प खोज्न सकिने ठाउँ पनि छ । माओवादीलाई नै दिइहाल्ने भन्ने निर्णय भएको छैन ।माओवादी अध्यक्ष दाहालका स्वकीय सचिव रमेश मल्लले भरतपुरका विषयमा गठबन्धन दलबीच कुनै निर्णय नभएको बताए । गठबन्धनबारे छलफल चलिरहेको छ । कहाँ कसरी जाने भन्नेबारेमा संयन्त्र बनाउने कुराकानी भइरहेको हो, कुनै स्थानविशेषमा छलफल भएको छैन, उनले भने, भरतपुरमा माओवादीले दाबी गर्दैन भन्ने कुरा पनि सही होइन ।"
चुनावी गठबन्धनविरुद्ध बोल्ने नेतामाथि खनिए देउवा,"(काठमाडौं)  कांग्रेस केन्द्रीय कार्यसमितिको जारी बैठकमा सभापति शेरबहादुर देउवाले शुक्रबार र सोमबार गरी दुई पटक बोले । दुवै पटक उनी चुनावी गठबन्धनविरुद्ध बोल्ने नेतामाथि खनिए । सोमबारको बैठकमा नेता शेखर कोइरालाले गठबन्धन गरेर पार्टी सिद्धान्तलाई तिलाञ्जली दिन खोजिएको आरोप लगाएपछि देउवाले प्रतिवाद गर्दै भने, मैले यही पार्टीका लागि टाउको फुटाएको छु, जिब्रो काटिएको छ, अनि मैलै पार्टीलाई तिलाञ्जली दिन्छु ? शुक्रबारको बैठकमा केन्द्रीय सदस्य दिनेश कोइरालाले भरतपुर महानगरको गत निर्वाचनको प्रसंग झिक्दै गठबन्धनविरुद्ध बोलेपछि देउवा यसैगरी कड्किएका थिए । गठबन्धन हुँदैन भने कसरी जित्न सकिन्छ ? ठूलो कुरा गरेर मात्र हुन्छ ? उनले भनेका थिए, चुनाव हारेको हार्यै छ, फेरि गठबन्धन पनि नगरौं भन्नुहुन्छ ।केन्द्रीय कार्यसमितिमा दुईतिहाइ बहुमतमा रहेका देउवाले गठबन्धन गर्ने पक्षमा प्रस्ट धारणा राखेपछि बैठकमा बोल्ने अधिकांश नेताले उनको लय समातेका छन् । वरिष्ठ नेता रामचन्द्र पौडेलदेखि पार्टीको आन्तरिक चुनावमा फरक खेमाबाट प्रतिस्पर्धा गरेका नेताहरू प्रकाशमान सिंह, विमलेन्द्र निधि र महामन्त्री विश्वप्रकाश शर्माले समेत चुनावी तालमेलको पक्षमा बोलेका छन् । सोमबारको बैठकमा महामन्त्री गगन थापा र नेताद्वय शेखर कोइराला तथा शशांक कोइरालाले भने चुनावी समीकरणको विपक्षमा आफ्नो मत जाहेर गरेका छन् । महामन्त्री थापाले बैठकमा गठबन्धन गर्दा आउने ५ चुनौती प्रस्तुत गरेका थिए । उनका अनुसार करिब साढे ८ लाख क्रियाशील सदस्य भएको कांग्रेसका झन्डै २३ लाख मतदाता छन् । ती मतदातालाई अर्को दलको चुनाव चिह्नमा मतदान गराउन निकै कठिन छ । हाम्रो मतदाता कम्युनिस्ट पार्टीको जस्तो संगठित नभई खुला र स्वतन्त्र हुन्छन्, उनीहरूले हाम्रो निर्देशन मानेनन् भने के गर्ने ? उनले बैठकमा भने, दोस्रो धेरै दलसँग गठबन्धन गरिने भएकाले करिब आधा सिट छाड्नुपर्छ, जुन व्यावहारिक हिसाबले असाध्यै गाह्रो हुन्छ । गठबन्धन दललाई छाडेका ठाउँमा संगठनका लागि दीर्घकालीन रूपमा ठूलो क्षति हुने जोखिम पनि रहेको उनको भनाइ थियो । महामन्त्री थापाले आगामी निर्वाचनमा सहभागी हुने करिब ३८ लाख नयाँ मतदातालाई कांग्रेससँग जोड्न पनि गठबन्धन गर्न नहुने राय राखेका छन् । पुरानो मतदातालाई त पहिले रूखमा भोट हालिसकेको हुनाले एकपटक अर्को दललाई भोट हाल भन्न सकिएला, नयाँ मतदातालाई पहिलो पटकमै अर्को दललाई भोट हाल भन्दा भोलि कसरी पार्टीसँग जोड्न सकिन्छ ? उनले बैठकमा भने, अर्को, अहिले गठबन्धन गर्दैमा भविष्यमा वामपन्थी दलहरूबीच गठबन्धन हुँदैन भन्ने ग्यारेन्टी छैन । त्यसैले कांग्रेस एक्लै चुनावमा जानुपर्छ । गत स्थानीय तह निर्वाचनमा कांग्रेससँग तालमेल गरेको माओवादी केन्द्रले संसदीय निर्वाचनमा एमालेसँग गठबन्धन गरेकाले विश्वास गर्न नसकिने उनले बताए । पूर्वमहामन्त्री शशांक कोइरालाले संसदीय निर्वाचनमा गठबन्धन गर्ने बाटो खुला छाडेर स्थानीय तह निर्वाचनमा कांग्रेस एक्लै लड्नुपर्ने धारणा राखे । स्थानीय तह निर्वाचनमा गठबन्धन गर्न नहुने थापा र कोइरालाद्वयको धारणा अल्पमतमा छ । एक पदाधिकारीका अनुसार देउवाले गठबन्धनको मध्यमार्ग खोज्न थालेका छन् । देउवाले मंगलबार बस्ने केन्द्रीय कार्यसमिति बैठकअघि चुनावी गठबन्धनबारे निर्णय लिन पदाधिकारी र पूर्वपदाधिकारीसँग छलफल गर्दै छन् । सभापतिले फरक विचारलाई मनाएर अघि बढ्ने प्रयास गरिरहनुभएको छ, ती पदाधिकारीले भने, सम्भवतः केन्द्रबाट सैद्धान्तिक निर्णय गरेर स्थानीय आवश्यकता अनुसार चुनावी तालमेल गर्ने मध्यमार्गी ढाँचामा जान्छ होला ।महामन्त्री शर्माले पनि स्थानीय तह निर्वाचनमा केन्द्रबाट गठबन्धन नभई स्थानीयस्तरमा तालमेल मात्र हुनुपर्ने बताएका छन् । गठबन्धन निश्चित सिद्धान्तका आधारमा साझा घोषणापत्र र प्रतिबद्धता पत्र बनाएर निर्माण हुन्छ, कांग्रेस त्यसमा जानु हुँदैन, उनले बैठकमा भने, तर स्थानीय आवश्यकता र स्थिति हेरेर चुनावी तालमेलको ढोका खुला राख्नुपर्छ । वरिष्ठ नेता पौडेल र पूर्वमहामन्त्री कृष्णप्रसाद सिटौलालगायत नेता भने केन्द्रीयस्तरबाटै गठबन्धन गरेर जानुपर्नेमा छन् । माओवादी केन्द्र र एकीकृत समाजवादीले पनि बेलैमा केन्द्रबाट गठबन्धनसम्बन्धी ठोस निर्णय हुनुपर्नेमा जोड दिइरहेका छन् । गत स्थानीय निर्वाचनमा मनोनयन दर्ता भइसकेपछि तालमेलको प्रयास हुँदा कार्यान्वयनमा जटिलता आएको थियो । पार्टी प्रवक्ता प्रकाशशरण महतले बैठकमा बोल्ने अधिकांश नेताले केही न केही समझदारी र गठबन्धनको आवश्यकताबारे धारणा राखेकाले आवश्यकताअनुसार तालमेलको निर्णय हुने बताए । पार्टी नेतृत्वले माथिबाट लाद्दैन, बरु माथिबाट सैद्धान्तिक खाका बन्छ, उनले भने, जतिसक्दो बढी सफलता पाउन सबैखाले मतलाई सम्मान गर्दै रणनीतिक रूपमा उचित निर्णय गरिन्छ । कांग्रेसले फागुन २९ देखि सञ्चालन गरेको घरघर जाऔं, कांग्रेसलाई जिताऔं अभियानबाट फर्केका नेताले स्थानीय आवश्यकता र औचित्यका आधारमा चुनावी तालमेल गर्नुपर्ने रिपोर्टिङ गरेका छन् । बैठकको पहिलो दिन बोल्ने प्रदेश सभापतिहरूले पनि गठबन्धनको अधिकार प्रदेश र जिल्लालाई दिनुपर्ने बताएका थिए ।"
प्लास्टिक ड्रमले कृषकमा खुसी,"रामेछाप (कास) टाढाबाट बोकेको पानी जम्मा गर्ने भाँडो जोरजाम गर्न नसक्ने हिमगंगाका बासिन्दामा रामेछाप नगरपालिकाले दिएको प्लास्टिकको ड्रमले खुसी दिएको छ । अब पानी बोकेर जम्मा गर्ने भाँडो पाएका छौं, स्थानीय मनकुमारी सुनुवारले भनिन्, वर्षाको पानी जम्मा गर्छौं, फलफूल लाउँछौं । हिमगंगा बोलङबोलङ, तिलबारी, खोर्सानीबारी, बाँकीमैरी, बसेरीलगायत क्षेत्रका स्थानीयलाई नगरपालिकाले ५ सय लिटरको ड्रम दिएको हो । एकातिर निःशुल्क ड्रम पाइएको छ भने अर्कोतिर जाँगर हुनेले वर्षाकै पानी जम्मा गरेर भए पनि करेसाबारीलाई हरियो बनाउन पाउने भएका छन्, स्थानीय विमला सुनुवारले भनिन् । हिमगंगामा पानीको संकट छ । गाउँमा भएका परम्परागत मूल सुके । सरकारले लिखु नदीको पानी लिफ्ट गरेर गाउँमा वितरण गर्ने गरी ३१ करोडको योजना कार्यान्वयनमा ल्याएको छ । योजनाबाट पानी झर्न अझै लामो समय लाग्ने देखिन्छ । पानीको संकट टार्न योजना सञ्चालनमा रहे पनि तत्कालका लागि नगरपालिकाले हरेक परिवारलाई ड्रम वितरण गर्ने निर्णय गरेको नगर प्रमुख नरबहादुर थापामगरले बताए । रामेछाप४ हिमगंगाका वडाध्यक्ष टुपेन्द्र तामाङले वडाका सबै परिवारलाई क्रमशः ड्रम वितरण गर्ने योजना रहेको सुनाए । हामीले केही दिनअघि मात्र ६ सय ५० परिवारलाई ड्रम वितरण गरेका छौं, उनले भने, बाँकी रहेकालाई चाँडै वितरण गर्ने योजना छ ।"
२० वर्ष पुरानो ट्याक्सी विस्थापित गरिँदै,"(मकवानपुर)  प्रदेश सरकारले २० वर्ष पुरानो ट्याक्सीलाई विस्थापित गरी विद्युतीय सवारी प्रयोगमा ल्याउने नीति अवलम्बन गर्ने भएको छ । श्रम रोजगार तथा यातायात मन्त्रालयले प्रदेश सवारी तथा यातायात व्यवस्था नियमावलीमा यस विषयलाई समेट्ने तयारी गरेको हो । मन्त्रालयले पुरानो ट्याक्सीलाई विस्थापन गरी विद्युतीय सवारी सञ्चालन गर्न आवश्यक कानुन निर्माण प्रक्रियासमेत अघि बढाइसकेको छ । वित्तीय संघीयता कार्यान्वयनमा गएसँगै यातायात क्षेत्रको नियमन र व्यवस्थापन प्रदेश सरकारको एकल अधिकार सूचीमा छ । २० वर्ष पुरानो ट्याक्सीको सट्टा विद्युतीय ट्याक्सी वा सवारी सञ्चालन गर्ने ऐन निर्माण प्रक्रिया अगाडि बढाएका छौं, श्रम रोजगार तथा यातायातमन्त्री घनश्याम दाहालले भने । उनका अनुसार बढ्दो पेट्रोलियम पदार्थको मूल्यका कारण सवारी भाडा निर्धारणमै समस्या सिर्जना भएपछि बिस्तारै विद्युतीय सवारी प्रयोगमा जोड दिन लागिएको बताए । उनले खासगरी काठमाडौं उपत्यकाभित्र धेरै पुराना ट्याक्सी सञ्चालनमा रहेका र वातावरणीय प्रदूषणका हिसाबले पनि व्यवस्थित गर्न जरुरी भइसकेको औंल्याए । प्रदेश सरकारले आवश्यक नीति निर्माणपश्चात् २० वर्ष पुरानो ट्याक्सीको तथ्यांक संकलन गरिने र विस्थापित चालकलाई प्राथमिकता दिएर विद्युतीय सवारी थप्ने गरी ऐन बनाउने तयारी भइरहेको मन्त्रालयले जनाएको छ । हामीले बनाउने नीतिमा चार्जिङ स्टेसनलाई समेत नीतिमै समेट्ने छौं । निजी क्षेत्रलाई प्रोत्साहन गरी हाल पेट्रोलियम पदार्थ भएको स्थानमा चार्जिङ स्टेसन निर्माण गर्ने र सरकारका तर्फबाट पनि धेरैभन्दा धेरै चार्जिङ स्टेसन निर्माण गर्ने गरी आवश्यक प्रक्रिया अगाडि बढाउँछौं, दाहालले भने । उनले चार्जिङ स्टेसन निर्माण गर्न आवश्यक जग्गा प्राप्ति प्रक्रिया लामो भएका कारण समस्या भइरहेको बताए । प्रदेश सरकारले हेटौंडा, भरतपुर र गोंगबु बसपार्कमा चार्जिङ स्टेसन निर्माण प्रक्रिया यसै आर्थिक वर्षबाट सुरु हुने तयारी अगाडि बढाएको छ । प्रदेशको १३ जिल्लामै चार्जिङ स्टेसन निर्माण प्रक्रिया अगाडि बढाएको भए पनि स्थानीय तहले आवश्यक जग्गाका उपलब्ध नगराउँदा प्रदेश सरकार समस्या परेको हो । यातायात क्षेत्रलाई व्यवस्थित गर्न सूचना प्रविधिको प्रयोग बढाइरहेको सचिव नेत्र सुवेदीले बताए । उनका अनुसार प्रदेशभित्र सञ्चालन हुने यात्रुवाहक सवारी साधनमा विद्युतीय माध्यमबाट भाडा भुक्तानी हुने व्यवस्था मिलाउन सेवाप्रदायक छनोट प्रक्रिया अगाडि बढाइएको बताए ।"
३५० एमजी सिटामोल आवश्यक,"(काठमाडौं)  कोभिडकालपछि ज्वरो र दुखाइमा प्रयोग हुने पारासिटामोलका कारण देखिने असरमा वृद्घि भएकाले क्लिनिकल ट्रायलबिना ६५० मिलिग्राम (एमजी) उत्पादन गर्न नहुने क्लिनिकल फर्मासिस्टहरूले बताएका छन् । उनीहरूले बरु वृद्धवृद्धाका लागि ३२५ एमजीको चक्की उत्पादन गर्नुपर्नेमा जोड दिएका छन् । ६० वर्षभन्दा माथिकालाई ५०० एमजीबाट घटाएर ३२५ एमजी प्रयोगमा ल्याउनुपर्नेमा ६५० एमजीको उत्पादनमा जानु घातक हुने उनीहरू बताउँछन् । नेपलिज् एसोसिएसन अफ क्लिनिकल फर्मासिस्टले सोमबार विज्ञप्ति जारी गर्दै पाका उमेरका नागरिकलाई लक्षित गर्दै ३२५ एमजी चक्की उत्पादन गर्नु आवश्यक रहेको जनाएको छ । अध्ययनअनुसन्धानबिनै औषधि व्यवस्था विभागले ६५० एमजी सिटामोल भित्र्याउन लागेको एसोसिएसनको भनाइ छ । विभागको औषधि सल्लाहकार समितिको बिहीबारको बैठकले क्लिनिकल ट्रायलबिनै ६५० एमजीको सिटामोल उत्पादन र बिक्री वितरणको बाटो खोल्ने निर्णय गरेको थियो । बढी डोजको सिटामोलले कलेजो र मिर्गौलामा पर्ने घातक असरमा अत्यधिक वृद्धि हुन सक्ने विज्ञहरूको चिन्ता छ । यसअघि विभागले ५०० एमजीसम्मको सिटामोल उत्पादनको अनुमति दिएको थियो ।औषधि सल्लाहकार समितिमा क्लिनिकल फर्मासिस्टहरूको प्रतिनिधि नरहेकोतर्फ पनि एसोसिएसनले सरकारको ध्यानाकर्षण गराएको छ । क्लिनिकल फर्मासिस्ट बिरामीलाई दिइने औषधि कति उचित छ भन्ने कुराको लेखाजोखा गर्ने विज्ञ भएकाले यस्ता प्रतिनिधिको उपस्थितिसमेत सुनिश्चित हुनुपर्छ, एसोसिएसनद्वारा जारी विज्ञप्तिमा भनिएको छ । ६५० एमजीको सिटामोल सामान्यतः बाथ, हाडजोर्नीको दुखाइमा उपयोग गर्न मिल्छ । यसलाई एक्सटेन्डेटसस्टेन्ड रिलिजको श्रेणीमा राखिएको छ । यो श्रेणीका औषधि रगतमा लामो समयसम्म रहन्छ, नेपलिज् एसोसिएसन अफ क्लिनिकल फर्मासिस्टका अध्यक्ष डा अनुपराज उप्रेतीले भने, हामीकहाँ पाइने ५०० एमजी इमिडिएट रिलिज अन्तर्गत पर्छ र यो रगतमा छोटो समयका लागि मात्र रहन्छ । नेपाललगायत विश्वका विभिन्न मुलुकमा पाइने ५०० एमजी, ३२५ एमजी वा योभन्दा कम डोजका सिटामोल चक्की सेवन गर्नासाथ रगतमा घोलिन सक्ने खालको हुने तर सस्टेन्ड रिलिजको ५०० एमजीभन्दा बढी क्षमताका चक्की भने रगतमा बिस्तारै घोलिने उनी बताउँछन् । इमिडिएट रिलिज श्रेणीको ६५० एमजी भारत र बंगलादेशमा मात्र पाइने क्लिनिकल फर्मासिस्टहरूको दाबी छ । सिटामोलको अत्यधिक सेवनले कलेजोमा हुने क्षतिको अनुसन्धान नै भएको छैन, डा उप्रेतीले भने ।फर्मासिस्टहरूका अनुसार वयस्कका लागि २४ घण्टामा ३२५ ग्राम सिटामोलको मात्रा सेवन गर्न सकिन्छ । चिकित्साकर्मीको प्रत्यक्ष निगरानीमा ४ ग्रामसम्म लिन सकिन्छ । कलेजोका बिरामीले भने अवस्था हेरी चिकित्सकको सल्लाहबमोजिम वा आफैंले २ ग्रामभन्दा बढी सेवन गर्न नहुने फर्मासिस्टहरूको सुझाव छ । ३२५ एमजीमा उपलब्ध हुँदा वृद्धहरूलाई पनि उपयोगी हुन्छ । यदि कसैलाई ६५० एमजी दिनु आवश्यक देखिए चिकित्साकर्मीले यसकै दुई चक्की सिफारिस गर्न सक्छन्, डा उप्रेतीले भने, अनुसन्धानबिना ५०० एमजीले काम गरेन भनेर ६५० एमजी चाहियो भन्नु भ्रमको खेती मात्र हो । यसैबीच, नेपाल औषधि उत्पादक संघले सरकारको ६५० एमजी सिटामोल उत्पादन गर्न दिने निर्णयको स्वागत गरेको छ । सोमबार विज्ञप्ति जारी गर्दै ५०० एमजीको उत्पादन पनि जारी रहने जनाएको छ । पारासिटामोल ५०० एमजीको उत्पादन निरन्तर भई ६५० एमजी पनि उत्पादन गर्नका लागि अनुमति प्रदान गरिएको हुँदा ५०० एमजीको अभाव नहुने र आवश्यकताअनुसार ६०० एमजी पनि उपलब्ध हुनेछ, विज्ञप्तिमा भनिएको छ ।"
न्यायिक समिति संयोजक भन्छन् 'निर्णयमा प्रमुखकै हस्तक्षेप,"(कास्की)  तेह्रथुमको आठराई गाउँपालिकाको न्यायिक समितिमा केही महिना अगाडि लेनदेनसम्बन्धी निवेदन दर्ता भयो । न्यायिक समिति संयोजक रूपादेवी कन्दङ्वाले प्रक्रियागत रूपमा निवेदनमाथि छलफल चलाइन् । इजलासमा दुवै पक्षलाई बोलाएर वार्ता गराइन् । छलफलमा सहमति नजुटेपछि अर्को दिन तारिख राखिन् । छलफल चलिरहँदा दुवै पक्ष एकआपसमा मिल्नुस् भनेर समय दिइयो । त्यसै बेला उनी इजलास बाहिर निस्किइन् । उनी नभएको समयमा गाउँपालिका प्रमुख इजलास प्रवेश गर्दै उपप्रमुखले मुद्दा हेर्न सक्दिनन् भनेर दुवै पक्षलाई भड्काए । कन्दङ्वा भन्छिन्, संविधानले मुद्दाको जिम्मेवारी उपप्रमुखलाई दिएको छ तर मैले कानुनी व्यवस्थाअनुसार काम गर्न पाउँदिनँ । निवेदनको निर्णय गर्ने अधिकार कानुनले मलाई दिए पनि व्यवहारमा मैले पाएकी छैन । प्रमुखले जे चाहन्छन्, त्यही हुन्छ । पोखरा महानगरको निमन्त्रणमा देशभरका उपप्रमुख (न्यायिक समितिका संयोजक) सोमबार पोखरामा जम्मा भए । न्यायिक समितिको प्रथम राष्ट्रिय सम्मेलनमा कन्दङ्वाले आफ्नो अनुभव सुनाएकी हुन् । उपप्रमुखका सबै अधिकार प्रमुखबाटै हस्तक्षेप हुने गरेको उनको गुनासो थियो । बजेट व्यवस्थापनमा पनि मेरो केही चल्दैन, महिला भएरै महिलाको समस्या बजेटमा सम्बोधन गर्न सकेकी छैन, उनले थपिन्, हामी दुवै एमालेबाटै निर्वाचित भएकाले यो समस्या पार्टीमा सुनाएँ । उहाँले गल्ती स्वीकार गर्नुभयो तर व्यवहार फेरिएन । स्थानीय तहमा न्यायिक समिति हुँदा जनताको आर्थिक र समय बचत हुने गरेको उनको तर्क छ । तेह्रथुममा खानेपानी समस्याका साथै झैंझगडा, मानाचामल, लेनदेन, जग्गा विवादका निवेदन बढी आउने गर्छन् । बजेट सार्वजनिक गर्दासमेत आफ्ना योजना हटाएर कागज फेरिने गरेको दुखेसो उनको छ । स्थानीय सरकार सञ्चालन ऐन, २०७४ को दफा ११७ मा न्यायिक समिति गठनको व्यवस्था छ । देशभर ७५३ वटै स्थानीय तहमा न्यायिक समिति गठन भई उप्रमुख संयोजक तोकिने व्यवस्था छ । फाटफुटबाहेक सबै स्थानीय तहमा उपप्रमुख महिला भएका कारण प्रमुखबाट नै हेपिनुपरेको उनीहरूको गुनासो छ । सोलुखुम्बुको नेचासल्यान गाउँपालिकाकी उपप्रमुख कुमारीदेवी शर्माले प्रमुखबाट अधिकार हस्तक्षेप हुँदा पटकपटक नोट अफ डिसेन्ट लेखेर बैठक नै बहिष्कार गरेको बताइन् । प्रमुख र उपप्रमुख फरकफरक पार्टीका छौं । बहुमत उनीहरूको पुग्छ । हामीले असन्तुष्टि जनाएका विषयमा पनि बहुमतले पारित गरिन्छ, उनले भनिन् । बजेट निर्माण या न्यायिक क्षेत्रमा परेका निवेदनमा निर्णय गर्ने अधिकार प्रमुखमा नै रहेको उनले बताइन् । पढेलेखेका छैनन् भनेर हेपिनुपर्छ, उनले भनिन्, प्रमुखले हस्तक्षेप गरे पनि अधिकार खोसेर लिनुपर्ने अवस्था छ । संघीयता कार्यान्वयनसँगै पालिका व्यवस्थापन गर्दै जाँदा सुरुको चरणमा निकै चुनौती झेल्नुपरेको उपप्रमुखहरूको अनुभव छ । पालिकामा स्रोत र साधन कम हुँदा चाहेर पनि कतिपय काम गर्न नसकिएको उनीहरूले बताए । रामेछापको गोकुलगंगा गाउँपालिका उपप्रमुख राधिका श्रेष्ठले न्याय सम्पादनमा सुरुको चरणमा निकै समस्या भएको सुनाइन् । काम गर्दै जाँदा बल्ल कानुन सिकेका छौं, उनले भनिन् । महिलाले हेर्ने भएकाले मुद्दाको निर्णयप्रति धेरैमा विश्वास नहुने गरेको उनको अनुभव छ । सर्लाहीको हरिवन नगरपालिकाकी उपप्रमुख रेणुका पौडेल मुद्दाको काम गर्दैगर्दा आफ्नै ज्यानको जोखिम हुने बताउँछिन् । राजनीतिक दबाब बढी हुन्छ, उनले भनिन्, धाकधम्की पनि आउँछ । उनले आफ्नो क्षेत्राधिकारभित्र नपर्ने मुद्दा सामाजिक भावनाले पनि नगरपालिकामै मेलमिलाप गराउने गरेको बताइन् । दबाबका कारण मुद्दाको निर्णय भइसकेपछि पनि कार्यान्वयनमा उस्तै समस्या झेल्नुपर्ने उनको अनुभव छ । भक्तपुरको सूर्यविनायक नगरपालिकाकी उपप्रमुख जुना बस्नेतले नयाँ नगरपालिका भएकाले बजेट व्यवस्थापनमा समस्या भएको बताइन् । स्रोतसाधनको अभाव रहेकाले महिलाको मुद्दामा भनेजसरी सम्बोधन गर्न नसकेको उनले स्विकारिन् । पर्वतको फलेवास नगरपालिका उपप्रमुख मञ्जु अधिकारीले न्यायिक समितिमा अझै पनि प्राविधिक समस्या रहेको बताइन् । हामी कानुन नजान्ने, उनले भनिन्, कानुनी सल्लाहकार नहुँदा कतिपय काम चाहेर पनि कार्यान्वयन गर्न सकेका छैनौं । सम्मेलनमा देशभरका ३५५ पालिकाका उपप्रमुख सहभागी थिए ।"
'निर्वाचनलाई भयरहित बनाऔं,"कास्की (कास) राष्ट्रपति विद्यादेवी भण्डारीले स्थानीय तहको निर्वाचन स्वच्छ र भयरहित सम्पन्न गर्न आग्रह गरेकी छन् । पोखरामा सोमबार आयोजित न्यायिक समितिको प्रथम राष्ट्रिय सम्मेलनको उद्घाटन गर्दै उनले आआफ्नो क्षेत्रबाट निर्वाचनमा उत्साहपूर्ण सहभागी हुन पनि आह्वान गरिन् ।संघ र प्रदेशका नीति तथा कार्यक्रम कार्यान्वयन गर्ने प्रमुख अंग नै स्थानीय सरकार रहेको उनको भनाइ थियो । न्यायिक समितिका कारण महिला, विपन्न, सीमान्तकृत, दलित, जनजातिलगायतको पहुँच बढेको उनको भनाइ थियो । महिला न्यायाधीश बनेर दोषीलाई सजाय दिँदा वास्तविक पीडितले न्यायको अनुभूति पाएको उनले बताइन् ।"
मोटरसाइकलमा सवार ४ को मृत्यु,"जनकपुर (कास) धनुषाको सबैला१२ मा सोमबार साँझ भएको मोटरसाइकल दुर्घटनामा ४ किशोरको मृत्यु भएको छ । मृत्यु हुनेमा १२ वर्षका लक्ष्मी यादव, बौका यादव, १४ वर्षका सुमीत यादव र मोटरसाइकल चलाउने १५ वर्षका राहुल यादव रहेको धनुषाका डीएसपी जितेन्द्र बस्नेतले बताए । एउटै मोटरसाइकलमा पाँच जना सवार थिए । घाइते १९ वर्षीय सुरेन्द्र यादवको प्रादेशिक अस्पताल जनकपुरमा उपचार भइरहेको छ । तीव्र गतिका कारण अनियन्त्रित भएर दुर्घटना भएको अनुमान छ, डीएसपी बस्नेतले भने, पाँचै जनालाई गम्भीर अवस्थामा अस्पताल ल्याइएपछि मात्रै दुर्घटना भएको खुलेको हो । अनुसन्धान भइरहेको छ ।"
बीपीको सिनेट रोक्न आदेश,"सुनसरी (कास) बीपी कोइराला स्वास्थ्य विज्ञान प्रतिष्ठानका सहकुलपति रहेका स्वास्थ्यमन्त्री विरोध खतिवडाले चैत २० का लागि बोलाएको सञ्चालक परिषद् (सिनेट) बैठक रोक्न सर्वोच्च अदालतले आइतबार अल्पकालीन अन्तरिम आदेश जारी गरेको छ । उपकुलपति डा ज्ञानेन्द्र गिरी र अस्पताल निर्देशक प्राडा गौरीशंकर साहले सर्वोच्चमा दायर रिटमा न्यायाधीश टंकबहादुर मोक्तानको इजलासले अल्पकालीन अन्तरिम आदेश गरेको हो । यसअघि सरकारले उपकुलपति डा ज्ञानेन्द्र गिरी, शिक्षाध्यक्ष डा गुरु खनाल, अस्पताल निर्देशक प्राडा गौरीशंकर साहलाई काम गर्न रोक लगाएर मन्त्रालय र महालेखाबाट कर्मचारी पठाएपछि त्यसविरुद्ध सर्वोच्चमा परेको रिटपछि जारी अल्पकालीन अन्तरिम आदेश किनारा लागिसकेको छैन । स्थानीय तहको चुनाव नजिकिँदै गर्दा हतारहतार फेरि प्रतिष्ठानका पदाधिकारीलाई कारबाही गर्न र हटाउन स्वास्थ्यमन्त्री खतिवडाले सिनेट बैठक बोलाएका थिए । बीपी कोइराला स्वास्थ्य विज्ञान प्रतिष्ठान ऐन २०४९ मा सहकुलपतिले कुलपतिसँग छलफल गरेर सिनेटका सदस्य सचिव उपकुलपतिलाई बैठक बोलाउन निर्देशन दिनुपर्ने उल्लेख छ ।"
सन्दुकको सत्कार्य,"समाजसेवा तथा मानवीय सहयोगका अभियानमा समेत आआफ्ना स्वार्थ जोडिन थालेको अहिलेको जमानामा पनि केही नेपालीले भने साँच्चिकै परोपकार गरिरहेका छन् । औंलामा गन्न सकिने त्यस्ता सीमित व्यक्तिमध्ये डा सन्दुक रुइतको नाम सहर्ष लिन सकिन्छ । देशभित्र र बाहिरसमेत आँखाको उपचार, मोतीविन्दु शल्यक्रिया तथा बाह्य बजार मूल्यभन्दा निकै सुलभ मूल्यमा लेन्स उत्पादन गरेर नामकाम कमाएका डा रुइतको टोली तथा तिलगंगा अस्पतालको पुनीत कामले फेरि चौतर्फी स्याबासी पाएको छ । हालै रामेछापको दोरम्बामा आयोजित आँखा शिविरमा तिलगंगा र तेज कोहली एन्ड रुइत फाउन्डेसनको संयोजनमा ३ सय ३३ जना दृष्टिविहीन सर्वसाधारणले एकैचोटि उज्यालो पाएको शुभसमाचार उनकै अग्रसरताको पछिल्लो उदाहरण हो । साधारणजनलाई सजिलै आँखाको ज्योति प्रदान गर्ने उनको यो सत्कार्य जति उत्साहप्रद छ, त्यति नै परोपकारी कर्ममा विश्वास राख्ने अरूका लागि उदाहरणीय पनि ।लोककल्याणकारी राज्यको सबैभन्दा छर्लंग देखिनुपर्ने चरित्र भनेकै शिक्षास्वास्थ्यमा राज्यको दह्रो पहुँच र उपस्थिति हो । तर दुर्भाग्य, यिनै क्षेत्रमा अति भद्दा व्यापारीकरण छ । र, राज्यको हस्तक्षेपकारी भूमिका गयल छ । यो विषम परिस्थितिमाझ झन्डै अढाई दशकयता आँखा उपचार सेवामा उदाहरणीय कार्य गर्दै आएको तिलगंगा आँखा अस्पतालले आफैं स्रोतसाधन र प्रविधि पहिल्याएर देशैभर गरेको सेवा वितरण प्रशंसनीय छ । आँखा शिविरको भिन्न संस्करणका रूपमा विशेषतः दुर्गम तथा आर्थिक हैसियतविहीन समुदायमा यसले पुर्याएको निःशुल्क सेवालाई परोपकारी कामको विस्तार का रूपमा लिन सकिन्छ । यस कार्यका निम्ति स्रोतसाधन जुटाउन डा रुइतले आफ्नो अन्तर्राष्ट्रिय पहिचान र विश्वासका आधारमा बेलायतवासी उद्यमी तेज कोहलीबाट सहयोग पाएका छन् । यसरी आफ्नै पहलमा च्यारिटी जुटाएर पनि यी डाक्टरले नेपालको स्वास्थ्य सेवा, अझ त्यसमा पनि आँखा उपचारका क्षेत्रमा थप सेवा पुर्याइरहेका छन् । राज्यले स्वास्थ्य सेवाका अरू विधामा तुलनात्मक रूपमा तैबिसेक स्रोतसाधनको जोहो मिलाए पनि आँखा उपचारमा भने कामचलाउ ढंगमा मात्रै भरथेग गर्दै आएको छ । आँखा उपचारका केही सरकारी अस्पताल अरू सरकारी केन्द्रझैं कामचलाउ शैलीमा सञ्चालनमा छन् । सरकारी भएकै कारण यिनले स्रोतसाधन जुटाउन वा उपचार पद्धतिमा थप पहुँच पहिल्याउन पनि सकेका छैनन् । यही बेला तेज कोहली एन्ड रुइत फाउन्डेसनले सरकारी अस्पतालहरूलाई आँखा उपचारसम्बन्धी प्राविधिक वा अन्य पनि सहयोग उपलब्ध गराउने भएको छ । अबको एक वर्षमा देशका दुर्गम तथा आर्थिकसामाजिक पहुँच नभएका स्थानमा मोतीविन्दुका कम्तीमा २५ हजार बिरामीको उपचार गरिने र आउने दिनमा लेन्स उत्पादनको कामलाई उद्योगका रूपमा विस्तारित गर्ने फाउन्डेसनको योजना आफैंमा उत्साहप्रद छ, यसबाट विपन्न नेपालीको आँखा उपचारमा ठूलो टेवा पुग्नेछ । खासमा राज्य नै अग्रसक्रिय भएर गर्नुपर्ने कार्यलाई डा रुइतको टोलीले अघि बढाइरहेको छ । त्यसैले पनि उनको यो सत्कार्यमा सरकारी संयन्त्र र पद्धतिबाट पनि साथसहयोग मिल्नुपर्छ । बाहिरी विश्वमा कम्तीमा २० डलर (प्रतिलेन्स) मा उत्पादन हुने लेन्स तिलगंगाले ४ डलरमा उत्पादन गरिरहेको छ र यसरी सीमित रूपमा उत्पादन भैरहेको लेन्सले बाहिरी बजारमा प्रतिस्पर्धा गर्न मुस्किल परिरहेको छ । यस्तो अवस्थामा तिलगंगा अस्पतालले हेटौंडामा रहेको आफ्नो स्वामित्वको जमिनमा बृहत् रूपमा लेन्स उत्पादन केन्द्र स्थापना गर्ने भन्दै सरकारसमक्ष राखेको प्रस्ताव मननीय छ, यसमा सम्बन्धित सरकारी अधिकारीहरूले साथसमर्थनको ठूलो अर्थ रहनेछ ।डा रुइतको सत्कार्यको अर्थ बुझ्न सर्वसाधारण नेपालीले भोगिरहेको आँखाको समस्याबारे जान्नुपर्छ । राजधानी काठमाडौंबाट १ सय २५ किलोमिटर दूरीमा मात्रै रहेको रामेछापको दोरम्बामा सञ्चालित आँखा शिविरमा आएका दृष्टिविहीन बिरामीको कारुणिक अवस्थाबाटै राज्यले प्रदान गर्दै आएको विभेदजन्य सेवासुविधा र अवसरबारे सहजै आकलन गर्न सकिन्छ । सामान्यतया जटिल र महँगो उपचार पद्धतिमा नपर्ने आँखाको उपचार गर्नै पनि दिनभरको बाटो हिँडेर शिविरमा आएका अथवा वर्षौंवर्षको अन्धोपन सहेरै घरगाउँमै बस्नुपर्ने वृद्धवृद्धाको नियति कसै गरी स्वाभाविक होइन । अझै पनि भौगोलिक विकटता वा आर्थिक अभावमा थुप्रै आँखाका बिरामीहरू अँध्यारोमै बसिरहेका छन् । तथ्यांकअनुसार झन्डै ११ लाख नेपालीमा अन्धोपन वा दृष्टिदोषको समस्या छ । अन्धोपनको ६५ प्रतिशत कारक मोतीविन्दु र यससम्बन्धी समस्या हो । तर, वास्तविक आँकडा योभन्दा निकै बढी हुन सक्ने अनुमान कतिपय विज्ञको छ, दोरम्बादृष्टान्तले पनि त्यसको छनक दिन्छ । डा रुइतको टोलीले आर्थिक र सामाजिक पहुँच अभावमा बसेका बिरामीको उपचार सहजै गर्न सकिने दोरम्बा मोडल लाई यसै गरी एसिया र अफ्रिकाका ११ मुलुकमा विस्तार गरिने जनाएको छ, जुन अर्को शुभसमाचार हो । मानवीय हितको यस्तो उदाहरणीय सत्कर्ममा तल्लीन डा रुइतको टोली तथा तिलगंगा अस्पताल धन्यवादका पात्र छन् । उनीहरूको यस कार्यमा सरकारको उचित भरथेग मिलोस् र यसको सिको स्वास्थ्य सेवाकै अरू क्षेत्रमा पनि हुन सकोस् ।"
अंशको अवधारणा,"अंश फिर्ता प्र्रस्ताव संविधानविपरीत समाचार सम्बन्धविच्छेद गरेका महिलाले अर्को विवाह गरे पूर्वपतिबाट पाएको अंश फिर्ता गर्नुपर्ने नेपाल कानुन आयोगले गरेको प्रस्तावकेन्द्रित छ । कानुन आयोगका प्रवक्ताका अनुसार पनि मुलुकी देवानी संहिता ऐनको संशोधन प्रस्तावको छलफलका क्रममा सम्बन्धविच्छेदपछि दिइने सम्पत्ति दुरुपयोग हुने गरेको हुँदा केही अंकुश लगाउनुपर्ने सरोकारवालाले उठाएको सन्दर्भमा त्यस्तो प्रारम्भिक चरणको प्रस्ताव गरेको बुझिन्छ । यसै विषयमा महिलाको हक अधिकार कुण्ठित हुन जाने सन्दर्भमा एक जना अधिवक्ताले महिलाले विवाह गरेको घरमा बिनापारिश्रमिक काम गरेको हुने र अंश भनेको सोही पारिश्रमिक लिएर जाने हो भन्ने अर्थमा राखेको अभिव्यक्ति ठीक लागेन । पारिवारिक सम्बन्धभित्र सेवा, त्याग र सद्भाव नै ठूलो कुरा हो । यिनै कुराहरूले गर्दा नै पारिवारिक सुख, शान्ति कायम हुन गई समुन्नत समाजको आधारशिला बन्ने कुरामा दुईमत नहोला । दाम्पत्य जीवनमा एकअर्काबीच गम्भीर असमझदारीले गर्दा सम्बन्धविच्छेद हुन पुगेमा एकअर्कासँग भएको सम्पत्ति के आधारमा र कुन हिसाबले अंश लाग्ने भन्ने विषयमा जतिसक्दो व्यावहारिक र वैज्ञानिक तरिकाबाट सोच्न सकिएला । त्यसै अनुरूप सबै सरोकारवालाको चित्त बुझ्ने गरी कानुन बनाउने कुरामा जोड पुर्याउनु अलग विषय हुन सक्ला । तर, सित्तैमा काम गरेको ज्यालास्वरूप अंशको अवधारणालाई पारिवारिक सम्बन्धबीचमा स्थान दिन खोजियो भने सुखद दाम्पत्य जीवनको कामना भन्ने कुरा नै के रहला ? महेशप्रसाद ढुंगाना, नयाँ बानेश्वर, काठमाडौं"
अपरिपक्व कूटनीति,"चीनका विदेशमन्त्रीको नेपाल भ्रमण सकिएको छ । खासमा पछिल्ला भूराजनीतिक चलखेलका कारण चीनको सक्रियता हामीकहाँ बढ्दो छ । लामो रस्साकस्सीपछि पारित एमसीसी र निकट दिनमै हुन लागेको प्रधानमन्त्री शेरबहादुर देउवाको भारत भ्रमणको सम्मुख चिनियाँ पक्षको विशिष्ट तहको भ्रमणले केही सन्देश दिन्छ नै । खासमा चीनको हामीसँग देखिने धेरै स्वार्थ वा चासो छैन । हिजोको दरबार होस् या प्रजातन्त्र हुँदै गणतन्त्र, उसको पहिलो सर्त भनेकै एक चीन नीति हो । यसमा आइपर्ने अनेक व्यवधानलाई कम गर्न ऊ यहाँ ससाना शक्ति समूहसँग पनि भेटघाट गर्न वा तिनका चासोचिन्तालाई प्रस्ट गर्न बाध्य छ । त्यस्तै चीनले चाहेमा अनुदानमा बनाइदिन सक्ने केरुङकाठमाडौं रेलमार्ग न हाम्रो प्राथमिकतामा परेको छ न त उसको । चल्तीका नाकाहरूलाई सहज बनाउन पनि ध्यान दिएका छैनन् । हाम्रो सनातनी जोडबल खुद्रामसिना मगन्ते अनुदान र सहयोगमा सीमित छन् । चीनसँग केही माग्नु पर्दैन, केरुङकाठमाडौं हुँदै पोखरालुम्बिनीसम्म रेलमार्ग अनुदानमा बनाइदिए र भारतले पूर्वपश्चिम रेलमार्ग बनाइदिए हाम्रो देशको मुहार फेर्न यो जत्तिको अतुलनीय अरू केही कहिल्यै हुनेछैन । यस्तै अर्को छिमेकी भारतसँग त झन् बहुरूपी इन्द्रेणीसरहको हाम्रो सम्बन्ध छ । भारतका जुनसुकै सरकार, सारा दल वा जनताकै हामीलाई हेर्ने वा गर्ने व्यवहार लगभग एकै छ । तर हामी भने धार्मिक, सामाजिक र रोटीबेटीजस्ता अनेक उपमा जोडेर सरकार बनाउँदा एउटा, बन्न लाग्दा अर्के, सरकारबाट हटेपछि फरक स्वभाव र आक्रोश पोख्दै असमान र अव्यावहारिक सम्बन्ध कायम गरिरहन्छौं । खुला सीमाका अनेकौं समस्यादेखि विविध विकास निर्माणमा लिन सक्ने वा गर्न सकिने सहकार्य हाम्रो प्राथमिकतामा छैन । प्रधानमन्त्री तहका व्यक्तिको भ्रमणमा जान लाग्दा अनेक शंकाउपशंका गर्नु, प्रधानमन्त्री स्वयम् फर्कनासाथ मैले केही नाजायज सम्झौता गरेको छैन भनेर स्पष्टीकरण दिनु विडम्बना नै हो । माग्नैपरेपछि अलि गतिलै सहयोग मागौं न ! झोलुंगेपुल, विद्यालय भवन, केही संख्यामा गाडी र आयात निर्यातमा सहजीकरणजस्ता एउटा सचिव वा बढीमा मन्त्रीस्तरीय भ्रमणमा हुने विकास निर्माण र अनुदानका योजनामा हस्ताक्षर के गर्नु ? वीरगन्ज नजिकै निजगढबाट काठमाडौं द्रुतमार्ग बन्दै गर्दा रेलमार्ग होइन, पूर्वपश्चिम रेलमार्गका लागि तत्काल काम सुरु हुने गरी विशेष अनुरोध गरौं । सीमा समस्याको दीर्घकालीन समाधान खोजौं । खुला सीमा समस्याको न्यूनीकरणका लागि कम्तीमा परिचयपत्र अनिवार्य प्रस्ताव गरौं । र, शान्ति क्षेत्र पुनः प्रस्तावमा पहिलो समर्थन छिमेकी राष्ट्र बन्न हात जोडौं । उसरी नै चीनलाई पनि समाउन परे तिनका खुट्टै समातेर यी दुई राष्ट्रको सुरक्षित दुई ढुंगाबीचको तरुललाई सार्थक स्वतन्त्र, सार्वभौम तथा स्वाभिमानी राष्ट्र बनाऔं । श्रीकृष्ण राजवंशी, सुनकोसी३, सिन्धुली"
योग्य उम्मेदवारलाई मात्र मत,"चुनावी सरगर्मी बढ्दै छ, पछिल्ला पाँच वर्षमा लगभग ३६ लाख मतदाता थपिएको समाचार आएको छ । विदेशमा बस्ने नेपालीले पनि मतदान गर्न सक्ने प्रावधान बनाउनुपर्छ भन्ने बहस पनि चलिरहेको छ । नयाँ र विदेश गएकाहरूको पनि संख्या थप्यो भने उक्त मतदाता नेपाली राजनीतिमा निर्णायक हुन्छ । चुनाव नजिकिँदै गर्दा पार्टी प्रवेश गराउन दलहरूबीच होडबाजी चलेको छ । किन अर्को पार्टी जाने वा किन ल्याउने भन्नेमा दुवै पक्ष अनविज्ञ छन् । पार्टी प्रवेश गराएपछि सफल भइन्छ भन्ने सोच नेताहरूमा देखिएको छ । कस्तो प्रवृत्तिको व्यक्ति पार्टी प्रवेश गर्दै छ, उसको पृष्ठभूमि के हो भन्ने नेताहरूलाई मतलबै छैन । जसरी भए पनि भीड जम्म गर्नुपरिरहेको छ पार्टीहरूलाई । जनताको समस्याप्रति बेखबर नेताहरू यति बेला एकाएक बस्ती पस्ने तरखरमा छन् । फेरि अनेक लोभलालचा देखाइरहेका छन् । आफ्नो पक्षमा मत दिन जनतालाई आकर्षित गर्न कुनै कसर छाडेका छैनन् । मलाई भोट हाले यसो गर्छु, उसो गर्छु भन्दै छन् । हिजो पनि त्यही आश्वासन आज पनि त्यही, काम गर्नेचाहिँ केही होइन । जनता आफ्नो समस्याप्रति गम्भीर बन्ने नेताको खोजीमा छन् । चुनावको बेलामा मात्र जनता खोज्ने नेता होइन, जहिल्यै पनि जनताको सम्मुखमा बस्ने र जनताको समस्या मेरो समस्या हो भन्ने नेता अहिले चाहिएको छ । पाँच वर्ष गाउँ नछिरेका नेताहरूसमेत अहिले चुनाव नजिकिँदै गर्दा गाउँ पस्न थालेका छन् । अघिपछि गाउँलेहरू नचाहिने अनि चुनाव आएपछि बल्ल नजिकिने ? गाउँमा भोट माग्ने बेला नेताहरू भन्छन्, मेरा दाजुभाइ तथा दिदीबहिनीहरू तर निर्वाचन जितेको भोलिपल्ट उही गाउँलेलाई चिन्दैनन् । भन्ने बेलामा प्रजातन्त्रमा जनता नै सर्वेसर्वा भन्छन् तर व्यवहारमा जनतालाई कौडीको भाउ बराबार पनि ठान्दैनन् । उनीहरूका आसेपासेहरूकै बोलवाला चल्छ । प्रजातन्त्रमा जनताले चुनेका प्रतिनिधिले शासन गर्छन्, आफूलाई सजिलो होस् भनेर जनताले चुनेर आफ्ना काम गरिदिन पठाएका हुन् । तर, यहाँ त यो कुरा बिर्सेर नेताहरूमा जनप्रतिनिधि भएपछि अहंको पारो बढिरहेको छ । एक पटक चुनाव जितेपछि मलाई सबैले मान्नुपर्छ भन्ने घमण्ड बढ्छ । जसले नेता बनायो त्यसलाई नै तिरस्कार गर्ने चलन छ । यस्तो प्रवृत्ति मौलाइरहेसम्म जनताको दैनिकी फेरिँदैन । त्यसैले नयाँ मतदाताहरू यस्तो प्रवृत्तिसँग जानकार रही, जनताको सेवा गर्ने योग्य उम्मेदवारहरूलाई चुन्नुपर्छ । पुरुषोत्तम घिमिरे, जोरपाटी, काठमाडौं"
कस्तो मेयर ?,"पार्टी कि व्यक्ति ?कसलाई भोट होल्ने ? दलको मान्छेलाई कि योग्य मान्छेलाई ? यो आजको चर्चित प्रश्न हो । अहिले एकातिर स्थानीय सरकारलाई गैरदलीय गरौं भन्ने बहस छ, अर्कातिर अटेरी अभियानमार्फत स्वतन्त्र उम्मेदवारहरूले पुरानो राजनीतिक वर्चस्वमाथि प्रश्नहरू उठाइरहेका छन्, जुन निकै गजबको कुरा हो । विचार गरौं, पालिकाहरूले आज भोगिरहेको राजनीतिक संकट के हो ? दलीय भागबन्डा, पूर्वाग्रह र टकराव । उम्मेदवार छान्दा नै स्थानीय आवश्यकतालाई दलगत आवश्यकताले संकुचित पारिदिन्छ । र, टिकट वितरणबाट सुरु हुने यस्तो गडबडीले बिस्तारै धेरै कुरा बिगार्दै लैजान्छ । जस्तो मेयरहरू जनताप्रति कम र पार्टी वा गुटप्रति ज्यादा उत्तरदायी हुँदै जान्छन् । न वाचाप्रति जिम्मेवारी, न परिणामप्रति सचेतना । व्यक्ति स्वयंको उत्तरदायित्वलाई कमजोर बनाउने यो प्रक्रियाले स्थानीय सरकारलाई परिणामविहीन बनाउँदै लैजाँदो छ । यसरी दलगत राजनीति त सफल होला, तर पालिकाहरू असफल हुने पक्कापक्की देखियो । राजनीति आफैंमा उत्तरदायित्व हो । आफ्ना वाचाहरूप्रतिको उत्तरदायित्व । काम र परिणामप्रतिको उत्तरदायित्व । पदप्रतिको उत्तरदायित्व । उत्तरदायित्वबिनाको राजनीति एउटा चुनावबाट अर्को चुनावसम्म घुमिबस्ने तमासा मात्र हो । अतः अबको चुनावले राजनीतिलाई तमासाबाट जिम्मेवारीमा फेर्नुपर्छ । त्यसैले कसलाई भोट हाल्ने ? यो गम्भीर प्रश्न हो । योग्यतम मान्छेलाई स्थानीय सरकारको नेतृत्वमा पुर्याउन दलगत संकीर्णता अबलाई कसै गरी बाधक बन्नु हुँदैन । अन्त्यमा, फेरि उही प्रश्न गरौं हामीलाई कस्तो मेयर चाहिन्छ ? सोचौं, अझै सोचौं । र, यो निर्वाचनमा खेलाँची नगरौं । अन्यथा केही पनि फेरिनेछैन, जसका लागि हामी विगत लामो समयदेखि निरन्तर लड्दै र सपनाहरू देख्दै आइरहेका छौं ।"
कर्णालीको फेरिँदो रूप,"प्राविधिक अधिकृतका रूपमा मैले सन् २००६ देखि २०१२ सम्म कर्णालीका विभिन्न जिल्लामा काम गर्ने मौका पाएको थिएँ । त्यति बेला कर्णाली पुग्न हवाईजहाज र पैदलबाहेक विकल्प थिएन । हालै फेरि कर्णाली पुगियो, जसले गर्दा पहिले र अहिलेको समय दाँज्न सहज भयो । ऊर्जाको अवस्था ः कर्णालीका धेरै भूभाग केन्द्रीय प्रसारण लाइनसँग जोडिन सकेका छैनन् । यसका लागि अझै समय लाग्ने देखिन्छ । कर्णालीले अझै भरपर्दो ऊर्जाको व्यवस्था गर्न सकेको छैन । अहिले सञ्चालनमा रहेका सरकारी तथा गैरसरकारी संस्थाका कार्यक्रमहरू नवीकरणीय ऊर्जामै निर्भर छन् । तर, त्यसमा पनि केही न केही प्राविधिक समस्या आइरहन्छन् । साना तथा लघु जलविद्युत् आयोजनाहरू कर्णालीका केही स्थानमा बनिसकेछन्, केहीमा बन्दै छन् तर त्यहाँ हुने खर्च पारदर्शी छैनन् । सञ्चारको अवस्था ः सन् २००६ ताका स्याटेलाइट फोनबाहेक अर्को विकल्प थिएन तर अहिले अधिकांश स्थानमा नेपाल टेलिकम पुगेको छ । हातहातमा स्मार्ट फोन छन्, घरदैलोबाटै टाढा पुगेका आफन्तहरूसँग मोबाइलमा गफिन पाउँदा खुसी देखिन्थे कर्णालीवासी ।कृषि क्रान्ति ः कर्णालीका कैयौं दिग्गज नेता काठमाडौंसम्म आइपुगेÙ त्यहाँ थुप्रै अन्तर्राष्ट्रिय दातृ निकाय काम गर्न गए, गइरहेका छन्, तैपनि कृषि क्षेत्रमा सोचे अनुरूपको प्रगति भएको छैन । कैयौं सरकारी तथा गैरसरकारी संघसंस्थाले कृषि क्षेत्रमै काम गर्ने कार्यक्रम ल्याए पनि त्यो सफल भएको छैन । खेतीयोग्य ठाउँ छ, सिँचाइ छैन । बीउ छ, मल छैन । कहिले पानी नपरेर त कहिले बेमौसमी हिउँको कहरले किसानलाई सताइरहेको छ । खाद्य आत्मनिरर्भता घट्दै गइरहेको छ । कृषिको प्राविधिक ज्ञानको कमीले मौसमअनुकूलको खेती फस्टाउन सकेको छैन । खाद्यान्नमा आत्मनिर्भर हुन कर्णालीले यस्ता विषयमा ध्यान दिनुपर्छ ।शिक्षाको अवस्था ः पहिले कर्णालीको साक्षरता दर साह्रै कम थियो । अहिले पक्की भवनसहितका सरकारी विद्यालयहरू धेरै देखिन्छन् । बजार छेउछाउमा पनि निजी विद्यालयहरू देखिन्छन् । वैदेशिक रोजगारी तथा व्यापारव्यवसायले गर्दा आर्थिक अवस्था सुध्रिएको देखिन्छ । कर्णालीवासीका बालबालिकाले पनि गुणस्तरीय शिक्षा पाउन थालेको महसुस भयो ।मोटर तथा सडक सपना ः कर्णालीमा मोटरबाटो काट्न थालेको झन्डै २ दशक पुग्न थाल्यो तैपनि भौगोलिक बनावट, आर्थिक स्रोतसाधन जुटाउन कठिनाइ, अपारदर्शी ठेक्कापट्टा, अनियमिततामाथि स्थानीय निकायको मौनता लगायतका कारण कर्णालीवासीको मोटर सपना अझै पूरा हुन सकेको छैन । सरकार तथा राष्ट्रियअन्तर्राष्ट्रिय दातृ निकायहरूले ट्र्याक खोलिरहेका छन्, तर त्यसको स्तरोन्नति हुन सकेको छैन, जसले गर्दा जोखिमपूर्ण यात्रा गर्न कर्णालीवासी बाध्य छन् । ट्र्याक मात्र खुलेका बाटाहरू निकै डरलाग्दा छन् । कर्णालीवासी यस्ता जोखिमपूर्ण बाटामा ज्यानको बाजी लगाएर यात्रा गर्न विवश छन् । ठूलठूला सडक दुर्घटना पनि बढिरहेका छन् । वन तथा वातावरण ः कर्णालीका अधिकांश भेगका बासिन्दा खाना पकाउन दाउरामै निर्भर रहेछन् । दाउराको जोहो गर्न महिला तथा बालबालिकाले निकै समय खर्च गर्ने गरेका छन्, जसको थकानले उनीहरू अन्य क्षेत्रमा समय दिन असमर्थ छन् । परम्परागत चुलोबाट निस्कने धूवाँले महिला तथा बालबालिकाको स्वास्थ्यमा गम्भीर असर पारिरहेको छ । दाउरा संकलनका कारण दिनानुदिन वन विनाश भइरहेको छ । नीतिनियामक निकाय ः सरकार, राजनीतिक दल, नेताहरू तथा विभिन्न संघसंस्थाले कर्णालीवासीलाई ठूलठूला सपना देखाए तर त्यसलाई साकार पार्ने दिशामा काम गर्न सकेका छैनन् । कर्णालीको यथार्थ थाहा नभएकाहरू नीतिनिर्माण तहमा हावी हुँदा यो क्षेत्र उँभो लाग्न सकेन । प्रतिकूलताका बावजुद कर्णालीका केही क्षेत्रमा फलफूल तथा जडीबुटी व्यवसाय फस्टाइरहेको छ । कर्णाली राजमार्गका छेउछाउमा पर्ने गाउँहरूमा व्यापारव्यवसाय पनि मौलाइरहेको छ । खानेपानी तथा सरसफाइ ः खानेपानी तथा सरसफाइको अवस्था कर्णालीमा निकै दयनीय थियो, पहिले । अचेल यस क्षेत्रमा केही सुधार आएको छ । सरकारी तथा गैरसरकारी संस्थाहरूले खानेपानी योजनामा काम गरिरहेका छन् । सँगै गाउँगाउँमा सञ्चालन भइरहेको खानेपानी योजनाका कारण यसकै जोहोमा महिलाहरूले खर्च गर्नुपरिरहेको समयको बचत भएको छ ।स्वास्थ्य क्षेत्र ः अघिल्लो पटक कर्णाली पुग्दा स्वास्थ्य चौकीको अवस्था निकै दयनीय थियो । आधारभूत औषधि पनि पाइन्नथे । बाल तथा मातृ मृत्युदर निकै माथि थियो । कुपोषित बालबालिका पनि धेरै थिए । अहिले सडक सञ्जालको विस्तारका कारण स्वास्थ्य सेवा लिन स्वास्थ्य चौकीमै भर पर्नुपर्ने अवस्थाको अन्त्य भएको छ । स्वास्थ्य चौकीका भवनहरू पनि पक्की छन्, जनस्वास्थ्यकर्मी पनि गाउँगाउँमा क्रियाशील छन् । कर्णालीको स्वास्थ्य क्षेत्र सुधारोन्मुख छ । कर्णाली सुन्दरता ः बाटो खुलेसँगै कर्णाली घुम्ने स्वदेशी तथा विदेशी पर्यटक बढिरहेका छन् । अब पर्यटकको सुविधामा पनि उत्तिकै ध्यान दिनु जरुरी छ । भरपर्दो र सुरक्षित यातायात सेवा, सञ्चार सुविधाको उपलब्धता, सुविधाजनक होटलहरू लगायत पूर्वाधारमा ध्यान दिँदा पर्यटन उद्योग अझ फस्टाउनेछ । साथै स्थानीय संस्कृतिको प्रचारप्रसार गर्नु जरुरी छ । यसो गरे स्थानीयवासीको जीवनमा ठूलो परिवर्तन आउन सक्छ । अन्त्यमा, कर्णालीको विकास गर्ने सपना साकार पार्न स्थानीय यथार्थ र आवश्यकताका आधारमा नीतिनियम बनाउनमा ध्यान दिनुपर्छ । यसका लागि संघ तथा स्थानीय सरकारले मिलेर काम गर्नुपर्छ । यहाँ थुप्रिने सरकार तथा राष्ट्रियअन्तर्राष्ट्रिय दातृ निकायहरूको बजेटलाई व्यवस्थित गर्न सके आउँदो दशकभित्र कर्णालीले ठूलै फड्को मार्न सक्छ । दास ऊर्जा इन्जिनियर हुन् ।"
"प्रहरीमा मनपरी, विवशतामा नेतृत्व","जसरी बेलाबेला सलह र फट्यांग्र्राले खेतमा पसी बाली सखाप पार्छन्, त्यसै गरी राजनीतिक दल र तिनका स्वार्थ समूहले प्रहरी संगठनको संरचना, संस्कार र प्रणालीलाई जरैदेखि तहसनहस पारी आफूअनुकूलको पद पजनी गर्ने खेल निस्फिक्री ढंगले खेल्दै आइरहेका छन् । सरकारले पनि रीतिथिति, प्रक्रिया र पद्धति एकातिर, आफू भने आफ्नैतिरको नीति अनुरूप प्रहरीलाई मनोमानी ढंगले नियन्त्रणमा राखेर सिंगो संगठनलाई नै कज्याउने र प्रणालीविहीन बनाउने गरेको छ । रोचक र घोचक पक्ष के छ भने, यी सलहफट्यांग्र्रालाई थाल ठटाएर वा बुख्याचाजस्तै बनेर भए पनि भगाउन सक्रिय रहनुपर्ने किसान अर्थात् प्रहरीको राजनीतिक एवं प्रशासनिक नेतृत्व भने आफ्नै महत्त्वाकांक्षाका कारण निरीह बनिरहेको छ । परिणामस्वरूप सलहफट्यांग्रालाई अर्काको परिश्रमको बाली खान झनै सहज हुने गरेको छ । सुरक्षा संगठन नेतृत्वमुखी हुन्छ र मातहतकाले आफ्नो व्यावसायिक जीवनलाई नेतृत्वको भरोसामा सुम्पेका हुन्छन् । म सेवामा रहन्छु, तिमी टेवामा मात्र बसिदेऊ भनेर आफ्नो कार्यसम्पादन मूल्यांकनको सम्पूर्ण जिम्मा कमान्डरको कमान्डमा छाडेका हुन्छन् । तर संगठनका सदस्यको यो स्वाभाविक र प्राकृतिक डिमान्डलाई पनि कमान्ड गर्न नसक्ने नेतृत्वको विवशता र लाचारी भने उदेकलाग्दो छ । व्यावसायिक सुरक्षाकर्मीको भविष्यलाई दाउमा राखेर आफ्नै स्वार्थ र सुरक्षामा मात्र केन्द्रित रहने नेतृत्वले संगठनलाई गन्तव्यमा पुर्याउन सक्दैन । चेन अफ कमान्ड हाँक्ने नेतृत्वसँग दुइटा मात्र विकल्प हुन्छन् संगठनलाई या सही दिशातिर ड्राइभ गर या त उचित समयमा आफैंलाई ड्रप गर । ड्राइभ र ड्रप दुवै गर्न नसक्नेहरूले संगठनभित्र दुर्घटना मात्र निम्त्याउने गर्छन् र निर्दोष व्यावसायिक सुरक्षाकर्मीहरू त्यो घानमा परिरहन्छन् । निवृत्त हुने बेलामा समेत आफ्नै महत्त्वाकांक्षा पूरा गर्न रमाउने नेतृत्वको विवशतालाई सहजै अनुमान गर्न सकिन्छ, उसले निवृत्तिपश्चात्को वृत्तिलाई सुरक्षित राख्न खोजेको हुन्छ । संगठनको सर्वोच्च स्थानमा पुगेर पनि हरियो घाँसरूपी लालचबाट विमुख हुन नसक्ने र सलहफट्यांग्रासँगै वर्गीय मित्रतामा रमाउने नेतृत्वकै कारण प्रहरी संगठनका व्यावसायिक र निष्ठावान्हरूको वृत्ति विकासको मुद्दा बेवारिसे बन्ने गरेको छ । यो प्रवृत्ति संस्थागत बन्दै गइरहेको छ । आशा गरिएको र नैतिक रूपमा बलियो नेतृत्वले समेत थालसम्म ठटाउन सकेन, बरु सलहले बाली सखाप गरिरहँदा आफू फट्के किनाराको साक्षी बन्न पुग्यो ।विगतमा राजनीतिक हस्तक्षेप गरिएका कारण प्रहरी कर्मचारीको वृत्ति विकास प्रणालीमुखी भएन भनेरै अहिले प्रहरी अधिकारी स्वयंको उपस्थितिलाई हरेक बढुवा समितिमा समावेश गर्दा पनिÙ सुपरिवेक्षक, पुनरवलोकनकर्ता र प्रहरी महानिरीक्षकलाई नै चुनौतीबापतको अंकभार निर्धारण गर्ने अधिकार दिँदा पनि प्रणालीलाई प्राणदायी बनाउन सकिएन । विगतका सरुवा, बढुवामा टीका र टिपेक्स दुवै लाग्ने गर्थ्यो भने अहिले टिपेक्स हट्यो तर नेतृत्व आफैंले टिपेक्सको काम गर्न थाल्यो । यसले गर्दा प्रहरी संगठन नेतृत्वमुखीभन्दा दलका नेतामुखी संगठनमा रूपान्तरण हुन थाल्यो । यही दलीय स्वार्थको दलदलमा व्यावसायिक अधिकृतले समेत आफ्नो वृत्ति विकासको अवसर खोजी गरिरहनुपर्ने बाध्यात्मक अवस्था सृजना हुन गयो । कुनै समय थियो, प्रहरीले आफ्नो हाकिमबाहेक अरू कसैलाई चिन्दैनथे र चिन्न आवश्यक पनि सम्झिँदैनथे । अहिले भने हाकिम को हो थाहा छैन, तर दलका नेता र निजका सात पुस्ताको फेहरिस्त भने कण्ठस्थ पारेका हुन्छन् । हाकिमको कार्यकक्षमा पनि राजनीतिक दल र तिनका भ्रातृ संगठनका नेताहरू गफिइरहेका र एकअर्कालाई आश्वस्त गरिरहेका रोचक दृश्यहरू दिनहुँ देखिन्छन् । केही समयअघि कुनै राजनीतिक दलको विद्यार्थी संगठनको सभापतिका लागि चालक, सवारीसाधन लगायतका सबै सुविधा पुर्याइएको र सोबापतको शोधभर्नाको सेवा लिन सफल भएको घटना सप्रमाण सार्वजनिक भएकै थियो ।नेतृत्व तहमा पुग्नका लागि पद हासिल गर्ने होइन हत्याउने हो, त्यसका लागि व्यावसायिकता होइन चातुर्य आवश्यक छ भन्ने यथार्थलाई बुझेका चतुर खेलाडीले आफ्नो पदप्राप्तिको रणनीतिलाई सम्पूर्ण रूपमा दलीय स्वार्थको सेवामा केन्द्रित गरेका हुन्छन् । यस पटकको सरुवाबढुवामा को कसको कोटामा परे, छर्लंग भइसकेको हुन्छ । जो कोटामा पर्दैनन् ती धोकामा पर्छन् र दुर्भाग्यवश धोकामा पर्ने प्रायः व्यावसायिक र निष्ठावान् हुने गर्छन् । व्यावसायिकता स्वाभिमानको चरित्र भएकाले व्यावसायिक व्यक्तिले जाबो एक थान पदीय मानका लागि आफ्नो स्वाभिमानलाई बन्धक राख्न सक्दैनन् । चरण र शरणमा रमाउनेहरू सम्झौतापरस्त हुने भएकाले व्यक्तिगत हितका लागि जेजसो गर्नगराउन सदैव तत्पर रहने गर्छन् । उनीहरूको तत्परतालाई साकार रूप दिन सरकारले नै सहजकर्ताको भूमिका निर्वाह गरिदिने भएकाले आवश्यक सुविधाको विशेष व्यवस्था मिलाइएको हुन्छ । पद रिक्त छैन भने निकासा गरिदिने, प्रणाली बाधक भए प्रणाली नै फेरिदिने गरिएकाले अहिले पनि सेटिङ मिलाएर पद हत्याउने प्रवृत्ति मौलाएको छ । पद प्राप्त गर्नेहरूले पनि पद हत्याउन मद्दत गर्नेलाई मात्र पत्याउने गरी आफ्नो जागिरलाई राम्रैसँग गिराएका हुन्छन् र यसरी हासिल गरिएको पदीय जिम्मेवारीबाट स्तरीय सेवाको अपेक्षा गर्नु निरर्थक छ ।संगठनको संरचनाले धान्ने होहोइन, थाहा छैनÙ संगठनका आधारस्तम्भका रूपमा रहेका मातहतका प्रहरीहरू एउटै पदमा वर्षौंसम्म कुण्ठित र विवश भएर बसेका छन्, मतलब छैनÙ निर्वाचनमा खटिँदा लौरो र भत्ताको व्यवस्थासम्म गर्न नसक्ने गरी राज्यको ढुकुटी रित्तिएको छ, छु मतलबÙ तर भागका लागि विभागै खडा गरेर पदीय पजनीलाई भने सर्वाधिक महत्त्व दिने गरिएका कारण सांगठनिकता र प्रशासनिक मूल्यमान्यताहरू भाउ र दाउमा परिणत हुन थालेका छन् । अघिल्लो सरकारले दुइटा अतिरिक्त पद थप्यो, हामी तीन थपौं भन्ने अस्वस्थ र अवैज्ञानिक होडले प्रहरी संगठनको संरचनालाई नै भताभुंग पारेको छ । नीतिनिर्माण तहको संरचना कस्तो हुनुपर्ने हो, संघीय संरचनाको मर्म र भाव के हो, अधिकारको कटौती र घटौतीको मर्म अनुरूप स्थानीय स्तरको संरचनालाई अधिकारसम्पन्न बनाउँदै लगी सुरक्षा सेवामा आम नागरिकको पहुँचलाई सरलसुलभ बनाउने संविधानको मर्म अनुरूप सांगठनिक संरचनाको जगलाई बलियो बनाई संगठनको एकात्मक संरचनालाई संघात्मक संरचनामा रूपान्तरण गर्नुको सट्टा प्रहरीमा अतिरिक्त पद नै आफूअनुकूल थपघट गरिरहने प्रवृत्ति झाँगियो । सिद्धान्ततः अतिरिक्त पद सक्रिय पद नै होइन । जसरी कुनै सवारीसाधनमा अतिरिक्त चक्का एउटा मात्र हुन्छ र भैपरी आउने गरी वैकल्पिक सेवाका रूपमा उपयोग गरिन्छ, त्यसै गरी एआईजी अतिरिक्त पद भएकाले यसको संख्यात्मक वृद्धिको औचित्य हुन्न । तर यस्तै पदहरूले दलीय रणनीतिक स्वार्थको आवश्यकतासँग मेल खाने गर्छन् । प्रहरीभित्र मन परी गर्न पाए दलीय स्वार्थ सिद्ध गर्न सजिलो हुने मनोविज्ञानबाट सबै दल प्रभावित भएकाले समयसमयमा संगठनको भन्दा दलीय आवश्यकता अनुरूप पदको भागबन्डा मिलाउने प्रवृत्ति बढेको हो । भागबन्डाको राजनीतिमा अभ्यस्त हाम्रा नेताहरूले प्रहरीजस्तो चेन अफ कमान्डमा रहने संस्थामा समेत आफूअनुकूलको स्वार्थ समूह खडा गर्ने गरी संगठनको संरचनात्मक मर्ममाथि नै प्रहार गर्न थालेका छन् । निर्वाचनको समयमा प्रहरीको विस्तार र प्रभावलाई आफूखुसी उपयोग गर्न सकेमा नतिजा आफ्नो पक्षमा आउने सोच बनाएका राजनीतिक दलहरूले प्रहरी नेतृत्व आफूअनुकूल स्थापित गर्ने रणनीति अख्तियार गरेको देखिन्छ । प्रहरी संगठनलाई गुटगत अभ्यास र दलीय प्रभावबाट मुक्त नबनाएसम्म मुलुकमा सुशासन र कानुनी राज्यको स्थापना हुन सक्दैन । तसर्थ सामाजिक अनुशासन र प्रशासनिक सुशासनका लागि सांगठनिक रूपान्तरणलाई मुद्दा बनाउन आवश्यक छ ।अन्त्यमा, प्रहरी संगठनको संस्थागत विकासका लागि नेतृत्वलाई आँटिलो, संरचनालाई छरितो र प्रणालीलाई पारदर्शी बनाउनुपर्छ । क्षणिक स्वार्थका लागि गरिने पदको बाँडफाँटले संगठनलाई भित्रैदेखि कमजोर बनाउँछ र कमजोर सुरक्षा संयन्त्रका भरमा टिकेको लोकतान्त्रिक प्रणालीसमेत दिगो एवं लोककल्याणकारी हुन सक्दैन । प्रहरीको संस्थागत विकास कानुनी राज्यको स्थापना र समाजको लोकतन्त्रीकरणको मुद्दासँग अभिन्न रूपमा गाँसिएको हुन्छ । तसर्थ पदीय पजनी र भागबन्डाको प्रभावबाट प्रहरी संगठनलाई टाढा राखौं र व्यावसायिक प्रहरीको संरक्षण र प्रणालीको संवर्द्धनमा ध्यान दिऔं । प्रहरी नेतृत्वले पनि हरियो घाँसको लालचमा नपरी, बाली खान पल्केका सलहफट्यांग्र्रालाई भगाउने सत्प्रयास गर्न आवश्यक छ । नेतृत्व जतिसुकै केयरिङ र सेयरिङ भए पनि डेयरिङ नभएसम्म खेतको बाली जोगाउन सकिन्न, संगठनभित्र व्यावसायिकताको संरक्षण एवं संवर्द्धन गर्न सकिन्न ।"
'युक्रेनीलाई जबर्जस्ती रुस पुर्याइयो,"किभमस्को (एजेन्सी) युक्रेनले मरिउपोलका हजारौं स्थानीयलाई जबर्जस्ती रुस पुर्याइएको आरोप लगाएको छ । रुसले मरिउपोलबाट पूर्वतर्फको बेजिमेनमा अस्थायी शिविर बनाएको भूउपग्रह तस्बिरहरूमा देखिन्छ । उक्त शिविरमा करिब ५ हजार जनाले आश्रय लिइरहेका जनाइएको छ । युक्रेनकी उपप्रधानमन्त्री इर्याना भेरेस्चुकले कुन समन्वयबिना रुसी फौजले करिब ४० हजार मानिसलाई युक्रेनबाट रुस नियन्त्रित क्षेत्रमा पुर्याइएको बताएकी छन् । हामी सबैलाई जबर्जस्ती यहाँ ल्याइपुर्याइएको हो, रुस पुगेका एक युक्रेनी शरणार्थीले बीबीसीसँग भनेका छन् । रुसी फौजले आक्रमण तीव्र पारेपछि युक्रेनी बन्दरगाह सहर मरिउपोलबाट मात्रै १ लाख ४० हजार सर्वसाधारण विस्थापित भइसकेका छन् । युक्रेनी अधिकारीका अनुसार १ लाख ७० हजार मरिउपोलबाट बाहिरिने प्रतीक्षामा छन् । करिब तीन सातादेखिको रुसी आक्रमणका कारण सहरका अधिकांश संरचना ध्वस्त भएका छन् । हजारौं मानिसहरू पिउने पानी, खाना तथा औषधिको अभावमा बाँच्न बाध्य भएको जनाइएको छ । त्यहाँ मारिएका र बाहिरिएका सर्वसाधारणको संख्या भने यकिन नभएको बीबीसीले जनाएको छ । युक्रेन र रुस दुवै देशको सहमतिमा खुला गरिएको उद्धार मार्गबाट भने निकै कम मानिसले मात्र मरिउपोल छाडेका छन् । युक्रेनले भने रुसले उद्धार मार्गमा पनि बमबारी जारी राखेको आरोप लगाएको छ । अन्तर्राष्ट्रिय रेडक्रसका प्रवक्ता म्याट मोरिसले रुस र युक्रेन दुवैले सुरक्षाको प्रत्याभूति दिलाएको खण्डमा मात्रै त्यस क्षेत्रका बासिन्दाका लागि सहायता सामग्री उपलब्ध गराउन सकिने जनाएका छन् । उनले दुवै पक्षसँग त्यस विषयमा कुराकानी भने भइरहेको जनाएका छन् । मोरिसले अन्तर्राष्ट्रिय कानुनअनुसार सर्वसाधारणले सुरक्षित रूपमा युद्धग्रस्त क्षेत्र छाड्न पाउनुपर्ने बताए । त्यसका साथै ती क्षेत्रमा रहेका स्थानीयले चाहेको खण्डमा आवश्यक सामग्री तथा सहयोग उपलब्ध गराउनुपर्ने हुन्छ । मरिउपोलका अवस्था निकै निराशाजनक छ । हामीले सबै पक्षलाई सुरक्षित निकासका लागि आग्रह गरेका छौं, उनले भने, हामीले तत्काल केही गर्न सक्ने अवस्था छैन । मरिउपोलबाट बिस्थापित भएर रुसस्थित आफन्तको घर पुगेकी इर्यानाले आफूहरू बसेको बंकर रुसी सेनाले खाली गर्न भनेको बताइन् । आफूहरूलाई करिब ४ किलोमिटर हिँडाएर रुसी चेक पोइन्ट पुर्याइएको बताइन् । त्यसपछि रुस समर्थित विद्रोहीको नियन्त्रणमा रहेको दोनेत्स्क पुर्याइयो, उनले भनिन्, त्यसपछि त्यहीं बस्ने कि रुस जाने भनेर निर्णय लिन झनियो । रुसले यत्रुेनमाथि आक्रमण सुरु गरेयता करिब ४० लाख मानिस अन्य देशमा विस्थापित भइसकेका छन् ।"
पश्चिम बंगाल विधानसभामा कुटाकुट,"(नयाँदिल्ली)  पश्चिम बंगाल विधानसभामा सोमबार सत्तारूढ र विपक्षी सांसदहरूबीच हिंसात्मक झडप भएको छ । सत्तारूढ तृणमूल कंग्रेस (टीएमसी) र विपक्षी भारतीय जनता पार्टी (भाजपा) का सांसदबीच भएको झडपमा केही सांसद घाइते भएका छन् । विधानसभा अध्यक्षले झडपमा संलग्न रहेको भन्दै भाजपाका ५ जना विधायकलाई अर्को सूचना नभएसम्मका लागि निलम्बित गरेका छन् । निलम्बित हुनेमा भाजपा नेता सुभेन्दु अधिकारी, प्रमुख सचेतक मनोज टिग्गा, शंकर घोष, नरहरि महतो र दीपक बुर्मन छन् । भाजपा विधायकले वीरभूम हिंसाको विषयमा बहसको माग गरिरहेका थिए । बैठक प्रारम्भ हुनासाथ भाजपा सांसदहरूले टीएमसी सरकारमाथि प्रदेशमा शान्ति सुरक्षा कायम गर्न नसकेको आरोप लगाउँदै प्रदेशको कानुन व्यवस्थालाई लिएर प्रश्न उठाएका थिए । त्यही क्रममा सत्तारूढ सांसदले होहल्ला सुरु गरेका थिए । त्यसलगत्तै दुवै पक्षले नाराबाजी गरेका थिए । नाराबाजीसँगै दुवै पक्षबीच मुक्कामुक्की र धकेलाधकेल सुरु भयो । लगत्तै दुवै पक्षका विधायकहरू कुटाकुटमा उत्रिएका भारतीय सञ्चारमाध्यमहरूले जनाएका छन् । कतिपय विधायकहरूको कपडासमेत च्यातिएको छ । घटनामा बढी घाइते भएका टीएमसीका विधायक अजित मजदुरलाई कोलकाताको एक अस्पतालमा भर्ना गरिएको छ । पश्चिम बंगालको वीरभूम जिल्लाको रामपुरहाटमा गत सोमबार राति भएको हिंसामा ९ जनाको ज्यान गएको थियो । घटनापछि प्रहरीले २० जनालाई नियन्त्रणमा लिएको छ । घटनाबारे सीबीआईले छानबिन थालेको भारतीय सञ्चारमाध्यमहरूले जनाएका छन् । भाजपा सांसदहरूले तृणमूल विधायकले विधानसभाका सुरक्षाकर्मीसँग मिलेर आफूहरूमाथि आक्रमण गरेको आरोप लगाएका छन् । पश्चिम बंगालमा तृणमूल कंग्रेसको सरकार छ । त्यहाँ ममता बनर्जी मुख्यमन्त्री छिन् । उनी भाजपाको प्रखर आलोचकका रूपमा चिनिन्छन् । विधानसभा अध्यक्ष विमान बनर्जीले सदनमा भएको घटनालाई दुर्भाग्यपूर्ण भनेका छन् । यो अनपेक्षित, अभूतपूर्व घटना हो, उनले भने । केही विधायकले सदनको गरिमाको ख्याल नराखेका कारण यस्तो घटना हुन पुगेको बनर्जीको भनाइ छ ।"
बिमस्टेक बडापत्र कहिले ?,"(काठमाडौं)  बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) ले स्थापनाको साढे दुई दशकपछि बडापत्र (चार्टर) बन्न सक्ने भएको छ । बिमस्टेकको जारी शिखर सम्मेलनमा गत वर्ष चैतमा भएको विदेशमन्त्रीस्तरीय भर्चुअल बैठकको सहमतिअनुसार बडापत्र बन्ने अपेक्षा गरिएको परराष्ट्र मन्त्रालयका एक अधिकारीले बताए । पाँचौं बिमस्टेक शिखर सम्मेलन श्रीलंकामा सोमबार सुरु भएको हो । दक्षिण एसियाली क्षेत्रीय सहयोग संगठन (सार्क) को विकल्पका रूपमा भारतको अग्रसरतामा स्थापना गरिएको सदस्य मुलुकहरूबीच पर्याप्त सहकार्य नहुँदा संस्थालाई कसरी अगाडि बढाउने भन्ने बडापत्र बन्न नसकेको हो । सन् १९९७ मा स्थापना भएको बिमस्टेकमा नेपाल सन् २००४ मा सदस्य बनेको थियो । पाकिस्तानसँग द्वन्द्व भइरहेपछि भारतले पाकिस्तानबिनाको नयाँ क्षेत्रीय संयन्त्रका रूपमा बिमस्टेकलाई अघि बढाएको हो । परराष्ट्र मन्त्रालयका क्षेत्रीय संगठन महाशाखा प्रमुख घनश्याम भण्डारीले सोमबार कोलम्बोमा भएको २२ औं बिमस्टेक उच्च पदाधिकारीको बैठकमा भाग लिएका छन् । परराष्ट्रमन्त्री नारायण खड्का मंगलबार हुने आठौं परराष्ट्रमन्त्री स्तरीय बैठकमा सहभागी हुन सोमबार त्यसतर्फ प्रस्थान गरिसकेका छन् । उक्त बैठकले बडापत्रलाई अघि बढाउन सक्ने परराष्ट्रका अधिकारीले बताए । सम्मेलनमा नेपालका तर्फबाट प्रधानमन्त्री शेरबहादुर देउवाले बुधबार काठमाडौंबाटै भर्चुअल सम्बोधन गर्ने कार्यक्रम छ । त्रिभुवन विश्वविद्यालयकी राजनीतिकशास्त्रकी प्राध्यापक तथा भूराजनीतिक जानकार मीना वैद्य मल्ल संगठनमा बडापत्र अनिवार्य हुनुपर्ने बताउँछिन् । बडापत्रले संस्थाको नीति, नियम र बाटो निर्माण गर्छ, आधारमा संस्थागत गर्छ, उनले भनिन्, संस्थाको नीति के हो ? भविष्यमा लक्ष्य प्राप्तिका लागि कसरी अघि बढ्ने भन्ने विषयमा पनि बडापत्र महत्त्वपूर्ण हुन्छ । परराष्ट्र मामिला अध्ययन प्रतिष्ठानका पूर्वउपकार्यकारी अधिकृत तथा भूराजनीतिक जानकार इन्द्र अधिकारीका अनुसार चौथो बिमस्टेक सम्मेलनमा पनि बडापत्रको कुरा उठेको थियो । उनले कुनै पनि संस्थाको सबै कुरा बडापत्र नै नभएको पनि बताइन् । युरोपेली संघ (ईयू) क्षेत्रीय संगठनको मोडल हो । तर ईयूले स्थापनाको धेरैपछि बडापत्र बनाएको छ । बडापत्र नहुँदै काम गर्न सकिँदैन भन्ने हुँदैन । सार्कको बडापत्र सुरुमै बनेको हो तर काम भएको छैन, उनले भनिन्, तर बडापत्र आवश्यक छ भन्ने चाहिँ ईयूले ढिलो भए पनि ल्याएपछि प्रस्ट भयो । बिमस्टेकका चौथो शिखर सम्मेलन सन् २०१८ मा काठमाडौंमा भएको थियो । उक्त सम्मेलनमा भएका निर्णयका आधारमा बिमस्टेकले संस्था निर्माण, प्रशासनिक र वित्तीय व्यवस्थापन सुधार गर्ने, सहयोगको क्षेत्रलाई र क्षेत्रीय गतिविधिलाई अघि बढाउने तथा सचिवालयको क्षमता अभिवृद्धि गर्ने क्षेत्रमा उल्लेखनीय गर्ने प्रतिबद्धता व्यक्त गरेको थियो । गत वर्ष भएको विदेशमन्त्रीस्तरीय बैठकले पाँचौं शिखर सम्मेलनमा आपराधिक मामिलामा पारस्परिक कानुनी सहयोग, श्रीलंकाको कोलम्बोमा टेक्नोलोजी ट्रान्सफर सुविधा (टीटीएफ) को स्थापना र सदस्य राष्ट्रहरूबीच कूटनीतिक प्रतिष्ठान र प्रशिक्षण संस्थाबीच पारस्परिक सहयोग लगायतसम्बन्धी विषयअघि बढाउने सहमति भएको थियो । यातायात सञ्जाल जोड्ने गुरुयोजनामा हस्ताक्षर गर्ने विषयमा बैठकमा सहमति जुटेको थियो । भर्चुअल बैठकमा तत्कालीन परराष्ट्रमन्त्री प्रदीपकुमार ज्ञवालीले आगामी शिखर सम्मेलनमा बडापत्रमाथि हस्ताक्षर हुने बताएका थिए । बैठकमा भारतीय विदेशमन्त्री एस जयशंकरले बिमस्टेक मुलुकहरूबीच भएको सैनिक अभ्यासलाई भारतले उपलब्धिका रूपमा लिएको बताएका थिए । सन् २०१८ मा पहिलोपटक बिमस्टेक सैनिक अभ्यास हुँदा नेपालमा विवाद भएको थियो । त्यसपछि नेपालले सैनिक अभ्यासमा भाग लिएन । गत पुसमा भएको दोस्रो बिमस्टेक सैनिक अभ्यासमा पनि नेपाललाई निम्तो आएको थियो । तर त्यसमा पनि सहभागी भएन । नेपालले दुवै पटक पर्यवेक्षकका रूपमा मात्र सहभागिता जनाएको थियो ।"
मेना जलवायु साता दुबईमा सुरु,"(दुबई)  जलवायु परिवर्तनसम्बन्धी राष्ट्रसंघीय २७ औं सम्मेलन (कोप२७) लाई निर्णायक बनाउन विभिन्न देशले अहिलेदेखि नै दबाब दिन थालेका छन् । कोप२७ आगामी नोभेम्बरमा (८ महिनापछि) इजिप्टको शाम एल शेखमा हुँदै छ । कोप२७ लाई निर्णायक बनाउन र जलवायु परिवर्तनका क्षेत्रमा गर्नुपर्ने कार्य (क्लाइमेट एक्सन) का लागि दबाब दिने उद्देश्यले सोमबारदेखि संयुक्त अरब इमिरेट्स (यूएई) को दुबईमा मेना क्लाइमेट विक २०२२ नामक साताव्यापी बहस सुरु भएको हो । यूएईको जलवायु परिवर्तन तथा वातावरण मन्त्रालयको आयोजनामा भएको सम्मेलनमा अफ्रिका, अरब र एसियाका विभिन्न देशका मन्त्रीहरूसहित सरकारी अधिकारी र विशेषज्ञ सहभागी छन् । जलवायु परिवर्तनका क्षेत्रमा सघाइरहेका विश्व बैंक, यूएनडीपीलगायत दातृ निकायका प्रतिनिधिको समेत सम्मेलनमा उपस्थिति छ । सम्मेलनलाई सम्बोधन गर्दै यूएईकी जलवायु तथा वातावरणमन्त्री मरियम बिन्त मोहम्मद अल्मेहरीले यूएई सरकारले हरित अर्थतन्त्र र स्वच्छ ऊर्जा प्रवर्द्धन गर्न विशेष जोड दिएको बताइन् । उद्घाटन सत्रमा उनले भनिन्, नयाँ प्रविधि हस्तान्तरण गर्न र हरित अर्थतन्त्र प्रवर्द्धनका लागि हाम्रो सरकारले सहयोगका हातहरू बढाएको छ । यूएईका उद्योग तथा नयाँ प्रविधिमन्त्री डासुल्तान बिन अहमद अल जाबेरले यूएई सरकारले शून्य उत्सर्जन हासिल गर्न आवश्यक प्रविधिको विस्तारलाई जोड दिएको बताए । राष्ट्रसंघीय जलवायु परिवर्तनसम्बन्धी खाका महासन्धि (यूएनएफसीसीसी) की कार्यकारी सचिव प्याट्रिसिया इस्पिनोसाले बेलायतको ग्लास्गोमा भएको कोप२६ बाट प्राप्त हुन नसकेका उपलब्धि कोप२७ मा प्राप्त हुने विश्वास व्यक्त गरिन् । उनले भनिन्, मलाई विश्वास छ, आगामी नोभेम्बरमा पक्ष मुलुकहरू हरितगृह ग्यास घटाउने महत्त्वाकांक्षी योजना लिएर इजिप्टको शाम एल शेखमा आउनेछन् ।यसैबीच, वन तथा वातावरणमन्त्री रामसहायप्रसाद यादवले जलवायु परिवर्तनका नकारात्मक असर झेलिरहेका नेपालजस्ता विकासोन्मुख मुलुकले किफायती प्रविधिको खोजी गरिरहेको बताएका छन् । मिडल इस्ट एन्ड नर्थ अफ्रिका क्लाइमेट विक २०२२ लाई सोमबार दुबईमा सम्बोधन गर्दै मन्त्री यादवले नेपालले जलविद्युत्मार्फत ठूलो मात्रामा स्वच्छ ऊर्जा उत्पादन गर्न जोड दिएको बताए ।"
गौतम बुद्ध विमानस्थलमा उडान गर्न आधा दर्जन कम्पनीको चासो,"(भैरहवा)  व्यावसायिक उडानको तयारीमा रहेको गौतम बुद्ध अन्तर्राष्ट्रिय विमानस्थलबाट हवाई उडान सञ्चालनका लागि विदेशी एयरलाइन्सको चासो बढ्दै गएको छ । यस विमानस्थलबाट आउँदो जेठ २ देखि व्यावसायिक अन्तर्राष्ट्रिय उडान सञ्चालन गर्ने तयारी छ । विभिन्न विदेशी एयरलाइन्स कम्पनीले विमानस्थलमा आएर जानकारी लिने र सोधखोज गर्न थालेको गौतम बुद्ध अन्तर्राष्ट्रिय विमानस्थलका महाप्रबन्धक गोविन्दप्रसाद दाहालले बताए । हवाई उडान सञ्चालन गर्न विदेशी एयरलाइन्स कम्पनीका कर्मचारी तथा प्रतिनिधि आउने र जानकारी लिने क्रम बढ्दो छ, उनले भने, यहाँबाट हवाई उडान सञ्चालन गर्दा केकस्ता सुविधा र छुट पाइन्छ भन्नेमा उनीहरू बढी जिज्ञासु देखिएका छन् ।विमानस्थलको क्यालिब्रेसन फ्लाइट (यान्त्रिक परीक्षण उडान) सकिएपछि २६ फागुनमा विमानस्थलबारे सम्पूर्ण जानकारीसहितको सूचना जारी गरिएको थियो । २७ फागुनमै जजिरा एयरलाइन्स सम्पर्कमा आई हवाई उडान सञ्चालन गर्न इच्छुक देखिएको थियो । जजिराले हवाई उडान सञ्चालनका लागि निवेदनसमेत दिइसकेको छ । त्यसपछि फ्लाई दुबई एयरलाइन्स कम्पनीका ३४ जना कर्मचारीले स्थलगत अध्ययन गरेका थिए । ओमानको सलाम एयर, थाई स्माइल एयरलाइन्स र श्रीलंकन एयर लायन्स पनि हवाई उडान सञ्चालनका लागि सम्पर्कमा आएका छन् । कतार एयरलाइन्ससँग पनि कुराकानी भइरहेको दाहालले जनाए । गौतम बुद्ध अन्तर्राष्ट्रिय विमानस्थलबाट हवाई उडान सञ्चालनका लागि विदेशी एयरलाइन्स कम्पनी र यात्रुलाई आकर्षित गर्न तयार पारिएको विमानस्थल सेवा शुल्क नियमावली केही दिनमै आउने अवस्थामा छ । जसमा अन्तर्राष्ट्रिय एयरलाइन्सहरूलाई अवतरण र पार्किङलगायतका शुल्कमा छुटको व्यवस्था गरिएको छ । नियमावली नागरिक उड्डयन प्राधिकरण र नागरिक उड्डयन मन्त्रालयबाट पास भएर सहमतिका लागि अर्थ मन्त्रालयमा पुगेको छ । यात्रुको हकमा यात्रु सेवा शुल्क त्रिभुवन अन्तर्राष्ट्रिय विमानस्थलमा भन्दा कम र विमानस्थल विकास कोष (एडीएफ) बापतको १ हजार रुपैयाँ यस विमानस्थलमा नलिएर यात्रुलाई सुविधा दिइने दाहालले बताए । यस विमानस्थलबाट अन्तर्राष्ट्रिय हवाई उडान सञ्चालन गर्दा एयरलाइन्स कम्पनीलाई र यात्रुलाई लाग्ने विभिन्न शुल्कमा छुट तथा सुविधा दिएर हवाई उडान सञ्चालन खर्च कम लाग्ने योजना बनाइएको छ, उनले भने । विमानस्थलमा जडित उपकरण पनि अत्याधुनिक रहेकाले कम भिजिबिलिटीमा पनि सहजै विमान अवतरण गर्न सकिनेछ । विमानस्थलका अनुसार विमान अवतरणका लागि कम्तीमा पनि १ हजार ५ सय मिटरको भिजिबिलिटी आवश्यक पर्नेमा यहाँ ६ सय मिटरमै अवतरण गर्न सकिनेछ । विमानस्थलको सफल रूपमा सञ्चालनका लागि सरकारीस्तरबाट भारत, चीनलगायत विशेष गरी बुद्धिस्ट मुलुकसँग वार्ता गरी योजना र कूटनीतिक पहल गर्नुपर्ने भैरहवाका पर्यटन व्यवसायी तथा सोसाइटी अफ ट्राभल्स एन्ट टुर अपरेटर नेपाल लुम्बिनी प्रदेशका अध्यक्ष सञ्जय बजिमयको सुझाव छ । हालसम्म लुम्बिनी आउने ९० प्रतिशत विदेशी पर्यटक भारतीय ट्राभल्स एजेन्सीले नै बनाएको प्याकेजमा आउने गर्छन् । गौतम बुद्ध विमानस्थलबाट सीधै बुद्धिस्ट मुलुकसँग हवाई उडान सम्बन्ध स्थापित भएपछि भारतीय ट्राभल्स एजेन्सीसँग निर्भर रहनुपर्ने नेपाली पर्यटन व्यवसायीको बाध्यता हट्ने विश्वास छ । सुरुमा प्रतिदिन १० र सन् २०३३ सम्म ६० वटा अन्तर्राष्ट्रिय उडान गर्ने लक्ष्य रहेको दाहालले बताए ।"
पश्चिम सेती बनाउन १ लाख पत्र,"काठमाडौं (कास) पश्चिम सेती जलविद्युत् आयोजना निर्माणका लागि सरकारलाई दबाब दिन एक लाख पत्रसहित सुदूरपश्चिमबाट दबाब समूह काठमाडौं आएको छ । एक लाख व्यक्तिको हस्ताक्षरसहित पत्र संकलन गरेर प्रधानमन्त्री शेरबहादुर देउवालाई बुझाउन दबाब समूह काठमाडौं आएको हो । आयोजना चाँडो बन्नुपर्ने भन्दै तीन वर्षदेखि बोलन्या थली संस्थाले मोफसलमा दबाब अभियान चलाउँदै आएको छ । सोही संस्थाको अगुवाइमा १ लाख पत्र प्रधानमन्त्रीलाई बुझाउन लागिएको संयोजक यादव जोशीले बताए । आश्वासनका २८ वर्ष, पश्चिम सेती कहिले बन्छ ? भन्ने नारासहितका ब्यानर डोकोमा टाँसेर बोलन्या थलीले सोमबार माइतीघर मण्डलामा प्रदर्शनीसमेत गरेको छ । सोही समूहले यसअघि २०७६ माघमा पश्चिम सेतीका लागि काठमाडौंमा कचौरा अभियान र सडक, संगीत र संघर्ष अभियान सुरु गरेको थियो । कोभिड महामारीकै बीचमा बोलन्या थलीले सुदूरपश्चिममा ७ सय ५० रूख रोप्ने अभियान र दिपायलको पुलमा ७ सय ५० टुकी अभियान समेत चलायो । ७ सय ५० मेगावाट उत्पादन क्षमताको पश्चिम सेती निर्माणका लागि सांकेतिक दबाब दिन आयोजना प्रभावित क्षेत्रमा सपनाका ७ सय ५० डोका अभियान चलाएको र तिनै डोकामा पत्र भरेर प्रधानमन्त्रीलाई बुझाउन लागिएको जोशीले जानकारी दिए । राष्ट्रिय गौरवको पश्चिम सेती जलविद्युत् परियोजना तीन दशकदेखि चर्चामा छ । तर आयोजना निर्माणको प्रक्रिया अझै सुरु भइसकेको छैन । आयोजना निर्माण अनुमति पाएर लामो समयसम्म काम नगरेपछि सरकारले चिनियाँ कम्पनी चाइना थ्री गोर्जेज इन्टरनेसनल कर्पोरेसन (सीटीजीआई) सँगको सम्झौता तीन वर्षअघि तोडिसकेको छ । सीटीजीआईसँग सम्झौता तोडिएपछि सरकारले २०७५ चैतमा आयोजित लगानी सम्मेलनका क्रममा यो आयोजनालाई एसआर६ सँग जोडेर अघि बढाउने गरी सोकेसमा राखिएको थियो । माथिल्लो तटीय र तल्लो तटीय आयोजना (कास्केड प्रोजेक्ट) का रूपमा यी दुई आयोजनालाई अघि बढाउन खोजे पनि हालसम्म लगानीकर्ता भेटिएका छैनन् । पश्चिम सेती परियोजनालाई सरकारले हरेक वर्ष वार्षिक नीति तथा कार्यक्रम र बजेटमा राखे पनि लगानी र निर्माण मोडालिटीको विषय विगतदेखि नै पेचिलो विषय बन्दै आएको छ । चालु आर्थिक वर्षको बजेटमा पश्चिम सेती परियोजनालाई अघि बढाउन विकास र लगानीको मोडालिटी टुंगो लगाउने उल्लेख गरेको छ । तर परियोजनामा बाह्य लगानी भित्र्याउने वा आन्तरिक लगानी खोज्ने भन्ने विषय अझै स्पष्ट भइसकेको छैन । बजेटमा यो विषय परेपछि पश्चिम सेतीमा लगानी र विकासको ढाँचा तयार पार्न भन्दै सरकारले राष्ट्रिय योजना आयोगका उपाध्यक्ष विश्व पौडेलको संयोजकत्वमा कार्यदल गठन गरेको छ । गत असारमा बसेको लगानी बोर्डको ४७ औं बैठकले पौडेलको संयोजकत्वमा कार्यदल गठन गरेको थियो । ६ महिना अध्ययन समय पाएको उक्त कार्यदलले हालसम्म आफ्नो प्रतिवेदन सरकारलाई बुझाएको छैन । पश्चिम सेती र सेती रिभर६ (एसआर६) संयुक्त जलविद्युत् परियोजना विकास तथा लगानीको खाका तयार पार्ने जिम्मा उक्त उच्चस्तरीय कार्यदलले पाएको छ । आयोजना जलाशययुक्त बनाउने वा अर्धजलायशयुक्त बनाउने, कास्केड आयोजना बनाउने वा छुट्टाछुट्टै बनाउने जस्ता विषय सुल्झन सकेका छैनन् । आयोजनाको प्रारम्भिक अध्ययन, विस्तृत परियोजना प्रतिवेदन, वातावरणीय प्रभाव मूल्यांकनलगायत यसअघिका प्रगति काम लाग्ने भए पनि आयोजना विकास र लगानीका लागि नयाँ मोडालिटी तय गर्ने सरकारको योजना छ । लगानी सम्मेलनका क्रममा ५ वटा कम्पनीले यो परियोजनामा संयुक्त लगानी गर्न चासो देखाएका थिए । म्याट्रिक्स इन्टरप्राइजेज प्रालिमार्फत आएको लगानी प्रतिबद्धतामा कतारको कम्पनी नेब्रास पावर, जापानको फुजी इलेक्ट्रोनिक्स, संयुक्त राज्य अमेरिकाको जनरल इलेक्ट्रिक र अस्ट्रेलियाको वेस्ट सेती हाइड्रो प्रालि विथ स्मेक थिए । तर यी कम्पनीलाई लगानी बोर्डले आयोजना विकासका लागि संयुक्त उपक्रम सम्झौता (जेभीए) गरेर ल्याउन भनेको थियो । जेभीए टुंगो नलाउन नसकेपछि ती कम्पनीले परियोजनाबाट हात झिकेको लगानी बोर्डले जनाएको छ । पश्चिम सेतीसँग बनाउने प्रस्ताव गरिएको एसआर६ आयोजनालाई जापान सहयोग नियोग (जाइका) ले सन् १९९३ मै प्रारम्भिक सम्भाव्यता अध्ययन गरेको थियो । यसको विस्तृत सम्भाव्यता अध्ययन भने विद्युत् विकास विभागले गरेको हो । जाइकाको अध्ययनले एसआर६ बाट ६ सय ७० मेगावाटसम्म विद्युत् उत्पादन हुने सम्भावना देखिएकोमा विभागले अधिकतम ३ सय मेगावाट मात्रै सम्भावना रहेको जनाएको छ ।"
४ कम्पनीले फाराम खरिद गरेर एउटाले मात्र बोलपत्र पेस गरेको थियो,"(काठमाडौं)  ठेक्का प्रक्रियाको प्रतिस्पर्धा खुम्च्याएर सेटिङ गरेको उजुरीसँगै छानबिन अघि बढेपछि शिक्षा मन्त्रालयअन्तर्गतको राष्ट्रिय पुस्तकालय भवन निर्माणको टेन्डर प्रक्रिया रद्द गरिएको छ । सार्वजनिक खरिद अनुगमन कार्यालय, अख्तियार दुरुपयोग अनुसन्धान आयोग र शिक्षा मन्त्रालयमा समेत जमलमा बन्ने पुस्तकालय भवनको ठेक्कामा न्यून प्रतिस्पर्धा गराउन सेटिङ मिलाइएको भन्दै उजुरी परेको थियो । उजुरीमा शंका गरेजस्तै टेन्डर प्रक्रियामा ४ वटा मात्रै कम्पनीले फाराम खरिद गरेर एक मात्र कम्पनीले बोलपत्र पेस गरेको थियो । गत माघ १० गत प्रकाशित बोलपत्रमा न्यून प्रतिस्पर्धा देखिएपछि रद्द गरिएको पुस्तकालय प्रमुख दशरथ मिश्रले स्वीकार गरे । टेन्डर प्रक्रियामा प्राविधिक त्रुटि र कमीकमजोरी रहेको भनेर गुनासो आयो, उजुरी पनि पर्यो, उनले भने, ४ कम्पनीले बोलपत्र फाराम किने पनि एउटा मात्रै कम्पनी प्रतिस्पर्धामा आयो, न्यून प्रतिस्पर्धा हुने देखेर रद्द गरेका हौं । २०७२ सालको भूकम्पमा हरिहरभवनको पुस्तकालय भवनमा क्षति पुगेपछि जमलमा प्रस्तावित भवन यसअघि जग्गा विवादका कारण निर्माणमा ढिलाइ भएको थियो । टेन्डर प्रक्रियाको कारण सुविधा सम्पन्न पुस्तकालय भवन बनाउने योजना पुनः पछाडि धकेलिएको छ । टेन्डर सूचना निकाल्दा नै बदनियत राखेर सकभर थोरै कम्पनीलाई प्रतिस्पर्धा गराएर सीमित कम्पनीमध्येलाई ठेक्का सुम्पने प्रावधान राखिएको मन्त्रालयका एक उपसचिवले बताए । सार्वजनिक खरिद अनुगमन कार्यालयले मिलेमतोमा टेन्डर गरेको विषयमा स्पष्टीकरण सोधेर छानबिन अघि बढाएपछि रद्द गरिएको हो, उनले भने । सार्वजनिक खरिद कार्यालयका सचिव मधुसूदन बुर्लाकोटीका अनुसार गुनासो आएपछि यसबारे राष्ट्रिय पुस्तकालयसँग जानकारी मागिएको हो । पुस्तकालयको टेन्डरमा देखिएको समस्याका विषयमा जानकारी मागेको हो, उनले भने, टेन्डरमा गल्ती देखिए औंल्याइदिने काम हाम्रो हो, त्यही काम गरिएको हो ।करिब ७० करोड लागत अनुमानको पुस्तकालय भवनको टेन्डरमा सीमित कम्पनीले मात्रै प्रतिस्पर्धा गर्न पाउने प्रावधान समावेश गरिएको प्राविधिकहरूले बताउँदै आएका थिए । टेन्डर सूचनामा १० वर्षभित्र कम्तीमा ५७ करोड ७४ लाख ९८ हजार रुपैयाँ बराबरको डबल बेसमेन्ट भवन निर्माण गरेको कम्पनी मात्रै ठेक्कामा सहभागी हुन पाउने व्यवस्था गरिएको थियो । सीमित कम्पनीबीच मात्रै प्रतिस्पर्धा गराउने उद्देश्यले पुस्तकालयका प्रमुखसहित मन्त्रालयका अधिकारीले यस्तो व्यवस्था गरेको प्राविधिकहरू दाबी गर्छन् । डबल बेसमेन्ट भवन निर्माणको अनुभव भएको कम्पनीको संख्या नेपालमै ज्यादै न्यून रहेको निर्माण व्यवसायी बताउँछन् । त्यसमा पनि टेन्डर सूचनामा ससाना सर्त राखेर प्रतिस्पर्धाको दायरा खुम्च्याइएको छ । पुस्तकालय भवन निर्माण गर्ने कम्पनीसँग सभाहल, मन्दिर तथा पुरातात्त्विक क्षेत्रमा निर्माणको काम गरेको र अन्तर्राष्ट्रियस्तरको पुस्तकालय भवन बनाएको अनुभव हुनुपर्ने सर्त तोकिएको छ । यस्ता अनुभव भएका कम्पनी पनि नेपालमा २४ वटा मात्रै छन् । दुईवटा भवन निर्माण गर्नुपर्ने १ अर्बभन्दा माथिको ठेक्कालाई दुई टुक्रा बनाएरसमेत चलखेल गरिएको मन्त्रालयका ती उपसचिवले जनाए । पुस्तकालयका दुईवटा भवन बनाउने योजना छ, उनले थपे, सीमित प्रतिस्पर्धा गराउन गडबड गर्न खोजेको देखिन्छ, यसरी त १० वर्षमा पनि पुस्तकालय भवन बन्दैन । भवन अभावले राष्ट्रिय पुस्तकालय सानोठिमीस्थित शिक्षा तथा मानवस्रोत विकास केन्द्रको भवनमा सारिएको छ भने पुस्तकलगायत महत्त्वपूर्ण दस्ताबेज बोरामा थन्काएर राखिएको छ । पुस्तकालय प्रमुख मिश्रले कम्पनीबीच प्रतिस्पर्धा बढाउने व्यवस्था गरेर पुनः टेन्डरमा जाने बताए । केही कमीकमजोरी भएको रहेछ, फागुन ३० गते नै टेन्डर रद्दको निर्णय गरेका हौं, प्राविधिकहरूको सरसल्लाहमा सुधार गरेर छिट्टै अर्को सूचना निकाल्छौं, उनले भने । यसअघि केपी शर्मा ओली नेतृत्वको सरकारले जमलको जग्गामा त्रिचन्द्र क्याम्पस सार्ने भन्दै भवन निर्माणमा रोक लगाएको थियो । २०७५ मा ओली नेतृत्वकै सरकारले जमलको जग्गामा राष्ट्रिय पुस्तकालय बनाउने निर्णय गरे पनि २०७७ मा रोक लगाइएको थियो । जमलको जग्गामा व्यापारिक स्वार्थका कारण पुस्तकालय बनाउन रोक लगाइएको आरोप लागेको थियो । प्रधानमन्त्री शेरबहादुर देउवाको नेतृत्वमा गठबन्धन सरकार बनेपछि पुनः मन्त्रिपरिषद्ले जमलमै पुस्तकालय भवन बनाउने निर्णय गरेपछि टेन्डर प्रक्रिया अघि बढेको थियो ।"
ओस्कारमा इतिहास रच्ने जेन,"काठमाडौं (एजेन्सीहरू) जेन क्याम्पियनले ९४ वर्षे ओस्कार इतिहासमा द पावर अफ द डग बाट निर्देशनमा अवार्ड जित्ने तेस्रो महिलाको इतिहास रचेकी छन् । सन् १९९४ मा पियानो बाट यो विधाको मनोनयनमा परेकी उनले उक्त वर्ष स्टिभन स्पिलवर्गको सिन्डलर्स लिस्ट अघि उत्कृष्ट ओरिजिनल स्क्रिनप्ले मै चित्त बुझाउनुपरेको थियो ।२७ वर्षपछि स्पिलवर्गकै वेस्ट साइड स्टोरी सँगै उत्कृष्ट निर्देशनमा मनोनीत उनी यो पटक भने जित्न सफल भएकी छन् । जेन आफ्नो उपलब्धिले भविष्यमा अन्य महिला फिल्मकर्मीहरूलाई अघि बढाउन बल गर्ने विश्वास राख्छिन् ।निकै गर्व लागिरहेको छ । मेरो फिल्म र मेरा कलाकारहरूका लागि खुसी छु । साथै, ओस्कर जित्ने अर्की महिला फिल्मकर्मी हुन पाउँदा खुसी छु जसलाई अब चौथो, पाँचौं, छैटौं, सातौं, आठौं महिलाहरूले जित्दै जानेछन् । यो क्रम तीव्र रूपले अगाडि बढिरहेको छ । यो आवश्यक पनि थियो । समानताले अर्थ राख्छ, उनले भनिन्, महिला फिल्मकर्मीहरूमा छुट्टै ऊर्जा देखिन्छ । सायद मिटू अभियानले यो समय उनीहरूको हो भन्ने आभास गराइदिएको छ । मलाई लाग्छ अब हामी महिलाले बनाएका राम्रा फिल्महरू हेर्न पाउनेछौं ।यसअघि सन् २००९ मा द हर्टलकर बाट क्याथ्रिन बिगेलो र सन् २०२१ मा चीनकी क्लोइ चाउले नोम्याडल्यान्ड बाट ओस्कारमा उत्कृष्ट निर्देशकको अवार्ड जितेका थिए । यो विधामा अहिलेसम्म पाँच महिलाका नाम मनोनयनमा परेका छन् । बिगेलो, चाउ र क्याम्पियनसँगै लिना वर्टमुलर, सोफिया कोपला र ग्रेटा गेरविकले यो विधामा आफ्नो उपस्थिति जनाइसकेका महिला हुन् ।द पावर अफ द डग बाट क्याम्पियनले यसअघि बाफ्टा, गोल्डेन ग्लोब्स् र डिरेक्टर्स गिल्ड अफ अमेरिका अवार्डमा उत्कृष्ट निर्देशनको अवार्ड उचालेकी थिइन् । भेनिस फिल्म फेस्टिभलमा उत्कृष्ट निर्देशनको सिल्भर लायन जितिसकेकी क्याम्पियनले भने दुई पटकसम्म निर्देशनमा पर्ने महिला निर्देशकको रेकर्ड पनि तोडेकी हुन् । यसअघि पियानो बाट उत्कृष्ट ओरिजिनल स्क्रिनप्ले जित्दा गर्भवती थिइन् । द पावर अफ द डग मार्फत आफ्नो वास्तविक पुनरागमन भएको उनी बताउँछिन् । २७ वर्षअगाडि मैले ओरिजिल स्क्रिनप्ले जित्दा पेटमा ४ महिनाकी छोरी हुर्किंदै थिइन् । त्यो एकदम फरक अनुभव थियो । मेरो कमब्याक भएको छ, उनले पुराना दिन सम्झँदै भनिन्, एक निर्देशकका हिसाबले तपाईंको वृद्धि भइरहेको र बलियो हुँदै गएको आभास हुनु एकदमै सुन्दर अनुभव हो ।न्युजिल्यान्डकी क्याम्पियनले पावर अफ द डग मा दुई दाजुभाइको सम्बन्धमा बिहेपछि आउने उतारचढावलाई देखाएकी छन् । सन् १९२५ को सेटिङमा तयार पारिएको फिल्ममा फिल र जर्जको कथा छ । जर्ज चिटिक्क भएर बस्न रुचाउँछन् भने फिल मैलो कपडामा । विधवा रोजसँग भेट हुन्छ । जर्ज रोजतर्फ तानिन्छन्, बिहेको निर्णयमा पुग्छन् । त्यसपछि यी दाजुभाइको सम्बन्धमा आउने आरोहअवरोह फिल्मको कथा हो ।गत शुक्रबार बेलुकी लसएन्जल्स्को डल्बी थिएटरमा उनले ओस्कार ट्रफी उचाल्दै सुनाइन्, कथा र पात्रहरूमार्फत म आफैं अभिव्यक्त गरिरहेझैं लाग्छ । निर्देशन प्रथम त कल्पना हो, अर्को त अनुशासन पनि हो । सबैसँग कल्पना गर्ने अधिकार हुन्छ । त्यसमा कडा मिहिनेत गर्नुपर्यो । यी दुई विशेषतालाई सन्तुलन मिलायो भने राम्रो फिल्म बनाउन सकिन्छ ।एन एन्जल एट माई टेबल, होली स्मोक, ब्राइट स्टार र टप अफ दी लेक निर्देशन गरेकी क्याम्पियनको पहिलो लघु फिल्म पिल (१९८९) ले त्यो वर्ष कान्स फिल्म फेस्टिभलमा अवार्ड जितेको थियो । स्पिलवर्ग ले रिमेक गरेको फिल्म वेस्ट साइड स्टोरी बाट उत्कृष्ट सहअभिनेत्रीको अवार्ड उचालेकी अरियाना डिबोसले ओस्कार जित्ने पहिलो अश्वेत क्वेर महिलाको रेकर्ड बनाएकी छन् । ट्रोय कोटसरले कोडा बाट ओस्कार जित्ने पहिलो डिफ कलाकारको अवार्ड आफ्नो पोल्टामा पार्न सफल भएकी छन् । उनले फिल्ममार्फत सहअभिनेतातर्फ अवार्ड जितेका हुन् । उत्कृष्ट नायक नायिकाको अवार्ड किङ रिचर्डका लागि विल स्मिथ र द आइज अफ टेमी फाइका लागि जेसिका चस्टेनले जितेका छन् ।"
अन्तिममा जोगिएको नेपाल,"(काठमाडौं)  ब्याटिङमैत्री नभएका कारण त्रिवि क्रिकेट मैदानको पिचले सधैं आलोचना खेप्दै आएको थियो । समय फेरिएको छ । नेपालको मुख्य क्रिकेट मैदानको विकेट ब्याटिङका लागि स्वर्गजस्तै भएको छ । ट्वान्टी२० मा पनि यहाँ २ सय रनको स्कोर सुरक्षित हुन छाडेको छ । नेपालले त्रिकोणात्मक ट्वान्टी२० शृंखलामा पपुवा न्युगिनी (पीएनजी) विरुद्ध सोमबार ९ विकेट गुमाई १ सय ८३ रनको स्कोर बनायो । नेपालको हिसाबमा यो राम्रो स्कोर थियो, तर फेरिएको कीर्तिपुरको विकेटमा यो लक्ष्य खासै ठूलो थिएन । पीएनजीले जसरी ब्याटिङ गरिरहेको थियो, त्यसले पनि रन सजिलै बनिरहेको पुष्टि गर्दै थियो । कप्तान सन्दीप लामिछानेले ४ ओभरको आफ्नो बलिङ कोटा उत्कृष्ट ढंगले सकाएको अवस्थामा पीएनजी १५ ओभरमा ११६७ को स्थितिमा पुग्यो । नेपालको हातमा खेल आइसकेको मानिएको थियो । त्यही समयमा नोर्मन भानुआले आक्रामक ब्याटिङ गर्न लागे भने नेपाली बलिङ अनियन्त्रित हुन पुग्यो । भानुआले करण केसीलाई दुई छक्का प्रहार गरेपछि पीएनजीले १६ औं ओभरमा १९ रन जोड्यो । १७ ओभरको पहिलो ३ बलमा सोमपाल कामीले कुनै रन दिएनन् । तर फाइन लेग र थर्डका फिल्डरभित्र तानिएको अवस्थामा सोमपालको सर्ट पिच बल महँगो पर्न गयो । उनले बाँकी ३ बलमा सबैमा चौका खर्चन पुगे । अविनाश बोहराले १८ औं ओभरमा ११ रन खर्चेपछि अन्तिम दुई ओभरमा पीएनजीलाई खेल जित्न २५ रन आवश्यक थियो । करणले १९ औं ओभरको पहिलो ४ बलमा ८ रन खर्चिसक्दा खेल नेपालको हातबाट फुत्कन लागिसकेको थियो । करणले लगातार दुई विकेट लिनेक्रममा पाँचौं बलमा भानुआलाई एलबीडब्लू र सिमोन अटाइलाई शून्यमा आउट गर्दै नेपालको जित निश्चित गराए । नेपालका प्रशिक्षक पुबुदु दासानायकेले जितको अर्थ छुट्टै भए पनि नेपाली टोलीमा अझै सुधार आवश्यक रहेको जनाए । उनले यस्ता प्रतियोगिता नयाँ खेलाडी जाँच्ने अवसर रहेकाले आउँदा खेलहरूमा थप खेलाडी प्रयोग गरिने बताए । भानुआले पीएनजीबाट सर्वाधिक ५२ रन बनाए । उनले २९ बल खेल्दै ५ चौका र ४ छक्का प्रहार गरे । अन्तिम ओभरको दोस्रो बलमा सन्दीप र दीपेन्द्रसिंह ऐरी मिलेर एलेइ नाओलाई रनआउट गरी नेपाललाई १५ रनको विजय दिलाए । सेसे बाउ ३०, चार्ल्स अमिनी २२ र लेगा सिएका २१ रनमा आउट भए । कप्तान असाद भालाले ७ रनमात्र बनाउन सके ।सन्दीप र करणले ३३ विकेट लिए । प्लेयर अफ द म्याच सन्दीपले ४ ओभरमा २२ र करणले ४ ओभरमा ४४ रन खर्चिए । अविनाश बोहराले ४ ओभरमा २९ रन खर्चेर २ विकेट लिए । सोमपाल कामीले ४ ओभरमा ४२ रन खर्चेर १ विकेट लिए ।यसअघि कुशल भुर्तेलले आक्रामक ब्याटिङ गरे पनि उनी लामो समय टिक्न सकेनन् । ११ बलमा ३ चौका र १ छक्का प्रहार गरेका उनी अनावश्यक दौडिँदा रनआउट हुन पुगे । उनले २० रन बनाए । अर्का ओपनर आसिफ शेखले ३५ बलमा सर्वाधिक ४३ रन बनाए । ५ चौका र १ छक्का प्रहार गरेका उनी विकेटपछाडि क्याच दिन पुगे । दीपेन्द्रले ४ रनमात्र बनाउन सके ।सोमबार अन्तिम समयमा ट्वान्टी२० टोलीमा समावेश गरिएका रोहित पौडेलले ३४ रन जोडे । उनले २६ बल खेल्दै २ चौका र १ छक्का प्रहार गरे । नेपालले २९ रन अन्तरमा ५ विकेट गुमाएको थियो । त्यसमा आसिफ, रोहित, दीपेन्द्रसहित कुशल मल्ल ११, लोकेश बम ५ रनमा आउट भए । ब्याटिङ पिचमा ब्याटरहरू ठूलो शट खेल्दा विकेट गुमाउन पुगेका थिए । करणले २ छक्का प्रहार गर्दै ७ बलमा १४ रन जोडे । सोमपालले १ रनमात्र बनाए । आरिफ शेखले २२ बलमा ३१ रन बनाए । उनले ३ चौका र २ छक्का प्रहार गरे । सन्दीप १ रनमा अविजित रहे । पीएनजीका नाओले ४ ओभरमा ओभरमा ३९, चाड सुपरले ४ ओभरमा २४ र चार्ल्स अमिनीले ४ ओभरमा ३८ रन खर्चेर २२ विकेट लिए ।नेपालले बुधबार मलेसियासँग खेल्नेछ । त्यसअघि मलेसियाले मंगलबार पीएनजीको सामना गर्नेछ ।"
जनजागृति सेमिफाइनलमा,"(बारा)  सिमरा रंगशालामा जारी जितपुरसिमरा गोल्डकप फुटबल प्रतियोगितामा सोमबार आयोजक नव जनजागृति युवा क्लब सिमराले सुदूपश्चिम ११ लाई १० ले पराजित गर्दै सेमिफाइनल तय गरेको छ । प्रतिस्पर्धात्मक खेलमा सुनील खड्काले गरेको एक गोल नै आयोजकका लागि निर्णायक भयो । खेलको ५० औं मिनेटमा उनले बक्सबाहिरबाट गरेको आकर्षक गोल मदतमा आयोजक अन्तिम चारमा पुन सफल भयो । फ्रेन्ड्स क्लबमाथि ३१ को जित निकाल्दै सुदूरपश्चिमले क्वाटरफाइनल तय गरेको थियो । सुदूरले जनजागृतिविरुद्ध भने आकर्षक खेल प्रदर्शन गर्न सकेन । सुरुदेखि नै आयोजकले सुदूपश्चिमलाई दबाबमा राखेको थियो । जनजागृतिले भने आक्रामक खेल प्रदर्शन गरेको थियो । डोना थापासहित ए डिभिजन क्लब र स्थानीय खेलाडीसम्मिलित टिम बनाएको आयोजकको प्रदर्शन सुरुदेखि नै कसिलो रह्यो, जसले सफलता हात पार्यो । सुदूरपश्चिमले दोस्रो मिनेटमै उत्कृष्ट अवसर गुमाउन पुग्दा आयोजक हाबी हुन पुग्यो । सुदूरका विनोद केसीले बक्सभित्र पाएको बललाई पोस्टको दिशा दिन सकेनन् । विनोदले बल नियन्त्रणमा लिन नसक्दा जनजागृतिको रक्षापंक्ति सम्हालेका यानिक केत्चाले क्लियर गरिदिए । आकर्षक अवसर गुमाएको सुदूरले त्यसपछि खेलमा राम्रो अवसर बनाउन सकेन । पहिलो हाफ जनजागृतिले आफ्नो नियन्त्रणमा लिए पनि फिनिसिङ पक्ष भने कमजोर देखियो । १० औं मिनेटमा सुनील खड्काको उत्कृष्ट प्रहार पोस्ट नजिकैबाट बाहिरियो । गेम मेकरको भूमिकामा देखिएका डोनाले १३ औं मिनेटमा सुनील खड्कालाई अर्को अवसर बनाइदिए । सुदूरको रक्षापंक्तिलाई जिल्याउँदै डोनाले निकालेको पासमा सुनील गोल गर्न चुके । उनको प्रहार फितलो रह्यो । खेलको २७ औं मिनेटमा जनजागृतिले अर्को अवसर गुमायो । डोनाको क्रसमा आयोजकका मोहित गुरुङ गोल गर्न चुके । आयोजकले लगातार अवसर बनाइरहँदा सुदूरपश्चिम भने दबाबमा देखिन्थ्यो । झन्डै ५ हजार घरेलु दर्शकको साथ पाएको आयोजकविरुद्ध सुदूपश्चिमका पासाङ लामाले ३४ औं मिनेटमा राम्रो अवसर बनाए तर गोलरक्षक सन्तोष महतले त्यसलाई नियन्त्रणमा लिए । दोस्रो हाफको सुरुमै सुनील खड्काको गोलले अग्रता लिएपछि जनजागृति उत्साहित देखिन्थ्यो । अफ्रिकी मूलका दुई खेलाडीले सम्हालेको रक्षापंक्तिको घेरा तोड्न सुदूरपश्चिम पूर्ण रूपमा असफल देखियो । अधिकांश समय बल आफ्नो नियन्त्रणमा राखे पनि जनजागृतिका हेमन्त थापा मगर, सुनील खड्का, मोहित गुरुङले थुप्रै अवसर चुकाए । खेलको ८३ औं मिनेटमा डोनाले गरेको उत्कृष्ट प्रहार सुदूरका गोलरक्षक आकाश बुढाले बचाए । डोनाले गरेका दुई गोलले मान्यता पाएन । पहिलो र दोस्रो हाफमा उनले गोल गरे रेफ्री नवीन्द्र महर्जनले अफसाइड करार गरिदिए । सुनील म्यान अफ द म्याच घोषित भए । मंगलबार साबिक विजेता संकटा र वाग्मती युवा क्लब सर्लाहीबीच प्रतिस्पर्धा हुनेछ ।"
टाइब्रेकरमा पुलिस विजयी,"बिर्तामोड (कास) डिफेन्डिङ च्याम्पियन नेपाल पुलिस क्लब सोमबार दमक गोल्डकप फुटबल प्रतियोगिताको सेमिफाइनल पुगेको छ । सोमबार क्यामरुनी क्लब एभिनियरलाई टाइब्रेकरमा ५४ ले हरायो । दमक३ दुम्सेस्थित प्रस्तावित मदन भण्डारी अन्तर्राष्ट्रिय रंगशालामा निर्धारित समय गोलरहित बराबरीमा टुंगिँदा खेलको निर्णय टाइब्रेकरबाट लिइएको थियो । टाइब्रेकरमा क्यामरुनका जोस्पिन गोल गर्न चुकेपछि पुलिसको भाग्य खुल्यो । पुलिसका कप्तान सुमन सुवेदी, अजित भण्डारी, नीरकुमार राई, सौजन याख्खा र जुमानु राईले गोल गरे । क्यामरुनका मार्सेल, बेल, टोबेट र मार्टिनको प्रहार गोलमा परिणत भयो । जोस्पिनको प्रहार बारमा लागेर फर्किएको थियो । निर्धारित समयमा दुवै टिम आक्रामक खेल पस्किए पनि दुवै टोली गर्न असफल रहे । पुलिस १२ औं मिनेटमा गोल गर्नबाट चुक्यो । भरत शाहले बक्सभित्रबाट गरेको कडा प्रहार क्यामरुनी गोलकिपर रोड्रिभको शरीरमा ठोक्किएर रिबाउन्ड भयो । रिबाउन्डलाई पुनः रवि पासवानले पोस्टको दिशा दिए पनि गोलकिपर रोड्रिभले पञ्च गर्दै बाहिर पठाए । २१ औं मिनेटमा क्यामरुनका रोनीले बक्सभित्रबाट गरेको प्रहार क्रसबार माथिबाट बाहिरिएको थियो । ६७ औं मिनेटमा पुलिसका सौजन याख्खाको फ्रिकिक प्रहार पोस्टको पहिलो बार नजिकैबाट बाहिरियो । खेलमा पुलिसका अञ्जन राई प्लेयर अफ द म्याच भए । उनले १० हजार रुपैयाँ प्राप्त गरे । मंगलबार पहिलो सेमिफाइनलमा मनाङ मर्स्याङ्दी र मानेभञ्ज्याङ फुटबल क्लब दार्जिलिङबीच प्रतिस्पर्धा हुनेछ ।"
हरियाणाले जित्यो पीएम कप,"(नेपालगन्ज)  भारतको हरियाणा स्पोर्ट्स क्लबले आठौं सगरमाथा सिमेन्ट प्रधानमन्त्री कप आमन्त्रण महिला भलिबल प्रतियोगिताको उपाधि जितेको छ । नेपालगन्जस्थित कभर्डहलमा सोमबार फाइनलमा हरियाणाले नेपाल पुलिस क्लबलाई ३० को सोझो सेटमा हराएको हो ।निकै प्रतिस्पर्धात्मक बनेको पहिलो सेट हरियाणाले २६२४ ले आफ्नो पक्षमा पार्यो । १८२४ को अवस्थाबाट लगातार ६ अंक जोड्दै २४२४ को बराबरीमा ल्याए पनि पुलिसले अग्रता लिन सकेन । दोस्रो सेटमा कडा चुनौती पेस गरे पनि पुलिसले हरियाणालाई २१२४ ले सेट सुम्पियो । तेस्रो सेटमा पुलिसले सुरुआती अग्रता लिए पनि जोगाउन सकेन । हरियाणाले तेस्रो सेट २५२३ ले आफ्नो पक्षमा पार्यो । सुरुमा पछि परेको हरियाणाले १५१५ को बराबरीबाट पुनरागमन गरेको हो ।टिम प्रशिक्षक र व्यवस्थापकको निगरानीबिना खेलिरहेको हरियाणाले अतिरिक्त खेलाडी नहुँदा पनि उत्कृष्ट नतिजा दिएको हो । टाइमआउट व्यवस्थापन आफै गर्यौं । अतिरिक्त खेलाडी नभए पनि सातजनाको टिमले उपाधि हात पार्न सफल भएकामा खुसी छौं, हरियाणाकी कप्तान निर्मल तनवरले भनिन्, टिमको युनिटी र बुझाइ एउटै भएकाले उपाधि हात पार्न सफल भएका हौं । यसअघि भारतीय टिमले तेस्रो र चौथो संस्करणमा उपाधि जितेको थियो । एपीएफको अनुपस्थितिमा उपाधि दाबेदार देखिएको पुलिसले दोस्रो स्थानमा चित्त बुझाउनुपर्यौं । रिसिभ कमजोर भएर हार बेहोर्नुपर्यौं, नेपाल पुलिसकी कप्तान कमला पुनले भनिन्, प्रतिस्पर्धात्मक खेल खेलेकाले हाम्रो रणनीति उनीहरूले बुझ्न पाए, त्यसैले उनीहरूलाई जित निकाल्न सहज भयो ।हरेक वर्ष खेलाडी भएर मैदान उत्रने कोपिला उप्रेती यसपालि सहायक प्रशिक्षक भएर भएर नेपालगन्ज आएकी थिइन् । सधैंभर खेल्न सकिन्न, नयाँलाई पनि अवसर दिनुपर्यौं । समग्रमा टिमले राम्रो खेल्यौं, पूर्वकप्तान कोपिलाले भनिन्, सेट पुरानै हो । तर दुई खेलाडीमात्र छन् । हाम्रो रिसिभ खल्बलियो । विपक्षीको ब्लक राम्रो थियो, हामी त्यहाँसम्म पुग्न सकेनौं ।लिग चरणमा पनि हरियाणाले पुलिसलाई ३२ को सेटमा हराएको थियो । हरियाणाले ५ लाख र पुलिसले २ लाख ५० हजार रुपैयाँ प्राप्त गरेका थिए ।त्यसअघि न्यु डायमन्ड स्पोर्ट्स क्लबमाथि ३० को सोझो सेटमा जित निकाल्दै विभागीय टोली त्रिभुवन आर्मी क्लबले तेस्रो स्थान हासिल गरेको छ । आर्मीकी कृपा अधिकारी आफ्नै पूर्व क्लब न्यु डायमन्डविरुद्ध प्रतिस्पर्धी भएकी थिइन् । राम्रो खेल्छौं नतिजा राम्रो निकाल्छौं भन्ने थियो, आर्मीकी कप्तान कृपाले भनिन्, यसपालि टिमका खेलाडीबीच तालमेल नमिल्दा नतिजा सोचेजस्तो पाउन सकेनौं ।आर्मीले डायमन्डलाई लिग चरणमा पनि हराएको थियो । आर्मीले १ लाख र चौथो भएको डायमन्डले ५० हजार रुपैयाँ पाए । न्यु डायमन्डलाई स्पाइकर झरना श्रेष्ठको अभाव खट्टियो । सर्वोत्कृष्ट खेलाडी हरियाणाकी निर्मल तनवर घोषित भइन् ।स्पाइकरमा आर्मीकी शान्तिकुमारी थारु, सेटरमा हरियाणाकी रुक्साना, ब्लकरमा हरियाणाकी न्यान्सी, सर्भरमा पुलिसकी कमला पुन, लिबेरोमा पुलिसकै शान्तिकला तामाङ र प्रशिक्षकमा पुलिसका रुपेश विष्ट उत्कृष्ट चुनिए ।प्रधानमन्त्री कपको पहिलो संस्करणमा नेपाल पुलिस क्लब, दोस्रोमा एपीएफ, तेस्रो र चौथोमा रेलवे टिम इन्डिया, पाँचौंमा एपीएफ, छैटौंमा पुलिस र सातौंमा एपीएफ च्याम्पियन बनेका थिए । यस संस्करणमा एपीएफले भने सहभगिता जनाएन ।"
क्यानडा ३६ वर्षपछि विश्वकपमा,टोरोन्टो (एएफपी) क्यानडा ३६ वर्षपछि पहिलो पटक फिफा विश्वकप फुटबलका लागि छनोट भएको छ । क्यानडाले आइतबार जमैकालाई ४० ले हराएपछि यसै वर्ष कतारमा हुने विश्वकपका लागि टिकट काट्यो । कन्काकाफ क्षेत्रबाट जमैका यसअगाडि नै छनोट समीकरणबाट बाहिरिइसकेको छ । टोरन्टोको बीएमओ फिल्ड रंगशालामा क्यानडाको जित हेर्न ३० हजार दर्शक उपस्थित थिए । जहाँ टिम विश्वकपमा छनोट भएपछि व्यापक खुसी मनाइएको थियो । क्यानडाले सन् १९८६ को मेक्सिको विश्वकप पहिलो पटक खेलेको थियो । त्यसपछि टोली छनोट हुन सकेको थिएन ।
धर्मश्रीमा दोब्बर पुरस्कार वृद्धि,"काठमाडौं (कास) नेपाल व्यायाम मन्दिरले शारीरिक सुगठनको पुरानो प्रतियोगिता धर्मश्रीको १६ औं संस्करण वैशाखमा गर्ने भएको छ । कमलादीस्थित प्रज्ञा प्रतिष्ठानमा वैशाख २३ र २४ गते मा हुने प्रतियोगिताको धर्मश्री च्याम्पियनले १० लाख रुपैयाँ पुरस्कार प्राप्त गर्नेछन् । व्यायाम मन्दिरका अध्यक्ष नारायण प्रधानले खेलकुद क्षेत्रमा व्यक्तिगत विधातर्फ यो सर्वाधिक पुरस्कार राशि रहेको बताए । गत संस्करणको विजेताले ५ लाख रहेको थियो । यसपालि नयाँ विधाका रूपमा महिला र पुरुषको फिजिक्स थप गरिएको छ । फिजिक्स विजेताले २ लाख, उपविजेताले १ लाख र तेस्रो हुनेले ५० हजार पाउनेछन् ।"
घोराही टाइगर्स फाइनलमा,दाङ (कास) घोराहीको गुलरिया मैदानमा भइरहेको दाङ क्रिकेट लिगमा घोराही टाइगर्स फाइनल पुगेको छ । सोमबार पाँचौं खेलमा टाइगर्सले पुरन्धारा च्यालेन्जर्सलाई १२ रनले हराएको हो । टस हारेको टाइगर्सले २० ओभरमा ८ विकेट गुमाउँदै १ सय ५२ रन बनाएको थियो । घोराहीका मार्की खेलाडी राशिद खानले ३ विकेट लिएपछि पुरन्धारा १९२ ओभरमा १ सय ४० रनमै समेटिएको थियो । घोराही एक खेलअगावै फाइनलमा पुग्ने पहिलो टिम बनेको छ । घोराही ३ खेलबाट ६ अंक जोड्दै शीर्षस्थानमा छ ।
गोलबजार सेमिफाइनलमा,"विराटनगर (कास) सिराहाको प्रतिभा फुटबल क्लब गोलबजार सोमबार जित हात पार्दै दोस्रो मिल्स गोल्डकप फुटबल प्रतियोगिताको सेमिफाइनल पुगेको छ । प्रतिभाले साबिक विजेता एपीएफ पकलीलाई पेनाल्टी सुटआउटमा ६५ ले हरायो । निर्धारित समयको खेल गोलरहित भएको थियो । गोलबजारका सनम थापा, आशिव चौधरी, कुलदेव कार्की, अली ओला, निश्चल मोक्तान र बिनु आलेमगरको प्रहार गोलमा परिणत भयो । टोलीले दमक एकेडेमीसँगको सेमिफाइनल भेट पक्का गरेको छ ।"

शीर्षक,विवरण
"१७ करोडको पुल, साढे सात वर्षसम्म १० प्रतिशत","साढे तीन वर्षमा सकिनुपर्ने पुल साढे सात वर्षसम्म अलपत्र पार्दा पनि पप्पुको ठेक्का खोसिएको छैन । बरु सडक विभागले एक जलविद्युत् कम्पनीलाई बेलिब्रिज बनाउन लगाएको छ । बेलिब्रिज निर्माणमा अघि सरेको सुपर त्रिशूली हाइड्रोपावरलाई सडक विभागले स्टिल संरचना उपलब्ध गराएको छ । भविष्यमा पक्की पुल निर्माणलाई पनि सहज पर्ने गरी हाइड्रोपावरलाई स्टिल संरचना उपलब्ध गराएको ज्ञवाली बताउँछन् ।एक सय २० मिटर लम्बाइको बेलिब्रिज बनाउन लागिएको आयोजना निर्देशक निरञ्जन रेग्मीले जानकारी दिए । शिलान्यास भइसकेको पुल बन्छ होला भन्ने नै थियो, उनले भने, हाइड्रोपावरका लागि चाहिने सामग्री पुर्याउन सडक विभागसँग समन्वय गरी पुलको संरचना लिएका हौं । पुलसँगै दायाँबायाँ एप्रोच सडक पनि बन्ने उनले बताए । बुटारस्थित त्रिशूलीमा एक सय मेगावाट क्षमताको सुपर त्रिशूली हाइड्रोपावर बन्दै छ ।पप्पुले अलपत्र पारेको यस्ता पुल अनेक छन् । बर्दियाको जब्दीघाटमा बबई खोलामाथि पुल बनाउन पप्पु कन्स्ट्रक्सनले १९ करोड ४० लाखमा ठेक्का लिएको थियो । तर निर्माण पूरा हुँदा नहुँदै पुल भत्किएपछि अख्तियार दुरुपयोग अनुसन्धान आयोगमा मुद्दा परेको छ । त्यसैले पप्पु कन्स्ट्रक्सनका पूर्वप्रोपाइटर हरिनारायण रजौरियाको सांसद पद नै निलम्बन भएको छ । धनुषाको रातो नदीमा पुल बनाउन पप्पुले दिवा कन्स्ट्रक्सनसँग मिलेर १६ करोड १७ लाखमा ठेक्का लिएको थियो । २०७१ मा ठेक्का भएर २०७३ मा सकिने भने पनि एप्रोच सडक नै बगेको छ । यो विषय पनि विवादित छ । कमला खोलामा पुल बनाउन ३० करोड १६ लाखमा पप्पुले ठेक्का लिएको १० वर्ष भएको छ । साउन २०७४ सम्म निर्माण सम्पन्न गर्न पप्पुलुम्बिनी जेभीले ठेक्का लिएको थियो । ठेकेदारहरूले २० करोड ७५ लाख रुपैयाँ बुझिसकेका छन् भने निर्माण अलपत्र छ ।पश्चिम कञ्चनपुरको दैजी खोलामा २२ करोड ४५ लाख लागतको पुल बनाउन पप्पुले राजेन्द्रआशीष जेभीसँगको सहकार्यमा ठेक्का लिएको थियो । पुस २०७२ मा ठेक्का लिएर पुस २०७४ मा सक्ने भने पनि यो आयोजना अलपत्र छ ।सुर्खेतमा भेरी नदीमाथि पुल बनाउन १४ करोड २९ लाखमा पप्पुमल्ल जेभीले नौ वर्षअघि ठेक्का लिएका थिए । यसका लागि ३ करोड ७१ लाख रुपैयाँ लिएर पनि काम सुरु नगरेको भन्दै सडक विभागसँग विवाद छ । उदयपुरको गिदेरी खोला पुल पनि पप्पुले नै अलपत्र पारेको छ । यो पुल बनाउन पप्पु र मृतसञ्जीवनीले असार २०७१ मा ठेक्का लिएका थिए । १५ करोड १३ लाख लागतमा तीन वर्षमा पुल बनाउने सम्झौता थियो तर अलपत्र छ ।पप्पुमृतसञ्जीवनी जेभीले सप्तरीको महुली घाडन खोलामा पुल बनाउन असार २०७१ मा ६ करोड १३ लाखमा ठेक्का लिएको थियो । दुई वर्षभित्र सकिनुपर्ने पुल सात वर्षसम्म पनि अलपत्र छ ।"
चीनसँग दर्जन सम्झौताको गृहकार्य,बीआरआई अघि बढाउन कार्यान्वयन सम्झौतानेपालचीन सीमापार रेलमार्गको सम्भाव्यता अध्ययनतातोपानी र रसुवागढी नाका स्तरोन्नतिकोरोला नाका सञ्चालन गल्छीरसुवागढी प्रसारण लाइन निर्माणस्वास्थ्य क्षेत्रमा सहयोग
त्रिविको ताला कसले खोल्छ ?,"७६ जिल्लामा उपस्थिति रहेको त्रिविले देशको उच्च शिक्षामा ८० प्रतिशत योगदान गर्दै आएको छ । रजिस्ट्रार दाहालकै भनाइमा विश्वविद्यालयको व्यवस्थापनमा नेतृत्व कमजोर भएकाले उच्च शिक्षा अस्तव्यस्त पार्ने प्रवृत्ति बढेको हो । नेतृत्व गर्ने हामीले दृष्टि दिन सकेनौं र उच्च शिक्षामा सरकारको लगानीसमेत न्यून हुनु अर्को कारण हो, उनले भने । तालाबन्दीमा उत्रिएका आंशिक प्राध्यापक संघका अध्यक्ष गोकुल लिम्बू र नेविसंघ त्रिवि इकाई सभापति हरि आचार्यले भने त्रिविले हालसम्म वार्ताको कुनै पहल नगरेको दाबी गरे ।हामीले आंशिक प्राध्यापकहरूको समस्याको समाधानका उपायसहित समान कामका लागि समान ज्यालाको माग गर्दै आएका छौं, अध्यक्ष लिम्बूले कान्तिपुरसँग भने, तर विश्वविद्यालयका पदाधिकारीले वार्ताको पहल गरेका छैनन् । जबसम्म हाम्रा मागको सम्बोधन हुँदैन तबसम्म तालाबन्दी जारी रहन्छ । संघले त्रिवि शिक्षककर्मचारी ऐन २०५० अनुसार करिब २ हजार २ सय आंशिक शिक्षकलाई दरबन्दीअन्तर्गत करार गरिनुपर्ने माग राख्दै आएको छ ।नेविसंघ इकाई सभापति आचार्यले आफ्नो मागप्रति कुनै सम्झौता नगर्ने र त्रिवि पदाधिकारीले राजीनामा गर्नुपर्ने बताए । यी पदाधिकारीबाट विश्वविद्यालय चल्दैन, यिनीहरूको राजीनामाको विकल्प छैन, उनले भने । कांग्रेस महामन्त्री थापाले जसले तालाबन्दी गरे पनि निकास दिनका निम्ति नेतृत्वले लचकता राख्नुपर्ने बताए । यो सबैको विश्वविद्यालय हो, आफ्नो भूमिका र मुख्य जिम्मेवारी बिर्सिन नहुने भन्दै नेता थापाले भने, कुर्सीमा बस्नुअघि राजनीतिको जुनसुकै टोपी लगाए पनि ठाउँमा बस्दा त्यो टोपी फुकाल्नुपर्छ । त्रिवि पदाधिकारीले आरोपप्रत्यारोप होइन, समन्वय गरेर समस्याबारे तत्काल सम्बोधन गर्नुपर्छ । विश्वविद्यालय फेरि उज्यालो होस् । हामीले सकेको कोसिस गर्छौं ।यसअघि विश्वविद्यालयमा राजनीतिक दलबीच भागबन्डाका आधारमा पदाधिकारी नियुक्त गरिन्थ्यो । केपी शर्मा ओली नेतृत्वको सरकारले एकलौटी ढंगले त्रिवि पदाधिकारी नियुक्त गरेको थियो । उक्त नियुक्ति प्रक्रियामा भागबन्डा नमिलेकाले वर्तमान सत्तारूढ दलले त्रिवि पदाधिकारीको राजीनामाको दबाब सिर्जना गरेको विज्ञको बुझाइ छ । शिक्षाविद् प्राध्यापक विजयकुमार कुसियतले उच्च शिक्षा चरम दलीयकरण भएकाले विश्वविद्यालय कमजोर हुँदै गएको बताए । यसअघि भागबन्डा हुन्थ्यो तर केपी ओली नेतृत्वको दुई तिहाइ सरकारले एकलौटी नियुक्त गर्यो, कुसियतले कान्तिपुरसँग भने, विश्वविद्यालयलाई भड्खालोमा पुर्याउन दलहरू जिम्मेवार छन् । अब अझै शून्य अवस्थामा पुग्ने देखिन्छ । त्यो अवस्थामा पुग्नुअघि कसरी जोगाउने हो नेतृत्वले सोचोस् । त्यसनिम्ति विश्वविद्यालयको संरचनागत परिवर्तन हुनुपर्ने उनले औंल्याए ।"
'जित्ने अभियानमा एमाले,"प्रतिवेदनमा के छ ?गठबन्धन या मोर्चा सामर्थ्यको प्रतीक होइन, कमजोरीको द्योतकसरकारबाट बाह्य सन्तुलन खलबल्याउने कामसत्ताधारीको स्वार्थका लागि अदालत दुरूपयोगजनप्रतिनिधिले राजीनामा दिने प्रावधान विभेदपूर्ण"
मधेसबाहेक ३४४ पालिकामा जित्ने दाबी,"(काठमाडौं)  एमाले प्रदेश कमिटीका अध्यक्षहरूले वैशाख ३० मा हुने स्थानीय तह चुनावमा मधेसबाहेक ३ सय ४४ पालिकामा जित्ने दाबी गरेका छन् । बुधबार सुरु भएको केन्द्रीय कमिटी बैठकमा उनीहरूले पछिल्लो समय पार्टीको प्रभाव विस्तार भएको उल्लेख गर्दै पहिलो दल बन्ने तर्क गरेका हुन् । पार्टी फुटेर एकीकृत समाजवादी बनेको र सत्तारूढ दलहरूबीच तालमेलको तयारी भइरहेका बेला एमालेका प्रदेश अध्यक्षहरूले ठूलो दल बन्ने दाबी गरेका हुन् । उनीहरूले पार्टी विभाजनको असर कार्यकर्ता र मतदातास्तरमा कम परेको उल्लेख गरेका छन् । एमालेले गएको स्थानीय निर्वाचनमा २ सय ९१ पालिकाको नेतृत्व जितेको थियो । सात प्रदेशमध्ये ६ वटाका स्थानीय तहमा एमाले पहिलो हुने रिपोर्टिङ प्रदेश प्रमुखहरूबाट आएको छ, बैठकपछि एमाले प्रचार विभाग प्रमुख पृथ्वी सुब्बा गुरुङले भने । बैठकमा प्रदेश १ अध्यक्ष तुलसीप्रसाद न्यौपाने, मधेस प्रदेशका रामअवतार यादव, वाग्मतीका केशव पाण्डे, गण्डकीका नवराज शर्मा, लुम्बिनीका राधाकृष्ण कँडेल, कर्णालीका विनोद शाह र सुदूरपश्चिमका दामोदार भण्डारीले प्रदेशको पछिल्लो अवस्थाबारे जानकारी गराएका थिए । एमाले र कांग्रसबीच मुख्य प्रतिस्पर्धा रहेको र अन्य पार्टीहरूको अवस्था कमजोर रहेको जानकारी अध्यक्षहरूले गराउनुभएको छ, केन्द्रीय सदस्य नीरज आचार्यले भने । प्रदेश १ का अध्यक्ष न्यौपानेले कम्तीमा ८५ स्थानीय तहमा एमालेले जित्ने दाबी गरे । यो संख्या प्रदेश १ का १ सय ३७ स्थानीय तहको करिब ६३ प्रतिशत हो । अहिलेको मुख्य प्रतिस्पर्धा कांग्रेससँग हो । अन्य दलको अवस्था सिला खोजेको जस्तो छ, उनले भने, माओवादी केन्द्रबाट धेरै कार्यकर्ता आउनुभएको छ । एकीकृत समाजवादीमा लागेका कतिपय कार्यकर्ता पनि पार्टीमा फर्किनुभएको छ । न्यौपानेले ७७ स्थानीय तहमा सहजै जित्ने दाबीसहितको प्रतिवेदन प्रस्तुत गरेका थिए । उनले प्रदेशमा विभिन्न राजनीतिक दलबाट ३० हजार जना एमालेमा प्रवेश गरेको दाबी गरे । २०७४ सालको चुनावमा एमालेले प्रदेश १ मा २८ नगर प्रमुख, ३७ उपप्रमुख, ४१ गाउँपालिका अध्यक्ष र ४८ उपाध्यक्ष जितेको थियो । धनकुटाका सबै स्थानीय तह एमालेले जितेको थियो । प्रदेश १ को एक मात्रै महानगरपालिका विराटनगरमा भने एमाले पराजित भएको थियो । धरान र इटहरी उपमहानगपालिका पनि जितेको थियो । तर धरानमा एमालेबाट प्रमुख बनेका तारा सुब्बाको निधनपछि भएको उपनिर्वाचनमा कांग्रेसका तिलक राई विजयी भएका थिए । बैठकमा मधेस प्रदेश अध्यक्ष रामऔतार यादवले पनि एमाले पहिलो दल हुने दाबी गरे तर थप विवरण प्रस्तुत गरेनन् । एमालेकी केन्द्रीय सदस्य कमलादेवी महतोका अनुसार केन्द्रीय कमिटी बैठकमा सर्लाहीबाहेक अन्य जिल्लामा एमाले पहिलो हुने रिपोर्टिङ भएको बताइन् । गत स्थानीय तह चुनावमा एमाले पाँचौं स्थानमा थियो । कांग्रेसले ४०, तत्कालीन संघीय समाजवादी फोरम हालको जनता समाजवादी पार्टीले २६, तत्कालीन राष्ट्रिय जनता पार्टी हालको लोकतान्त्रिक समाजवादी पार्टीले २५, माओवादी केन्द्रले २१ र एमालेले १८ स्थानीय तह जितेका थिए । एमालेले १२ नगर प्रमुख, १४ उपप्रमुख, ६ गाउँपालिका अध्यक्ष र ५ उपाध्यक्ष जितेको थियो । यस प्रदेशमा १ सय ३६ स्थानीय तह छन् । एमाले अध्यक्ष केपी शर्मा ओलीको राजनीतिक प्रतिवेदनमा तराई मधेसमा शक्ति सन्तुलन परिवर्तन गर्ने दाबी गरिएको छ । एमालेप्रति बढ्दो आकर्षणले राष्ट्रिय एकता खँदिलो हुने दाबी प्रतिवेदनमा छ । तराई मधेसमा एमालेप्रतिको आकर्षणले आगामी राजनीतिक शक्ति सन्तुलनलाई नै बदल्ने स्पष्ट छ, प्रतिवेदनमा भनिएको छ, यसले जातीय, क्षेत्रीय संकीर्णता, दुर्भाव र विखण्डनका प्रवृत्तिलाई निस्तेज पार्न र राष्ट्रिय एकतालाई अझ खँदिलो बनाउन ठूलो सहयोग पुग्नेछ । विगतमा एमालेविरुद्ध भ्रम प्रचार गरिएको, घृणा फैलाइएको, प्रवेश निषेध गरिएको र यसैको कारणले निर्वाचनमा अपेक्षित परिणाम हासिल गर्न नसकिएको प्रतिवेदनमा उल्लेख छ । यसबीचमा वीरगन्ज महानगरपालिकाका प्रमुख विजय सरावगीसहितका केही स्थानीय तहका जनप्रतिनिधि एमालेमा प्रवेश गरेका छन् । वाग्मती प्रदेश अध्यक्ष केशव पाण्डेले तीन महानगरपालिका र एक उपमहानगरपालिकासहित ८० स्थानीय तह जित्ने रिपोर्टिङ गरेका छन् । यो संख्या वाग्मतीका १ सय १९ स्थानीयको दुई तिहाइभन्दा बढी हो । पाण्डेले बैठकमा १३ हजार ५ सय ६५ जना पार्टी प्रवेश गरेको दाबी गरेका थिए । गत चुनावमा वाग्मतीमा एमालेले ६४ स्थानीय तह जितेको थियो । जसमा ३१ प्रमुख, ३१ उपप्रमुख र ३३ गाउँपालिका अध्यक्ष र ३८ उपाध्यक्ष छन् । गत स्थानीय तहमा काठमाडौं महानगर र हेटौंडा उपमहानगरसहित एमालेले ६४ स्थानीय तह जितेको थियो । यस प्रदेशका १३ जिल्लामध्ये १० जिल्लामा एमाले सबैभन्दा ठूलो दल बनेको थियो । कांग्रेसले ललितपुर र माओवादीले भरतपुर महानगरपालिका जितेका थिए । कांग्रेसले ३५ र माओवादी केन्द्रले १६ स्थानीय तह जितेका थिए । यस पटक पनि हाम्रो मुख्य प्रतिस्पर्धा कांग्रेससँग हो । अहिले पनि गठबन्धन गरेर खासै फरक पर्दैन । यसअघिको चुनावमा पनि कांग्रेस र माओवादीबीच गठबन्धन नै भएको थियो, पाण्डेले भने, विभाजनले हाम्रो कुनै शक्तिलाई क्षय गरेको छैन । माओवादी केन्द्र मात्रै नभएर कांग्रेसबाट पनि पार्टीमा प्रवेश भइरहेको छ । गण्डकी अध्यक्ष नवराज शर्माले सबै दल एक्लाएक्लै लड्दाको अवस्था र गठबन्धन हुँदाको अवस्थाको विषयमा बैठकमा रिपोर्टिङ गरेका थिए । उनले सबै दल एक्लाएक्लै लड्दा एमालेले अहिले जितेको ३९ स्थानीय तहबाट वृद्धि गरेर ५० पुर्याउने दाबी गरेका थिए । उनले तल्लो तहमा गठबन्धन हुनुपर्नेमा जोड दिएका थिए । राष्ट्रिय जनमोर्चा र माओवादीसग गठबन्धन गर्न सकियो भने कांग्रेसले ५ वटा स्थानीय तहभन्दा बढी जित्न सक्दैन, बैठकमा शर्माले भनेका थिए, अहिलेको केन्द्रमा रहेको ५ दलीय गठबन्धन स्थानीय चुनावमा भए एमालेले २७ वटा स्थानीय तह जित्छ । उनले ७ वटा जिल्लामा एमाले पहिलो, ३ वटा दोस्रो र एउटामा चौथो स्थानमा रहेको जानकारी गराएका थिए । एक नेताका अनुसार शर्माले केन्द्रमा जे भए पनि स्थानीय तहमा एमालेसग गठबन्धन गर्नुपर्छ भन्ने माओवादी कार्यकर्ता रहेको रिपोर्टिङ गरेका थिए । गण्डकीमा पोखरा महानगरपालिका, २६ नगरपालिका, ५८ गाउँपालिकासहित ८५ स्थानीय तह छन् । गएको निर्वाचनमा एमालेले १२ प्रमुख, १२ उपप्रमुख, २२ गाउँपालिका अध्यक्ष र २४ उपाध्यक्ष जितेको थियो ।लुम्बिनी प्रदेश अध्यक्ष राधाकृष्ण कडेलले १ सय ९ स्थानीय तहमध्ये ६२ वटामा जित्ने दावी गरेका छन् । उनले अहिले ९ जिल्लामा एमाले पहिलो स्थानमा रहेको दाबी गरे । त्यसैगरी २ वटामा माओवादी र एउटामा कांग्रेस पहिलो स्थानमा रहेको उनको भनाइ छ । पछिल्लो समय लुम्बिनीमा १० हजारभन्दा बढी मतदाता पार्टीमा प्रवेश गरे पनि २७ वटा स्थानीय तहमा एमाले कमजोर रहेको उनले जानकारी गराएका थिए । गत स्थानीय चुनावमा एमालेले १६ प्रमुख, १७ उपप्रमुख, २७ गाउँपालिका अध्यक्ष र ३० उपाध्यक्ष जितेको थियो । अघिल्लो चुनावमा त्यहाँका चार उपमहानगरपालिकामध्ये ३ वटामा एमालेले जितेको थियो । कर्णाली अध्यक्ष विनोद शाहले ७९ स्थानीय तहमध्ये २९ वटामा जित्दै एमाले पहिलो दल बन्ने दाबी गरेका छन् । बैठकमा उनले सुर्खेत, दैलेख, जाजरकोट, डोल्पामा एमाले पहिलो दल रहेको बताएका थिए । रुकुम र जुम्लामा तेस्रो, हुम्ला र कालीकोटमा दोस्रो स्थानमा रहेको उनको भनाइ थियो । बैठकमा उनले सल्यानको रिपोर्टिङ हुन बाँकी रहेको बताएका थिए । शाहको रिपोर्टिङमा कालीकोट, जुम्ला र रुकुम पश्चिममा माओवादी पहिलो, हुम्लामा कांग्रेस पहिलो छ । पछिल्लो समयमा ५ हजार ३ सय १२ जना एमालेले प्रवेश गरेको शाहको दाबी थियो । गत चुनावमा एमालेले १० प्रमुख, १० उपप्रमुख, १७ गाउँपालिका अध्यक्ष र २१ उपाध्यक्ष जितेको थियो । सुदूरपश्चिमको ८८ पालिकामध्ये ३८ वटामा जित्दै पहिलो दल बन्ने दाबी एमालेको छ । प्रदेश अध्यक्ष दामोदार भण्डारीले ३६ वटा नगरपालिकामा एमाले प्रतिस्पर्धामा रहेको जानकारी गराएका थिए । गत स्थानीय तह चुनावमा एमालेले सुदूरपश्चिममा १४ प्रमुख, १६ उपप्रमुख, २५ गाउँपालिका अध्यक्ष र २८ उपाध्यक्ष जितेको छ । अध्यक्ष भण्डारीले तराई क्षेत्र रहेका कैलाली र कञ्चनपुरमा हाल जितेको संख्या कायम रहने र पहाडी जिल्लामा जित्ने पालिकाको संख्या बढ्ने दाबी गरे । प्रदेशसभा र प्रतिनिधिसभामा हामी कमजोर देखिए पनि कार्यकर्ता र मतदातामा खासै क्षति पुगेको छैन, भण्डारीले भने, पछिल्लो समयमा १० हजारभन्दा बढी मानिस भित्र्याएका छौं ।"
कोइराला समूहको निष्कर्ष : सम्मानजनक हिस्सा नदिए प्रतिरोध,"(काठमाडौं)  कांग्रेस नेता शेखर कोइरालाको समूहले सभापति शेरबहादुर देउवाले महाधिवेशनको ४० प्रतिशत मतको अस्तित्व स्वीकार गर्न नचाहेको निष्कर्ष निकालेको छ । कोइराला समूहले अब पनि सभापति देउवा एकलौटी अघि बढ्न खोजे सशक्त प्रतिरोध गर्ने निर्णय गरेको छ । महाधिवेशनपछि सभापति देउवाले पार्टीका सबैजसो निर्णयमा आफूलाई मतदान नगर्ने नेताकार्यकर्तालाई किनारा लगाएको कोइराला समूहले जनाएको छ ।सभापतिमा उम्मेदवार बनेका कोइरालाले महाधिवेशनलगत्तै पार्टीमा भागबन्डा नमाग्ने र गुट नचलाउने भनेका थिए । तर बुधबार बसेको कोइराला समूहको बैठकले सभापति देउवाबाट पार्टीमा सबै नेताकार्यकर्तालाई न्याय हुन नसक्ने देखिएकाले हिस्सा माग्ने निष्कर्ष निकालेको हो । महाधिवेशनपछि सभापतिबाट जेजति मनोनयन, नियुक्ति र गतिविधि भए, ती सबैमा सभापतिबाटै गुटबन्दी गरिएको छ । हाम्रो अस्तित्व स्विकारिएको छैन । बरु हामीलाई विभिन्न बहानामा किनारा लगाउन खोजिएको छ, कोइराला समूहका एक पदाधिकारीले भने, हामीले सभापतिलाई सजिलो होस् भनेर भाग माग्दैनौं भनेका थियौं, सभापतिबाट न्याय नभएपछि हाम्रा मतदातालाई हामीले नै जोगाउनैपर्ने भयो । अब पार्टीमा भागबन्डा माग्ने, नदिए सशक्त प्रतिरोध गर्ने निर्णयमा पुगेका छौं ।सभापति देउवाले पार्टीका निर्णय प्रक्रियामा आफूहरूसँग कुनै परामर्श र छलफल नगरेको कोइराला समूहका नेताहरूको भनाइ छ । बुधबार बिहान मात्रै नेता कोइरालाले देउवासँग संवाद गरेर भ्रातृ संस्थाको तदर्थ समिति गठनदेखि पार्टीले गर्ने सबै निर्णयअघि छलफल गर्न र पार्टीलाई एकढिक्का बनाएर अघि बढ्न सुझाव दिएका थिए । कोइरालाले बुधबारै दिउँसो बसेको आफ्नो समूहको बैठकमा सभापतिलाई दिएको सुझावबारे ब्रिफिङ पनि गरेका थिए । तर बैठक नसकिँदै देउवाले १० भ्रातृ संस्थामध्ये सबैभन्दा महत्त्वपूर्ण नेविसंघको अध्यक्षमा दुजाङ शेर्पा र तरुण दलको अध्यक्षमा विद्वान् गुरुङलाई नियुक्त गरे । कोइरालाले सभापतिसँग सबै भ्रातृ संस्थामा एकै पटक मनोनयन गर्ने, पूरा कार्यसमिति गठन गर्ने र आसन्न निर्वाचनमा असर नपर्ने गरी सबैलाई समेटेर भ्रातृ संस्था गठन गर्नुपर्ने बताउनुभएको थियो, केन्द्रीय सदस्य बलबहादुर केसीले भने, तर सभापतिजी एकलौटी ढंगले अघि बढ्नु भएछ । देउवाले केन्द्रीय सदस्य मनोनयन, राष्ट्रिय सभामा टिकट वितरणदेखि भ्रातृ संस्थामा मनोनयनसम्ममा न्यायपूर्ण सम्बोधन नगरेको कोइराला पक्षको आरोप छ । नेता कोइरालालाई तेस्रो वरीयतामा राख्नुपर्ने माग पनि उनीहरूको छ । देउवाले त्यो पनि स्विकारेका छैनन् । पार्टीमा वरिष्ठताका आधारमा रामचन्द्रजी दोस्रो नम्बरमा हुनु स्वाभाविक हो तर महाधिवेशनमै सभापतिमा ४० प्रतिशत मत पाएर पराजित नेतालाई तेस्रो नम्बरमा राख्न हिचकिचाउनुको कारण के हो ? कोइरालानिकट एक नेताले भने, पार्टीको हरेक निर्णयमा आफ्ना मतदातालाई काखा, अरूलाई पाखा गर्ने नीति अवलम्बन भएको छ । नेताहरूका अनुसार बुधबारको बैठकमा आसन्न तीन तहकै चुनावमा सभापतिले एकलौटी गरे आफ्ना पक्षमा नेतालाई टिकट पाउनसमेत मुस्किल हुने भएकाले रणनीतिक रूपमा तयारी अघि बढाउनुपर्ने माग उठेको छ ।सभापति देउवाले स्थानीय चुनावको तयारी र संसदीय समिति गठनका विषयमा छलफल गर्न शुक्रबार केन्द्रीय कार्यसमितिको बैठक बोलाएका छन् । सभापति देउवाले बैठकबाट चुनावमा गठबन्धन गर्ने वा नगर्ने भन्ने विषयमा समेत निर्णय गराउने तयारी गरेका छन् । कोइराला पक्षले भने केन्द्रीय कार्यसमितिले त्यसबारे निर्णय लिन नमिल्ने निष्कर्ष निकालेको छ । बुधबारको बैठकमा नेता कोइराला, उपसभापति धनराज गुरुङ, महामन्त्री गगन थापा, सहमहामन्त्रीद्वय जीवन परियार र बद्री पाण्डे, नेताहरू अर्जुननरसिंह केसी, बलबहादुर केसीलगायत उपस्थित थिए ।"
"नेविसंघमा शेर्पा, तरुण दलमा गुरुङ","(काठमाडौं)  विघटनको करिब एक महिनापछि कांग्रेसले बुधबार दुइटा भ्रातृ संस्थामा अध्यक्ष नियुक्त गरेको छ । पार्टी सभापति शेरबहादुर देउवाले नेपाल विद्यार्थी संघमा दुजाङ शेर्पा र नेपाल तरुण दलमा विद्वान् गुरुङलाई अध्यक्ष नियुक्त गरेका हुन् । फागुनभित्र विघटित सबै भ्रातृ संस्थाको तदर्थ समिति गठन गर्ने भनिए पनि ८ भ्रातृ संस्था अझै कार्यसमितिविहीन छन् ।कांग्रेसको केन्द्रीय कार्यसम्पादन समिति बैठकले फागुन ३ मा नेविसंघ र तरुण दलसहित १० भ्रातृ संस्था विघटन गर्दै सबै पक्षसँग परामर्श गरेर फागुन मसान्तभित्र तदर्थ समिति गठन गर्ने जिम्मा सभापति देउवालाई दिएको थियो । पार्टी केन्द्रीय कार्यालयद्वारा जारी विज्ञप्तिमा कार्यसम्पादन समितिले दिएको अधिकार प्रयोग गरी तदर्थ समिति गठन गरिएको उल्लेख छ । तदर्थ समितिलाई स्थानीय तह, प्रदेशसभा र प्रतिनिधिसभा सदस्य निर्वाचनको अन्तिम परिणाम प्राप्त भएको मितिले ३ महिनाभित्र केन्द्रीय अधिवेशन सम्पन्न गर्न भनिएको छ । ३१ वर्षीय शेर्पासँग यसअघि नेविसंघको केन्द्रीय कार्यसमितिमा काम गरेको अनुभव छैन । उनी शंकरदेव क्याम्पसका पूर्वइकाई कोषाध्यक्ष हुन् । नेविसंघको विधानमा १ सय १ सदस्यीय केन्द्रीय कार्यसमिति हुने व्यवस्था छ । पछिल्लो समय नेविसंघमा ३२ वर्षे उमेर हद लागू गर्ने विषयमा मतभेद थियो । विधानको धारा ५ (५) मा ३२ वर्ष उमेर पूरा भएको व्यक्ति नेविसंघको सदस्य बन्न नपाउने उल्लेख छ । तर यो व्यवस्था संघको १२ औं महाधिवेशनबाट लागू हुने भनिएको छ । त्यसैले ३२ वर्ष पूरा भएका विद्यार्थी नेता पनि नेतृत्वको दौडमा थिए । सभापति देउवाले भने तदर्थ समितिबाटै उमेर हद लागू गरेका छन् । अब पदाधिकारीसहित कार्यसमितिलाई पूर्णता दिँदा नयाँ अनुहारको प्रवेश हुनेछ । नेतृत्वको दौडमा रहेका एक पूर्वपदाधिकारीले तीनै तहको निर्वाचनको मुखमा केन्द्रीय समितिमा सामान्य अनुभव नभएका व्यक्तिलाई एकैपटक नेतृत्व दिइनु गलत भएको बताए ।तरुण दलको नेतृत्व पाएका पवर्तका गुरुङ यसअघि विघटित केन्द्रीय कार्यसमितिमा कोषाध्यक्ष थिए । कांग्रेसमा नेविसंघ र नेपाल तरुण दल प्रभावशाली भ्रातृ संस्था मानिन्छन् । दुईटै भ्रातृ संस्थामा नियुक्त अध्यक्ष देउवापक्षीय हुन् । नेता शेखर कोइराला समूहले एकलौटी रूपमा अध्यक्ष तोकिएको भन्दै असन्तुष्टि व्यक्त गरेको छ । उक्त समूहले भ्रातृ संस्थाको नेतृत्व र कार्यसमितिमा सबै पक्षलाई समेट्नुपर्ने माग राख्दै आएको थियो । सभापति देउवाले बुधबार बिहानमात्र भ्रातृ संस्था गठनको विषयमा कोइरालासँग छलफल गरेका थिए । हामीसँग सल्लाह गरेर मात्र तदर्थ समिति गठन गर्नुहोला भनेको थिएँ, तर उहाँ (सभापति) सल्लाह नगरीकनै अघि बढ्नुभयो, कोइरालाले भने, त्यस्तो हतार र आवश्यकता के पर्यो ? उहाँ कसरी जान खोज्दै हुनुहुन्छ भन्ने शंका उब्जिएको छ ।कांग्रेसका १३ भ्रातृ संस्था छन् । फागुन ३ मा बसेको केन्द्रीय कार्यसम्पादन समितिको बैठकले नेविसंघ र तरुण दलसहित नेपाल महिला संघ, नेपाल प्रजातन्त्र सेनानी संघ, नेपाल किसान संघ, नेपाल आदिवासी जनजाति संघ, नेपाल लोकतान्त्रिक अपांग संघ, नेपाल तामाङ संघ, नेपाल ठाकुर समाज र नेपाल भूतपूर्व सैनिक संघका केन्द्रीय समिति भंग गरेको थियो । भंग भएकामध्ये ८ वटा भ्रातृ संस्थाका तदर्थ समिति गठन गरिएको छैन । भ्रातृ संस्था नेपाल दलित संघले भने पाँचौं अधिवेशनको प्रक्रिया थालिसकेको छ । नेपाल राष्ट्रिय मगर संघ र नेपाल मुस्लिम संघको कार्यावधि बाँकी छ । यसैबीच, कोइराला समूहले बुधबार आगामी रणनीतिबारे छलफल गरेको छ । सहमहामन्त्री जीवन परियारले शुक्रबारका लागि बोलाइएको केन्द्रीय कार्यसमिति बैठकमा प्रस्तुत हुने एजेन्डामा साझा धारणा बनाउन छलफल गरिएको बताए ।"
संवैधानिक नियुक्तिविरुद्धको रिटलाई अग्राधिकार,"(काठमाडौं)  सर्वोच्च अदालतको संवैधानिक इजलासले गतवर्ष माघ २१ र गत असार १० गरी दुई पटक विभिन्न संवैधानिक निकायमा नियुक्त गरिएका ५२ जना पदाधिकारीविरुद्ध परेका निवेदनलाई अग्राधिकार दिएर सुनुवाइ गर्ने भएको छ । गत शुक्रबारबाट सुरु प्रारम्भिक सुनुवाइ सकेर संवैधानिक इजलासले बुधबार ती मुद्दाको प्रकृति र त्यसमा समावेश विषयवस्तुको गम्भीरताका आधारमा अग्राधिकार दिने आदेश गरेको हो ।कामु प्रधानन्यायाधीश दीपककुमार कार्की तथा न्यायाधीशहरू मीरा खड्का, हरिकृष्ण कार्की, विश्वम्भरप्रसाद श्रेष्ठ र ईश्वर खतिवडा सम्मिलित इजलासले रिट निवेदनको सुनुवाइ छिटोछरितो रूपमा हुन आवश्यक देखिएको भन्दै संवैधानिक इजलास सञ्चालन नियमावलीबमोजिम अग्राधिकार प्रदान गर्ने ओदश गरेको हो । उक्त नियमावलीको नियम १९ (२) मा विषयवस्तुको गम्भीरता र प्रकृतिबाट कुनै मुद्दाको छिटो निरूपण हुन आवश्यक देखिएमा संवैधानिक इजलासले त्यस्तो मुद्दालाई अग्राधिकार दिई पेस गर्न आदेश दिन सक्ने व्यवस्था छ ।सर्वोच्च अदालतका प्रवक्ता विमल पौडेलले अग्राधिकार दिइएका मुद्दाले सुनुवाइमा प्राथमिकता पाउने बताए । तोकिएको दिनको पेसी सूचीमा पनि यी मुद्दा अगाडि हुनेछन् । गत वर्षको मंसिर ३० र गत वैशाख २१ मा तत्कालीन सरकारले संवैधानिक परिषद्सम्बन्धी ऐनलाई अध्यादेशमार्फत संशोधन गर्दै संवैधानिक निकायमा पदाधिकारी सिफारिस गरेको थियो । राष्ट्रपति विद्यादेवी भण्डारीले गत वर्षको माघ २१ मा ३२ जना र गत असार १० मा २० जना पदाधिकारीलाई संवैधानिक निकायमा नियुक्त गरेकी थिइन् । प्रधानमन्त्रीको अध्यक्षतामा प्रधानन्यायाधीश, प्रतिनिधिसभाको सभामुख, राष्ट्रिय सभाको अध्यक्ष, प्रतिनिधिसभाको विपक्षी दलको नेता र उपसभामुख सदस्य रहने परिषद्मा बैठक बस्नका लागि न्यूनतम पाँच जना अनिवार्य उपस्थित हुनुपर्ने कानुनी व्यवस्था छ । उपसभामुख रिक्त रहेको अवस्थामा परिषद्को गणपूरक संख्या पुर्याउन सबै पदाधिकारीको उपस्थिति अनिवार्य हुन्थ्यो तर तत्कालीन प्रधानमन्त्री केपी शर्मा ओलीले बोलाएको बैठकमा सभामुख अग्निप्रसाद सापकोटा र तत्कालीन समयका प्रतिपक्षी दलका नेता शेरबहादुर देउवा अनुपस्थित रहेपछि ओलीले अध्यादेशमार्फत कानुन संशोधन गराएका थिए । त्यसपछि उनले आफूसहित प्रधानन्यायाधीश चोलेन्द्रशमशेर जबरा र राष्ट्रिय सभाका अध्यक्ष गणेशप्रसाद तिमिल्सिनालाई सहभागी गराएर नियुक्तिको सिफारिस गराएका थिए ।संवैधानिक निकायमा नियुक्तिपूर्व अनिवार्य रूपमा गर्नुपर्ने संसदीय सुनुवाइ पनि ओलीले प्रतिनिधिसभा विघटन गरेका कारण हुन पाएको थिएन । अध्यादेशमार्फत कानुन संशोधन गरेर नियुक्तिको सिफारिस गर्ने र प्रतिनिधिसभा विघटन गराई सुनुवाइसमेत नगरी नियुक्त गर्ने कार्य असंवैधानिक भएको भन्दै सुरुमा अधिवक्ता ओमप्रकाश अर्यालले त्यस्तो निर्णयलाई सर्वोच्च अदालतमा चुनौती दिएका थिए । त्यसपछि वरिष्ठ अधिवक्ता दिनेश त्रिपाठी, अधिवक्ताहरू कीर्तिनाथ शर्मा र समृत खरेलले रिट हालेका थिए । अर्याल, त्रिपाठी र शर्माले अध्यादेश, त्यसका आधारमा बसेको परिषद्को बैठक, त्यसले गरेका सिफारिस र त्यसै आधारमा सुनुवाइबिनै राष्ट्रपति भण्डारीले गरेको नियुक्तिको निर्णयलाई चुनौती दिएका थिए । खरेलले भने प्रतिनिधिसभा नियमावलीमा सिफारिस प्राप्त भएको ४५ दिनसम्म पनि संसदीय समितिले सुनुवाइ गरी निर्णय दिन नसेकेमा नियुक्तिका लागि बाधा नहुने भनी गरिएको प्रावधान संविधानसँग बाझिएको भन्दै त्यसलाई बदर गर्न माग गरेका थिए ।यी सबै निवेदन सर्वोच्च अदालतको संवैधानिक इजलासमा सुनुवाइ हुनेगरी दर्ता भएका थिए । उक्त इजलास प्रधानन्यायाधीशको नेतृत्वमा गठन हुने व्यवस्था छ । प्रधानन्यायाधीश चोलेन्द्रशमशेर जबरा सिफारिसको निर्णय गर्ने संवैधानिक परिषद्को बैठकमा सहभागी थिए । उनीमाथि नियुक्तिमा भाग लिएको आरोप लागेको थियो । उनले यी निवेदनलाई लामो समय सुनुवाइ नगरी रोकिदिएका थिए । गत भदौ ११ मा पहिलो पटक सुनुवाइ भएकोमा कानुन व्यवसायीले जबरा सहभागी बैठकका निर्णयको संवैधानिकता परीक्षण उनकै नेतृत्वको इजलासले गर्दा स्वार्थ बाझिने भन्दै उनी सुनुवाइबाट अलग हुनुपर्ने माग गरे । जबराले कानुन व्यवसायीको मागपछि इजलासमा आफू मुद्दाको सुनुवाइबाट अलग हुने, सुनुवाइको पहिलो र अन्तिम दिन आफू अड्डामा अनुपस्थित हुने र कायममुकायम प्रधानन्यायाधीशको नेतृत्वमा संवैधानिक इजलास गठन गरेर सुनुवाइ अगाडि बढाउने मौखिक आदेश गरे ।त्यसको पाँच दिनपछि भदौ १६ मा सर्वोच्च अदालतले अधिवक्ता गणेश रेग्मीको एउटा रिट दर्ता गर्यो, जसमा संवैधानिक इजलासबाट जबरा अलग हुन नमिल्ने जिकिर गरिएको थियो । साथै पूर्वप्रधानन्यायाधीशन्यायाधीश, कानुन व्यवसायीलगायतले अदालतमा विचाराधीन विषयमा दिने अभिव्यक्तिमा सीमा तोक्न पनि माग गरेका थिए । अर्को दिन भदौ १७ मा न्यायाधीश हरि फुँयालले रेग्मीको रिटमा सुनुवाइ गर्दै अन्तिम टुंगो नलागेसम्म संवैधानिक पदाधिकारीविरुद्धका मुद्दाको सुनुवाइ अगाडि नबढाउन आदेश दिएका थिए । त्यसयता संवैधानिक नियुक्तिमाथिको सुनुवाइ रोकिएको थियो । संवैधानिक इजलासले बुधबार अधिवक्ता रेग्मीको उक्त रिट निवेदन खारेज गरिदिएको छ । यससँगै अब संवैधानिक पदाधिकारीविरुद्ध परेका निवेदनमा सुनुवाइ गर्न कुनै कानुनी अड्चन रहने छैन । संवैधानिक इजलासले निवेदकहरूले पदाधिकारीको नियुक्ति बदर गर्न माग गरेजस्तो आदेश जारी हुनु नपर्ने कुनै कारण भए सात दिनभित्र पेस गर्न आदेश गरेको छ । गत शुक्रबार र बुधबार बहस गर्ने कानुन व्यवसायीहरू ओमप्रकाश अर्याल, चन्द्रकान्त ज्ञवाली, राजु चापागाईं, रामनारायण बिडारी, दिनेश त्रिपाठी, कीर्तिनाथ शर्मालगायतले अन्तरिम आदेश जारी गरेर संवैधानिक निकायका पदाधिकारीलाई कामकाजमा रोक लगाउन माग गरेका थिए । तर, इजलासले कानुन व्यवसायीले आफ्नो निवेदनमा ५२ जना पदाधिकारीमध्ये कसैलाई पनि विपक्षी नबनाएकाले उनीहरूलाई सुनुवाइको मौका दिनुपर्ने भन्दै अन्तरिम आदेश जारी गर्न अस्वीकार गरेको छ । विवादित निर्णयअनुसार नियुक्त भएका संवैधानिक निकायका पदाधिकारीले पद बहाल गरेर कार्य सञ्चालन गरेको एक वर्षभन्दा बढी भइसकेको देखिन्छ, निवेदकले उठाएका संवैधानिक र कानुनी प्रश्नको निरूपण अन्तिम सुनुवाइमा गर्नु मनासिब हुने कारणले अन्तरिम आदेश जारी गरिरहन परेन आदेशमा भनिएको छ ।विवादसँग प्रत्यक्ष सरोकार राख्ने संवैधानिक निकायका पदाधिकारीहरूलाई सुनुवाइको उचित मौका दिनु मनासिब देखिने भन्दै संवैधानिक इजलासले उनीहरूलाई समेत लिखित जवाफ लिएर आउन आदेश दिएको छ । सर्वोच्च अदालतले ती पदाधिकारीलाई संवैधानिक परिषद्ले गरेको सिफारिस, संसदीय सुनुवाइसम्बन्धी निर्णय र उनीहरूलाई नियुक्ति गर्ने राष्ट्रपतिको निर्णयको सक्कल फाइल राष्ट्रपतिको कार्यालय, संवैधानिक परिषदको सचिवालय तथा संसद् सचिवालयमार्फत झिकाउन पनि आदेश दिएको छ ।"
१८ वर्षपछि बारमा उभिए केसी,"सर्वोच्च अदालतका पूर्वन्यायाधीश बलराम केसी बुधबार संवैधानिक इजलासको सुनुवाइ प्रक्रियामा सरिक भए । अधिवक्ता गणेश रेग्मीको निवेदन र उक्त निवेदनमा सर्वोच्च अदालतले दिएको अन्तरिम आदेशले पूर्वन्यायाधीशको अभिव्यक्ति स्वतन्त्रतामा रोक लगाउने अवस्था देखिएको भन्दै उनी पनि सुनुवाइ प्रक्रियामा सहभागी भएका थिए । कुनै मुद्दामा विपक्षी नबनाइएको अवस्थामा उक्त मुद्दामा दिइने आदेशले आफ्नो हकअधिकारमा प्रभाव पार्ने भएमा कुनै पनि नागरिकले सुनुवाइ प्रक्रियामा सरिक हुने (इन्टरभेनिङ) निवेदन दिन पाउँछन् । त्यसैअन्तर्गत पूर्वन्यायाधीश केसीले पनि इजलासमा सरिक हुन पाउने निवेदन दिएका थिए ।संविधानले सर्वोच्च अदालतका पूर्वप्रधानन्यायाधीश र न्यायाधीशलाई अदालतमा बहसपैरवी गर्न रोक लगाएको छ तर पूर्वन्यायाधीश केसीले संविधानले मौलिक हकको रूपमा ग्यारेन्टी गरेको अभिव्यक्ति स्वतन्त्रतामा आँच पुर्याउने देखेपछि इजलासमा सरिक हुन पाऊँ भनी निवेदन दिएका थिए । उनले अदालतले अनुमति दिएमा इजलासलाई सम्बोधन गरी आफ्ना कुरा आफैं राख्ने उल्लेख गरेका थिए । अदालतले त्यस्तो अनुमति दिएपछि बुधबार पूर्वन्यायाधीश केसीले करिब आधा घण्टा कानुन व्यवसायी उभिएर बहस गर्ने पोडिएम (बार) बाट इजलासलाई सम्बोधन गरे । २०३१ वैशाखमा सरकारी वकिल भएका केसी २०५६ असारमा नायब महान्यायाधिवक्ता भएर सेवा निवृत्त भएका थिए । त्यसपछि २०६० को अन्तिमसम्म उनले कानुन व्यवसायीको रूपमा अभ्यास गरेका थिए । २०६१ वैशाखमा सर्वोच्च अदालतको न्यायाधीश नियुक्त भएका उनी २०६८ जेठमा निवृत्त भएका थिए । बुधबार सुनुवाइमा सरिक भएर इजलासलाई सम्बोधन गर्दै गर्दा मलाई ३० वर्षको मेरो वकालत जीवनको सम्झना भयो, उनले कान्तिपुरसँग भने, सर्वोच्चको न्यायाधीश भइसकेको व्यक्ति म । अभिव्यक्ति स्वतन्त्रतामै आँच आउने निवेदन दर्ता भएपछि उचित फोरममा आफ्ना कुरा राख्न म संवैधानिक इजलास पुग्नुपर्यो ।पूर्वन्यायाधीश केसीले इजलासमा बोल्ने अधिकार सकिएमा कोही व्यक्ति मान्छे नरहेर जनावरसरह हुने भन्दै आफू सुनुवाइमा सरिक हुन आएको प्रयोजन उल्लेख गरेका थिए । आफू व्यक्तिगत कारणले मात्र नआएको भन्दै उनले सबै सेवा निवृत्त न्यायाधीशका लागि आएको बताए । कुनै पनि रिट निवेदनमा सर्वोच्च अदालतको प्रतिष्ठा गाँसिएको हुन्छ । जस्तो पायो त्यस्तो रिटलाई अदालतले सम्बोधन गर्न हुँदैन, उनले भने, यो रिट खारेज गरेर मात्र हुँदैन । भविष्यमा यस्ता रिट आउनबाट निरुत्साहित गर्न पनि अदालतबाट आदेश आओस् ।"
चौबीस घण्टे सुरक्षाबीच जिल्ला अदालत तोडफोड,"(पोखरा)  कास्की जिल्ला अदालतको मुख्य प्रवेशद्वारमा चौबीसै घण्टा प्रहरीको सुरक्षा छ । ठीक अगाडि वडा प्रहरी कार्यालय छ । त्यहाँबाट जिल्ला अदालत छ्यांगै देखिन्छ । सुरक्षित मानिएको जिल्ला अदालतका दुईवटा इजलास कक्ष मंगलबार राति तोडफोड भएको छ । अदालतका सूचना अधिकारी नीलप्रसाद पनेरूका अनुसार १ र ६ नम्बर इजलासका ढोका र दराज फोडिएका छन् । १ नम्बर इजलास प्रमुख न्यायाधीश श्रीकृष्ण भट्टराई र ६ नम्बर इजलासमा देवप्रसाद योगीले मुद्दा हेर्दै आएका थिए । ६ नम्बर इजलासको मूल ढोका र भित्रको फाँट प्रवेश गर्ने ढोका फोडिएको छ । त्यहाँका ३ वटा दराजको ताला पनि खोलिएको छ । मिसिल कागजात चलाइएको छ । घर्रा पनि खोलिएको छ । १ नम्बर इजलासको ढोका फोडिएको छ । ताला नभएको दराजका कागजात पनि चलाइएको छ । टेबलका घर्रा खुलेका छन् । पनेरूले भने, ६ नम्बरमा फलामे रडसमेत भेटिएको छ । सरसफाइ गर्न आएकी मनमाया कुमालले बुधबार बिहान ढोका र दराज फोडिएको देखेपछि कर्मचारीहरूलाई खबर गरेकी थिइन् । तीनतले नयाँ भवनको दोस्रो र तेस्रो तलामा रहेका इजलास कक्ष फोडिएका हुन् । तोडफोडका कारण ६ नम्बरको इजलासमा बुधबार सुनुवाइ हुन सकेन । सूचना अधिकारी पनेरूका अनुसार महत्त्वपूर्ण मिसिल चोरी भएको शंका गरिएको छ । कास्कीका एसपी रमेश थापाले घटनाको अनुसन्धान भइरहेको बताए । प्रहरीले घटनास्थलको फिंगर प्रिन्ट र फुट प्रिन्ट निकालेको छ । फिर्के खोलामा तारबार छैन, अन्यत्र २०२१ सालमा बनेको पर्खाल छ । अदालतका ढोका पनि पुराना छन्, पनेरूले भने, अदालतमा सुरक्षा चुनौती महसुस गरेका छौं । अदालतको गेटमा असईको नेतृत्वमा ७ प्रहरी खटिएका छन् । उक्त क्षेत्र प्रदेश प्रमुखको कार्यालय, मुख्यमन्त्रीको निवासदेखि जिल्ला प्रशासन, जिल्ला समन्वय, प्रदेश नीति तथा योजना आयोग, नगर विकास समितिजस्ता महत्त्वपूर्ण सरकारी कार्यालय रहेको स्थान पनि हो ।"
लेटाङ घटना छानबिन गर्न समिति,विराटनगर (कास) प्रदेश १ प्रहरी कार्यालय विराटनगरले लेटाङ घटना छानबिन गर्न एसएसपी राजेन्द्रप्रसाद चौधरीको नेतृत्वमा पाँच सदस्यीय समिति गठन गरेको छ । समितिलाई १० दिनको म्याद दिइएको छ । जिल्ला प्रहरी कार्यालय मोरङले पनि उक्त घटनाको अलग्गै अनुसन्धान गरिरहेको छ । लेटाङ५ खेरुवास्थित एक विद्यालयका यौन दुर्व्यवहार आरोपित शिक्षक मनोज पौडेललाई पक्राउ गर्न गएको प्रहरी टोलीमाथि उत्तेजित भीडले आक्रमण गर्दा प्रहरी जवान उर्मिला श्रेष्ठको मृत्यु भएको थियो । गत आइतबार भएको घटनामा २५ प्रहरी र ७ स्थानीय घाइते भएका थिए । त्यसपछि मोरङ प्रशासनले सोमबारदेखि लगाएको कर्फ्यु बुधबारदेखि केही खुकुलो गरिएको छ । मोरङका एसपी जनार्दन जीसीले ९ जनालाई नियन्त्रणमा लिएर अनुसन्धान गरिरहेको जानकारी दिए । भीडले कसैको उक्साहटमा हिंसात्मक घटना गराएको अनुमान प्रहरीको छ ।
अदालतद्वारा घरमै पुगेर पीडितलाई क्षतिपूर्ति,"(चितवन)  सानो घरको पिँढीमा राखेको पुरानो खाट । चितवन जिल्ला अदालतबाट गएका कर्मचारी बुधबार दिउँसो त्यही खाटमाथि बसे । केही बेरमै बोल्न र सुन्न नसक्ने एक जना महिला बाहिर निस्किन । अदालतका कर्मचारीले भर्पाइ तयार गरे । हस्ताक्षर गर्ने अवस्था थिएन । ती महिलाले बुढीऔंलामा मसी दलेर ३ लाख रुपैयाँको चेक बुझेको भर्पाइमा ल्याप्चे लगाइदिइन् । पछि आडैमा बसेकी उनकी आमाले चेक समाइन् । छोरीको हितका लागि नै यो रकम खर्च गर्ने योजना सुनाइन् । अकल्पनीय अत्याचार भोगेकी छोरीलाई अदालतले न्याय त दिएकै थियो, भरण पोषणमा पनि भरथेग हुने गरेर केही रकम उपलब्ध भएकोमा न्याय दिनेलाई धन्यवाद भनिन् । बोल्न र सुन्न नसक्ने अवस्थाकी ३४ वर्षकी उनकी छोरीलाई स्थानीय ४१ वर्षका पुरुषले बलात्कार गरेका थिए । गत असोज १८ मा यो घटना भएको थियो । गत माघ १० गते चितवन जिल्ला अदालतले ती पुरुषलाई १० वर्ष कैद सजाय गर्यो । सजायसँगै पीडित महिलालाई ३ लाख रुपैयाँ राहत उपलब्ध गराउन पनि आदेश गर्यो । पीडकले भरेको त्यही राहत रकमको चेक अदालतका कर्मचारीले घरमै पुगेर पीडितलाई दिएका हुन् । फैसलाले पीडकबाट क्षतिपूर्ति पाउने भने पनि प्रायः पीडितहरूले यसतर्फ चासो राख्ने गरेको पाइँदैन । यो घटना त अलि संवेदनशील पनि हो । पीडित व्यक्ति फरक क्षमताकी हुनुहुन्छ । उहाँ र उहाँका परिवार अदालतसम्म पनि आउन सक्ने अवस्था देखिएन । त्यसैले घरमै गएर चेक बुझायौँ, चितवन जिल्ला अदालतका तहसिलदार शाखा अधिकृत पुरुषोत्तम पौडेलले भने । चितवन जिल्ला अदालतले पहिलो पटक पीडितको घरमै गएर यसरी पहिलो पटक क्षतिपूर्तिको रकम दिएको हो । मुलुकी फौजदारी संहिता २०७४ ले क्षतिपूर्तिसहितको न्यायको व्यवस्था गरेको छ । चितवन जिल्ला अदालतमा प्रतिवादी अर्थात् विभिन्न मुद्दाहरूमा पीडकहरूबाट १ करोड ६७ लाख ५० हजार ७ सय २८ रुपैयाँ भराउनुपर्ने ठहर भएको छ । तर प्रतिवादीहरूबाट दाखिला भएको रकम १९ लाख ९५ हजार ९ सय ५० रुपैयाँ मात्रै रहेको तहसिलदार पौडेलले जानकारी दिए । तीमध्ये क्षतिपूर्ति लिने बुझ्ने पीडितहरू झनै कम छन् । अहिलेसम्म १५ लाख ७४ हजार रुपैयाँ मात्रै पीडितहरूलाई उपलब्ध गराइएको छ । मुद्दा फैसला भयो या भएन, भएको भए के भयो भन्ने कुरा सम्बन्धित पीडितहरूले जानकारी नलिँदा यस्तो अवस्था आएको अदालतका अधिकारीहरूको अनुमान छ । राहत र क्षतिपूर्तिको व्यवस्था पनि छ भन्ने कुरा थाहा नपाएर रकम लिन नआएको हुन सक्ने पौडेल पनि बताउँछन् । त्यसैले अदालत आफैंले प्रयास गरेर भुक्तानी दिन सुरु गरेको हो । यसो भयो भने फौजदारी मुद्दामा राहत र क्षतिपूर्ति पाइन्छ भन्ने कुरा पीडितहरूलाई जानकारी हुन्छ । अहिले हामी सोधखोज गर्दै पीडितहरूकोमा जाँदा भोलि पीडितहरू पनि सोधखोज गर्दै अदालत नै आउने वातावरण बन्छ, तहसिलदार पौडेलले भने । दाखिला भएकोमध्ये भुक्तानी दिन बाँकी रहेको रकम ४ लाख २१ हजार रुपैयाँ छ । यो रकम १२ जना पीडितलाई दिनुपर्ने छ । पीडितहरूकोमा सूचना पनि पुगेको छ । तर पनि उनीहरू रकम बुझ्न आइरहेका छैनन् । यी १२ जनामध्ये अधिकांश व्यक्ति बलात्कारबाट पीडित भएकाहरू छन् । यो विषयमा गोपनीयता कायम राख्दै काम गर्नुपर्ने हुन्छ । यो रकमले पीडितको सामाजिक पुनर्स्थापनाको कार्यक्रममा सहयोग पुर्याउनेछ भन्ने उद्देश्य हो । त्यसैले रकम सम्बन्धित व्यक्तिलाई चाँडोभन्दा चाँडो पुर्याउन र गोपनीयता पनि कायम राख्न हामी प्रयासरहत छौं, पौडेलले भने । यसका लागि महिला कर्मचारीसहित घरमै पुग्ने योजना बनाएको उनले बताए ।"
वाग्मतीमा क्षयरोगीको संख्या बढ्दो,"(हेटौंडा)  घरमा रहेका तीनै जना औषधि सेवन गरिरहेका छन् । त्यो पनि भिन्नभिन्न रोगको होइन एउटै रोगको । मकवानपुरका मनहरी गाउँपालिका१ घैयाडाँडाका दलबहादुर चेपाङसहित तिनै जना क्षयरोगको औषधि सेवन गरिरहेका छन् । विगत ३ महिनादेखि उनीहरूले क्षयरोगको औषधि सेवन गरिरहेको स्थानीय स्वयंसेविका सुनीता चेपाङले बताइन् । यो परिवार विगतमा काठमाडौंका विभिन्न भागमा ढुंगागिट्टी कुट्ने कार्य गर्दै आएका थिए । तीन महिनाअघि मात्र उनीहरू गाउँ फर्केका हुन् । खोकी लागेपछि खकार हेटौंडा अस्पतालको ल्याबमा खकार परीक्षण गरेपछि दलबहादुरको पत्नी र छोरीमा क्षयरोगको जीवाणु फेला परेको थियो । खकार परीक्षण गराउन पनि उनले गाउँकै स्वयंसेविका सुनीताले अस्पतालमा ल्याएकी थिइन् । दलबहादुरको १४ वर्षीया छोरी ५ कक्षामा पढ्छिन् । सधैं धूलोधूवाँमा काम गर्ने र चुरोट, सुर्तीसँगै मादक पदार्थ अत्यधिक मात्रामा सेवन गर्ने कारणले गर्दा उनीहरूमा क्षयरोग देखापरेको हुन सक्ने स्वास्थ्यकर्मीहरूको दाबी छ । घैयाडाँडामा मात्र होइन, मकवानपुरमा क्षयरोगीको संख्या बर्सेनि बढ्दो छ । धूलोधूवाँ, चुरोट, सुर्ती, मादक पदार्थ सेवन कारणले क्षयरोगीको संख्या बर्सेनि बढ्दै गइरहेको स्वास्थ्यकर्मीहरूको दाबी छ । क्षयरोगीहरूको संख्या जुन अनुपातमा वृद्धि भए पनि डट्स प्रोग्रामका कारणले क्षयरोगीहरूको मृत्यु हुन भने पाएको छैन । आव ०७६०७७ मा मकवानपुरमा ४ सय ४५ जना क्षयरोगी फेला परेका थिए भने आव ०७७७८ मा ५ सय ३० जना फेला परेका छन् । चालु आवको ६ महिनामा ३ सय १ जना क्षयरोगीहरूले विभिन्न स्वास्थ्य संस्थाहरूबाट औषधि सेवा गरिरहेको स्वास्थ्य कार्यालय मकवानपुरका प्रमुख भीमसागर गुरागाईंले बताए । चुरेक्षेत्रमा बस्ने अधिकांश बासिन्दा बालुवा चाल्ने र गिट्टी कुट्ने क्रममा उड्ने धूलोका कारण उनीहरूमा क्षयरोग देखापरेको हो । क्रसर उद्योगको धूलोको कारणले पनि उद्योगनजिक रहेका बस्तीका बासिन्दामा यो रोग बढ्दो छ ।मकवानपुरको साविकको मनहरी, हाँडीखोला, बसामाडी, पदमपोखरी, चुरियामाई, हर्नामाडी, छतिवन, फापरबारी राईगाउँ गाविस र हेटौंडा उपमहानगरपालिकाको केही क्षेत्र क्षयरोगबाट प्रभावित क्षेत्र हुन् । धूलो र धूवाँका कारण क्षयरोगीको संख्या बढ्ने गर्छ, स्वास्थ्य कार्यालयका प्रमुख गुरागाईंले भने, मकवानपुरमा एक दर्जनभन्दा बढी बहुऔषधि प्रतिरोधी क्षयरोग (एमडीआर) का रोगी छन् । उनीहरूले स्वास्थ्य संस्थाबाट सेवा लिइरहेका छन् । मकवानपुरका सबै स्वास्थ्य संस्थाबाट डट्स कार्यक्रम सञ्चालन भइरहेको छ । वाग्मती प्रदेशमा अघिल्लो आवमा ६ हजार १ सय २५ जना क्षयरोगीको संख्या थियो भने गत आवमा ६ हजार ६ सय ६३ जना क्षयरोगी फेला परेको वाग्मती प्रदेश स्वास्थ्य निर्देशनालय हेटौंडाका क्षयकुष्ठ रोग प्रमुख जितेन्द्रकुमार कर्णले बताए । चालु आवको ६ महिना अर्थात् साउनदेखि पुससम्म ३ हजार ८ सय ५३ क्षयरोगी फेला परेका छन् । चालु आव २३ जना क्षयरोगीको मृत्यु भएको छ । वाग्मती प्रदेशको १३ जिल्लामध्ये सबैभन्दा धेरै गत आवमा काठमाडौंमा २ हजार ९ सय ८१ जना क्षयरोगी फेला परेका थिए । चालु आवको ६ महिनामा १ हजार ६ सय ३६ जना फेला परेको प्रमुख कर्णले बताए । वाग्मती प्रदेशको रसुवा जिल्लामा गत आवमा ३१ जना क्षयरोगी थिए भने चालु आवको ६ महिनामा १७ जना फेला परेका छन । यस प्रदेशको काठमाडौंपछि सबै धेरै क्षयरोगी भएको जिल्ला चितवन रहेको छ । चितवनमा गत आवमा ८ सय ८९ क्षयरोगी थिए भने चालु आवको ६ महिनामा ५ सय ३५ फेला परेका छन् ।"
राईगाउँका महिला व्यावसायिक कृषिमा,"(धादिङ)  कोही गहुँमा विषादी छर्कंदै छन्, कोही आलुखेतीको रेखदेख गर्दै, कोही पशुपालनमा व्यस्त छन् । खेतबारीमा लगाएका अन्नबाली र तरकारी खेती स्याहार्दैमा उनीहरूलाई भ्याइनभ्याइ छ । यो अवस्था जिल्लाको गजुरी गाउँपालिका५ राईगाउँका महिलाहरूको हो । अहिले त हाम्रो आम्दानीको मुख्य स्रोत नै कृषि कर्म बनेको छ, गहुँमा विषादी छर्दै गरेकी सविता राईले भनिन् ।केही समयअघिसम्म जोखिम मोलेर त्रिशूली नदीबाट बालुवा निकालेर जीविका धान्दै आएका उनीहरू अहिले कृषिकर्मबाट आम्दानी गरिरहेका छन् । वर्षौंदेखि बाँझो खेतबारी अहिले अन्नबाली र तरकारीले ढपक्कै ढाकिएको छ । कसैको खेतमा गहुँ लहलह छ त कसैकोमा आलु खन्ने बेला भएको छ । लसुन, प्याजलगायत अन्य व्यावसायिक खेती गर्नेको पनि कमी छैन । परम्परागत खेतीले खानै नपुगेर त्रिशूलीमा हेलिँदै बालुवा झिक्नुभन्दा व्यावसायिक रूपमा कृषिकर्म गर्दा राम्रो फाइदा हुन थालेको स्थानीय सीता राईले बताइन् ।उनले यसपालि आफ्नो सबै खेतमा गहुँ लगाएकी छन् । अघिल्ला वर्षहरूमा लगाएको तोरीले भन्दा पोहोरसाल प्राविधिकको सल्लाहअनुसार लगाएको गहुँले राम्रो उत्पादन दिएपछि यस वर्ष उनी सबै खेतमा गहुँ लगाउन हौसिएकी हुन् । डेढ वर्षअघि गाउँमा गहुँखेती पाठशाला चलाएपछि आफूहरू यसतर्फ आकर्षित भएको उनले बताइन् । गाउँका सबैजनाले खेती गर्न सुरु गरे पनि काम खोज्न घर छोडेर बाहिर जानुपरेको छैन, उनले सुनाइन् । बालुवा झिक्दा रहने जोखिम र न्यून आम्दानीभन्दा राईगाउँवासीलाई कृषिकर्मले लोभ्याएको छ । उसो त खेतीपाती उनीहरूको पुर्ख्यौली पेसा हो तर आधुनिक प्रणालीबाट कृषिकर्म गर्न सके बालुवा चाल्नुभन्दा माटो चाल्नु फाइदा रहेको सविताको अनुभव छ । पहिले पनि खेतीकिसानी गरेरै बाँचेका मान्छे हामी त । बीचमा बालुवा चाल्न थाल्यौं । खेतमा गहुँ लगाउन थालेपछि भएको आम्दानीले बालुवा चाल्नभन्दा माटोसँग खेल्दा खुसी मिल्ने रहेछ, उनले खुसी सुनाइन् ।परम्परागत तरिकाले खेती गर्दा स्थानीयले सोचेको जस्तो आम्दानी लिन सकेका थिएनन् । पछिल्लो समय प्राविधिकको सल्लाहअनुसार खेती गर्दा उत्पादनमा बढोत्तरी भएको उनीहरूको अनुभव छ । अहिले खेत ढकमक्क गहुँले ढाकेको छ । गाउँले धेरैले गहुँखेती गरेका छन् । आम्दानीमा पछाडि परेको राईगाउँ अहिले कृषिकर्मबाट माथि उठेको छ, स्थानीय श्रुति राईले भनिन् । प्रविधि र प्राविधिकको सहयोगले राईगाउँवासीको दैनिकी फेरिएको जनप्रतिनिधिहरूले पनि महसुस गरेका छन् । गजुरी गाउँपालिकासँगको साझेदारीमा कृषि तथा पशुपन्छी विकास मन्त्रालयअन्तर्गत खाद्य तथा पोषण सुरक्षा सुधार आयोजनाले गाउँमा विभिन्न कार्यक्रममार्फत प्राविधिक सहयोग उपलब्ध गराएपछि परिवर्तन देखिन थालेको गाउँपालिका अध्यक्ष राजेन्द्रविक्रम बस्नेतले बताए । यहाँ करिब २ सय ५० परिवार राई समुदायको बसोबास छ । त्यसमध्ये ७५ प्रतिशत कृषि पेसामा छन् । १२१५ वर्षपछि फेरि गहुँ खेती सुरु गरेको स्थानीयहरू बताउँछन् ।"
प्रदेशसभा अधिवेशन अन्त्य,"मकवानपुर (कास) वाग्मती प्रदेश सरकारले प्रदेशसभाको चालु हिउँदे अधिवेशन अन्त्य गरेको छ । मुख्यमन्त्री तथा मन्त्रिपरिषद्को कार्यालयमा बुधबार बसेको मन्त्रिपरिषद् बैठकले अधिवेशन अन्त्य गर्न प्रदेश प्रुमख यादव शर्मासमक्ष सिफारिस गरेको थियो । शर्माले अधिवेशन भएको विषयमा प्रदेशसभालाई जानकारी गराइसकेका छन् । मंगलबार बसेको प्रदेशसभा बैठक अर्को सूचना नआएसम्मका लागि स्थगित गरिएको थियो । बैठक स्थगित भएकै समयमा अधिवेशन अन्त्य गरिएको हो । अधिवेशन अन्त्य भएको छ । सरकार अब छिट्टै बजेट अधिवेशन सञ्चालन गर्ने तयारीमा छ, कृषि तथा पशुपक्षी विकासमन्त्री वसुन्धरा हुमागाईंले भने । अधिवेशनमा प्रतिपक्षी एमाले, विवेकशील साझा, राप्रपा र नेमकिपाले मोर्चाबन्दी गरेर सरकारविरुद्ध सदनमा प्रस्तुत भएका थिए । उनीहरूले विशेष गरी जम्बो मन्त्रिपरिषद् गठनको विषयलाई मूल मुद्दा बनाएर सरकारविरुद्ध मोर्चाबन्दी गरेका हुन् ।"
फरार सूचीका ६ पक्राउ,"रामेछाप (कास) जिल्ला प्रहरी कार्यालयले विभिन्न मुद्दामा दोषी ठहर भई फरार रहेका ६ जनालाई एकैसाथ पक्राउ गरेको छ । पक्राउ पर्नेमा ३ जना बैंकिङ कसुर, २ जना चोरी र १ जना किर्ते मुद्दामा अदालतबाट दोषी ठहर भएका थिए । जिल्ला प्रहरी कार्यालय रामेछापका प्रहरी नायव उपरीक्षक राजकुमार थिङका अनुसार फरारमध्ये मूर्ति चोरीमा दोषी ठहर दोरम्बा शैलुङ४ पासेवनका श्रीबहादुर मगर १६ वर्षपछि पक्राउ परेका हुन् । यसैगरी, बैंकिङ कसुर मुद्दामा मन्थली नगरपालिका४ सालुका गाण्डिव काफ्ले र दामोदर काफ्ले तथा गोकुलगंगा५ नामाडीका प्रकाश काफ्ले परेका छन् । त्यस्तै, चोरी मुद्दामा रामेछाप नगरपालिका८ डुम्रीखर्कका रामहरी खत्री, सरकारी कागजात दस्तखत किर्ते गर्ने सुनापती३ हिलेदेवीका रोजबहादुर थिङ पक्राउ परेका छन् । पक्राउ परेका सबैलाई फैसला कार्यान्वयनका लागि बुधबार जिल्ला अदालत रामेछापमा बुझाइएको छ ।"
वाग्मतीका ६ जिल्लामा बर्डफ्लु,"मकवानपुर (कास) वाग्मती प्रदेशका ६ जिल्लामा बर्डफ्लु देखापरेको छ । वाग्मती प्रदेश कृषि तथा पशुपक्षी विकास मन्त्रालयका अनुसार काठमाडौं, ललितपुर, भक्तपुर, चितवन, मकवानपुर र सिन्धुपाल्चोकमा बर्डफ्लु देखिएको हो । मन्त्रालयका सचिव डा शरणकुमार पाण्डेले माघ १६ यता बर्डफ्लु देखिएका स्थानमा ५८ हजार २ सय ६१ पक्षी, २२ हजार ३४ वटा अण्डा र ११ हजार ४ सय ३९ केजी दाना सुरक्षित तवरबाट नष्ट गरिएको छ । संक्रमण देखिएका स्थानबाट रोग अन्यत्र फैलिन नदिन हामीले नमुना संकलन र निगरानीका कार्य सञ्चालन गरिरहेका छौं, सचिव पाण्डेले भने । बर्डफ्लुका कारण हालसम्म करिब ३ करोड रुपैयाँ बराबरको क्षति भएको मन्त्रालयको अनुमान छ ।"
६ वर्षमा ब्रेन डेथ भएका तीन जनाको मात्रै अंगदान,"(काठमाडौं)  अंगदान कानुन बनेको ६ वर्षमा नेपालमा ७ जनामा मात्रै मस्तिष्क मृत्यु (ब्रेन डेथ) भएकाबाट प्राप्त अंग प्रत्यारोपण गरिएको छ । हालसम्म ३ जनाबाट प्राप्त मिर्गौला ६ जनामा र कलेजो एक जनामा प्रत्यारोपण गरिएको हो । सरकारले ब्रेन डेथ भएकाहरूको अंगदान गर्नेसम्बन्धी कानुन २०७२ सालमा ल्याएको थियो । अस्पतालले मस्तिष्क मृत्यु भएका बिरामीको जानकारी सरकारमातहतको मस्तिष्क मृत्युसम्बन्धी प्रत्यारोपण समिति (ब्रेन डेथ डोनर सेन्ट्रल ट्रान्सप्लान्ट कोअर्डिनेसन युनिट) लाई दिनुपर्ने व्यवस्था कानुनमा छ । मस्तिष्क मृत्युसम्बन्धी प्रत्यारोपण समितिका प्रमुख एवं अंग प्रत्यारोपण केन्द्रका मिर्गौला रोग विशेषज्ञ डा कल्पना श्रेष्ठका अनुसार मुलुकमा हुने कुल ब्रेन डेथ मध्ये १० प्रतिशतको मात्रै अंग प्राप्त गर्न सकियो भने पनि बर्सेनि ३ सयभन्दा बढी मृत्युको मुखमा पुगेका बिरामीको ज्यान जोगाउन सकिन्छ । तर, चिकित्सकहरूकै अनिच्छा र आमनागरिकमा चेतना अभावले मस्तिष्क मृत्यु (ब्रेन डेथ) पछिको अंगदान न्यून संख्यामा मात्रै हुने गरेको छ । हाल मुलुकमा मस्तिष्क मृत्यु भएकाहरूबाट दानस्वरूप प्राप्त हुने मिर्गौला प्रत्यारोपणका लागि ६ सय जनाभन्दा बढीले नाम लेखाएका छन् । श्रेष्ठका अनुसार देशभरका ७३ वटा केन्द्रबाट ५ हजार ५ सय जनाभन्दा बढीले निःशुल्क डायलसिस गराइरहेका छन् । डायलसिस गराइरहेका धेरै जना मिर्गौला प्रत्यारोपण आवश्यक रहेका बिरामी हुन्, उनले भनिन् ।मस्तिष्क मृत्यु भएका एक जना दाताबाट फोक्सो (दुई), मिर्गौला (दुई), कलेजो, प्यांक्रियाज, मुटु र सानो आन्द्रा गरी कम्तीमा ८ वटा अंग प्राप्त गर्न सकिन्छ । पछिल्लो समय गर्भाशय, अनुहार, हाडलगायतका अंगसमेत प्रत्यारोपण हुन थालेको छ भने छाला, कोर्नियाजस्ता अंग पहिलेदेखि नै प्रत्यारोपण हुँदै आएको छ । दान दिने कानुनी व्यवस्था भए पनि प्रक्रियागत जटिलताका कारण अंगहरू खेर गइरहेको विशेषज्ञहरूले बताएका छन् । मस्तिष्क मृत्यु भएका व्यक्तिबाट अरूको ज्यान जोगाउन दानमा पाउन सकिने थुप्रै अंग खेर गइरहेका छन्, भक्तपुरस्थित सहिद धर्मभक्त राष्ट्रिय प्रत्यारोपण केन्द्रका निर्देशक डा पुकारचन्द्र श्रेष्ठले भने, ऐन बनेको पाँच वर्ष बितिसक्दा पनि कार्यान्वयन प्रक्रिया झन्झटिलो भएकाले अंग प्रत्यारोपण गरेर बचाउन सकिनेहरू पनि मृत्युको मुखमा पुगेका छन् ।सरकारी तथ्यांकअनुसार हालसम्म ब्रेन डेथ भएका तीन व्यक्तिबाट प्राप्त ६ वटा मिर्गौला र कलेजो प्रत्यारोपण गरेर सात जनाको ज्यान जोगाइएको छ । मस्तिष्क मृत्युसम्बन्धी कानुन बनेपछि गत ६ वर्षमा काठमाडौंका अस्पतालहरूमा २२ जनाको ब्रेन डेथ भएको जानकारी अंग प्रत्यारोपण केन्द्रलाई प्राप्त भए पनि त्यसमध्ये १७ जनाको परिवारले अंगदान गर्न अस्वीकार गरेको थियो । त्यस्तो जानकारी दिने सबै अस्पताल निजी हुन् । दुई परिवारले अंगदान गर्ने चाहना व्यक्त गरे पनि धेरै ढिलो भएकाले सम्भव भएन, डा श्रेष्ठले भने, ६ वर्षमा मस्तिष्क मृत्यु भएका तीन जनाको अंगले मृत्युको मुखमा पुगेका ७ जनालाई जीवनदान दिएको छ । मुलुकमा बर्सेनि हुने मस्तिष्क मृत्युका घटनामध्ये आधाबाट मात्रै मिर्गौलालगायत अंगदानमा प्राप्त भएको खण्डमा कम्तीमा हजार जनाको ज्यान जोगाउन सकिने डा श्रेष्ठको भनाइ छ । हाल मिर्गौला फेल भएका करिब ३ हजार जनाले अंग अभावमा प्रत्यारोपण गराउन सकिरहेका छैनन्, उनले भने । मस्तिष्क मृत्युका घटना धेरै भए पनि अंगदानको प्रक्रिया सहज नहुनुमा चिकित्साकर्मीको अनिच्छा पनि प्रमुख कारण रहेको पाइएको छ । चिकित्सकमा अंगदान प्रक्रियामा सामेल हुनबाट हच्किने, डराउने र तर्किनेजस्ता प्रवृत्तिले अंगदान प्रक्रियालाई निरुत्साहित गरिरहेको विज्ञहरूको बुझाइ छ । सर्वसाधारणमा अंगदानसम्बन्धी सचेतनाको पनि कमी रहेको विज्ञहरू बताउँछन् । चिकित्सकले ब्रेन डेथसम्बन्धी किताबमा पढे पनि व्यवहारमा लागू गर्न सकेका छैनन्, डा श्रेष्ठले भने, ब्रेन डेथ डिक्लेयर गरेर अंगदानको प्रक्रियालाई अघि बढाउँदा कानुनी लफडामा फसिन्छ कि भन्ने डरले पनि चिकित्सकले चासो देखाउँदैनन् ।नेपाली समाजमा मृत्युपछिको अंगदान पुण्य काम हो भन्ने मान्यता स्थापित नभएका कारण अंगदानमा उत्साहजनक उपलब्धि हासिल नभएको डा श्रेष्ठले बताए । ब्रेन डेथ पश्चिमामा भन्दा हामीकहाँ बढी हुन्छ तर मृत्युपछिको अंगदानजस्तो पुण्य काम हालसम्म समाजमा स्थापित हुन सकेको छैन, उनले भने, बर्सेनि करिब २२ सय ज्ञात मृत्यु सडक दुर्घटनामा मात्र हुन्छ, अज्ञात त्योभन्दा बढी छ । करिब एक हजारजति ब्रेन डेथ हुने गरेको हाम्रो आकलन छ । पछिल्लो तथ्यांकअनुसार हालसम्म मुलुकमा करिब २५ सय जनाले मात्र मृत्युपछि अंगदान गर्ने घोषणा गरेका छन् ।"
एसिड जलनमा परेकी महिलाको मृत्यु,"(काठमाडौं)  भावशून्य भएर सुमन चौधरी बुधबार शववाहनमा इटहरी११ खनारस्थित घरमा फर्किंदै थिए । गाडीको एक कुनामा आधा जलेकी मृतक आमा वसन्तीदेवीलाई उनले हेर्न सकिरहेका थिएनन् । हजुरआमा भुटुदेवी र दाइ बाबुराम चौधरी पनि बोल्न सक्ने अवस्थामा थिएनन् । इटहरीको खनारस्थित खाने तेल उत्पादन गर्ने एभरेस्ट सोल्भेन्ट प्रालिकी कामदार वसन्ती गत बिहीबार एसिडको जलनमा परेकी थिइन् तर जिल्लास्थित प्रहरी र कम्पनीले यो घटनालाई एसिडजन्य दुर्घटनाभन्दा पनि तेलमा परेर भएको घटनाका रूपमा लुकाउन खोजेका छन् । कारखानाभित्र राखिएको एसिड कसरी उनको जीउमा पर्यो भन्नेबारे छोरा सुमन जानकार छैनन् । उनका अनुसार आमाको पेटदेखि मुनिको सबै भाग एसिडले जलेको थियो । घटनालगत्तै वसन्तीलाई विराटनगरको विराट मेडिकल कलेजमा पुर्याइएको थियो । त्यहाँ उपचार हुन नसक्ने बताएपछि उनलाई धरानस्थित बीपी कोइराला स्वास्थ्य विज्ञान प्रतिष्ठान लगिएको थियो । त्यहाँ पनि उपचार हुन नसकेपछि उनलाई घटनाकै राति काठमाडौं हिँडाइएको थियो । वसन्तीलाई शुक्रबार बिहान ४ बजे कीर्तिपुरस्थित बर्न अस्पतालमा ल्याइएको थियो ।अस्पतालमा खटिएका प्रहरी जवान धनबहादुर तामाङलाई सुमनले कम्पनीभित्र राखिएको एसिड मिसिएको पानी परेर जलन भएको विवरण टिपाएका थिए । कसैले एसिड छ्यापेका नभई दुर्घटनामा परेको भन्दै छोराले दिएको विवरण टिपेर तामाङले महानगरीय प्रहरी वृत्त कीर्तिपुरलाई बुझाइदिएका थिए । इलाका प्रहरी कार्यालय इटहरीका प्रहरी नायब उपरीक्षक (डीएसपी) खगेन्द्रबहादुर खड्काले भने वसन्तीको मृत्यु एसिडका कारणले नभई तातो तेलको पोखरी जस्तोमा चिप्लिएर खस्दा भएको बताए । उनले कान्तिपुरसँगको टेलिफोन कुराकानीमा आफू नै घटनास्थल पुगेको र एसिडको जलनका कारण नभई तेलको जलन भएको बताए । उनले भने, मै घटनास्थल पुगेको थिएँ, रिफाइन गरिएको तेलको आहालबाट तेल निकाल्ने क्रममा घटना भएको हो ।डीएसपी खगेन्द्रले तातो तेलका कारण जलन भएको बताएपछि बर्न अस्पतालका चिकित्सकहरूले भने महिलाको मृत्यु एसिडकै जलनका कारण भएको बताएका छन् । कान्तिपुरसँगका कुराकानीमा अस्पतालका फोकल पर्सन हेमन्तध्वज जोशीले चिकित्सकहरूले नै पुर्जामा एसिड दुर्घटनामा परेको भनेर लेखेको बताए । जोशीले भने, एसिडकै कारण गहिरो जलन भएको देखियो । उनका अनुसार अस्पतालले यो घटनाबारे महिला आयोगलाई पनि जानकारी गराइसकेको छ ।मृत्युको कारण बुझ्न कान्तिपुरले अस्पतालमा कार्यरत डा सुरेन्द्र बस्नेतसँग सम्पर्क गरेको थियो । बस्नेतले पनि मृतकका छोराले आफूहरूलाई एसिडजन्य दुर्घटनामा परेको बताएको सुनाए । उनले वसन्तीको शरीरको ५० देखि ५५ प्रतिशत भाग जलेको जानकारी दिँदै भने, सल्फ्युरिक एसिडको जलनका कारण मृत्यु भएको हो । खाने तेलको उद्योगमा तेल प्रशोधनका क्रममा सल्फ्युरिक एसिड प्रयोग गरिएको देखिन्छ । घटनामा कस्तो एसिड प्रयोग भएको हो र दुर्घटना के कारणले कसरी भएको हो भन्ने स्पष्ट भइसकेको छैन ।उद्योग, कलकारखानामा घातक एसिड प्रयोगमा सावधानी नअपनाइँदा र यसको प्रयोगमा अपनाउनुपर्ने सतर्कताको अभावमा कामदार एसिडको जलनमा परेको यो नयाँ घटना भने होइन । गत फागुन १५ मा काठमाडौंको बौद्धस्थित रमेश गजमेर धातुबाट बुद्धका मूर्ति, पाला र माने बनाउने कारखानामा एसिडको जलनमा परेका थिए । साथीको कारखानाबाट पानीको बोतलमा एसिड बोकेर फर्केका उनी घर आएर बोतलको बिर्को खोल्नेबित्तिकै त्यसभित्रको एसिड शरीरमा परेको थियो । गत वर्ष चैत अन्तिम साता काठमाडौंको गोर्कणेश्वरस्थित जेनिस ह्यान्डीक्राफ्टमा काम गर्ने रमेश रम्तेलले सामान्य झगडामा सँगै काम गर्ने बुद्धि विकमाथि एसिड छ्यापिदिएका थिए । कारखानामा आवश्यक एसिडको भण्डारण र त्यसको प्रयोगमा अपनाउनुपर्ने सावधानी नअपनाइएकै कारण रमेशले रिस साँध्ने माध्यम एसिडलाई बनाउन पाएका थिए ।केपी ओली नेतृत्वको सरकारले गत वर्ष असोज १२ मा तेजाब तथा अन्य घातक रासायनिक पदार्थ (नियमन) सम्बन्धी अध्यादेश २०७७ जारी गरेको थियो । नाइट्रिक, सल्फ्युरिक र हाइड्रोक्लोरिक एसिडलगायत तेजाबजन्य ज्वलनशील रासायनिक पदार्थ दुरुपयोग गरे संशोधित कानुन आकर्षित हुने अध्यादेशमा उल्लेख छ । अध्यादेशमा अनुमतिपत्र नलिई एसिड उत्पादन, निकासी, पैठारी र बिक्रीवितरण गरे वा स्वीकृति नलिई पैठारी गरे ५० हजारदेखि १ लाख रुपैयाँसम्म जरिवाना र ३ महिनादेखि एक वर्षसम्म कैद सजाय हुन सक्छ । सरकारले यस्तो कार्यविधि बनाएपछि अहिले पनि दुग्ध बिक्री वितरण र संकलन गर्ने डेरीदेखि सुनचाँदी, पित्तल, ढलोट र फलामलगायत धातुका काम गर्ने कारखाना र अन्य ठूला उद्योगमा पनि सरसफाइदेखि भाँडा टल्काउने कामसम्ममा घातक एसिडको निर्बाध प्रयोग भइरहेको छ ।प्रहरीका अनुसार ०७० यताका आठ वर्षमा मात्रै एसिड प्रहारका ३० घटना भए । जसमा २० महिला (४ बालिका) र ९ पुरुष (२ बालक) एसिड जलनमा परेका छन् । सरकारले जारी गरेको अध्यादेश संसद्को पहिलो बैठकमा पेस गरेको ६० दिनभित्र प्रतिस्थापन विधेयक नल्याए निष्क्रिय हुन्छ । शेरबहादुर देउवा नेतृत्वको सरकारले ०७८ मंसिरमा पुनः जारी गरेको यो अध्यादेश प्रतिस्थापन विधेयक नल्याएकै कारण गत माघ २८ देखि निष्क्रिय भइसकेको छ । जसले गर्दा तेजाब आक्रमण गर्नेलाई २० वर्षसम्म कैद, पीडितलाई १० लाख रुपैयाँसम्म क्षतिपूर्ति र रोजगारीको प्रत्याभूति गर्ने कुरा कार्यान्वयनमा आउन सकेको छैन । विद्यमान फौजदारी आचारसंहितामा एसिड प्रहार गर्नेमाथि अधिकतम सजाय ८ वर्ष सजाय हुने उल्लेख छ । अध्यादेश निष्क्रिय भइसकेको पृष्ठभूमिमा इटहरीको खनारमा एसिडजन्य दुर्घटनाको घटना बाहिर आएको हो । एसिडको खुलेआम बिक्रीवितरणको अभ्यास र एसिड प्रहारका घटनाविरुद्ध अभियान गरिरहेका उज्ज्वलविक्रम थापाले एसिड बिक्री वितरणमाथि नियमन नहुँदा कलकारखानामा तल्लो तहमा काम गर्नेहरू मृत्युको मुखमा पुगिरहेको बताए । उनले भने, सदनभित्र भएकालाई एसिडजन्य घटना र दुर्घटनाले नपोलेको देख्दा अचम्म लाग्छ ।"
गुणस्तरहीन निःशुल्क प्याडबारे छानबिन जरुरी,"विद्यालयमा महिला शौचालय हुनुनहुनु र छात्राहरूले महिनावारीका बेला सेनिटरी प्याड प्रयोग गर्न पाउनुनपाउनुबीचको फरक ठूलो छ । यो छात्राहरूको सुविधाको विषय मात्र होइन, विद्यालयमा उनीहरूको नियमित उपस्थिति र कक्षा छाड्ने दरसित पनि यसको अन्तरसम्बन्ध गहिरो छ । यसको मतलब, विद्यालयमा छुट्टै महिला शौचालय नहुँदा र सेनिटरी प्याड प्रयोग गर्न नपाउँदा कति छात्राहरूको शैक्षिक भविष्य अनिश्चित मात्र बनेको हुँदैन, राज्यले शिक्षामा गरेको लगानी पनि खेर गैरहेको हुन्छ । यही समस्यालाई न्यूनीकरण गर्न सरकारले तीन वर्षयता देशभरका २९ हजार सामुदायिक विद्यालयका छात्रालाई निःशुल्क प्याड वितरण गरिरहेको छ । यसकै निम्ति यसबीचमा साढे ४ अर्ब खर्चिएको छ । तर दुःखको कुरा, पालिका र विद्यालयहरूले खरिद गरेका प्याड गुणस्तरहीन हुँदा छात्राहरूले यसको प्रयोग गर्नै छाडेका छन् । यसबाट राज्यकोषको दुरुपयोग मात्र भएको छैन, यो कार्यक्रम सञ्चालन गर्नुको उद्देश्यमाथि पनि असर पुगेको छ । मासिकस्रावका बेला सघाउनुको सट्टा उल्टै समस्या सृजना भएपछि छात्राहरूले सरकारबाट उपलब्ध प्याड लगाउन छाडेका हुन् । यस्तो प्याड तोकिएको मापदण्डअनुसारका नभएको, प्रयोग गर्दा आधा घण्टा पनि नथेगेको, लगाउँदा खस्रो भएको, टाँसिने गम कम भएको, चिलाउनेपोल्नेजस्ता समस्या आएको विद्यार्थीहरूको गुनासो छ । यसबाट सरकारले सेनिटरी प्याड (वितरण तथा व्यवस्थापन) कार्यविधि२०७६ नै बनाएर आर्थिक वर्ष २०७६७७ मा सुरु गरेको यो कार्यक्रमको औचित्यमाथि नै प्रश्न उठेको छ । यो कार्यक्रमका लागि पहिलो वर्ष १ अर्ब २७ करोड निकासा गरेको सरकारले दोस्रो वर्ष १ अर्ब ८२ करोड रुपैयाँ छुट्याएको थियो । यो वर्ष १ अर्ब ४३ करोड रुपैयाँ विनियोजन गरिएको छ । संघीय सरकारबाट प्राप्त बजेटअनुसार स्थानीय तहले कार्यविधिबमोजिम प्याड खरिद गर्नुपर्ने हो । तर कति पालिकाले पारदर्शी रूपमा प्याड खरिद गरेका छैनन्, कतिले कार्यविधिबमोजिम मापदण्डको पालना गरेका छैनन् । प्याडको लम्बाइ, चौडाइसहित त्यसमा प्रयोग हुने कपडासम्मको न्यूनतम मापदण्ड र सुरक्षित भण्डारणजस्ता पक्षमा उनीहरूले ध्यान पुर्याएका छैनन् । कतिपय स्थानीय तहले भने खरिदको जिम्मा नै विद्यालयलाई दिएका छन् ।बर्सेनि औसत डेढ अर्ब रुपैयाँ भनेको सानो रकम होइन, यसकै लागि एउटा पालिकाले औसत रूपमा वार्षिक २० लाख रुपैयाँ पाएको छ । तैपनि गुणस्तरीय प्याड नकिनिनुको सोझो अर्थ निस्कन्छ, यसमा कुनै गडबडी अर्थात् अनियमितता छ । कार्यविधिमा मापदण्डअनुसार प्याड खरिद भएनभएको अनुगमनका लागि सबै स्थानीय तह, प्रदेश र संघमा समेत समिति गठन हुने उल्लेख छ । सेनिटरी प्याड व्यवस्थापन, समन्वय र अनुगमनका निम्ति संघमा शिक्षा सचिवको अध्यक्षतामा संघीय निर्देशक समिति छ । प्याड वितरण तथा व्यवस्थापन कार्यक्रम प्रभावकारी रूपमा सञ्चालन भएनभएको अनुगमन गर्नु यसको एउटा दायित्व हो । प्रदेशमा सामाजिक विकास मन्त्रालयका सचिवको संयोजकत्वमा यस्तै एउटा समिति छ । स्थानीय तहमा पनि पालिका उपप्रमुख वा उपाध्यक्षको संयोजकत्वको समिति छ । परन्तु यी समितिले आआफ्नो कर्तव्यबमोजिम कार्य नगर्दा सरकारी स्रोतको दुरुपयोग हुन पुगेको छ । प्याड कमसल भएकाले छात्राहरूले लगाउन नमान्नु विद्यालय र पालिका स्वयम्कै साखको प्रश्न हो । त्यसैले उपप्रमुखउपाध्यक्ष नेतृत्वको समितिका अतिरिक्त पालिका प्रमुखले नै पनि यसको अनुगमनमा तदारुकता देखाउनुपर्छ । कथं पालिकाका उपल्ला जनप्रतिनिधिहरू नै यसमा संलग्न रहेछन् भने उनीहरू यसउपर जाँचबुझ गर्न नचाहन सक्छन्, त्यसैले प्रदेश र संघीय समिति नै यसमा अग्रसर देखिनुपर्छ । आर्थिक अनियमितताको आशंका प्रबल भएकाले अख्तियार दुरुपयोग अनुसन्धान आयोगले पनि यसमा चासो देखाउनुपर्छ । यसका साथै सम्बन्धित निकायहरूले बजार अनुगमन गरी कमसल प्याड बिक्रीवितरणमै रोक लगाउनुपर्छ । कमसल प्याडबारे आवश्यक छानबिनसँगै सरकारले अबका दिनमा गुणस्तरीय प्याड वितरणको सुनिश्चितता पनि गर्नुपर्छ । किनभने, विद्यालयमा वितरित प्याड प्रयोग गर्न अयोग्य हुँदा पैसा हुनेले त आफैं प्याड किन्लान्, तर नहुनेहरू फेरि समस्यामा पर्छन् । अतः सबै छात्राको अवस्थालाई ध्यानमा राखेर सरकारले मापदण्डबमोजिमको प्याड वितरण सुनिश्चित गर्नुपर्छ, ताकि मासिकस्रावका समयमा प्याड अभावकै कारण कोही पनि छात्रा विद्यालयमा अनुपस्थित हुनु नपरोस्, अनि गुणस्तरीय जीवन र शिक्षाबाट वञ्चित हुनु नपरोस् । निःशुल्क प्याड वास्तवमै अर्थपूर्ण होस्, कार्यक्रमका लागि कार्यक्रम नबनोस् ।"
शिक्षा क्षेत्र कहिले व्यवस्थित हुने ?,"कान्तिपुर एजुकेसन समिट२०२२ मा वक्ताहरूले शिक्षामा तत्काल सुधारका लागि विभिन्न तर्क प्रस्तुत गर्दै राजनीतिक हस्तक्षेप हट्नैपर्छ, सरकारनिजी क्षेत्र मिल्नुपर्छ, पद्धति नै फेर्नुपर्छ, सीपमूलक सिकाइ जरुरी छ र प्रतिस्पर्धामा बाँच्ने र फस्टाउने शिक्षा चाहियो भन्ने खालका सार राख्नुभएको थियो । यी सबै भनाइ स्वागतयोग्य छन् । शिक्षाको विकासमा सामुदायिक र निजी विद्यालय दुवैको योगदानलाई हामीले स्विकार्नुपर्छ, दुवैलाई एकअर्काको परिपूरक मान्नुपर्छ नकि विरोधी । प्रतिस्पर्धा राम्रो हो, विभिन्न खाले सामाजिक बाधाव्यवधान र विषमताका बावजुद केही सार्वजनिक विद्यालयले निजी विद्यालयलाई चुनौती दिइरहेका छन् । आजको आवश्यकता साक्षर शिक्षा होइन, आत्मनिर्भर बनाउने शिक्षा हो । सरकारले शिक्षामा लगानी बढाउनुपर्छ र निजी विद्यालयले पनि शिक्षा विकासमा योगदान गरिरहेकाले उनीहरूलाई अनुदान उपलब्ध गराउनुपर्छ । निजी र सामुदायिकबीचको भेदभाव हटाउन शिक्षा ऐनमा सार्वजनिक र निजी विद्यालयलाई स्पष्टसँग सम्बोधन गरिनुका साथै, आकर्षक प्रस्तावसहित निजी विद्यालयहरूलाई सामुदायिक विद्यालयमा परिवर्तित हुने मौका दिनुपर्छ । महेन्द्रसिंह बम, टीकापुर१, कैलाली"
लेटाङ घटनाको अन्तर्य,"मोरङको लेटाङमा ५६ वर्षीय शिक्षक मनोज पौडेलले कक्षा ६ मा अध्ययनरत १२ वर्षीया बालिकालाई यौन दुर्व्यवहारको प्रयास गरेको विषयमा शिक्षक र अभिभावकको बैठकमा ती शिक्षकलाई आक्रमणको प्रयास गरेपछि, त्यसलाई नियन्त्रण गर्न परिचालन गरिएका सुरक्षाकर्मीमाथि आक्रोशित स्थानीयले आक्रमण गरेका थिए, सो क्रममा महिला प्रहरी उर्मिला श्रेष्ठको घटनास्थलमा मृत्यु भएको थियो । यो घटना हुनुमा पहिलो दोषी विद्यालयका प्रधानाध्यापक हुन् भने दोस्रोमा विद्यालय व्यवस्थापन समितिका अध्यक्ष तथा वडाध्यक्ष र तेस्रोमा सोही नगरपालिकाका उपप्रमुख लगायत स्थानीय बुद्धिजीवी र नागरिक समाजका अगुवा हुन् । यदि दोहोर्याएर गुनासो आए तिनले उचित कदम चाल्नुपर्थ्यो, विद्यालय व्यवस्थापन समिति वा अध्यक्षलाई जानकारी गराउने र उचित कारबाही गरेर निकास दिनुपर्थ्यो । यसमा प्रधानाध्यापक र विव्यस अध्यक्ष दुवैले पक्षपोषण गरेको वा कुनै दलीय सद्भावले संरक्षित हुँदा उसरी नै सोही भेलामा उपप्रमुखसमेत अलि संवेदनशील नहुँदा राजनीतिक रूप लिएर कतै यो घटना भड्किएको त होइन ? नभए सो छलफल विद्यालयमा चलेको बेलामा होइन, उजुरी पर्नासाथ तिनलाई निलम्बन गरेर पीडित विद्यार्थीलाई जनप्रतिनिधिको रोहवरमा निरूपण गर्ने र पीडित पक्ष साम्य नभए माथिल्लो निकायमा बुझाउनुपर्ने थियो । सायद घटनालाई पहिलेजस्तै सामसुम पार्ने सोचेर अभिभावक विश्वस्त हुन सकेन । सो बेलामा जनप्रतिनिधि र प्रहरी प्रमुखले ती शिक्षकलाई एम्बुलेन्समा होइन, हत्कडी लगाएर कारबाही गर्न लाँदैछौं भनेर आम जनता वा भीडलाई आश्वस्त पार्नुपर्ने थियो । लेटाङमा भीड अनियन्त्रित हुँदै गएपछि इलाका प्रहरी प्रमुखले जिल्लासम्म खबर गरेपछि आउने थप बल सतर्क हुनु जरुरी थियो । कुनै पनि नयाँ ठाउँमा एकै पटक धेरै संख्यामा प्रहरी परिचालन गरेर मात्र घटना साम्य हुने होइन । यसमा प्रमुख जिल्ला अधिकारीले तत्काल स्थानीय जनप्रतिनिधि, नागरिक समाजका अगुवालाई सम्पर्क गरेर स्थिति शान्त पार्न अनुरोध गर्न सकिन्छ । प्रदेश तहका जिम्मेवार पदाधिकारीले कुनै पनि स्थानमा हूलदंगा हुँदै छ भने सादा पोसाकमा सुरक्षाकर्मी खटाउनेदेखि राष्ट्रिय अनुसन्धान विभागका एकाइले चनाखो भएर सम्भावित घटनाको खबर संकलन र विश्लेषण गर्दै जिल्ला तह वा माथिल्लो निकायमा खबर गर्दै अन्य सुरक्षा निकायबीच समन्वय गरी तत्काल तयारी हालतमा बस्न जरुरी छ । फेरि हाम्रा पछिल्ला आन्दोलन वा कुनै पनि विरोध वा विमतिका कार्यक्रमहरू हिंस्रक बन्दै छन् । हातहातमा चक्कु, खुकुरी, खुँडा वा खुर्पा बोकेर निस्केपछि कुनै पनि बेला हिंसाको रूप लिने भयो । यसर्थ यस्ता हतियार बोक्न निषेध गर्ने, सुरक्षा निकायले पनि सकेसम्म निशस्त्र नागरिकमाथि अनावश्यक दमन वा बल प्रयोग गर्नु हुन्न । सबैभन्दा ठूलो कर्तव्य भनेको हामीले विवेक प्रयोग गरेर समुचित न्यायको बाटो अवलम्बन गर्नुपर्छ । यसमा दल, पक्षविपक्ष वा पदपहुँच भन्नु भएन । हत्या, हिंसामै उत्रने अभ्यासलाई नियन्त्रण गर्नु वा बढावा नदिनु नागरिक समाज, राजनीतिक दलदेखि सुरक्षा निकाय सबैको कर्तव्य हो । आगामी दिनमा यस्ता दुःखद घटना नदोहोर्याउनका लागि बेलैमा सबै सजग होऊन् । श्रीकृष्ण राजवंशी, सुनकोसी३, सिन्धुली"
मुक्तिकोटका आमाहरूको आर्तनाद,"जहाँ हरेक आमाले गुमाएका छन् सन्तान समाचारले निकै दुःखी बनायो । बाजुराको मुक्तिकोट गाउँका दलित समुदायमा बाल कुपोषणको दर्दनाक अवस्थाप्रति राज्य बेखबर बन्नु हदैसम्मको गैरजिम्मेवारीपना हो । यो राज्य दलित समुदायको उत्थान र विकासको पक्षमा हिजो पनि थिएन, आज पनि छैन । मुक्तिकोटजस्ता कैयौं दुर्गम गाउँहरूमा, विशेष गरी दलित समुदायको अवस्था दयनीय छ तर सोप्रति राज्य जहिल्यै बेखबर बनिरहनु दुर्भाग्य हो । कुपोषणले मृत्यु भएका बालबालिकाको बीभत्स अवस्थाले त्यहाँको स्थानीय सरकारको मन रुँदैन ? यस्तो दर्दनाक अवस्थाले यो राज्य विशेष गरी दलित समुदायप्रति कति निष्ठुरी छ भन्ने छरपस्ट भएको छ । गाउँगाउँमा सिंहदरबार छ भनेर चर्को नारा फलाक्नेहरूको ध्यान मुक्तिकोटजस्ता गाउँमा किन जाँदैन ? के राज्यको निकायहरूका काम कुपोषित बालबालिकाले पोषणयुक्त खाना खानुपर्छ भनेर सल्लाह मात्र दिने हो ? बाह्रै काल बाह्रै महिना खडेरी लागेर एक दाना अन्न पनि उब्जनी नहुने ठाउँका निमुखाहरूलाई स्थान्तरण गर्ने दायित्व राज्यको हो कि हैन ? पछाडि परेका वा पारिएका समुदायको उत्थान र विकासको दायित्व स्थानीय तहको हो कि हैन ? स्थानीय सरकार सञ्चालन ऐन२०७४ मा वडा समितिले आफ्ना वडाभित्रका महिला, बालबालिका तथा पछाडि परेका समुदायको उत्थानका लागि काम गर्नुपर्ने व्यवस्था छ । समस्या थाहा पाएपछि, स्थानीय सरकारले निमुखाहरूको ज्यान गएको टुलुटुलु हेरेर बस्न कुन नैतिकताले दिन्छ ? यही र यस्तै समस्याले गर्दा आज संघीयताले निमुखाहरूको समस्यालाई सम्बोधन गर्न सकिरहेको छैन । संघीय सरकारले समृद्धिको नारा घन्काइरहेको छ । यता प्रदेश सरकार के काम गर्छ, कता छ भन्ने कसैलाई पत्तो नै छैन । स्थानीय सरकार जनताको समस्या थाहा पाए पनि टुलुटुलु हेरेर बस्छ अनि मुक्तिकोटजस्ता दुर्गम गाउँका बालबालिका तथा निमुखाहरूले ज्यान गुमाउनु त सामान्य भैहाल्यो नि, राज्यका लागि । गरिब र निमुखाको उत्थानमा राजनीतिक दल, नेताहरू तथा राज्य चलाउने अगुवाहरू कसैले पनि ध्यान दिएका थिएनन् र छैनन् पनि । धन्न आज सञ्चार माध्यमहरूले मुक्तिकोटजस्ता दुर्गम क्षेत्रमा दबिएका आवाज उजागर गरिदिएका छन् । उनीहरूका समस्यालाई बहसमा ल्याइदिएका छन् । निमुखाहरूप्रति बेवस्ता गर्ने दल तथा नेताहरूलाई जनताले अझै चिनेनन् भने यस्तो दुःखान्त दोहोरिरहनेछ । गोविन्द विक, बूढानीलकण्ठ१२, काठमाडौं"
बढ्दो मानवीय परोपकार,"नेपालमा परोपकारपरोपकार नेपाली संस्कृतिको विशेषता हो । आपत् परेका व्यक्तिलाई सहयोग गर्ने, विभिन्न संस्थामा स्वयंसेवा गर्ने र परोपकारी कामका लागि धनसम्पत्ति दिनेजस्ता उपकारी चलन प्रचुर भए पनि नेपालको समग्र संगठित परोपकारको अवस्था अमेरिका, युरोप वा छिमेकी भारतको स्तरमा विकास भएको छैन । यद्यपि सामाजिक सर्वेक्षणका लागि विश्वप्रसिद्ध ग्लालुपको सर्वेक्षणमा आधारित भएर बेलायतस्थित च्यारिटिज एड फाउन्डेसनले बर्सेनि प्रकाशित गर्ने विश्व दान सूचकांक (ग्लोबल गिभिङ इन्डेक्स) मा नेपालको अवस्था सन्तोषजनक छ । यो वर्षको उक्त सूचकांकमा नेपालको अवस्था मापन गरिएका ११४ देशमध्ये २७ औं स्थानमा थियो । उक्त सूचकांकले मापन गर्ने तीन विषयमध्ये अरूलाई समय दान गर्ने विषयमा नेपालको स्थान विश्वमै छैटौं नम्बरमा थियो ।नेपालको औद्योगिक व्यवसाय ऐन२०७६ ले वार्षिक १५ करोड रुपैयाँभन्दा बढी कारोबार गर्ने उद्योगले खुद मुनाफाको कम्तीमा १ प्रतिशत रकम व्यावसायिक सामाजिक उत्तरदायित्व (सीएसआर) का रूपमा छुट्याउनुपर्ने व्यवस्था गरेको छ । नेपाल राष्ट्र बैंकले नेपाली बैंकहरूले गरेको नाफाको निश्चित रकम सीएसआरका लागि खर्चिनुपर्ने बाध्यकारी नियम बनाएको छ । यस्ता बाध्यकारी नियमसँगै नेपालमा औपचारिक परोपकारी कोषमा वृद्घि हुन थालेको छ । तथापि नेपालमा प्रतिवर्ष परोपकारी काममा औपचारिक कति रकम जम्मा हुन्छ ? व्यक्तिगत र संस्थागत दानस्वरूप कसले कति रकम दान गर्छ ? दानहरूको खर्च कस्ता क्षेत्रहरूमा भइरहेको छ ? त्यसको खासै तथ्यांक र विश्लेषण भेटिँदैन जसले गर्दा मनकारी व्यक्तिलाई सामाजिक सम्मान दिन र सहयोग घोषणा गरेकाहरूको सार्वजनिक अडिट गर्न समस्या छ । जस्तै ः नेपाली अस्ट्रेलियाली दम्पती शेषजमुना घलेको एमआईटी फाउन्डेसनले सात वर्षअघि नेपाली शिक्षा क्षेत्रलाई १ अर्ब रुपैयाँ दिने घोषणा गरेको थियो । सम्भवतः नेपालको इतिहासकै सबैभन्दा ठूलो दान रकम अहिलेसम्म कहाँ खर्च भयो भन्ने सूचना सार्वजनिक भएको छैन । उक्त फाउन्डेसनको वेबसाइटमा कोभिडमा सरकारलाई गरेको केही करोड र एउटा स्कुललाई सहयोग गरेको केही लाख रुपैयाँ मात्रको सूचना भेटिन्छ । अन्त्यमा, देशको आर्थिक विकाससँगै हुने सम्पत्तिको सृजनाले दानी व्यक्तिहरू जन्माउने उदाहरण हेर्न युरोप र अमेरिका पुग्नैपर्दैन, भारतलाई हेरे पुग्छ । गत वर्ष त्यहाँ परोपकारमा ६४ हजार करोड भारतीय रुपैयाँ खर्च भएको थियो । परोपकारलाई सामाजिक रूपमा स्विकार्नु भनेको धनीहरूका लागि सामाजिक प्रभाव बढाउने अवसर दिनु पनि हो । त्यसकारण नेपाली परोपकार क्षेत्र बढ्दै जाँदा यसको सामाजिक अडिट र विश्लेषण जरुरी छ ।"
के कम्युनिस्ट जनमत यथावत् रहला ?,"२०१५ सालको पहिलो आम निर्वाचनमा कुल मतको ७२ प्रतिशत प्राप्त गर्दै ४ सिटमा विजयी कम्युनिस्ट पार्टीहरू २०७४ को प्रथम गणतान्त्रिक संसद्सम्म आइपुग्दा ४६९१ समानुपातिक मतसहित झन्डै दुईतिहाइ सिट जित्न सफल भएका थिए । फुट र जुटका अनेक आरोहअवरोहको पृष्ठभूमिमा गणतान्त्रिक नेपालको सर्वाधिक ठूलो राजनीतिक प्रयोग बन्न पुगेको दुई ठूला वाम दलको एकताले त्यो सम्भव भएको थियो । शासन र राजकाज सञ्चालनमा अक्षमता, आन्तरिक विग्रह र कलहले कम्युनिस्ट मतको ऐतिहासिक उभार संसद् विघटन र पार्टी तीन चिरामा परिणत भएसँगै दुःखान्तभन्दा पनि ठट्टामा पुगेर पटाक्षेप भएको छ । के यी घटनाक्रमसँगै नेपाली कम्युनिस्ट पार्टीहरूप्रति जनताको मोहभंगको युग सुरु होला त ? यो आलेख त्यही विषयमा केन्द्रित रहनेछ । २०१५ सालदेखि एकै पटक २०४८ को संसद्सम्म आइपुग्दा कम्युनिस्टको प्रत्यक्षतर्फको सिट कांग्रेसको भन्दा थोरै भए पनि कुल मत प्रतिशत भने कांग्रेस हाराहारी बन्न पुगेको थियो । त्यति बेलैदेखि संसदीय चुनावी प्रयोजनका लागि कम्युनिस्ट एकताको गाइँगुइँ सुरु भएको हो । २०४८ मा ठूला कम्युनिस्ट घटक नेकपा एमाले, संयुक्त जनमोर्चा र विष्णु मानन्धर समूहको प्राप्त मत कुल मतको ३५२४ प्रतिशत देखिन्छ । २०५१ मा भने नेकपा एमाले २०४८ को २७९८ प्रतिशतबाट बढेर ३०८५ प्रतिशतमा पुगेको थियो । निर्मल लामासमेतले जितेको मत जोड्दा त्यो ३२१७ प्रतिशत पुग्थ्यो । २०५६ मा कुल मतमा नेकपा एमाले एक्लैले ३१६६ प्रतिशत ल्याउँदा एमालेबाट फुटेको नेकपा मालेले ६५९ प्रतिशत मत पाएको थियो । २०५६ मा कम्युनिस्ट पार्टीका दुई ठूला भँगालाको मत प्रतिशत जोड्दा ३८२५ प्रतिशत हुन आउँछ जुन कांग्रेसले पाएको ३७२९ प्रतिशतभन्दा धेरै हुन्छ । २०५६ मा कांग्रेसले २०४८ मा पाएको ३७७५ प्रतिशतकै हाराहारी ३७२९ प्रतिशत कुल मत कायम गर्दा कम्युनिस्ट पार्टीहरूको कुल मत भने बढ्दै गएको देखिन्छ । नेकपा मालेले पाएको मतलाई २०४८ को जनमोर्चाको हिस्सा मान्नेको कमी नभएको होइन । जे होस्, पार्टी फुट्दा दुवै पक्षले झन् धेरै मिहिनेत गरेकाले धेरै मत प्रतिशत सुरक्षित गर्न सकेको भन्नु वस्तुनिष्ठ हुन्छ । २०४८ देखि २०५६ सम्म नेकपा एमाले कुल मत प्रतिशतका आधारमा निरन्तर अघि बढिरहेको देखिन्छ ।आम निर्वाचनमा कम्युनिस्ट एकताको स्वप्नले मूर्तरूप लिन दुई ठूला कम्युनिस्ट पार्टीमा केपी ओली र पुष्पकमल दाहाल प्रचण्ड अध्यक्ष भएका बेला सम्भव भयो । २०६४ को पहिलो संविधानसभा निर्वाचनका क्रममा त्यो कोसिस भएको थियो तर त्यसले मूर्तरूप पाउन सकेको थिएन । नेपालका कम्युनिस्टहरूको मत बढ्नुमा अति दक्षिणपन्थी राप्रपाको मत घट्नुलाई पनि सहायक कारण मान्न सकिन्छ । गजेन्द्रनारायण सिंह नेतृत्वको सद्भावना पार्टीले मात्र थेगेको मधेशकेन्द्रित क्षेत्रीय दलहरूको स्थिति पहिलो र दोस्रो मधेश आन्दोलनसम्म आइपुग्दा संसद्मा कुल मतको ५ प्रतिशतमुनिबाट १० प्रतिशत आसपाससम्म पुगेको छ । नेपाली कांग्रेसका हकमा, त्यो पार्टी फुटेर बनेको नेपाली कांग्रेस प्रजातान्त्रिकले कुनै पनि चुनावको एकल सामना गर्नुभन्दा पहिल्यै पुनः नेपाली कांग्रेससँग एकता भएकाले फुटले गर्ने संगठन विस्तारको तागतको परीक्षण नै हुन पाएन । उता २०४८ सालमा संसद्को तेस्रो शक्ति बनेको संयुक्त जनमोर्चा २०५२ मा सुरु गरिएको सशस्त्र द्वन्द्वको बाटो हुँदै शान्ति प्रक्रियाबाट २०६३ को पुनःस्थापित संसद्मा नेकपा एमालेसँग बराबर सिटको हैसियतलाई पुनर्पुष्टि गर्दै २०६४ को संविधानसभामा प्रत्यक्षतर्फ २४० मध्ये १२० सिट जित्न सफल भएर ठूलो पार्टी बन्न पुगेको थियो । यसले के देखाउँछ भने, कम्युनिस्ट पार्टीको निर्माणविनिर्माणले संसद्मा तिनको उपस्थितिलाई समेत प्रत्यक्ष रूपमा प्रभावित गर्ने गरेको छ । गणतान्त्रिक संविधान लेखिँदाका बखत राजनीतिक दलहरूको सामर्थ्यलाई हेर्दा मिश्रित निर्वाचन प्रणाली अन्तर्गत कुनै एक दलको बहुमत पुग्न असम्भवजस्तै मानिएको थियो । निर्वाचनपूर्व नै दुई ठूला कम्युनिस्ट दल एकताका कारण मिश्रित निर्वाचन प्रणाली अवलम्बन भएको पहिलो गणतान्त्रिक संसद्मा सुविधाजनक बहुमतको अवस्थामा पुग्नु परिणामका हिसाबले सुखद आश्चर्य थियो, विकास र समृद्धिका लागि आवश्यक पूर्वसर्त अर्थात् संसदीय अंकगणित तिनकै पक्षमा पुगेको थियो । कम्युनिस्ट पार्टीको संख्या बढ्दै जाँदा तिनीहरूको कुल भोट प्रतिशत पनि बढ्नु स्वाभाविक हो । २०७९ मा २०७४ मा प्राप्त कुल मत प्रतिशत यथावत् रहला, बढ्ला वा घट्ला त एक पटक छोएको उचाइलाई कायम गर्न नसकेर सुरु भएको ओरालो यात्राले कुल मत प्रतिशतमा ऋणात्मक असर पार्ला कि नपार्ला ?नेपाली कांग्रेसको कुल मत भने २०६४ र २०७० का संविधानसभाको अपवादलाई छाडेर त्यही ३०३७ प्रतिशतमै स्थिर देखिन्छ । १४ औं महाधिवेशनमा केन्द्रीय पदाधिकारी तहमै युवाहरूको दबदबा बढेकाले २०४८ पछि झन्डै तीन दशक बूढाहरूको पार्टीको आरोप सामना गरेको कांग्रेस एकाएक युवाहरूको पार्टीमा परिवर्तित भएको सन्दर्भलाई पनि बेवास्ता गर्न नमिल्ला । त्यसमा पनि प्रभावशाली पंक्तिले कांग्रेसलाई वर्तमान संरचनामा एकल बहुमत पुर्याउने गरी कुल मत प्रतिशत नै बढाउने कार्य योजना सार्वजनिक गरिरहेको छ ।एमसीसी प्रकरणमा कम्युनिस्टहरूको रूप र सारमै दोहोरो चरित्रको नग्न प्रदर्शनपश्चात् पनि तिनीहरूप्रतिको अन्ध समर्थन रहिराख्ला वा त्यो पंक्तिबाट बहिर्गमनको प्रस्थानविन्दु बन्न सक्ला ? आगामी दिनमा भारतले भन्दा पनि चर्को रूपमा सूक्ष्म व्यवस्थापन मा तल्लीन रहने मनसुबा प्रदर्शन गरिरहेको चीनको हस्तक्षेपप्रतिको मौन समर्थन कायम रहिरहन्छ भन्ने कुनै ग्यारेन्टी छैन । कोरोनाकालमा रसुवा र भूकम्पपछि सिन्धुपाल्चोक नाकामा चीनले गरेको व्यवहार भारतीय अघोषित नाकाबन्दीभन्दा चर्को परिरहेको चीनसँग कारोबार गर्दै आएका व्यवसायीहरू बताउँछन् । एमसीसी प्रकरणमा चीनको प्रत्यक्ष वा अप्रत्यक्ष आश्वासनमा बहकिँदा नेपालको यात्रा श्रीलंकाको जस्तो नहोला भन्न सकिन्न । नेपालको परराष्ट्र नीतिमा नेपाल फर्स्ट अर्थात् नेपालको सर्वोपरि हित नै सर्वोच्च प्राथमिकता हुनुपर्छ । कुनै पनि मुद्दामा सत्तामा हुँदा एक थोक र सत्ताबाहिर हुँदा अर्को थोक गर्ने नाजायज सुविधाको राजनीति कांग्रेसले गर्दैन भन्ने पुष्टि एमसीसी प्रकरणमा भएको छ ।नेपाली कम्युनिस्ट राजनीतिको जग नै नकारात्मक छ । विपक्षी शक्ति वा पार्टीलाई कम्युनिस्टहरू शत्रु घोषणा गर्छन् । नेपाल कसरी बनाउनेभन्दा पनि अमेरिकी साम्राज्यवाद र भारतीय विस्तारवादको नारा उनीहरूको ब्रह्मवाक्य बन्न पुग्छ । नेपाली कांग्रेसले उद्योग बेच्यो भन्नेहरू नयाँ उद्योग खोल्दैनन् । विकास र समुन्नतिका लागि लोकतान्त्रिक संस्थाहरूको सबलीकरण सत्तापक्षप्रतिपक्ष, बहुमतअल्पमतबीच एकता र सहकार्यबिना सम्भव हुँदैन । मेरो गोरुको बाह्रै टक्का गर्दै संविधान मूर्च्छित बनाउनेहरू कहीँ पुग्दैनन् । उदाहरणका लागि, नेपाली कांग्रेसले २०५६ को संसद्बाट तीन जना प्रधानमन्त्री दियो तर संसदीय दलमा बहुमत र अल्पमत पुष्टि गर्न कांग्रेस नेताले कुनै आनाकानी गरेनन् । नेकपा नेता ओलीले त पार्टीको आन्तरिक विवाद भएपछि न संसदीय दलमा विश्वासको मत लिए न त माधव नेपाल र प्रचण्ड पक्षले अविश्वासको प्रस्ताव नै पेस गर्यो । आन्तरिक झगडाले गर्दा सिंगो संसद् नै बन्धक बन्यो । पार्टीको आन्तरिक झगडा व्यवस्थापन गर्न नसक्दा अब्स्ट्रक्सन अफ द प्रोसेस भयो । धरातलीय यथार्थबाट विमुख प्रियतावाद (पपुलिजम) उनीहरूको नयाँ व्याकरण बनेको छ । उत्तेजनाको राजनीति उनीहरूको मार्गदर्शक सिद्धान्त बनेको छ । नेकपा एमालेका नेता घनश्याम भुसालले चुनावी प्रयोजनका लागि कम्युनिस्ट पार्टीहरूबीचको एकताको आवश्यकता, कमजोर औचित्यका बावजुद, जोडतोडले औंल्याउन सुरु गरेका छन् । उनको तर्क विकास, समृद्धि र स्थिरताका लागि नभएर कम्युनिस्ट फुट्दा कांग्रेसले शासन गर्न पुग्यो र त्यो परिस्थिति कम्युनिस्टहरूका लागि लज्जाजनक हो भन्ने उनको दावा छ । उनले तर्कभन्दा पनि भावनामा जोड दिइरहेका छन् । के आम मतदाता एक पटकको वाम एकताको विद्रूप विग्रहपश्चात् भावनामा बहकिएर फेरि उनीहरूलाई नै ठूलो पार्टी बनाउन तत्पर होलान् त ? यसका लागि चुनावसम्म प्रतीक्षा गर्नैपर्छ । कम्युनिस्ट शासनमा लोकतान्त्रिक व्यवस्थाका प्रतिनिधि संस्थाहरूमाथिको निरन्तरको प्रहार र क्षयीकरण मतदाताको स्मृतिमा आलै रहेको सन्दर्भमा कम्युनिस्ट मत ओरालो लाग्ला भन्ने अनुमान गर्न भने कठिन छैन । कम्युनिस्टहरू प्रोपगान्डा गर्न झुट र अनर्गल प्रचारप्रसारमा कति माहिर हुन्छन् भन्ने कुरा भारतनेपाल मैत्री सन्धिबारे १५ डिसेम्बर १९४९ मा उनीहरूले छापेको पर्चामा उल्लिखित बुँदाबाट पनि प्रस्ट हुन्छ अमेरिकी र ब्रिटिस सैनिक काठमाडौंमा राखिनेछन्, अमेरिकीहरूले नेपाली सेनाको कमान्ड लिनेछन्, अमेरिकीहरूले कम्युनिस्टहरू, सोभियत जनता, रसिया र चीनको विरुद्धमा हतियार र युद्ध सामग्री सहजतापूर्वक पैठारी गर्नका लागि रक्सौलबाट तिब्बत पुग्ने बाटो निर्माण गर्नेछन् । यो घटनाको सात दशकपश्चात् पनि एमसीसी प्रकरणमा गलत सूचना र अफवाहले निरन्तरता पाइराख्नुले कम्युनिस्टहरूको सक्कलीनक्कली अनुहार छताछुल्ल हुन पुगेको छ । तर एउटा झुटलाई सय पटक चर्को स्वरमा दोहोर्याइरहेपछि सत्य बन्न जाने हिटलरगोयबल्स शैली अझै प्रभावकारी हुनु वैचारिक कुपोषणसिवाय केही होइन । यो वैचारिक कुपोषणको अन्त्य गराउन सञ्चारमाध्यम, नागरिक समाज र नेपाली कांग्रेसका लागि कठिन हुनेछ । त्यसैले कांग्रेस महामन्त्री गगन थापाले कांग्रेसलाई देखिने, बोल्ने र सुनिने पार्टी बनाउन आह्वान गरिरहेका छन् । कांग्रेसबारे धारणा कांग्रेसले नै बनाउन सक्नुपर्छ, अरूले बनाइदिएको धारणाले कांग्रेसलाई फाइदा भएको छैन । नेपाली कांग्रेसलाई कुल मत प्रतिशत अर्थात् समानुपातिक मत बढाउन लरतरो मिहिनेतले नपुग्न सक्छ । कांग्रेस २०५६ मा प्राप्त ३७२९ मत प्रतिशतबाट खुम्चिएर २०६४ मा २११४ प्रतिशत, २०७० मा २५५५ प्रतिशत र २०७४ मा ३२७८ प्रतिशतमा पुगेको छ । कांग्रेस २०५६ को अवस्थामा पुग्नसमेत २०७४ को मतमा ५ प्रतिशत मत बढाउनुपर्छ । मिश्रित निर्वाचन प्रणालीमा एकल बहुमत पुर्याउन त्यसमा झन्डै १० प्रतिशत मत थप्नुपर्छ । कम्युनिस्टहरूको २०५६ को कुल मत प्रतिशत बढेजस्तै २०७९ को आम निर्वाचनमा फुटका बीच तीन ठूला कम्युनिस्ट दलको कुल मत प्रतिशत बढ्ने त होइन ? नेकपा एमालेको समानुपातिक मत २०६४ पश्चात् निरन्तर बढिरहेको भने नेकपा माओवादीको समानुपातिक मत घट्दै गइरहेको तथ्यांकहरूले पुष्टि गर्छन् । एमाले टुक्रिएर नेकपा एकीकृत समाजवादी बन्दा एमालेले ३३२५ प्रतिशत मत कायम राख्ला कि नराख्ला ? नेकपा एकीकृत समाजवादीले आफ्नो हिस्सा एमालेको त्यही ३३२५ बाट लिन्छ कि नयाँ मत पनि थप्छ, यो रोचक प्रतीक्षाको विषय हुनेछ । नेकपा माओवादीले प्राप्त गरेको २०६४ को २९२२ प्रतिशत, २०७० को १५२१ प्रतिशत, २०७४ को १३६५ प्रतिशत मतमा अझै कति घट्ने हो ? नेकपा एमाले, नेकपा माओवादी र नेकपा एकीकृत समाजवादीले एकल रूपमा जतिजति मत पाए पनि २०७४ मा प्राप्त कुल ४६९१ प्रतिशत कायम गर्न सक्लान् त ? यसका लागि त निर्वाचनको अन्तिम परिणाम नै कुर्नुपर्छ । नेपाली जनतालाई कम्युनिस्टहरूले चर्को स्वरमा गर्ने कुतर्कहरूले सपना पक्रन सक्दैनन् भन्ने कुरा कति पटक सिद्ध गराइराख्नुपर्ने हो ? आफैं संलग्न भएर निर्माण गरेको संविधानमाथिको प्रहार, स्थिरताका नाममा अस्थिरताको उपहार र समृद्धिको नाम खोक्रो अर्थतन्त्र दिनेहरू जनमतको दण्डभागी हुनुपर्ने कि नपर्ने ? नेपाली लोकतन्त्र र समुन्नतिको सपनाका लागि कम्युनिस्ट भ्रमले सृजित भयबाट उन्मुक्ति एउटा अत्यावश्यक पूर्वसर्त बन्न पुगेको छ । त्यसका लागि २०७९ सालमा सम्पन्न हुने निर्वाचनहरूले लिटमस परीक्षण मात्र होइन, गणतान्त्रिक संविधान, समुन्नतिको सपना र नेपाली लोकतन्त्रको भविष्यलाई समेत दिशानिर्देश गर्नेछन् ।"
क्षयरोग अन्त्यका लागि लगानी,"विश्व क्षयरोग दिवस हरेक मार्च २४ मा मनाइन्छ । सन् १८८२ मा रोबर्ट कचले क्षयरोग निम्त्याउने ब्याक्टेरिया माइकोब्याक्टेरियम ट्युबरकुलोसिस यही दिन पत्ता लगाएका थिए । क्षयरोगले स्वास्थ्यमा पुर्याउने असर र यसले गर्ने सामाजिकआर्थिक क्षतिबारे जनचेतना जगाउने अनि क्षयरोगको विश्वव्यापी महामारी अन्त्यका लागि गरिने प्रयासहरूलाई यो दिवसले टेवा पुर्याउँछ । क्षयरोग संक्रामक रोग हो, यसले मुख्यतः फोक्सोलाई असर गर्छ । यो रोगले निम्त्याउने ब्याक्टेरिया खोक्दा र हाच्छ्युँ गर्दा हावामा निस्कने ससाना कणहरूमार्फत एक व्यक्तिबाट अर्को व्यक्तिमा सर्छ । क्षयरोगको रोकथाम र उपचार गर्न सकिन्छ । सन् २०२० मा विश्वभरि १ करोड मानिस क्षयरोग संक्रमित भएका र तीमध्ये १५ लाखको मृत्यु भएको अनुमान गरिन्छ । सन् २००० देखि २०२० सम्म विभिन्न मुलुकमा राष्ट्रिय क्षयरोग कार्यक्रममार्फत ६ करोड ६० लाख मानिसको जीवन जोगिएको थियो । सन् २०२० को एक तथ्यांक अनुसार कुल क्षयरोगीहरूको ३६ प्रतिशत सार्क क्षेत्रमा छन् । यस क्षेत्रमा २०२० मा ६ लाख व्यक्तिले क्षयरोगका कारण ज्यान गुमाएका थिए, जसमध्ये १३,५४० बिरामीमा एचआईभी संक्रमण भेटिएको थियो । यो क्षेत्रमा क्षयरोग उपचारको वार्षिक निको हुने दर ८६ प्रतिशत थियो । १४ वर्षसम्मका बच्चाहरूमध्ये ४ लाखमा क्षयरोगको संक्रमण देखिएको थियो । परिवारमा रहेका संक्रमितका सम्पर्कमा आएका ५ वर्षमुनिका ५६ प्रतिशत बच्चालाई क्षयरोगबाट बच्ने औषधि आइसोनियाजिडमा राखिएको थियो ।विश्वमा ३० उच्च क्षयरोग र ३० उच्च बहुऔषधि प्रतिरोधी डीआर टीबी बोझ भएका देशहरूमध्ये तीन उच्च क्षयरोग र चार उच्च डीआर टीबी बोझ भएका देशहरू सार्क क्षेत्रमा पर्छन् । तीव्र सहरीकरण, बसाइँसराइ, उच्च जनघनत्व, कुपोषण, वायु प्रदूषण, नसर्ने रोग (मधुमेह) को बढ्दो प्रकोप र निजी स्वास्थ्य क्षेत्रसँगको कमजोर समन्वय सार्क क्षेत्रमा क्षयरोग उच्च हुनुका प्रमुख कारण हुन् । यसका अतिरिक्त शिक्षा, आम्दानी, पेसा र सामाजिक संरचना पनि क्षयरोग बढाउने कारक तत्त्व हुन् । क्षयरोग रोकथामका लागि विश्वव्यापी र क्षेत्रीय प्रतिबद्धताहरू पर्याप्त मात्रामा छन् । तीमध्ये दिगो विकास लक्ष्य (एसडीजी) ले सन् २०३० सम्ममा क्षयरोग महामारी अन्त्य गर्ने उद्देश्य राखेको छ । सार्क सदस्यराष्ट्रहरूले पनि एसडीजीका लक्ष्यहरूलाई पछ्याइरहेका छन् । क्षयरोग दिवस२०२२ को नारा हो क्षयरोग अन्त्यका लागि लगानी बढाऔं, जीवन बचाऔं । यस नाराले क्षयरोगविरुद्ध लड्न क्षयरोग नियन्त्रणका कार्यक्रमहरूमा तत्काल लगानी गर्नुपर्छ भन्छ । कोभिड महामारी नियन्त्रणका प्रयासहरूले धेरै देशमा क्षयरोग नियन्त्रणका गतिविधिहरूसहित अन्य राष्ट्रिय स्वास्थ्य कार्यक्रमहरूको लगानीलाई ओझेलमा पारे । क्षयरोग रोकथामका लागि प्रभावकारी र शक्तिशाली खोपको विकास तथा परीक्षणका लागि रकम अभाव भएका कारण लक्ष्य बमोजिम प्रगति हुन सकिरहेको छैन । तसर्थ क्षयरोगबाट बच्न लगानी बढाउनु जरुरी छ ।सार्क सदस्यराष्ट्रहरूले रोगीकेन्द्रित सेवा, नवीन निदान, नयाँ उपचार पद्धति, सामुदायिक संलग्नता र स्वास्थ्य पूर्वाधारहरूको सुधारलाई मुख्य रणानीतिका रूपमा लिएका छन् । कोभिड महामारीले क्षयरोग कार्यक्रमलाई असर पार्यो, जसले गर्दा उपचार गर्नेहरूको संख्या घटेको छ भने मृत्युदर बढेको । क्षयरोगका बिरामीहरू पत्ता लगाउन पनि समस्या परेको थियो । राष्ट्रिय क्षयरोग नियन्त्रणका गतिविधिलाई सुदृढ गर्न सार्क सदस्यराष्ट्रहरूले धेरै लगानी गर्ने योजना बनाए पनि कोभिडले यी गतिविधिको प्रगतिलाई सुस्त बनाएको छ । पर्याप्त आर्थिक स्रोतबिना क्षयरोगविरुद्धको लडाइँ जित्न सकिन्न । कोभिडले क्षयरोग नियन्त्रण गतिविधिहरूलाई एक दशक पछाडि धकेलिदिएको छ । त्यसैले कोभिडपछिको समयमा क्षयरोग निदानका नयाँ रणनीति तथा उपायहरू ल्याउनु जरुरी छ । त्यसका लागि सामाजिक परिचालन, साझेदारी, अनुसन्धान र अन्तरक्षेत्रीय प्रयासको प्रभावकारी कार्यान्वयन सुनिश्चित गर्नुु आवश्यक छ ।नेपालको राष्ट्रिय क्षयरोग कार्यक्रम पनि कोभिड महामारीबाट उत्तिकै प्रभावित छ । कोरोनाको पहिलो लहरका कारण यसका विभिन्न सेवा अवरुद्ध भएका थिए । तथापि, राष्ट्रिय क्षयरोग नियन्त्रण केन्द्रले यसलाई सम्बोधन गर्न द्रुत गतिमा निर्देशिकाहरू बनायो र कार्यान्वयनमा लग्यो, जसले क्षयरोगीहरूका समस्या र चुनौतीहरूको सम्बोधनको प्रयास गरेको छ । विपद्को समयमा राष्ट्रिय क्षयरोग कार्यक्रमको प्रभावकारी व्यवस्थापनका लागि यो केन्द्रले सरकारलाई विभिन्न कार्यक्रम प्रस्ताव गर्यो । यसका अतिरिक्त, क्षयरोग संक्रमण र रोगका सामाजिक निर्धारकहरूको सामना गर्न सबै समुदाय, सहयोगी साझेदार र दाताहरूको सहभागिताका लागि राष्ट्रिय रणनीतिक योजना पनि बनाएको छ । यस योजनाभित्र सन् २०३० सम्ममा सहयोग र मार्गदर्शनमार्फत दिगो विकास लक्ष्य हासिल गर्न गरिबी निवारण, सामाजिक शिक्षा र अन्य विकास सम्बन्धी कार्य समावेश गरिएका छन् । यी रणनीतिक योजनाहरूलाई सार्थक बनाउनका लागि थप लगानीको आवश्यकता छ । क्षयरोगको संक्रमण र मृत्युदर नियन्त्रण गर्न र यस कार्यक्रममा देखिएका कमीकमजोरीलाई परिपूर्ति गर्न राजनीतिक प्रतिबद्धता, नवीन कार्यक्रम र बलियो संयन्त्रसहितका नीतिहरू आवश्यक छन् । बास्तोला सार्क क्षयरोग तथा एचआईभीएड्स केन्द्रका निर्देशक हुन् भने प्याकुरेल अनुसन्धान अधिकृत ।"
विविधतापूर्ण इजलास : विविधतायुक्त समाजको ऐना,"क्षमताको प्रश्न ः हाउगुजीसमानुपातिक समावेशिता, आरक्षण, सशक्तीकरणजस्ता सामाजिक न्यायसँग सम्बन्धित शब्दहरू झर्कोलाग्दा भए भनेझैं गरी पत्रपत्रिका, सामाजिक सञ्जालमा चर्चा हुने गरेको छ । पछिल्लो समय नियुक्तिहरूमा विविधता वा समावेशिता भनेको जनजाति समुदायबाट महिला एक जना पर्नु नै हो भन्नेजस्तो अभ्यास पनि सुरु भएको छ । उच्च अदालतमा बीस न्यायाधीश सिफारिस हुँदा दलित समुदायबाट एक जना पनि नपर्नु यसको ज्वलन्त उदाहरण हो । सर्वोच्च अदालतको न्यायाधीशमा हालसम्म एक जना पनि दलित समुदायको नहुनु पनि उल्लिखित यथार्थको अर्को उदाहरण हो । न्याय सेवाको द्वितीय श्रेणीका चालीस प्रतिशत पदमा कम्तीमा तीन वर्ष काम गरेका अधिकृतहरूबाट र चालीस प्रतिशत कानुनका क्षेत्रमा आठ वर्ष अनुभव बटुलेका नागरिकमध्येबाट जिल्ला न्यायाधीशका लागि परीक्षा लिई नियुक्ति दिइन्छ । बाँकी बीस प्रतिशतमा जिल्ला न्यायाधीश, उच्च र सर्वोच्च अदालतका शतप्रतिशत न्यायाधीश, न्याय परिषद् र संवैधानिक परिषद्ले गर्ने सिफारिसका आधारमा नियुक्ति दिइने हो । तर हरेक पटक न्यायाधीश नियुक्ति राजनीतिक भागबन्डाका आधारमा हुने ओपन सिक्रेट जस्तै छ । विविधता झल्कने गरी विभिन्न समुदायबाट न्यायाधीशहरू ल्याउँदा क्षमतामा सम्झौता हुन्छ भन्ने तर्क गर्ने हो भने, वञ्चितीकरणमा परेको समुदायबाट हालसम्म आवश्यक न्यूनतम क्षमता प्राप्त र योग्य कोही छैन एवं क्षमता केवल राजनीतिक निगाहमा आउने न्यायाधीशहरूमा मात्र छ भन्नुपर्ने हुन्छ । यो त सीमान्तकृत समुदायमा कहिल्यै कोही योग्य भएर जन्मेन र जन्मिँदैन भन्ने भाष्य बनाउन खोजेजस्तो भयो । अर्कातिर, परम्परागत शैलीमा नियुक्त भएका न्यायाधीशहरूलाई क्षमता हेरेरै ल्याइएको पुष्टि पनि हुन्न । न्यायालयको अहिलेसम्मको नेतृत्व पनि प्रिभिलेज्ड र क्षमतावान् भनिएकै समुदायबाट गरिएको देखिन्छ र क्षमतावान् नेतृत्व पाएको न्यायालय अहिलेको यो दुर्दशामा किन पुगेको होला भन्ने प्रश्न पनि जोडिन्छ । फेरि, क्षमता (मेरिटोक्रेसी) को भाष्य गलत तरिकाले बन्दै आएको छ । हिजो स्रोतसाधनमा जसको हालीमुहाली थियो, आजका क्षमतावान् पनि उनीहरू नै छन् । क्षमताको प्रश्न जोडिनासाथ हिजो पछाडि पारिएकाहरूले आज पनि अवसर पाएका छैनन् र यही ताल रहने हो भने भोलि पनि क्षमताका नाममा यो विभेद बढी नै रहनेछ । द एरिस्टोक्रेसी अफ ट्यालेन्ट, द टाइरानी अफ मेरिट, द मेरिटोक्रेसी ट्र्याप, अगेन्स्ट मेरिटोक्रेसीजस्ता पुस्तकहरूले यस विषयमा राम्रो विवेचना गरेका छन् । अतः क्षमताको प्रश्न भनेको विविधतापूर्ण इजलासको अवधारणामा रोक लगाउने (कु)तर्क मात्र हो । मुलुक संघीयतामा गएको करिब डेढ दशक हुन लागिसक्यो । समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने भन्ने वचन मुलुकले संविधानको प्रस्तावनाको पाँचौं हरफबाट फलाक्यो । तर त्यो वचन अभ्यासको दर्पणमा भेटिँदैन । भेटिए पनि कता पुछारतिर देखिन्छ । उपर्युक्त कथनमा कसैलाई अझै आपत्ति भए मुलुकको सर्वोच्च अदालतका अहिलेका न्यायाधीशहरूमा समावेशिताको अवस्था नियाल्दा हुन्छ । मुलुकको सर्वोच्च अदालतमा खसआर्य समुदायबाट १५ जना (७५ प्रतिशत), जनजातिमध्ये प्रिभिलेज्ड मानिने नेवार समुदायबाट ३ जना (१५ प्रतिशत, हालै एक जना थपिएको सहित १९ प्रतिशत), प्रिभिलेज्ड मधेशी समुदायबाट १ जना (५ प्रतिशत) र अनप्रिभिलेज्ड जनजाति समुदायबाट १ जना (५ प्रतिशत) गरी जम्मा २० न्यायाधीश छन् । विगतको चित्र पनि योभन्दा भिन्न पाइँदैन । जिल्ला र उच्च अदालतहरूको अवस्थासमेत लगभग यस्तै छ । प्रधान न्यायालय ऐन२००८ बमोजिम स्थापना भएको सर्वोच्च अदालतको इतिहास सात दशकभन्दा बढीको भइसक्दासमेत दलित समुदायबाट एक जना पनि न्यायाधीशको लायक नदेखिनु विगतको सामाजिक संरचनाले सिकाएको नकारात्मक पाठ हो, जुन चेतनाको स्तरमा हटाइसक्यौं भनेर हामी दावा त गर्छौं तर अचेतन मनोविज्ञान भने समावेशिताको उपलब्धिलाई पनि लात मार्ने स्तरमै जीवित छ । तसर्थ यो नियोजित संयोग हो, विविधतापूर्ण इजलासप्रति न्यायाधीश नियुक्तिकर्ताको नियत, अनिच्छा, वितृष्णा र बेवास्ताको उपज हो । विश्वकर्मा सर्वोच्च अदालतमा शाखा अधिकृत छिन् ।"
गुप्सीपाखा सरेनन् लाप्राकवासी,"(गोरखा)  मध्य हिउँदमा हिउँले बस्ती ढाकेपछि धार्चे४ लाप्राकस्थित गुप्सीपाखाकी ६५ वर्षीय धनमाया गुरुङले तिर्खा मेटाउन हिउँ पगालेर खाइन् । तीन फिटसम्म जमेको हिउँ छिचोल्दै आधा घण्टा दूरीमा रहेको रिन्जुलिङको धारामा पुग्नु उनका लागि सहज थिएन । जताततै हिउँ, यताउति गर्न पाइला सार्नै नसक्ने । नजिकका घरमा मान्छे छैनन्, बोली मिसाउने पनि कोही भएनन्, उनले ती दिन सम्झिइन्, धारामा हेर्यो पानी झर्दैन । हिउँ पगाल्यो, खायो । आगो ताप्यो अनि घरभित्रै बस्यो । गत जेठमा पुरानो घर छाडेर गुप्सीपाखा बस्तीमा सरेदेखि नै उनको दैनिकी चैनले बितेको छैन । खानेपानीदेखि खाद्यान्नसम्मको अभाव टार्न संघर्षमै दिन बिताएको उनले सुनाइन् ।५ सय ७३ घरधुरी रहेको सामूहिक बस्ती गुप्सीपाखामा ६० घरमा मात्र भूकम्पपीडित सरेका छन् । अधिकांश घरको आँगनमा झार उम्रिएको छ । बस्ती हस्तान्तरण भएको एक वर्ष हुनै लाग्दा अझै सयभन्दा बढी घर पूर्ण रूपमा तयार भइसकेका छैनन् । बस्तीमा खानेपानीको चरम अभाव छ । बिजुलीबत्ती पुगेको छैन । बस्ती पुग्ने स्थानीयदेखि केन्द्रीय नेतासँग गुप्सीपाखावासीले एउटै माग राख्दै आएका छन् खानेपानी सुविधा । गत शुक्रबार लाप्राक पुगेका पूर्वप्रधानमन्त्री माधवकुमार नेपालसमक्ष पनि उनीहरूले खानेपानीको व्यवस्था गरिदिन माग गरे । गत आइतबार गण्डकी प्रदेशका मुख्यमन्त्री कृष्णचन्द्र नेपाली पोखरेल पनि पुगेका थिए । मुख्यमन्त्रीसँग पनि उनीहरूले त्यही माग दोहोर्याए । पानी, बिजुलीको सुविधा नहुनु र ३ आना क्षेत्रफलमा बनेको घर साँघुरो हुँदा गुजारा चलाउनै मुस्किल परेको स्थानीय सुकमाया गुरुङले गुनासो गरिन् । पानी नभएको बस्तीमा सरेपछि दुःख पाइयो, उनले भनिन्, एक गाग्री पानी लिन एक घण्टा लगाएर रिन्जुलिङ पुग्नुपर्छ । उनका अनुसार धेरै भूकम्पपीडित पानी नभएकै कारण गुप्सीपाखा आउन मानिरहेका छैनन् । यति धेरै घर छन् तर पानी छैन, काकाकुल जस्तै भइयो, उनले भनिन् ।गुप्सीपाखामा एकीकृत बस्ती निर्माण गरिँदा खानेपानी आयोजनाका बारेमा नसोचिएको भने होइन । बस्तीका घरघरै धारामा पानी झरेपछि २०७७ कात्तिक २० मा धुमधामका साथ खानेपानी आयोजनाको उद्घाटन पनि गरिएको थियो । तर, ३ महिनामै पानी आपूर्ति ठप्प भएको हो । गुप्सीपाखाबाट १९ किलोमिटर पर भोलेमेचेत खोलाबाट ल्याइएको खानेपानी पाइपलाइन ठाउँठाउँमा चिरिएको छ । पाइपलाइन मर्मत नहुँदा पानी आपूर्ति हुन नसकेको हो । चारकोठे घर बस्नका लागि पनि साँघुरो भएको सुकमायाले गुनासो गरिन् । परिवार धेरै भएकालाई कोठै पुग्दैन, उनले भनिन्, एनआरएनएले घर मात्र बनाइदियो, फिनिसिङ आफैं गरेका हौं । छोराछोरी ठूला भएपछि कोठा छुट्टै खोज्दा रहेछन् । सानो कोठा भएकाले नयाँ घरमा सरेर पनि बस्न सकस छ । नयाँ घरमा बस्तुभाउ पाल्ने ठाउँसम्म नहुँदा दिनभर फुर्सदिलो बस्नुपरेको बस्तीमा सरिसकेकाको अनुभव छ । केही स्थानीय आधा सामान गुप्सीपाखाको घरमा र आधा पुरानै घरमा राखेर फुर्सदको समयमा लेकबेंसी गर्दै जीविका धानिरहेका छन् । चिसो ठाउँ भएकाले गुप्सीपाखाको घर आलु भण्डारणमा भने प्रयोगमा आएको छ ।गैरआवासीय नेपाली संघले निर्माण गरेको बस्ती २०७८ वैशाख ९ मा भूकम्पपीडितलाई हस्तान्तरण गरिएको थियो । बस्ती निर्माण पूरा नहुँदै हस्तान्तरण गरिएको बताउँछन्, स्थानीय मारसिंह गुरुङ । संस्थाको आस गरेर मात्र पनि नहुने रहेछ । आँगन र भित्री फिनिसिङको काम हामी आफैंले गरेका हौं, उनले भने, ढल, नाला, बिजुली बत्ती सबै भएपछि बस्ती हस्तान्तरण भएको भए राम्रो हुन्थ्यो । त्यो बेला ठेकेदारले पनि हाम्रो कुरा सुनेनन् । एनआरएनएभित्र पनि विवाद रहेछ, चाँडो हस्तान्तरण गर्न खोजे ।"
"खुला क्षेत्र घटाउने, अग्ला भवन बनाउने प्रस्ताव मन्त्रिपरिषद्मा","(काठमाडौं)  भवन बनाउँदा छाड्नुपर्ने खुला क्षेत्रफलसम्बन्धी मापदण्ड संशोधन गर्ने प्रस्ताव मन्त्रिपरिषद्मा पेस भएको छ । भूकम्पीय दृष्टिले जोखिम र व्यवस्थित बस्ती विकासको मर्मविपरीत सहरी विकास मन्त्रालयले भवन बनाउँदा खाली छोड्नुपर्ने क्षेत्रफल घटाउने र कम जग्गामा पनि झन् फराकिलाअग्ला भवन बनाउन पाउने गरी मापदण्ड संशोधन गर्न लागेको हो । घरजग्गासम्बन्धी कारोबार गर्ने ठूला व्यवसायीको दबाबमा मन्त्रालयले मापदण्ड संशोधन प्रस्ताव मन्त्रिपरिषद् पुर्याएको हो ।मन्त्रालयले घरजग्गा व्यवसायीप्रति लचिलो बन्दै बस्ती विकास, सहरी योजना तथा भवन निर्माणसम्बन्धी आधारभूत निर्माण मापदण्ड२०७२ संशोधन गर्न लागेको हो । मापदण्ड संशोधन गर्न कार्यदल बनाइएको थियो । त्यसले प्रतिवेदन बुझाएपछि मन्त्रालयका सचिवको अध्यक्षतामा रहेको समितिले निर्णय गरेर मन्त्रिपरिषद्मा पेस गरेको छ, सहरी विकासमन्त्री रामकुमारी झाँक्रीले भनिन्, यसबारे अहिले के भएको छ भन्नेबारे बुझ्न पाएको छैन ।हालको मापदण्डअनुसार काठमाडौं उपत्यकामा घर बनाउन भुइँ क्षेत्र अनुपात (फ्लोर एरिया रेसियो) रिङरोडभित्र ३ र रिङरोडबाहिर ३५ हुनुपर्ने व्यवस्था छ । अब सबैतिर यस्तो अनुपात ४ बनाउने गरी मापदण्ड परिवर्तन गर्न लागिएको मन्त्रालय स्रोतले बतायो । भवनका सबै तलाको क्षेत्रफलको योगफललाई भवन बन्ने जग्गा वा घडेरीको क्षेत्रफलले भाग गरेर आएको भागलफल नै भुँइ क्षेत्र अनुपात हो । प्रस्तावित मापदण्ड पास भए अब एक चौथाइ क्षेत्रफल मात्रै खाली छोडेर घर बनाउन सकिन्छ, मन्त्रालय स्रोतले भन्यो, यो व्यवस्था ठूला घरजग्गा व्यवसायीलाईअनुकूल हुने गरी ल्याउन लागिएको हो । किनभने साना घर बनाउनेलाई योमापदण्डले छुँदैन ।मापदण्डमा सेटब्याक (भवन र सडक किनाराबीचको न्यूनतम दूरी) हाउजिङको उचाइअनुसार तोकिएको छ । यसमा सुरुमा जस्तोसुकै भवनको पनि सेटब्याक ५ मिटर मात्र कायम गर्न लागिएको थियो, मन्त्रालयका एक उच्च अधिकारीले भने, अहिले यसमा केही परिवर्तन गरिएको छ । यही प्रावधान पारित भए काठमाडौंको खुला क्षेत्र घट्ने र अग्ला भवन निर्माण हुने क्रम बढ्नेछ । जुनभूकम्पीय जोखिम भएका सहरका लागि घातक छ ।सेटब्याक धेरै राख्दा ठूला घर निर्माण गर्नेले बढी क्षेत्रफल छोड्नुपर्छ । जस्तै भवनको उचाइ २४ मिटर भए ६ मिटर सेटब्याक छाडेर निर्माण गर्नुपर्थ्यो, प्रस्तावित मापदण्डअनुसार ५ मिटर मात्रै छाडे पुग्छ, ती अधिकारीले भने, त्यसो हुँदा खुला क्षेत्रफल घट्ने र थोरै जग्गामै अग्लो भवन बनाउन पाइने छ, जसले जोखिम निम्त्याउने निश्चित छ । करिब एक महिनाअघि नै संशोधित मापदण्ड स्वीकृतिका लागि मन्त्रिपरिषद्मा पठाइएको थियो । तर, हालसम्म पारित भएको छैन । मन्त्रिपरिषदमा पुगेको लामै समय भयो, अहिलेसम्म पास हुन सकेको छैन, ती अधिकारीले भने, फेरि मापदण्डका व्यवस्था तलमाथि पार्न खोजिएको पनि हुन सक्छ, होइन भने अहिलेसम्म पास भइसक्नुपर्ने हो ।मन्त्रालय स्रोतका अनुसार व्यवसायीको मागअनुसार मापदण्ड संशोधन गर्न काठमाडौं उपत्यका विकास प्राधिकरणले गृहकार्य गरेको थियो । प्राधिकरणकी विकास आयुक्त जानुका ढकालले केही समयअघि अपार्टमेन्ट व्यवसायीहरूले मापदण्ड संशोधन गर्न माग गरिरहेका र आफूहरूले पनि आवश्यकता महसुस गरेको बताएकी थिइन् । उनले जथाभावी अपार्टमेन्ट बन्ने गरी मापदण्ड नआउने दाबीसमेत गरेकी थिइन् । तर, प्रस्तावित मापदण्डका केही व्यवस्था त्यसको विपरीत छन् । हाउजिङ व्यवसायीहरूले फ्लोर एरिया रेसियो बढाउन माग गरेका थिए । केही वर्षयता जग्गाको मूल्य बढिरहेकाले व्यवसायीहरूले मापदण्ड परिवर्तन गराउन लबिइङ गर्दै आएका थिए । उनीहरूकै चाहनाअनुसार अहिले मापदण्ड संशोधन हुन लागेको हो । मन्त्रिपरिषद्मा पेस गरिएको प्रस्ताव हुबहु पारित भए सहरमा जथाभावीठूला भवन ठडिनेछन् । जसको सोझो मारमा साना घरमा पर्ने ती अधिकारीले बताए । खाली ठाउँ घट्दै जाने र भवन बन्ने क्रम बढ्दै गए सहरमा जमिनको पानी सञ्चित गर्ने क्षमतासमेत कमजोर हुने विज्ञहरू बताउँछन् ।२०७२ वैशाखको भूकम्पबाट क्षतिग्रस्त उपत्यकाका केही बहुतले भवन अझै धरापकै रूपमा छन् । त्यस्ता भवनको न मर्मत गरिएको छ, न त कुनै व्यवस्थापन नै । ती भवनले वरिपरिका स्थानीयलाई त्रास थप्ने काम मात्र गरेको छ । मापदण्ड लचिलो बनाइँदा जथाभावी भवन बनेर भोलि योभन्दा जटिल समस्या नआउला भन्न सकिँदैन, ती अधिकारीले भने, झन् बढी धराप घर थपिने पक्का छ ।"
भारतबाट बिजुली किन्न नसक्दा उद्योगमा अघोषित लोडसेडिङ,"(काठमाडौं)  भारतबाट बिजुली किन्नका लागि नेपालले प्रतिस्पर्धा गर्न नसक्दा मंगलबार रातिदेखि उद्योगहरूमा अघोषित लोडसेडिङ सुरु भएको छ । रुसयुक्रेन युद्धका कारण महँगिएको भारतीय ऊर्जा बजारबाट बोलकबोलमार्फत बिजुली किन्न नसकेपछि नेपाल विद्युत् प्राधिकरणले औद्योगिक ग्राहकतर्फको आपूर्ति कटौती गरेको हो । बुधबार भारतबाट करिब १ घण्टा मात्रै बिजुली आएकोमा बिहीबार पनि ३ घण्टा मात्रै आपूर्ति हुने प्राधिकरणले जनाएको छ ।वर्षायाममा नेपालभित्रै उत्पादित बिजुली खेर जाने भए पनि सुक्खायाममा भने भारतबाटै आयात गर्नुपर्ने अवस्था छ । अहिले नेपालले अपुग बिजुली भारतीय कम्पनी एनटीपीसी विद्युत् व्यापार निगम (एनभीभीएन) मार्फत इन्डियन इनर्जी एक्सचेन्ज (आईईएक्स) बाट किनिरहेको छ । आईईएक्सबाट बिजुली किन्दा हरेक दिन बोलकबोल प्रतिस्पर्धा गर्नुपर्छ । बुधबारका लागि बिजुली किन्न प्राधिकरणले मंगलबार आईईएक्सको बोलकबोलमा भाग लिएको थियो । तर, प्राधिकरणले प्रस्ताव गरेको भन्दा भारतीय बजारमा महँगोमा बिजुली बिक्यो । जसकारण प्राधिकरणले बिजुली पाएन । मंगलबार प्राधिकरणले ९ भारतीय रुपैयाँ (भारु) मा कबोलेकोमा आईईएक्समा बिजुलीको मूल्य प्रतियुनिट औसत ११२३ भारु पुगेको थियो । त्यस्तै, बिहीबारका लागि बिजुली किन्न बुधबार भएको बोलकबोलबाट पनि प्राधिकरणले पर्याप्त बिजुली नपाउने भएको छ । हामीले बिहीबारका लागि प्रतियुनिट औसत १२ भारुमा बिडिङ गरेका थियौं तर १५२७ भारु पुग्यो, प्राधिकरणका कार्यकारी निर्देशक कुलमान घिसिङले भने । बिहीबारका लागि नेपालले करिब ३ घण्टा मात्रै बिजुली पाउने भएको उनले बताए ।अहिले भारतमा बिजुली निकै महँगिएको र नेपालले कबोलेको रकमभन्दा बढी मूल्य पुगेपछि बुधबार पर्याप्त बिजुली नपाएको कार्यकारी निर्देशक घिसिङले बताए । यद्यपि, बिहीबार रातिबाट उद्योगहरूमा पर्याप्त बिजुली आपूर्ति हुने उनको भनाइ छ । महँगोमा बिजुली खरिद गर्नुपर्ने अवस्थाकै बाबजुद पनि हामी बिहीबार रातिबाट उद्योगहरूलाई बिजुली उपलब्ध गराउँछौं, उनले भने, ठूला उद्योगीहरू समस्यामा छन् तर घरायसी र अरू उपभोक्ताका लागि बिजुली कटौती गरिएको छैन ।भारतबाट महँगोमा बिजुली किनेर सस्तोमा बेच्नुपर्ने अवस्था अझै केही समय रहिरहे प्राधिकरण गम्भीर संकटमा पर्ने उनले बताए । सातादस दिनका लागि त महँगोमै ल्याएर भए पनि बिजुली दिन्छौं तर त्यसपछि धान्न सकिँदैन । कि त सरकारले हेर्नुपर्छ, कि त उद्योग नै बन्द गर्नुपर्छ, उनले भने । अहिले कुल १६ सय मेगावाट बराबर आन्तरिक विद्युत् माग रहेकोमा साढे ३ सय मेगावाट बिजुली अभाव भएको उनले जानकारी दिए ।भारतमा बिजुलीको मुख्य स्रोत कोइला, थर्मल प्लान्ट र प्राकृतिक ग्यास हो । भारतले आफ्नो ७० प्रतिशत बिजुली कोइला उद्योग र थर्मल प्लान्टबाट उत्पादन गर्छ । तर, रुस र युक्रेन युद्धको असर ती वस्तुको आपूर्तिमा परेपछि भारतमा बिजुली महँगिएको हो । भारतले अन्य मुलुकहरूबाट ल्याएको कोइलाबाट उत्पादित बिजुली मात्रै नेपाललाई बेच्ने गरेको छ । भारतभित्रै उत्पादन हुने कोइलाको बिजुली बेच्न नपाउने कानुनी व्यवस्था त्यहाँ रहेकाले पनि नेपालले थप महँगो बिजुली किन्नु परेको उनले बताए ।नेपालले अहिले भारतबाट दैनिक साढे ४ सय मेगावाटदेखि साढे ५ सय मेगावाटसम्म बिजुली किनिरहेको छ । आईईएक्समा हरेक १५ मिनेटमा बिजुलीको मूल्य फरक हुन्छ र एक दिनभरिका लागि ९६ वटा फरकफरक बल्कमा प्रतिस्पर्धा गर्नुपर्छ । नेपालले बुधबार दिनभरिका लागि गरेको बोलकबोल प्रतिस्पर्धाबाट ४ वटा बल्क अर्थात् १ घण्टाका लागि मात्रै बिजुली पाएको थियो । त्यस्तै, बिहीबारका लागि भएको बिडिङमा पनि १२ वटा बल्कमा मात्रै बिजुली पाएको छ ।आईईएक्सबाट किनेको बिजुली ढल्केबरमुजफ्फरपुर ४ सय केभी अन्तरदेशीय प्रसारणलाइनबाट नेपाल भित्रिएको छ । नेपालले भारतका पावर ट्रेडिङ कम्पनी लिमिटेडसँग २५ वर्षका लागि ३१५ भारु दीर्घकालीन पीपीए गरेको भए पनि उक्त सम्झौता अहिले कार्यान्वयनमा छैन । हामीले अहिले भारतबाट बिजुली किन्नका लागि एनभीभीएनसँग वार्षिक सम्झौता गरेका छौं । ४१६ भारुमा १५० मेगावाटसम्म बिजुली किन्ने गरी गरेको सम्झौता २०२२ जुनसम्म कायम रहन्छ, उनले भने, २५ वर्षका लागि भएको दीर्घकालीन पीपीए अहिले कार्यान्वयनमा छैन । विकल्प भनेको बिहारबाट ल्याउने हो ।"
मलको समस्या समाधान एक महिनाभित्रै : कृषिमन्त्री,"(काठमाडौं)  कृषि तथा पशुपन्छी विकासमन्त्री महिन्द्र राय यादवले एक महिनाभित्रै रासायनिक मलको समस्या समाधान हुने दाबी गरेका छन् । नेपाल चेम्बर अफ कमर्सले बुधबार काठमाडौंमा आयोजना गरेको नेपालमा व्यावसायिक कृषिको विकास तथा आधुनिकीकरण ः आजको आवश्यकता विषयक अन्तर्क्रियामा मन्त्री यादवले विद्यमान रासायनिक मल अभावको समस्या एक महिनाभित्रै समाधान हुने बताएका हुन् ।अहिले १८ हजार मेट्रिक टन मल आइसक्यो, २ हजार मेट्रिक टन ढुवानी हुँदै छ, उनले भने, वार्षिक १ लाख ५० हजार टन मल ल्याउन केही दिनमा भारतसँग सम्झौता हुँदै छ । चैते धान र असारे धान रोपाइँलाई लक्षित गर्दै ५० हजार मेट्रिक टन मल आयात गर्न ठेक्का खुलाउने तयारीमा रहेको समेत उनले जानकारी दिए । वैकल्पिक व्यवस्थास्वरूप अन्य मुलुकसँग पनि जी टू जी मार्फत मल खरिद गर्ने उनले बताए । अब रासायनिकको सट्टा जैविक मलमा जोड दिनुपर्ने उनको भनाइ छ । क्यान्सरको जन्मदाता युरिया मल हो, त्यसैले अब गाईको, गड्यौलाको मल प्रयोगमा जोड दिनुपर्छ, उनले भने ।कृषिमा पर्याप्त बजेट नहुँदा पनि अपेक्षाअनुसारको आधुनिकीकरणले फड्को मार्न नसकेको उनले बताए । हाम्रो मन्त्रालयको यसपालिको बजेट कुल बजेटको २७ प्रतिशत मात्रै हो, लगानीले फड्को मार्यो भने मात्र कृषिमा आधुनिकीकरणले फड्को मार्न सकिन्छ, उनले भने, कृषिमा उत्पादकत्व वृद्धि तथा कृषकमैत्री वातावरण बनाउन सरकार लागिपरेको छ । कृषिमा तीनखम्बे अर्थनीतिका लागि आफूले पहल गरिरहेको र कृषि उत्पादनको बजार सुनिश्चितताका लागि मन्त्रालयमा काम भइरहेको उनको भनाइ छ । वस्तुको उत्पादन, भण्डारणदेखि बजारीकरणसम्मको व्यवस्था सरकारले गर्ने गरी तयारी भइरहेको छ, उनले भने, पहिलो चरणमा ४ प्रदेशमा कृषि उत्पादन बढाउन हरितगृह सञ्चालनमा ल्याउँदै छौं ।बाँझो जमिन उपयोग गरी कृषि उत्पादन बढाउने अभियान थालेको नेपाल चेम्बर अफ कमर्सले सरकार, निजी क्षेत्र र सहकारीमार्फत उत्पादनदेखि बजारीकरणसम्म सहकार्य गर्न सरकारसँग प्रस्ताव गरेको छ । चेम्बर अध्यक्ष राजेन्द्र मल्लले कृषि उत्पादनदेखि बजारीकरणलाई सहकारीको अवधारणामा लैजानुपर्ने बताए ।कृषि प्रधान मुलुकमा वार्षिक ५० अर्ब ५३ करोड रुपैयाँ बराबरको खाद्यान्न आयत हुनु मुलुककै लागि दुर्भाग्य भएको उनको भनाइ छ । आफ्नै जमिन बाँझो राखेर चामल, मकै, तरकारी, फलफूल, घिउ, तेल, चिनीसमेत आयात गर्दा मुलुकले थेग्नै नसक्ने गरी व्यापार घाटा बढेको उनले बताए । सरकारले उपयुक्त लगानीको वातावरण बनाइदिने हो भने निजी क्षेत्र कृषिमा लगानी गर्न तयार छ, उनले भने ।इजरायलबाट फर्किएका युवा कृष्ण बजगाईंले विदेशी प्रविधि तथा उन्नत जातको बीउ भित्र्याएर नेपालमा कृषि प्रवर्द्धन गर्न खोजे पनि नीतिगत समस्या रहेको गुनासो गरे । उन्नत बीउ ल्याएर रातो फूललाई सेतो बनाउन सकिन्छ तर यस्ता बीउको नाम दर्ता गरिएको हुँदैन । दर्ता नभएपछि न ल्याउन मिल्छ, न उत्पादन गर्नै मिल्छ, उनले भने । इजरायलमा सिकेको कृषि सीपलाई लमजुङमा ४२ जिल्लाका १२७ जनाको समूहले व्यवहारमा लागू गरिरहेको उनले सुनाए ।"
महँगियो पुनर्कर्जा,"(काठमाडौं)  नेपाल राष्ट्र बैंकले पुनर्कर्जाको ब्याजदर बढाएर अधिकतम ७ प्रतिशत पुर्याएको छ । मौद्रिक नीतिको अर्धवार्षिक समीक्षामा घोषित व्यवस्था कार्यान्वयनका लागि राष्ट्र बैंकले पुनर्कर्जा कार्यविधि २०७७ (चौथो संशोधन) गरेको छ । नयाँ व्यवस्थाअनुसार अब ऋणीले लघु, घरेलु तथा साना उद्यम र साधारण पुनर्कर्जाका लागि अधिकतम ७ र विशेष पुनर्कर्जामा ५ प्रतिशत ब्याजदर तिर्नुपर्नेछ । यसअघि लघु, घरेलु तथा साना उद्यम र साधारण पुनर्कर्जाका लागि अधिकतम ५ र विशेष पुनर्कर्जामा ३ प्रतिशत ब्याजदर तिर्नुपर्ने व्यवस्था थियो । पुनर्कर्जा प्रदान गर्ने बैंक तथा वित्तीय संस्थाले राष्ट्र बैंकलाई तिर्नुपर्ने ब्याजदर पनि बढाएर अधिकतम ५ प्रतिशत पुर्याइएको छ, यसअनुसार बैंक तथा वित्तीय संस्थाले लघु, घरेलु तथा साना उद्यममा २, साधारण पुनर्कर्जामा ३ र विशेष पुनर्कर्जामा १ प्रतिशत ब्याजदर तिर्नुपर्ने व्यवस्था थियो । केही महिनायता राष्ट्र बैंकले पुनर्कर्जामा कडाइको नीति अघि सारेको छ । राष्ट्र बैंकले गत असोजमा पुनर्कर्जा प्रवाह गर्न पाउने अधिकतम सीमा ५ बाट घटाएर ४१२ गुणा बनाएर यसको सुरुवात गरेको थियो । यसअनुसार चालु आर्थिक वर्षमा राष्ट्र बैंकले २ खर्ब १२ अर्ब ८८ करोड रुपैयाँ पुनर्कर्जा प्रवाह गर्नेछ । यो गत आर्थिक वर्ष बराबर नै हो । मौद्रिक नीतिको दोस्रो त्रैमासिक समीक्षामार्फत राष्ट्र बैंकले ब्याजदर बढाउने घोषणा गरेको थियो । अब विस्तारै राष्ट्र बैंकले पुनर्कर्जा रोक्ने नै हो । विश्वमा कहीं नभएको व्यवस्था नेपालमा राष्ट्र बैंकले दिइरहेको छ, स्रोतले भन्यो, यसका लागि विस्तारै पुनर्कर्जासम्बन्धी कसिलो नीति बनाउँदै लगिएको हो । कार्यविधिको पछिल्लो संशोधनमार्फत गएको दुई आर्थिक वर्षमा औसतमा ३ प्रतिशतभन्दा बढी सम्पत्तिको प्रतिफल रहेका उद्योग व्यवसायले पुनर्कर्जा नपाउने व्यवस्था राष्ट्र बैंकले गरेको छ । यसअघि पछिल्लो दुई आर्थिक वर्षमा औसत २० प्रतिशतभन्दा बढी सम्पत्तिमा प्रतिफल रहेका उद्योगले पुनर्कर्जा नपाउने प्रावधान थियो । पछिल्लो दुई आर्थिक वर्षको औसत सम्पत्तिमा प्रतिशत (आरओई) तीन प्रतिशतभन्दा बढी रहेका उद्योग व्यवसायमा प्रवाहित कर्जा पुनर्कर्जाका लागि योग्य हुनेछन्, कार्यविधिमा भनिएको छ । यस्तो व्यवस्थालाई पुनर्कर्जामा कडाइका रूपमा बुझ्न नहुने राष्ट्र बैंकको दाबी छ । यसअघिको २० प्रतिशत आरओई कोभिडभन्दा अघिको अवस्थालाई लक्ष्य गरी ल्याइएको थियो, स्रोतले भन्यो, अहिले बनाइएको तीन प्रतिशत आरओई कोभिडकै अवस्थाको हो । कोभिडको अवस्थामा तीन प्रतिशत कमाउनु भनेको धेरै राम्रो मान्नुपर्छ । यसअघि कार्यविधिअनुसार पुनर्कर्जा प्राप्त गरिसकेका ऋणीले पनि पुनः सुविधा नपाउने व्यवस्था थप गरिएको छ । ग्राहक ऋणीहरू छनोट गर्दा कोभिडबाट अति प्रभावित भई पुनरुत्थान हुन बाँकी क्षेत्रका ग्राहकलाई प्राथमिकतामा राख्नुपर्ने व्यवस्था कार्यविधिमा छ । अप्ठ्यारो अवस्थामा व्यवसाय टिकाउन भन्दै ल्याइएको सस्तो ब्याजदरको पुनर्कर्जा उद्देश्यअनुसार विकेन्द्रित हुन सकेको छैन । चालु आर्थिक वर्षको ७ महिना (गत माघ मसान्त) सम्म प्रवाह भएको कुल पुनर्कर्जामध्ये करिब ५२ प्रतिशत वाग्मती प्रदेशमै लगानी हुनुले त्यो पुष्टि हुन्छ ।राष्ट्र बैंकले पनि पुनर्कर्जा एउटै क्षेत्र र प्रदेशमा मात्र लगानी नगरी मापदण्ड पुगेका सबै क्षेत्रमा प्रवाह गर्ने बताउँदै आएको छ । तर आधाभन्दा धेरै पुनर्कर्जा एउटै प्रदेश र पर्यटन क्षेत्रमा प्रवाह भएको राष्ट्र बैंकको तथ्यांकले देखाएको छ । राष्ट्र बैंकका अनुसार गत माघसम्म १ खर्ब ६ अर्ब रुपैयाँ पुनर्कर्जा प्रवाहित भएको छ । यसमध्ये ग्राहकको मूल्यांकनका आधारमा राष्ट्र बैंकले सीधै प्रवाह गर्ने पुनर्कर्जा १३ अर्ब ६४ करोड र बैंक तथा वित्तीय संस्थामार्फत एकमुस्ट रूपमा प्रवाह हुने पुनर्कर्जा ९२ अर्ब ६४ करोड रुपैयाँ छ । ग्राहकको मूल्यांकनका आधारमा राष्ट्र बैंकले प्रदान गर्ने पुनर्कर्जा १ सय ३ जनाले र बैंक तथा वित्तीय संस्थामार्फत एकमुष्ट रूपमा प्रवाह हुने पुनर्कर्जा २४ हजार १ सय ६५ जनाले लिएको देखिन्छ ।चालु आर्थिक वर्षको ७ महिनामा स्वीकृत कुल पुनर्कर्जामध्ये सबैभन्दा धेरै पर्यटन क्षेत्रमा प्रवाह भएको छ । राष्ट्र बैंकले सार्वजनिक गरेको गत माघ महिनासम्मको तथ्यांकअनुसार पर्यटन क्षेत्रमा कुल स्वीकृत पुनर्कर्जाको ४९९७ प्रतिशत प्रवाह भएको छ । जलविद्युत् क्षेत्रमा २३७६ र उत्पादनमूलक क्षेत्रमा ८८२ प्रतिशत पुनर्कर्जा स्वीकृत भएको छ । सोही अवधिमा शिक्षामा ६२७, अस्पतालमा ५०४ र निर्माण व्यवसायमा २४७ प्रतिशत पुनर्कर्जा प्रवाह भएको राष्ट्र बैंकले जनाएको छ ।गत माघसम्म स्वीकृत कुल पुनर्कर्जामध्ये सबैभन्दा धेरै ५२५३ प्रतिशत वाग्मतीमा प्रवाह भएको छ । दोस्रोमा गण्डकीमा १८२१, लुम्बिनीमा १३०२, प्रदेश १ मा १२२०, मधेसमा ३६१ र सुदूरपश्चिममा ०७२ प्रतिशत पुनर्कर्जा प्रवाह भएको छ । गत पुससम्म ४४ वटा बैंक तथा वित्तीय संस्थामार्फत २ हजार ९ सय ६० शाखाबाट करिब २४ हजार २ सय ६८ जना ऋणीले पुनर्कर्जा सुविधा लिएको राष्ट्र बैंकको तथ्यांक छ ।"
कृषि एप किन्नेभन्दा बेच्ने धेरै,"मोबाइलमा आधारित बिजनेस मोडलपछिल्लो समय मोबाइल ह्यान्डसेटहरूको उच्च आयात, प्रयोगकर्ताको संख्यामा वृद्धि र इन्टरनेटको द्रुत विस्तारले किसानहरूलाई मोबाइलमा आधारित बिजनेस मोडलमा जोड्दै लगेको जानकारहरू बताउँछन् । कृषिसम्बन्धी सूचना लिन, मौसमबारे थाहा पाउन, बजार भाउ बुझ्न, उत्पादन खरिदबिक्री गर्न र कृषि विज्ञसँग जोडिनसमेत किसानले विभिन्न एप प्रयोग गर्ने गरेको हरित एग्रिकल्चर एपका कमल बरालले बताए ।किसानहरू प्रविधिमैत्री हुनु अत्यावश्यक भइसक्यो, काठमाडौं तीनकुनेस्थित हरित सामुदायिक कृषि बजारमा आबद्ध बरालले भने, स्मार्ट कृषिको जमाना छ । प्रविधिमैत्री भइएन भने पछि परिन्छ । फेसबुक, युट्युबबाट सिकेर भए पनि किसानले एप चलाउन थालेको उनको भनाइ छ । कृषि प्रयोजनका लागि मोबाइल एप, फेसबुक र युट्युब चलाउने किसानको संख्या निकै बढे पनि यतिले मात्रै किसान प्रविधिमैत्री भएको भन्न नमिल्ने स्थानीय एवं अर्गानिक तरकारी, फलफूल र अन्य मौलिक उत्पादनको प्रवर्द्धनमा काम गर्दै आएका सौरभ ढकाल बताउँछन् । कृषि प्रयोजनमा हामीकहाँ इन्टरनेट प्रविधिको वास्तविक प्रयोग हुन सकेको छैन, ग्रिन ग्रोथ नामक फुडटेक कम्पनीका संस्थापकसमेत रहेका ढकालले भने, विभिन्न प्रविधिलाई अटोमेसनमा कसरी लैजाने, बालीनालीको ट्र्याकिङ कसरी गर्नेलगायत स्मार्ट एग्रिकल्चरको अभ्यास हुनै बाँकी छ । यहाँ सामूहिक खेतीको प्रचलन नभएकाले पनि इन्टरनेटमा आधारित विकसित प्रविधिको प्रयोगमा नेपाल निकै पछाडि रहेको उनको भनाइ छ । ग्रिन ग्रोथ आफैंले भने पछिल्ला केही वर्षयता ब्लकचेन प्रविधिमा आधारित फुड ट्र्याकिङको अभ्यास गर्दै आएको छ । जुनार, स्याउ, सुन्तलाको ट्र्याकिङ गरिसकेको कम्पनीले यसपालि सप्तरीका आँप ट्र्याक गर्ने ढकालले जानकारी दिए । आँपको फूल लाग्दादेखि ग्राहकलाई डेलिभरी गर्दासम्मका सबै विवरण ट्र्याक गरिन्छ, उनले भने, कहिले फुल्यो, कहिले टिपियो, कहाँको आँप हो, किसान को हुन्, वितरण कसले गरेको, प्याकेजिङको मितिलगायत सबै जानकारी बटुलिन्छ ।यसले कृषि प्रक्रियाको दस्ताबेज निर्माणमा सघाउनुका साथै उपभोक्तालाई आफूले खरिद गरेको खाद्य सामग्रीको सबै विवरण थाहा पाउन सहज हुने ढकालको भनाइ छ । बालीको बिमा गर्दा वा बाली अर्गानिक होहोइन भनेर सर्टिफाइ गर्दा पनि रेकर्ड पल्टाउन सकिने उनले बताए । अहिले डेटा ड्रिभन फार्मिङको अवधारणा आइसक्यो, उनले भने, विकसित देश र बजारउन्मुख कृषि तथा खाद्य प्रणालीमा यसको अभ्यास भइरहेको छ ।"
मौलाउँदै पान खेती,"(काठमाडौं)  झापास्थित अर्जुनधारा१० का एकनाथ शिवाकोटीको समूहले कालीस्थानमा पान खेती सुरु गरेको ३ वर्ष भयो । भारतको कोलकाताबाट बंगाली जाजी जातको पानका बिरुवा ल्याएर उनीसहित ७ जनाले व्यावसायिक खेती गरिरहेका छन् । अहिले प्रतिदिन ३५ सय पात टिपिरहेको र यस्तो संख्या जेठअसारमा १० हजारसम्म पुग्ने गरेको उनले जानकारी दिए । उनीहरूले कालीस्थान कृषक समूह गठन गरी १० कट्ठा क्षेत्रफलमा पान खेती गरिरहेका छन् । नेपालमा भारतबाट ठूलो मात्रामा पानको पात आयात हुन्छ, उनले भने, आयात कम गर्न र स्वदेशमै पानको पात उत्पादन गर्ने लक्ष्यसहित सुरु गरेका हौं । तर आफूहरूले उत्पादन गरेको पानको पातले झापाको बजार माग पनि धान्न नसकेको शिवाकोटीले बताए । १० बिघा जग्गामा पान खेती गरी उत्पादन गर्न सक्यौं भने मात्र झापाको माग धान्न सकिन्छ, उनले सुनाए, यसरी नि थाहा हुन्छ नेपालमा पानको खपत कति हुने रहेछ भनेर । नेपालमा आयात हुनेमध्ये ८० प्रतिशत पानको पात बंगाली जाजी जातको हुने उनको भनाइ छ । दमक, झापा, इलामलगायत जिल्लामा पानको पात पाइन्छ । कुनै ठाउँको पानको पात खान प्रयोग गरिन्छ, कतैको प्रयोग गरिँदैन । आफैंले खानका लागि रोप्ने गरे पनि व्यावसायिक खेती भने पहिलो पटक सुरु भएको उनको दाबी छ । नेपालका लागि भने पानको एक मात्र स्रोत भारत हो । भन्सार विभागको तथ्यांकले पनि भारतबाट मात्रै पानको पात आयात भइरहेको देखाउँछ । सुरुवातमा २५ हजार पानका बिरुवासहित भारतकै प्राविधिक ल्याएर शिवाकोटीको समूहले पानका बिरुवा रोप्न, मलजल गर्न सिकेको हो । अहिले उनीहरू र कामदारले आफैं मलजल गर्न सिकिसकेका छन् । पानको पातको खेती गर्दा सुरुवातमा धेरै खर्च, मिहिनेत गर्नुपर्ने तर आम्दानी नहुने समूहका सदस्य शिवाकोटीले बताए । पानको बिरुवा जति वर्ष पुरानो भयो, उति नै खर्च कम हुन्छ । आम्दानी भने बढ्दै जान्छ, उनले भने, पानको बिरुवा, ट्रस्ट बनाउन, मलजल र कामदार गरी अहिलेसम्म ३२ लाख रुपैयाँ खर्चियौं ।बिरुवा पुरानो हुँदै गएकाले अब भने वार्षिक ३ लाखसम्म बचत गर्न सकिने उनीहरू बताउँछन् । जाडो मौसममा धेरै पात आउँदैन । त्यो मौसममा मूल्य पाउँछ, शिवाकोटीले भने, जाडो मौसममा धेरै उत्पादन हुँदैन । तर एउटै पातको ५ रुपैयाँसम्म पाइन्छ । सामान्य मौसममा एउटा पातको ३ रुपैयाँसम्म हुन्छ । ठूलो क्षेत्रफलमा पान खेती नगरिए पनि आउने पुस्ता र पान खेती गर्न चाहनेका लागि सिक्नहेर्न उपयोगी हुने उनको भनाइ छ । बिरुवा लगाएको छ महिनाबाटै उत्पादन लिन सकिने पान खेती एक पटक लगाएपछि २५ वर्षसम्म आम्दानी लिन सकिने उनले बताए । पानको पातको बजार अभाव नभएको र व्यापारीहरूले खेतमै आएर किनेर लैजाने गरेको उनले सुनाए । समूहकै अर्का किसान सुवास खरेलले व्यक्तिगत पनि छुट्टै खेती गरेको ५ वर्ष पुग्यो । उक्त समूहमा बुवा त्रिलोचन खरेल आबद्ध छन् भने सुवासले दुई कट्ठा जग्गामा आफैंले सुरु गरेका हुन् । समूहभन्दा अगावै खरेलले कोलकाताबाट बिरुवा र प्राविधिक ल्याएर पानको पात उत्पादन सुरु गरेका हुन् । बङ्ला पान खेती झापाका लागि मात्र होइन, नेपालमै पहिलो र नमुना खेती रहेको उनको दाबी छ ।वर्षौंदेखि भारतको बजारमा निर्भर रहेको पानको पात नेपालमै उत्पादन गरेर बिक्री हुन थालेको छ । बजारमा पानको माग हेर्दै खेती विस्तार गर्दै जाने योजना रहेको खरेलले बताए । भारतबाट ११ सय बिरुवा ल्याएर ६ लाख रुपैयाँ लगानीमा खेती सुरु गरेका हौं, उनले भने । रासायनिक मल पाइए पनि पिना, गाईको दूध, बदामलगायतको मल पानको बिरुवामा हाल्ने गरिएको शिवाकोटीले बताए ।स्वदेशमा पानको व्यावसायिक खेती धेरै नभए पनि यसको निर्यात भइरहेको भन्सार विभागको तथ्यांक छ । नेपालमा पानको पात भारतबाट मात्रै आयात हुने गरेको विभागको तथ्यांक छ । नेपालबाट भने फ्रान्स र लन्डनमा पानका पात निर्यात भइरहेको विभागका प्रवक्ता पुण्यबहादुर खड्काले जानकारी दिए । अलिअलि निर्यात भइरहेको छ, त्यो नेपालकै पानको पात हो, उनले भने । चालु आर्थिक वर्षको सात महिनामा ९९ लाख ४९ हजार रुपैयाँ बराबरको २७ हजार १ सय २८ किलो पानको पात फ्रान्स र लन्डनमा निर्यात भएको विभागको तथ्यांक छ । चालु आर्थिक वर्षको माघ मसान्तसम्म १ करोड ९४ लाख ५८ हजार रुपैयाँ बराबरको ९८ हजार ५२ किलो पानको पात आयात भएको छ । यसबाट सरकारले ३६ लाख ७४ हजार रुपैयाँ राजस्व उठाएको विभागले बताएको छ । गत वर्ष २ करोड ३७ लाख ९४ हजार रुपैयाँ बराबरको १ लाख ३३ हजार ५ सय ७३ किलो पानको पात भारतबाट आयात भएको छ । त्यस्तै ७७ लाख ४३ हजार रुपैयाँ बराबरको १७ हजार २ सय १ किलो निर्यात भएको छ । आर्थिक वर्ष २०७६७७ मा २ करोड ७६ लाख २६ हजार रुपैयाँको १ लाख ६८ हजार २७ किलो पत्ता आयात हुँदा ४७ लाख ६४ हजार रुपैयाँको १५ हजार ५ सय किलो निर्यात भएको विभागको तथ्यांक छ । आर्थिक वर्ष २०७५७६ मा २ करोड ९६ लाख ३२ हजार रुपैयाँको १ लाख ८६ हजार १ सय १० किलो पानको पात आयात भएको थियो । उक्त वर्ष ९ लाख ९७ हजार रुपैयाँको ३ हजार ४ सय ७ किलो पानको पात निर्यात भएको थियो । आयात उस्तै रहे पनि आर्थिक वर्ष २०७५७६ देखि निर्यात भने बढ्दै गएको भन्सार विभागको तथ्यांकले देखाउँछ ।"
मेगा बैंकलाई २ अन्तर्राष्ट्रिय अवार्ड,"काठमाडौं (कास) मेगा बैंक नेपालले एकैसाथ २ वटा अन्तर्राष्ट्रिय अवार्ड जितेको छ । बैंकले बेस्ट सीएसआर कमर्सियल बैंक नेपाल अवार्ड, २०२२ र मेगा बैंककी सीईओ अनुपमा खुञ्जेलीले वुमन बैंकिङ सीईओ अफ दी एयर अवार्ड, २०२२ जितेकी हुन् । सिंगापुरस्थित वर्ल्ड बिजनेस आउटलुकका अनुसार सामाजिक संस्थागत उत्तरदायित्वअन्तर्गत नेपालका विभिन्न सामाजिक क्षेत्रमा योगदान गरेबापत बैंकलाई उक्त अवार्ड प्रदान गरिएको हो । यसैगरी, सीईओ खुञ्जेलीलाई बैंकको सफल नेतृत्व गरी नेपालको बैंकिङ क्षेत्रमा योगदान गरेबापत अवार्ड प्रदान गरिएको वर्ल्ड बिजनेस आउटलुकले जनाएको छ । नेपालबाट यो अवार्ड जित्नेमा मेगा बैंक र सीईओ खुञ्जेली पहिलो बैंक र सीईओ हुन् ।"
मिर्चैयामा सानिमा बैंकको शाखा,काठमाडौं (कास) सानिमा बैंकले बुधबार सिरहाको मिर्चैयामा शाखा कार्यालय स्थापना गरेको छ । शाखा कार्यालयको उद्घाटन बैंकका प्रमुख कार्यकारी अधिकृत निश्चलराज पाण्डे र ब्रान्ड प्रवर्द्धक वरिष्ठ कलाकारद्वय मदनकृष्ण श्रेष्ठ तथा हरिवंश आचार्य (मह जोडी) ले संयुक्त रूपमा गरे । सानिमा बैंकको मुलुकका सातै प्रदेशमा १२५ कार्यालय र ११४ वटा एटीएम सञ्चालनमा छन् ।
'रोयल इनफिल्ड को आधिकारिक बिक्रेतामा अल्फा अटोमोटिभ,"काठमाडौं (कास) मोटरसाइकल कम्पनी रोयल इनफिल्ड को नेपालका लागि आधिकारिक बिक्रेताका रूपमा अल्फा अटोमोटिभ प्रालि नियुक्त भएको छ । अल्फा त्रिवेणी समूहअन्तर्गत अटोमोबिल डिभिजनको कम्पनी हो । यो समूहले उत्पादन, कृषि, ट्रेडिङ, बैंकिङ, इन्स्योरेन्स, ऊर्जा, रिटेल, मनोरन्जन, पर्यटन लगायतका क्षेत्रमा लगानी गर्दै आएको छ । अल्फा अटोमोटिभले रोयल इनफिल्डको दुईपांग्रे सवारीसाधनलाई नेपालभर बजार विस्तार गर्ने लक्ष्य लिएको छ । रोयल इनफिल्डका क्लासिक ३५०, इलेक्ट्रा, सिग्नल्स, मेटीयुर, हिमालयन, कन्टिनेन्टल जीटी र इन्टरसेप्टरलगायत मोडल बिक्री गर्ने कम्पनीले जनाएको छ ।"
एएनक्याप सेफ्टी रेटिङमा 'हाभाल एच ६ लाई फाइभस्टार,"काठमाडौं (कास) ग्रेटवाल मोटर्सको हाभल एच ६ ले अस्ट्रेलियन न्यु कार एसेसमेन्ट प्रोग्राम (एएनक्याप) क्र्यास परीक्षणमा २०२०२०२२ सुरक्षा प्रोटोकलका लागि फाइभस्टार प्राप्त गरेको छ । जीडब्लू एम पिकअप पजवरपछि उच्च मूल्यांकन पाउने एच ६ दोस्रो गाडी रहेको कम्पनीको दाबी छ । हाभल एच ६ ले एडल्ट अकुप्यान्ट प्रोटेक्सनमा ९०, चाइल्ड अकुप्यान्ट प्रोटेक्सनमा ८८, भल्नरेबल रोड युजर प्रोटेक्सनमा ७३ र सेफ्टी असिस्टमा ८१ प्रतिशत अंक प्राप्त गर्दै फाइभस्टार सुरक्षा मूल्यांकन प्राप्त गर्न सफल भएको छ । ग्रेट वाल मोटर नेपालले हाभल एच ६, हाभल जोलायन र पोअर जस्ता ग्लोबल मोडेलहरूका साथ नेपालमा आफ्नो उपस्थिति जनाएको छ ।"
सिद्धार्थ बैंकको प्रदेश १ मा क्षेत्रीय कार्यालय,"काठमाडौं (कास) सिद्धार्थ बैंकले बुधबार प्रदेश १ को राजधानी विराटनगरमा आफ्नै नवनिर्मित भवनमा क्षेत्रीय कार्यालय सञ्चालनमा ल्याएको छ । भवनको बैंकका अध्यक्ष मनोजकुमार केडियाले उद्घाटन गरे । यसअघि विराटनगर७ मेनरोडस्थित शाखालाई समेत उक्त भवनमै स्थानान्तरण गरिएको बैंकले जनाएको छ । बैंकले देशभर १९० वटा शाखा (४ एक्स्टेन्सन काउन्टरसहित), २०८ वटा एटीएम, ११४ शाखारहित बैंकिङ सेवा सञ्चालनमा ल्याएको छ ।"
सीजीको नयाँ वर्ष लक्षित उपहार योजना,"काठमाडौं (कास) इलेक्ट्रोनिक्स ब्रान्ड सीजीले नयाँ वर्ष २०७९ लाई लक्षित गर्दै सीजी स्मार्ट होम, नयाँ वर्षको सुरुवात नामक योजना ल्याएको छ । यो योजनाअन्तर्गत ग्राहकले सीजी ब्रान्डका विद्युतीय सामान खरिदमा आकर्षक क्यास ब्याक तथा अन्य विभिन्न उपहार पाउने कम्पनीले जनाएको छ । यो योजना चैत १० देखि लागू हुनेछ । ग्राहकहरूले सीजी ब्रान्डका ५५ इन्च वा सोभन्दा माथिका टीभी खरिदमा ५ हजार १ सय ९० रुपैयाँ बराबरको सीजी स्पिकर र ५० इन्चसम्मका टीभी खरिदमा क्यास ब्याक प्राप्त गर्ने कम्पनीले जनाएको छ । रेफ्रिजेरेटर, वासिङ मेसिन, स्टिम वास डिसवासर तथा मल्टी मिडिया, साउन्ड बार र ट्रली स्ता अडियो सिस्टम खरिदमा पनि क्यास ब्याकलगायत आकर्षक उपहारको व्यवस्था गरिएको कम्पनीले जनाएको छ ।"
टीभीएस दसैं योजनाको बम्पर उपहार मानन्धरलाई,काठमाडौं (कास) टीभीएसको दसैं योजनाअन्तर्गत भक्तपुरका विनोद मानन्धरले बम्पर उपहार हात पारेका छन् । मानन्धरले दसैं योजना६ अन्तर्गत प्राइजको सर्प्राइज अफरका रूपमा प्रोटोन सागा गाडी प्राप्त गरेका हुन् । उनी टीभीएसको भक्तपुरस्थित सोरुम आरडी अटोबाट टीभीएस एनटर्क डिस्क स्कुटर खरिद गरी योजनामा सहभागी भएका थिए । उपहार घोषणा शुक्रबार लक्की ड्रमार्फत घोषणा गरिएको थियो ।
आँखाकै कारण जो भए दुई पटक विश्व प्रेस फोटो विजेता,"(रामेछाप)  आँखाका डाक्टर सन्दुक रुइतसँगै दोरम्बा पहाडको पाखाभित्तामा एक जना विदेशी फोटोग्राफर अघिपछि गरिरहेका थिए । दोरम्बा बजार छेवैको काकलिङ विद्यालयमा राखिएको आँखा शिविरमा कहिले बिरामीका माझ र कहिले रुइतकै छेउछाउ दौडधुप गरिरहेका यी विदेशीको परिचय थाहा भयो, जब उनको भिजिटिङ कार्ड फेला पर्यो । माइकल एमेन्डोलिया, फोटोग्राफी, स्टोरी टेलिङ इन इमेजेजमाइकल एमेन्डोलियाको नाम गुगलमा खोज्नासाथै एक होइन, उनका सहस्र चिनारी र कृति देखा पर्न थाले त्यो पनि फोटोग्राफीकै । सन् १९९२ को उपल्लो मुस्ताङको भ्रमणयता लगातारजसो डा रुइतसँगको सम्पर्क र यात्राका साक्षी बनेका माइकल यस पटक दोरम्बा पनि उनकै कारण आइपुगेका रहेछन् । मैले सधैं सम्झने नाम हुन् नेपाल, नेपाली, आँखा र डा रुइत, दोरम्बा शिविरको भागदौडमाझ माइकलले कान्तिपुरसँग भने, त्यसमाथि मलाई विश्व प्रेस फोटोमा विजेता बनाउने नै आँखा र डा रुइत हुन् । दृष्टिका भगवान् भनेर देशदुनियाँमा कहलिएका रुइतजत्तिकै विनयशील र परोपकारी सुनिने माइकल यस पटक अस्ट्रेलियाको सिड्नीबाट काठमाडौं हुँदै दोरम्बा उत्रिएका रहेछन् । त्यो पनि यस पटकको आँखा शिविरको अन्तर्राष्ट्रिय अभियान तेज कोहली एन्ड रुइत फाउन्डेसनका तर्फबाट मेडिकल फोटोग्राफी का लागि बोलाइएर । यसअघि रामेछापको मन्थली र उपल्लो मुस्ताङसम्म पुगेको थिएँ, यो पटक डा रुइतकै कारण यहाँ आइपुगेको छु, माइकलले सम्झिए, आँखाको ज्योति गुमेर संसारै अँध्यारो देखिरहेका मान्छेलाई उज्यालो बाँड्न सकिने सबैभन्दा ठूलो मानवीय र खुसीको क्षणको साक्षी हुन म पाएको छु, यो मेरो अहोभाग्य हो । माइकलको जीवनमा धेरै वटा संयोग जोडिएका छन् । अस्ट्रेलियाको सिड्नीमा डेली टेलिग्राफ र अन्य पत्रपत्रिकामा स्वतन्त्र पत्रकारिता गरिरहेका उनी अस्ट्रेलियाली नेत्र चिकित्सक फ्रेड होलोजको सम्पर्कमा आएपछि उनैका नाममा स्थापित फ्रेड होलोज फाउन्डेसनमै जोडिएका छन् । विशेषतः विश्वभरका दृष्टिविहीन मानिसलाई उज्यालो बाँड्ने अभियान र डा रुइतकै मोतीबिन्दु उपचारको स्थापित नामकामलाई फोटो कथामा उतार्न माइकल अग्रपंक्तिमा छन् । उनी डा रुइतसँगै भुटान, उत्तर कोरिया, इन्डोनेसिया, तिब्बतसहितका स्थानमा आयोजित शिविरमा गएका छन् । म फोटो पत्रकारिता गर्न रुचाउँछु, मेरो फोटो कथामा बढी ध्यान रहन्छ, उनले भने, सुन्दर दृश्य बग्रेल्ती छन्, हेर्ने र बुझ्ने दृष्टि चाहिन्छ । सबैभन्दा सुन्दर तस्बिर हिजोसम्म आँखा नदेख्ने मान्छेले भोलि एकाएक देख्न थालेको क्षण हो, यसलाई कैद गर्नै मुस्किल छ । फ्रेड होलोजबाटै ३० वर्षअघि डा रुइतको नाम सुनेको र त्यही कारण पनि उनको नामकाम, विश्वास तथा मानवीय गुणलाई पछ्याएर अहिलेसम्म हिँडिरहेको उनले सुनाए । म अहिले पत्रकार होइन, यस्तै विशेष मिसनमा हिँड्ने मेडिकल फोटोग्राफर मात्रै हो अथवा भनौं फन्डरेइजरफोटोग्राफर, उनले सुनाए, पत्रकारिता मात्रैले मैले गरिखान सक्ने स्थिति आएन, परिवार पाल्नै मुस्किल पर्यो । म स्वतन्त्र भएर अरू काम गर्छु र कहिलेकाहीँ आइपर्दा यस्ता परोपकारी मिसनमा हिँड्छु । विश्व प्रेस फोटोको स्पर्धामा प्रारम्भिक छनोटमा पर्नु मात्रै पनि ठूलो कुरा हुन्छ । तर, माइकलका हकमा दुई पटक विश्व विजेता र त्यो पनि आँखाकै कारण को विजेता ताज छ । सन् २००१ मा तिलगंगा अस्पतालका तर्फबाट डा रुइतसहितको टिमले आँखाको नानी प्रत्यारोपण गर्दाको घटनाले माइकललाई अरू कामभन्दा बढी चिनायो । त्यो पशुपतिनाथदेखि तिलगंगा अस्पतालसम्मको फोटो स्टोरी थियो, उनले सम्झिए, जहाँ भर्खरै मृत्यु भएको एउटा मानव शरीर आर्यघाटको भुइँमा राखिएको छ, पर्तिर हिन्दु परम्पराअनुसार अन्तिम संस्कारका लागि चिता तयार हुँदै छ । यता भुइँमा राखिएको मृत शरीरको आँखाबाट नानी झिक्ने काम भइरहेको छ । त्यही मिहिन फोटोग्राफीका कारण र पशुपति आर्यघाटबाट झिकिएको आँखाको नानी झन्डै एक किलोमिटर पर्तिरको तिलगंगा अस्पतालमा रहेको दृष्टिहीन बिरामीमा प्रत्यारोपण गरेर तत्कालै आँखा देख्न सकेको विज्ञानप्रविधिकै लागि पनि अद्भुत घटनाका निम्ति माइकलले पहिलो पटक वर्ल्ड प्रेस फोटो विजेतामा नाम लेखाएका थिए । यसमा १२ वटा फोटाको शृंखला (फोटोएस्से) थियो जसले एउटा मरेको मान्छेको अन्तिम इच्छा (नेत्रदान) ले कसैलाई केही क्षणमै उज्यालो दिँदै थियो । त्यसअघि, सन् १९९९ मा तिब्बत यात्राका क्रममा मोतीबिन्दु शल्यक्रिया र तिब्बती वृद्धवृद्धाको अनुहारमा छाएको खुसीको रौंचिरा तस्बिर खिचेर माइकलले वर्ल्ड फोटो विजेताको ताज पहिरे । त्यसमा १२ वटा तस्बिर कथामा जोडिएका थिए । हामी आआफ्नै काममा थियौं तर डा रुइत आँखाका अन्तर्राष्ट्रिय सेमिनारहरूमा जानासाथै मैले खिचेका तस्बिर विश्वसामु देखाइरहेका हुन्थे, माइकल सम्झन्छन्, त्यसकारण आँखा र रुइतका कारण म पनि चिनिँदै गएँ । माइकल सन् २००३ मा पनि अस्ट्रेलियन कंगारु प्रजननको कथामा माइकलले वर्ल्ड प्रेस फोटोको तेस्रो विजेता बनेका थिए नेचर विधामा ।उनलाई के लाग्छ भने जीवनमा सधैं नकारात्मक र निराश भएर केही पनि हुन सक्दैन । सकारात्मकता खोज्ने आफैंले हो, रोज्ने पनि आफैंले हो । जीवनमा अब के गर्न सकिएला भन्ने लागेका बेला म सकारात्मक बन्नै पनि आँखाको तस्बिर खिच्छु, आँखा देख्ने र नदेख्नेको संसार सम्झेर तस्बिर खिचिरहन्छु,, उनी भन्छन्, मैले यो दुनियाँमै असाधारण साधारणपना, प्रतिबद्धता र मानवीय संवेदना भएका आफ्नो पेसाका मनमौजी कोही देखेको छ भने ती डा रुइत हुन् । उनको जीवनशैली र कार्यशैलीको विनयशीलता म पनि पछ्याउन खोजिरहेको हुन्छु । यसरी उनी आँखाको लेन्सलाई क्यामराको लेन्सबाट हेरेरै अरूभन्दा भिन्न बने, यही कारण उनी विश्व विजेता बने । आँखाको लेन्सले कैद गरेको दृश्य निजी हुन्छ, व्यक्तिगत । तर, उनले त्यही निजी कुरालाई यसरी रौंचिरा गर्दै संसारसामु देखाइदिए । वर्ल्ड प्रेस फोटो विजेता हुँदासम्म र त्यसपछि पनि आफू काममा ब्ल्याक एन्ड ह्वाइट फोटोग्राफी को पक्षधर रहेको बताउँदै उनी आफू प्रकाशमा खेल्न रुचाउने भए पनि आँखाको नानीको मिहिन तस्बिर लिँदा श्यामश्वेतले बढी जीवन दिन सक्नेमा ढुक्क भएरै त्यही उपाय अपनाएको सुनाइरहेका थिए ।"
हाटखोला गुरुकुलमा थपियो नाटकघर,"(मोरङ)  विराटनगरको हाटखोलास्थित आरोहण गुरुकुलमा नाटकघर थपिएको छ । भारत सरकारको अनुदान र विराटनगर महानगरपालिकाको प्राविधिक सहयोगमा ४ सय जना दर्शक क्षमताको अर्को नाटकघर तयार भएको हो । नयाँ नाटकघरको मंगलबार भारतीय दूतावासका द्वितीय सचिव प्रशान्तकुमार सोना र महानगर प्रमुख भीम पराजुलीले संयुक्त रूपमा उद्घाटन गरे । निर्माणको लागत ३ करोड ५१ लाख रहेको महानगरपालिकाका इन्जिनियर भरत न्यौपानेले बताए । नाटकघरमा दुई तले मेकप र ड्रेसिङ कोठा, लाइट रुम र शौचालयका साथै आकर्षक लाइट, आधुनिक साउन्ड सिस्टमसमेत जडान गरिएको छ । नाटक घर वातानुकूलित बनाउन एसी जडानका लागि महानगरले ठेक्का आह्वान भइसकेको जानकारी उनले दिए । आरोहण गुरुकुलका अध्यक्ष भैरव क्षत्रीले नाटकघर निर्माणले रंगकर्मीहरूलाई विराटनगरमा आफ्ना कला देखाउने थलो विस्तार भएको बताए । उनले भने, यसले विराटनगरका साथै पूर्वमा रंगकर्मी उत्पादनमा समेत सहयोग पुग्छ । नाटक महोत्सव आयोजनामा भइरहेको कठिनाइ नाटकघर निर्माणसँगै हटेको उनले बताए । गुरुकुल १२ कट्ठा जग्गामा छ । यहाँ ८ वर्षअघि २ सय ४२ दर्शक क्षमताको सुशीला कोइराला नाटकघर निर्माण भएको थियो । त्यसले यहाँको दर्शकको चाप थेग्न नसकेको अवस्था थियो, अब सघाउ पुग्छ, उनले भने । नाटकघर थपिएकामा यहाँका रंगकर्मी हर्षित छन् । काठमाडौंमा आफ्नो नाटकघर बनाउन नसकेर छिन्नभिन्न गुरुकुल समूह विराटनगरमा भने महानगरले जग्गा सहयोग गरेपछि स्थायी रूपले नाट्यकर्ममा जुटेको छ । महासचिव विवश पोखरेलले कला संस्कृति संरक्षणका लागि नाटकघर आवश्यक भएको बताए । सहरको सभ्यता त्यहाँको नाटक घरले झल्किन्छ, उनले भने, नयाँ नाटकघरले कला क्षेत्रको सम्भाव्यतामा वृद्धि भएको छ ।"
सलमानले सगरमाथा हेर्ने,"काठमाडौं (कास) बलिउड स्टार सलमान खान नेपाल यात्रामा सगरमाथा अवलोकनमा जाने भएका छन् । संस्कृति, पर्यटन तथा नागरिक उड्डयनमन्त्री प्रेम आलेसँगको बुधबार उनको भिडियो संवाद भएको थियो । आलेले गरेको निम्तो स्विकार्दै उनले सगरमाथा हेर्न जाने बताएका हुन् । आगामी जेठ १४ मा दशरथ रंगशालामा हुने दबंग लाइभ इन नेपाल कार्यक्रमका लागि उनी काठमाडौं आउने कार्यक्रम छ । काठमाडौंको ओडीसी इन्टरटेनमेन्ट प्रालि र हिटा समूहले उक्त कार्यक्रम गर्दै छन् । उक्त कन्सर्टबारे जानकारी दिने कार्यक्रममा मन्त्री आलेले खानलाई जेठ १४ गते हेलिकोप्टरबाट पर्वतीय उडानमा लैजाने सुनाए । यात्रामा उनले सगरमाथालगायत हिमाल हेर्नेछन् । आलेका अनुसार खानले अबका दिन आफ्ना कुनै छायांकन गर्नुपर्ने भएमा स्क्रिप्टअनुसार नेपाल पनि आउन सकिने बताएका छन् । सलमानसँग बलिउडका एक दर्जन कलाकारसमेत नेपाल आउँदै छन् ।"
पल शाहविरुद्धको मुद्दामा थुनछेक बहस सुरु,"तनहुँ (कास) नाबालिगलाई जबर्जस्ती करणी गरेको अभियोगमा कलाकार पल शाह (पूर्णविक्रम शाह) विरुद्ध जिल्ला अदालतमा दायर मुद्दामा बुधबार थुनछेक बहस सुरु भएको छ । अदालतमा शाहको बयान सकिएपछि थुनछेक बहस सुरु गरिएको हो ।प्रहरीले अनुसन्धान पूरा गरेपछि सरकारी वकिलको कार्यालय तनहुँले अभियोगपत्र दर्ता गरेसँगै मंगलबारै दिउँसो ३ बजेदेखि प्रतिवादी शाहको बयान लिइएको थियो । बुधबार वादीका तर्फबाट ७ कानुन व्यवसायीले बहस गरेको स्रेस्तेदार मीनबहादुर कुँवरले जानकारी दिए । जिल्ला न्यायाधिवक्ता रामचन्द्र पौडेल, अधिवक्ताहरू राधिका खतिवडा, किशोर सापकोटा, मोहना अन्सारी, टेकनारायण गौतम, सरिता तिवारी, विनोदप्रसाद लामिछाने, सहायक जिल्ला न्यायाधिवक्ता विपिनराज तिवारी र अधिवक्ता शिवराज काफ्लेले वादीका तर्फबाट बहस गरेका हुन् । कुँवरका अनुसार प्रतिवादीका तर्फबाट अधिवक्ताहरू परशुराम गिरी, भानुभक्त सुवेदी र वरिष्ठ अधिवक्ता कमलामोहन वाग्लेले बहस गरेकामा वाग्लेको बहस टुंगिएको छैन । उनको बहस बिहीबार पनि जारी रहनेछ । सरकारी वकिलको कार्यालय तनहुँले जाहेरवाला परिवर्तित नाम ०७८७९ त कुमार, पीडित परिवर्तित नाम ०७८७९ व्यास १२, पक्राउ परेका प्रतिवादी शाह र कृष्ण जोशी तथा देख्नेसुन्नेमा सकुमारी, प्रदीप थापा, गंगा थापा, जीवन चौलागाईं, दुर्गाबहादुर थापा, कमल खत्री, अर्जुन थापा, क्षेत्रबहादुर थापा, विष्णु थापा, सरोज ओली, योगेश शाह, रञ्जत गुरुङ, दुर्गा अधिकारी, पानबहादुर जीसी, विष्णुप्रसाद अधिकारी र सीता आचार्यको बयान कागज गरी अदालतमा पेस गरेको छ । सरकारी वकिलको कार्यालयले शाहविरुद्ध जबर्जस्ती करणी मुद्दामा ११७ वटा प्रमाण पेस गरेको छ । अदालतमा २ जना गवाह र १६ साक्षी (देख्ने सुन्ने) सहित शाहको वास्तविक नाम भएको गोप्य बन्दी खाम, पीडितले दिएको बयानको अडियो, भिडियोको डीभीडी, पीडितको स्वास्थ्य जाँच, शाहको स्वास्थ्य जाँच, घटनाको मुचुल्का, घटनाको प्रारम्भिक प्रतिवेदन, प्रतिवादीको फोटो फ्रिन्ट, सीडीआर विवरण, पत्रपत्रिकामा आएका खबरको प्रिन्ट कपी, पूर्णविक्रम शाहको लाइसेन्सको फोटोकपीसमेत पेस गरिएको हो । ८ पानाको पल शाहको स्वास्थ्य परीक्षण, दुर्गेश भन्ने दुर्गाबहादुर थापाको ८ पानाको बयान, जीवन चौलागाईंको ४ पानाको बयान, प्रहरी प्रधान कार्यालयबाट डिजिटल फरेन्सिक ल्याबको रिपोर्ट, सरोज वली भन्ने पुण्यप्रसाद ओलीको घटना विवरण, फेसबुक परीक्षणलाई लेखेको पत्र, इलाका प्रहरी कार्यालय गैंडाकोटको पत्र, मालपोत कार्यालय कलंकीको पत्रलगायतका प्रमाण पनि अदालतमा पेस गरिएको छ । गवाहमा स्वयं पीडित बालिका र अर्को एक परिवर्तित नाम पठाइएको छ ।"
पर्दा जोगाउन काँडेतार,नयाँदिल्ली (एजेन्सी) भारतमा बहुप्रतीक्षित फिल्म आरआरआर प्रदर्शनलाई ध्यानमा राख्दै सिनेमाघरहरूमा सुरक्षा कडा पारिएको छ । बाहुबली निर्देशक एसएस राजमौलीको उक्त फिल्म आगामी शुक्रबारदेखि प्रदर्शन सुरु हुन लागेको छ । साउथ स्टार रामचरण तेजा र जुनियर एनटीआरसँग बलिउडका आलिया भट्ट र अजय देवगन अभिनीत आरआरआर कोरोना महामारी घटेपछि मात्रै प्रदर्शन थाल्ने तयारी थियो । आन्ध्र प्रदेश श्रीकालाकुलमको सूर्या थिएटरमा पर्दा अगाडि काँडेतार लगाइएको छ । दर्शकको भीड अराजक हुन सक्ने आकलन गर्दै पर्दा जोगाउन काँडेतार लगाइएको बताइएको छ । आन्ध्र प्रदेशकै अर्को एक सिनेमाघरमा पर्दा अगाडि काठका बारहरू लगाइएको छ ।
रुसले परमाणु अस्त्र प्रयोग गर्न सक्छ,"वासिङ्टन (एजेन्सी) रुसले युक्रेनमा परमाणु अस्त्र प्रयोग गर्ने सम्भावना रहेको प्रतिक्रिया दिएको छ । रुसी राष्ट्रपति भ्लादिमिर पुटिनका प्रवक्ता दिमित्री पेस्कोभले परमाणु अस्त्र प्रयोगको सम्भावनालाई अस्वीकार गर्न नसकिने बताएका हुन् । अमेरिकी टेलिभिजन सीएनएनसँगको एक अन्तर्वार्तामा पेस्कोभले आफ्नो देशमाथि अस्तित्वको खतरा आइपरे त्यसो हुन सक्ने बताएका हुन् । युक्रेनमा भइरहेको युद्ध विशेष सैनिक कारबाही भएको र त्यसको उद्देश्य रुसको छेउछाउबाट विरोधीलाई समाप्त पार्नु रहेको पेस्कोभले दाबी गरे । अमेरिकी रक्षा मन्त्रालयका प्रवक्ता जोन कर्बीले पेस्कोभका टिप्पणी निकै खतरनाक भएको टिप्पणी गरेका बीबीसीले जनाएको छ । एक जिम्मेवार परमाणुशक्ति राष्ट्रले गर्ने व्यवहार त्यस्तो हुन नहुने उनको भनाइ छ । युक्रेनमा आक्रमण सुरु गरेको ३ दिनपछि रुसी राष्ट्रपति पुटिनले रुसको परमाणु फौजलाई उच्च सतर्कतामा रहन आदेश दिएका थिए । पुटिनको उक्त कदमको राष्ट्रसंघले निन्दा गरेको थियो । कतिपय विश्लेषकले रुसले तत्काल परमाणु हतियार प्रयोग नगर्ने तर अन्य देशलाई युक्रेनको मामिलामा संलग्न नहुन चेतावनी दिन त्यसो गरेको दाबी गरेको थिए । त्यस्तै, पश्चिमा देशले रुसविरुद्ध लगाएका प्रतिबन्धप्रति आक्रोश जनाउन पुटिनले परमाणु हतियार प्रयोगको त्रास देखाएका हुन सक्ने जनाइएको थियो । पछिल्ला दिनयता रुसी फौज मरिउपोल सहरलाई नियन्त्रणमा लिन संघर्षरत छन् ।"
अफगान छात्रालाई पढ्न दिइएन,"काबुल (एएफपी) अफगानिस्तानको तालिवान सरकारले छात्रालाई विद्यालय जानबाट पुनः रोक लगाएको छ । अन्तर्राष्ट्रिय समुदायको चर्को विरोधपछि तालिवान सरकारले बुधबारदेखि छात्रालाई विद्यालय जान दिने निर्णय गरेको थियो । तर विद्यालय जान दिने निर्णय कार्यान्वयन हुनुभन्दा केही घण्टाअघि निर्णय नै रद्द गरिएको हो । छात्राहरूको पढाइ हुने सबै विद्यालयमा अर्को आदेश जारी नभएसम्मका लागि अध्ययनमाथि रोक लगाइएको छ, शिक्षा मन्त्रालयद्वारा जारी विज्ञप्तिमा उल्लेख छ । एक अधिकारीले छात्रालाई विद्यालय जान दिने निर्णय कार्यान्वयन नहुने बताएका छन् । यद्यपि, ती अधिकारीले निर्णय किन रद्द गरियो भन्नेबारे केही उल्लेख गरेका छैनन् । छात्रालाई विद्यालय जान दिने निर्णयबाट खुसी भएकाहरू अहिले निर्णय कार्यान्वयन नहुने भएपछि दुःखी भएका छन् । छात्रालाई विद्यालय जान दिने निर्णय तत्काल कार्यान्वयन नहुने हो ? भन्ने पत्रकारहरूको प्रश्नमा तालिवान प्रवक्ता इनामुल्लाह सामानगानीले भने, हो, त्यो सत्य हो । सरकारले निर्णय कार्यान्वयन नगर्ने भएपछि विद्यालय जाने तयारीमा रहेका छात्रा घरमै बस्न बाध्य भएका छन् । निर्णय कार्यान्वयन हुन नसक्नुको कारणबारे अहिले नै विस्तृत व्याख्या गर्न हामीलाई अनुमति छैन, शिक्षा मन्त्रालयका प्रवक्ता अजिज अहमद रायनले भने । अफगानिस्तानमा तालिवान सरकार गठन भएपछि महिला अधिकार खोसिएको भन्दै अधिकारवादीहरूले निरन्तर आवाज उठाउँदै आएका छन् । उनीहरूको दबाबका कारण तालिवान उच्च अधिकारीहरूले महिलाहरूको अधिकार पुनर्बहाली हुने दाबी गर्दै आएका थिए । महिलाहरूप्रति कठोर नीति अवलम्बन गर्दै आएको तालिवान सरकारले विश्वव्यापी दबाबपछि उनीहरूलाई अध्ययन, अध्यापन, रोजगारी, भ्रमणलगायत काम गर्न दिने निर्णय गरेको थियो । तर अहिले आएर तालिवान सरकार एकाएक उक्त निर्णयबाट पछाडि हटेको छ । तालिवान सरकारले छात्रालाई विद्यालय जान दिने निर्णयबाट पछाडि हटेकोप्रति संयुक्त राष्ट्रसंघले पनि आपत्ति जनाएको छ । राष्ट्रसंघीय अधिकारीहरूले तालिवान सरकारको पछिल्लो निर्णयबाट अत्यन्त दुःखी बनाएको टिप्पणी गरेका छन् । अमेरिकी विशेष दूत रिना अमिरीले छात्रालाई पढ्न रोक लगाउने निर्णयले तालिवानको प्रतिबद्धतामाथि प्रश्न खडा भएको प्रतिक्रिया दिएका छन् । यसैबीच, पाकिस्तानी प्रधानमन्त्री इमरान खानले अफगानिस्तानलाई सहयोग गर्न आग्रह गरेका छन् । खानले विश्वका इस्लामिक देशहरूसँग अफगानिस्तानले सामना गरिरहेका आर्थिकलगायत समस्याबारे अध्ययन गरी सक्दो सहयोगका लागि आग्रह गरेका हुन् । अर्गनाइजेसन अफ इस्लामिक कोअपरेसन (आईसी) का विदेशमन्त्रीहरूको ४८ औं सम्मेलनलाई सम्बोधन गर्दै खानले अफगानिस्तान हाल निकै अप्ठेरो अवस्थामा रहेकाले सहयोग गर्नुपर्ने बताएका हुन् । लामो हिंसात्मक द्वन्द्वका कारण अफगानिस्तानमा हाल मानवीय सहायताको खाँचो परेको प्रधानमन्त्री खानको भनाइ छ । खानले अफगानिस्तानमाथि लगाइएका विभिन्न प्रतिबन्ध तथा नाकाबन्दी हटाउन र त्यहाँका नागरिकलाई आवश्यक पूर्वाधारको खाँचो पूरा गर्न सबै इस्लामिक देश एकजुट हुनुपर्ने बताए ।"
फ्रान्समा धमाधम जागिर छाड्दै नर्स,"(पेरिस)  कोरोना भाइरसको संक्रमणपछि फ्रान्सका अस्पतालहरूबाट जागिर छोड्ने नर्सहरूको संख्या तीव्र रूपमा वृद्धि भएको छ । काम गर्न नसक्ने अवस्था, पहिचानको अभाव, दुई सिफ्टमा काम गर्नुपर्ने बाध्यता, सुत्ने समयको अभाव, शारीरिक गतिविधिको कमी, खराब आहार र प्रशासनिक बोझलगायत कारणले दुई वर्षमा रिक्त पदको संख्या १० हजारबाट बढेर ६० हजारभन्दा बढी पुगेको छ ।काममा असुरक्षा र अति दबाबका कारण केही नर्सले त सेवा अवधिमै अस्पतालको झ्यालबाट हामफालेर भागेका समेत थिए । स्वास्थ्य निगरानी संस्था एसएनपीआईका अनुसार अस्पतालको दबाब र असुरक्षा झेल्न नसकेका केही नर्सहरू वृद्धाश्रमहरूमा पनि पुगेका छन् ।अस्पतालबाट बाहिरिएका कतिपय नर्सहरूलाई स्वास्थ्य संस्थाले पुनः रोजगारीमा राख्ने गरेको छ । स्वास्थ्य क्षेत्रमा काम गरिसकेका र सेवा निवृत्तहरूका लागि पुनः रोजगारीमा राखिएको हो । कोरोना महामारी अघि दिनको पाँच कल फोन आउने गरेकोमा कोरोना कालमा दिनको १५० कलसम्म आउने गरेपछि नर्सहरूलाई काममा व्यापक तनाव पर्ने गरेको, छुट्टीमा जाँदा फोन गरेर ओभरसिफ्ट लिन लगाउनाले पारिवारिक समस्या परेको, निद्रा अपुग भएको नर्सहरूले बताएका छन् ।बाहिरिएका नर्सहरूलाई पुनः काममा लगाउन संघले यस क्षेत्रमा मनोवैज्ञानिकहरूको सञ्जाल सिर्जना गरेको छ । यसले स्वास्थ्य पेसेवरहरूलाई उनीहरूको तनाव व्यवस्थापन गर्न, उनीहरूलाई आफ्नो अधिकारका बारेमा सुझाव दिन वा उनीहरूलाई स्वास्थ्य सल्लाह प्रदान गर्न कार्यशालाहरू पनि प्रदान गर्छ ।अस्पतालका नर्सहरूले बस्न योग्य नभएको, पर्याप्त पहिचान नभएको र जिम्मेवारी धेरै भएकाले तनाबमा काम गर्नुपर्ने अवस्था रहेको गुनासो गरेका छन् । कोरोना संक्रमण सुरु भएलगत्तै दुई वर्षदेखि नर्सहरूले अठार महिनाभन्दा बढी समय खटिएको रिपोर्टहरूमा उल्लेख छ । एसएनपीआई संस्थाका अनुसार नर्सहरूले त्यो समयमा २ लाख ५० हजार अतिरिक्त घण्टा काम गरेका थिए ।एसएनपीआईले भनेको छ संकटको सुरुमा नर्सहरू उत्प्रेरित थिए । नर्सहरू एकदमै गतिशील थिए । ती कोरोनासित लड्न अगाडि बढे । तर ती थाकेका थिए र पनि ती कोरोनासितको लडाइँमै थिए । तर आज स्वास्थ्यकर्मीहरू थाकेका छन् । तिनको पीडा कम भएको छैन ।एसएनपीआईका निर्देशक थियरी आमोरोक्सले भनेका छन्, हामीले अस्पताललाई हेरचाह कारखानामा परिणत गरेका छौं । चिकित्सीय शिक्षाको यो काम प्रशासनको बाकसमा बस्दैन । सार्वजनिक प्रतिष्ठानहरूमा तलब पाउने नर्सहरूको आधाभन्दा बढी अर्थात ५४ प्रतिशतले हेरचाहको गुणस्तरमा हानिकारक प्रभावहरू परेको, आफूहरू अत्यधिक र लामो समयसम्म तनाव झेल्नुपरेको, भावनात्मक, शारीरिक र मानसिक थकानको अवस्था सिर्जना भएको गुनासो गरेका छन् । भावनात्मक रूपमा निकास खोज्दा मागहरू पूरा गर्न असमर्थ भएको दुखेसो गरेका छन् । नर्सहरूले लगातार अस्पताल छोड्न थालेपछि सरकारले थोरै परिवर्तन गर्न लागेको छ । नर्सहरूलाई आराम गर्न दिने, ४० प्रतिशत प्रशिक्षण पुनः सुरु गर्न पाइने, ३० प्रतिशतलाई अस्पतालकै अन्यत्र पेसा परिवर्तन गर्न पाइने र बाँकी ३० प्रतिशतलाई व्यायामका नयाँ विकल्पहरू प्रस्ताव गरिएको छ ।"
पुलिस र आर्मी सेमिफाइनलमा,"(धनगढी)  धनगढीमा भइरहेको मुख्यमन्त्री कप राष्ट्रिय पुरुष भलिबल प्रतियोगितामा विभागीय टोली नेपाल पुलिस र त्रिभुवन आर्मी क्लब सेमिफाइनलमा पुगेका छन् । बुधबार दुवै टोली जित निकाल्दै अन्तिम चारमा पुगे । आर्मीले प्रदेश १ टिमलाई २५१७, २५२१, २५९ को सोझो सेटले हरायो । खेलका म्यान अफ द म्याच आर्मीका दुर्गा खड्का भए । अर्को खेलमा नेपाल पुलिसले कर्णाली प्रदेशलाई २५८, २५९, २५१५ को सेटले पराजित गरेको थियो । खेलका म्यान अफ द म्याच पुलिसका हिम राना भए । बुधबारै बिहान घरेलु टोली सुदूरपश्चिम भने वाग्मती प्रदेशलाई पराजित गर्दै समूह विजेता भएर क्वाटरफाइनल पुगेको छ । सुदूरले वाग्मतीलाई ३१ को सेटले हरायो । २५१६, २५२३, १६२५, २५२२ ले नतिजा निकालेको हो । म्यान अफ द म्याच सुदूरपश्चिमका सन्तोष महता भए । वाग्मती पनि समूह उपविजेता बन्दै अन्तिम ८ मा पुगेको थियो । बिहीबार सुदूरपश्चिमले एपीएफ र वाग्मतीले गण्डकी प्रदेशसंॅग सेमिफाइनल पुग्नका लागि खेल्नेछन् ।विजेताले ४ लाख, उपविजेताले २ लाख, तेस्रो हुने टोलीले एक लाख र चौथो स्थान प्राप्त गर्ने टिमले ५० हजार रुपैयाँ प्राप्त गर्नेछन् ।"
प्रधानमन्त्री कप महिला भलिबल आजदेखि,"(नेपालगन्ज)  आठौं सगरमाथा सिमेन्ट प्रधानमन्त्री कप आमन्त्रण महिला भलिबल प्रतियोगिता बिहीबारदेखि सुरु हुँदै छ । महिला भलिबलको सम्पूर्ण तयारी पूरा भएको पीएम कपका संस्थापक अध्यक्ष टीएस ठकुरीले बुधबार जानकारी गराए ।नेपाल भलिबल संघको स्वीकृतिमा हुने प्रतियोगिता चैत १४ सम्म नेपालगन्ज रंगशालास्थित कभर्डहलमा चल्नेछ । विगत वर्षमा भन्दा यसपालि कोरोना महामारीका कारण केही समय ढिला हुन गएको अध्यक्ष ठकुरीले बताए । सर्वाधिक धनराशि पुरस्कार रहेको प्रतियोगिता विजेताले ५ लाख, उपविजेताले २ लाख ५० हजार, तेस्रो हुनेले एक लाख र चौथो हुनेले ५० हजार रुपैयाँ प्राप्त गर्नेछन्।मूल आयोजक समिति संयोजक कृष्णा केसीले प्रधानमन्त्री कप भलिबललाई नेपालगन्जको पहिचानको रूपमा विकसित गर्ने प्रयास रहेको बताइन् । प्रतियोगितामा आयोजकसहित नेपालका शीर्ष चार र भारतका दुई टिमको सहभागिता रहनेछ । लिगकम नकआउटका आधारमा हुने प्रतियोगितामा नेपाल पुलिस क्लब, त्रिभुवन आर्मी क्लब, न्यु डायमन्ड एकेडेमी, आयोजक लुम्बिनी युनाइटेड, भारतको छत्तीसगढ स्पोर्ट्स एकेडेमी (महाराष्ट्र) र हरियाणा स्पोर्ट्स क्लब छन् । प्रधानमन्त्री कपको पहिलो संस्करणमा पुलिस क्लब, दोस्रोमा एपीएफ, तेस्रो र चौथोमा रेलवे टिम इन्डिया, पाचौंमा एपीएफ, छैटौंमा पुलिस र सातौंमा एपीएफ च्याम्पियन भएका छन् । बिहीबार पहिलो दिन नेपाल पुलिसविरुद्ध आर्मी क्लब तथा न्यु डायमन्ड एकेडेमीविरुद्ध आयोजक टिम लुम्बिनी युनाइटेड भिड्नेछन् ।"
जीतपुरसिमरा गोल्डकप आज,"बारा (कास) मधेस प्रदेशको सबैभन्दा बढी पुरस्कार राशिको जीतपुरसिमरा गोल्डकप फुटबल बिहीबार सुरु हुने भएको छ । उद्घाटन खेलमा फ्रेन्ड्स क्लबले सुदूरपश्चिम ११ ले प्रतिस्पर्धा गर्नेछ । यो प्रतियोगिताको मुख्य प्रायोजक जगदम्बा स्टील्स प्रालि रहेको छ । १२ औं संस्करणको प्रतियोगिता चैत १९ सम्म चल्नेछ । आयोजक नव जनजागृति युवा क्लबले सिमरामा पत्रकार सम्मेलन गर्दै प्रतियोगिताको तयारी पूरा भएको जनाएको छ । ए डिभिजनका पाँचसहित प्रतियोगितामा १० टिमको सहभागिता रहने आयोजकका अध्यक्ष रामचन्द्र लामाले बताए । फ्लडलाइटमा हुने प्रतियोगितामा साबिक विजेता संकटा, एनआरटी, हिमालयन शेर्पा, फ्रेन्ड्स क्लब, एपीएफ, सुदूरपश्चिम ११, बीएफसी चितवन, विजय युथ हेटौंडा, वाग्मती युवा क्लब र आयोजक नव जनजागृति प्रतिस्पर्धी छन् । विजेताले १० लाख र उपविजेताले ५ लाख रुपैयाँ पाउनेछन् । यसपालि विजेताले पाउने ३ लाख र उपविजेताले पाउनेमा १ लाख ५० हजार वृद्धि गरेको छ । सर्वोत्कृष्ट खेलाडीले मोटरसाइकल वा स्कुटर प्राप्त गर्ने अध्यक्ष लामाले बताए । विधागत पुरस्कारतर्फ गोलरक्षक, डिफेन्स, मिडफिल्ड, फरवार्ड, सर्वाधिक गोलकर्ता, प्रशिक्षकले जनही २० हजार पाउनेछन् । यसपालि उदीयमान स्थानीय खेलाडीलाई १५ हजारले पुरस्कृत गरिनेछ । १० औं संस्करणसम्म सिमरा गोल्डकपको नामबाट हुँदै आएको प्रतियोगिता जीतपुरसिमराको नाममा रूपान्तरित भएको हो ।"
आर्मी र सुदूरपश्चिमको अग्रता,"विराटनगर (कास) गिरिजाप्रसाद कोइराला स्मृति तेस्रो राष्ट्रिय पुरुष हक्की प्रतियोगितामा बुधबार आर्मी, सुदूरपश्चिम र लुम्बिनी प्रदेश विजयी भएका छन् । विभागीय टोली आर्मी र सुदूरपश्चिमको यो लगातार दोस्रो जित हो । सहिद मैदानमा बुधबार आर्मीले गण्डकी प्रदेशलाई ११० गोलले पराजित गर्यो । आर्मीका रोमन राना र प्रदीप राजवंशीले ४४ गोल, सुमितकुमार कामीले २ र राजेन्द्र कार्कीले १ गोल थपे । आर्मीका प्रदीप राजवंशी म्यान अफ द म्याच भए ।दोस्रो खेलमा सुदूरपश्चिमले मधेस प्रदेशलाई ७१ ले हराउँदै प्रतियोगितामा अग्रता बढायो । महेश नेपालीले ३, सुरेशप्रसाद जोशीले २, केशव जोशी र दीपकराज जोशीले ११ गोल गरे । विजेताका गणेश खगुना म्यान अफ द म्याच भए । बुधबारै तेस्रो खेलमा लुम्बिनी प्रदेशले प्रदेश १ लाई ४१ गोल हरायो । लुम्बिनीका सुरजकुमार घर्तीले २, योगेशकुमार बाँधारे र अदनान अन्सारीले समान एक गोल गरे । लुम्बिनीका सलमान शेख म्यान अफ द म्याच भए ।"
यू१८ मा लगातार चौथो हार,काठमाडौं (कास) साफ यू१८ वुमेन्स च्याम्पियनसिपको आफ्नो अन्तिम खेलमा नेपाली टोली बंगलादेशको हातबाट २१ ले पराजित भएको छ । भारतको जम्सेदरपुरमा जारी प्रतियोगितामा नेपालको यो लगातार चौथो हार हो । नेपालले अंकविहीन रहेर प्रतियोगिता निराशाजनक टुंग्याएको छ । खेलको चौथो मिनेटमै नेपालले अग्रता लिएको थियो र त्यसमा अमिसा कार्कीले गोल गरेकी हुन् । तर नेपाल अग्रता कायम राख्न असफल रह्यो । अघिल्ला दुई संस्करणका विजेता बंगलादेशले दोस्रो हाफमा दुई गोल फर्काएको थियो । टोलीका साम्स सुनाहरले ६८ औं र साहदा अख्तरले ८४ औं मिनेटमा गोल गरे । यसअगाडि नेपाल बंगलादेशसँग आफ्नो पहिलो खेलमा ४२ ले पराजित भएको थियो । नेपालले भारतविरुद्धका दुवै खेल पनि गुमायो । त्यसमा नेपाल ७० र ५१ ले पराजित रह्यो । डबल राउन्ड रोबिनका आधारमा सञ्चालित प्रतियोगितमा तीन टिमको मात्र सहभागिता थियो । सर्वाधिक अंक जोड्ने टिम च्याम्पियन हुने नियमअनुसार भारतले यसअघि नै उपाधि जित्ने निश्चित भइसकेको छ । अपराजित भारतले अन्तिम खेलमा बंगलादेशको सामना गर्नेछ ।
आरएनजीसीमा खुला गल्फ हुने,"काठमाडौं (कास) लुम्बिनी जनरल इन्स्योरेन्स कम्पनीको प्रायोजनमा दुई दिने खुला गल्फ प्रतियोगिता शुक्रबार रोयल नेपाल गल्फ क्लब (आरएनजीसी) मा सुरु हुने भएको छ । प्रतियोगितामा स्टेबलफोर्ड ३४ ह्यान्डीक्यापको आधारमा बढीमा १ सय २० सोसल गल्फरले प्रतिस्पर्धा गर्ने आरएनजीसीका कोषाध्यक्ष मधुर सिन्याले बताए । त्यसमा जुनियर १६ र महिला १० जना हुनेछन् । प्रतियोगिता सञ्चालनमा ८१० लाख रुपैयाँ खर्च लाग्ने बताइएको छ ।लुम्बिनी जनरल इन्स्योरेन्सका प्रमुख कार्यकारी अधिकृत नुरप्रकाश प्रधानले गल्फको विकासका लागि कम्पनीको सामाजिक उत्तरदायित्वअन्तर्गत प्रतियोगितालाई प्रायोजन गरिएको बताए । कम्पनीले कोभिड१९ महामारीअघि दुईपल्ट यस्तै प्रतियोगितालाई प्रायोजन गरेको पनि जानकारी दिए । खुलातर्फका विजेता, उपविजेता, महिला र जुनियरका विजेता, उपविजेता, सर्वाधिक बर्डीलगायत स्पर्धामा १५ जनाले पुरस्कार पाउनेछन् ।"

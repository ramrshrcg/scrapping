शीर्षक,विवरण
गुणस्तर जाँचबिनै भित्रिन्छन्,"महिनावारीका बेला ५ देखि ६ घण्टासम्म बग्ने रगतलाई सोस्ने क्षमता प्याडको हुनुपर्छ । तर रगत नसोसेर लुगामा लाग्ने, योनिमा लाग्ने भयो भने प्याड गुणस्तरीय छैन भनेर बुझ्नुपर्ने उनले बताए । महिनावारीको समयमा ३४ दिन रगत बग्छ र चोक्टाहरू जाँदैन भने त्यो सामान्य महिनावारी हो, उनले भने, रगतको धेरै चोक्टा जान्छ भने त्यो सामान्यभन्दा फरक हो । सेनिटरी प्याडबाहेक कप पनि भएकाले त्यो प्रयोग गर्दा पनि हुने उनले बताए । स्वदेशमै उत्पादित प्याडले बजार नपाउँदा उत्पादन क्षमता घटाउनुपरेको उद्योगीहरू बताउँछन् । स्वदेशी उद्योगले बजार नपाएको गुनासो गरिरहँदा बाह्य मुलुकबाट वाषर््िाक १ अर्बभन्दा बढीको प्याड आयात हुने गरेको भन्सार विभागको तथ्यांक छ । महिलासँग स्वास्थ्यसँग जोडिएको अत्यावश्यक सामग्री सेनेटरी प्याड गुणस्तर परीक्षणबिनै नेपाल भित्रिने क्रम जारी छ । आर्थिक वर्ष ०७६०७७ देखि नेपालमा प्याडसँगै ट्याम्पोन, मिन्स्ट्रुअल कप पनि भित्रिन थालेका हुन् । प्याडको विकल्पमा ट्याम्पोन र मिन्स्ट्रुअल कपको पनि प्रयोग बढेको छ । विभागको काम परिमाणको आधारमा महसुल उठाउने र छाड्ने काम मात्र रहेको विभागका प्रवक्ता पुण्यविक्रम खड्काले बताए । स्वास्थ्यको सामग्री भएकाले स्वास्थ्य मन्त्रालयले जाँच, परीक्षण गर्नुपर्यो, उनले भने । उच्च गुणस्तर भनेकै आधारमा स्वदेशमा सेनेटरी प्याड भित्रिन्छन् । यसरी नै चालु आर्थिक वर्षको माघ मसान्तसम्म ७९ करोड ११ लाख ९० हजार रुपैयाँ बराबरको ९ करोड ४८ लाख ३५ हजार ४ सय ९५ पिस सेनेटरी प्याड आयात भएको छ । ट्याम्पोन र कप १६ लाख ७५ हजार रुपैयाँ बराबरको २४ हजार १ सय १३ वटा ल्याइएको छ । यसबापत सरकारले २२ करोड ५२ लाख ३४ हजार राजस्व उठाएको छ । आर्थिक ऐन २०७७ अनुसार सेनेटरी प्याड आयातमा १५ प्रतिशत भन्सार महसुल लाग्छ । आर्थिक ऐन २०७७ मै भएको भन्सार महसुलसम्बन्धी व्यवस्थालाई २०७८ को आर्थिक अध्यादेशमा निरन्तरता दिइएको थियो । आर्थिक अध्यादेशलाई प्रतिस्थापन गर्न बनेको विधेयकमा पनि त्यही उल्लेख छ । आर्थिक वर्ष २०७७७८ मा १ अर्ब ५ करोड ४७ लाख १८ हजार रुपैयाँ बराबरको १७ लाख ३८ हजार ८ सय ५० किलो प्याड आयात भएको थियो । यहि आर्थिक वर्ष गोटामा पनि प्याड आयात भएको थियो । १२ करोड २३ लाख ६५ हजार रुपैयाँ बराबरको ३ करोड ५७ लाख १३ हजार ४ सय ९० पिस प्याड आयात भएको थियो । ट्याम्पुन र कप ३ लाख ३६ हजार रुपैयाँको ८ सय ५८ पिस आयात गरेको थियो । त्यसबापत सरकारले ३४ करोड २४ लाख १९ हजार रुपैयाँ राजस्व उठाएको छ । सरकारले २०७६ मा सेनिटरी प्याड वितरण तथा व्यवस्थापन कार्यविधि नै लागू गरेको छ । कार्यविधिमा ठूला उद्योग र आयातित प्याडको मापदण्ड र स्थानीयस्तरमा उत्पादित सेनेटरी प्याडको न्यूनतम मापदण्ड छुट्टाछुट्टै लेखिएको छ । नेपालको गुणस्तर नं ५८७ मा प्याडका हुनुपर्ने लम्बाइचौडाइ, सोस्ने क्षमता, पीएच भ्यालु, सूक्ष्मजीवी कीटाणुहरूको उपस्थिति आदिबारे विस्तृत आवश्यक मापदण्ड उल्लेख छ । स्थानीयस्तरमा उत्पादित सेनेटरी प्याडमा सेतो रङको सुती वा मलमलको कपडा प्रयोग गर्नॅपर्ने, कपडाको लम्बाइ कम्तीमा दुई हात र चौडाइ आधा हात हुनुपर्छ । प्याडको गुणस्तर सुनिश्चितताका लागि ९५ प्रतिशत सूति कपडा प्रयोग गर्नॅपर्छ । सेनेटरी प्याडको मापदण्ड नै गलत रहेको हेल्थ एन्ड हाइजिन नेपालका प्रमुख कार्यकारी अधिकृत राकेश लाहोतीले बताए । प्याडको गुणस्तर मोटाइमा भर पर्दैन, प्याडको गुणस्तर त्यसमा प्रयोग गरिने कच्चा पदार्थमा भर पर्छ, उनले भने, प्रयोगकर्तालाई प्याड प्रयोग गर्दा सहज गराउन र खटिराबाट बचाउन राम्रो गुणस्तरीय प्याड बनाउनुपर्छ । तर नेपालमा बनेको सेनेटरी प्याडको मापदण्डमा १३ एमएम देखि १७ एमएमसम्मको मोटाइ हुनुपर्ने उल्लेख छ । जुन गलत रहेको उनले दाबी गरे । विद्यालयमा निःशुल्क प्याड वितरण गर्न मापदण्ड बनाइए पनि स्कुलका बच्चाहरूले यो मोटाइको प्याड लगाउँदा कति गाह्रो हुन्छ भन्ने कुरा बुझेनन्, उनले भने । हेल्थ एन्ड हाइजिन नेपालले प्याडिलक्स ब्रान्डको सेनटरी प्याड ३ वर्षदेखि उत्पादन गरिरहेको छ । दैनिक ८ लाख पिस प्याड उत्पादन गर्न सक्ने क्षमता भए पनि बजार अभावका कारण महिनामा १२ दिनमात्र उद्योगबाट प्याड उत्पादन भइरहेको लाहोतीले बताए । नेपाली बजार सानो छ, विदेशी प्याडसँग प्रतिस्पर्धा गर्नॅपर्छ, उनले भने, सेनेटरी प्याड प्रयोग गर्ने उपभोक्ताले स्वदेशी उत्पादनलाई पत्याउँदैनन् । प्याडको कच्चा पदार्थ अमेरिका, सिंगापुर, कोरिया, चीन र भारतबाट आयात गरिन्छ भने नेपालकै टिस्यु पेपर पनि प्याड बनाउन प्रयोग गरिन्छ । उद्योगमा १ अर्ब लगानी गरिसकेका छौं, उनले भने, बजारमा पाइने सबै प्रकारका ब्रान्डका प्याडमा प्रयोग गरिएका कच्चा पदार्थ हेरी अध्ययनअनुसन्धान गरेर कम्पनी खोलेका हौं । अहिले नेपालमा प्याड उत्पादन गर्ने ४ ठूला उद्योग छन् । साना उद्योगको संख्या पनि ३० भन्दा बढी छ । विदेशबाट आयात हुने सेनेटरी प्याडलाई कडाइ नगरेसम्म नेपाली उत्पादनले बजार नपाउने उनले बताए । सेनेटरी प्याड र बच्चाको डाइपरमा नेपाल आत्मनिर्भर भइसकेको छ, आयात गर्न जरुरी छैन, उनले भने । अहिले प्याडिलक्सले अल्ट्रा, कम्फर्ट र रेगुलरमा प्याड उत्पादन गर्छ । लम्बाइ २४० मिमि भएको प्याडले ९० एमएल, २८० मिमिले १२० एमएल, ३२० मिमिले १५९ एमएल रगत सोस्ने क्षमता भएको उनले बताए ।"
गठबन्धनले थाल्यो तालमेल ढाँचामा छलफल,"मन्त्रिपरिषद् हेरफेरमा मतभेद शीर्ष तीन नेताबीच मंगलबार भएको बैठकमा केही मन्त्री हेरफेर गर्ने र रिक्त दुई मन्त्रालयमा मन्त्री नियुक्ति गर्ने विषयमा छलफल चलेको थियो । रिक्त दुई मन्त्रालयमा मन्त्री नियुक्ति मात्रै गर्ने कि मन्त्रिपरिषद् पनि हेरफेर गर्ने भन्ने विषयमा शीर्ष नेताबीच समझदारी बनिसकेको छैन । माओवादी केन्द्रका अध्यक्ष दाहालले थप मन्त्रालय संसद्को अंकगणितीय हैसियतअनुसार आफ्नो पार्टीले पाउनुपर्ने दाबी गरेका छन् । मन्त्रिपरिषद् विस्तारमा पहिले आफूले सम्झौता गरेको उल्लेख गर्दै उनले रिक्त दुई मन्त्रालयमध्ये एउटा आफ्नो पार्टीले पाउनुपर्ने अडान राखेका हुन् । प्रधानमन्त्रीले पार्टीको महाधिवेशनसम्म सहयोग गर्न भन्नुभयो । माधवजीले पनि भर्खर नयाँ पार्टी बनाएकाले सहयोग गर्नुपर्यो भनेपछि माओवादीले नै सकेजतिको सहयोग गरेको हो, दाहालले भने, अब हामीलाई हैसियतअनुसार मन्त्रालय चाहिन्छ । उद्योग वाणिज्य तथा आपूर्ति र रक्षा मन्त्रालय अहिले प्रधानमन्त्री मातहत छन् । निलम्बित प्रधानन्यायाधीश चोलेन्द्रशमशेर जबराको कोटाबाट मन्त्री बनेका गजेन्द्र हमालले राजीनामा दिएपछि उद्योग वाणिज्य तथा आपूर्ति मन्त्रालय र कांग्रेस महाधिवेशनबाट महामन्त्रीको पदमा हारेलगत्तै मीनेन्द्र रिजालले राजीनामा दिएपछि रक्षा मन्त्रालय रिक्त बनेका हुन् । हमालले असोज २४ मा राजीनामा दिएलगत्तै उक्त मन्त्रालय आफ्नो पार्टीलाई दिन दाहालले प्रधानमन्त्री देउवासँग आग्रह गर्दै आएका थिए । माओवादी अध्यक्ष दाहालले भने मन्त्रिपरिषद् हेरफेर हुने सम्भावना रहेको बताएका छन् । मन्त्रिपरिषद् हेरफेर गर्ने कुरा चलेको छ, टुंगिसकेको छैन, मंगलबार जनकपुर पुगेका उनले स्थानीय सञ्चारकर्मीसँग भने, मन्त्रिपरिषदमा केही नयाँ मन्त्री आउने सम्भावना छ । प्रधानमन्त्री देउवा र एकीकृत समाजवादीका अध्यक्ष नेपाल भने चुनावअघि पुराना मन्त्री हटाएर नयाँ मन्त्री राख्ने विषयले पार्टीभित्र कलह सिर्जना हुन सक्ने भएकाले तत्काल मन्त्रिपरिषद् हेरफेर गर्न नहुने पक्षमा छन् । देउवाले आफूसँग रहेका दुई मन्त्रालयमध्ये एउटा दिएर लोकतान्त्रिक समाजवादी पार्टी (लोसपा) लाई समेत मन्त्रिपरिषद्मा सहभागी गराउन छलफल अघि बढाइरहेका छन् । लोसपा अध्यक्ष महन्थ ठाकुरले यस विषयमा प्रधानमन्त्रीसँग छलफल भइरहेको मंगलबार नै सार्वजनिक मञ्चमा व्यक्त गरेका थिए । उद्योग तथा वाणिज्य मन्त्रालय दिएर लोसपालाई सरकारमा ल्याउन प्रधानमन्त्री देउवाले चलाइरहेको छलफलप्रति दाहालले असन्तुष्टि प्रकट गरेको माओवादी स्रोतले जनाएको छ । मन्त्रिपरिषद्मा ६१ सांसद रहेको कांग्रेसबाट प्रधानमन्त्रीसहित ८, ४८ सांसद रहेका माओवादीबाट ६, २३ सांसद भएको एकीकृत समाजवादीबाट ५ र १९ सांसद रहेको जनता समाजवादी पार्टी (जसपा) बाट ४ जना छन् । रिक्त दुई मन्त्रालयमा माओवादीले दाबी गरे पनि रक्षा मन्त्रालय प्रधानमन्त्रीले कसैलाई नदिने मनस्थिति बनाउनुभएको छ । बाँकी एउटा मन्त्रालय के गर्ने भन्ने विषयमा टुंगो लागिसकेको छैन, कांग्रेसका एक मन्त्रीले भने ।"
प्याडको सट्टा पिरियड प्यान्ट,"अपरिचित १ सय २० जनाले रुबिनाको आइडिया मन पराएर आर्थिक सहयोग गरेका थिए । वेबसाइट, ब्रान्डिङ र प्रविधिमा उनका श्रीमान् डेभ स्लोकोम्बले सहयोग गरे । सानो स्केलबाट व्यवसाय सुरु गरेकी उनले अहिले मासिक तीन लाख पिरियड प्यान्ट बिक्री गर्छिन् । बेलायतको तेस्रो ठूलो सुपरमार्केट चेन सेन्सबरीका २ सय १० वटा स्टोरबाहेक निजी पसल, युरोप र साल्भाडोरसम्म उनको उत्पादन पुगेको छ । पिरियड प्यान्ट प्रयोगले महिनावारी हुँदा सेनेटरी प्याड लगाउने झन्झट नहुने, शारीरिक सहजता हुने, दुई वर्षसम्म पुनः प्रयोग गर्न मिल्ने, रगत सोस्ने र नचुहिने हुँदा युरोपमा धेरै प्रभावकारी मानिएको छ, रुबिनाले भनिन्, यो पिरियड वेयरले २ सयवटा प्याड जोगाउने भएकाले नेपालजस्तो अल्पविकसित देशमा सस्तो र बढी उपयोगी हुने मेरो विश्वास छ । बेलायतमा १२ पाउन्ड प्रतिमूल्य परे पनि नेपालमा न्यून आयस्रोत भएका महिलालाई च्यारिटी संस्थामार्फत सुपथ मूल्यमा वितरण गर्न सकिने रुबिना बताउँछिन् । चीनमा यसको कारखाना भएकाले नेपाल आपूर्तिमा सहज हुने उनको भनाइ छ । अहिले उकाले नेपालमा डे फर गर्ल्स च्यारिटीलाई निःशुल्क पिरियड प्यान्ट बाँडिरहेको उनले बताइन् । आफ्नो उत्पादन वातावरणीय प्रदूषण न्यूनीकरणमा पनि सहयोगी हुने रुबिनाको भनाइ छ । किशोरी अवस्थामा अलग्गै वा छाउगोठमा बस्नुपर्ने नेपाली परिवेशबारे उनी जानकार छिन् । जसले गर्दा पिरियड प्यान्टको परिकल्पनाले मूर्तरूप लियो । नेपालमा महिनावारी हुँदा गरिने दुर्व्यवहार र सोच परिवर्तन गर्ने अभियानमा छु । वातावरणीय प्रतिकूलता न्यूनीकरण मेरो अर्को उद्देश्य छ, उनले सुनाइन् । फिजिसियन तथा जनस्वास्थ्य विज्ञ डा सागर पौडेल नेपालमा महिनावारी विभेद बढिरहँदा यसलाई बायोलोजिकल फेनोमेना का रूपमा लिन आवश्यक रहेको बताउँछन् । नेपालमा लैंगिक हिंसा अन्त्यका लागि पनि मर्यादित महिनावारी जरुरी छ, उनले भने, महिलालाई झन् बढी रेखदेख चाहिने बेला घृणा गर्ने परिपाटी अन्त्य हुनुपर्छ ।"
सहरमा नाटकै नाटक,"महामारीको लामो समयपछि थिएटरमा दर्शकको उल्लेख्य सहभागिता रहेको रंगकर्मी केदार श्रेष्ठले बताए । नाटकले अहिलेसम्म राम्रै प्रतिक्रिया पाएको छ, उनले भने, उपन्यास पढेकाहरूले नाटकलाई पनि उत्तिकै मन पराइदिनुभएको छ र सल्लाह तथा सुझावहरूसमेत प्राप्त भइरहेका छन् । त्यस्तै दशकपछि थापागाउँस्थित कुञ्ज थिएटरमा पुतलीको घर मार्फत पुनरागमन गरेको आरोहण गुरुकुल समूहले अहिले तारा बाजी लै लै मञ्चन गर्दैछ । सिनामंगलस्थित पुरानो घर मा पछिल्लो नाटक लाटीको छोरो मञ्चन गरेको थिएटरले चैत २५ देखि वैशाख १६ सम्म सुलक्षण भारतीको लेखननिर्देशनमा खत मञ्चन गर्दैछ । टेकुस्थित कौसी थिएटरमा रंगकर्मी आशान्त शर्माको लेखननिर्देशनमा मञ्चन भइरहेको ढल्केको सालैजो मंगलबार सकियो । महामारीपछि पुराना तथा नयाँ दर्शकहरूका लागि नाटकघरमा आउने बानी बसाल्ने आशाले मात्र नयाँ नाटक मञ्चन गरिएको शर्माले सुनाए । उनले भने नाटकघरमा दर्शकलाई बानी बसाल्नलाई मञ्चन गरेका थियौं । तर नाटकको अन्तिम दिनसम्म पनि आउने धेरै हुनुहुन्थ्यो । थापागाउँस्थित नै नवनिर्मित मण्डला थिएटरले मंगलबारदेखि रंगकर्मी सोमनाथ खनालको लेखन तथा दयाहाङ राईको निर्देशनमा एक साताका लागि नाटक मीत ज्यू मञ्चन सुरु गरेको छ । झन्डै ८ वर्षअघि तयार गरिएको नाटकलाई कोरोना महामारीका समयमा भर्चुअल रूपमा समेत मञ्चन गरिएको थियो । अहिले नाटकलाई युट्युबमा समेत हेर्न सकिन्छ । यसअघि नवनिर्मित भवन उद्घाटनकै अवसरमा मण्डलाले नाटक रोगन मञ्चन गरिसकेको छ । थिएटरहरूमा एकपछि अर्को गर्दै लगातार नाटकहरू मञ्चन हुनाले रंगकर्मी तथा नाटकप्रेमीहरूमा फेरि उत्साह थपिएको खनालले सुनाए । हुन त महामारीको समयमा अनेक विधाहरूमार्फत रंगकर्मीहरूले भर्चुअल माध्यममा नै दर्शकहरूसँग जोडिने प्रयास गरे । रंगकर्मी, रंगमञ्च र दर्शकको सम्बन्धलाई नजिकबाट नियाल्न भौतिक उपस्थिति नै महत्त्वपूर्ण हुने खनालको बुझाइ छ । भर्चुअल माध्यममा नाटक हेर्ने दशर्कहरूको आग्रहमा नै मीत ज्यू पुनः मञ्चन गरिएको उनले बताए । अहिलेको चलायमान अवस्थाले रंगमञ्चमा आशा र थप सिर्जनाका लागि थप बल दिने उनको ठहर छ ।रंगकर्मीहरूको आफ्नै रहर र बलबुताले अहिलेसम्म चलेको रंगमञ्चको अवस्थाप्रति अझै पनि ढुक्क हुने अवस्था नरहेको रंगकर्मी केदार श्रेष्ठको भनाइ छ । उनले भने, रंगमञ्चबारे हामीमा अझै पनि भोलिको चिन्ता र शंका छ । अझै ढुक्क भएर अगाडि बढ्ने अवस्था बनेको छैन । आफ्नो थिएटरले महामारीपछि लगत्तै सुप्रसिद्ध कृतिमाथि नाटक तयार गरेकाले दर्शकको उपस्थिति उल्लेख्य देखिए पनि यही संख्या अर्को नाटकमा पनि होला भनेर ढुक्क हुन नसकिने उनले सुनाए । महामारीले बन्द भएका राजधानीभित्रैकै केही नाटकघरहरू अझै पनि सुरु भएका छैनन् । श्रेष्ठले थपे, रंगमञ्च सधैं आर्थिक संकटको मारमा भए पनि हामी आफ्नो काममा निरन्तर लागेका छौं । यद्यपि हालको अवस्थाले भने रंगमञ्चमा केही उत्साह र आशा भने थपिएको श्रेष्ठले स्विकारे ।"
अवसर खोज्दै दल अदलबदल,"भूषण यादव (वीरगन्ज), पर्वत पोर्तेल (झापा), विनोद भण्डारी (मोरङ), अनिश तिवारी (सिन्धुपाल्चोक), कुम्भराज राई (ओखलढुंगा), डिल्लीराम खतिवडा (उदयपुर), विप्लव भट्टराई (इलाम), चन्द्र कार्की (तेह्रथुम), ओमप्रकाश ठाकुर (सर्लाही), अवधेशकुमार झा (सप्तरी), सन्जु पौडेल (लुम्बिनी), नगेन्द्र अधिकारी (काभ्रे), दीपक परियार (पोखरा), नारायण शर्मा (पूर्वी नवलपरासी), प्रकाश बराल (बागलुङ), कृष्णप्रसाद गौतम (सुर्खेत) र अर्जुन शाह (धनगढी)"
राजीनामापछि उम्मेदवारी मा अल्पकालीन रोक,"(काठमाडौं)  स्थानीय तहका बहालवाला पदाधिकारीलाई आगामी वैशाख ३० मा तोकिएको स्थानीय निर्वाचनमा उम्मेदवार बन्न पदबाट राजीनामा दिनुपर्ने भनी निर्वाचन आयोगले जारी गरेको आचारसंहिता तत्काल कार्यान्वयन नगर्न सर्वोच्च अदालतले अल्पकालीन अन्तरिम आदेश जारी गरेको छ । न्यायाधीश बमकुमार श्रेष्ठको एकल इजलासले आयोगलाई चैत ३ मा राजपत्रमा प्रकाशित भई सार्वजनिक भएको आचारसंहिताको दफा ३६ कार्यान्वयन नगर्न आदेश जारी गरेको हो ।आयोगको स्थानीय तह निर्वाचनलक्षित आचारसंहिताको दफा ३६ मा भनिएको छ, कुनै स्थानीय तह वा स्थानीय तहको स्वामित्व वा नियन्त्रणमा रहेको वा स्थानीय तहबाट अनुदान प्राप्त संस्थामा सुविधा वा पारिश्रमिक पाउने गरी बहाल रहेको निर्वाचित वा मनोनीत पदाधिकारीले स्थानीय तहको निर्वाचनमा उम्मेदवार मनोनयन दर्ता गर्नुअगावै बहाल रहेको पदबाट राजीनामा गर्नुपर्नेछ । उक्त व्यवस्था कार्यान्वयनमा रोक लगाउनुपर्ने मागसहित सिन्धुपाल्चोकको हेलम्बु गाउँपालिकाका अध्यक्ष निमा ग्याल्जेन शेर्पाले सर्वोच्चमा रिट दायर गरेका थिए ।शेर्पाले जनप्रतिनिधिले राजीनामा दिनुपर्ने व्यवस्था संविधानविपरीत रहेको रिटमा जिकिर गरेका छन् । संविधानले तीन तहको सरकारको व्यवस्था गरेको तर स्थानीय तहका जनप्रतिनिधिले मात्रै राजीनामा दिनुपर्ने किन ? भन्ने प्रश्न उनको छ । निर्वाचनमा उम्मेदवार बन्नु पहिल्यै राजीनामा दिँदा जनता राज्यबाट पाउने सेवासुविधाबाट वञ्चित हुने उनको तर्क छ । राजीनामा बाध्यकारी नभई स्वैच्छिक हुने भएकाले आयोगले निर्वाचन आचारसंहिता जारी गरी राजीनामा दिन बाध्य गराउन नमिल्ने रिटमा उल्लेख छ ।सर्वोच्चले आचारसंहितामा राजीनामा दिनुपर्ने प्रावधान राख्नुपर्नाको कारण खुलाई १५ दिनभित्र पेस गर्न पनि आयोगलाई आदेश दिएको छ । अल्पकालीन अन्तरिम आदेशलाई निरन्तरता दिनेनदिने भन्नेमा छलफल गर्न सर्वोच्चले चैत १३ मा आयोगलाई अदालत बोलाएको छ । निवेदकले अन्तरिम आदेश जारी गरिपाऊँ भनी माग गरेको सम्बन्धमा विचार गर्दा दुवै पक्षको छलफलपश्चात् निर्णयमा पुग्दा मनासिव हुने देखिएकोले मिति २०७८ चैत १३ मा अन्तरिम आदेश छलफलको पेसी तोकी सो छलफलमा उपस्थित हुनु भनी विपक्षीलाई सूचना दिनू, सर्वोच्चको आदेशमा भनिएको छ ।स्थानीय तहका पदाधिकारीले राजीनामा दिए मात्रै उम्मेदवार बन्न पाउने आचारसंहिताको व्यवस्था गलत भएको भन्दै प्रमुख प्रतिपक्ष दल एमालेले पनि आयोगमाथि प्रश्न उठाएको थियो ।"
अधिकार नपाएको प्रदेशमन्त्रीको गुनासो,"काभ्रे (कास) प्रदेश सरकारका भूमि व्यवस्था, सहकारी तथा गरिबी निवारण मन्त्रीहरूले संघीय सरकारले साझा सूचीमा भएका अधिकारसमेत दिन नचाहेको आरोप लगाएका छन् । संघीय ऐन नबनेका कारण प्रदेश सरकारले काम गर्न समस्या भएको भन्दै उनीहरूले स्रोत र जनशक्तिसमेत संघमा नै केन्द्रित भएको तर्क गरे । संघ, प्रदेश र स्थानीय तहबीच समन्वय र अन्य अन्तरसम्बन्धका विषयमा धुलिखेलमा भएको बैठकमा कर्णाली प्रदेशका भूमि व्यवस्था, कृषि तथा सहकारीमन्त्री चन्द्रबहादुर शाहीले प्रदेश सरकार दुई ढुंगाबीचको तरुल भएको बताए । भारत र चीनबीचको नेपाल जस्तै प्रदेश सरकार पनि दुई ढुंगाबीचको तरुल भयो, मन्त्री शाहीले भने, जमिन स्थानीय तहसँग छ, त्यो परिचालन गर्ने कानुन संघीय सरकारसँग, सोही कारण हाम्रा कार्यक्रम कार्यान्वयन गर्न हामीलाई समस्या भइरहेको छ । संघ, प्रदेश र स्थानीय तहले एकअर्कालाई सौतेनी व्यवहार गरेको भन्दै नीति तथा कार्यक्रम र बजेट ल्याउँदा सहकार्य हुनुपर्ने तर्क गरे । वाग्मती प्रदेशका भूमि व्यवस्था, सहकारी तथा गरिबी निवारणमन्त्री बलराम पौडेलले संघीय सरकारले सहकार्य गर्न नचाहेको भन्दै प्रदेश र स्थानीय तहमा अधिकार नगएसम्म जनताले अधिकार नपाउने बताए । सुदूरपश्चिम प्रदेशकी भूमि व्यवस्था, कृषि तथा सहकारीमन्त्री विनीता चौधरीले संघमा नै अधिकार केन्द्रित गर्न खोजेको आरोप लगाउँदै बजेट र जनशक्तिसहित प्रदेशलाई दिएको अधिकार कार्यान्वयनमा जानुपर्ने बताए । मधेस प्रदेशका भूमि व्यवस्था, कृषि तथा सहकारीमन्त्री विजयकुमार यादवले प्रदेश सरकारलाई संघअन्तर्गतका कर्मचारीले नटेर्ने र समन्वय नहुने दाबी गरे । प्रदेश १ का भूमि व्यवस्था, सहकारी तथा गरिबी निवारणमन्त्री ओमप्रकाश सरावगीले ४ जनाको भरमा मन्त्रालय चलाउनुपरेको बाध्यता सुनाउँदै संघ सरकारले प्रदेशम विज्ञ कर्मचारी पठाउनुपर्ने बताए । राष्ट्रिय भूमि आयोगका अध्यक्ष केशव निरौलाले भूमिहीन, सुकुम्बासी र अव्यवस्थित बसोबासीको समस्या समाधान गर्न छुट्टै डेक्स स्थापना गरी आयोगसँग सहकार्य गर्न अनुरोध गरे । संघीय भूमि व्यवस्था, सहकारी तथा गरिबी निवारणमन्त्री शशी श्रेष्ठले संविधान र कानुन उत्कृष्ट बने पनि कार्यान्वयनमा समस्या रहेको स्विकारिन् । कानुन आफैं हिँड्दैन, त्यसलाई हिँडाउनुपर्छ, मन्त्री श्रेष्ठले भनिन्, संघीयता भनेको शक्तिको बाँडफाँट हो, विकेन्द्रीकरण हो, त्यसैले संविधानको उचित कार्यान्वयन गर्यो भने समस्याको समाधान हुन्छ जस्तो लाग्छ ।"
मिर्गौलापीडितलाई सहकारीको साथ,"(दोलखा)  तीन वर्षअघिसम्म घरनजिकैको ढुंगा खानीमा काम गर्थे । घर फर्कने क्रममा बाटोमा बेहोस भएर लडे । उपचार गर्न काठमाडौं लगियो । त्यसपछि खुल्यो भीमेश्वर नगरपालिका७ का ४३ वर्षीय हरि श्रेष्ठको दुवै मिर्गौलाले काम गर्न छाडेको रहेछ । चिकित्सकले मिर्गौला प्रत्यारोपण गर्नुपर्ने बताए । त्यसका लागि २५ लाख रुपैयाँ र मृगौला दान गर्ने परिवारभित्रकै व्यक्ति चाहिने भयो । अब चिन्ता एउटै थियो ढुंगा खानीमा काम गर्ने मजदुरको परिवारले कसरी त्यत्रो रकम जुटाउने ?खानीमा काम गर्दा दैनिक २ हजार रुपैयाँसम्म कमाउने उनले केही रकम बचत भने गरेका थिए । बाँकी रकम गाउँले र आफन्तले जुटाइदिए । श्रीमती होमकुमारीले मिर्गौला दिने भइन् । अन्ततः हरिको मिर्गौला प्रत्यारोपण भयो । तर शरीरमा पहिलेको जस्तो स्फूर्ति रहेन, उनले भने, परिवारको आम्दानी घट्यो, औषधि खर्च जुटाउन र परिवार पाल्न नै सकस हन थाल्यो । चलचित्र क्षेत्रमा लाइटम्यानको काम गर्ने उनका छोरा पनि कोरोना महामारीका कारण काम प्रभावित बनेपछि बुबाजस्तै ढुंगाखानीमा काम गरिरहेका छन् । त्यसले पनि भरथेग नहुने देखेपछि हरिले घरमै कुखुरा पाल्ने सोच बनाए । तर काम गर्छु भनेर ऋण माग्न जाँदा कसैले पत्याएनन् ।सहकारी होस् या बैंक, मिर्गौला प्रत्यारोपण गरेका मान्छेलाई रोगी हो भनेर ऋण पत्याउँदा रहेनछन्, उनले भने, घरमै केही गरेर तिर्छु भन्दा सानो रकम पनि दिएनन् । अहिले महिनामा सरदर १० हजार रुपैयाँ त उनको औषधिमै खर्च हुन्छ । अन्य पारिवारिक खर्च त छँदै छ । व्यावसायिक कृिष गरेर जीवन चलाउने सोच बनाएका उनलाई अन्ततः हाम्रो जनकल्याण सहकारीले साथ दियो । कुखुरा पाल्ने हरिको योजनालाई मूर्त रूप दिन सुरुमा ५० हजार रुपैयाँ बिनाधितो ऋण दिएको सहकारीका प्रबन्धक दीपक बस्नेतले बताए । कुखुरा पाल्नका लागि सहकारीले आफैं गाउँमा आएर थोरै लगानी दियो, हरिले सुनाए, मिर्गौलापीडित भएको थाहा पाए पनि सहकारीले बरु हौसला दियो । ५० हजार बीउ पुँजी लगानी गरी कुखुरापालन थालेका उनले अहिले मासिक ४० हजार रुपैयाँ कमाउँछन् । सहकारीको ऋण तिर्दै गएँ, थप ऋण पत्याउन थाल्यो, उनले भने, अहिले गाई पनि पालेको छु, आलु खेती पनि गरेको छु । यसबाटै भएको कमाइले औषधि र अन्य खर्च जुटिरहेको छ । रोग लागेकै आधारमा केही गर्छु भन्दा अगाडि बढ्न नदिने नीति र प्रवृत्तिप्रति असन्तुष्ट छन् उनी । समाजमा मिर्गौला फेल भएका व्यक्तिलाई बिरामी हो भनेर हाम्रै लागि खुलेका संस्थाले ऋणसम्म पत्याएनन्, उनले भने, मिर्गौला फेरर नयाँ जीवन त पाइयो तर गरी खान्छु भन्दा बिरामी भनेर नपत्याउँदा दुःख लाग्छ । ठूला काम गर्न नसकिए पनि कृषिलगायतका काममा आफूजस्तालाई सरकारले हेर्नुपर्ने उनको सुझाव छ । मिर्गौलापीडितले पनि इलम गरेर आत्मनिर्भर बन्न सक्छन् भनेर हरिलाई ऋण दिएको बताउँछन्, सहकारी प्रबन्ध दीपक बस्नेत । मिर्गौलापीडित पनि काम गर्न सक्छन्, बिरामी होइनन्, उनले भने, घरमै व्यवसाय गरेर औषधि किनेर खाने बनाउन ऋण दिन थालेका हौं । उक्त सहकारीले व्यावसायिक कृषि गर्नेका लागि घरमै पुगेर बिनाधितो ऋण दिने गरेको छ । हालसम्म जिल्लाका ३ सय साना किसानलाई ५ करोडभन्दा बढी लगानी गरिसकेको उनले जनाए ।"
प्राथमिकताका योजना अधुरै,"(सुनसरी)  तत्कालीन धरान उपमहानगरपालिका प्रमुख तारा सुब्बाको मृत्युपछि भएको उपनिर्वाचनमा विजयी भएर पदभार ग्रहण गर्नासाथ उपमहानगर प्रमुख तिलक राईले करको दर घटाउने प्रस्तावमा हस्ताक्षर गरे । समग्र राजस्व प्रणाली तथा करको दर र दायराको पुनरवलोकनसम्बन्धी उक्त प्रस्तावको फाइल अहिले कहाँ छ, उनैलाई थाहा छैन । कारण नगरवासीले अझैसम्म कर घटेको प्रत्याभूत गर्न पाएका छैनन् । जबकि कांग्रेसबाट टिकट पाएर उपमहानगर प्रमुखका प्रत्याशी बन्दा उनको मुख्य चुनावी एजेन्डा नै कर घटाउने थियो । त्यही आधारमा मतदाताले उनलाई पत्याइदिए तर राईले आफ्नो प्रतिबद्धता नै बिर्सिए ।चुनावी घोषणापत्रमा कांग्रेसले धरानमा आधुनिक बसपार्क बनाउने, खानेपानी आयोजना पूरा गर्ने, विमानस्थल निर्माण गर्ने, सुकुम्बासीको बसाइँ व्यवस्थित बनाउनेलगायत विषयलाई प्राथमिकतामा राखेको थियो । धरानलाई शिक्षा, स्वास्थ्य, पर्यटन, खेलकुद र सांस्कृतिक राजधानी बनाउने अमूर्त एजेन्डा पनि थिए । यी एजेन्डाहरू ४० वर्षदेखि प्रत्येक चुनावमा राजनीतिक दल र तिनका उम्मेदवारहरूले घोक्दै, खोक्दै आएका पुरानै बुँदाहरू भएको सहप्राध्यापक डा राजेन्द्र शर्मा बताउँछन् । अलपत्र र निर्माण सुरु नै नभएका विभिन्न आयोजनामध्ये खानेपानी, बसपार्क, हवाई मैदान, सर्दुसेउती करिडोरको काम जनप्रतिनिधि, विज्ञ टोली, स्थानीय सरोकारवालासँगको सहमतिमा अगाडि बढाउने प्रमुख राईले निर्वाचित भएलगत्तै घोषणा गरेका थिए । हवाई मैदानको सर्वेको नाममा मात्रै १२ करोड रुपैयाँ खर्च भइसकेको छ । तर, यहींबाट छिट्टै हवाई यात्रा गर्न पाइनेमा स्थानीय आशावादी छैनन् । बरु यसपालि सर्दुसेउती करिडोर निर्माण मत माग्ने गतिलो बहाना बन्ने उनीहरूको दाबी छ ।सुकुम्बासीलाई रिझाएर चुनाव जितेका प्रमुख राईले ३ साताअघि मात्र २०७२ सालपछि सार्वजनिक, ऐलानी, पर्ती जग्गा अतिक्रमण गरेर बसेकाहरूलाई उठाउनेखेदाउने निर्णय गरेका छन् । सुकुम्बासी व्यवस्थापन गर्नुभन्दा पनि खेदाउने निर्णय गरेपछि सुकुम्बासीहरूले विराटनगरस्थित उच्च अदालतमा रिट दर्ता गराएका छन् । उक्त मुद्दा विचाराधीन छ । समग्रमा चुनावी घोषणपत्रमा आफैंले उल्लेख गरेका रणनीतिक योजना अघि बढाउनुको साटो प्रमुख राईले आफ्नो पदावधि अलमलमै पूरा गरेका छन् । जनप्रतिनिधिहरू दमदार र रचनात्मक नभएको आममतदाताको गुनासो छ । जनप्रतिनिधिले धरानको विकास निर्माणमा दीर्घकालीन सोच र योजना अघि सार्न नसकेको आरोपसमेत लाग्दै आएको छ । जनप्रतिनिधिको कामको विश्लेषण गर्दै सहप्राध्यापक शर्माले भने, दीर्घकालीन योजना बनाउन सकेनन् । भिजन, मिसन र गोल तय गर्न नजान्ने अल्पकालीन सोच मात्र भएका नेता जनप्रतिनिधिका रूपमा आएकाले यो ५ वर्ष खासै सफल कार्यकालका रूपमा रहेन ।उपमहानगर प्रमुख बने पनि बोर्डमा अल्पमतमा रहेकाले प्रमुख राईले आफ्ना योजना अनुमोदन गराउन नसकेको शर्माको बुझाइ छ । नगरका गौरवका आयोजनामध्ये फोहोरमैला प्रशोधन प्लान्ट र खानेपानी आयोजनाबाहेक सबै योजना अधुरै छन् । बसपार्कको काम यस वर्ष मात्रै सुरु भएको छ । एडीबीको २२ मिलियन अमेरिकी डलर खर्च भएको धरान खानेपानी आयोजना पनि लक्ष्यअनुसार उत्पादन र वितरण गर्न असफल देखिन्छ । उपमहानगरको नेतृत्व लिनुअघि राई खानेपानी संस्थानलाई धरान खानेपानी व्यवस्थापन बोर्डमा गाभ्न नहुने पक्षमा आन्दोलनमा थिए । तर, प्रमुखमा निर्वाचित भएपछि उनी स्वतः बोर्डको अध्यक्ष भए । उनैको पहलमा संस्थानको सम्पत्ति, दायित्व र जिम्मेवारी बोर्डमा गाभियो तर उपभोक्ताले भने पर्याप्त पानी पाउन सकेनन् । बीपी कोइराला स्वास्थ्य विज्ञान प्रतिष्ठानपछि धरानले पाएको सबैभन्दा ठूलो आयोजना खानेपानीकै हो । तर, आयोजनामा योग्य, दक्ष र प्राविधिक कर्मचारी नियुक्त गर्नुपर्नेमा पार्टीका कार्यकर्ता र आफन्तहरूलाई जागिर खुवाएको भन्दै उनको आलोचना हुने गरेको छ ।धरान१७ मा अढाई दशकअघिदेखि निर्माण सुरु गरिएको सप्तरंगी पार्क अहिलेसम्म बनेको छैन । सडक विस्तारमा संख्यात्मक रूपमा फड्को मारेको देखिए पनि जनसहभागिताको नाममा सडक मर्मतसम्भारको काम गुणस्तरहीन हुनुका साथै चरम ढिलासुस्ती हुने रोग उस्तै छ ।आयका परम्परागत स्रोतहरूमा मात्र सीमित रही करका नयाँ स्रोतहरूको खोजी, पहिचान र परिचालन गर्न नसक्दा प्रदेश र केन्द्रले दिएको बजेटको भरमा उपमहानगरको विकास निर्माण भर पर्दै आएको छ । धरानलाई शिक्षा, स्वास्थ्य र पर्यटनको हब बनाउने घोषणा गरिए पनि त्यसअुनसार बजेट, नीति तथा कार्यक्रममा समेट्न नसक्दा ती क्षेत्र ओझेलमा छन् । प्रमुख राईसँग पराजित एमाले नेता प्रकाश राईले भने, उपमहानगरको काम सन्तोषजनक देखिँदैन ।उनका अनुसार सुब्बाको पालामा एमालेले धरानको विकास र उन्नतिका लागि अघि सारेका दीर्घकालीन योजनामध्ये पूर्वपश्चिम, उत्तरदक्षिण ट्रान्जिट प्वाइन्ट को रूपमा विकास गर्ने भन्ने थियो तर नेतृत्व परिवर्तन भएपछि त्यो अधुरै रह्यो । अव्यवस्थित बसोबासलाई व्यवस्थित गर्ने भनिए पनि खासै पहल गरेको देखिँदैन, उनले भने । उद्योग व्यवसाय प्रवर्द्धनबारे केन्द्र सरकारबाट औद्योगिक ग्रामको निर्माण गरिने भनिए पनि गति लिएको छैन । चौतर्फी सडक सञ्जाल जोड्ने योजनाअनुसार संघ र प्रदेश सरकारको बजेटबाट धरानको नीराजन बस्तीदेखि कन्यापोखरीसम्मको सडक, सेउतीसर्दु पक्की पुल निर्माण, देवीगाउँ पक्की सडक, साउनेटार सडक, धरानबाङ्गे सडक भने निर्माण गरिएको छ । जोगबनीकिमाथांका सडक सहरभित्र वा सेउती करिडोर भएर लैजानेमा अहिलेसम्म प्रमुख राई अन्योलमै रहेको एमाले नेता राई बताउँछन् ।उपप्रमुख मञ्जु भण्डारीले प्रमुख राईले नेतृत्व लिएपछि पहिलेका अधिकांश विकास निर्माणका योजना अलपत्र परेको आरोप लगाइन् । नयाँ काम थालनी भएनन् । भइरहेका कतिपय काममा अवरोध भयो, उपप्रमुख भण्डारीले भनिन् । धरान३ चिनियाँचोकस्थित पालिका तरकारी बजारका लागि स्वीकृत बजेटबाट काम सुरु गर्न निकासा भएको १ करोड ६२ लाख रुपैयाँ फ्रिज गराइएको उनको भनाइ छ । मेयरको कर घटाउने योजना नारामै सीमित रह्यो । उहाँको उदासीनताका कारण उल्टै उपमहानगरको आन्तरिक आम्दानी घट्यो, उनले भनिन् । उपमहानगरको आन्तरिक आय २५ करोड रुपैयाँ हाराहारी मात्र छ । तर, हालै उपमहानगरको कार्यपालिकाले ६० करोड रुपैयाँको बजेट बनाएको छ ।प्रमुख राई अध्यक्ष रहेको खानेपानी वितरण बोर्डको बैठक नै डेढ वर्षदेखि बसेको छैन । बोर्डबाट उपमहानगरमा आउनुपर्ने अनुमानित वार्षिक १० करोड रुपैयाँ हालसम्म दाखिला भएको छैन । बोर्डको अध्यक्ष भएर पनि खानेपानीको हाहाकार भएको बेलामा नगर प्रमुखले पम्प चलाउन निर्देशन नदिएर पानीको कृत्रिम अभाव सिर्जना गरेको आरोप उपप्रमुख भण्डारीले लगाइन् । चुनावअघि उपमहानगर एमालेको भर्ती केन्द्र भयो भन्दै आरोप लगाउने राईले आफू मेयर भएपछि सचिवालयमा मात्र आफ्ना ८ जना समर्थक नियुक्त गरे । जबकि तारा सुब्बा मेयर हुँदा २ जनाबाट सचिवालय सञ्चालन भएको थियो, भण्डारीले भनिन् । प्रमुख राईले भने आफू नेतृत्वमा आउनासाथ कोरोना महामारी सुरु भएकाले सोचेजस्तो काम गर्न नसकेको बताए । २ वर्षमा धेरै काम गर्न सकिन्थ्यो तर कोरोना महामारीले गर्न सकिएन । तैपनि बसपार्कलाई व्यवस्थित बनाउने काम सुरु भएको छ, उनले भने । उपमहानगर, सरकार र एडीबीबीच सम्झौता भएअनुसार खानेपानी आयोजना सुरु गर्दा ध्यान नदिइएकाले अहिले व्यवस्थापन चुनौतीपूर्ण बनेको उनको भनाइ छ ।"
तिलोत्तमालाई आईएसओ,"लुम्बिनी (कास) रूपन्देहीको तिलोत्तमा अन्तर्राष्ट्रिय गुणस्तर प्रमाणीकरण (आईएसओ ९००१ः२०१५ सर्टिफाइड) नगरपालिका घोषणा भएको छ । कार्यसम्पादनका ३० वटा सूचक पूरा गरेर तिलोत्तमा अन्तर्राष्ट्रिय गुणस्तर प्रमाणीकरण हुने मुलुककै पहिलो पालिका बनेको हो । नगरपालिकामा मंगलबार आयोजित कार्यक्रममा आईएसओ सर्टिफिकेसन नेपालका निर्देशक सुदीप शर्माले पालिकालाई गुणस्तर प्रमाणीकरण पालिका घोषणाको प्रमाणपत्र प्रदान गरेका छन् । शर्माले तिलोत्तमालाई युनाइटेड एग्रिगेसन फाउन्डेसन (यूएएफ) अमेरिकाले अन्तर्राष्ट्रिय गुणस्तर प्रमाणित गरेको जानकारी दिए । हामीले तोकेका सबै सूचकलाई जनप्रतिनिधि, कर्मचारी र नागरिक तहबाट पूरा गरेको देखियो, उनले भने । ५ वर्षमा नगरका सबै वडामा आफ्नै भवन, वडास्तरीय स्वास्थ्य केन्द्र, १५ शय्याका ३ वटा अस्पताल स्थापना भएका छन् । पालिकामा रहेका हरेक कार्यकक्षमा आगो नियन्त्रक, शौचालयको सुविधा तथा सरसफाइको व्यवस्था गरिएको छ । नगरले पहिलो ३ महिनामै ११३ वटा ऐन बनाएको थियो । नगर प्रमुख घिमिरेका अनुसार २०७७ मा सहरी सुशासन र २०७८ मा सामाजिक विकासको क्षेत्रमा मुलुकभरिका पालिकामध्ये तिलोत्तमा उत्कृष्ट घोषित भएको थियो ।"
गणतन्त्र नेपालको एउटा दारुण चित्र,"बाजुराको तत्कालीन डुमकोट गाउँले २०५८ वैशाखमा नयाँ नाउँ पायो मुक्तिकोट । तत्कालीन द्वन्द्वरत माओवादीको पहलका कारण समाजमा दलितहरूलाई होच्याउन प्रयोग हुने डुम नामबाट त यो गाउँले मुक्ति पायो, तर मुलुकमा गणतन्त्र आएको १३ वर्ष बितिसक्दा पनि यहाँका बासिन्दाले आफ्ना खास दुःखबाट भने अझै छुटकारा पाएका छैनन् । शताब्दिऔंदेखि भोग्नुपरेको जातीय विभेदबाट मात्र होइन, यहाँका दलितहरू गरिबी र कुपोषणको दुश्चक्रबाट पनि अति नै पिल्सिएका छन् । खासमा बाजुराको मुक्तिकोट एक त्यस्तो गाउँ हो, जसले गणतन्त्र नेपालको एउटा तस्बिर बोल्छ । यहाँ आज पनि सुत्केरी आमाहरूले पेटभरि खाना पाउँदैनन्, मिठोमसिनो र पोषिलोको त कुरै छाडौं । भोको आमाको दूध नआएपछि बच्चाको निधन भएका उदाहरण अनेकन् छन् । असारयता मात्रै १५ बालबालिकाले ज्यान गुमाएका छन् । गाउँमा कुनै घरमा यस्ता आमा भेटिँदैनन्, जसले यही कारण सन्तान नगुमाएका हुन् । एक अध्ययनअनुसार कुपोषणका कारण गाउँमा ९५ प्रतिशत महिला, बालबालिका र किशोरकिशोरी पीडित छन्, र २ सयभन्दा बढी बालबालिका बिरामी । गरिबी र कुपोषणको यो कहालीलाग्दो दुश्चक्रका कारण एकभन्दा बढी सन्तान गुमाउने आमा त्यत्तिकै छन् । सुत्केरीमा पेटभरि खाना नपाउनेले गर्भवती हुँदा पनि पर्याप्त खाना पाएका हुँदैनन् । त्यसको दोहोरो दुष्परिणाम, आमाबच्चा दुवैको स्वास्थ्य कमजोर हुन्छ । आमाको दूध आउँदैन, बच्चाले चुस्न पनि सक्दैन । यसरी जन्मेको केही दिनमै बच्चाको ज्यान गएका दृष्टान्त धेरै छन् । यही कारण, दुईतीन वर्षका शिशुले पनि ज्यान गुमाएका छन् । २८ वर्षकै उमेरमा चार सन्तान गुमाएको दर्दनाक व्यथा बोकेर बाँचेका आमा पनि छन् ।निस्तै भात र रोटा पनि निकोरी खान पाउँदैनौं, काँबाट दूध आउनू भन्ने पीडित आमाहरूको निरीहताबाटै थाहा हुन्छ, स्थिति कति दारुण छ । गर्भवतीसमेत कुपोषणबाट ग्रस्त हुँदा प्राकृतिक रूपमै गर्भपतन हुने समस्या अझ चर्को छ । साबिकको साप्पाटा गाविस९ मा पर्ने गैरा, मेला, नाउला, खोली, चुइँकेडाँडा, माझवाडा, खोलासा, भैइसाखाली, काडेडिल, मुक्तिकोट र रल्क्या टोलमा ३ सय ९४ बढी दलित परिवारको बसोबास छ । खानेकुरा अभावमा उनीहरूले आफू बाँच्न र सन्तानलाई बचाउन संघर्ष गरिरहनुपरेको छ ।सिंगो गाउँमै गरिबी र कुपोषणको अवस्था यति भयावह हुनु सम्बन्धित व्यक्ति तथा परिवारको मात्र होइन, निःसन्देह राज्यचिन्ताको विषय हो । तर विडम्बना भन्नुपर्छ यहाँ भइरहेको बालमृत्युको समाधान गर्न उदासीन सरकारले तथ्यांकसम्म राखेको छैन । उसै पनि जातीय विभेदको संरचनात्मक हिंसाबाट पीडित भइरहेका दलितहरू सरकारी उपेक्षाको पनि सिकार भएका छन् । गरिबीकै कारण गाउँलेहरू आफ्ना बच्चालाई सितिमिति जचाउनसमेत लैजाँदैनन् । गाउँको आधारभूत स्वास्थ्य केन्द्र पुर्याइहाले पनि त्यहाँको सिफारिसबमोजिम सदरमुकाम मार्तडी लैजान सक्दैनन् । यसरी समयमै उपचार पाएमा बाँच्न सक्ने बच्चाको पनि निधन हुने गरेको छ । खाद्य अधिकारसम्बन्धी काम गर्ने संस्था फियान नेपालको अध्ययनको निष्कर्ष छ पोषणयुक्त खाना र स्वच्छ पिउने पानी अभावमा स्थानीयवासी कुपोषित हुन पुगेका छन् र यही कारण प्रत्येक वर्ष सरदर ४८ जना बालबालिका, किशोरकिशोरी र आमाहरूको मृत्यु भइरहेको छ । समुन्नत नेपालको कोरा सपना देखेका राजनीतिज्ञ तथा राज्याधिकारीहरूको ध्यान बाँच्नै संघर्ष गरिरहेका यी भुइँमान्छेहरूको दुरवस्थातर्फ अविलम्ब जानुपर्छ । सरकारले गाउँमा प्रभावकारी रूपमा बहुआयामिक योजना लागू गरेर उनीहरूको अवस्था सुधार्नुपर्छ । जहाँ पेटभर खानसम्म धौधौ छ, त्यहाँ पोषणयुक्त खानेकुरासम्बन्धी सचेतना फैलाएर मात्र नतिजा आउँदैन । भिरालो जग्गामा बर्सेनिको खडेरीले उत्पादन शून्य हुन थालेपछि स्थानीयवासीले खेतीमा दुःख गर्न छाडेका हुन् । त्यसैले आयआर्जनका अरू विकल्पमा सरकारले जोड दिनुपर्छ । निश्चित अवधिसम्म बालबालिका, किशोरकिशोरी, गर्भवती र सुत्केरीका लागि सरकारले पौष्टिक आहारकै व्यवस्था गर्नुपर्छ । यसका लागि संघ र प्रदेश सरकारले आर्थिक स्रोत जुटाउनुपर्छ, सही तथ्यांक संकलन र सहयोग वितरणमा स्थानीय सरकार अग्रसर हुनुपर्छ । आमा र पाँच वर्षमुनिका बच्चाकेन्द्रित बहुक्षेत्रीय पोषण कार्यक्रमलाई यस गाउँमा विशेष रूपमा सञ्चालन गर्नुपर्छ । बालविवाह एउटा समस्याका रूपमा रहेकाले त्यसको अन्त्यका लागि भने फेरि पनि जनचेतनामै जोड दिनुपर्छ । र, जचाउन अस्पतालसम्म पुग्न नहिचकिचाऊन् भनेर उनीहरूका निम्ति सरकारले स्वास्थ्य बिमा कार्यक्रमलाई विशेष रूपमा अघि बढाउनुपर्छ । यसै गरी, सरकारले स्वच्छ पिउने पानीको प्रबन्ध मिलाउनुपर्छ । यसै त बाजुरा मानव विकास सूचकांकको पुछारमा छ, २०६८ को जनगणनाअनुसार ६४१ प्रतिशत जिल्लावासी गरिबीको रेखामुनि छन् । मुक्तिकोट रहेको स्वामीकार्तिक खापर गाउँपालिकामा हरेक चारमध्ये तीन जना गरिबीको रेखामुनि छन् । उब्जनी ठप्पै नहुने भएकाले मुक्तिकोटको अवस्था त अझ दयनीय छ, जहाँ गरिबी र कुपोषणको दुश्चक्र मौलाउने नै भयो । ज्यान जोगिइहाले पनि कुपोषित शिशुलाई उचित खानपान र स्याहार नपुग्दा उनीहरू कुपोषित अवस्थामै प्रजनन उमेरमा पुग्छन्, र उनीहरूबाट जन्मिने शिशु पनि कुपोषित नै हुन्छन् । यसरी गरिबीको रेखामुनि रहेका परिवारमा समस्या अन्त्य हुनुको साटो पुस्तान्तरण हुँदै जान्छ, गएको छ । त्यसैले यहाँका नागरिक, विशेष गरी गर्भावस्था र सुत्केरी आमा र शिशुको स्वास्थ्यमा सरकारले उचित ध्यान पुर्याउनुपर्छ ।"
दाहालको बाध्यता,"ओलीलाई दाहालको कटाक्ष अहिले पनि गोरुगाडाको सिद्धान्तमै छन् समाचार पढियो । माओवादीलाई घेराबन्दी कसले गर्छ ? किन पो गर्छ ? आफ्नै अकर्मण्यता र अवसरवादिताका कारण आफैं पतन हुँदै छ यो । सबै लाखापाखा लागिसके । बाबुराम भट्टराई पलायन भए ! विप्लवहरू विलखबन्दमा परेका छन् । मोहन वैद्यहरू जडसूत्रीय स्वस्थानी जो पढिराखेका छन् । आफू एक्लै भइसकेको पुष्पकमल दाहाललाई थाहा छैन र ? भित्रभित्र मक्किइसके तर अझै शेरझैं देखिनैपर्ने बाध्यता जो आइलागेको छ । आफूले उचालेर बन्दुक बोकाएका घाइते र अपांग योद्धाहरूले हिसाबकिताब मागेपछि यिनको निदहराम जो भएको छ । कुरो केपी शर्मा ओलीको होइन, आफ्नै धोकेबाज प्रवृत्तिका कारणबाट यी सर्वत्र नांगिएका छन् । सधैं सबैसबै शासकीय स्वरूप परिवर्तनको दुहाइ दिएर अनन्त टिक्न त सकिँदैन ! वर्गविहीन समाज बनाउने झूटो आश्वासन दिएर आफ्नो र आसेपासेको वर्ग उत्थान जो गरिराखे यी १५ वर्ष ! सुशीलकुमार गौतम, पुरानो नैकाप, काठमाडौं"
चीनसामु उठाउनुपर्ने विषय,"चीनको प्रभावशाली स्टेट काउन्सिलर एवं परराष्ट्रमन्त्री वाङ यीको तीनदिने नेपाल भ्रमणको यतिखेर महत्त्वका साथ प्रतीक्षा गरिँदै छ । महत्त्व यस कारणले होइन कि उनी आउँदै छन्, बरु यस कारणले हो कि लामो समयदेखि नआएका चिनियाँ उच्चस्तरका नेता एमसीसी पास भएलगत्तै किन आउन चाहे ? चीनलाई एमसीसीका कारण नेपालमा अमेरिकी प्रभाव बढ्ला भन्ने डर छ । तर चीनले अरू देशको विकास परियोजनाका बारे चिन्ता गर्नुभन्दा आफ्नो देशको विकास परियोजना फैलाउन खोजे राम्रो हुन्छ । चीनले आफ्नो प्रभाव बढाउन विगत केही वर्षदेखि बेल्ट एन्ड रोड इनिसिएटिभ (बीआरआई) परियोजना अघि सारेको छ । नेपालले उक्त परियोजनामा हस्ताक्षर गरेर चीनलाई साथ र समर्थन दिएको छ । तर, जुन अपेक्षाका साथ नेपालले बीआरआईलाई समर्थन गरेको थियो सोअनुरूपको सहयोग नेपालले आझसम्म पाउन सकेको छैन । यो दुवै देशका लागि दुःखद विषय हो, र असफलता पनि । विकास परियोजनाहरू केवल दिन्छौं भनेर कागजमा लेख्दैमा वा हस्ताक्षर गर्दैमा हुँदैन, व्यवहारमै उतार्नुपर्छ । हस्ताक्षर गरेको चार वर्षसम्म पनि बीआरआई परियोजना किन अघि बढ्न सकेन, कुन देशको कमजोरी रह्यो र अब कसरी बढ्छ भन्ने वार्ताको पहिलो एजेन्डा बनाउनुपर्छ । साथै भन्ने बेला ठूलो मुलुक, नेपालको मित्र मुलुक भन्ने चीनले व्यवहारमा आफ्नोतिरका कुनै पनि नाकालाई वर्षौंदेखि व्यवस्थित गर्न चाहेन । नाका खुलाउन तथा नाका जोड्ने सडकहरूको स्तरोन्नति गर्न नचाहने चिनियाँ नीति पनि अबको बैठकको मुद्दा बन्नुपर्छ । चीनले चाहने हो भने रसुवागढीकाठमाडौं र तातोपानीकाठमाडौंको सडक सञ्जाल दुई वर्षभित्रै एसियाली मापदण्डको बनाइदिन सक्छ । नेपाल बारम्बार भारतको नाकाबन्दी भोग्न बाध्य छ । चीनतर्फको बाटोघाटो राम्रो भएको भए के भारतले नेपालमा त्यसरी नाकाबन्दी लाउन सक्थ्यो ? यसर्थ यसपालि नेपालले बीरआरआईको कार्यान्यन, नाकाको स्तरोन्नति, तिब्बततिर विद्युत् प्रसारण लाइनको विस्तार र केरुङबाट काठमाडौं ल्याउने रेलबारे गम्भीरतापूर्वक कुरा उठाउनुपर्छ । गोपाल देवकोटा, गोकर्णेश्वर८, काठमाडौंचिनियाँ उच्चस्तरको भ्रमणलाई जति सक्यो बढी फलदायी बनाउन नेपाल सरकारको तयारी आवश्यक छ । चीनको भ्रमणको आफ्नै उद्देश्य होला, नेपालको पनि त्यहीअनुसारको उद्देश्य हुनु जरुरी छ । चक्रपथलाई ८ लेनको बनाउने काम रोकिएको धेरै भयो । कलंकीदेखि चाबहिलसम्म हजारौं रूख ढालेको तीन वर्ष हुन लाग्यो । सरकारले यो खण्डअन्तर्गत साइट क्लियर भएका ठाउँमा चीनले काम सुरु गर्न र हुन बाँकी ठाउँमा नेपालले छिटो काम गरी सक्ने वातावरण बनाउन जरुरी छ । त्यस्तै सन् २००४ को अगस्ट १६ मा नेपाल र चीनबीच केही सम्झौता भएका थिए । तीमध्ये बाहिरी चक्रपथ निर्माण गर्न चीनले प्रतिबद्धता जनाएको थियो । यो १८ वर्षमा पनि बाहिरी चक्रपथ नबन्नु दुवै देशका लागि लज्जाको विषय हो । नेपाल सरकारले चिनियाँ विदेशमन्त्रीसमक्ष यो आयोजना छिटो सम्पन्न गर्न स्मरण गराउनुपर्छ । चीनले उत्तरी नाकाहरू सहजै सञ्चालन गर्न दिएको छैन, जसले गर्दा चिनियाँ सामानको अभाव एवं मूल्यवृद्धि भइरहेको छ । यो विषयमा नेपाल सरकारले स्पष्ट कुरा गर्नु आवश्यक छ । चीनले बालबालिकाका लागि पनि खोप निर्माण गरेको छ, यो विषय पनि प्राथमिकतामा पर्नुपर्छ । चीनसँग सम्झौता भएको तर सम्पन्न नभएका आयोजना सकाउन नेपालले कूटनीतिक दबाब दिनुपर्छ । नेपालले चीनलाई आफ्नो भूमि चीनविरुद्ध प्रयोग गर्न कसैलाई पनि नदिने प्रत्याभूति दिनु जरुरी छ । साथी बदल्न सकिन्छ तर छिमेकी बदल्न सकिँदैन । तसर्थ चीन र भारत दुवै देशसँग नेपालले सुमधुर सम्बन्ध कायम गरेर उदाउँदा महाशक्ति राष्ट्रबाट जतिसक्यो त्यति फाइदा लिने नीति बनाउनु आवश्यक छ । रवीन्द्र पाण्डे, सीतापाइला, काठमाडौं"
गन्तव्यहीन राजनीतिक यात्रा,"राजनीतिक अवसरवादका बान्कीहरूराष्ट्रिय सुरक्षा, हित र स्वाधीनतासम्बन्धी विषयहरू सबै राजनीतिक दलका साझा विषय हुन सक्छन् । राष्ट्रिय हितमा आधारित स्वतन्त्र परराष्ट्र नीतिबारे एकमत हुन सकिन्छ । तर राजनीतिक प्रणाली र आर्थिक विकास तथा सामाजिक रूपान्तरणको सिद्धान्त, नीति, कार्यक्रम र आदर्श एवं कतिपय विषयसम्बन्धी धारणा फरक हुने भएकाले दलहरू बेग्लाबेग्लै भएका हुन् । यस्तो भिन्नताको रेखा जहाँनेर समाप्त हुन्छ, त्यहाँनेर या त दलको अलग अस्तित्वको औचित्य समाप्त हुन्छ या दलको स्वतन्त्र भूमिका सकिन्छ । गठबन्धन सरकारको नेतृत्व नेपाली कांग्रेसका सभापति शेरबहादुर देउवाले गरिदिनुपर्ने स्थिति सबभन्दा ठूलो दलका प्रधानमन्त्री केपी शर्मा ओलीले प्रतिनिधिसभा विघटन गरेका कारण उत्पन्न भएको हो । यसको एक मात्र उद्देश्य संविधानबमोजिम प्रतिनिधिसभालाई पूर्ण कार्यकाल काम गर्न दिएर यथासमय निर्वाचन गराउनु थियो । यस्तो गठबन्धनको अर्थ सरकारमा सामेल दलहरूका घोषित सिद्धान्त, नीति र कार्यक्रम विलुप्त भएका वा एकअर्कामा विलय भएका भन्ने होइनन् । त्यसैअनुसार गठबन्धनको न्यूनतम कार्यक्रम घोषणा गरिएको थियो । तर पहिलो चरणमै जनादेश र गठबन्धनको कार्यक्रमविपरीत प्रधानमन्त्री देउवाको विशेष सक्रियता र गठबन्धनका नेताहरू (राष्ट्रिय जनमोर्चाबाहेक) को समर्थनमा हतारहतार, संघीय कानुन नल्याई, संसद् नियमावली मिचेर, जनताको आवाजलाई थिचेर नेपालको राष्ट्रिय स्वाधीनता र हितविपरीतका प्रावधानहरू यथावत् राखी एमसीसीसँगको सम्झौता होहल्लाबीच अनुमोदन गराइयो । त्यसलाई कथित व्याख्यात्मक घोषणाको बर्कोले छोप्ने प्रयत्न गरियो । यो बर्को उडेर जान्छ कि रहिरहन्छ, निकट भविष्यमा स्पष्ट हुने नै छ । अब वैशाख ३० गते हुने स्थानीय तहको निर्वाचनमा नेपाली कांग्रेस, कम्युनिस्ट नामधारी दुई दल र यी तीनै दलसँग विचार नमिल्ने जनता समाजवादी दलका नेताहरू चुनावी गठबन्धनको कुरा गरिरहेका छन् । प्रजातान्त्रिक समाजवाद र उदारीकरण को आवरणमा दलाल पुँजीवाद र बाह्य शक्तिको पृष्ठपोषण गर्ने नेपाली कांग्रेसÙ जनयुद्ध को बलिवेदीमा हजारौंको बलिदान गरी समाजवाद र साम्यवादको स्थापना तथा दलाल नोकरशाही पुँजीवाद एवं विस्तारवादी र साम्राज्यवादी शोषणको अन्त्यको नारा दिने नेकपा (माओवादी केन्द्र)Ù नेकपा (एमाले) र यसका अध्यक्ष ओली कम्युनिस्ट नै नरहेकाले समाजवाद र राष्ट्रियताको पक्षपोषण गर्नुपर्छ भनी एमालेबाट अलग भई बनेको नेकपा (एकीकृत समाजवादी)Ù विगतमा मधेश केन्द्रित समुदायगत राजनीति गर्ने मधेशी जनाधिकार फोरम र २०५२ सालमा तत्कालीन प्रधानमन्त्री देउवालाई राष्ट्रिय जनमोर्चाका नाममा ४० सूत्रीय माग बुझाउँदै जनयुद्ध मा नेपाललाई होमेर अहिले मार्क्सवाद, माओवाद र राष्ट्रवाद काम लाग्दैनन् भनी जाति, समुदाय र क्षेत्रका चर्का कुरा गर्ने एक पूर्वप्रधानमन्त्री रहेको जनता समाजवादी दल नेपालबीचको गठबन्धनको चरित्र र स्वरूप कस्तो होला भनेर सचेत जनताले हेरिरहेका छन् । अर्कातिर, मधेशको नारा चर्काउने, भारतीय नाकाबन्दीको समर्थन गर्ने र जातीय क्षेत्रीयतावादी कुरा गर्ने लोकतान्त्रिक समाजवादी पार्टी (लोसपा) र राप्रपाबाट अलग भएर बनेको पूर्वपञ्चको दल राप्रपा नेपालसँग एमालेले चुनावी गठबन्धन गर्ने कुरा सार्वजनिक भएको छ । एमाले र यी पार्टीको कुन सिद्धान्त, नीति र कार्यक्रम मिलेर गठबन्धन हुने हो ? एमालेले पुष्पलाल र मदन भण्डारीका विचार लोसपा र राप्रपा नेपालसँग मिलाएर जनताका लागि कस्तो क्वाँटी तयार गर्ला भन्ने आश्यर्चमिश्रित जनउत्सुकता पनि उत्तिकै छ । राजनीतिक दलहरूको चुनावी गठबन्धनको गन्तव्य अहिलेझैं एउटा दलले अर्को दल र एक नेताले अर्को नेतालाई नितान्त व्यक्तिगत गालीगलौज गर्दै आफ्नो दुनो सोझ्याउन गरिरहेको अभ्यास नै त होइन होला नि ? चुनावी गठबन्धनका कुराबाट दलहरूले कुनै सिद्धान्त, नीति, कार्यक्रम, मूल्य, मान्यताका लागि होइन, पद र प्रतिष्ठाका लागि अवसरवादी राजनीतिको अनुसरण गरेको स्पष्ट हुन्छ । यसरी राजनीतिको अभीष्ट पद र चुनाव जित्नु मात्र हो भने विगतमा जनतालाई अनेकौं बलिदान, संघर्ष र कठोर परिश्रमयुक्त राजनीतिमा किन होमेको त भन्ने प्रश्नको पनि उत्तर दिनुपर्छ । विपरीत सिद्धान्त, नीति र कार्यक्रम भएका दलहरूले चुनावी गठबन्धन गर्ने हो भने दलका महाधिवेशनबाट पारित दस्ताबेज र निर्वाचनमा जारी गरिने घोषणापत्रमा भनिएका कुराहरू फगत जनमत आकर्षित गर्नका लागि गरिएका नाटकीय संवाद मात्र हुन् भनी ठान्नुपर्ने हुन्छ । यस्तो राजनीतिले लोकतन्त्रलाई मात्र उद्देश्यहीन तुल्याउने छैन, देशको अस्मितामाथि नै संकट उत्पन्न गर्नेछ । अतः दलहरूले केवल चुनाव जित्नका लागि गठबन्धनको कुरा गर्नु भनेको गन्तव्यहीन राजनीतिक यात्रामा लाग्नु हो । समान वा निकटतम सिद्धान्त, नीति, कार्यक्रम र दृष्टिकोण भएका राजनीतिक दलहरूबीच भएको चुनावी गठबन्धन मात्र स्वाभाविक र नैतिक ठहरिन्छ ।"
आदिवासी जनजाति आन्दोलनको वैचारिक पक्ष,"नेपालको आदिवासी जनजाति आन्दोलन प्रतिरोधी चेतसहितको अभियान हो । विभेद, उत्पीडन, अपमान, शोषण र असमानताविरुद्ध सामूहिक हस्तक्षेपकारी अभियान हो । हरेक आन्दोलनका विविध आयाम हुन्छन् । आन्दोलनहरू अनेकौं आरोहअवरोहबाट अगाडि बढ्छन् । जनजाति आन्दोलन पनि यी सबै प्रक्रियाबाट गुज्रिएको छ । बडेमानका चुनौतीहरूबीच अहिले जनजाति आन्दोलनलाई नयाँ गन्तव्य चाहिएको छ । चुनौतीहरूलाई अवसरमा परिणत गर्न परिवर्तित परिस्थितिमा आन्दोलनले आन्तरिक र बाह्य पक्षको गम्भीरतापूर्वक समीक्षा गर्नुपर्ने हुन्छ । आदिवासीहरूमाथि हुने अन्याय र विभेदका आधारमा जनजाति आन्दोलनले राज्य सरकार, राजनीतिक दल, सत्ताशक्ति साझेदारहरूको आलोचना त गर्छ नै, सँगसँगै आन्तरिक आलोचनाआत्मसमीक्षा गर्दै अगाडिको बाटो पहिल्याउन प्रयत्नशील रहन्छ । आदिवासी जनजाति महासंघजस्तो अग्रणी संस्थाको जिम्मेवार पदमा बसेर आन्दोलनमा होमिएको एक अभियन्ताका हैसियतमा यो लेख आन्तरिक समीक्षातर्फको एउटा सानो पहल हो । २०४६ को सेरोफेरोयता सुरु भएको जनजाति आन्दोलनका केही सार्थक उपलब्धिहरू छन्, तथापि आदिवासीय मौलिक विशेषता र सन्देशसहित हाम्रो आन्दोलन अघि बढ्न नसकेको पो हो कि जस्तो भइरहेको छ । परिवर्तनका लागि हस्तक्षेपकारी वैचारिकी र रूपान्तरणमुखी कार्यक्रमहरूको अभाव छ । जनजाति आन्दोलन धेरै हिसाबले गतिशील नभइरहँदासमेत यसका वैचारिक पक्ष र सांगठनिक पाटोबारे अपेक्षित विचारविमर्श हुन सकेको छैन । जनजाति आन्दोलनलाई लिएर यस्तो परिस्थिति उत्पन्न हुनु भनेको विचार र संगठनका क्षेत्रमा ऊर्जाशील र गतिशील नेतृत्वको अभाव हुनु हो । यस्तो अभाव हाम्रो पुस्ताले गहिरोसँग महसुस गरिरहेको छ । २०३६ सालयता, तर प्रस्टसँग २०४६ सालसँगै, आदिवासी जनजाति आन्दोलन आदिवासित्व र आदिवासीवादको जगमा बहुसंस्कृति, बहुलता, स्वतन्त्रता, सामाजिक न्याय, समानता, समता, समावेशी लोकतन्त्र, स्वायत्तता, आत्मनिर्णयको सामूहिक अधिकार, भूमिभूक्षेत्रस्रोतमाथिको अधिकारजस्ता महत्त्वपूर्ण सवालवरिपरि केन्द्रित छ । त्यसैले विभेदरहित समाज निर्माण गर्ने जनजाति आन्दोलनको मूल ध्येयको सैद्धान्तिक पाटो केलाउँदा यी पक्षहरूलाई ध्यान दिनुपर्छ । जनजाति आन्दोलनभित्रै एउटा ठूलो तप्कालाई आन्दोलनको सैद्धान्तिक र वैचारिक आधार प्रस्टै छ जस्तो लाग्छ, सामाजिक न्याय र समानतावरिपरि निर्माण भएको वैचारिकी नै पर्याप्त छ जस्तो लाग्छ । यति नै सम्पूर्णता हो भने, यो तप्कामा अहिले ठूलो दायित्व आइपरेको छ । हाल जनजाति आन्दोलनभित्र धेरैलाई खट्किरहेको वैचारिक अन्योल र बौद्धिक दिशाहीनता केकति विशेषताले बृहत्तर र पूर्ण छ भनी जनजातिगणलाई व्याख्यासहित बुझाउने, त्यो व्याख्यालाई जनमानसमा लग्दै व्यापक संवाद र छलफल गर्ने, ताकि अन्योल चिर्न सकियोस् । यो वैचारिकीभित्र रहेको मानव र प्रकृतिमैत्री दिगो वैकल्पिक ज्ञानपरम्परा एवं जनजाति गाउँबस्तीमा केकस्तो आधारसहित यस्तो बुझाइको अभ्यास हुन सक्छ, त्यसलाई प्रस्ट्याउने । यस्ता गम्भीर विषयहरू सही ढंगले सम्प्रेषण गर्नु आन्दोलनको दायित्व र कर्तव्य हो । यी दायित्व र कर्तव्यमा सर्वथा अभाव खट्किरहेको छ । जनजाति आन्दोलन यस्तो प्रतिक्रियाबाट गुज्रिरहेको छ, सार्थक आलोचनामा होइन खुद्रामसिना कमजोरीमा बढी ऊर्जा खर्चिइने गरेको छ । यस्तो अभ्यासले आन्दोलनको सैद्धान्तिकवैचारिक जरा खोतल्ने र विद्यमान उल्झनहरू छिचोल्दै जनजाति आन्दोलनलाई नयाँ उचाइ दिनतर्फ सघाइरहेको छैन । लामो समयदेखि आन्दोलन अलमलमै रहेको आभास हुन्छ । जनजाति आन्दोलनको अभियन्ताको नाताले यस्तो अन्योल अनुभूति गर्न गाह्रो छैन । केवल सामाजिक न्याय र समानता भनेर आन्दोलनले अब पार पाउन सक्दैन । हुन त सामाजिक न्याय र समानताको कसीमा पुँजीवाद, उदारवाद, मार्क्सवाद, राष्ट्रवाद, आधुनिकता, भूमण्डलीकरणजस्ता वाददर्शनहरूले सिर्जना गरेका नकारात्मकतामाथि विमर्श हुँदै पनि आएकै छन्, तर यस्ता विमर्शहरूसमेत कतिपय सन्दर्भमा जनजातीय ऐतिहासिकता र स्थानीयता, साथै देशीय, क्षेत्रीय र विश्वव्यापी रूपमा विकसित पक्षहरूलाई ध्यानमा राखेर आन्दोलनलाई दिशानिर्देश गर्ने वैचारिकी प्रस्तुत गर्नमा चुकिरहेका छन् । त्यसैले भाषा, संस्कृति, प्रतिनिधित्व र पहुँचजस्ता महत्त्वपूर्ण सवालका सार्वजनिक विमर्शहरू प्रायशः गुजुल्टिएर आउने गर्छन् । हाल मानव समुदाय, चराचर जगत् र समग्र प्रकृतिमा गहिरो असन्तुलन निम्तिएको छ, जसको संकटको भार नेपालमा र संसारभर आदिवासीमा बढी परेको छ । त्यसैले पनि आदिवासी जनजाति आन्दोलनले हाल खोजिरहेको वैकल्पिक दिशाले विशिष्ट सन्दर्भसहितको आदिवासीय दर्शनको माग गर्छ । त्यस्तो दर्शनवरिपरि निर्माण हुने ज्ञानविज्ञान र सौन्दर्यशास्त्रले नयाँ आधार र विशेषताहरू खोजिरहेको भान हुन्छ । कम्तीमा राजनीतिक शासन प्रणालीको सवालमा स्वायत्तताको वैचारिक आधार र व्यावहारिक पाटो प्रस्ट पार्न सकोस् । आर्थिक सवालमा भूमि, भूक्षेत्र र प्राकृतिक स्रोतसाधनमाथि सामूहिक स्वामित्व र न्यायोचित वितरणले सार्थक अभ्यास समात्न सकोस् । सांस्कृतिक क्षेत्रमा बहुसांस्कृतिक विश्वदृष्टिसँगै जनजातीय सौन्दर्यचेतले कला, साहित्य र संगीतसँग आदिवासीय ज्ञानपरम्पराका विशेषताहरू आन्दोलनलाई सशक्त र व्यापक बनाउन सहायक हुन सकून् । जनजाति आन्दोलनलाई चाहिएको दिशाबोध गर्न प्रतिबद्ध रहनु अबको नेतृत्वको दायित्व हो । समाज विकासक्रममा दर्शनशास्त्रका विविधताहरूमा समेत नयाँपन आउने र परिमार्जन हुने भइरहन्छ । हाल मानव सभ्यतामा जसरी संकट परिरहेको छ, त्यसबाट जनजातिउत्पीडनमा समेत नौला स्वरूपहरू देखा पर्दै छन् । यहाँ अन्य कुराका अलावा मानव र प्रकृतिबीचको सन्तुलन मूल सवाल बनिरहेको छ । यो पक्षलाई नयाँ शिराबाट ध्यान नदिईकन जनजातीय उन्नतिका आधारभूत सवालहरूबारे समेत सोच्न सकिँदैन । यस पृष्ठभूमिलाई आदिवासीय ज्ञानपरम्पराले मनन गर्न सके मात्र जनजाति आन्दोलनले खोजिरहेको अग्रगति हासिल गर्न सकिन्छ, मानव समाजलाई नै न्याय र मुक्तिको पथमा डोर्याउन सकिन्छ । आदिवासी जनजाति आन्दोलनलाई सजिलो भाषामा पहिचान र अधिकारको आन्दोलन भनिन्छ । बहुसांस्कृतिकता, समावेशी लोकतन्त्र र सहभागिता, पूर्ण समानुपातिक प्रतिनिधित्व, धर्मनिरपेक्षता आदिलाई जनजाति आन्दोलनको उपलब्धि ठानिन्छ । तर यिनलाई अनेकौं राजनीतिक दल र समूहले समेत आफ्नो उपलब्धि भनिरहेका छन् । जनजाति आन्दोलनको हकदाबीका पनि अनेकौं सीमा देखिन्छन् । आन्दोलनले खोजिरहेको वैचारिक स्पष्टताले विद्यमान अन्योललाई चिर्न त सघाउनुपर्छ नै, सँगै हालसम्मका उपलब्धिमाथि हकदाबी कायम गर्न सक्नुपर्छ । अनि मात्र जनजाति आन्दोलनले अगाडिको बाटो पहिल्याउन सक्छ । साथै आन्दोलनमा अहिले नै देखा परेका स्वायत्तता, स्रोतमाथिको सामूहिक स्वामित्व र बहुसांस्कृतिक विश्वदृष्टिसहितको सौन्दर्यचेतजस्ता सवालहरूबारे नयाँ व्याख्यासहित सार्वजनिक संवाद हुने आधार बन्छ । अन्त्यमा, आदिवासीय ज्ञानपरम्पराको ऐतिहासिक र आन्दोलनको मौलिक सवाललाई निस्तेज पार्ने चिन्तन संस्कृति र अभ्यासहरू बलिया छन् । जनजातिउत्पीडनलाई मलजल गरिरहेको मौजुदा व्यवस्थाले वैचारिक तवरमा समेत आन्दोलनलाई कमजोर बनाउन अनेकौं दृष्टिकोण र अभ्यास थोपर्ने गर्छ । त्यसैले जनजाति आन्दोलनको विचार पक्षसमेत एकै किसिमको गोलचक्करमा घुमिरहेको छ । यसले आन्दोलनमा वैचारिक अन्योल निम्त्याएको छ र आन्दोलनको व्यावहारिक पक्षलाई कमजोर बनाएको छ । बेलामौकामा आन्दोलनका अभियन्ताहरू राजनीतिक खरिदबिक्रीमा समेत फस्नेफसाइने गरेका छन् । आन्दोलनको दिशाबोध गर्न सक्ने अभियन्ताहरू रोजीरोटी चलाउने वृत्तिमै अल्झिरहँदा वैचारिक पाटो नाजुक बनेको छ । यस्तो अर्थराजनीतिक पाटोलाई समेत चिर्दै अबको नेतृत्वले जनजाति आन्दोलनलाई नयाँ मोड दिन सक्नुपर्छ । यसो गरिरहँदा जनजाति आन्दोलनले आदिवासी समुदायलाई मात्रै होइन, सिंगो समाजसमुदायलाई स्वतन्त्रता, समानता र बहुलताको नयाँ मुक्ति मार्गमा डोर्याउने सम्भावना हुन्छ । यस्तो वैचारिक चुनौतीलाई नयाँ पुस्ताका जनजाति अभियन्ताले साझा कार्यभार बनाउन सके जनजाति आन्दोलनले नयाँ वैचारिक स्पष्टता हासिल गर्न सक्छ । आन्दोलनले ऊर्जाशील र गतिशील नेतृत्व प्राप्त गर्न पनि लामो समय लाग्ने छैन । छन्त्याल नेपाल आदिवासी जनजाति महासंघका उपाध्यक्ष तथा विदेश विभाग इन्चार्ज हुन् ।"
नेपालको शैक्षिक नीति : सुधारको चुनौती,"शिक्षा एउटा यस्तो शक्तिशाली शस्त्र हो जसले संसारलाई परिवर्तन गर्न सक्छ । दक्षिण अफ्रिकाका पूर्वराष्ट्रपति नेल्सन मन्डेलाको यो भनाइ मननीय छ । शिक्षालाई मानिसको जीवनमा तेस्रो आँखाका रूपमा लिइन्छ । उचित शिक्षा पाउनु हरेक मानिसको नैसर्गिक अधिकार हो । र, यो नागरिक हक सुनिश्चित गर्नु राज्यको दायित्व हो । हाम्रो छिमेकी राष्ट्र चीनमा एउटा प्रख्यात भनाइ छ, यदि तिमी एक वर्षको योजना बनाउँछौ भने धान खेती गर । दस वर्षको योजना बनाउँछौ भने बोटबिरुवा रोप । जीवनभरको योजना बनाउँछौ भने बालबालिकालाई शिक्षित बनाऊ । राष्ट्र नागरिकको अभिभावक हो र यो पारेन्स पाट्रीको सिद्धान्तबाट निर्देशित भएको छ । जसरी कुनै अभिभावकले आफ्नो सन्तानको संरक्षण गर्छ, त्यसरी नै राष्ट्रले आफ्ना जनताको संरक्षण र तिनको अधिकार सुनिश्चित गर्नुपर्ने हुन्छ । माथिको चिनियाँ भनाइमा राष्ट्रको भविष्य जनता हुन् र तिनलाई शिक्षित बनाए मात्र देशको स्तरोन्नति हुन्छ भन्ने मान्यता प्रस्टै देखिन्छ । शिक्षा सम्बन्धी हकको संरक्षण, सम्वर्द्धन तथा सुनिश्चित गर्न राज्यले हरसम्भव प्रयास गर्नुपर्छ भन्ने विचारको झल्को यसमा पाइन्छ । नेपालको संविधानले मौलिक हकअन्तर्गत धारा ३१ मा प्रत्येक नागरिकलाई निःशुल्क तथा अनिवार्य आधारभूत शिक्षामा पहुँच हुने तथा माध्यमिक तहसम्मको शिक्षा निःशुल्क पाउने व्यवस्था गरेको छ । अपांगता, आर्थिक रूपले विपन्न, दृष्टिविहीन, स्वर बोलाइ र सुनाइमा समस्या भएका विद्यार्थीलाई ब्रेललिपि, सांकेतिक भाषाका माध्यमबाट कानुनबमोजिम निःशुल्क शिक्षा पाउने हक हुनेछ भनी व्यवस्था पनि संविधानमा गरिएको छ । आफ्नो मातृभाषामा शिक्षा पाउने हकसमेत सुनिश्चित गरिएको छ । यस्ता संवैधानिक प्रावधानलाई कार्यान्वयन गर्न सुदृढ राष्ट्रिय शिक्षा प्रणालीको विकास हुन जरुरी भएकाले शिक्षासम्बन्धी हकका अन्य थुप्रै आयामलाई शिक्षा सम्बन्धी ऐन२०२८ तथा शिक्षा नियमावली२०५९ ले समेटेका छन् । यसै गरी, ऐन तथा नियमावलीबाहेक राष्ट्रको शैक्षिक विकासको दृष्टिकोण, कार्यदिशा र गन्तव्यको मार्गचित्र नीतिमार्फत प्रतिविम्बित हुने हुँदा, नेपाल सरकार शिक्षा, विज्ञान तथा प्रविधि मन्त्रालयद्वारा शिक्षा क्षेत्रको मार्गदर्शकका रूपमा राष्ट्रिय शिक्षा नीति२०७६ तर्जुमा गरिएको छ ।नेपालको शिक्षा क्षेत्रमा विगतका तुलनामा थुप्रै उपलब्धि भएका छन् । शिक्षा नीति२०७६ ले शिक्षा क्षेत्रलाई सुदृढ गर्ने लक्ष्य बोकेको छ । यस नीतिमा प्रारम्भिक बालविकास तथा शिक्षा, अनिवार्य तथा निःशुल्क आधारभूत शिक्षा, माध्यमिक शिक्षा, प्राविधिक तथा व्यावसायिक शिक्षा र तालिम, उच्च शिक्षा, अनौपचारिक तथा जीवनपर्यन्त शिक्षा, परम्परागत तथा खुला शिक्षा, समावेशी र विशेष शिक्षा, शैक्षिक सुशासन र जनशक्ति व्यवस्थापन, सार्वजनिकनिजी साझेदारी र सामुदायिक एवं सार्वजनिक शिक्षा प्रणालीको सबलीकरण, शिक्षामा गुणस्तर, शिक्षामा लगानी आदि समेटिइएका छन् ।राष्ट्रिय शिक्षा नीतिको लक्ष्यको अधीनमा रहेर प्रदेश र स्थानीय तहले आफ्नो क्षेत्राधिकारभित्र थप नीति तथा कार्यनीति समावेश गरी तिनलाई कार्यान्वयन गर्न सक्नेछन् । स्थानीय सरकार सञ्चालन ऐन२०७४ को दफा ११ को उपदफा २ को खण्ड (ज) मा प्रारम्भिक बाल विकास तथा शिक्षा, आधारभूत शिक्षा, अभिभावक शिक्षा, अनौपचारिक शिक्षा, विशेष शिक्षा आदि सम्बन्धी नीति, कानुन, मापदण्ड, योजना तर्जुमा, कार्यान्वयन, अनुगमन, मूल्यांकन र नियमन गर्ने अधिकार स्थानीय सरकार अर्थात् गाउँनगर पालिकाको हुने भनेर बकाइदा व्यवस्था गरिएको छ । थप सामुदायिक, संस्थागत गुठी र सरकारी विद्यालय स्थापना, अनुमति, सञ्चालन, व्यवस्थापन तथा नियमन, प्राविधिक शिक्षा तथा व्यावसायिक तालिमको योजना तर्जुमा, सञ्चालन, अनुमति, अनुगमन, मूल्यांकन र नियमन, निःशुल्क शिक्षा, छात्रवृत्ति व्यवस्थापन, स्थानीय पुस्तकालय र वाचनालयको सञ्चालन, मातृभाषाको शिक्षा प्रवर्द्धन आदिको व्यवस्थासमेत गरिएको छ । प्रख्यात कानुनशास्त्री रसको पाउन्डले ल इन बुक एन्ड ल इन एक्सन बीचमा रहेको भिन्नताले कानुनको वास्तविक कार्यान्वयनमा फरकपना आउँछ भनेका छन् । नेपालको संविधान, शिक्षा ऐन२०२८ र नियमावली२०५९ आदिले शिक्षासम्बन्धी हक सुनिश्चित गरे पनि, राष्ट्रिय नीति तथा कार्यनीति बने पनि कानुनी व्यवस्था र कानुनी व्यवहार तथा कार्यान्वयनमा ठूलो अन्तर देखिन्छ । यसर्थ, शैक्षिक नीति तथा कानुनको सबैभन्दा ठूलो र महत्त्वपूर्ण चुनौती भनेको कानुनी व्यवस्था र तिनको कार्यान्वयनमा आइपर्ने अन्तर हो । हामीले विकास भनेको बाटोघाटो, ठूला भवन निर्माण तथा सहरीकरणलाई बुझेका छौं र देशको बजेट यी क्षेत्रमा बढी लगानी भएकाले शिक्षा क्षेत्रमा लगानी कम भएको छ । यसै गरी शिक्षाको हकलाई सर्वव्यापी, सुगम, सहज पहुँचयोग्य, जीवनोपयोगी, प्रतिस्पर्धी तथा गुणस्तरीय बनाउन शिक्षा नीति निर्देशित हुन आवश्यक छ । जग बलियो भए मात्र संरचना बलियो बन्छ । यसर्थ मानिसको जीवनमा प्रारम्भिक बाल विकास शिक्षा अत्यन्त महत्त्वपूर्ण छ तर यस कार्यक्रमले अपेक्षित प्रभावकारिता हासिल गर्न सकेको छैन । अझै पनि आधारभूत विद्यालयमा लक्षित उमेर समूहका सबै बालबालिका भर्ना भइसकेका छैनन् । भर्ना भएका विद्यार्थीले पनि शिक्षामा निरन्तरता दिन नसकेका कारण शैक्षिक क्षेत्रको स्तरोन्नतिमा ठूलो चुनौती उत्पन्न भएको छ ।सहरी क्षेत्रको शिक्षामा विगतका तुलनामा थुप्रै विकास भएको छ, तर दुर्गम क्षेत्रमा अझै पनि विद्यालय सञ्चालन नभएको, विद्यालय सञ्चालन भए पनि सिकाइ कम गुणस्तरीय रहेको, शैक्षिक क्षेत्रमा चाहिने शैक्षिक सामग्रीको पहुँच नभएको, शिक्षकको अभाव भएको र भएका शिक्षकको पनि क्षमता वृद्धि नभएको बारेमा हामी अवगतै छौं । विद्यार्थीको अनुपातमा शिक्षकको दरबन्दी न्यून हुनु, शिक्षाको हक सुनिश्चित गर्न शिक्षकलाई पर्याप्त तालिम नहुनु, प्राविधिक तथा व्यावहारिक शिक्षाको यथोचित विस्तार नहुनुजस्ता यावत् कुराले गर्दा शिक्षा क्षेत्रमा अपेक्षित सुधार हुन सकेको छैन ।हाम्रो शिक्षण प्रणालीमा जीवनउपयोगिता र व्यावहारिकताभन्दा घोकन्ते प्रवृत्ति मौलाउनु पनि शैक्षिक क्षेत्रको प्रमुख चुनौती हो । यसले विद्यार्थीको रचनात्मकता, सृजनात्मकता र व्यावहारिकतामा ह्रास पुर्याएको पाइन्छ । यी वास्तविकतालाई विश्लेषण गर्दा सरोकारवालाको अपनत्वहीनता तथा जवाफदेहीको कमी नै शिक्षा नीति र त्यसको व्यवहारमा रहेको फरकपनाको कारक हो भन्न सकिन्छ । शिक्षासम्बन्धी हक सुनिश्चित गर्नुपर्ने दायित्व प्रत्येक स्थानीय सरकारको हो । तर स्थानीय सरकारहरू कि आफ्नो दायित्वबाट पन्छिएका छन्, कि आफ्नो क्षेत्राधिकारभित्र रहेर उचित योजना बनाई काम गर्न सकेका छैनन् । यही कारण शिक्षा क्षेत्रमा हुनुपर्ने विकास नभएको आकलन गर्न सकिन्छ । संघीयताको महत्त्वपूर्ण पक्ष भनेको विभिन्न तहका सरकार स्वायत्त भई आफ्नो क्षेत्राधिकारभित्र रही काम, कर्तव्य र अधिकार पूरा गर्नु हो । स्थानीय सरकारलाई दैलोको सरकार पनि भनिन्छ, किनभने यो सरकारले नागरिकसँग साक्षात्कार गर्छ । तर देशमा संघीयता आइसके पनि यसको स्वाद नागरिकले लिन पाएका छन् कि छैनन् भन्ने कुरालाई गहन रूपमा विचार गर्नु आवश्यक छ । शिक्षा क्षेत्रको विकास हुनु अपरिहार्य छ । कार्यान्वयनको पक्षलाई विचार गरेर सरल, सहज र समतामूलक नीति निर्माण गरी शिक्षालाई जीवनउपयोगी, गुणस्तरीय र प्रतिस्पर्धात्मक बनाउनु आवश्यक छ । राजधानीमा सोमबार आयोजित कान्तिपुर एजुकेसन समिटमा पुरस्कृत लेख ।"
लेटाङमा कर्फ्यु खुकुलो,"विराटनगर (कास) तीन दिनदेखि तनावग्रस्त उत्तरी मोरङको लेटाङमा स्थानीय प्रशासनले सोमबारदेखि लगाएको कर्फ्युलाई बुधबारदेखि केही खुकुलो गर्दै लैजाने जिल्ला सुरक्षा समितिले निर्णय गरेको छ । मंगलबार बसेको समितिको बैठकले बुधबारदेखि अर्को आदेश नभएसम्म बिहान ६ देखि १० बजेसम्म खुला गरेर १० देखि ४ बजेसम्म लगाउने र ४ बजेदेखि ६ बजेसम्म दुई घण्टा खुलाएर रातभरि लगाउने निर्णय गरेको मोरङका डीएसपी मञ्जिल मुकारुङले बताए ।लेटाङ५ खेरुवाका यौन दुर्व्यवहार आरोपित शिक्षक मनोज पौडेललाई पक्राउ गर्न गएको प्रहरी टोलीमाथि उत्तेजित भीडले आइतबार आक्रमण गर्दा महिला प्रहरी जवान उर्मिला श्रेष्ठको मृत्यु भएको थियो । त्यसपछि भड्किएको हिंसालाई नियन्त्रणमा लिन मोरङ प्रशासनले सोमबारदेखि कर्फ्यु लगाएको थियो । पौडेलले १२ वर्षीया बालिकालाई यौन दुर्व्यवहार गरेको आरोप छ ।लेटाङमा मंगलबार बसेको सर्वदलीय बैठकले घटनामा संलग्नलाई पक्राउ गर्न प्रहरी प्रशासनलाई सहयोग गर्ने, संलग्नलाई राजनीतिक दलहरूले संरक्षण नगर्ने, थप सुरक्षा व्यवस्था गर्ने, मृतकका परिवारलाई उचित राहत र क्षतिपूर्तिको व्यवस्था गर्न राज्यसँग आग्रह गर्ने, घाइतेको निःशुल्क उपचारको व्यवस्था गर्ने, विद्यालय खोल्ने र कर्फ्यु हटाउन स्थानीय प्रशासनसँग माग गर्ने निर्णय गरेको नगरप्रमुख शंकर राईले बताए ।"
पूर्वराजदूतको जोड बीआरआई कार्यान्वयन,"(काठमाडौं)  चिनियाँ विदेशमन्त्री वाङ यीको तीनदिने नेपाल भ्रमणमा बेल्ट एन्ड रोड इनिसिएटिभ (बीआरआई) का परियोजना कार्यान्वयनमा जोड दिन पूर्वपरराष्ट्र सचिव र चीनका लागि नेपालका पूर्वराजदूतले सुझाव दिएका छन् । नेपालले चीनसँगको सम्बन्धलाई गम्भीरताका साथ महत्त्व दिनुपर्ने पनि उनीहरूको सुझाव रहेको छ । परराष्ट्रमन्त्री नारायण खड्काले समकक्षी वाङ काठमाडौंमा उत्रनु तीन दिनअघि मंगलबार परराष्ट्र सचिव र पूर्वराजदूतसँग सुझाव लिने क्रममा उनीहरूले बीआरआईलाई जतिसक्दो छिटो कार्यान्वयनमा लान चीनसँग सहकार्य गर्नुपर्ने धारणा राखेका थिए । नेपालले सन् २०१७ मा बीआरआई सम्झौता गरेको थियो । तर नेपालमा बीआरआई अन्तगत कुनकुन परियोजना अघि बढाउने भन्ने निर्णय भइसकेको छैन । सुरुआतमा नेपालले चीनलाई ३५ वटा परियोजनाको सूची पठाएको थियो । पछि चीनले एक अंकमा परियोजना दिन भनेपछि नेपालले नौ परियोजनाको सूची पठायो । तर त्यसलाई नेपाल सरकारले आधिकारिक रूपमा सार्वजनिक गरेको छैन । परराष्ट्र मन्त्रालयका एक अधिकारीका अनुसार छलफलमा पूर्वराजदूतहरूले नेपालचीन रेलमार्गलाई अघि बढाउन पनि जोड दिनुपर्ने सुझाव दिएका छन् । एक पूर्वसचिवले पछिल्लो समय दुई मुलुकबीचको विश्वासको वातावरण कमजोर भएको उल्लेख गरेका थिए । विश्वासको वातावरण विदेशमन्त्री वाङको भ्रमणमा निर्माण गर्न जरुरी छ, उनको भनाइ थियो । नेपालको संसद्बाट अमेरिकी अनुदानको एमसीसी सम्झौता अनुमोदन गर्ने क्रममा चीनले पटकपटक प्रतिक्रिया जनाएर असन्तुष्टि जनाएको थियो । चीनले एमसीसीका बारेमा पहिला किन बोल्यो र पछि संसद्बाट एमसीसी सम्झौता अनुमोदन भएपछि नोट गरेको भन्ने अभिव्यक्ति किन दियो ? भन्ने विषयमा विदेशमन्त्री वाङसँग बुझ्नुपर्ने एक पूर्वराजदूतले बताएका छन् । परराष्ट्रका ती अधिकारीका अनुसार पूर्वराजदूतहरूले नेपालले बीआरआईबाट फाइदा उठाउनुपर्नेमा पनि जोड दिएका थिए । पूर्वपरराष्ट्र सचिवहरूले मन्त्री वाङलाई नेपाल चीनको असल र घनिष्ठ मित्र भएको उल्लेख गर्दै चीनविरुद्ध कहिले पनि नलाग्ने कुरा स्पष्ट पार्न सक्नुपर्ने सुझाव दिए । उनीहरूले नेपाल एक चीन नीतिमा सधैं कटिबद्ध रहेको सन्देश प्रवाह गर्नुपर्ने पनि उल्लेख गरेका थिए । चीन र नेपालबीच अहिलेसम्म भएका सम्झौता लागू नभएकामा पनि पूर्वसचिव र पूर्वराजदूतहरूले चासो दिएका थिए । नेपाल र चीनबीच सम्झौता हुने तर लागू नहुने कारणले दुई मुलुकबीचको सम्बन्ध सुमधुर रूपमा अघि बढ्न नसकेको उनीहरूको भनाइ थियो । छलफलमा पूर्वसचिवहरू मधुरमण आचार्य, मदनकुमार भट्टराई, दुर्गा भट्टराई अर्जुनबहादुर थापा र केदारभक्त श्रेष्ठ सहभागी थिए । यस्तै चीनका लागि पूर्वराजदूतहरू लीलामणि पौडेल, महेश मास्के, टंक कार्की र राजेश्वर आचार्यले सुझाव दिएका थिए । छलफलमा मन्त्रालयका तर्फबाट परराष्ट्र सचिव भरतराज पौड्याल र चीनलाई हेर्ने उत्तर पूर्वमहाशाखाका प्रमुख लोकबहादुर थापा पनि थिए । परराष्ट्र मन्त्री खड्काले सबै पूर्वसचिव र पूर्वराजदूतहरूका सुझावलाई आत्मसात् गरेर चिनियाँ विदेशमन्त्रीको भ्रमणमा काम गर्ने प्रतिबद्धता गरेका छन् ।"
लेखा अधिकृत पक्राउ,"(सर्लाही)  एक व्यापारीको हत्या गर्न षड्यन्त्र गरेको आरोपमा सर्लाहीको वाग्मती नगरपालिकाका लेखा अधिकृत पक्राउ परेका छन् । फरार रहेका उनलाई म्याग्दीबाट पक्राउ गरी ल्याइएको हो । हरिवनका व्यवसायी अर्जुन भनिने सिद्धिबहादुर रायमाझीलाई गोली हानी हत्या गर्नका लागि भारतीय सुटर बोलाएको आरोपमा पक्राउ पुर्जी जारी भएपछि लेखा अधिकृत ५० वर्षीय विश्वराज पोखरेल गत पुसदेखि फरार थिए । हरिवन९ का उनलाई गत आइतबार म्याग्दीको रघुगंगा१ तिप्ल्याङबाट पक्राउ ल्याइएको सर्लाही प्रहरीले जनाएको छ । अदालतबाट हिरासत म्याद थप गरेर अनुसन्धान भइरहेको एसपी कृष्ण प्रसाईंले बताए । व्यवसायी रायमाझीले जाहेरीसहित भारतीय सुटरसँगको कुराकानी, गोली हान्न उनको घर आसपास सुटरहरूको रेकी को दृश्य र लेखा अधिकृत पोखरेलले गोप्य योजना बनाउने क्रममा मोबाइलमा रेकर्ड भएका कुराकानीसमेत जिल्ला प्रहरीमा बुझाएका छन् । पोखरेलविरुद्ध गत पुस २२ मा पक्राउ पुर्जी जारी भएको थियो । फरार पोखरेलले यसबीच १५ वटाभन्दा बढी सिमकार्ड र फरकफरक मोबाइल सेट प्रयोग गरेकाले पक्राउ गर्न ढिला भएको प्रहरीले जनाएको छ । एसपी प्रसाईंले भने मोबाइल सेट र सिम फेर्दै हिँड्ने गरेकाले पक्राउ केही ढिला भएको हो । रायमाझीका अनुसार आफूमाथि गोली प्रहार गर्नका लागि गत असोज २४ मा भारतीय सुटरहरू हरिवन आएका थिए । स्थानीय एक होटलमा बसेका थिए । ती सुटरले भोलिपल्ट बिहान मौका पारेर गोली प्रहार गर्ने सुइँको पाएपछि सतर्क भएको उनले बताए । उनले भने सबै प्रमाणसहित जाहेरी दिएको छु ।हरिवन जिल्ला अदालतमा रायमाझीविरुद्ध सँधियार लक्ष्मीदेवी पोखरेलले मुद्दा हालेकी छन् । राजमार्गसँग जोडिएको रायमाझीको जमिनमा लक्ष्मीदेवीको घर छ । उनको आफ्नै एक कट्ठा जग्गालाई बाटोले भेट्दैन । बसोबास रहेको ठाउँ नछाड्न लक्ष्मीदेवीलाई आफन्तले सल्लाह दिए । उनले रायमाझीविरुद्ध मुद्दा हालिन्, बास सारिनन् । किचलो भइरहँदा लक्ष्मीदेवीका आफन्त विश्वराजले रायमाझीलाई तह लगाउन षड्यन्त्र गरेको आरोप छ ।"
शाहविरुद्ध १४ वर्षसम्म कैद माग,यौन दुर्व्यवहार आरोपित पक्राउसोलुखुम्बु विद्यालयमै ११ वर्षीयालाई यौन दुर्व्यवहार गरेको आरोपमा शिक्षक पक्राउ परेका छन् । नेचासल्यान२ को निजी विद्यालयका ४९ वर्षीय शिक्षक अमित सुब्बालाई पक्राउ गरिएको प्रहरीले जनाएको छ ।
चुनावबारे चन्दको पार्टीमा विवाद,"काठमाडौं (कास) नेत्रविक्रम चन्दले नेतृत्व गरेको नेपाल कम्युनिस्ट पार्टी (नेकपा) मा चुनावलाई उपयोग गर्नेनगर्नेबारे मत विभाजन भएको छ । कपिलवस्तुमा जारी पार्टीको केन्द्रीय समिति बैठकमा महासचिव चन्दले चुनाव उपयोग गरेर जाने राजनीतिक प्रतिवेदन प्रस्तुत गरेपछि विवाद भएको हो । चन्दको प्रतिवेदनमाथि वरिष्ठ नेता हेमन्तप्रकाश ओली र धर्मेन्द्र बाँस्तोलाले फरक मत राखेका एक केन्द्रीय सदस्यले बताए । चुनावलाई उपयोग गर्नु पार्टी संसदीय प्रणालीलाई यही अवस्थामा स्वीकार गर्नु रहेको भन्दै उनीहरूले जनसंघर्षमा जोड दिएका ती केन्द्रीय सदस्यले बताए ।पार्टीको केन्द्रीय सचिवालयमा रहेका ५ जनामध्ये चन्द, खड्गबहादुर विश्वकर्मा र सन्तोष बुढाले चुनावलाई उपयोग गरी जनपक्षीय काम गर्न सकिने तर्क गरेका छन् । मंगलबारसम्म ६८ केन्द्रीय सदस्यले राजनीतिक प्रतिवेदनमाथि आआफ्नो धारणा राखे पनि करिब ३० जनाले चुनाव बहिष्कारको नीति लिनुपर्नेमा जोड दिएका छन् । संसदीय भासमा गए पार्टी बिग्रिन्छ भन्ने नेताहरूको बहुमत छ, ती केन्द्रीय सदस्यले भने । चन्द नेतृत्वको नेकपा निर्वाचन आयोगमा दर्ता नभएकाले चुनावमा भाग लिने नीति पारित भए अन्य दलसँग तालमेल गरी अघि बढ्नुपर्नेछ । नेकपाले जनमत संग्रहमार्फत संविधान संशोधन गर्नुपर्ने माग राख्दै आएको थियो । केपी शर्मा ओली सरकारसँग चन्दले शान्तिपूर्ण राजनीति अँगाल्ने सम्झौता गरेका थिए ।"
श्रीलंकामा इन्धन र औषधिको चरम अभाव,"कोलम्बो (एजेन्सी) पछिल्लो समय आर्थिक संकट झेलिरहेको श्रीलंकामा विदेशी मुद्रा नहुँदा खाद्यान्न, इन्धन र औषधिको अभाव चुलिँदै गएको छ । जसका कारण २ करोड २० लाख जनताको जीवनस्तर दिनानुदिन निकै कष्टकर बन्दै गएको छ । अन्तर्राष्ट्रिय सञ्चारमाध्यमहरूका अनुसार दैनिक उपभोग्य सामान किन्न मानिसहरू घण्टौं लाम लाग्न बाध्य भएका छन् । पेट्रोल पम्पहरूमा अत्यधिक भीड बढेपछि सेना परिचालन गरिएको छ ।"
रुसलाई मरिउपोल किन महत्त्वपूर्ण ?,"एजेन्सीहरू (किभमस्को)  युक्रेनमाथि रुसी फौजले आक्रमण थालेको २७ दिन पुगेको छ । दुईचार दिनमै युक्रेनमाथि नियन्त्रण कायम गर्ने ठानिएको रुसी सेनाले पछिल्ला दिनहरूमा झन् युक्रेनी सेनाको चर्को प्रतिरोधको सामना गरिरहेका छन् । त्यसका साथै पश्चिमा समुदायको एकताबद्ध प्रतिक्रिया र युक्रेनमाथिको सहयोगका कारण पनि रुसले सोचेअनुसारको सफलता पाउन सकेको छैन । अमेरिका, बेलायत, फ्रान्स, जर्मनी र इटाली आक्रमण रोक्न रुसमाथि थप दबाब दिने निर्णयमा पुगेका अन्तर्राष्ट्रिय सञ्चारमाध्यमहरूले जनाएका छन् । युक्रेन संकट अन्त्यका विषयमा छलफल गर्न बेलायतले बोलाएको बैठकमा सहभागी नेताले रुसविरुद्ध थप चर्को दबाब दिनुपर्ने निष्कर्ष निकालेका छन् । बेलायती प्रधानमन्त्रीको कार्यालयले त्यसका लागि आआफ्नो देशका तर्फबाट कूटनीतिक पहल पनि जारी राख्ने सहमति भएको वक्तव्यमा उल्लेख छ ।पछिल्ला केही दिनयता रुसी फौज युक्रेनको महत्त्वपूर्ण सहर मरिउपोलमाथि नियन्त्रण कायम गर्न संघर्षरत छन् । रुसी फौजले सहरलाई चारैतिरबाट घेराबन्दीमा पारेका छन् । रोयटर्स समाचार संस्थाका अनुसार मरिउपोलको पछिल्लो अवस्था निकै दयनीय देखिएको छ । कम्तीमा ८० प्रतिशत आवासीय भवन तथा व्यापारिक केन्द्रहरू भत्किएका वा ध्वस्त भएका छन् भने बचेकुचेका संरचना काला देखिन्छन् । शवहरू यत्रतत्र छरिएको अवस्थामा देखिएका बीबीसीले जनाएको छ । कैयौं दिनसम्म भूमिगत रेल स्टेसनलगायतमा आश्रय लिएर ज्यान जोगाएका केही मानिसहरू शव व्यवस्थापनमा जुटेका देखिन्छन् । विद्युत् तथा खानेपानी बन्द भएको छ भने खाद्यान्नको अभाव छ । ४ लाख ५० हजार जनाको बसोबास रहेको सहरका कम्तीमा ३ लाख मानिस बिजुली, ग्यास तथा पानीको अभावमा बाँच्न बाध्य भएका अधिकारीहरूले जनाएका छन् ।मरिउपोल युक्रेनको बन्दरगाह सहर हो । विभिन्न कारणले महत्त्वपूर्ण मानिएको सहरमा सुरुदेखि नै रुसी सेनाले आक्रमणको निसानामा पारेको हो ।पहिलो मरिउपोलमाथि नियन्त्रण कायम गर्न सके रुसले आफ्नो मूल भूभागबाट जमिनमार्फत क्राइमिया र डोन्बास पुग्ने बाटो पाउँछ । मरिउपोल एजोभ सागरको बन्दरगाह भएकाले युक्रेनी अर्थतन्त्र प्रभावित पार्न सकिने रुसको आकलन छ । बेलायती संयुक्त फौजका पूर्वकमान्डर रिचार्ड ब्यारन्स मरिउपोलमाथिको नियन्त्रण रुसका लागि निकै महत्त्वपूर्ण हुने बताउँछन् । मरिउपोलमा पूर्ण नियन्त्रण कायम गरेको खण्डमा रुस र क्राइमियाबीच सिधा बाटो खुल्छ र रुसले यसलाई आफ्नो युद्ध सफल भएको ठान्नेछ, उनले भने । यसका साथै युक्रेनले गर्ने समुद्री मार्गबाट हुने व्यापार अन्त्य हुन्छ । दोस्रो, मरिउपोल सहर अजोभ सी (जुन ब्ल्याक सीको अंश हो) को महत्त्वपूर्ण बन्दरगाह हो । यस सहरबाट मध्यपूर्व लगायतका देशमा फलाम, स्टिल, कोइला र मकै निर्यात हुने गर्छ । सन् २०१४ मा रुसले क्राइमियालाई आफ्नो भूभागमा गाभेसँगै यो क्षेत्र रुसी फौज र दोनेत्सक र लुहान्स्क क्षेत्रका रुस समर्थित पृथकतावादी लडाकुको दबाबमा रहँदै आएको छ । यसमाथि रुसको नियन्त्रण युक्रेनी अर्थतन्त्रका लागि खतराको घण्टी सावित हुने देखिन्छ । तेस्रो, मरिउपोलमा एजोभ ब्रिगेड नामक युक्रेनी लडाकुहरूको समूह छ । समूहमा उग्रदक्षिणपन्थी अतिवादी र नवनाजीहरू समावेश छन् । एजोभ ब्रिगेडमा त्यस्ता लडाकुको संख्या भने निकै सानो छ । तर रुसले युक्रेनमा नवनाजीहरू छन् भनेर प्रचार गरिहेको छ । मरिउपोलमाथि नियन्त्रण कायम गर्नसके रुसले आफ्नो सैन्य कारबाही नवनाजीलाई दमन गर्न सफल भएको भनेर विश्व समुदायमा प्रचारप्रसार गर्न पाउँछ । चौथो, मरिउपोलमाथिको विजयलाई रुसले आफ्नो जितका रूपमा व्याख्या गर्न सक्छ । यसलाई रुसी सरकारी सञ्चारमाध्यमले युक्रेनमा आफ्नो सैन्य कारबाहीको उद्देश्य पूरा भएको भन्दै समाचार सार्वजनिक गर्न पाउँछन् । त्यस्तै, रुसी राष्ट्रपति पुटिनले युक्रेनको ब्ल्याक सीको तटीय क्षेत्रलाई नोभोरोस्सिया (नयाँ रुस) अर्थात् १८ औं शताब्दीको रुसी साम्राज्यको भूभागको रूपमा हेर्छन् । पुटिनले पश्चिमा विश्वतिर ढल्किएको युक्रेनी सरकारको उत्पीडनबाट रुसी मूलका जनतालाई उद्धार गरेर त्यो अवधारणा ब्युँत्याउन चाहन्छन् । र, त्यसका लागि मरिउपोलमाथिको नियन्त्रण अत्यावश्यक देखिएको छ ।"
पुटिन भित्तामा पुगिसके : बाइडेन,"वासिङ्टन (एजेन्सी) अमेरिकी राष्ट्रपति जो बाइडेनले युक्रेन युद्धमा रुसी राष्ट्रपति भ्लादिमिर पुटिन भित्तामा पुगेको प्रतिक्रिया दिएका छन् । युक्रेनमा आक्रमण सुरु गरेको २७ दिनसम्म पनि रुसले महत्त्वपूर्ण उपलब्धि हासिल गर्न नसकेको भन्दै बाइडेनले रुसी कारबाही अझै तीव्र हुन सक्ने आकलन गरेका छन् ।राष्ट्रपति बाइडेनले रुसी सेनाको मनोविज्ञान कमजोर हुँदै गएकाले पुटिनले युक्रेनमा जैविक तथा रासायनिक अस्त्र प्रयोग गर्न सक्ने बताएका छन् । त्यसको तयारीका लागि युक्रेनमा जैविक तथा रासायनिक हतियार रहेको भन्दै रुसी अधिकारीले झूटा खबर फैलाएको उनको दाबी छ । अमेरिकाले युरोपमा जैविक तथा रासायनिक अस्त्र भण्डारण गरेको रुसी दाबी झूटो भएको बाइडेनको भनाइ छ । यस्ता दाबीले बरु रुस त्यस्ता हतियार प्रयोगको तयारीमा रहेको संकेत गर्छ, बाइडेनले भने । पुटिनले अमेरिकाविरुद्ध साइबर आक्रमणको तयारी गरिरहेको पनि बाइडेनको दाबी छ । रुसी आक्रमण रोक्न अमेरिकाले सबै प्रकारका प्रयास गर्ने उनले बताए । युक्रेनले अमेरिकी नेतृत्वको सैन्य गठबन्धन नाटो (उत्तर एट्लान्टिक सन्धि संगठन) को सदस्य बन्ने तयारी गरेपछि रुसले आक्रमण सुरु गरेको हो । बाइडेनले यसअघि पुटिनलाई युद्ध अपराधी को संज्ञा दिएपछि रुसले अमेरिकासँगको सम्बन्ध पूर्णरूपमा विच्छेद भएको प्रतिक्रिया जनाएको थियो ।"
एनआरएनए नेतृत्वमा आलोपालो सहमति,"(काठमाडौं)  गैरआवासीय नेपाली संघ (एनआरएनए) को विधान संशोधन गरेर आलोपालोमा अध्यक्ष बनाउने सहमतिपछि लामो समयदेखिको विवाद टुंगिएको छ । अध्यक्षका प्रत्याशी कुल आचार्य, बद्री केसी र रविना थापाबीच आलोपालो अध्यक्ष हुने सहमति जुटेसँगै सबै विवाद टुंगिएको नेतृत्वका प्रत्याशीहरूले गरेको संयुक्त पत्रकार सम्मेलनमा जनाइएको छ । बालुवाटारस्थित एनआरएनए कार्यालयमा मंगलबार आयोजित सम्मेलनमा उम्मेदवारहरूले आफूहरूबीच कुनै विवाद नरहेको प्रस्ट्याए । सम्मेलनमा अध्यक्ष कुमार पन्त, अध्यक्षका प्रत्याशीहरू आचार्य, केसी र थापालगायतको उपस्थिति थियो । नेतृत्वमा आलोपालो गर्न विधान संशोधनको आवश्यकता भएको संघका अध्यक्ष कुमार पन्तले बताए । उहाँहरूले विधान संशोधनको प्रस्ताव गर्नुभएको छ, उनले भने, उक्त प्रस्ताव अन्तर्राष्ट्रिय समन्वय परिषद्ले महाधिवेशनमा लिएर जानेछ । निर्वाचनमा सहमति जुटिसकेकाले विधान संशोधन गरेको भोलिपल्ट तीन जनालाई आलोपालो अध्यक्ष भएको घोषणा गरिनेछ । दुईवर्षे कार्यकाल अब तीन जनालाई तीन भाग लगाइनेछ । तर अहिलेसम्म ६ महिना समय गुज्रिसकेको छ । दुईतीन जना अध्यक्ष हुने विधान छैन, अध्यक्ष पन्तले भने, त्यसैले पहिला विधान परिमार्जन हुन्छ । त्यसपछि परराष्ट्र मन्त्रालयबाट छाप लगाएर यसलाई लागू गरिनेछ । एनआरएनएले १० औं विश्व सम्मेलन गत अक्टोबरमै गर्ने तयारी गरेको अध्यक्ष पन्तले बताए । कारणवश हामीले भनेकै समयमा महाधिवेशन गर्न सकेनौं । संस्थामा केही विवाद आए, उनले भने, तर अब विवाद छैन । गैरआवासीय नेपाली एक भएर बस्न चाहेका छन् । एकबद्ध गैरआवासीय नेपालीको शक्तिले मात्र नेपालको आर्थिक समृद्धिमा सघाउने उनको दाबी छ । महाधिवेशन मिति मार्च २४ र २५ (चैत १० र ११) लाई तोकिसकिएको र सबै एक भएर अघि बढ्ने अध्यक्ष पन्तले बताए । धेरै प्रतिनिधि काठमाडौं आइसकेका छन् । बाँकी प्रतिनिधिले अनलाइनबाट सहभागिता जनाउने उनको भनाइ छ । संघले नेपाल सरकारसँग हातेमालो गरेर अघि बढ्ने प्रतिबद्धता जनाएको छ, पन्तले भने, सरकार र परराष्ट्र मन्त्रालयले संघका काममा सघाउने आश्वासन दिएको छ । अदालतमा विचाराधीन सबै मुद्दा फिर्ता गरिने अध्यक्ष पन्तले जानकारी दिए ।खास विवाद परराष्ट्र मन्त्रालयसँग थियो, अहिले अन्त्य भएको छ, उनले भने, महाधिवेशनपछि कसैले पनि अड्डाअदालत धाउनु पर्दैन । नेपालमा परोपकारी काम र लगानीका क्षेत्रमा धेरै उपलब्धि हासिल गरिसकेको उनको भनाइ छ । व्यक्तिगत स्वार्थभन्दा संस्थालाई माथि राखेर अघि बढ्नेमा सहमति जुटेको अध्यक्षका प्रत्याशी बद्री केसीले बताए । सामूहिक नेतृत्वमा अघि बढ्ने निर्णय गरेका छौं, उनले भने, संघले गरेकाबाहेक अन्य समानान्तर गतिविधि अब सबै अन्त्य हुनेछन् । अर्का अध्यक्षका प्रत्याशी कुल आचार्यले पनि संघमा १८ वर्षपछि यस्तो विषम परिस्थिति आएको भन्दै पदभन्दा पनि संस्था बचाउने निर्णयमा पुगेको बताए । यो निर्णयले कसैकसैलाई ठेस पुर्याएको पनि हुन सक्छ, उनले भने, त्यसैले सबैलाई समेटेर संघले गर्ने अभियान अघि बढाउन लागिपर्छौं । अब एनआरएनएमा पक्षविपक्ष भन्ने नै नरहेको उनको भनाइ छ । सबै कुरा भुलेर संस्थालाई बचाउन लागेका छौं, आचार्यले भने, सबैलाई अपिल गर्न चाहन्छु, गौरवको संस्था बनाउन लागिपरौं । सहमति र सहकार्य गरेरै आफूहरूले काम गरिरहेको अध्यक्षकी नै प्रत्याशी रविना थापाले बताइन् । संस्थामा अग्रजहरूलाई सम्मान गर्न जरुरी छ, उनले भनिन्, पूर्वअध्यक्षहरूलाई एकसाथ राखेर अझै संस्थालाई बलियो बनाउन लागिपर्छौं, अब सबै एक भएर अघि बढ्नुपर्छ । यसैबीच संघका संरक्षक एवं पूर्वअध्यक्ष शेष घलेको नेतृत्वमा मंगलबार होटल याक एन्ड यतीमा दसौं अन्तर्राष्ट्रिय सम्मेलन आयोजना गरिएको छ, जसको उद्घाटन अर्थमन्त्री जनार्दन शर्माले गरेका थिए । सम्मेलनमा अध्यक्षका उम्मेदवार कुल आचार्य पक्षको सहभागिता थिएन । घलेले आचार्य पक्षलाई समर्थन गर्दै आएका थिए ।"
किन रोकियो नेपालको सार्वभौम साख मूल्यांकन ?,"यसबारे दातृ निकायहरूले चासोका साथ हेरिरहेका छन् । नेपाल भ्रमणमा रहेका एसियाली विकास बैंक (एडीबी)का एसिया क्षेत्रीय महानिर्देशक केनिची योकोयामाले लगानीमैत्री वातावरणमा थप सुधारका लागि नेपालले आफ्नो सार्वभौम साख मूल्यांकन गर्नुपर्ने आवश्यकता रहेको भन्दै यस विषय उठान गरिरहेका छन् । दिगो विकासका लक्ष्य पूरा गर्न नेपालले निजी क्षेत्रबाट र वैदेशिक लगानी बढाउन क्रेडिट रेटिङ गरिनुपर्ने उनको भनाइ थियो ।नेपालको निजी क्षेत्रले पनि विदेशबाट लगानी ल्याउने अधिकार पाएको छ । विदेशी विनियम (नियमित गर्ने ऐन) २०१९ ले दिएको अधिकार प्रयोग गरी नेपाल राष्ट्र बैंकले नेपाली फर्म, उद्योग, कम्पनी र संस्थाहरूलाई विदेशबाट लगानी ल्याउन अनुमति दिन्छ । बैंक तथा वित्तीय संस्थालाई पनि निश्चित थ्रेसहोल्ड तोकेर विदेशबाट ऋण लिन सक्ने सुविधा दिइएको छ । साझेदारकै रूपमा समेत निजी क्षेत्रले विदेशबाट लगानी ल्याउन पाउँछ । पूर्वाधार विकास निर्माणका आयोजनाले निर्माणका क्रममा लाचु खर्चलाई धान्न अल्पकालीन सुविधा आवश्यक परे विदेशस्थित परियोजनाको मुख्य कम्पनीमार्फत सापटी ल्याउन सक्छन् । तर निजी क्षेत्रले पनि कन्ट्री रेटिङकै समस्या भोग्नुपरेको उद्योगी पवन गोल्यान बताउँछन् । रेटिङ नहुँदा ऋण लिँदा बढी सर्तहरू पूरा गर्नुपर्ने र ब्याज महँगो हुने उनको भनाइ छ ।विदेशी लगानीकर्ताले कन्ट्रीको रेटिङ खोज्छन् । रेटिङ नहुनेबित्तिकै कर्जा दिन उनीहरूले यति धेरै सर्त राख्छन् कि, जुन हामीले पूरा गर्नै सक्दै छौं, गोल्यानले भने, अर्को भनेको अहिले हामीले ४ प्रतिशत हाराहारीमा ल्याइरहेको ऋण रेटिङ गरेको भए त्यो भन्दा सस्तोमा पाइन्थ्यो । सरकार आफैंले र निजी क्षेत्रसँगको समन्वयमा विदेशी लगानीलाई प्रवर्द्धन गर्नु अत्यावश्यक भए पनि कन्ट्री रेटिङको तगारो पन्छाउन नसक्नु कमजोरी रहेको उनको भनाइ छ ।कन्ट्री रेटिङले विदेशी लगानीकर्तालाई यहाँको जोखिमको स्तरबारे जानकारी गराउँछ । नेपालमा लगानी वातावरणको धरातलीय यथार्थ देखाउने र समस्या देखिएका ठाउँमा आगामी दिनमा आवश्यक सुधार गर्न यसले सहयोग गर्छ । तर महामारीपछि सुस्ताएका सूचकलाई केही सुधार गरेर मात्र कन्ट्री रेटिङ गरिनुपर्ने चार्टर्ड एकाउन्टेन्ट तथा एनआरएन डेभलपमेन्ट फन्डका प्रमुख कार्यकारी अधिकृत अनलराज भट्टराई बताउँछन् । अहिले कन्ट्री रेटिङका लागि सही समय होइन । तर कुनपक्षमा सुधार गर्न आवश्यक छ भनेर तयारी गर्न सकिन्छ, उनले भने, कोभिडका बेला हामी मात्र होइन, अरू देश पनि आर्थिक हिसाबले कमजोर छन् । तर नेपालले पहिलोपटक रेटिङ गरिरहेकाले यसका लागि पर्याप्त तयारी गर्नुपर्छ ।अहिले नेपालको अर्थतन्त्रमा बाह्य क्षेत्र निकै बिग्रिएकाले नेपालले रेटिङमा अपेक्षाअनुसार राम्रो गर्न नसक्ने अर्थशास्त्री विश्वास गौचन बताउँछन् । डुइङ बिजनेस (व्यवसाय गर्ने वातावरण) र प्रतिस्पर्धीपन (कम्पिटिटिभनेस)) मा नेपाल तल नै छ । स्थायित्वका हिसाबले अरु आर्थिक सूचक राम्रा नै छन्, गौचन भन्छन्, यद्यपि पछिल्लो समय बाह्य क्षेत्र बिग्रँदै गएको छ । अहिले घट्दो शोधनान्तर स्थिति, विदेशी विनिमय सञ्चिति र भुक्तानी सन्तुलनका कारण केही असहज अवस्था रहेको मान्न सकिन्छ । अरु वातावरण नराम्रो होइन ।नेपालले वैदेशिक लगानी भित्र्याउन रेटिङ अनिवार्य आवश्यतकता रहेकोबारे भट्टराई र गौचनको समान मत छ । उनीहरूका अनुसार नेपालले यस्तो मापन नगर्दा ऋणदाता र लगानीकर्ताहरूले यहाँको अवस्था कस्तो छ, बुझ्न पाउँदैनन् । वैदेशिक ऋण अहिलेको आवश्यकता भएकाले नेपाल आफैंले त्यसका लागि पहल गर्नुपर्ने अर्थशास्त्री गौचनको बुझाइ छ । विकासशील मुलुकमा स्तरोन्नति हुन चाहिने सबै लगानी सरकारी र निजी क्षेत्रबाट मात्र जुटाउन नसकिने भएकाले बाह्य लगानी खोज्नुपर्ने बाध्यता छ । रेटिङ गरिसकेपछि लगानीकर्ताले चासो देखाउँछन् । सरकार र निजी क्षेत्रका लागि ऋण आउँछ ।रेटिङ गर्दा केकस्ता विषयलाई हेर्ने गरिन्छ भन्ने छुट्याएर नेपालले क्षेत्रगत रूपमा सुधार गर्नुपर्ने भट्टराई बताउँछन् । रेटिङमार्फत कर्जा फिर्ता गर्न सक्छ कि सक्दैन भनेर हेर्ने हो । ऋण दिँदा तिर्न सक्छ कि सक्दैन (क्यापासिटी टु पे) र तिर्ने तत्परता (बिलिङनेट टु पे) छ कि छैन भनेर हेरिन्छ, उनले भने, ऋण तिर्ने तत्परता हुँदा पनि क्षमता नहुन सक्छ । अथवा विभिन्न राजनीतिक कारणले ऋण तिर्न तत्परता नदेखाउने पनि हुन सक्छ ।सार्वजनिक ऋण व्यवस्थापन कार्यालयका अनुसार अहिले नेपालको कुल गार्हस्थ्य उत्पादनको तुलनामा कुल राष्ट्रिय ऋण ४०५३ प्रतिशत बराबर छ । गत पुस मसान्तसम्मको नेपालको राष्ट्रिय ऋण १७ खर्ब २८ अर्ब ९३ करोड रुपैयाँ बराबर छ, यसमध्ये २२२४ प्रतिशत अर्थात् ९ खर्ब ४८ अर्ब ९९ करोड रुपैयाँ बराबर विदेशी ऋण छ । जीडीपी अनुपातमा सार्वजनिक ऋण बढ्दा सार्वजनिक रूपमा आलोचना भए पनि अर्थशास्त्रीय हिसाबले पनि योभन्दा अझै माथि जान सकिने गौचनले बताए । अरू देशहरूसँग तुलना गर्ने हो भने नेपालको कुल गार्हस्थ्य उत्पादन (जीडीपी) मा कुल राष्ट्रिय ऋण धेरै होइन । अहिले यस्तो अनुपात ४० प्रतिशतको हाराहारीमा छ । यो भने व्यवस्थापन गर्न सकिने अवस्थामै छ ।"
भनेकै समयमा चल्ला रेल ?,"(काठमाडौं)  २०७७ असोजमा जयनगरजनकपुर खण्डमा चलाउन ल्याइएका दुई वटा रेल सेट अझै आधिकारिक रूपमा सञ्चालनमा आउन सकेका छैनन् । लामो समयदेखि थन्किएका रेल गत फागुन १ बाट ड्राई रन (परीक्षण) मा छन् । रेल चलाउनकै लागि तीनपटक त अध्यादेश नै जारी गरिसकिएको छ । तर अझै आधिकारिक रूपमा रेल चलाउन सकिएको छैन । यसअघि जारी दुई अध्यादेशको समय गुज्रिसकेको छ । तेस्रो पटक राष्ट्रपति कार्यालयले मंगलबार रेलवे अध्यादेश जारी गरेको छ । अब भने अध्यादेश जारी गरेसँगै रेल सञ्चालनका लागि कानुनी बाटो खुलेको नेपाल रेलवे कम्पनीले जनाएको छ । रेल सञ्चालनका लागि समस्या नहुने नेपाल रेलवे कम्पनीका महाप्रबन्धक निरञ्जन झाले बताए । बढीमा दुई साताभित्र आधिकारिक रूपमा रेल उद्घाटन गरिने उनको दाबी छ । सबै तयारी पूरा भएको छ, झाले भने, अब भारत र नेपालका प्रधानमन्त्रीले संयुक्त रूपमा रेलवे उद्घाटन गर्नेछन् । त्यसका लागि छिट्टै मिति तय हुने महाप्रबन्धक झाको भनाइ छ । चार दिन ड्राई रन बन्द गरेर समस्या भएका ठाउँमा ट्र्याक मर्मतको काम सक्नेछौं, उनले भने, यसअघि आएको अध्यादेशमा जुनजुन प्रावधान थिए, तिनै प्रावधान राखेर अध्यादेश जारी गरिएको हो । रेलको चर्चा चलिरहँदा रेलवे बोर्ड गठन गर्न भन्दै २०७० मै रेलवे अध्यादेश ल्याइएको थियो । २०७८ सालमा मात्र दुईवटा अध्यादेश ल्याइए । ती सबै निष्क्रिय भए । गत वैशाख र मंसिरमा दुई अध्यादेश जारी गरियो । तर दुवै अध्यादेशको समय गुजि्रँदा पनि आधिकारिक रूपमा रेल सञ्चालनको टुंगो लाग्न सकेको थिएन । रेल सञ्चालन मिति तोक्न नसकिएका कारण अहिलेसम्मका सबै अध्यादेश निष्क्रिय भएका हुन् । अध्यादेश निष्क्रिय हुनु मात्र यहाँ समस्या होइन, रेलवेसम्बन्धी कानुन पनि बनेको छैन, जसकारण रेलले आधिकारिक रूपमा यात्रु बोक्न पाएको छैन । रेलका लागि २६ जना भारतीय कर्मचारी एक वर्षका लागि ल्याइँदै छ । रेल सञ्चालनको तालिम लिएका ६० जना नेपाली कर्मचारीले अहिले व्यावहारिक अभ्यास गरिरहेका छन् ।"
होटेलियर सराफको निधन,"काठमाडौं, (कास) काठमाडौंस्थित याक एन्ड यती र हायात रिजेन्सी, काठमाडौं होटलका सञ्चालक राधेश्याम सराफको निधन भएको छ । एक महिनादेखि भारतको नयाँदिल्लीमा उपचाररत सराफको ९२ वर्षको उमेरमा मंगलबार निधन भएको हो । चार्टर्ड विमानबाट उनको शव काठमाडौं ल्याई बुधबार पशुपति आर्यघाटमा अन्त्येष्टि गरिने पारिवारिक स्रोतले जनाएको छ । सन् १९३० मा भारतको गुवाहाटीमा जन्मिका सराफ तिब्बतमा व्यापार गर्ने सिलसिलामा सन् १९६३ मा पहिलो पटक नेपाल आएका थिए । १९६६ मा हेटौंडा औद्योगिक क्षेत्रमा नाइलन कपडा कारखाना स्थापना गरेर उनी उद्यममा लागेका थिए । भारतले नाइलन निर्यातमा रोक लगाएपछि उनले त्यहाँको कारखाना बन्द गरेका थिए । त्यसपछि उनी परिवारसहित हङकङ सरेका थिए । त्यहाँबाट उनी १९९७ मा नेपाल बस्ने गरी काठमाडौं फर्किएको पारिवारिक स्रोतको भनाइ छ । पर्यटकका लागि रसियन नागरिक बोरिस लिसानेभिचले बहादुर भवनमा स्थापना गरेको रोयल होटलबाट आथित्य व्यवसायमा जोडिएका सराफले दरबारमार्गमा सन् १९७७ मा याक एन्ड यती होटल स्थापना गरेका थिए । सन् १९९० मा सराफले तारागाउँ पर्यटन विकास बोर्डको स्वामित्वमा रहेको बौद्धस्थित तारागाउँ होटल (हायात रिजेन्सी काठमाडौं) को स्वामित्व लिएका थिए । उनका दुई छोरा अरुण र उमेश छन् ।"
बेनेलीको २५ हजार नगद छुट अफर,"काठमाडौं (कास) इटालीको मोटरसाइकल बेनेलीले नयाँ क्याम्पेनअन्तर्गत २५ हजार छुट योजना ल्याएको छ । सोझै २५ हजार डिस्काउन्ट, नो सेयर, नो लक, नो स्क्र्याच कुपन योजना ल्याइएको केटीएम इन्टरनेसनल ट्रेडिङले जनाएको छ । केटीएम इन्टरनेसनल नेपालका लागि बेनेलीको आधिकारिक वितरक हो । नयाँ वर्षका अवसरमा नेपालमा रहेका बेनेली मोटरसाइकल र स्कुटरका सबै भेरिएन्टका लागि नगद छुटको घोषणा गरिएको कम्पनीले बताएको छ । कम्पनीका अनुसार यो अफर नगद, फाइनान्स वा एक्सचेन्जबाट गरिएको कुनै पनि खरिदमा उपलब्ध छ ।"
शालिमार सिमेन्टलाई ४३ र ५३ ग्रेडको मान्यता,"काठमाडौं (कास) बाराको सिमरामा अवस्थित शालिमार सिमेन्टले ४३ र ५३ ग्रेडको उत्पादनका लागि मान्यता पाएको छ । यो मान्यता पाएसँगै अब भीआरएम प्रविधिद्वारा ४३ र ५३ ग्रेडको सिमेन्ट उत्पादन तथा वितरण गर्ने उद्योगले जानकारी दिएको छ । ओपीसी, पीपीसी र पीएससी गरी हाल वार्षिक १ करोड बोरा उत्पादन गर्दै आइरहेको कम्पनीले अब उत्पादन क्षमता पनि बढाउने भएको छ । ४३ र ५३ ग्रेडको गुणस्तर पाएपछि उत्पादन क्षमतामा वृद्धि गर्ने लक्ष्य लिएको छ, शालिमार सिमेन्टले भनेको छ ।"
"टीभीएसको 'आयो, पायो, पर्यो, सोर्यो योजना","काठमाडौं (कास) जगदम्बा मोटर्सले नयाँ वर्षमा पनि आकर्षक योजना ल्याएको छ । कम्पनीले आयो, पायो, पर्यो सोर्यो नामक नयाँ योजना ल्याएको हो । स्कुटर तथा मोटरसाइकल नकिने पनि टीभीएस नेपालको सामाजिक सञ्जालमा भाग लिएर हरेक साता ५० हजार रुपैयाँ जित्ने मौका योजनामा मिल्ने कम्पनीले जनाएको छ । टीभीएसको स्कुटर तथा मोटरसाइकल खरिदमा ग्राहकले १ लाखसम्मको भारी छुट पाउनेछन् । साथै बम्परमा किने पनि नकिने पनि टीभीएस नेपालको सामाजिक सञ्जालमा भाग लिएर तीन जना भाग्यशाली विजेताले अपाचे आरआर ३१० जित्ने मैका पाउनेछन् । हरेक खरिदमा ग्राहकले शून्य प्रतिशत ब्याजदर र एक्सचेन्जमा मासिक ५ हजार ९९९ रुपैयाँ तिर्ने गरी टीभीएस चढ्न पाउनेछन् ।"
बलेवामा ग्लोबलको नयाँ शाखा,"काठमाडौं (कास) ग्लोबल आईएमई बैंकले बागलुङको बलेवामा नयाँ शाखा कार्यालय सञ्चालनमा ल्याएको छ । बलेवा एक्सटेन्सन काउन्टरलाई स्तरोन्नति गरी शाखाका रूपमा परिमार्जन गरिएको हो । बलेवा नारायणस्थानमा एक कार्यक्रमबीच सोमबार सांसद सूर्य पाठक, बागलुङ नगर प्रमुख जनकराज पौडेल, बैंकका अध्यक्ष चन्द्रप्रसाद ढकाल, प्रमुख जिल्ला अधिकारी रमेश ढकाल र जिल्ला प्रहरी कार्यालयका प्रहरी उपरीक्षक दयानिधि ज्ञवालीले संयुक्त रूपमा शाखा उद्घाटन गरे । बागलुङ उद्योग वाणिज्य संघका अध्यक्ष युवराज राजभण्डारी र पर्वत उद्योग वाणिज्य संघका अध्यक्ष गोपीनाथ मैनालीले एटीएम काउन्ट उद्घाटन गरे ।"
जगदम्बाका जस्तापाता तेस्रो देश निर्यात,"काठमाडौं (कास) जगदम्बा स्टिल्सले तेस्रो देशमा आफ्ना उत्पादनको निर्यात थालनी गरेको छ । नेपालमा समेत माग चुलिएको जनाउँदै कम्पनीले विदेशमा क्रमिक रूपमा आपूर्ति बढेको जनाएको छ । कम्पनीका अनुसार जगदम्बा स्टिल्सका उत्पादन सुपर साइन र ग्याल्भा प्लस जस्तापाता रोमानिया, यूएई, दक्षिण अफ्रिका, उत्तर अमेरिका, इटाली र म्यानमारमा उच्च मागका साथ आपूर्ति हुन थालेको छ । जगदम्बा स्टिल्सले केही समयअघि मात्रै सीआर सिट एन्ड कोइल्स दक्षिणपूर्वी, मध्यपूर्वी एसियाली देश तथा दक्षिण अफ्रिकामा निर्यात थालेको थियो ।"
सोनाममा ७० प्रतिशतसम्म छुट,"काठमाडौं (कास) सोनामले विन्टर सेल अफर सार्वजनिक गरेको छ । चैत १ देखि १७ सम्म लागू हुने उक्त अफरमा ७० प्रतिशतसम्म छुट दिइने कम्पनीले जनाएको छ । योजनाअन्तर्गत कम्पनीले आफ्ना विभिन्न उत्पादनमा विशेष छुट घोषणा गरेको छ । सबै आउटलेटमा विशेष छुट लागू गरिएको कम्पनीले बताएको छ । ठमेलको क्वाबहाल, जावलाखेल र कुमारीपाटी, कमलपोखरीको सिटी सेन्टर, टुसाल, चाबहिलको केएल टावर, सुन्धाराको सिभिल मल, बालाजुको बिजी मल, जडीबुटीको जडिबुटी चोक, चितवनको सिजी ल्यान्डमार्क, सुनसरीको धरान पुतली लाइन, नाम्चे तथा पोखराको लेकसाइड र न्युरोडमा सोनमका सोरुम छन् ।"
एनसेललाई अवार्ड,काठमाडौं (कास) एनसेल आजियाटा एसियन टेलिकम अवार्ड २०२२ को टेलिकम कम्पनी अफ द इयर र इन्फ्रास्ट्रक्चर इनिसिएटिभ अफ द इयर विधामा सम्मानित भएको छ । कम्पनीले गरेका उल्लेखनीय काम र इन्टिग्रेटेड डेटा सेन्टर स्थापनाको सम्मानस्वरूप यी पुरस्कार प्रदान गरिएको बताइएको छ । सिंगापुरमा अवस्थित एसियन मोबाइल न्युज ले सन् २००३ देखि एसियन टेलिकम अवार्ड प्रदान गर्न सुरु गरेको थियो । अवार्डअन्तर्गत विभिन्न विधाका विजयी कम्पनीलाई हालै एक भर्चुअल कार्यक्रममार्फत सम्मानित गरिएको थियो ।
नेपालइटाली उवासंघमा नयाँ कार्यसमिति,"काठमाडौं (कास) नेपालइटाली उद्योग वाणिज्य संघमा नयाँ कार्यसमिति गठन भएको छ । संघको सातौं वार्षिक साधारणसभाले अध्यक्ष नवराज ढकालको नेतृत्वमा २५ सदस्यीय कार्यसमिति गठन गरेको हो । कार्यसमितिको विशिष्ट सदस्यमा राजेशकाजी श्रेष्ठ, उपाध्यक्षहरूमा ध्रुवकुमार श्रेष्ठ र सञ्जय अग्रवाल छन् । महासचिवमा राजेन्द्रलाल श्रेष्ठ, कोषाध्यक्षमा पवनकुमार अग्रवाल तथा सचिवहरूमा तीर्थबहादुर रोका, मनोज श्रेष्ठ भधेल र अरनिको राजभण्डारी छन् । कार्यसमिति सदस्यहरूमा अरुण केसी, वासुमाया तामाङ, भुवनेश्वर फैंजू, बिना प्याकुरेल श्रेष्ठ, वीरेन्द्र शाही, किसन सुनार, नीरज श्रेष्ठ, राजेन्द्र बराल, रोम घिमिरे, सञ्जय अग्रवाल (सराफ), शम्भुकुमार लामा, साम्बा लामा, सुमितकुमार वंशल, सुशील जैन, विनोद साक्तानी र युगेश वादे श्रेष्ठ छन् ।"
छ्यापछ्याप्ती विषादी,"(काठमाडौं)  काठमाडौंको नागार्जुन६ डाँडापौवामा गत २४ फागुनमा ५ जनाले सामूहिक आत्महत्याको प्रयास गरे । आर्थिक समस्यामा फसेको कारण देखाउँदै त्यस्तो कदम उठाउन उनीहरूले कीटनाशक विषादीको प्रयोग गरेका थिए । सेवन गर्नेमध्ये सुवर्णमान प्रधानको मृत्यु भयो भने परिवारका अरूको स्वास्थ्य उपचारपछि सुधारको क्रममा छ । सर्वसाधारणलाई झस्काउने डाँडापौवा घटनासँग सहज रूपमा पाइने विषादीको सहज बिक्रीवितरणको पृष्ठभूमि जोडिएको छ । प्रहरीका अनुसार उनीहरूको कोठाबाट भेटिएको एकथरी विषादी मुसा मार्ने थियो भने अर्कोथरी सल्फेस नामले चिनिने एल्मुनियम फस्फाइड । अन्नबाली भण्डार गर्दा किराबाट जोगाउन प्रयोग गरिने एल्मुनियम फस्फाइड चार वर्षअघिसम्म चक्की आकारमा बिक्री हुँदै आएको थियो । अन्न सुरक्षित भण्डारणका निम्ति किसानहरूले प्रयोग गर्ने एल्मुनियम फस्फाइड चक्कीको स्वरूपमा बेच्न प्लान्ट क्वारेन्टिन तथा विषादी व्यवस्थापन केन्द्रले प्रतिबन्ध लगाएको थियो । उक्त चक्की दुरुपयोग गर्दै आत्महत्याको कारण बन्न थालेपछि प्रतिबन्ध लगाएको केन्द्र प्रमुख सहदेवप्रसाद हुमागाईंले बताए । अन्न भण्डारणमा किरा मार्ने वैकल्पिक विषादी नभएकाले यही प्रयोग गर्नुपर्ने बाध्यता छ । तर, यसको दुरुपयोग रोक्न पनि गम्भीर हुनुपर्ने देखिन्छ, उनले भने ।जीव र किटनाशक विषादीको सर्वसुलभ पहुँच मानिसका लागि आत्महत्याको मुख्य साधन बन्दै आएको छ । प्रहरी प्रधान कार्यालयले मुलुकभरिबाट संकलन गरेको आत्महत्याका घटना विश्लेषण गर्दा २०७७ वैशाख १ देखि २०७८ माघ १४ सम्म ९ हजार ८ सय ८२ जनाले विषादी सेवन गरेको देखिन्छ । यो तथ्यांकले विषादी सेवन गरेर आफैंलाई सिध्याउने खोज्नेको संख्या रहेको देखाउँछ । तथ्यांकलाई केलाउँदा खुल्छ प्रत्येक महिना औसतमा ४ सय ४९ जना र प्रत्येक दिन औसतमा १५ जनाले विषादी सेवन गर्छन् । विषादी सेवन गरेकामध्ये कतिको मृत्यु भयो वा कतिको भएन भन्ने यकिन विवरण भने भेटिँदैन । किनकि विषादी सेवनपछि तत्कालै मृत्यु हुनेको रेकर्ड प्रहरीमा हुने भए पनि उपचारको क्रममै लामो समयपछि मृत्यु भएका धेरै घटनाहरू तथ्यांकमा अद्यावधिक हुँदैनन् । कान्तिपुरले २०७७ असारदेखि २०७८ फागुनसम्मका विषादी सेवनका १ हजार घटनाका १ हजार २९ सम्बद्ध घटनाको विश्लेषण गर्दा विषादी सेवनलगत्तै ९२ जनाको अर्थात् सेवन गर्नेमध्ये ९ प्रतिशतको मृत्यु भएको तथ्य पाइएको छ । १ हजार २९ जनामध्ये लैंगिक समूह नखुलेका ४३ जना छन् । ९ सय ८६ मध्ये धेरै संख्या महिलाको छ । अर्थात् विषादी सेवन गर्नेमध्ये ६ सय ३ जना महिला छन् । यो भनेको अध्ययनमा समेटिएका कुल संख्याको लैंगिक समूह छुट्टिएकामध्येको ६१ प्रतिशत हो । महिलाको समूहलाई पनि छुट्याएर हेर्दा बालिकाको संख्या मात्रै १ सय २१ छ । लैंगिक समूह खुलेको घटनामध्येको यो १२ प्रतिशत हो । अध्ययनमा समेटिएका विषादी सेवनका कुल घटनामा पुरुषको संख्या ३ सय ८३ छ । यो करिब ३९ प्रतिशत मात्रै हो । पुरुषको समूहलाई पनि छुट्याएर हेर्ने हो भने बालकको संख्या ५५ छ । यो झन्डै ६ प्रतिशत हो । उमेरगत रूपमा विषादी सेवनका १ हजार घटनामा परेमा १ हजार २९ जनामध्ये ६८ जनाको उमेर समूह खुल्दैन । उमेर समूह खुलेका ९ सय ६१ मध्ये १९ देखि ३० वर्ष उमेर समूहका अग्रपंक्तिमा देखिन्छन् । अर्थात् उमेर समूह खुलेकामध्ये झन्डै ४७ प्रतिशत अर्थात् ४ सय ४९ जना किशोरकिशोरी छन् । विवाहित दम्पतीमध्ये धेरैजनाको विषादी सेवनको मुख्य कारण घरायसी विवाद र झैझगडा देखिन्छ । विषादी सेवनका एक हजार घटनामध्ये अधिकांशको कारण प्रहरी अनुसन्धानमा खुलेको देखिन्न । प्रहरीले उपलब्ध गराएको तथ्यांकमध्ये ७ सय ७० घटनामा विषादी सेवन गर्नुको स्पष्ट कारण खुलाइएको छैन । यसले विष सेवन गर्नैपर्ने परिस्थितिमा किन पुगे भन्नेबारे यकिनसाथ भन्न सकिन्न । के कस्ता सामाजिक, पारिवारिक र मनोवैज्ञानिक कारणहरू छन् भन्नेमा थप अध्ययन गर्नुपर्ने देखिन्छ । तथ्यांकमा कारण खुलेकोमध्ये विषादी सेवन घरायसी झैझगडा र विवादपछि भएको देखिन्छ । यस्तो स्पष्ट कारण हुनेको संख्या १ सय ९३ छ । जुन कुल एक हजार घटनामध्येको १९ प्रतिशत हो । केही घटनामा भने विषादीको राम्रो भण्डारणको अभावमा बालबालिका र वयस्कले नै झुक्किएर विषादी सेवन गरेको भेटिएको छ । यस्तो घटनाको संख्या ८ वटा छ । प्लान्ट क्वारेन्टिन तथा विषादी व्यवस्थापन केन्द्रका अनुसार तरकारी उत्पादनमा मधेस प्रदेश पहिलो र वाग्मती दोस्रो नम्बरमा छन् । विषादी अत्यधिक प्रयोगमा वाग्मती प्रदेश सबैभन्दा अगाडि छ । मुलुकमा भित्रिने विषादीको मूल परिमाणमध्ये झन्डै ८० देखि ८५ प्रतिशतको प्रयोग वाग्मतीमा तरकारी खेतीमा हुने गरेको छ । वाग्मतीमा सजिलै पाइने मात्रै नभई भण्डारण, बेचबिखन र यसका जोखिम न्यूनीकरणको फितलो प्रयासको सबैभन्दा चर्को असर देखिन्छ । तथ्यांक विश्लेषण गरिएका कुल विषादी सेवन गरेका १ हजार २९ जनामध्ये प्रदेश २ मा मात्रै २ सय ७५ जना छन् । यो भनेको २६ प्रतिशत हो । प्रदेश २ को पर्सा जिल्लामा पुसदेखि फागुनसम्मको तीन महिनामा मात्रै विषादी सेवनका ३४ घटना भए । जिल्ला प्रहरी कार्यालय पर्साका अनुसार उक्त त्यसमा ३ जनाको मृत्यु भयो भने ३१ जना उपचारपछि निको भए । धेरैले धान र तरकारीमा हाल्नेबाहेक मुसा मार्ने विषादीको प्रयोग गरेको देखिन्छ । यो तथ्यांकले विषादीको सहज उपलब्धता र कमजोर नियमनको परिणाम आत्महत्याका घटनासँग गएर जोडिन्छ भन्ने प्रस्ट पार्छ । विषादी सेवनका घटना मधेसपछि सबैभन्दा धेरै वाग्मती प्रदेशमै भएको देखिन्छ । विश्लेषणमा समेटिएका एक हजार घटनामध्ये वाग्मतीका मात्रै २ सय २७ जना छन् । जुन विषादी सेवन गर्नेमध्येको झन्डै २३ प्रतिशत हो । वाग्मतीमा पनि काठमाडौं उपत्यकामा घटना अत्यधिक छन् । आत्महत्याको प्रयास गर्ने वाग्मती प्रदेशका २ सय २७ मध्ये १ सय ८५ जना काठमाडौं उपत्यकाका मात्रै छन् । जुन वाग्मती प्रदेशको घटनाको ८१ प्रतिशत हो । यो तथ्यांकले काठमाडौं उपत्यकामा विषादी सेवन गरेर आफैंलाई सिध्याउन खोज्नेको संख्या कति छ भन्ने देखाउँछ । मनोपरामर्शदाता क्षितिजकिरण श्रेष्ठको बुझाइमा आत्महत्याका पछाडि सामाजिक र मनोवैज्ञानिक कारणहरू जिम्मेवार हुन्छन् । झट्ट हेर्दा कारण एउटा घटना देखिए पनि व्यक्ति आत्महत्यासम्म पुग्नुको पृष्ठभूमिमा धेरै घटनाहरू देखिन्छ । उनले भने आफ्नो बह कसैलाई नकह भन्ने हाम्रो समाजको आम बुझाइका कारण पनि धेरैले भित्री कुरा अरूसँग भन्न सक्दैनन् । मनभित्रै गुम्सिँदा निराशा थुप्रिँदै जान्छ । लामो समयदेखि थुप्रिएको निराशा कुनै घटनाका बेला प्रकट हुन्छ । उनका अनुसार सूचनाको सहज पहुँच, जीवनशैली, करिअर, जागिर, सुन्दरता, खानपान जस्ता विभिन्न कुरामा अरुसँग तुलना गर्ने बानी, कार्यबोझ र बढ्दो एक्लोपनाका कारण तन्नेरी पुस्ताहरू छिटो अवसादको बाटोमा गइरहेका छन् । आत्महत्याका घटना कम गर्न परिवारका सदस्य वा साथीभाईले आफू निकटका व्यक्तिको परिवर्तित व्यवहारलाई ध्यान दिनुपर्ने उनले बताए । प्रहरी प्रवक्ता एसएसपी विष्णुबहादुर केसी भन्छन्, विषादी किनबेचमा नियमन प्रणाली बलियो नबनाएसम्म यस्ता घटनाहरूमा कमी ल्याउन गाह्रो छ ।सरकारी सुस्ततामा फैलिँदै छ विषादीको साम्राज्य सरकारले विषादी नियमन गर्न कानुनी व्यवस्था नगरेको होइन । विषादी खुद्रा विक्रेता इजाजतपत्र, सुरक्षित बिक्री वितरण, भण्डारण एवं प्रयोग सञ्चालन कार्यविधि २०७१, जीवनाशक विषादी व्यवस्थापन ऐन २०७६ ले विषादीको जथाभावी प्रयोग रोक्न र यसको नियमन गर्न विभिन्न व्यवस्थाहरू गरेका छन् । तर कार्यान्वयनको पाटो फितलो छ । विषादी सर्वसुलभ हुँदा पर्यावरण त बिगारेको छ नै, आत्महत्याको मुख्य कारण पनि यही बन्न पुगेको छ । जीवनाशक विषादी व्यवस्थापन ऐन २०७६ ले विषादी निरीक्षकहरू राख्ने परिकल्पना गरेको छ । तर कृृषि मन्त्रालयसँग अहिले जम्मा २७ जना बाली संरक्षण अधिकृत छन्, जसले विषादी निरीक्षकको पनि काम गरिरहेका छन् । मन्त्रालयका एक कर्मचारीले विषादी निरीक्षकको पगरी कर्ममान्डी मात्रै भएको बताउँदै भने, तालिम गोष्ठीमा जानेबाहेक विषादी निरीक्षकको देखिने काम केही छैन । त्यसो त २०७६ मा ऐन आएपछि कृषि मन्त्रालयले सातै प्रदेशलाई प्रादेशिक जीवनाशक विषादी व्यवस्थापन ऐन बनाउन पत्राचार गरेको थियो । तर संघीय ऐनसँग नबाझिने गरी यस्तो ऐन कुनै प्रदेशले पनि जारी गरेका छैनन् । संघीय संरचनाअघि ७५ जिल्लाका कृषि विकास कार्यालयमा विषादी निरीक्षकको दरबन्दी थियो । संघीयतासँगै जिल्लामा त्यस्ता निरीक्षक राख्न ध्यान पुगेको छैन । केन्द्रका अनुसार सबैभन्दा धेरै विषादी प्रयोग हुने प्रदेश २ मा सात जना पनि निरीक्षक छैनन् । यस्तो संख्या सुदूरपश्चिम र कर्णाली प्रदेशमा तीनतीन जनामा सीमित छ । कैयन विषादी प्रतिबन्ध गर्नुपर्ने देखिन्छ तर त्यसको विकल्प पनि भेटिएको छैन, केन्द्र प्रमुख सहदेवप्रसाद हुमागाईंले भने, प्रतिबन्ध मात्रै लगाउँदा यसको सोझो असर उत्पादनमै पर्ने देखिन्छ । केन्द्रले अहिलेसम्म २४ प्रकारका विषादीको आयात र वितरण र प्रयोगमा प्रतिबन्ध लगाइसकेको छ । जीवनाशक विषादी व्यवस्थापन ऐन २०७६ ले कृषि तथा पशुपन्छी मन्त्रालयका सचिव अध्यक्ष रहने गरी सरकारले जीवनाशक विषादी व्यवस्थापन समिति पनि बनाएको छ । जसमा वातावरणसम्बन्धी विषय हेर्ने मन्त्रालयका सहसचिव, पशु सेवा विभागका महानिर्देशक, कृषि अनुसन्धान परिषद्का कार्यकारी निर्देशक सदस्य रहने व्यवस्था छन् । यो ऐनमा १३ सदस्यीय समितिको बैठक कम्तीमा ६ महिनामा एक पटक बस्नेछ भनिए पनि २ वर्षयता बस्न सकेको छैन । ऐनको परिच्छेद ६ मा विषादी र खाद्य पदार्थको भण्डारण र बिक्री अलगअलग स्थानबाट गर्नुपर्ने उल्लेख छ । तर ऐनमा जस्तो भए पनि विषादी प्रयोगपछि आत्महत्या भएका धेरैजसो घटनामा मृतकहरूले नजिककैको किराना पसलबाटै यस्तो विषादी खरिद गरेका तथ्य देखिन्छन् । विषादीको आयात, बिक्री वितरण र प्रयोगमा सरकारी नियमन कमजोर भइरहेका बेला आयातको परिमाण भने बर्सेनि बढ्दो छ । विषादी पञ्जीकरण तथा व्यवस्थापन शाखाको २०७० को रिपोर्टअनुसार नेपालमा विषादीको औसत प्रयोग वार्षिक ३ सय ९६ ग्राम खास विष प्रतिहेक्टर छ । हिमालमा ८५ ग्राम खास विष प्रतिहेक्टर, पहाडमा ३ सय १५ ग्राम खास विष प्रतिहेक्टर र तराईमा ९ सय ९५ ग्राम खास विष प्रतिहेक्टर र उपत्यकाको हकमा खास विष ४ सय ७० ग्राम वार्षिक छ । आर्थिक वर्ष २०७६७७ मा नेपालमा मा ७९ करोड ३८ लाख ३ हजार खर्चेर २० लाख ५ हजार ५ सय १५५४ केजी विषादीजन्य सामग्री आयात गरिएको थियो । आव २०७७७८ मा भने विषादीजन्य सामग्री आयात बढेर २१ लाख ९७ हजार केजी पुगेको थियो । जसमा सक्रिय विषादी मात्रै ७ लाख ८३ हजार ३ सय ४३ केजी रहेको देखिन्छ । केन्द्रका अधिकारीहरू सरकारी तथ्यांकभन्दा अझै ठूलो मात्रामा विषादीको बिक्री वितरण र प्रयोग भइरहेको अनुमान सुनाउँछन् । सीमावर्ती जिल्लाहरूमा भारतीय बजारबाट भित्र्याइने विषादीको हिसाबकिताब सरकारी प्रणालीमा नहुने भएकाले प्रयोगको चित्र योभन्दा ठूलो हुन सक्ने आकलन सजिलै गर्न सकिन्छ । विषादी प्रयोग गरेर आत्महत्या गर्न खोजिएका एक हजार घटनाको विश्लेषणबाट कुन विषादीको सबैभन्दा धेरै प्रयोग भइरहेको छ भन्ने यकिन उत्तर पाउन सकिन्न । किनकि प्रहरीले संकलन गरेको तथ्यांकमा पनि विषादीको यकिन नाम भेटिँदैनन् । नाम खुलेका विषादीको विवरणमा सबैभन्दा धेरै अर्थात् १ सय २४ जनाले मुसा मार्ने औषधिको सेवन गरेको देखिन्छ । ऐनको परिच्छेद ६ मा विषादी र खाद्य पदार्थको भण्डारण र बिक्री अलगअलग स्थानबाट गर्नुपर्ने उल्लेख भए पनि नेपालका अधिकांश ठाउँमा मुसा मार्ने औषधि सजिलै भेटिन्छ । जसको प्रयोग डाँडापौवाको घटनामा जस्तै निराशाबाट गुज्रिएकाहरूले आफैंलाई सिध्याउन प्रयोग गरिरहेको भेटिन्छ । प्लान्ट क्वारेन्टिन तथा विषादी व्यवस्थापन केन्द्रका अनुसार आर्थिक वर्ष २०७७७८ मा मात्रै ४ हजार ८ केजी मुसा मार्ने औषधि नेपालमा भित्रिएको देखिन्छ ।"
स्पोर्ट्स अवार्डमा इतिहास सम्झने प्रयास,"एलिना भइन्, पपुलरटेबल टेनिसकी एलिना महर्जनले पिपुल्स च्वाइस अवार्ड जितिन् । समर्थक, प्रशिक्षक र खेल पत्रकारको मतदानमा उनी नम्बर १ सावित भइन् । उनको खेल जीवनको सबैभन्दा ठूलो विशेषता हो, अधिकांश समय दोस्रो हुने । टेबलटेनिसको पछिल्ला पाँच संस्करणमा उनी लगातार उपविजेता रहिन् । यसपल्ट उनलाई लोकप्रियताको कसीमा नम्बर १ हुन कसैले रोक्न सकेन । अब कसैले उनलाई लिएर भन्न सक्ने छैन, एलिनाको भाग्यमा दोस्रो स्थान मात्र छैन, बरु मज्जाले पहिलो स्थान पनि छ ।टिम अफ द इयर नेपाली राष्ट्रिय फुटबल टिम बन्यो । यो टिमले वर्ष ०७७ मा काठमाडौंमा भएको थ्री नेसन्स कप जितेको थियो । दशरथ रंगशालामा भएको फाइनलमा नेपालले बंगलादेशलाई २१ ले हराएको थियो । सन् १९८४ पछि नेपालले घरेलु भूमिमा जितेको यो नै पहिलो फुटबल उपाधि हो । पुष्पा भण्डारी परफरमर अफ द इयर अवार्ड जित्न सफल भएकी छन् । वर्ष ०७७ कोरोनाको कहरले ग्रस्त रह्यो र नेपालले अन्तर्राष्ट्रिय खेलकुदमा व्यक्तिगततर्फ प्राप्त एउटै सफलता रह्यो ।पुष्पाले बंगलादेशको ढाकामा भएको बंगबन्धु शेख मुजिव ढाका म्याराथान जितेकी थिइन् । उनले २ घण्टा ५९ मिनेट ४१ सेकेन्डमा दौड पूरा गरेर स्वर्ण जितेकी थिइन् । सरिता थुलुङले पारा स्पोर्ट्स अनर जितिन् । तीन वर्षको उमेरमा पोलियो भएपछि सुनसरीकी सरिताले एउटा खुट्टा गुमाउनुपरेको थियो । पारा एथलेट सरिताले आफू सहभागी फुटबल, ह्विलचियर बास्केटबल, पौडी, पावर लिफ्टिङ सबैमा पहिलो स्थान हात पार्दै आएकी छन् ।"
शाह र राणालाई सम्मान,"यसपल्टको अवार्डले सम्झेका दुई ठूला पात्र हुन्, शरदचन्द्र शाह र अजय राणा । यहाँनिर पहिलो प्रश्न, नेपालमा राष्ट्रिय खेलकुद आयोजनाको सोच कसले बनाएको थियो ? दोस्रो प्रश्न, नगरपालिका खेलकुदको सोच कसले तयार पार्यो ? यी त भए, देशभित्रकै खेलकुद आयोजनाको सोच । तेस्रो प्रश्न, दक्षिण एसियाली खेलकुद आयोजना गर्नुपर्छ भनेर पहिलोपल्ट भन्ने र त्यसको आधार तयार पार्ने को त ? यो त अन्तर्राष्ट्रिय प्रतियोगिता नै भयो ।यी सबै प्रश्नको एउटै उत्तर हो, तिनै शाह । यो यस्तो नाम हो, जसलाई बेस्सरी प्रस्तुत नगरेर न त नेपाली खेलकुदको इतिहास लेख्न सकिन्छ, न त त्यो पूरा इतिहास नै हुनेछ । नेपाली खेलकुद अहिले जहाँ छ, जसमा टिकेको छ, ती सबैको आधार कुनै न कुनै रूप तयार पार्ने श्रेय पनि तिनै शाहलाई जान्छ । अहिले पनि केही पुराना पुस्ताका खेलकर्मीलाई सोध्नुपर्छ, नेपाली खेलकुदमा सबैभन्दा तिख्खर व्यक्तित्व अहिलेसम्म कोही आएको छ भने त्यो तिनै शाह नै हो ।सन् असी र नब्बेको दशकमा उनी नेपाली खेलकुदमा सबैभन्दा प्रभावशाली र शक्तिशाली व्यक्तित्व रहे । भौतिक पूर्वाधार र खेल मैदान निर्माणलाई उनले आफ्नो कार्यकालमा तीव्रता दिए । राष्ट्रिय खेलकुद परिषद्को सदस्य सचिवका रूपमा उनले २०३४ देखि २०४५ सम्म नेतृत्व सम्हाले । यही समय उनले जोडेका भौतिक पूर्वाधार र मैदान हामीले अहिले उपयोग गरिरहेका छौं, त्यो पनि पूरा देशभरि । त्यो समयको ७५ जिल्लामा ।शरदचन्द्र शाहको कार्यकाललाई अहिलेसम्म पनि स्वर्णिम काल मान्ने धेरै छन् । नेपाली खेलकुदले उनको समयको जस्तो कालखण्ड फेरि दोहोर्याएर नदेख्ने दाबी पनि गरिन्छ । त्यसैले उनलाई मरणोपरान्त प्रदान गरियो, लाइफ टाइम एचिभमेन्ट अवार्ड । सल्यानी राजाको परिवारमा २०१२ सालमा जन्मेका शाहको ०६९ को असार ५ मा गुपचुप निधन भएको थियो, सिंगापुरमा । नेपाली खेलकुदमा उनले दिएको यिनै योगदानका बावजुत पनि शाहको चर्चा त्यति धेरै हुने गर्दैन, जति हुनुपर्ने थियो ।सायद यसका लागि पछिल्ला केही वर्ष अनुकूल पनि थिएनन् । उनको व्यक्तित्वको अर्को पाटो पनि छ र त्यो खेलकुद बाहिरको पात्रा विवादास्पद मानिन्छ । तर इतिहासले भन्ने गर्छ, जे जस्तो भएको छ, त्यसलाई ठीक ढंगले इमान्दारीपूर्वक सबैको अगाडि ल्याउनु नै पर्छ । यही इतिहासले भन्ने गर्छ, नेपाली खेलकुदमा उनको गज्जबको योगदान छ । उनका समकालीन राणालाई स्पेसल अवार्ड प्रदान गरिएको छ । उनी नेपाली खेलकुदसँग जोडिने पहिलो चिकित्सक मानिन्छन् ।उनले लामो समयदेखि नेपाली खेलकुदलाई विशेषज्ञ चिकित्सकका रूपमा सेवा प्रदान गर्दै आएका छन् । सुरुआती समय नेपाल सहभागी अधिकांश अन्तर्राष्ट्रिय प्रतियोगितामा उनी विशेषज्ञ चिकित्सक रहे । विशेषतः फुटबलसँग आबद्ध रहेर उनले लामो समयदेखि चिकित्सकीय सेवा प्रदान गर्दै आएका छन् । राणालाई नेपाली खेलकुदमा चिकित्सकको आवश्यकता र महत्त्वलाई स्थापित गर्ने व्यक्तित्व मानिन्छ । आधुनिक खेलकुदले भन्छ, खेलकुदमा चिकित्सकीय क्षेत्रको महत्त्व धेरै छ ।"
नेपालको खुलेको ब्याटिङ,"देव र आदिललाई मौकापपुवा न्युगिनीसँग हुने दुई एकदिवसीय अन्तर्राष्ट्रिय खेल र मलेसिया सम्मिलित त्रिकोणात्मक ट्वान्टी२० शृंखलाका लागि ज्ञानेन्द्रसहित विनोद भण्डारीलाई नेपाली टोलीबाट हटाइएको छ । करण केसी र आसिफ शेखलाई ट्वान्टी२० को त्रिकोणात्मक शृंखलामा मात्र राखिएको छ । नेपाली यू१९ टोलीमा रहेका देव खनाल र आदिल अन्सारीले पहिलो पटक नेपाली टोलीमा स्थान पाएका हुन् । त्यस्तै विकेटकिपर ब्याटर दिलिप नाथले लामो समयपछि टोलीमा पुनरागमन गरेका छन् । नेपालले पपुवा न्युगिनीसँग खेल्ने एकदिवसीय टोलीमा सन्दीप लामिछाने (कप्तान), आरिफ शेख, कुशल भुर्तेल, सोमपाल कामी, दीपेन्द्रसिंह ऐरी, सागर ढकाल, कमलसिंह ऐरी, अनिल शाह, विक्रम सोब, सुशन भारी, रोहित पौडेल, पवन सर्राफ, देव खनाल, गुलशन झा र भीम सार्की छन् । त्यस्तै ट्वान्टी२० टोलीमा सन्दीप, आरिफ, कुशल, सोमपाल, दीपेन्द्र, सागर, कमल, आसिफ, करण, अविनाश, विवेक, दिलिप नाथ, लोकेश बम, कुशल मल्ल र आदिल छन् । नेपालले शुक्रबार र शनिबार त्रिवि क्रिकेट मैदान कीर्तिपुरमा पपुवा न्युगिनीविरुद्ध एकदिवसीय अन्तर्राष्ट्रिय शृंखला खेल्नेछ भने त्यसपछि ट्वान्टी२० त्रिकोणात्मक शृंखला सुरु हुनेछ ।"
गण्डकी र वाग्मती प्रदेश विजयी,"(धनगढी)  गण्डकी र वाग्मती प्रदेश मुख्यमन्त्री कप यू१९ महिला राष्ट्रिय क्रिकेट प्रतियोगितामा मंगलबार विजयी भएका छन् । धनगढीको फाप्ला क्रिकेट मैदानमा गण्डकीले प्रदेश नम्बर १ लाई १५ रन र वाग्मतीले लुम्बिनी प्रदेशलाई १८ रनले पराजित गरे ।टस जितेको गण्डकीले निर्धारित २० ओभरमा ७ विकेट गुमाएर ४९ रनमात्र बनाउन सक्यो । तर ५० रनको लक्ष्य लिएर आएको प्रदेश एक ३४ रनमै अलआउट भयो । अञ्जली शाहले १० रन बनाउनुबाहेक अन्यले दोहोरो अंक छुन सकेनन् । बलिङतर्फ गण्डकीकी कुसुम गोदर र ज्योत्सनिका मरासिनीले ३३ तथा मनीषा उपाध्याय र नीरु घर्तीले २२ विकेट लिए । यसअघि गण्डकीको ब्याटिङ पनि राम्रो रहेन । उसका पनि कुनै ब्याटरले दोहोरो अंक छुन सकेनन् । बलिङतर्फ प्रदेश १ की ज्योति दनुवारले ३ विकेट लिइन् । खेलको प्लेयर अफ द म्याच कुसुम गोदर भइन् । दोस्रो खेलमा टस जितेर ब्याटिङ गरेको वाग्मतीले २० ओभरमा ४ विकेट गुमाएर १ सय २ रन बनायो । लुम्बिनी १६४ ओभरमा ८३ रनमै अलआउट भयो । रञ्जु श्रेष्ठले २३ र जिज्ञासा थापा तथा सुस्मिता भुसालले १२१२ रन बनाए । बलिङतर्फ वाग्मतीकी सोनी पाख्रिन र लक्ष्मी खड्काले ३३ तथा विपिस्ना शाहीले २ र कृष्मा गुरुङ तथा हेलिसा गुरुङले ११ विकेट लिए । यसअघि वाग्मतीका लागि हेलिसा गुरुङले ४ चौका मद्दतमा ४८, सलिना सिलवालले ३१ रन बनाए । लुम्बिनीकी आश्मा पुलामी मगरले २ र मनीषा राना मगरले १ विकेट लिए । प्लेयर अफ द म्याच हेलिसा भइन् ।"

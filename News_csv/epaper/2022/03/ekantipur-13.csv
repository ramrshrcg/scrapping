शीर्षक,विवरण
खोप भण्डार गर्ने 'कोल्ड रुम अलपत्र,"सामान्यतः एक टिपको १५ देखि १६ हजार रुपैयाँ पर्ने ग्राबेल पाए २० हजार तिर्न तयार छु, जग ढलान गर्न १ सय २० टिप ग्राबेल बिछ्याउनुपर्छ, उनले भने । टेकुस्थित केन्द्रीय भण्डार कक्षमा स्थान अभाव भएपछि विदेशबाट आएको खोप लिन विभागको आदेशअनुसार प्रदेशस्थित कार्यालयका कर्मचारी त्रिवि विमानस्थलमै पुग्ने गरेका छन् । कोल्ड रुम जडान नहुँदा रेफ्रिजेनेटरजडित भ्यान नभएका प्रदेशमा खोप आपूर्तिमा कठिनाइ हुने गरेको छ । सुर्खेतमा भएको एउटा भ्यान थन्किएको छ । नयाँ खरिदका लागि पनि कुनै पहल भएको छैन । कर्णालीमा भ्यान भए पनि फोरह्वील नभएका कारण हुम्ला, जुम्ला, मुगु, कालीकोट, डोल्पाजस्ता दुर्गम जिल्लासम्म खोप पठाउन कठिन हुने गरेको छ ।गण्डकीमा ठूलो गाडी भएकाले लमजुङजस्ता साँघुरो सडक भएका जिल्लामा पुर्याउन कठिनाइ भएको स्वास्थ्य आपूर्ति व्यवस्थापन केन्द्र गण्डकी प्रदेश स्वास्थ्यका कोल्ड चेन निरीक्षक हिमलाल सुवेदीले बताए । वाग्मती प्रदेश कार्यालयका कोल्ड चेन टेक्निसियन रवि महतोका अनुसार हेटौंडाबाट अहिले चितवन, मकवानपुर र सिन्धुलीमा मात्र खोप वितरण गरिएको छ । बाँकी जिल्लामा वितरण गर्नुपरे एउटा गाडीले मात्र भ्याउन गाह्रो हुने उनले बताए । कर्णाली प्रदेश स्वास्थ्य सेवा निर्देशनालयका कोल्ड चेन निरीक्षक देवीराम पौडेलले भ्यान खरिद गर्ने भनेर पटकपटक भने पनि खरिद नगरेको बताए । कष्टकर यात्रा गरेर गाउँमा खोप पुर्याउन बाध्य छौं, उनले भने ।सामाजिक विकास मन्त्रालय कर्णाली प्रदेशका सूचना अधिकारी रामप्रसाद उपाध्यायले भ्यान खरिद गर्न छलफल भइरहेको दाबी गरे । सुदूरपश्चिम प्रदेश कार्यालय धनगढीका सहप्रवक्ता जगदीश जोशीले आपूर्ति व्यवस्थापन केन्द्रमार्फत सामाजिक विकास मन्त्रालयमा माग गर्न लगाउने बताए । बजेटको व्यवस्था गर्न पहल गर्छौं, उनले भने ।प्रदेश १ कार्यालय विराटनगरको समस्या भने छुट्टै छ । राजधानी पुगेर खोप लिन आउँदाको खर्चबारे महालेखा परीक्षकको कार्यालयले प्रश्न उठाउने गरेको प्रदेश स्वास्थ्य आपूर्ति व्यवस्थापन केन्द्रका कोल्ड चेन निरीक्षक चन्द्रकान्त ठाकुरले बताए । थोत्रो गाडी भएकाले बेलाबेला बिग्रिरहन्छ, पुरानो स्टेयरिङ भएकाले हिमाली र पहाडी जिल्लामा चलाउन मुस्किल छ, उनले भने । प्रदेशमा बनाइएका भ्याक्सिन स्टोर सेन्टरका लागि जनशक्तिको समेत अभाव छ । हेटौंडामा दरबन्दीअनुसारको दुई जना कोल्ड चेन अफिसर खाली छ । कोल्ड चेन सञ्चालनमा ल्याउनका लागि बरफ बनाउन खानेपानीको व्यवस्था गर्नॅपर्छ । पोखरा र सुर्खेतमा त खानेपानीको लाइनसमेत जोडिएको छैन ।"
नेविसंघमा उमेर हदको तगारो,"जम्बो समितिको तयारीनेविसंघको विधानमा १ सय १ सदस्यीय केन्द्रीय कार्यसमिति हुने व्यवस्था छ । अध्यक्ष, महामन्त्री र कोषाध्यक्ष एकएक, उपाध्यक्ष ११, सहमहामन्त्री १२ र केन्द्रीय सदस्य ७५ (२१ मनोनीत) रहन्छन् । तर तदर्थ समिति विधानबमोजिमभन्दा ठूलो बनाउने तयारी भइरहेको छ । स्थानीय तह निर्वाचनलाई मध्यनजर गर्दै अधिकतम विद्यार्थीलाई समेट्न र असन्तुष्टि कम गर्न जम्बो कार्यसमिति बनाउन लागिएको हो । पार्टी सभापति शेरबहादुर देउवाले चैत पहिलो साताभित्र नेविसंघ तदर्थ समिति घोषणा गर्ने तयारी गरिरहेको एक पदाधिकारीले बताए । केन्द्रीय कार्यसमिति विधानमा उल्लेखितभन्दा केही ठूलो हुन सक्छ, उमेर हद पनि लागू नहुन सक्छ, ती पदाधिकारीले भने । पार्टीभित्र अहिले तीनखाले ढंगबाट तदर्थ समिति गठनबारे छलफल भइरहेको छ । एक नेताका अनुसार उमेर हद नराखेर पुरानो पुस्ता, २०७५ माघ २९ मा ३२ वर्ष नकटेको पुस्ता वा तदर्थ समिति बनाउने बेला ३२ वर्ष नकटेको पुस्ता । तीमध्ये कुनबाट तदर्थ समिति गठन गर्ने निश्चित भइसकेको छैन । उमेर हद नमानेर तदर्थ समिति बनाउँदा पूर्वउपाध्यक्ष पुष्पकुमार शाही, पूर्वमहामन्त्रीद्वय सरोज थापा र महेश्वरी कुँवर नेतृत्वका दाबेदार हुन् । २०७५ माघ २९ लाई आधार मानेर उमेर हद लागू गर्दा पूर्वसहमहामन्त्रीद्वय प्रेम जोशी, प्रकाश घिमिरे र केन्द्रीय सदस्य विवेक आचार्य सम्भावित हुन् । तदर्थ समिति गठन गर्दाको ३२ वर्षे उमेर हद लागू गरे पूर्वकेन्द्रीय सदस्यहरू प्रेमबहादुर शाही, मनिषजंग थापा र मेघा शाही, नेपाल ल क्याम्पसका पूर्वइकाई अध्यक्ष सुरज सेजुवाल, शंकरदेव क्याम्पसका पूर्वइकाई अध्यक्ष दुजाङ शेर्पा, अस्कलका पूर्वइकाई उपाध्यक्ष ताराप्रसाद तिमिल्सिनालगायत आकांक्षी छन् । पार्टीको प्रदेश कार्यससमिति सदस्य रहेकी पूर्वकेन्द्रीय सदस्य गीता गुरुङले पनि छात्रालाई अध्यक्ष बनाउन लबिइङ गरिरहेकी छन् । उमेर हद नमानेर एक वरिष्ठ पूर्वपदाधिकारीको नेतृत्वमा सबै आकांक्षीलाई पदाधिकारी र सदस्यमा समेट्ने गरी तदर्थ समिति गठन गर्न सकिने एक पदाधिकारीले बताए ।"
वसन्तको स्वागत,"काठमाडौंका सडकहरू वरपर आरु प्रजातिका फूल । नेपालमा आरुका १५ प्रजाति पाइन्छन् । केही फल र केही सजावटका लागि उपत्यकाका विभिन्न स्थानमा लगाइएका छन् । सडकहरूमा प्रुनस प्रसिका, प्रुनस सेरासोइड (पैयुँ), प्रुनस सेर्सिफेराका विभिन्न उपप्रजाति रोपिएका छन् । हिउँदमा पात झरेर फूलले ढाकेका बोटहरूले वसन्त ऋतुसँगै पालुवा फेर्छन् । तस्बिर ः अंगद ढकालकान्तिपुर"
फैसलामा न्यायाधीशको फरक मत विरल,"ती फैसला, यी फैसलातत्कालीन प्रधानमन्त्री गिरिजाप्रसाद कोइरालाले २०५१ असारमा विघटन गर्दा सर्वोच्च अदालतमा मुद्दा पर्यो । तत्कालीन प्रधानन्यायाधीश विश्वनाथ उपाध्यायको नेतृत्वको ११ सदस्यीय इजलासले रिट खारेज गर्दै निर्वाचनका लागि बाटो खोल्यो । प्रधानन्यायाधीश विश्वनाथ उपाध्यायसहितले रिट खारेज गरिदिए पनि उपाध्याय आफ्नो रायमा एक्लै परेका थिए । रिट खारेज गर्न उपाध्यायसँग सहमत भएका अन्य ६ न्यायाधीशमध्ये सुरेन्द्रप्रसाद सिंह (समर्थन हरगोविन्द सिंह प्रधान र रुद्रबहादुर सिंह) र मोहनप्रसाद शर्मा (समर्थन कृष्णजंग रायमाझी र गोविन्दबहादुर श्रेष्ठ) ले कन्कर्निङ ओपेनियन लेखेका थिए । रिट जारी गर्ने पक्षका चार जनाको अल्पमतको रायमा पनि तीन वटा छुट्टाछुट्टै मत लेखिएको थियो । लक्ष्मण अर्याल (समर्थन केशवप्रसाद उपाध्याय), ओमभक्त श्रेष्ठ र केदारनाथ उपाध्यायले फैसलामा आआफ्ना छुट्टै राय लेखेका थिए । त्यसको एक वर्षपछि आफूविरुद्ध अविश्वासको प्रस्ताव दर्ता भइसकेपछि तत्कालीन प्रधानमन्त्री मनमोहन अधिकारीले गरेको प्रतिनिधिसभा विघटनविरुद्ध पनि सर्वोच्चमा मुद्दा परेको थियो । त्यसमा तत्कालीन प्रधानन्यायाधीश उपाध्यायकै नेतृत्वमा बनेको ११ सदस्यीय इजलासले बहुमतका आधारमा विघटन बदर गरिदियो । उपाध्यायको रायमा न्यायाधीशहरू सुरेन्द्रप्रसाद सिंह, रुद्रबहादुर सिंह, मोहनप्रसाद शर्मा, केशवप्रसाद उपाध्याय, लक्ष्मण अर्याल, केदारनाथ उपाध्याय र गोविन्दबहादुर श्रेष्ठले समर्थन जनाएका थिए । रिट खारेज हुने राय लेखेका त्रिलोकप्रताप राणालाई ओमभक्त श्रेष्ठ र कृष्णजंग रायमाझीको समर्थन थियो । २०७२ को संविधानपछिको पहिलो प्रतिनिधिसभालाई तत्कालीन प्रधानमन्त्री केपी शर्मा ओलीले दुई पटक विघटन गरे । दुवै पटक संवैधानिक इजलासले विघटन बदर गर्दै प्रतिनिधिसभा पुनःस्थापना हुने फैसला गर्यो । दुवै फैसलामा सर्वसम्मतले निर्णय भयो । पहिलो विघटनलाई बदर गर्ने २०७७ फागुन ११ को फैसलाको पूर्णपाठ सार्वजनिक भइनसकेका कारण त्यसमा कसैको कन्कर्निङ ओपेनियन छ कि छैन भन्ने स्पष्ट छैन । गत असार २८ को दोस्रो फैसला न्यायाधीश ईश्वरप्रसाद खतिवडा लेखेकामा प्रधानन्यायाधीश जबरा, कामु प्रधानन्यायाधीश दीपककुमार कार्की, मीरा खड्का र आनन्दमोहन भट्टराईले समर्थन गरेका थिए । संवैधानिक इजलासले हालसम्म गरेका फैसलामध्ये एउटा मुद्दामा मात्र राय बाझिएको देखिन्छ । तत्कालीन प्रधानन्यायाधीश खिलराज रेग्मी मन्त्रिपरिषद् अध्यक्ष बनेपछि त्यसविरुद्ध दर्ता भएको रिटको फैसलामा राय बाझिएको थियो । तत्कालीन प्रधानन्यायाधीश कल्याण श्रेष्ठले निर्देशनात्मक आदेश जारी गर्ने गरी लेखेको रायमा न्यायाधीश सुशीला कार्कीले समर्थन गरेकी थिइन् भने न्यायाधीशहरू वैद्यनाथ उपाध्याय, गोपाल पराजुली र ओमप्रकाश मिश्रले फरक मत लेखेका थिए । तीन न्यायाधीशले निर्देशनात्मक आदेश जारी गर्ने कुरालाई अस्वीकार गरेपछि बहुमतको निर्णय तीन जनामध्ये कुनै न्यायाधीशले लेखी प्रधानन्यायाधीशले फरक मत लेख्नुपर्ने हुन्थ्यो, नेपाल कानुन समाजले २०७७ फागुनमा प्रकाशन गरेको संवैधानिक न्यायको विद्यमान अवस्था शीर्षकको पुस्तकमा फैसलामाथि गरिएको समीक्षामा भनिएको छ । उच्च अदालतका एक न्यायाधीश भन्छन्, उक्त फैसलामा बहुमतको भन्दा अल्पमतको रायमा व्यापक विधिशास्त्र छ । एड्मायर गर्ने खालको छ । अल्पमतमा परेकाले उक्त राय निर्णयका रूपमा नरहे पनि त्यसले उठाएका प्रश्नहरू हाम्रो राजनीतिकसंवैधानिक इतिहासका लागि बडो विचारणीय छन् । २०७७ जेठ १५ मा सर्वोच्च अदालतका सबै (तत्कालीन समयमा पदमा बहाल रहेका १९ जना) न्यायाधीशको बृहत् पूर्ण इजलासले लकडाउनको समयलाई शून्य समय मान्दै हदम्याद, तारेख र म्यादका लागि लकडाउन खुलेपछिको एक महिना समय दिने फैसला गरेको थियो । न्यायाधीश खतिवडाले नै लेखेको उक्त फैसलामा कसैले फरक राय राखेनन्, जुन अस्वाभाविक थियो ।"
चुनावको पूर्वसन्ध्यामा 'अयोध्या कार्ड,"(काठमाडौं)  एमाले अध्यक्ष तथा पूर्वप्रधानमन्त्री केपी शर्मा ओली फेरि अयोध्या मन्थनमा फर्किएका छन् । यसअघि राम नेपालमा जन्मिएको र असली अयोध्या चितवनको ठोरीमा भएको दाबी गरेका उनले हालै दशरथको विषयमा व्याख्या गरेका छन् । ओलीको यस्तो अभिव्यक्तिले निर्वाचनको मुखमा अघिल्लो घोषणापत्रको समीक्षा र नयाँ एजेन्डामाथि बहसमा केन्द्रित गर्नुको साटो मुलुकलाई रामनामी कथामा डोर्याउन खोजेको टिप्पणी विश्लेषकहरूले गरेका छन् । सत्तामा रहँदा रामको जन्मभूमि चितवनस्थित ठोरी रहेको दाबी गर्दै मूर्तिसमेत खडा गराइसकेका ओलीले शुक्रबार पोखरामा प्रेस चौतारी नेपालको नवौं राष्ट्रिय महाधिवेशन उद्घाटनका क्रममा रामका बाबु नेमी कसरी दशरथ कहलिए भन्ने कथा सुनाए । रामका बा (बाबु) नेमी भन्ने माडीको छेउमा थिए । वीरगन्जभन्दा करिबकरिब ६० किलोमिटर पश्चिम होला, माडी अथवा ठोरीमा । अहिलेको माडी र ठोरीको बीचबीचमा पर्छ, त्यो । पहिलेको ठोरी नै हो, त्यो ठाउँ । त्यहाँ रामको जन्म भएको थियो । र, त्यस बेला त्यहाँका राजाको नाम थियो नेमी, ओलीको भनाइ थियो, जसले ४२ सय वर्षअघि मेसोपोटामियामा आविष्कार भएको गाडा नेपालमा ४० सय वर्ष अगाडि ल्याए र त्यसलाई घोडा लगाएर १० वटा रथ बनाए । १० वटा रथ बनाएकै कारणले नेमीको नाम दशरथ रह्यो । ओलीले युगहरूको विकासको तुलना गर्दै त्रेता युग समृद्ध रहेको दाबी पनि गरे । सत्य युग एकदम पछाडि परेको जमाना हो । त्यसपछि त्रेता युगमा थौरै विकास (भयो), उनले भने । आफ्नै पालामा भएको विकास योजनाको समीक्षा गर्नुको साटो सत्य र त्रेता युगको कथा ओलीले किन भनिरहेका छन् ? नागरिक समाजका अगुवा तथा जापानका लागि नेपालका पूर्वराजदूत केदारभक्त माथेमा पूर्वप्रधानमन्त्री ओलीले अहिलेको अवस्थामा अन्य कुराको साटो सत्य र त्रेता युगको कुरा गरेकामा अचम्म मान्छन् । उनी भन्छन्, उहाँ प्रधानमन्त्री, उपप्रधानमन्त्री, परराष्ट्रमन्त्रीजस्ता पदमा बसिसकेका र अहिले पार्टीको अध्यक्ष पनि हुनुहुन्छ । उहाँ सुझबुझ भएको मान्छे पनि हो । तर मलाई उहाँको बोली सुन्दा पनि अचम्म लाग्छ । यो सान्दर्भिक कुरा होइन । २०७ औं भानु जयन्तीका अवसरमा ०७७ असार २९ मा बालुवाटारमा आयोजित कार्यक्रमा तत्कालीन प्रधानमन्त्री ओलीले भारतमै विवादित अयोध्या बहसलाई नेपालमा प्रवेश गराएका थिए । ओलीको भनाइ थियो, भगवान् राम भारतमा जन्मेका होइनन्, उनी नेपालमा जन्मिएका हुन् । रामको राज्य अयोध्या नेपालको वीरगन्जदेखि पश्चिम चितवनको ठोरीमा हो । कोभिडको घातक दोस्रो लहर उकालो लाग्दै गर्दा बालुवाटारमा रामसीताको मूर्तिलाई पूजा गरेर ओलीले तत्कालीन संस्कृतिमन्त्री भानुभक्त ढकाललाई बाजागाजा र रथयात्रासहित ठोरी पठाएका थिए । कोभिड महामारीका बेला अस्पतालका पूर्वाधार व्यवस्थापनलाई बेवास्ता गर्दै भीडभाडसहित मन्दिर उद्घाटन गराएको भन्दै ओलीको आलोचना पनि भएको थियो । राजनीतिक विश्लेषक तथा भारतका लागि नेपालका पूर्वराजदूत लोकराज बराल पूर्वप्रधानमन्त्री ओलीले ठोरी र रामको सम्बन्धबारे बोल्दै हिँडे पनि त्यसको आधार प्रस्तुत नगरेको बताए । यो पुरातात्त्विक विषय हो । यसमा खोज र अन्वेषण हुनुपर्छ । ओलीजी राजनीतिज्ञ हुन् । उहाँले भनेको कुरा हामीले कसरी पत्याउने ? उनले भने, हजारौं वर्षदेखि अयोध्या नै रामको जन्मभूमि रहेको भन्ने पढ्दै आयौं । ओलीजीको बोली कति आधिकारिक हो ? उहाँ के प्रमाणका आधारमा यो बोलिरहनुभएको छ ? ओलीकै अभिव्यक्तिका पक्षमा अन्य कसैले पनि नबोलेको उनले बताए ।ओलीले सत्ताबाट बाहिरिएपछि पनि अयोध्याको प्रसंगलाई थप जोड दिँदै आएका छन् । ललितपुरमा गत कात्तिक १३ गते आयोजित पुस्तक विमोचन समारोहमा आफूले नेपालमा विभिन्न ऋषिमुनि र भगवान् रामलगायतको जन्म भएको भन्दा छिमेकीले पीर गरेको ओलीले बताए । हाम्रा छिमेकीहरूलाई कहिलेकहिले कालीदास हाम्रै हो भन्दा पनि पीर पर्छ । राम जन्मभूमि अहिले नेपालमा पर्छ, फैजाबादलाई अयोध्या भनेको झूटो हो भन्दाखेरि कत्रो उत्पात ? ओली गत कात्तिक १६ मा आफैंले स्थापना गराएको मन्दिरमा पुगेर रामसीता, लक्ष्मण र हनुमानको पूजा गरेर फर्किए । त्यतिबेला रामको जन्मभूमि चितवनको ठोरी रहेको दोहोर्याउँदै उनले मन्दिरलाई थप समृद्ध बनाउन आफू लागिपर्ने घोषणा पनि गरे । पूर्वराजदूत माथेमा नेपालको संविधानमै धर्मनिरपेक्ष उल्लेख गरिसकेको हुनाले पूर्वप्रधानमन्त्री ओलीले धर्मका विषयमा बोलिरहनु नपर्ने बताउँछन् । धर्म व्यक्तिगत र निजी कुरा हो । यो हाम्रो चासोको विषय होइन । हाम्रो चासोको विषय विकास हो, उनले भने, ओलीजीजस्तो व्यक्तिले यस विषयमा बोल्दा निकै असर गर्छ । उहाँले यो किन बोल्नुभएको हो, उहाँलाई नै सोध्नुपर्छ । गत वर्षको भानु जयन्तीका अवसरमा ओलीले रामको जन्मस्थानका बारेमा विवादास्पद अभिव्यक्ति दिएपछि भोलिपल्ट परराष्ट्र मन्त्रालयले प्रस्टीकरण दिनुपरेको थियो । परराष्ट्र मन्त्रालयले तीनबुँदे विज्ञप्ति निकाल्दै प्रधानमन्त्री ओलीको भनाइ राजनीतिक विषय र कसैको भावनामाथि लक्षित नभएको जनाएको थियो । रामको जन्मभूमिका सम्बन्धमा थप अध्ययन र अनुसन्धान जरुरी छ भन्ने उद्देश्यले ओलीले अभिव्यक्ति आएको परराष्ट्रको स्पष्टोक्ति थियो । राजनीति विश्लेषक बराल ओलीको भनाइमाथि तत्कालीन अवस्थामा परराष्ट्र मन्त्रालयले विज्ञप्ति निकाल्नु नयाँ कुरा नभएको बताए । उनले भने, त्यस बेला उहाँकै सरकार थियो । उहाँले कर्मचारीलाई भन्नुभयो, निकालिदिए । ओलीजीको भनाइ आधिकारिक हुन त सबैले मान्नुपर्यो नि । भारतले उत्तरप्रदेशको फैजाबादमा रहेको अयोध्यालाई नै राम जन्मभूमिका रूपमा विकास गरिरहेको छ । हरेक वर्ष विवाह पञ्चमीको दिन फैजाबादस्थित अयोध्याबाट जन्ती आउने र नेपालको जनकपुरधामबाट राजा जनककी छोरी सीता लाई डोलीमा बोकेर लाने प्रचलन छ । सन् २०१८ मा फैजाबादबाट आएको जन्ती टोलीलाई स्वागत गर्न तत्कालीन प्रधानमन्त्री ओली र भारतीय समकक्षी नरेन्द्र मोदी एकैसाथ जनकपुर पुगेका थिए । कूटनीतिज्ञ दिनेश भट्टराई ओलीबाट प्रधानमन्त्री हुँदाको भन्दा फरक अभिव्यक्ति अहिले आएको बताए । उहाँले रामको बाबु दशरथकै नाम फेरिदिनुभयो । ऐतिहासिक तथ्य नभईकन उहाँजस्तो व्यक्तित्वले बोल्न हुँदैन थियो, उनले भने, प्रमाणित भएपछि बोले विश्वसनीय हुन्थ्यो । पपुलिस्ट नेसनालिस्टले जे कुरा पनि गर्छ । भारतमा राम मन्दिरकै मुद्दालाई प्रमुख बनाएको भारतीय जनता पार्टी झन्झन् बलियो बन्दै गएको छ । अयोध्यामा राम मन्दिर थियो कि बाबरी मस्जिद भन्ने विषयमा दंगा हुँदा हजारौं सर्वसाधारण मारिएका थिए । मन्दिरमस्जिद विवाद लगातार राजनीतिक मुद्दा बन्दै आएको थियो । करिब २९ वर्षको चर्को बहसपछि सन् २०१९ नोभेम्बरमा भारतको सर्वोच्च अदाललले विवादित स्थानमा राम मन्दिर बनाउन दिने र इस्लाम धर्मावलम्बीलाई मस्जिद बनाउन कुनै ठाउँ दिने फैसला गर्यो । एक अर्बभन्दा बढी हिन्दु धर्मावलम्बी रहेको भारतमा धार्मिक ध्रुवीकरणले प्रधानमन्त्री मोदीलाई फाइदा भएको विश्लेषण अन्तर्राष्ट्रिय मिडियाले गर्दै आएका छन् । भारतसहित विश्वमै हिन्दुत्व फैलाउने उद्देश्यले सन् १९२५ मा स्थापना भएको राष्ट्रिय स्वयंसेवक संघ (आरएसएस) को राजनीतिक अभियानलाई भाजपाले नेतृत्व गर्दै आएको छ । सन् १९८४ को आमनिर्वाचनमा मुलुकभरबाट जम्मा दुई सिट जितेको भाजपा सन् १९९० देखि अयोध्यालाई प्रमुख राजनीतिक एजेन्डा बनाएपछि १९९६ मा सरकारको नेतृत्व गर्ने अवस्थामा पुगेको थियो । यसको पछाडि भाजपा नेता लालकृष्ण आडवाणीको प्रमुख भूमिका थियो । उनले सन् १९९० को सेप्टेम्बरमा गुजरातको सोमनाथ मन्दिरबाट उत्तरप्रदेशको अयोध्यासम्म रथयात्रा घोषणा गरेका थिए । उनको रथ विभिन्न राज्य र सहरमा सभा गर्दै अघि बढेको थियो । सन् १९९२ डिसेम्बर ६ मा १ लाख ५० हजारभन्दा बढी स्वयंसेवकले र्याली निकालेका थिए । उनीहरूले अयोध्यामा रहेको बाबरी मस्जिदलाई भत्काएका थिए । द्वन्द्व भड्किँदा हिन्दु तथा मुस्लिम समुदायका दुई हजारको हत्या भएको मिडिया रिपोर्ट छ । कूटनीतिज्ञ भट्टराई अयोध्याजस्तो संवेदनशील विषयमा बोल्दा ध्यान दिनुपर्ने बताउँछन् । उहाँ (ओली) ले रामलक्ष्मणको मूर्ति पनि खडा गर्नुभयो । उहाँले पहिला प्रमाण देखाएर त्यो गरेको भए अर्कै हुन्थ्यो, उनले भने, यस्तो संवदेनील विषयमा चुनावको बेला बोलेर न हामीलाई राम्रो हुन्छ न उहाँलाई नै ।"
"प्रदेशसभा बैठक बस्दै, प्रतिपक्षी असन्तुष्ट","(मकवानपुर)  वाग्मती प्रदेशको प्रदेशसभा बैठक आज दिउँसो १ बजे बस्दै छ । यसअघि फागुन १६ गतेका लागि बोलाइएको बैठक अन्तिम समयमा स्थगित भएको थियो । २०७८ पुस ८ गते यता वाग्मती प्रदेशसभाको बैठक बस्न सकेको छैन । पुस ७ र ८ गते दुई दिन चलेको बैठकमा प्रमुख प्रतिपक्षी नेकपा एमालेले अवरोध गरेपछि बैठक अनिश्चित भएको थियो । प्रमुख प्रतिपक्षीले सरकारसँग विभिन्न विषयको जवाफ माग गरेका छन् । सरकारले जवाफका लागि आफूहरू तयार भएको जनाए पनि विपक्षी दलहरू अझै असन्तुष्ट छन् ।नेकपा एमालेले आफ्नो सरकारले ल्याएको योजनाहरू कटौती प्रति असन्तुष्टि जनाउँदै आएको छ । गौरवको आयोजनाको रूपमा रहेको सुरुङ मार्ग र विद्युतीय बस खरिदको विषय स्थगित गर्ने सरकारी निर्णयपछि प्रतिपक्षीमा असन्तुष्टि देखिएको हो । यही विषयलाई लिएर प्रतिपक्षीले निरन्तर सदन अवरुद्ध गर्दै आएको छ । यसअघि दुई पटक सहमति भएरै बैठक आह्वान भए पनि प्रतिपक्षीले अवरोध गर्ने संकेत पाएपछि अन्तिम समयमा स्थगित गरिएको थियो । लामो समयदेखि अवरुद्ध हुँदै आएको प्रदेशसभा बैठक फागुन ४ गते बसेको सर्वदलीय बैठकमा सहमति जुटेको थियो । प्रदेशसभा अनिश्चित बन्दा कानुन निर्माण प्रक्रिया ठप्प छ । एमालेले रकमान्तरको विषयमा सरकारले चित्तबुझ्दो जवाफ दिनुपर्ने माग गरेको छ । प्रमुख प्रतिपक्षी नेकपा एमालेका प्रमुख सचेतक दीपक निरौलाले मन्त्रालय विभाजनको औचित्य पुष्टि गर्नुपर्ने, आफ्नो नेतृत्वको सरकारले ल्याएको योजना कटौती गर्नुपर्ने कारण र नेकपा (एस) को कमिटी गठन भएको स्थानमा मात्रै बजेट दिने भनाइप्रति मुख्यमन्त्रीले माफी माग्नुपर्ने बताए । हाम्रो मागबारे सरकारले चित्तबुझ्दो जवाफ दिनुपर्छ । भइरहेको कामलाई रोक्ने गलत नियत सरकारको देखियो, उनले भने । प्रतिपक्षीको अवरोधमा सभामुखको पनि साथ रहेको देखिन्छ । फागुन १४ को लागि तय गर्ने भनिएको बैठक सभामुख सानुकुमार श्रेष्ठको अग्रसरतामा बसेको बैठकबाट सहमति भएको थियो । तर, अघिल्लो दिन नै सरकारलाई बिनाजानकारी बैठक स्थगितको सूचना टाँस भएको प्रदेश सरकारको आरोप छ । सभामुख श्रेष्ठ पनि एमालेकै प्रतिनिधित्व गर्छन् । मुख्यमन्त्री राजेन्द्र पाण्डेले भने प्रमुख प्रतिपक्षी दलको नियत नै अवरोध गर्ने मात्रै रहेको आरोप लगाउँदै आएका छन् ।"
निकुञ्ज क्षेत्रमा मानव अधिकार चासो,"(चितवन)  दुर्लभ वन्यजन्तु एकसिंगे गैंडा, पाटेबाघलगायतका जीवजन्तु जोगाउन लगभग ५० वर्षअघि चितवन राष्ट्रिय निकुञ्ज स्थापना भएको हो । नेपालको पहिलो राष्ट्रिय निकुञ्जले चितवनलाई देश, विदेशमा पनि चिनायो, बाघ, गैंडा पनि जोगायो । तर यो निकुञ्जसँग जोडिएर बेलाबेलामा विभिन्न घटना, बहस र मुद्दा सतहमा आउँछन् । वन्यजन्तु संरक्षण र मानव अधिकारको विषयमा विश्वव्यापी चासोसमेत जोडिन्छ । यहाँ सामान्य लाग्ने घटनाको प्रभाव बाहिर गम्भीर रूपमा पर्दोरहेछ, चितवन जिल्ला अदालतका न्यायाधीश हेमन्त रावलले भने । गत वर्ष साउनमा राजकुमार चेपाङको मृत्यु प्रकरणमा यस्तो चासो व्यक्त भएको उनले बताए । पूर्वी चितवन पिप्लेका राजकुमार चेपाङ गत वर्षको साउन १ गते साथीहरूसहित निकुञ्जभित्र गएर खोलामा घोंगी बटुल्दै थिए । त्यही बेला निकुञ्ज सुरक्षाका लागि तैनाथ नेपाली सेनाका हुद्दाले उनीलगायत सबै सात जनालाई नियन्त्रणमा लिए । त्यसपछि कुटपिट र अन्य दुर्व्यवहारसमेत भयो । राजकुमारसहित साथीहरू उसै दिन छुटे । तर त्यही दिनदेखि बिरामी भएका राजकुमार एक सातापछि बिते । त्यो बेला संरक्षणमा सहयोग गर्ने अन्तर्राष्ट्रिय निकाय विश्व वन्यजन्तु कोष (डब्लूडब्लूएफ) ले यो घटनालाई गम्भीर रूपमा लिएको न्यायाधीश रावलले बताए । कोभिडको विश्वव्यापी महामारी थियो । त्यस्तो बेलामा पनि डब्लूडब्लूएफका अन्तर्राष्ट्रिय अध्यक्ष यो घटनाबारे बुझ्न नेपाल आए, चितवन नै आएर मलाई पनि भेटे । घटनाको किन छानबिन भएको छैन भनेर चासो राखे । मैले उजुरी परेको छ, अनुसन्धान भएको छ । मान्छे पक्राउ हुन्छ । कानुनी प्रक्रिया अगाडि बढेको छ भनें, न्यायाधीश रावलले सुनाए । त्यसैले नियमभन्दा बाहिर गएर कुनै क्रियाकलाप गर्न नहुनेमा उनले जोड दिए ।धेरै ठाउँबाट चासो दिन थालेपछि यो घटनामा संलग्न भएका सेनाका हुद्दा पक्राउ परे । उनीविरुद्ध दायर भएको मुद्दामा चितवन जिल्ला अदालतले नौ महिना कैदको फैसला सुनायो । पछि उच्च अदालत पाटनको हेटौंडा इजलासले जिल्ला अदालतको यो फैसला उल्टाउँदै दोषी सैनिकलाई जन्मकैद हुने फैसला गर्यो । मानव मृत्युका घटनामा मात्रै हैन वन्यजन्तुका विषयमा पनि यसैगरी धेरैको चासो जोडिने गरेको छ । यो त झन् संवेदनशील भयो । टिकौलीमा सडक बिस्तारका क्रममा खनिएको खाडलमा परेर एउटा गैंडा मर्दा मिडियामा भएको कभरेज अनि धेरै क्षेत्रबाट राखेको चासोले यो विषय कति गम्भीर हो भन्ने देखिन्छ, चितवनका प्रमुख जिल्ला अधिकारी अस्मान तामाङले भने । निकुञ्ज आडका मध्यवर्ती क्षेत्रमा वन्यजन्तुको आक्रमणमा परेर स्थानीयको ज्यान जाँदा बरु त्यो तहको चासोचिन्ता व्यक्त भएको आफूले नदेखेको उनले बताए । वन्यजन्तु संरक्षणको उद्देश्यले निकुञ्ज स्थापना भए पनि मानव अधिकार उल्लंघन हुन नदिन आफूहरू पनि गम्भीर हुने गरेको चितवन राष्ट्रिय निकुञ्जका प्रमुख संरक्षण अधिकृत हरिभद्र आचार्यले बताए । मानव अधिकार उल्लंघन रोक्न गाइड लाइन बनाएर काम गरेका छौं । हामीले यो क्षेत्रमा वर्षभरिमा ५० औं राम्रा कामहरू गरेका हुन्छौं । तर छिटपुट घटनाको चर्चा धेरै हुन्छ, आचार्यको असन्तुष्टि थियो ।निकुञ्ज र संक्षित क्षेत्रमा हुने मानव अधिकार उल्लंघनका घटनाको विषयमा राष्ट्रिय मानव अधिकार आयोगले पनि चासो दिन थालेको छ । आयोगका कामु सचिव मुरारी पोखरेलले ०६७ सालमा बर्दिया निकुञ्जमा तीन जना महिलाको मृत्यु भएपछि यस विषयमा पनि आयोगले चासो र सक्रियता देखाउन थालेको उनले बताए । आयोगले अभिमुखीकरण पुस्तिका नै तयार गरेको पोखरेलले जानकारी दिए । राष्ट्रिय निकुञ्ज तथा संरक्षण क्षेत्रका मध्यवर्ती क्षेत्रमा बस्ने नागरिकहरूको मानव अधिकारको विषयमा तयार पारिएको अभिमुखीकरण पुस्तिकाको शुक्रबार सौराहामा आयोगक अध्यक्ष तपबहादुर मगरले विमोचन गरे । आयोगले उपभोक्ता हित संरक्षण मञ्च नेपालसँग सहकार्य गरेर यो पुस्तिका तयार गरेको हो । वन्यजन्तुका साथै संरक्षण क्षेत्रका सेना र अन्य कर्मचारी मानव अधिकार संरक्षणमा जिम्मेवार हुनुपर्ने अध्यक्ष मगरले जोड दिए । फेरि पर्यावरण र वन्यजन्तु संरक्षण पनि मानवको दायित्व नै हो । निकुञ्ज क्षेत्रमा टकराव नहोस् भनेर स्थानीयले भूमिका खेल्नुपर्छ, मगरले भने ।"
चित्लाङमा बढ्दै चहलपहल,"(हेटौंडा)  कोरोना महामारीका कारण २ वर्षसम्म मारमा परेका मकवानपुरको थाहा नगरपालिक९ स्थित चित्लाङका रिसोर्ट र होमस्टेहरू लयमा फर्किन थालेका छन् । कोरोना सक्रमणमा कमी आएसँगै यहाँका होमस्टे र रिसोर्टमा आन्तरिक एवं बाह्य पर्यटकको चाप बढ्न थालेको हो । केही समययता यहाँका रिसोर्ट र होमस्टे पर्यटकले भरिभराउ छन्, चित्लाङ रिसोर्टका सञ्चालक देवेन्द्र नेपालले भने ।चन्द्रागिरि डाँडाको काखमा रहेको चित्लाङको मौसम र स्वच्छ हावापानीका कारण पनि पर्यटकको रोजाइमा पर्ने गरेको हो । चित्लाङमा मुख्य गरी काठमाडौंबाट आन्तरिक एवं बाह्य पर्यटकहरू आउने गर्छन् । त्यसो त हेटौंडा, वीरगन्ज र चितवनवाट पनि पर्यटकहरू आउँछन्, गुर्जुधारा होमस्टेका सञ्चालक बुद्धरत्न मानन्धरले भने, यहाँ गर्मी र जाडो दुवै मौसममा पर्यटकहरू आउँछन् । तर गर्मीमा अलि बढी चाप हुन्छ । यहाँका होमस्टे र रिसोर्टमा बस्न काठमाडौंतर्फबाट थानकोट, चन्द्रागिरि केवलकार हुँदै हिँडेर आउने र साना सवारीसाधनमा आउनेको संख्या अधिक छ । थानकोटचन्द्रागिरिचित्लाङ सडकको स्तरोन्नतिसँगै पर्यटकको चाप यहाँ ह्वात्तै बढेको मानन्धरले बताए । १२ किलोमिटर लामो यो मार्गलाई थप स्तरीकरण गर्न स्थानीय अझै लागिरहेका छन् । चित्लाङमा अहिले २५ वटा होमस्टे र ५ वटा रिसोर्ट छन् । थपिने क्रम पनि बढ्दो छ । उनीहरूले पाहुनाहरूलाई अर्गानिक खाद्यान्न र परिकार मात्र पस्किने गरेका छन् ।चित्लाङमा नेवार समुदायको मुख्य बसोबास रहेको छ । त्रिभुवन राजपथ निर्माण नहुँदासम्म राजधानी र तराई आवतजावत गर्ने मुख्य प्रवेशद्वार नै चित्लाङ थियो । राजधानी प्रवेश गर्ने पैदलयात्रीहरू चित्लाङमा बास बसेर चन्द्रागिरिको उकालो पार गर्दै काठमाडौं छिर्ने गर्थे । त्यसबेला पैदलयात्रुले बास बस्ने गरेका पाटीपौवा अझै देख्न सकिन्छ । केहीको भग्नावशेष मात्र बाँकी छ । यहाँ अशोक सम्राट्ले निर्माण गरेको अशोक चैत्य पनि छ । चैत्यको अवलोकन गर्न चीनलगायत मुलुकबाट बौद्धमार्गीहरू आउने गरेका स्थानीय बताउँछन् ।आन्तरिक एवं बाह्य पर्यटकलाई आकर्षित गर्ने उद्देश्यले ११ वर्षअघिदेखि चित्लाङमा होमस्टे सञ्चालनमा ल्याइएको हो । गाउँको रहनसहन र पारिवारिक वातावरण रुचाउने पर्यटकलाई लक्षित गरी होमस्टे सुरु गरिएको हो ।"
वाग्मती प्रदेश खेलकुद सुरु,"मकवानपुर (कास) वाग्मती प्रदेश खेलकुद प्रतियोगिता हेटौंडा५ स्थित पिप्ले क्याम्पा रंगशालामा सुरु भएको छ । प्रथम प्रदेश खेलकुदको मुख्यमन्त्री राजेन्द्र पाण्डेले शनिबार उद्घाटन गरेका थिए । उद्घाटन समारोहमा ओलम्पियन वैकुण्ठ मानन्धरले ओलम्पिक टर्च बोके । उनीसँगै ओलम्पियन दीपक विष्ट, संगीना वैद्य र कान्छीमाया कोजु सहभागी थिए । सेना, प्रहरी, खेलाडी र विद्यार्थीले मार्चपास तथा झाँकी प्रदर्शन गरेका थिए । चैत १२ सम्म सञ्चालन हुने प्रतियोगितामा आठ खेल समावेश गरिएको छ । फुटबल, क्रिकेट, भलिबल, तेक्वान्दो, कराते, एथलेटिक्स, बक्सिङ र ब्याडमिन्टन खेललाई समावेश गरिएको छ । खेलहरू मकवानपुर, चितवन, काभ्रे, काठमाडौं र सिन्धुपाल्चोक जिल्लामा हुनेछन् । मकवानपुरमा आइतबारदेखि पुरुष फुटबल, ब्याडमिन्टन र चैत ५ देखि तेक्वान्दो प्रतियोगिता हुनेछ । चितवनमा ३० गतेदेखि भलिबल र क्रिकेट सुरु हुनेछ । सिन्धुपाल्चोकमा चैत ७ देखि कराते खेल हुनेछ । काठमाडौंमा चैत ६ देखि एथलेटिक्स प्रतियोगिता हुनेछ भने काभ्रेमा चैत ७ देखि महिला फुटबल र चैत ९ देखि बक्सिङ प्रतियोगिता हुनेछ । प्रतियोगिताको समापन काभ्रेको धुलिखेलमा हुनेछ । प्रतियोगितामा २ हजारभन्दा बढी खेलाडी सहभागी हुने प्रदेश खेलकुद परिषदका सदस्यसचिव सूर्यलाल भण्डारीले बताए । प्रतियोगिताको लागि ८ करोड ४ लाख रुपैयाँ रकम खर्च हुने अनुमान गरिएको छ ।"
"बौद्धिक अपांगता : योजना छ, प्रगति छैन","पछिल्ला वर्षहरूमा अपांगता भएका व्यक्तिहरूको समावेशीकरणको मुद्दाले महत्त्व पाइरहेको छ । नीतिनिर्माण तहमा तिनका सरोकारलाई सम्बोधन गर्ने कोसिसहरू भइरहेका छन्, कार्ययोजनाहरू पनि बनिरहेका छन् । तर, तिनको कार्यान्वयन प्रक्रियाका विविध पक्षमा संघ, प्रदेश र स्थानीय तहहरू उदासीन छन् । योजनाको यथोचित मूल्यांकन तथा कार्यप्रगति परीक्षणसम्म पनि भएको छैन । यसले गर्दा अपांगता भएका व्यक्तिहरूको जीवनयापन, शिक्षा, स्वास्थ्य लगायत आधारभूत आवश्यकता पूर्ति हुन सकिरहेको छैन । आफैंले परिकल्पना गरेको सेवाको प्रभावकारिताप्रति यसरी अनुत्तरदायी हुने छुट सरकारलाई छैन । बौद्धिक अपांगता भएको व्यक्तिलाई त झन् एक जना सहयोगी अनिवार्य चाहिने हुनाले सरकारी भरथेग आवश्यक पर्छ । यसको अभावमा बौद्धिक अपांगता भएका छोराछोरी हुर्काउन कैयौं अभिभावक कामकाजआयआर्जनको माध्यम छाड्न विवश छन् । सबल परिवारले केही हदसम्म निजी क्षेत्रका पुनःस्थापना केन्द्रमा राखेर वा अरू प्रबन्ध गरेर भए पनि उनीहरूको रेखदेख गरेका छन् । एकल वा आर्थिक रूपमा कमजोर परिवार भने सरकारी उपेक्षाका कारण थप संकटतर्फ धकेलिइरहेका छन् । संरक्षण अभावमा बौद्धिक अपांगता भएका बालिका, किशोरी वा महिला यौन हिंसामा परेका घटनाहरू पनि बारम्बार सार्वजनिक भइरहेका छन् । यसर्थ, सरकारीस्तरबाटै निःशुल्क पुनःस्थापना केन्द्रहरूको संख्या र पहुँच विस्तार गर्नु जरुरी छ । २०६८ सालको जनगणना अनुसार कुल जनसंख्याको १९४ प्रतिशत अर्थात् ५ लाख १३ हजार ९ सय ९३ जना अपांगता भएका व्यक्ति छन्, राष्ट्रिय योजना आयोगको अघिल्लो वर्षको प्रतिवेदन अनुसार तीमध्ये ००६ प्रतिशत बौद्धिक अपांगता भएकाहरू छन् । अपांगताको प्रकार हेरी ६ सय ५० देखि ३ हजार रुपैयाँसम्म सामाजिक सुरक्षा भत्ता बौद्धिक अपांगता भएकाहरूले पनि पाउँछन् । यसबाट अपांगता तथा बौद्धिक अपांगता भएका व्यक्तिहरूको पहिचान गर्न सजिलो भएको छ, व्यक्तिगत घटना दर्तालाई प्रोत्साहन पनि पुगिरहेको छ, उनीहरूका केही ससाना आवश्यकता पनि पूर्ति भएका छन् । तर, थोरै भत्ता दिनु मात्रै भरपर्दो उपाय होइन । उनीहरूका निम्ति पुनःस्थापना तथा सीप विकास तालिमका प्रभावकारी योजना पनि अघि बढाउनुपर्छ । बौद्धिक अपांगता भएका व्यक्तिहरूका लागि रोजगारी तथा आर्यआर्जनको माध्यम पहिल्याउन सरकारीस्तरबाटै पहल हुनुपर्छ । शिक्षा, स्वास्थ्य लगायतमा पहुँच वृद्धि गरेर उनीहरूको जीवनयापनलाई सहज बनाउनु सरकारको जिम्मेवारी हो । बौद्धिक अपांगता भएका व्यक्तिहरूका लागि बनेका नीतिनियमको कार्यान्वयन पक्ष निकै कमजोर छ । जस्तो, अपांगता भएको व्यक्तिको अधिकार सम्बन्धी ऐन, २०७५ र नियमावली २०७७ मा बौद्धिक अपांगता भएका व्यक्तिहरूका लागि पुनःस्थापना, सहायक सामग्री निःशुल्क वितरण लगायतका सुविधादेखि पुनःस्थापना केन्द्रको स्थापना र सञ्चालनको खाका समेटिएका छन् । आर्थिक वर्ष २०७५७६ देखि पाँच वर्षमा सम्पन्न गर्ने गरी सातवटै प्रदेशमा नमुना बहुआयामिक अपांगता नागरिक ग्राम निर्माण योजना पनि छ । अपांगता ग्राम निर्माण तथा सञ्चालन कार्यविधि, २०७८ बनाइएको छ । झट्ट हेर्दा यी योजनाहरू राम्रै पनि देखिन्छन्, तर यिनको कार्य प्रगति न्यून छ । परिवारले नै अनेकन् कठिनाइका बावजुद बौद्धिक अपांगता भएका सदस्यहरूको आधारभूत आवश्यकताको जोहो गरिरहेका छन् । उल्लिखित योजना मात्रै लागू हुन्थे भने पनि स्याहार गर्ने परिवारका सदस्य वा संरक्षक नभएका सम्बन्धित व्यक्तिले आश्रय र आत्मनिर्भर नहुन्जेलसम्मका लागि आवासीय पुनःस्थापनाको अवसर पाउँथे । तर, सरकारी योजनाहरू देखावटीका निम्ति मात्र बनिरहेको प्रतीत हुन्छ । विभिन्न राष्ट्रिय तथा अन्तर्राष्ट्रिय सन्धि, महासन्धिमा सरकारले हस्ताक्षर गरेकाले बाध्यतावश बनेका यस्ता प्रावधान कार्यान्वयन नहुनुको मुख्य कारण जनप्रतिनिधिकर्मचारी नै यसबारे अनभिज्ञ हुनु हो । समस्याबारे ज्ञान भएकाहरू पनि अपेक्षित रूपमा संवेदनशील छैनन् । त्यसैले योजना कार्यान्वयनको तहमा रहेकाहरूलाई यस्ता विषयमा जानकारी वा चेतनाको खाँचो छ । र, बौद्धिक अपांगताको संवेदनशीलता बुझेर उनीहरूले सम्बन्धित योजनाको यथाशीघ्र कार्यान्वयन गर्नुपर्छ । सडक वा अन्य पूर्वाधारजस्तो सजिलै देखाउन मिल्ने काम नभएकाले जनप्रतिनिधिहरूको चासो पनि यसमा कम देखिन्छ । राजनीतिक वृत्तमा यस्तो प्रवृत्ति रहुन्जेल समतामूलक समाज निर्माण सम्भव छैन । यसबाहेक बजेटको सीमितता, अस्पष्ट कार्यविधि लगायतका प्राविधिक कारणले पनि योजना कार्यान्वयन हुन सकेका छैनन् । अपांगता भएका व्यक्तिहरूको शिक्षा, स्वास्थ्य, जीविकोपार्जन लगायत सेवालाई प्रभावकारी बनाउन अब कार्यान्वयनका जटिलतालाई केलाउँदै सम्बन्धित नीतिनियम र योजनाहरूको समीक्षामूल्यांकन सरकारीस्तरबाटै गरिनुपर्छ । र, सरोकारवाला विभिन्न पक्षको साथसहयोग लिएर योजनाहरूमा सुधार र तिनको उचित कार्यान्वयनमा जोड दिइनुपर्छ ।"
नेपाली पनि 'केजरीवाल को प्रतीक्षामा,"भारतको राजधानी दिल्लीमा, सार्वजनिक निर्माण कार्यमा भइरहेको व्यापक भ्रष्टाचार र अनियमितताको पर्दाफास गरी लोकप्रिय भएका पेसाले इन्जिनियर, सूचना अधिकार अभियन्ता, आम आदमी पार्टी (आप) का अरविन्द केजरीवाल विगत १० वर्षदेखि दिल्लीको सत्तामा छन् । उनले जनअपेक्षा अनुरूप दिल्लीका सर्वसाधारणलाई स्वास्थ्य, शिक्षा, विद्युत् र पानीजस्ता आधारभूत मानवीय आवश्यकता निःशुल्क उपलब्ध गराएको परिणामस्वरूप छिमेकी कृषिप्रधान राज्य पन्जाबका मतदाताहरूले हालै सम्पन्न विधानसभा चुनावमा आपलाई ११७ मध्ये ९२ सिटमा विजयी गराएको छ । दिनानुदिन बढिरहेको महँगी, बेरोजगारी, भ्रष्टाचार, चर्को विद्युत्, पानी महसुल आदि समस्याबाट राहत दिलाउन अरविन्द केजरीवालजस्ता खुबी भएका राष्ट्रिय नेतृत्वको नेपालीले प्रतीक्षा गरेको छ । महेन्द्रसिंह बम, टीकापुर१, कैलाली"
निर्वाचन नजिकिएसँगै गठबन्धनको चर्चा,"एमसीसीको चटारो सकिएसँगै यतिबेला सत्तारूढ दलहरू आगामी निर्वाचनमा गठबन्धन गर्ने कि एक्लाएक्लै जाने भन्ने विवादमा फसेका छन् । गठबन्धनका विषयमा अन्य दलमा विवाद नरहे पनि सत्ता घटक प्रमुख कांग्रेसमा यसबारे दुईथरी धारणा अएका छन् । पार्टीको चौधौं महाधिवशेनमा सभापतिमा उम्मेदवारी दिएर आफ्नो छुट्टै स्थान बनाएका नेता शेखर कोइरालाको समूह आगामी सबै निर्वाचनमा गठबन्धनबिनै जानुपर्छ भन्नेमा एकढिक्का छ भने सभापति तथा प्रधानमन्त्री शेरबहादुर देउवा समूह गठबन्धन गरेरै जाने सोचमा छ । २०७४ सालको निर्वाचनमा वाम गठबन्धनका कारण कांग्रेसले नराम्रो पराजय बेहोरेको थियो । पराजयपछि सभापतिले राजीनामा दिनुपर्ने माग व्यापक रूपमा उठेको थियो । त्यसको जवाफमा प्रधानमन्त्री देउवाले पार्टीले हारेको नभई दुई ठूला दल मिलेर जितेका भन्दै नेतृत्व छाड्न अस्वीकार गरेका थिए । अहिलेको गठबन्धन टुटाएमा पुनः त्यही अवस्था आउन सक्ने भयले प्रधानमन्त्री देउवामा डेरा जमाएको छ । यो गठबन्धन भत्किएमा माओवादी र एमालेको पुनः मिलन हुन सक्ने संकेत पुष्पकमल दाहालको हालैको अभिव्यक्तिबाट पनि मिलेको छ । एमसीसी र संसद्मा जारी गतिरोध हटाउने विषयमा केपी शर्मा ओलीसँगको भेटमा दाहालले आफूले ओलीसँगको सहकार्य र सहमतिको ढोका बन्द नगरेको भनेका थिए । यसको मतलब हो दाहाल आफ्नो स्वार्थका लागि जे पनि गर्न सक्छन् । यसले पनि प्रधानमन्त्री देउवाले शंका गर्ने ठाउँ देखेका छन् । कांग्रेसमा गठबन्धन सम्बन्धमा दुईथरी विचार आइरहे पनि माओवादी केन्द्र, एकीकृत समाजवादी र जसपामा भने यसलाई निरन्तरता दिने वा नदिने भन्नेमा कुनै दुविधा देखिँदैन । यद्यपि गठबन्धनमै रहेको राष्ट्रिय जनमोर्चा भने एमसीसी पास भएपछि त्यसमा असन्तुष्टि जाहेर गर्दै बाहिरिसकेको छ । माओवादी र एकृकीत समाजवादीलाई जसरी पनि गठबन्धन गर्नैपर्ने बाध्यता छ । एकीकृत समाजवादीका लागि आगामी निर्वाचन पहिलो हो । माओवादी केन्द्र पनि निकै खस्किएकाले यी दुवै दललाई गठबन्धन अनिवार्यजस्तै छ । यदि यी दुवै एक्लाएक्लै निर्वाचनमा होमिए भने ओलीले भनेजस्तो धूलोपीठो हुनेमा शंका छैन । यसैले गर्दा पार्टीभित्र चरम विरोध हुँदाहुँदै पनि एमसीसी अनुमोदन गर्न बाध्य भएका हुन् । सुजन देवकोटा, पालुङ्टार४, गोरखा"
कहिले हुन्छ जनताकेन्द्रित चुनावी बहस ?,"करिब दुई महिनामा स्थानीय निकायको निर्वाचन हुँदै छ । दलहरू निर्वाचनको नतिजा आफ्नो पक्षमा पार्न राजनीतिक जोडघटाउमा लागिसकेका छन् । तर उनीहरूको राजनीतिक गतिविधि जनताकेन्द्रित पटक्कै छैन । अहिले मुख्य राजनीतिक दलका प्रमुख नेताहरू मतपत्रको रङजस्तो नितान्त प्राविधिक विषयमा अल्झिरहेका छन् । यसै विषयमा दलहरूबीच आरोपप्रत्यारोप चलिरहेको छ, जुन स्वाभाविक छैन । दैनिक जीवनमा प्रत्यक्ष सरोकार राख्ने कार्ययोजना बनाएर जनतामा जानुपर्नेमा त्यसो भएको छैन । विगतमा मतदातासामु गरेका वाचा र प्रतिज्ञा कति पूरा भए र कति गर्न बाँकी रह्यो भन्नेतर्फ राजनीतिक दलहरू समीक्षा नै गर्न चाहँदैनन् । अघिल्ला निर्वाचनमा जनतासामु गरेका प्रतिबद्धताहरू मुस्किलले थोरै मात्र पूरा भएकाले पनि जनताको घरदैलामा यस पटक नयाँनयाँ विकासका योजना बोकेर जानका लागि दल र नेताहरूसँग नैतिक सामर्थ्य त्यति मजबुत छैन । नेताप्रति जनताका प्रश्नैप्रश्न छन्, गुनासाका खातैखात छन् । उनीहरूले गर्ने प्रतिबद्धतामाथि जनताको विश्वास दिनानुदिन घट्दै छ । निर्वाचन नजिकिँदै गर्दा दलहरू नीति र नेतृत्वकेन्द्रित बहसमा लाग्नुपर्ने बेलामा चुनावी प्रक्रियाका प्राविधिक विषयमा टीकाटिप्पणी गर्नतर्फ लागेका छन् । यो समय दलहरूले अघिल्लो कार्यकालको निर्मम समीक्षा र आगामी दिनका योजनाहरू जनतासामु प्रस्तुत गरेर जनतालाई विश्वासमा लिने बेला हो, तर दलहरू त्यो बाटामा छैनन् । ठोस योजना र प्रतिबद्धता पनि उनीहरूमा खासै देखिँदैन । सामान्य कर्मकाण्डी र महत्त्वाकांक्षी योजना तथा चुनावी एजेन्डाका पुलिन्दा बोकेर अब मतदातालाई प्रभावित पार्न सकिँदैन, यथार्थमा आधारित कार्ययोजना प्रस्तुत गर्नु आवश्यक छ । अब जनता केन्द्रित चुनावी बहसको आवश्यकता छ, नेताकेन्द्रित होइन । दीपक थपलिया, शिवपुरी८, नुवाकोटस्थानीय तहमा आआफ्ना कार्यक्रम र चुनावी रणनीतिबारे दलहरू छलफलमा जुट्न थालिसकेका छन्, तर संघमा भने नेताहरू मतपत्रको रङको विषयमा आरोपप्रत्यारोपमा रुमल्लिएका छन् । वास्तवमा यतिबेला दलहरू जनसरोकारका विषयमा जुट्नुपर्ने हो । चुनावको माहोल बनाउँदै निर्वाचन आयोगलाई सहयोग गर्ने बेला हो । तर, सेतो मतपत्रमा हरियो चुनाव चिह्न राख्ने आयोगले निर्णय गरेसँगै प्रमुख प्रतिपक्षी एमालेले सत्तारूढ नेपाली कांग्रेससँग जोडेर आलोचनामा उत्रिएको छ, जुन हास्यास्पद छ । स्थानीय तहको निर्वाचन प्रभावित पार्न खोजेको आरोप लगाउनुले एमाले सानातिना कुरामा रुमल्लिएको देखिन्छ । मतपत्र र सोको रङले पार्ने प्रभावका विषयमा आयोगले स्पष्ट पारिसक्दा पनि सोही विषयलाई राजनीतीकरण गर्नु एमालेको सस्तो राजनीतिक क्रियाकलाप हो । आयोग स्वतन्त्र निकाय हो, निर्वाचन, लोकतन्त्र र जनमतको संरक्षण गर्नु उसको कर्तव्य हो । दलहरू साँच्चै जनमुखी हुन् भने स्थानीय तहको अख्तियार प्रत्यायोजन, स्रोतसाधन परिचालन, संघीयता कार्यान्वयनमा देखिएका कमजोरी र अब सच्च्याउने विषयहरू, भ्रष्टाचार नियन्त्रण, संविधानको कार्यान्वयन, उद्यमशीलता विकास, रोजगारी सृजना लगायतका विषयमा केन्द्रित हुनुपर्थ्यो । मतपत्र, चुनाव चिह्नको रङ तथा मतसंकेतको विषयमा आरोपप्रत्यारोपमा अल्झनु अनावश्यक र गैरराजनीतिक विषयान्तर हुन्न र ? सरोजकुमार ढुंगाना, शंखरापुर१, काठमाडौं"
के हुन् स्थानीय चुनावका मुद्दा ?,"स्थानीय चुनावको सरगर्मी बढ्न थालेको छ । अमेरिकी सहयोग परियोजना एमसीसी अनुमोदनमा मुख छोप्ने बाटो पहिल्याएपछि सुरक्षित देखिएको सत्ता गठबन्धन अब चुनावी मोर्चामा रणनीति बुन्दै छ । प्रधानमन्त्री शेरबहादुर देउवाले मुखै खोलेर एक्लै चुनाव लड्दाको परिणाम भोगिसक्यौं, तीनै तहका चुनावमा पनि सहकार्य गरेरै जाने हो भन्दै आफ्ना कार्यकर्ताहरूलाई सत्ता गठबन्धनमा अप्ठेरो पर्ने कुरा नगर्न निर्देशनसमेत जारी गरेका छन् । मैत्रीपूर्ण प्रतिस्पर्धा र केही ठाउँमा तालमेल एउटा कुरा हो तर देशव्यापी चुनावी गठबन्धन कांग्रेसका लागि कति सहज हुन्छ, त्योचाहिँं विचारणीय छ । मेरो विचारमा त स्थानीय चुनावमा दलीयकरण घटाउँदै जानुपर्छ, गठबन्धन नै आवश्यक छैन । हो, संसदीय चुनावमा भने यो अत्यावश्यक देखिन्छ । अन्यथा संसद् र शासकीय स्थिरता सम्भव छैन । तर त्यो गठबन्धन दीर्घकालीन, स्वस्थ एवं नीतिगत स्पष्टतासहितको हुनुपर्छ । केवल चुनाव जित्नका लागि तत्कालको लाभहानिमा केन्द्रित हुने हो भने त्यस्तो गठबन्धन काम लाग्दैन । एमाले र माओवादीको विगत हालत नै ताजा उदाहरण छ ।एमसीसी प्रकरणमा सत्ता गठबन्धन टुट्ने र त्यसको चुनावी लाभ लिने मौका पर्खिबसेको प्रमुख विपक्षी एमाले जिल्लिएको छ । गत चुनावमा एमाले पहिलो थियो । अधिकांश प्रतिनिधि उसकै चुनिएका थिए । यस अवधिमा तिनले के गरे, कहाँ चुके, त्यसको समीक्षा अपेक्षित थियो एमाले नेतृत्वबाट । तर अध्यक्ष केपी शर्मा ओलीले मतपत्रको रङलाई नयाँ मसला बनाएका छन् । कहिले अमेरिकाबाट आएको इमेल हेरेर मलाई हटाएका हुन् न्यायाधीशले भन्छन् । अनर्गल चर्को स्वर उनको पहिचान हो । रित्तो घ्याम्पो धेरै बज्छ भन्ने उखान नै छ । मतपत्रको आकारप्रकार, त्यसमा प्रयोग गरिने छाप, मसीको रङ निश्चय पनि संवेदनशील पक्ष हुन् । मतपत्र कस्तो हुन्छ, त्यसको आकारप्रकार, चुनावचिह्न र मतदानमा प्रयोग गरिने छाप, मसी लगायतबारे जानकारी दिनु निर्वाचन आयोगको कर्तव्य पनि हो । आयोगले स्थानीय निर्वाचनका लागि मतपत्रमा छापिने चिह्न लगायतका विवरण हरियो (ब्राइट ग्रिन) हुने भनेको छ । हरियो वा रातोको विकल्पमा अर्को कुनै रङ हुन सक्थ्यो । त्यो परिवर्तन गर्न नसकिने कुरा होइन । तर त्यसमै प्रमुख विपक्षी एमालेले कांग्रेसको अनुकूल देख्नु र भड्किनुपर्ने कारण छैन । हरियो हुँदैमा कांग्रेसलाई सजिलो पर्छ भन्ने जरुरी छैन र कतिपय मतदाता झुक्किन पनि सक्छन्, सबै हरियो रहेछ जहाँ छाप हाने पनि कांग्रेसले नै पाउने हो भनेर । तर्कहीन विवादको कुनै अन्त्य छैन ।मतदाताको समस्या, हित र सुविधाबारे कसैले मुद्दाको पैरवी गरेको देख्न पाइएको छैन । बहस त मतपत्र र त्यसमा चुनाव चिह्नको रेखांकन, खास गरी निरक्षर र उमेर ढल्किँदै गरेका मतदाताका लागि सहज र मैत्रीपूर्ण छ कि छैन भनेर हुनुपर्थ्यो । कुनकुन रङको मतपत्र भएमा घाममा टट्टिएर भित्र कोठामा छाप लाउन जाने मतदाताका आँखाका लागि उपयुक्त हुन्छ भनेर विचार गर्न सक्नुपर्थ्यो । आयोगले आफ्नो सजिलो होइन, मतदाताको सजिलोलाई प्राथमिकता बनाउनुपर्ने हो । लाग्छ, पार्टीका नेता र तिनका मानिसलाई पदमा पठाउनुबाहेक जनतासँग चुनावको कुनै साइनो छैन । उम्मेदवारी मनोनयनका बेलासम्म औपचारिकताका लागि चुनावी घोषणापत्रमा केही कुरा त आउलान् तर पार्टी नेताका मनमथिङ्गलमा जनताका मुद्दा प्राथमिक रूपमा छैनन् भन्नेचाहिँ पुष्टि हुँदो छ । चुनाव अनर्गल प्रचारमै सीमित हुने सम्भावना बढी छ ।जनताले दिनदिनै भोगेका समस्यासँग जोड्न नसके चुनावको महत्त्व कमजोर हुने मात्र होइन, यसको औचित्य नै रहँदैन । लोकतन्त्र र जनादेशका नाममा पार्टीहरूलाई मनपरी गर्ने बाटो मात्र खुल्छ । गत चुनावलाई हेर्दा स्थानीय तहमा पनि चुनाव खर्च धान्न नसक्ने भएका छन् उम्मेदवारहरू पनि । त्यसैले पार्टीका निष्ठावान् कार्यकर्ताभन्दा ठेक्कापट्टा कारोबारीहरूको उम्मेदवारी बढ्दो छ । निर्वाचन आयोगबाट हुने खर्च आफ्नो ठाउँमा छ, तर उम्मेदवारका लागि यति विधि खर्चिलो त हुनु नपर्ने हो । कारण स्पष्ट छ प्रचारका नाममा खटिने कार्यकर्ताको मोजमस्ती र भरणपोषण, जुन नपुगे तिनैले अर्कातिर लागेर हराइदिने धम्की दिन्छन् । दोस्रो, आफ्नो विजय सुनिश्चित गर्न कतिपय उम्मेदवार केही मतदाताको मत किन्न तयार हुन्छन्, किन्ने गरेका पनि छन् । यसलाई हामीले अहिलेसम्म अपवाद मान्दै आएका छौं । यदि प्रत्येक मतदाता पनि उम्मेदवारजस्तै निजी लेनदेनमुखी भएर आफ्नो मतको मोलमोलाइ र बढाबढ गर्न लाग्ने हो भने चुनावको औचित्य नै सकिन्छ । चुनाव भनेको उम्मेदवार र पार्टीको रोजाइमा होइन, राज्य र सरकारले लिने आवधिक नीतिको जनअनुमोदन पनि हो । सामान्यतया यो संसदीय चुनावमा हुने कुरा हो । यसबारे संसदीय चुनावकै बेला केही विमर्श गरौंला । अहिले यति भन्नु नै पर्याप्त होला, स्थानीय चुनावमा केही अपवादबाहेक देशव्यापी मुद्दा हुनु नपर्ने हो । मुद्दा र त्यसको समाधानका उपायहरू पालिकापिछे फरकफरक छन् र हुन्छन् पनि । केही मुद्दा छन् देशव्यापी महत्त्वका, जस्तै विदेशमा मजदुरी गर्न जानेको अवस्था, त्यसले घरपरिवारमा ल्याएको विचलन, जथाभावी डोजरे विकास र घरजग्गा व्यवसायीले गरेको प्लटिङले निम्त्याएको प्रकृतिविनाश । यसमा पार्टीहरूको दृष्टिकोण, अपनाउने नीति र त्यसप्रतिको इमानदारी अपेक्षित हुन्छ । यस्ता कुराबाहेक स्थानीय उम्मेदवारलाई नै आफ्नो चुनावी मुद्दा तय गर्न दिए व्यावहारिक हुनेछ, मतदाता पनि चुनावपछि खोइ तिमीले वाचा पूरा गरेको भनेर सोधखोज गर्ने हैसियतमा हुन्छन् । गत चुनावमा छापिएका पार्टीका घोषणापत्रहरूमा के थिए भनेर अहिले कुनै मेयरउपमेयरको सम्झनामा बाँकी होलाजस्तो लाग्दैन । त्यो बनाउन उनीहरू कसैको भूमिका थिएन । त्यसैले त, चुनावी वाचा अखबारका पानामा बेलाबेला उठाइनेबाहेक कसैको सरोकारको विषय बन्दैन । काठमाडौंमा सधैं भट्याइरहने नाराहरू स्थानीय तहमा दोहोर्याउनु आवश्यक छैन । गत चुनावको अवस्था अलि भिन्न थियो । नयाँ संविधान आएको र स्थानीय तहको पनि व्यापक हेरफेर भएको थियो । लामो सयमदेखि स्थानीय तहको चुनाव भएको थिएन । मधेसकेन्द्रित दलहरूमा संविधानको स्वीकार्यताबारे ठूलो प्रश्न थियो, चुनावमा उनीहरूको सहभागिता सुनिश्चित गर्नु आवश्यक थियो । सौभाग्यको कुरा हो, काठमाडौंको संस्थापन पक्षले खासै ठूलो प्रयत्न गर्नुपरेनÙ अलि ढिलो गरे पनि उनीहरू चुनावमा सहभागी भए । चुनाव अत्यन्त सहज र उत्साहको वातावरणमा सम्पन्न भएको थियो । अहिले स्थिति मत्थर छ । धेरै ठूलो तडकभडक र प्रचारबाजीभन्दा स्थानीय मुद्दालाई वस्तुगत रूपमा प्रकट गर्न सके बढी उपयोगी हुनेछ । चुनावी तनाव र द्वन्द्व पनि मत्थर हुनेछ ।पाँच वर्षको अन्तरालमा दोस्रो चुनावमा आइपुग्दा मुलुकको राजनीति स्थिर भयो भन्ने कि अस्थिर, प्रश्न उठ्छ । दल र नेताहरूको स्थितिका सन्दर्भमा भन्ने हो भने अस्थिर छ, एक प्रकारको सङ्क्रमणको अवस्था छ । नेपाली कांग्रेसबाहेक स्थानीय सरकारमा निर्वाचित एवं सहभागी रहेका सबै दल छिन्नभिन्न र विभाजित भएको अवस्था छ । विभाजित गुटउपगुट र नेताहरू अस्तित्वबचाउको परीक्षामा छन् । त्यसैले सत्ता गठबन्धनमा चुनावी गठबन्धनको मुद्दा प्रमुख बनेको हो । विपक्षी एमाले आफू कति ताछिने हो भन्ने भयमा छ । उसको गठबन्धन कुन आकारको हुन्छ भन्न सकिने स्थिति बनेको छैन । संस्थागत आधारमा स्थानीय तहले केकस्तो काम गरे, यो मूल्यांकनको समय पनि हो । सबै नगरगाउँपालिकाले आफ्नो कार्यकाल निर्विघ्न रूपमा पूरा गर्दै छन् । यो नै ठूलो मान्नुपर्ने भएको छ । अधिकार तथा स्रोतसाधनको अभाव र अपर्याप्तता एवं निर्वाचित निकायको कार्यक्षमताको विषय त कहिल्यै सकिन्न । त्यसमा प्रश्न र गुनासा निरन्तर रहन्छन् ।चुनावी मुद्दाभन्दा पनि विगत पाँच वर्षको एउटा वस्तुगत र गम्भीर समीक्षाको खाँचो छ । यो काम राजनीतिक दल र राज्य दुवैको हो । तर त्यतातिर कुनै काम भएको म देख्दिनँ । निर्वाचनलगत्तै मैले केही गाउँनगरपालिकासम्म पुगेर यसका प्रारम्भिक चुनौती र समस्याहरूको स्थलगत अध्ययन गरेको थिएँ । मलाई त्यस बेला स्थानीय तहको एउटा कार्यकाल सङ्क्रमणमै जान्छजस्तो लागेको थियो । अहिले पनि संविधानले प्रदान गरेको अधिकारको सूची अनुसार स्थानीय तहहरूले काम गर्न पाएका छैनन् । कानुन र कर्मचारीको अभाव मात्र होइन, कतिपय काम र जिम्मेवारी स्थानीय तहलाई हस्तान्तरण नै भइसकेको छैन । म अहिले पूरै पाँच वर्षको समीक्षा गर्न सक्ने हैसियतमा छैन, त्यसका लागि आवश्यक सूचना मसँग छैन । मैले यहाँ व्यक्तिले निजी तहमा गर्ने अध्ययन र समीक्षाको कुरा उठाउन खोजेको पनि होइन । यो काम राष्ट्रिय योजना आयोग, प्राकृतिक स्रोत तथा वित्त आयोगजस्ता संस्था र सम्बन्धित मन्त्रालयले निरन्तर रूपमा गर्नुपर्ने हो । अध्ययन र अनुसन्धानका आधारमा कामलाई परिमार्जन गर्ने परम्परा हामीकहाँ अझै बस्न सकेको छैन ।मेरो विचारमा स्थानीय तहको चुनाव र स्थानीय सरकारलाई धेरै पार्टीकरण गर्नु आवश्यक छैन र त्यो गर्नु पनि हुँदैन । हाम्रो स्थानीय तहको बनोट संघ र प्रदेशको जस्तो संसदीय बहुमतमा आधारित छैन । गाउँनगरपालिकाको कार्यकारी पार्टीगत बहुमतको समर्थनमा आश्रित छैन । मेयरउपमेयर, वडाध्यक्षहरूले सीधै मतदाताबाट त्यो हैसियत पाएका हुन्छन् । हरेक पालिकामा कुनै न कुनै रूपमा एकभन्दा बढी दल कार्यकारीमा छन् । सम्बन्धित पार्टीले अन्यथा निर्देशन दिएमा बाहेक फरक पार्टी भएका कारण तिनलाई काम गर्न कुनै कठिनाइ छैन । त्यसैले मैले यहाँ स्थानीय सरकारलाई अलि बेग्लै ढंगले आफ्नो धरातलमा बसेर जनतासँगै काम गर्ने वातारण बन्न सकोस् भनी जोड दिन खोजेको हुँ । पार्टीहरूको गुटगत र स्वार्थी जालोबाट स्थानीय तहलाई तुलनात्मक रूपमा अलि मुक्त भएर काम गर्न दिँदैमा राजनीतिक दलको सङ्गठन र जनाधार कमजोर हुने पनि होइन । उनीहरू स्थानीय तहमा बेखबर रहून् भन्ने पनि होइन । उनीहरूले निरन्तर स्थानीय सरकारको कामको सुपरिवेक्षण र नागरिक हितको पैरवी गर्न सक्छन् ।तर स्थानीय चुनावमा पनि पार्टीकरण रोकिनेवाला छैन, अरू बढ्नेछ । यसको कारण पनि स्पष्ट छ, हाम्रा पार्टीहरू निहित स्वार्थ र गलत धन्दाको ठूलो सञ्जाल बनेका छन् । यसैका माध्यमबाट देशमा सबैभन्दा बढी भ्रष्टाचार र आर्थिक चलखेलका धन्दा चलाउन सजिलो छ, त्यो भइरहेको छ । अझ त्योभन्दा पनि डरलाग्दो छ, विकासको बेथिति, प्रकृतिको निर्दयतापूर्वक दोहन र विनाश । यो विनाश र बेथितिबाट सबैभन्दा बढी आक्रान्त स्थानीय तह नै छन् । स्थानीय समुदाय र नागरिकको उठीबास हुँदो छ । यसमा निर्वाचित प्रतिनिधिहरू चोखा छन् भन्न मिल्दैन । उनीहरूकै उपयोग गरेर यी गलत काम भइरहेका छन् । वास्तवमा चुनावको पूर्वसन्ध्यामा यसको वस्तुस्थिति तयार हुनुपर्ने हो । काठमाडौंबाट राजनीति गर्ने दल र नेताहरूले त्यसलाई हेरेर स्थानीय चुनावको मुद्दा तयार गर्नुपर्ने हो । हामी मतदाताले पनि त्यसबाट सुसूचित हुन पाउनुपर्ने हो । तर मलाई थाहा छ, यी कुरा जायज भए पनि नेपालको राजनीतिमा अव्यावहारिक र आदर्श मात्र मानिन्छन् ।स्थानीय तहमा पार्टीकरण रोक्न अहिलेको संरचना पनि जिम्मेवार छ । स्थानीय सरकारको सङ्ख्या घटाउनुलाई हामीले बहादुरी ठान्यौं । स्थानीय तह थोरै भएमा स्रोतसाधनको परिचालन एवं व्यवस्थापन सजिलो हुन्छ, उनीहरूको काम पनि प्रभावकारी हुन्छ भन्ने मान्यता बनायौं । फलतः यो नागरिकभन्दा पार्टी र कर्मचारीमुखी भएको छ । स्थानीय सरकारमा नागरिकको प्रत्यक्ष पहुँच कठिन भएको छ । सरकारका संस्थाहरू जति ठूला हुन्छन्, नागरिकबाट ती त्यति नै टाढा पुग्छन् । पार्टी वा कुनै दलालको उपयोग नगरी उनीहरूको पहुँच सहज हुँदैन । अहिले प्रायः सबै पालिकामा पार्टीको कमान्ड स्ट्रक्चर हावी छ, जसको निगाहबिना भित्र काम हुन सक्तैन, एक प्रकारले प्रवेशै पाउन सकिन्न । अर्को, त्यहाँ प्रशासन संयन्त्रको जालो पनि बढ्दो छ यो कोठा, त्यो कोठा, यो टेबल, ऊ टेबल । सिंहदरबारको कपीपेस्ट छ । आकार सानो होला, तर हाकिमी संरचना बढ्दो छ । स्थानीय तहमा स्वाभाविक रूपले अपेक्षा गरिने नागरिकनिकटता पूरै खट्किन्छ । निर्वाचनको पूर्वसन्ध्यामा राजनीतिक दल, सरकार र मतदाता सबैको ध्यान यसतर्फ जाओस् भन्ने अपेक्षा राख्नु अनुचित हुनेछैन ।"
प्रचण्ड र उत्तेजनाको राजनीति,"देशमा दोस्रो जनआन्दोलनले सफलता पाएको थियो २०६३ जेठ ११ गते । त्यसपछिको समयमा नेपाल कम्युनिस्ट पार्टी (माओवादी केन्द्र) का अध्यक्ष प्रचण्डको कीर्ति चारैतिर फैलिएको थियो । उनको उपनाम प्रचण्ड उनको औपचारिक नामका अगाडि जोडिएको थिएन । प्रचण्डबाहेक उनको अर्को नाम पनि छ भन्ने थाहा थिएन सामान्य जनतालाई । पुष्पकमल दाहाल संविधानसभाको चुनावमा उम्मेदवारी दर्ता गराएपछि मात्र सार्वजनिक भएको नाम हो । त्यतिखेर मिथक थिए प्रचण्ड । २००७ सालमा राणा शासनको पतनपछि, नयाँ राजनीतिक शक्तिकेन्द्रका रूपमा स्थापित भएको संवैधानिक राजतन्त्र र बहुदलीय प्रजातन्त्र लाई पहिलोपल्ट सशस्त्र संघर्षको चुनौती दिँदै नेपालमा माओवादी कम्युनिस्ट शक्तिकेन्द्र स्थापित भएको थियो । घटना आफैंमा अत्यन्त रोमाञ्चक थियो । आङ सिरिङ्ङ पार्ने खालको ।समयको त्यो सेरोफेरोमा प्रचण्डको सहमति र आदेशबिना राजनीतिको पात पनि हल्लिँदैनथ्यो । पन्ध्र वर्षको यो अवधिमा समयले पल्टा खाएको छ । खुला र लोकतान्त्रिक राजनीतिमा आएपछि सगरमाथाझैं चुलिएको उनको प्रतिष्ठा बेलाबेलामा धरमराएको छ । आफ्नै पौरखले पार्टी संगठन गर्दै, लड्दैभिड्दै र संघर्ष गर्दै शक्तिको शिखरमा पुगेका प्रचण्ड यति बेला बाटामा कहीँ बहकिएका छन् । पछिल्लो समय बहकिनु एक प्रकारले उनको स्वभाव बनिसकेको छ । कार्यकर्ता र जनताले उनलाई हरदम घेरिरहेका हुन्छन् । तीमध्ये को आफ्नो साथी हो, को शुभचिन्तक हो र को राजनीतिक साथी हो ? उनी त्यस्तो विचार गर्दैनन् । संसद्ले एमसीसी कम्प्याक्टको अनुमोदन गरेपछि उनी आफ्ना पार्टीका कर्मठ साथीहरूसँग आर्तनाद गर्दै थिए, एमसीसीको अनुमोदन नगरेको भए म र हाम्रा साथीहरूलाई हेगस्थित मानव अधिकार अदालतमा उभ्याइने सुइँको पाएको थिएँ मैले । अमेरिका धेरै शक्तिशाली राष्ट्र हो । अमेरिकासँग लड्ने स्रोतसाधन हामीसँग छैन । शान्ति प्रक्रियाको कार्यभार अझै पूरा भएको अवस्था छैन । एमसीसी कम्प्याक्ट अनुमोदन नगरेको भए माओवादीलाई धूलोपीठो बनाउने थिए । एमसीसी र हेगबीच के सम्बन्ध छ ? कूटनीतिज्ञ शम्भुराम सिम्खडा भन्छन् प्रकटमा केही छैन । एमसीसी अमेरिकाको आर्थिक सहयोग कार्यक्रम हो भने हेग संयुक्त राष्ट्रसंघको नेतृत्वमा रहेको अन्तर्राष्ट्रिय अदालत हो जहाँ संसारभरिका, जहाँसुकैका, मानवताविरुद्धका जघन्य अपराधका मुद्दाहरू हेरिन्छन् । हेगको अदालतमा रहेको ट्रान्जिसनल जस्टिस सँग सम्बन्धित रेफरेन्स अर्काइभ मा हजारौं हजार पृष्ठका घटना विवरण राखिएका छन् । त्यहाँ नेपाल सम्बन्धी घटनाहरू पनि छन् । अमेरिकाले सन् १९५४ मा कम्युनिज्म सप्रेस एक्ट बनाएको थियो । अहिले यसको नाम बदलिएको छ, यसले गर्ने कामको स्वरूप र प्रभाव बदलिएको छैन । आफू र आफ्ना साथीहरूलाई हेगमा उभ्याउने तयारी गरिएको थियो भन्ने प्रचण्डको भनाइले बदलिएको राजनीतिक परिस्थितिमा एमसीसीको अनुमोदन गरेर माओवादी आफ्नो अडानबाट अलिकति पछि हटेको देखाउँछ । तर, एमसीसी अनुमोदनपछि सार्वजनिक रूपमा प्रचण्डले माओवादी पार्टी पछि पनि नहटेको र युद्ध पनि नरोकिएको बताएर कार्यकर्ता थामपुर पार्ने चेष्टा गरेका थिए । अहिलेका लागि संकट टर्यो । तर, एमसीसीको अनुमोदनपछि चीनसँगको सम्बन्ध साबिकको जस्तो नरहने डर बढ्यो । चीनसँग माओवादी पार्टीका सम्पर्कसूत्रका रूपमा रहेका नेता कृष्णबहादुर महरा एमसीसीविरुद्ध उभिएका हुन् । सभामुख अग्नि सापकोटा पनि एमसीसीको पक्षमा थिएनन् । ती दुवै प्रभावशाली नेताको विरोध र असहमतिका बावजुद प्रचण्डले असम्भवलाई सम्भव बनाउने आफ्नो खुबीको प्रयोग गरे । तर, अहिलेसम्म बलियालाई रिझाएर बाँचेको यो देशको राजनीति खतरनाक धरापमा पर्ने डर बाँकी नै छ ।युद्धको बाटो छाडेर शान्तिको पथमा अवतरण गर्नेबित्तिकै २०६४ सालमा संसद्मा जानु माओवादीहरूको गल्ती थियो । त्यो संसद् २०४७ को संविधान अन्तर्गत गठन भएको थियो । जितेर आएका विद्रोहीहरूले हतियार नबुझाई सत्ता वा संसद्मा जानु उचित थिएन । त्योभन्दा पनि अनुचित त हतियार नबुझाईकनै बाबुराम भट्टराई प्रधानमन्त्री बन्नु थियो । तत्कालीन अन्तरिम शासक गिरिजाप्रसाद कोइराला र प्रचण्डबीच गहिरो मेल थियो । नेपाली राज्य व्यवस्थाको आमूल रूपान्तरणलाई दुवैले आफ्नो उद्देश्य बनाएका थिए । गणतान्त्रिक समाजको निर्माणबारे दुवैको समान विचार थियो । कोइराला र प्रचण्डबीच गणतन्त्रबारे भद्र सहमति भएको थियो कोइराला राष्ट्रपति बन्ने र प्रचण्ड प्रधानमन्त्री । कोइराला प्रचण्ड लाई देखाएर राजालाई गद्दीबाट हटाउन चाहन्थे । राजतन्त्रको उन्मूलन कोइराला र प्रचण्ड दुवैको लुकेको कार्यसूची थियो । लोकतान्त्रिक समाजका बलिया नेता र साम्यवादी विचारधाराका सशक्त प्रयोक्ताको मेलजोलमा सत्ता चलाउने व्यवस्था मिलाइएको भए परिणाम कस्तो आउने थियो होला ? के प्रजातान्त्रिक समाजवाद र माओवादी साम्यवादको फ्युजनले नेपालको आर्थिक विकासलाई सफलताको बाटामा डोर्याउने थियो ? परिणामको अनुमान गर्नु रमाइलो खेल मात्रै भयो । नेपाली जनताले यस्तो प्रयोग हेर्न पाएनन् । माओवादीका केही प्रमुख नेताको चरम ईर्ष्याको सिकार भयो यो सम्भावित प्रयोग । बाबुराम भट्टराई सधैं गिरिजाप्रसाद कोइरालालाई भड्काउने प्रयत्नमा हुन्थे । उनले सोचेका थिए बाह्रबुँदे सहमतिको सेहरा उनको आफ्नै शिरमा बाँधिनेछ । तर, त्यसो भएन । देशभित्र सक्रिय रहेका राजनीतिक दलहरू र प्रचण्ड नेतृत्वको माओवादी पार्टी आपसी सहमतिमा आए । गिरिजाप्रसाद कोइरालालाई राष्ट्रपति बनाउने र प्रधानमन्त्री प्रचण्ड बन्ने सहमति भयो । कांग्रेस र माओवादीबीच सम्बन्धको डोरी कस्सिन नपाउँदै छिन्यो । छिनाल्न ककसले खलनायकको भूमिका खेलेका थिए ? यो रहस्य कुनै दिन खुल्ने नै छ ।पछिल्लो समय, नेपाल कम्युनिस्ट पार्टी (एमाले) र माओवादी केन्द्रबीचको एकतामा नेतृत्वको अति महत्त्वाकांक्षाले काम गरेको थियो । प्रचण्डको भावात्मक चाहना चीनमा जस्तै नेपालमा पनि विशाल कम्युनिस्ट पार्टी बनाउने थियो । यसका विपरीत एमाले अध्यक्ष खड्गप्रसाद शर्मा ओलीका लागि यो एकता राजनीतिक दाउपेच मात्रै थियो । यो एकतापछि, दुईतिहाइ मत ल्याएर चुनाव जित्ने पार्टी नेपाल कम्युनिस्ट पार्टी मात्रै भयो । विश्वको राजनीतिक रंगमञ्चमा नेपालका कम्युनिस्टहरूको यो चुनावी विजयलाई आश्चर्यजनक मानिएको थियो । तर, पार्टी एकताबद्ध भए पनि त्यो एकताको अर्थ रहेन । माओवादीसँगको एकतापछि पार्टीको एमाले पक्षमा पुराना तुषहरू देखिन थाले । प्रधानमन्त्री ओली गैरसंवैधानिक बाटामा लागे । उनले संविधानको निर्देशविपरीत संसद् विघटन गरे । कार्यपालिका र न्यायपालिकाबीच चरम द्वन्द्वको अवस्था सृजना भयो । एमाले र माओवादीबीचको एकतालाई सर्वोच्च अदालतले भंग गरिदिएपछि चरम राजनीतिक कटुताबीच माओवादीले आफूलाई संगठित गर्यो । तर, देशका विषम राजनीतिक समस्यासँग लड्ने शक्तिको सञ्चय गर्न उसलाई समय लाग्नेछ । नेपालमा कम्युनिस्ट शब्द जात जस्तो भएको छ । जात एउटै हुँदा पनि थर एउटै हुँदैन । नेपाली कम्युनिस्टका विभिन्न थर छन् । माओवादी एउटा थर हो भने एमाले अर्को । जनमोर्चा अर्को । नेमकिपा अर्को ।माओवादी पार्टी अहिले अनेक टुक्रामा विभाजित छ । र पनि, यसलाई सजिलै राइट अफ गर्न कसैले सक्तैन । अहिले प्रचण्डको नेतृत्वमा लिकमा गुडिरहेको पार्टी भोलि अरू कसैले नचाहेको एजेन्डामा पनि जान सक्छ । पहिलो संविधानसभाको कार्यकालमा यस्तै भयो । माओवादी सत्तामा भएर पनि संविधान लेखिएन । गणतन्त्र र समावेशी लोकतन्त्रको मुद्दाबाट सुरुदेखि नै माओवादी पछाडि हटेको छैन । यो उसको पक्षमा जाने सबभन्दा अहं कुरा हो । यो अहं विषयलाई माओवादीले नै बुझेको छ कि छैन ? अहिले नेपालको राजनीतिक विकासको गतिमा प्रशस्त अवरोध आएका छन् । यी अवरोधका कारण खास गरेर वामपन्थी दलहरूबीच सहमति नहुनु नै हो । वामपन्थीहरूको माओवादीलाई हेर्ने दृष्टिकोण समयसापेक्ष छैन । माओवादीले पनि वामपन्थी र गैरवामपन्थी राजनीतिक दलसँगको सम्बन्ध सन्तुलनमा राख्न सकेको छैन । प्रचण्डले हालै भनेका थिए, माओवादीहरू जरुरी पर्दा आफ्नै टाउकामा आगो लगाएर हिँड्न तयार हुन्छन् । टाउकामा आगो लगाएर हिँड्नु आजको आवश्यकता होइन । प्रचण्डको मुखबाट मानिसहरू उत्तेजनाको अभिव्यक्ति सुन्न चाहँदैनन् । उत्तेजित हुने उपयुक्त समय पनि होइन यो ।"
जलवायु परिवर्तनले निम्त्याएका स्वास्थ्यचुनौती,"मेने पालमा सन् २००६ मा पहिलोचोटि डेंगीको प्रकोप हुँदा ९ जिल्लामा ३२ जना मात्र संक्रमित भएका थिए भने २०१९ मा ६८ जिल्लामा १८ हजारभन्दा बढी संक्रमित भएको २०२१ मा बीएमसीको गरिबीका संक्रामक रोगहरू जर्नलमा छापिएको लेखमा उल्लेख छ । २०१६ का तुलनामा, डेंगीका संक्रमितहरू २०१८ मा पाँच गुणा र २०१९ मा करिब १४० गुणा बढी थिए । अघिल्लो पल्टको डेंगीको प्रकोप मुख्यतः तराईका जिल्लामा फैलिएको थियो भने पछिल्लोपल्ट काठमाडौंसहित अन्य पहाडी तथा हिमाली जिल्लामा पनि पुगेको थियो । डेंगी मात्र नभएर औलो, कालाजारजस्ता अन्य कीटजन्य रोगसमेत होचा भूभागबाट बिस्तारै उच्च भूभागतर्फ फैलन थालेको प्रस्ट देख्न सकिन्छ । जलवायु परिवर्तनका कारण तापक्रममा आएको वृद्धिले कीटजन्य रोगहरूको संख्यामा बर्सेनि वृद्धि हुँदै गएको अध्ययनहरूले देखाएका छन् ।नेपालमा उपलब्ध तापक्रम र वर्षाको तथ्यांक अध्ययनविश्लेषण गर्दा जलवायु परिवर्तन तीव्र गतिमा भइरहेको देखिन्छ । तापक्रमको प्राप्त तथ्यांक अनुसार नेपालको समग्र तापक्रममा वृद्धि भएको छ भने हिमाली र पहाडी भेगमा तापमान बढ्ने क्रम तराई र भित्री मधेशका तुलनामा बढी छ । वर्षाको तथ्यांकले जलवायु विषमता सम्बन्धी कुनै स्पष्ट भिन्नता नदेखाए पनि नेपालमा भारी तथा अत्यन्त कम वर्षा हुने दिनहरूको संख्या बढिरहेको छ । जलवायु परिवर्तनजनित तापमान वृद्धिका कारण छोटो समयमा धेरै वर्षा, लामो खडेरी, अत्यधिक बाढी, हिमताल विस्फोटन, धेरै दिनसम्म कुहिरो लाग्ने, ताप लहर, शीतलहर, पानीका स्रोतहरू सुक्ने, नयाँनयाँ रोगको प्रकोपमा वृद्धि हुनुका साथै नयाँ ठाउँमा रोगको प्रकोप फैलने, वनडढेलो लाग्नेजस्ता नकारात्मक असरहरू उत्पन्न हुन सक्नेछन् । केही वर्षयता जलवायु परिवर्तनले मानव स्वास्थ्यमा पारेको असरबारे धेरै चर्चा हुने गरेको छ । जलवायु परिवर्तनका विनाशकारी प्रभावहरूले गर्दा यो सबैको चासोको विषय बनेको छ । जलवायु परिवर्तन सम्बन्धी अन्तरसरकारी मञ्च (आईपीसी) का अनुसार, मानवीय क्रियाकलाप तथा प्राकृतिक अस्थिरताका कारण लामो समयावधिमा जलवायुमा हुने कुनै पनि किसिमको परिवर्तन नै जलवायु परिवर्तन हो । जलवायु परिवर्तनले असर पार्ने प्रमुख तथा महत्त्वपूर्ण क्षेत्रहरूमध्ये स्वास्थ्य पनि एक हो ।लेखकद्वयको पछिल्लो अध्ययनले कीटजन्य रोगहरू र तापक्रम, वर्षा र सापेक्षिक आर्द्रताजस्ता मौसमी तत्त्वहरूबीच महत्त्वपूर्ण सम्बन्ध रहेको देखाएको छ । पहिले कहिल्यै यस्ता रोगहरू नपाइएका उच्च भूभागमा पनि मुख्यतः तापक्रम वृद्धिसँगै अहिले सहजै देखिन थालेका छन् । कीटजन्य रोगहरू सार्ने लामखुट्टे तथा भुसुनाहरू तापक्रम वृद्धिसँगै तराईबाट पहाडी जिल्लामा सर्दै गएको र बेलाबखत प्रकोपको रुममा देखिएको अनुमान गर्न गाह्रो छैन । यो प्रवृत्ति नेपालमा मात्र नभएर हिन्दुकुश पर्वतीय क्षेत्रमा अवस्थित भारत, भुटान, बंगलादेश, चीन, पाकिस्तान, अफगानिस्तान र म्यान्मार (बर्मा) मा पनि प्रस्ट देखिएको छ । विश्व स्वास्थ्य संगठनका अनुसार, जलवायु परिवर्तनका कारण विश्वभर सन् २०३० देखि २०५० सम्म कुपोषण, मलेरिया, झाडाबान्ता र गर्मीका कारण थप २ लाख ५० हजार मानिसको मृत्यु हुनेछ । यस्ता समस्याले स्वास्थ्य क्षेत्रमा पार्ने क्षतिको लागत २०३० सम्म अन्दाजी २४ अर्ब अमेरिकी डलर हुनेछ । कमजोर स्वास्थ्य संरचना रहेको नेपालजस्ता अल्पविकसित मुलुकहरूमा यसको क्षति अझ बढी हुने देखिन्छ ।जलवायु परिवर्तनले मानव स्वास्थ्यमा पार्ने असर बहुआयामिक हुन्छ । रोग सार्ने वाहक (भेक्टर) बाहेक जलवायु परिवर्तनले अन्य समस्या पनि निम्त्याउँछ । युरोपमा सन् २००३ मा आएको ताप लहरको प्रकोपका कारण ३० हजारभन्दा बढी मानिसले ज्यान गुमाउनुपरेको थियो, जसमा धेरैजसो फ्रान्सका ज्येष्ठ नागरिक थिए । २०१९ मा भारतको उत्तर प्रदेश र पाकिस्तानमा तापलहरले गर्दा सयौं मानिसले ज्यान गुमाएका थिए । पाकिस्तानको जकोबाबादमा तापक्रम ४९ डिग्री सेल्सियस पुगेको थियो जुन पाकिस्तानकै अहिलेसम्मको उच्च तापक्रम हो । भर्खरै नेपालमा आएको बेमौसमी मुसलधारे वर्षा र बाढीले सयौं व्यक्तिको ज्यान लियो । यस्ता अकस्मात् आउने प्रकोपले वृद्धहरू, महिला र बच्चाहरूमा बढी असर पर्नेछ । धेरै वर्षको अन्तरालमा आउने यस्ता प्रकोपहरूसँग जुध्न हाम्रा भौतिक संरचनाहरू, मानवीय व्यवहार र अभ्यास पनि अक्षम हुने देखिन्छ ।जलवायु परिवर्तनका कारण स्वास्थ्य क्षेत्रमा दूषित पानी र खाना, वायु प्रदूषण र पोषणको कमीबाट उत्पन्न हुने रोग, चोटपटक तथा मनोरोग लगायत बढिरहेका छन् । नेपालजस्तो विकासोन्मुख र पर्वतीय भूभाग बढी भएको मुलुकमा जलवायु परिवर्तन र स्वास्थ्य सम्बन्धी खोज तथा अनुसन्धान गर्न विभिन्न चुनौती देखिएका छन्, जस्तै तालिमप्राप्त जनशक्तिको कमी, कमजोर आर्थिक अवस्था, तथ्यांकको अभाव र उपयुक्त अध्ययन विधिको कमी आदि । नेपालमा भएका कीट विज्ञान तथा महामारी रोग सम्बन्धी अनुसन्धान अनुसार, जलवायु परिवर्तनका प्रारम्भिक असर कीटजन्य रोगहरूमा टड्कारो देखिएको छ । जलवायु परिवर्तनका असरहरूलाई तीन दशकको औसत तापक्रम र वर्षामा वृद्धि तथा अत्यधिक मौसमी फेरबदलका रूपमा देख्न सकिन्छ । यस्तै असरहरू शताब्दीको अन्त्यसम्म पनि हुने अनुमान गरिएको छ । यस्ता परिवर्तनले प्रत्यक्ष रूपमा मानवीय स्वास्थ्यमा वा अप्रत्यक्ष रूपमा रोग सार्ने कारकहरूमा र समग्रमा स्वास्थ्यस्थितिमा विचलन ल्याउन सक्छन् ।नेपालजस्ता पर्वतीय देशहरूमा जलवायु परिवर्तनका असरहरू धेरै क्षेत्रमा परेको देख्न सकिन्छ । जल तथा मौसम विज्ञान विभागका अनुसार, विगत ४५ वर्षमा नेपालको अधिकतम तापक्रम २५ डिग्री सेल्सियस (प्रत्येक वर्ष ००५६ डिग्री सेल्सियसको अनुपात) ले बढिसकेको छ । नेपाल लगायत अन्य पर्वतीय देश र क्षेत्रमा पनि लगभग यही अनुपातमा तापक्रम वृद्धि भएको अध्ययनले देखाएको छ । यो शताब्दीको अन्त्यतिर हिमाली क्षेत्रमा तापक्रम २५ देखि ५५ डिग्री सेल्सियससम्म बढ्ने विश्वव्यापी मौसम मोडलले देखाएको छ । विश्वको तापक्रम जलवायु परिवर्तन सम्बन्धी संयुक्त राष्ट्रसंघीय महासन्धि (यूएनएफसीसीसी) को पेरिस सम्झौता बमोजिम १५ डिग्री सेल्सियसभित्रै सीमित गरिएको खण्डमा पनि हिमाली क्षेत्रको तापक्रम २ डिग्री सेल्सियस हाराहारी पुग्ने इसिमोडको हिन्दुकुश हिमालय मूल्यांकन प्रतिवेदनले देखाएको छ । आगामी दिनमा जलवायु परिवर्तनले पार्ने समग्र असरहरूका सन्दर्भमा मानवीय स्वास्थ्यको क्षेत्र अझ बढी चुनौतीपूर्ण हुने देखिन्छ । नेपालजस्तो पर्वतीय मुलुकमा तापक्रमको विधि र वर्षाको प्रकृतिमा हुने परिवर्तनले पहिले नदेखिएका रोगहरू पनि सामना गर्नुपर्ने चुनौती थपिएको छ । डेंगीजस्ता कम उचाइ भएका क्षेत्रमा देखिने रोगहरू आज लामखुट्टेको वासस्थान बढी उचाइतिर सरेसँगै पहाडी तथा हिमाली जिल्लामा पनि पाइन थालेका छन् । जलवायु परिवर्तनद्वारा सबै व्यक्ति वा समुदाय प्रभावित भइरहेका हुन्छन् तर सबै उत्तिकै वा समान रूपमा प्रभावित हुँदैनन् भन्ने कुरा भौगोलिक अवस्था, स्वास्थ्य प्रणालीप्रतिको पूर्वतयारी अथवा तत्परता, स्वास्थ्य अवस्था, उमेर, सामाजिक वर्ग र त्यसलाई सहायता पुर्याउने तत्परता आदिजस्ता पक्षहरूमा निर्भर हुन्छ । जलवायु परिवर्तनले गरिबी वा यसको रेखामुनि रहेका व्यक्ति वा समुदायको स्वास्थ्य अवस्थालाई अझ बिगार्न सक्छ । तसर्थ जलवायु परिवर्तनले निम्त्याउने स्वास्थ्य समस्यासँग जुध्न हाम्रो अनुकूलन क्षमता बढाउनुका साथै जलवायुप्रतिरोधी स्वास्थ्य प्रणालीलाई पनि बलियो तुल्याउनुपर्छ । धिमाल नेपाल स्वास्थ्य अनुसन्धान परिषद् र नेपाल इसिमोडमा आबद्ध छन् ।"
"छोरीलाई दाइजो हैन, शिक्षा","केहीअघि छोरीको विवाह सम्पन्न गरियो । बिहेताका केही आफन्तले छोरीलाई दाइजो दिन केही तयार गर्नुभएको छ कि ! भनेर सोधेपछि हामी दम्पती किंकर्तव्यविमूढ भएका थियौं । जनजाति समुदायमा न छोरीलाई दाइजो दिने चलन छ न छोराको बिहेमा दाइजोको आस नै गरिन्छ । तथापि पछिल्लो समय कतिपय हुनेखाने अभिभावकले अरू समुदायको देखासिकी गर्दै जनजाति समुदायमा पनि बिहेताका दाइजोका रूपमा सुनचाँदीका गहनासहित जिन्सी सामानहरू दिने प्रचलन बढ्दै छ । गाउँघरमा जनजाति समुदायभित्र पर्ने राईलिम्बू थरका कतिपयले छोराछोरीको बिहेताका साम्चेक उठाउने प्रचलन रहिआएको छ । साम्चेक अर्थात् आफन्त र छरछिमेकले गर्ने जिन्सी र आर्थिक सहयोग । साम्चेकमा सहयोग गर्नेहरूको नामावली, सहयोगको प्रकार र मात्राबारे लिखित रूपमा राख्ने प्रचलन छ । त्यही लिखत हेरी त्यस्ता सहयोगीकहाँ बिहे पर्दा साम्चेककै रूपमा फर्काउने चलन छ । तथापि पछिल्लो समय सहरबजारमा यस्तो प्रचलन लोप हुँदै गएको छ भने कतिपयले साम्चेकमा उठेको रकम सामाजिक संस्थालाई दिने गर्छन् ।जनजाति समुदायमा विगतदेखि चलिआएको दाइजोबिनाको बिहेबारी अरू समुदायका लागि अनुकरणीय भए पनि पछिल्लो समय नेपाली समाजमा दाइजो लिने र दिने प्रचलनले पराकाष्ठा नाघ्दै छ । छिमेकी मुलुक भारतमा दाइजो प्रथाका कारण छोरीबुहारीको जीवन कष्टप्रद बनेको मात्र छैन, यसले घरेलु हिंसालाई प्रोत्साहित गर्दै छ । यस्तो कुसंस्कारलाई नेपाली समाजले जानीनजानी अंगीकार गर्दै छ । हुनेखानेहरूले बिहेताका गर्ने अतिरिक्त तामझाम र छोरीलाई दाइजो दिँदा आफ्नो आर्थिक हैसियत देखाउने प्रवृत्ति बढ्दै छ । यस्ता अभिभावकहरूमा जसरी पनि दाइजो दिनैपर्छ नत्र छोरीले दुःख पाउँछे भन्ने मानसिकता हावी हुँदै गएको छ । को हुनेखाने को हुँदाखाने, के अशिक्षित के शिक्षित, युवाहरूमा पनि ससुरालीबाट दाइजो पाइन्छ भन्ने लोभ बढ्दै छ ! कतिपय अवस्थामा वरपक्षले खुल्लमखुला डिमान्ड गर्न थालेको देखिन्छ र त्यो माग पूरा गर्न नसके विवाहमण्डपबाट बरियात फर्काउने धम्कीसम्म दिने गरेका समाचारहरू बेलाबेला आउने गरेका छन् ।वरपक्षको अतिरिक्त माग पूरा गर्न वधूपक्षले घरखेतसम्म बेच्नुपरेको हामी टोलछिमेकमै देख्न सक्छौं । घरखेत बेचेर तथा ऋणपान गरेर भए पनि छोरीलाई दाइजो दिएका कतिपय अभिभावकसँग वरपक्षले बिहेपछि पनि अतिरिक्त माग गर्ने गरेका छन् र त्यो पूरा नभए बुहारीलाई कतिपयले घरकी न घाटकी बनाएका छन् । कदंकदाचित् बिहेमा वधूपक्षबाट भनेजस्तो दाइजो नपाए वरपक्षले बुहारीमाथि हिंसा गर्न थाल्छ र कतिपय अवस्थामा माइतीको जिम्मा लगाउँछ, कतिपय सामाजिक संस्थाको शरणमा पुग्छन् । दाइजोकै कारण बुहारीको हत्यासम्म गर्न वरपक्ष पछि पर्दैन ।केही दिनअघि कान्तिपुर दैनिकमै बिहे भएको आठ वर्षपछि दाइजो नदिएको निहुँ झिकेर दुई छोराछोरीसहित २४ वर्षीया रोशनी साहलाई परिवारले घरनिकाला गरेको समाचार छापिएको थियो । अहिले न्यायको खोजीमा रहेकी रोशनीलाई घरनिकाला गर्ने मिश्रीलाल साह रौतहटको चन्द्रपुर नगरपालिकाका अधिकृत हुन् । विडम्बना, स्थानीय निकायका अधिकृत तहका कर्मचारीले दाइजो नपाएकै कारण श्रीमतीलाई दुई छोरीसहित घरनिकाला गर्दा पनि सरकार र समाज मुकदर्शक बनेका छन् । नेपाली समाजमा दाइजोकै कारण सामाजिक विसंगति र विकृतिहरू फैलिरहँदा नागरिक समाज लगायत हाम्रा नीतिनिर्माताहरूको मौनता बुझिनसक्नु छ । यसबाट उनीहरू स्वयं पनि दाइजो लिनेदिनेहरूको अग्रपंक्तिमा पर्छन् भन्ने बुझिन्छ किनभने राज्यले दाइजो लिनुदिनु सामाजिक अपराध हो भनेको छ तथापि यसलाई व्यवहारमा उतार्न उनीहरू स्वयं चुकेका छन् । यसरी बिहेताका वधूपक्षबाट दाइजोको आस गर्नेहरूमा प्रत्यक्षअप्रत्यक्ष रूपमा गृहिणी सासूआमाहरू अग्रपंक्तिमा पर्छन् । यसो हुनुमा उनीहरूको पृष्ठभूमि र योग्यताले महत्त्वपूर्ण भूमिका खेल्दै आएको छ । कतिपय सासूआमा त्यस्तै परिवेशबाट आएका हुन्छन्, शिक्षा र अवसरबाट वञ्चित भएका हुन्छन् । आफ्नै अभिभावकबाट वञ्चितीकरणमा परेका यस्ता सासूआमाहरू छोराको बिहेमा टन्न दाइजो पाइन्छ भनेर बसेका हुन्छन् । यस्ता सासूआमाका कतिपय छोरा जति नै शिक्षित र हुनेखाने भए पनि वधूपक्षबाट दाइजो पाइने आशामा हुन्छन् । त्यसो त छोराहरूलाई मात्र के दोष दिनु, कतिपय शिक्षित छोरीहरूले समेत दाइजो लिने घरपरिवारमा बिहे गर्दिनँ भन्न सकेका छैनन् ! जनजाति समुदायमा दाइजो लिनेदिने चलनले प्रश्रय नपाउनुका थुप्रै कारणमध्ये एउटा हो विभेदरहित हुर्काइ, जहाँ छोरीलाई पनि छोरासरह शिक्षा र अवसर दिइन्छ । कतिपय शिक्षित छोरीहरू त आर्थिक रूपले आत्मनिर्भर भएपछि मात्र बिहे गर्छन् । अरू समुदायमा छोरीले स्कुले शिक्षा पूरा गरेपछि वर खोज्न अभिभावक हतारिन्छन् भने जनजाति समुदायमा त्यस्तो चलन छैन । अरू समुदायका तुलनामा जनजाति समुदायका छोरीहरू बरु एकल बस्न रुचाउँछन् र अभिभावकले पनि बिहेमा करबल गर्दैनन् । जनजाति समुदायमा बिहे नगरेका र बिहे गरेका छोरीहरूले छोरासरह आफ्नो माइतप्रतिको जिम्मेवारी वहन गर्छन् ।जनजाति समुदायले अंगीकार गर्दै आएका कतिपय सामाजिक सुसंस्कार अरू समुदायका लागि प्रेरणादायी भए पनि दाइजोजस्तो कुसंस्कारलाई अंगीकार गर्ने अभिभावकहरू बढ्दै छन् । यसो हुनुको कारण उनीहरूको हुर्काइ र शिक्षणसिकाइ पनि हो । विडम्बना, वर्तमान शिक्षाले सामाजिक कुरीति र विसंगतिविरुद्ध उभिन आफ्ना विद्यार्थीहरूलाई नैतिक रूपले तयार गर्न सकेको छैन । दाइजो लिनुदिनु सामाजिक अपराध हो भनेर विद्यार्थीहरूलाई जागरुक बनाउन नेपाली शिक्षा पूर्णतया चुकेको छ । हुन पनि, बाल्यकालदेखि किशोरावस्थासम्म स्कुले शिक्षा हासिल गर्न समय र सीप खर्चेका बहुसंख्यक विद्यार्थी आज रोबोटजस्ता भएका छन् । रोबोटजस्ता बनेका यस्ता छोराछोरी जति नै शिक्षित भए पनि आफ्ना अभिभावकले जे भन्छन्, त्यही गर्न सधैं तत्पर हुन्छन् । यस अर्थमा आफूले पाएको ज्ञान, शिक्षा र विवेकलाई थाती राखी दाइजोजस्तो कुसंस्कारलाई अंगीकार गर्ने छोराछोरी र अभिभावकहरूका कारण पनि यसले नेपाली समाजलाई थिलथिलो बनाएको छ ।पितृसत्तात्मक नेपाली समाजमा अझै पनि बहुसंख्यक अभिभावकले छोरीलाई छोरासरह शिक्षा र अवसर दिन कन्जुस्याइँ गर्दै आएका छन् । यस्ता अभिभावकहरूमा अर्काको घर जाने छोरीलाई किन धेरै पढाउनुपर्यो भन्ने मानसिकताले जरो गाडेको छ । कतिपय हुनेखाने अभिभावकहरू छोरीलाई दाइजो दिए आफ्नो हैसियत पनि बढ्ने र छोरीले पनि सुख पाउँछे भन्नेमा विश्वस्त देखिन्छन् ।घरेलु हिंसाका थुप्रै कारणमध्ये दाइजो पनि एक हो भनेर समाजशास्त्रीहरूले औंल्याउँदै आएको धेरै भयो । दाइजोका कारण बढ्दो विकृति र विसंगति रोक्न सर्वप्रथम पाठ्यसामग्रीलाई जतिसक्दो चाँडो परिमार्जन गर्न जरुरी छ । किनभने विद्यार्थी जीवनमा दाइजो लिने र दिने कुसंस्कारबारे थाहा पाएका विद्यार्थीहरू कालान्तरमा त्यसविरुद्ध उभिन सिक्छन् भने अभिभावकहरूलाई पनि दाइजो लिनु र दिनु सामाजिक अपराध हो भनेर बुझाउन सक्छन् । अभिभावकहरूले पनि बुझ्नुपर्छ छोराछोरीको असली र स्थायी गहना र सीप भनेको उनीहरूले पाउने शिक्षा र अवसर नै हो । छोरासरह शिक्षा र अवसर पाएका छोरीहरू कुनै दृष्टिकोणले पनि कम हुँदैनन् ।समग्रमा, दाइजोरूपी कुसंस्कार निर्मूल पार्न शिक्षित र हुनेखाने अभिभावकहरूले यसलाई सामाजिक अपराधका रूपमा स्विकार्नुपर्छ । छोरीहरूलाई दाइजो हैन, शिक्षा र अवसर दिनुपर्छ ताकि बिहेपछि पनि उनीहरूले आत्मसम्मान र स्वाभिमानका साथ जीवन निर्वाह गर्न सकून् ।"
किभको बाहिरी क्षेत्रमा पुग्यो रुसी फौज,"किभमस्को (एजेन्सी) रुसी फौजले युक्रेनको राजधानी किभलाई नियन्त्रणमा लिन शनिबारदेखि आक्रमण तीव्र पारेको छ । आक्रमण सुरु गरेको १७ औं दिनमा किभको बाहिरी क्षेत्रमा दुई देशका सेनाबीच भीषण लडाइँ भइरहेको अन्तर्राष्ट्रिय सञ्चारमाध्यमहरूले जनाएका छन् । किभबाट २५ किलोमिटरको दूरीमा बख्तरबन्द गाडीसहित ठूलो संख्यामा रहेका रुसी सेना राजधानीतर्फ बढिरहेका बेलायती गुप्तचर निकायले जनाएको छ । युक्रेनी अधिकारीहरूले रुसी फौजले चाँडै नै भयानक आक्रमण गर्ने भन्दै त्रास व्यक्त गरेका छन् । किभ युक्रेनी राष्ट्रपति भ्लोदिमिर जेलेन्स्कीले किभको बाहिरी क्षेत्रमा रहेका रुसी फौजमाथि युक्रेनले आक्रमण गरेको र त्यसबाट केही क्षति पुगेको जनाएका छन् । १७ दिन लामो युद्धका क्रममा रुसी सेनाले एक दशकयताकै ठूलो क्षति बेहोरेपछि रुसले थप सैनिक पठाइरहेको जेलेन्स्कीको दाबी छ । जेलेन्स्कीले युद्धसम्बन्धी विवरण सार्वजनिक गर्दै शुक्रबार कम्तीमा ५ सय रुसी सेनाले आत्मसमर्पण गरेको दाबी गरेका छन् । यद्यपि, यसको पुष्टि हुन सकेको छैन । दुई देशबीच जारी युद्धका क्रममा १ हजार ३ सय युक्रेनी सेनाले ज्यान गुमाएका जेलेन्स्कीको भनाइ छ । कम्तीमा ६ हजार रुसी सेना मारिएका पश्चिमा देशहरूको अनुमान छ । रुसी सेनाले युक्रेनी भूभाग कब्जा गरे पनि जनताको विश्वास र सोच नियन्त्रित गर्न नसक्ने जेलेन्स्कीको भनाइ छ । गाउँ तथा सहरहरूमाथिको नियन्त्रण पनि अस्थायी हुनेछ, त्यसमा म ढुक्क छु, राजधानी किभमा आयोजित पत्रकार सम्मेलनमा बोल्दै उनले भने । दुई देशका उच्च अधिकारीहरूबीच वार्ता जारी रहेकाले युद्धविरामको सम्भावना अझै बाँकी रहेको उनले बताए । बेलायती रक्षा मन्त्रालयले किभको उत्तरी क्षेत्रमा रहेका रुसी फौज तितरबितर भएका दाबी गरेको छ । सहरलाई घेराबन्दीमा पार्ने प्रयासका लागि फौज बाँडिएको हुन सक्ने मन्त्रालयले जनाएको छ । रुसी फौजले युक्रेनी प्रत्याक्रमण छल्न र क्षति कम गर्न पनि त्यसो गरेको हुन सक्छ, मन्त्रालयले भनेको छ । त्यस्तै, खर्किभ, मरिउपोल, माइकोलेभ र सुमी सहर रुसी फौजको घेराबन्दीमा परेका बीबीसीले जनाएको छ । रुसी आक्रमण जारी रहेका ती सहरहरूको तापक्रम निकै घटेको र कठ्यांग्रिँदो चिसोमा मानिसहरू बिजुली र पानीबिना बस्न बाध्य भएका जनाइएको छ । तीबाहेकका अन्य सरहमा पनि रुसी सेनाको आक्रमण जारी छ । निकोलेभ, निप्रो र क्रोपिभिन्टस्की सहरका विभिन्न स्थानमा शनिबार बम विस्फोट गराइएको स्थानीय अधिकारीले जनाएका छन् । राष्ट्रपति जेलेन्स्कीका पूर्वसल्लाहकार तथा सांसद स्भियातोस्लाभ युराले किभ सहरमा रुसी फौजको प्रतिरोध गर्ने तयारी भइरहेको बताएका बीबीसीले उल्लेख गरेको छ । उनका अनुसार रुसी सेनाले शुक्रबार रातिदेखि लगातर जसो किभमा रकेट प्रहार गरिरहेको जनाएका छन् ।किभको बाहिरी क्षेत्रमा भने युद्ध भइरहेको उनले पुष्टि गरे । रुसी फौज किभभित्र प्रवेश गरेको खण्डमा ठूलो प्रतिरोध हुने र क्षति बेहोर्ने उनले चेतावनी दिएका छन् । यो निश्चित छ, कसैले पनि आत्मसमर्पण गर्नेवाला छैन, उनले भने । यसैबीच, रुसले दक्षिणी बन्दरगाह सहर मरिउपोलबाट मानिसको उद्धार रोकेको युक्रेनी अधिकारीले आरोप लगाएका छन् । रुसले भने युक्रेनको आरोप अस्वीकार गर्दै मानिसलाई युद्ध क्षेत्रबाट बाहिर लग्ने निकास मार्ग युक्रेनले अस्वीकार गरेको दाबी गरेको छ ।"
कोरोनाले मृत्यु हुने ३ गुणा बढी,"वासिङ्टन (एजेन्सी) कोरोना संक्रमणबाट मृत्यु हुनेको संख्या हाल रेकर्ड गरिएको भन्दा ३ गुणा बढी रहेको दाबी सोधकर्ताहरूले गरेका छन् । विश्व स्वास्थ्य संगठन (डब्लूएचओ) ले कोरोना संक्रमणलाई महामारी घोषणा गरेको समय सन् २०२० देखि २ वर्षसम्म १ सय ९१ मुलुकमा गरिएको उक्त अध्ययनले एक करोड ८० लाखभन्दा बढी मानिसले ज्यान गुमाएको तथ्यांक प्रस्तुत गरेको छ ।यो अध्ययन अमेरिकाको वासिङ्टन विश्वविद्यालयले गरेको हो । विश्वविद्यालयले यो तथ्यांकलाई कोरोनाका कारण विश्वभर मृत्यु भएकाको सही आँकडा भनेको छ । यसमध्ये केहीको मृत्यु कोरोना भाइरसका कारण र अन्यको संक्रमणसँगै अन्तरसम्बन्धित रहेर भएको बताइएको छ । यसअघि नै मुटु, फोक्सोसम्बन्धी दीर्घरोग भएकाहरूलाई कोरोना संक्रमण घातक देखिएकाले पनि त्यस्ता व्यक्तिको मृत्युमा कोरोना प्रमुख कारक रहेको पाइएको अध्ययनको निष्कर्ष छ ।विभिन्न मुलुकका सरकारी वेबसाइट, वर्ल्ड मोर्टालिटी डाटाबेस, ह्युमन मोर्टालिटी डाटाबेस र युरोपियन स्टाटस्टिकल अफिसलगायतको तथ्यांकका आधारमा सोधकर्ताहरूले मृतकको यकिन संख्या गणना गरेको बताएका छन् । अधिक मृत्यु संख्या मुलक र क्षेत्रअनुसार फरकफरक हुन सक्ने पनि बताइएको छ । तर विश्वभरको समग्र तथ्यांक हेर्दा कोरोना संक्रमणका कारण १ लाख जनामा १ सय २० जनाको मृत्यु भएको पाइएको छ, अध्ययनमा भनिएको छ, २ वर्षमा विश्वभर करिब ५९ लाख जनाको कोरोनाका कारण मृत्यु भएको तथ्यांक छ । तर, हाम्रो अध्ययनमा १ करोड ८२ लाख जनाको मृत्यु भइसकेको देखिएको छ । यो हालको भनिएको तथ्यांकभन्दा ३ गुणा बढी हो ।अतिरिक्त मृत्यु संख्याको गणना साता, महिनाभन्दा पनि २ वर्षको पूरा अवधिलाई आधार मानेर गरिएको जनाइएको छ । कोरोनाका कारण भएको मृत्यु संख्या गणना समयान्तर र अनेक विसंगतिका कारण धेरै फरक परेको देखिन्छ, सोधकर्ताहरूले भनेका छन् । द लान्सेट मा प्रकाशित उक्त अध्ययनअनुसार ल्याटिन अमरिका, युरोप, अफ्रिकाका न्यून आयस्रोत भएका मुलुकमा बढी मृत्यु भएको छ । इटाली, अमेरिकालगायत केही उच्च आयस्रोत भएका मुलुकमा पनि धेरैको कोरोनाका कारण मृत्यु भएको देखिन्छ । अध्ययनका अनुसार उच्चतम अनुमानित अतिरिक्त मृत्युदर हुने मुलकमा बोलिभिया, बुल्गेरिया, इस्वाटिनी, नर्थ मेसेडोनिया र लेसोथो छन् भने न्यूनतम अनुमानित अतिरिक्त मृत्युदर हुनेमा आइसल्यान्ड, अस्ट्रलिया, सिंगापुर, न्युजिल्यान्ड र ताइवान छन् ।बेलायतमा भने सरकारी तथ्यांक र अध्ययनको तथ्यांक समान पाइएको छ । सन् २०२० यताको २ वर्षमा १ लाख ७३ हजार जनाको कोरोना संक्रमणका कारण मृत्यु भएको सरकारी तथ्यांक छ । सार्वजनिक स्वास्थ्यसम्बन्धी प्रभावशाली निर्णय लिन महामारीबाट भएको वास्तविक मृत्यु संख्या लिनु महत्त्वपूर्ण हुन्छ, अध्ययन प्रतिवेदनका मुख्य लेखक विश्वविद्यालयको इन्स्टिच्युट फर हेल्थ मेट्रिक्स एन्ड इभ्यालुसनका डा हाइदोङ वाङले भने, स्विडेन, नेदरल्यान्ड्ससहित केही मुलुकको तथ्यांक अध्ययन गर्दा कोरोना संक्रमण नै धेरैजसोको हकमा मृत्युको कारण थियो । तर, अन्य अधिकांश स्थानका हकमा यो प्रमाणित गर्न हामीसँग पर्याप्त प्रमाण भने छैन । भविष्यमा हुने अध्ययनहरूबाट विश्वभर कति जनाको विशुद्ध रूपमा कोरोनाकै कारण मृत्यु भएको र कति जनाको मृत्युमा अन्य रोग वा संक्रमणको पनि हात थियो भन्ने स्पष्ट हुने उनको भनाइ छ ।सोधकर्ताहरूले कोरोना महामारीबाट उच्च मृत्यु हुने सम्भावना अब टरेको पनि दाबी गरेका छन् । त्यसका लागि कोरोनाविरुद्धको खोप र नयाँ उपचार विधि मुख्य आधार रहेको उनीहरूको भनाइ छ । तर, महामारी अझै पूर्ण रूपमा मत्थर भइनसकेको र नयाँ खतरनाक भेरिएन्ट उत्पत्ति हुन सक्ने भन्दै सचेत पनि गराएका छन् ।"
फुटपाथमा विद्युतीय धराप,"(काठमाडौं)  काठमाडौं उपत्यकामा विद्युतीय तार, केबललगायत संरचना भूमिगत गर्दा नेपाल विद्युत् प्राधिकरणले गम्भीर लापरबाही गरेको पाइएको छ । प्राधिकरणले दुई वर्षअघिबाट काठमाडौं उपत्यका वितरण प्रणाली सुदृढीकरण परियोजना सुरु गरेको थियो । परियोजनाले विद्युतीय प्यानलगायत वितरणका बाहिरी संरचना असुरक्षित ढंगले फुटपाथमै राखिरहेको छ । मुख्य लाइनबाट उपभोक्ताको घरसम्म बिजुली पुर्याउन राखिएका बसबार जडित प्यानलले सडकपेटी ढाकिएका छन्, जसकारण पैदलयात्रीलाई सहज रूपमा हिँड्न त समस्या भएको छ नै, ती संरचना आफैंमा विद्युतीय धराप बनेका छन् । असावधानी र दुर्घटनावश कुनै सवारी ती प्यानलमा ठोकिँदा निम्तिन सक्ने भयावह अवस्थालाई प्राधिकरणले उपेक्षा गरेको देखिन्छ । वितरण प्रणाली सुदृढीकरण परियोजना कार्यान्वयनका क्रममा प्राविधिक र सुरक्षाका हिसाबले गल्ती भएको प्राधिकरणका कार्यकारी निर्देशक कुलमान घिसिङले स्विकारे । फुटपाथमा समस्या हुने गरी केही ठाउँमा संरचना राखिएका रहेछन् । तिनलाई हटाएर सुरक्षित ढंगले कसरी राख्ने भनेर हामीले आन्तरिक छलफल गरिरहेका छौं, उनले भने, सडक विभागको पनि यसमा विमति छ । चाँडै विकल्प खोज्छौं । प्राधिकरणले धमाधम सडक छेउमा असुरक्षित ढंगले संरचना राख्न थालेपछि सडक विभागले त्यसमा आपत्ति जनाएको छ । प्राधिकरणलाई तत्काल ती संरचना हटाउन र तिनीहरूको व्यवस्थापनका लागि नयाँ कार्ययोजना पेस गर्न भनिएको सडक विभागका उपमहानिर्देशक शिवप्रसाद नेपालले बताए । विभागले प्राधिकरणलाई नयाँ राखिने संरचना कसरी सुरक्षित र व्यवस्थित गर्न सकिन्छ भनेर योजना पेस गर्नसमेत भनेको छ । प्राधिकरणले फुटपाथ नै कब्जा हुने गरी संरचना राखेपछि विभागले यसमा चासो देखाएको हो, उपमहानिर्देशक नेपालले भने, असुरक्षित र अव्यवस्थित ढंगले राखिएका बाहिरी संरचना हटाउन र त्यसलाई व्यवस्थित गर्न नयाँ डिजाइन ल्याउनुहोस् भनेका छौं । तर प्राधिकरणले त्यसको कार्ययोजना अझै बुझाएको छैन । सडकछेउमै विद्युतीय संरचना राखिनु प्राविधिक रूपले समेत निकै असुरक्षित हुने नेपालले बताए । पैदलयात्री र सडकमा गुड्ने सवारीसाधन मात्र नभई प्राधिकरणले राखेका प्यानललगायत संरचना आफैं पनि असुरक्षित छन् । कुनै सवारी असावधानीवश त्यहाँ ठोकिँदा सोझै विद्युतीय धरापमा पर्ने अवस्था छ, उनले भने । प्राधिकरणले यस्ता संरचना अव्यवस्थित ढंगले राखेपछि विभागले परियोजनाको काम अगाडि बढाउन अनुमति दिएको छैन । असुरक्षित संरचना हटाउने मौखिक प्रतिबद्धता प्राधिकरणबाट आए पनि त्यसको लिखित खाका नबुझाएका कारण काम गर्न अनुमति नदिइएको विभागले जनाएको छ । पहिले भूमिगत गर्ने भनेर एकमुस्ट रूपमा सम्झौता भयो । प्यानलहरू फुटपाथमै राख्ने भन्ने कुरा त्यसमा थिएन । बनाउँदै गएपछि समस्या देखियो, नेपालले भने, प्राधिकरणलाई फुटपाथ खाली गर्न र त्यसको व्यवस्थापनका लागि वैकल्पिक डिजाइन ल्याउन भनेका छौं । त्यसमा प्राधिकरणले काम गरिरहेको होला ।उपत्यकाभित्रको वितरण प्रणाली भूमिगत गर्न प्राधिकरणले सडक विभाग, काठमाडौं उपत्यका विकास प्राधिकरण, काठमाडौं महानगरपालिका, टोखा नगरपालिका र बूढानीलकण्ठ नगरपालिकासँग सुरुमा एकमुस्ट सहमति लिएको थियो । तर सुरुवाती सहमतिभन्दा फरक तरिकाले काम भएको भन्दै सडक विभागले प्राधिकरणलाई थप काम गर्न दिएको छैन । लैनचौरदेखि बूढानीलकण्ठ सडकखण्डमा बनाएका संरचनामा विभागल विमति राख्दै आएको छ । उपत्यकाका सयभन्दा बढी स्थानमा यी संरचना हटाउनुपर्ने देखिएको विभागले जनाएको छ । विद्युत् तार भूमिगत गर्दा बाहिर राख्नुपर्ने केही संरचनाको व्यवस्थापन अहिले प्राधिकरणको टाउको दुखाइ बनेको छ । तारहरू सडकभित्र पर्नेगरी बिछ्याइए पनि बाहिरी संरचना राख्न जग्गाको समस्या छ । ती संरचना कहाँ र कसरी राख्ने भन्ने नै प्राधिकरणलाई सकस परेको छ । प्यानलहरू राख्न ठाउँ नपाएपछि प्राधिकरणले फुटपाथ नै ब्लक गरेर ती संरचना राखेको हो । बाहिरी संरचना व्यवस्थापनका लागि प्राधिकरणले वैकल्पिक कार्ययोजना तयार पारिरहेको काठमाडौं उपत्यका वितरण प्रणाली सुदृढीकरण परियोजनाको महाराजगन्ज वितरण केन्द्रअन्तर्गत पर्ने मध्यपश्चिम क्षेत्र हेर्ने आयोजना प्रमुख अभिषेक अधिकारी बताउँछन् । समस्या देखिएका ठाउँमा प्यानललगायत संरचना फेरि डिजाइन गर्ने भनेर कन्सल्ट्यान्टले त्यसको अध्ययन गरिरहेको छ । ती संरचना अब एच पोल (दुईतीर पोल गाडिएको स्थान) मा राख्ने तयारी छ, अधिकारीले भने । काठमाडौं उपत्यकाका धेरैजसो स्थानमा तोकिएका मापदण्डअनुसारका फुटपाथ छैनन् । नेपाल सडक मापदण्ड २०७० अनुसार सहरी क्षेत्रहरूमा एक मिटरभन्दा कम चौडाइका फुटपाथ बनाउन मिल्दैन । सडकमा सर्वसाधारणको चापका आधारमा फुटपाथ बनाउनुपर्छ । मापदण्डअनुसार पिक आवरमा १५ मिनेटभित्र ५ सयजना आवतजावत गर्ने सडकमा डेढ मिटरसम्मको फुटपाथ बनाउनुपर्छ । तर अहिले बनेको फुटपाथ नै साँघुरा छन् । त्यसमाथि प्राधिकरणका संरचना पनि राख्नुपर्ने भएपछि त्यहाँ पैदलयात्री नै हिँड्न नमिल्ने भएको छ । प्राधिकरणले बनाइरहेको नयाँ वितरण प्रणाली रिङ मेन युनिट (आरएमयू) मा आधारित छ । भूमिगत वितरण प्रणालीमा दुई भिन्न लाइनबाट विद्युत् प्रवाह गर्न सकिने गरी संरचना बनाउन लागिएको छ । एउटा वितरण प्रणालीमा समस्या देखिनेबित्तिकै अर्को प्रणालीबाट बिजुली आपूर्ति गर्ने गरी यी संरचना बनाइँदै छन् । आरएमयू भनिने यस्तो प्रणालीका लागि चाहिने संरचना राख्न ठूलो क्षेत्र आवश्यक पर्छ । तर, ठाउँ अभावले सुरक्षित र व्यवस्थित तरिकाले राख्न नसकिएको अधिकारीले बताए । भूमिगत वितरण प्रणाली प्राधिकरणले तीन चरणमा ठेक्का लगाएकामा हालसम्म पहिलोमा २५ प्रतिशत, दोस्रोमा ३५ प्रतिशत र तेस्रोमा निर्माणको प्रारम्भिक चरणमा रहेको छ ।"
यूएईसँग श्रम बैठक तय,"काठमाडौं (कास) नेपाल र संयुक्त अरब इमिरेट्स (यूएई) बीच भएको श्रम सम्झौतालाई प्रभावकारी कार्यान्वयन गर्न उच्चस्तरीय श्रम अधिकारीहरूबीचको दोस्रो संयुक्त बैठक मार्च १५ मा आबुधावीमा हुने भएको छ । बैठकमा नेपालका तर्फबाट श्रम, रोजगार तथा सामाजिक सुरक्षामन्त्री कृष्णकुमार श्रेष्ठको नेतृत्वको ५ सदस्यीय टोली सहभागी हुनेछ । त्यसका लागि टोली सोमबार यूएई जाँदै छ । श्रम मन्त्रालयका अनुसार बैठकमा श्रममन्त्री श्रेष्ठ र श्रम सचिव एकनारायण अर्याल पर्यवेक्षक रहनेछन् । श्रम सहसचिव राजीव पोखरेलले बैठकको नेतृत्व गर्नेछन् । परराष्ट्र मन्त्रालयका तर्फबाट कन्सुलर विभागका निर्देशक प्रकाश अधिकारी र श्रम उपसचिव थानेश्वर भुसालसमेत बैठकमा सहभागी हुनेछन् । दुवै देशको समन्वयमा मात्रै श्रम सम्झौताको प्रभावकारी कार्यान्वयन हुन्छ । श्रम सम्झौता कार्यान्वयनमा देखिएका जटिलता सम्बोधन गर्न यी बैठक निकै महत्त्वपूर्ण छ, श्रम मन्त्रालयका सहायक प्रवक्ता भुसालले भने, बैठकमा श्रम बजारमा देखिएका चुनौती, श्रम सम्झौता कार्यान्वयनलगायत विषयमा छलफल हुनेछ ।"
सोलारको पीपीए दर ५ रुपैयाँ ९४ पैसा,"काठमाडौं (कास) नेपाल विद्युत् प्राधिकरणले सौर्य ऊर्जा (सोलार) आयोजनाहरूबाट उत्पादित बिजुली खरिदबिक्रीका लागि आधार दर (बेसरेट) तोकेको छ । सोलार आयोजनाहरूमा ५ रुपैयाँ ९४ पैसालाई बेसरेट मानेर विद्युत् खरिद सम्झौता (पीपीए) गर्ने निर्णय प्राधिकरणले गरेको कार्यकारी निर्देशक कुलमान घिसिङले जानकारी दिए । अब प्राधिकरणले सोलार आयोजनाबाट उत्पादित बिजुली प्रतियुनिट ५ रुपैयाँ ९४ पैसाभन्दा महँगोमा किन्नेछैन । बेसरेटभन्दा माथि पीपीए हुँदैन । त्योभन्दा कम बोलकबोल गर्नेलाई प्रतिस्पर्धाका आधारमा पीपीए गरिनेछ, घिसिङले भने ।सोलार आयोजनाहरूलाई प्रतिस्पर्धाका आधारमा मात्र पीपीए गर्ने निर्णय गत माघ पहिलो साता बसेको प्राधिकरणको सञ्चालक समितिबाट भएको थियो । माघ ९ मा बसेको सञ्चालक समितिले पीपीएको बेसरेट तोक्न कार्यदलसमेत गठन गरेको थियो । कार्यदलको सुझावका आधारमा प्राधिकरणले बेसरेटसम्बन्धी निर्णय गरेको हो । आधार दर पीपीएको अधिकतम दरका रूपमा रहन्छ ।"
धमाधम पक्राउ पर्दै युट्युबर,"(काठमाडौं)  प्रेस काउन्सिलले गत शुक्रबार १६ युट्युबरमाथि कारबाही गर्न सूचीसहितको पत्र प्रहरीको साइबर ब्युरोमा पठाएलगत्तै आधाभन्दा धेरैले युट्युब सार्वजनिक रूपमा खोज्न नमिल्ने बनाएका छन् । साइबर ब्युरोका एक अधिकारीले धमाधम युट्युबर पक्राउ पर्न थालेपछि नाम सार्वजनिक भएका केहीले आफूले मात्रै हेर्न मिल्ने गरी वन्ली मि गरेको वा बन्द नै गरेको हुन सक्ने बताए । भिडियो सबैले हेर्न नमिल्ने बनाएपछि ती युट्युबरमाथि कारबाहीको प्रक्रिया जटिल मोडमा पुगेको छ । नाबालिका बलात्कार प्रकरणमा कलाकार पल शाह पक्राउ परेलगत्तैदेखि केही युट्युब च्यानलले पीडितको चरित्रहत्या गर्दै भिडियो सामग्री प्रसारण गरेपछि प्रेस काउन्सिलले साइबर ब्युरोलाई पत्राचार गरेको थियो । भ्रम फैलाएको आरोपमा गत बुधबार ब्युरोले एक जना युट्युबर र युट्युबमा बोल्ने अर्का एक जनालाई पक्राउ गरेको थियो । ब्युरोले नेपाल मिडिया नामक युट्युबमार्फत भ्रम फैलाएको र अनर्गल वक्तव्यबाजी गरेको आरोपमा नागार्जुन८ का ५३ वर्षीय हरि उदासी (हरि परियार) लाई पक्राउ गर्यो । सोही दिन विशाल नेपाल नामक युट्युब चलाउने लमजुङ राइनस घर भई तारकेश्वर४ बस्ने २७ वर्षीय निसान चिलवाल पक्राउ परे । त्यसभन्दा अघि प्रहरीले गत सोमबार क्लेब नेपाल नामक युट्युब च्यानल सञ्चालन गर्ने बुटवल१३ रूपन्देहीका २१ वर्षका राहुल थापालाई पक्राउ गरेको थियो । यी युट्युब सञ्चालक र अर्का एक जना पक्राउको पृष्ठभूमिमा कलाकार पल शाह नाबालिकामाथि बलात्कार र यौन हिंसाको आरोपमा पक्राउ परेको घटना जोडिएको छ । साइबर ब्युरोका अनुसार आर्थिक वर्ष २०७८७९ मा युट्युबमार्फत मानहानि र चरित्रहत्यालगायत आरोपमा ११ युट्युब च्यानलमाथि मुद्दा दर्ता भएको देखिन्छ । २०७५ जेठमा नेपाल प्रहरीको साइबर ब्युरो स्थापना भएपछि हालसम्म १९ युट्युबर पक्राउ परेको देखिन्छ । युट्युबरमाथि नियमन र नियन्त्रणको कुरा उठिरहे पनि साइबर ब्युरो स्थापना भएदेखि नै मौजुदा विद्युतीय कारोबार ऐन २०६३ अन्तर्गत कैयन् उजुरी परिरहेको देखिन्छ । २०७५ जेठमा ब्युरो स्थापना भएयता हालसम्म ८८ युट्युबरमाथि साइबर अपराधको उजुरी परेको छ । ब्युरोका अनुसार अधिकांश उजुरीमा चरित्रहत्या, मानहानि, भ्रमपूर्ण तथ्यको प्रचारलगायतका आरोप छन् । ब्युरोले आर्थिक वर्ष २०७८७९ मा मात्रै युट्युब च्यानलका माध्यमबाट भएका अपराधसम्बन्धी ११ वटा मुद्दा दर्ता गरेको देखिन्छ । पल शाह पक्राउ प्रकरणअघि पनि साइबर ब्युरोले कैयन् युट्युबरलाई पक्राउ गरेको थियो । फागुन ४ मा प्रहरीले नेपाली फ्र्यांकस्टार्स नामक युट्युब च्यानल चलाउने झापा बिर्तामोड४ घर भई हाल भक्तपुरको कौशलटार बस्ने २७ वर्षीय आकाश सेढाईंलाई पक्राउ गरेको थियो । पुस १२ मा भने प्रहरीले साथीभाइ अनलाइन टीभी नामक युट्युब च्यानलका सञ्चालक अनामनगर बस्ने ३१ वर्षीय रामबहादुर मल्ललाई पक्राउ गरेको थियो । मंसिर २६ मा भने प्रहरीले टेन्सन ब्रो नामक युट्युब च्यानलमार्फत अश्लील शीर्षक राखी समाजमा अश्लीलता फैलाएको आरोपमा बूढानीलकण्ठ४ बस्ने २१ वर्षीय भरतबहादुर तिरुवालाई पक्राउ गरेको थियो । यसअघि प्रहरीले असोज १३ मा एकै दिन चार युट्युबरलाई पक्राउ गरेको थियो । ब्युरोले युट्युब च्यानलमार्फत महिलाको चरित्रहत्या गर्ने भिडियो, अन्तर्वार्ता तथा फोटोसहितको विवरण राखेको भन्दै दैनिक खबर युट्युब च्यानलका सञ्चालक गोकर्णेश्वर बस्ने २१ वर्षका प्रदीप भण्डारी, हरेक पलको खबर नामक युट्युब च्यानलका सञ्चालक काठमाडौं नेपालटार बस्ने २७ वर्षीय शिशिर अधिकारी, सिराइचुली मिडिया युट्युब च्यानलका सञ्चालक ३५ वर्षीय पिंकला कार्की र मोडर्न अनलाइन टीभी का सञ्चालक गोकर्णेश्वर बस्ने २४ वर्षीय रोधन तामाङ पक्राउ परेका थिए ।यसरी पक्राउ परेकामध्ये आधाभन्दा धेरै युट्युब च्यानल पक्राउपछिको लामो समयसम्म अपडेट छैनन् भने केही युट्युब च्यानलका सञ्चालकले पक्राउपछिका दिनमा सार्वजनिक गरेका भिडियोहरूको भाष्य पहिलेभन्दा मर्यादित देखिन्छ । प्रहरीको साइबर ब्युरोका प्रवक्ता प्रहरी वरिष्ठ उपरीक्षक नविन्द अर्यालका अनुसार साइबर अपराधका घटनामा अन्य सामाजिक सञ्जालका प्रयोकर्ताजस्तै युट्युबरहरू पनि पक्राउ परिरहेको बताए । उनले भने, पछिल्लो समयमा प्रहरीले गरिरहेको अनुसन्धानलाई प्रभावित पार्न खोज्ने, गोपनीयताको हक उल्लंघन गर्ने वा चरित्रहत्या गर्ने युट्युबरहरू अनुसन्धानको दायरामा खिचिएका छन् ।नौ जिल्लामा शाखा विस्तार भएको र झन्डै चार सय युट्युबर संगठित रहेको अनलाइन टीभी पत्रकार संघका अध्यक्ष जीवन भण्डारीले युट्युबरहरूलाई साइबर अपराधभन्दा पनि गाली बेइज्जती, गोपनीयताको हक उल्लंघन र चरित्रहत्याजस्ता विषयमा केन्द्रित रहेर कारबाहीको दायरामा खिच्न सकिने बताए । उनले भने, मौजुदा कानुनकै कार्यान्वयन गतिलोसँग गर्ने हो भने अवाञ्छित काम गर्ने युट्युबर सजिलै कानुनी दायरामा आउँछन् ।"
भेरी नदीमा ३ बालबालिका बेपत्ता,"सुर्खेत (कास) भेरी नदीमा नुहाउने क्रममा शनिबार ३ बालबालिका बेपत्ता भएका छन् । भेरीगंगा नगरपालिका११ रामघाटमा स्थानीय १० वर्षीया गंगा खड्का, ८ वर्षकी कृष्णा सिञ्जाली र १० वर्षीय दिनेश बुढा बेपत्ता भएको प्रहरीले जनाएको छ । साँझमात्रै जानकारी आयो, खोजी गरिरहेका छौं, डीएसपी रामप्रसाद घर्तीले भने । खोजीका लागि स्थानीयसहित नेपाल प्रहरी र सशस्त्रको टोली खटिएको उनले बताए ।"
खल्तीको फोनपे स्क्यानबाट भुक्तानी लिँदा पुरस्कार,"काठमाडौं (कास) खल्ती डिजिटल वालेटले फोनपे क्युआर स्क्यानमार्फत भुक्तानी लिने र दिनेलाई पुरस्कार जित्ने मौका ल्याएको छ । कम्पनीले टीभीएस एन्टोर्क, वान प्लस नर्ड, तथा ५ हजार नगद जित्ने अफर ल्याएको हो । यस अफरमा फोनपे क्यूआरमा भुक्तानी गर्ने खल्ती प्रयोगकर्ता मात्र नभई क्यूआरमा भुक्तानी प्राप्त गर्ने फोनपे मर्चेन्ट पनि विजेता हुने कम्पनीले जनाएको छ । यस क्याम्पेनमा भुक्तानी गर्ने एक प्रयोगकर्ता र भुक्तानी प्राप्त गर्ने एक फोनपे मर्चेन्टले बम्पर उपहार टीभीएस एन्टोर्क स्कुटर प्राप्त गर्नेछन् । हरेक साता दुई खल्ती प्रयोगकर्ताले वान प्लस नर्ड स्मार्टफोन एन १०० र दैनिक पुरस्कारमा एक प्रयोगकर्ताले ५ हजार नगद पुरस्कार प्राप्त गर्नेछन् ।"
ग्लोबल र आईसीएफसीबीच सम्झौता,"काठमाडौं (कास) ग्लोबल आईएमई बैंक र आईसीएफसी फाइनान्सबीच फाइनान्सका ग्राहकलाई आवश्यक गैरकोषमा आधारित बैंकिङ सुविधा उपलब्ध गराउनेसम्बन्धी समझदारीपत्रमा हस्ताक्षर भएको छ । सम्झौतामा बैंकका तर्फबाट नायब महाप्रबन्धक कल्याणविक्रम पाण्डे र आईसीएफसी फाइनान्सका तर्फबाट नायब महाप्रबन्धक लक्ष्मणप्रसाद जैसीले हस्ताक्षर गरे । सम्झौताअनुसार फाइनान्सका ग्राहकले आफ्नो व्यवसायलाई आवश्यक पर्ने गैरकोषमा आधारित प्रतीतपत्र (लेटर अफ क्रेडिट), बैंक ग्यारेन्टी, डकुमेन्ट अगनेस्ट पेमेन्ट, डकुमेन्ट अगनेस्ट असेप्टेन्स, ट्रेड ट्रान्जेक्सन बैंकिङ आदि सुविधा आईसीएफसी फाइनान्सको सिफारिसमा ग्लोबल आईएमई बैंकमार्फत उपभोग गर्न सक्नेछन् ।"
सिद्धार्थले दियो गंगालाललाई १५ लाख,काठमाडौं (कास) सिद्धार्थ बैंकले काठमाडौंको बाँसबारीस्थित सहिद गंगालाल राष्ट्रिय हृदय केन्द्रलाई १५ लाख रुपैयाँ सहयोग गरेको छ । सामाजिक उत्तरदायित्वअन्तर्गत बैंकले बिहीबार आर्थिक सहयोग प्रदान गरेको हो । बैंकका तर्फबाट प्रमुख कार्यकारी अधिकृत सुन्दरप्रसाद कँडेलले केन्द्रका कार्यकारी निर्देशक डा चन्द्रमणि अधिकारीलाई उक्त रकम हस्तान्तरण गरे । बैंकबाट प्राप्त उक्त रकम केन्द्रले सर्जिकल वार्ड विस्तार गरी बेड थप्न उपयोग गर्ने बताइएको छ । सीजी ब्रुअरीले ल्यायो नेपाल आइस पिल्स्नर बियर काठमाडौं (कास) चौधरी ग्रुपअन्तर्गतको सीजी ब्रुअरीले नेपाली बजारमा नेपाल आइस पिल्स्नर बियर ल्याएको छ । नेपाल आइस ब्रान्डअन्तर्गत पिल्स्नर बियर उत्पादन गरिएको सीजीले जनाएको छ । बजारमा उपलब्ध अन्य पिल्स्नर बियरभन्दा यो फरक तथा उत्कृष्ट स्वादमा रहेको कम्पनीको दाबी छ । नेपाल आइस पिल्स्नर बियर ६५० मिलिलिटर प्रतिबोतल उपभोक्ता मूल्य ३४० र ३३० मिलिलिटर प्रतिबोतल १७५ रुपैयाँ कायम गरिएको छ ।
एनसेलद्वारा लैनचौर मैदान पुनर्निर्माण,"काठमाडौं (कास) एनसेल आजियाटाले आफ्नो व्यावसायिक सामाजिक उत्तरदायित्वअन्तर्गत काठमाडौंस्थित लैनचौर मैदानको पुनर्निर्माण गरेको छ । विभिन्न सुविधासहित पुनर्निर्मित लैनचौर मैदान काठमाडौं महानगरपालिका२६ लाई एक समारोहबीच हस्तान्तरण गरियो । यो परियोजना पूर्ण रूपमा वडा नम्बर २६ र स्थानीय समुदायको सहकार्यमा डिजाइन गरी पुनर्निर्माण तथा स्तरोन्नति गरिएको कम्पनीले बताएइको छ । ५४ हजार ९२१ वर्गफिट क्षेत्रमा फैलिएको मैदानमा ७ ए साइजको मिनी फुटबल मैदान, बास्केटबल कोर्ट, बालबालिकाको खेल्ने क्षेत्र, ५० रूख, हरियाली क्षेत्र, परम्परागत सत्तल, तीन ढुंगेधारा, सार्वजनिक शौचालय, सोलार बत्तीजस्ता सुविधा छन् ।"
बजारमा सोपानका ६ थरी औषधि,"काठमाडौं (कास) सोपान फर्मास्युटिकल्सले बजारमा ६ थरी औषधि ल्याएको छ । कम्पनीले हाल अलर्ज, एन्युअर, साइप्रिट, मन्ट्रिनलगायत औषधिको बजारीकरण सुरु गरेको हो । सोपानले शिक्षा, स्वास्थ्य र ऊर्जा क्षेत्रमा १३ वर्षदेखि लगानी गरिरहेको जनाएको छ । सोपानमा १ सय २७ करोड लगानी रहेको कम्पनीले जनाएको छ । कम्पनीले वार्षिक उत्पादन क्षमता ९० करोड ट्याब्लेट, ७ करोड क्याप्सुल्स, ३ लाख लिटर लिक्विड, २० लाख बोतल ड्राई पाउडर र ३० लाख ट्युब ओइनटमेन्ट रहेको जनाएको छ ।"
रंगमञ्चमा सुयोगवीर र सकम्बरी,"(काठमाडौं)  मृत्यु विसंगति होइन, मृत्यु जीवनको अन्त्य होइन रहेछ । मृत्युको अर्को नाम बलिदान रहेछ । मृत्यु त बाँच्दो रहेछ, अन्तिम दृश्यपछि आएको यिनै काव्यात्मक लयले सकम्बरीको मृत्युलाई स्वीकार गर्दै मञ्चमा नाटक समापनको घोषणा हुन्छ । यद्यपि आमदर्शकको मनमा यो समयको प्रश्नहरू शिरीषको फूल माथि उब्जन्छन् । के पारिजातको उक्त कृतिमा मेटिएको सकम्बरीको अस्तित्वलाई मृत्यु मान्न सकिन्छ कि सकिन्न ? सकम्बरीको मृत्यु बलिदान हो कि अर्को समयको उठान हो ? यसपल्ट आम दर्शकको मनोदशालाई समेत खोतल्दै फेरि पनि सुयोगवीर र सकम्बरीलाई रंगमञ्चमा उतार्ने जमर्को गरिएको छ नाटक शिरीषको फूल मा । कीर्तिपुरस्थित थिएटर मल कीर्तिपुर रंगमञ्चमा शुक्रबारदेखि मञ्चन सुरु भएको नाटकमा आलेख चौथो आयामको छ भने निर्देशन अन्जान प्रदीपले गरेका छन् । नेपाली साहित्यमा सुप्रसिद्ध पारिजातको मदन पुरस्कार विजेता उपन्यास शिरीषको फूल लाई नाटकका रूपमा परिकल्पना रंगकर्मी केदार श्रेष्ठले गरेका हुन् । नाटकमा उपन्यासमा उठान गरिए जसरी नै दोस्रो विश्वयुद्धको परिवेशपछि फर्केका कुण्ठाग्रस्त ४५ वर्षीय अविवाहित पात्र सुयोगवीरको मनोदशा र उसको अचेतन असन्तुष्टिलाई केन्द्रमा राखेर प्रस्तुत गरिएको छ । सकम्बरीको स्वच्छन्दता, स्वतन्त्रवादी मनोदशा उसैगरी नाटकमा देख्न सकिन्छ । यी दुईबीचको मनोदशा र अन्तर्द्वन्द्वका पक्षहरू नै नाटकका दृश्यहरूमा क्रमबद्ध रूपमा देख्दै जान्छन् । युद्धका समयमा सुयोगवीरले सुवेदारका रूपमा चलाएको हैकमवाद, नारीहरूमाथि गरेको यौनशोषण, ती सबै विस्मृतिहरूबाट विसंगत बनेको सुयोगवीरको मनोदशा, रक्सीको लत कथनलाई नाटकले क्रमशः दृश्यमा देखाउँछ । रक्सीकै लतमा शिवराजसँगको मित्रता, घरसम्मको सम्बन्ध, आउजाउ, शिवराजका बहिनीहरू मुजुरा, सकम्बरी, सानुसँगको परिचय, सुयोगवीर र सकम्बरीबीच बनेको दूरी र सुयोगवीरको एक चुम्बनपछि शून्य रूपमा विलीन हुँदै बरीको मृत्युसम्मको कथा नाटकले अन्त्यसम्म दृश्यहरूमा बताउँदै जान्छ ।जसरी उपन्यासमा नारी हृदयले सिर्जना गरेको लेखनमा पनि सुयोगवीरतिर कथा ढल्किन्छ, त्यसैगरी नाटकमा पनि उही पात्रतिर निर्देशकको झुकाव देखिएको छ भन्न कुनै अन्यथा नहोला । युद्धका विस्मृतिले विक्षिप्त भूतपूर्व सैनिक सुयोगवीरको महिला र प्रेमप्रतिको दृष्टिकोण, उसको जीवन र युद्धको भोगाइलाई उसको मनोदशालाई नाटकले न्याय गरेको देखिन्छ । सकम्बरीका रूपमा देखिएको पात्र, उसको हाउभाउले उपन्यासकै पात्रको झल्को दिन्छ । सकम्बरीको स्वच्छन्दता र मौनता, आम महिलाभन्दा उनको फरक चेतलाई नाटकमा उस्तै लाग्छ । सुयोगवीर, शिवराज र सकम्बरीसँगैका धेरैजसो दृश्यहरूमा देखिने रक्सीका बोतल र चुरोटको प्रयोग उपन्यासका शब्दहरूजस्तै आइरहन्छन् । ती पात्रहरू देखिनेबित्तिकै यस्तै दृश्य दोहोरिन्छन् होला भन्ने भान दर्शकमा पर्छ । सकम्बरीको फूलप्रतिको झुकाव कोठा तथा बगैंचामा सजिएका फूलहरूले इंगित गर्छ । शिरीषको सिंगो रूख र फूलहरू नाटकका लागि अझ विशेष छन् । फुल्ने र झर्नेजस्तो एउटा बाध्यतालाई स्वीकार गर्नका लागि भमरासँग लाप्पा खेल्नै पर्छ । झर्नु त यसले पर्छ भने भँमराको चोट सहेर किन झर्ने ? आफ्नो इच्छाले झर्ने । आफ्नो खुसीले झर्ने, नाटकमा प्रयुक्त संवादहरू उपन्यासभित्रकै छन् । कृतिमा भलै पारिजातले बाँचेको कालको उठान गरे पनि अहिले पनि त्यो समय धेरै पर गएको छैन भन्ने नाटकका दृश्यहरूले दर्शकलाई घचघच्याइरहन्छ । सुनगाभा, शिरीषको फूलबीचको अन्तर, सुयोगवीरको मनोदशा, सकम्बरीको मनोचेतलाई आजको समकालीन समाजमा देखिरहेको या सुनिरहेको लागिरहन्छ । म बर्माको जंगलमा जीवनको गीत गाउँदै छु । तिम्रा ती कठोर हातहरूले बन्द गरिदिए मेरा ओठहरू । के तिम्रा कानमा गुन्जिन्छन् ? मेरा भाकाहरू मलाई मेरो भाका फिर्ता गर । हे गोरखा मेरो आलो रगत के तिम्रो बर्दीमा अझै टाँसिएको छ । एक औंठीमा लगेको जिन्दगी के तिम्रो खल्तीमा अझै छ ? युद्धका समयमा सैनिकका रूपमा सुयोगवीरले शोषण गरेको महिलाहरूले कोरसमै भए पनि एकोहोरो प्रश्न गरिरहन्छन् । उपन्यासमा देखिएका भैंसी गोठाल्नी, हेड मास्टरकी छोरी, आदिवासी युवती, मटिनचीसहित अन्य महिला पात्रहरूसमेत नाटकका दृश्यमा देखाइनु नाटकका लागि अझ जीवन्त दृश्यहरू छन् । सकम्बरीको मृत्यु झरेका शिरीषको फूलहरू, ढलेका फूलदानी र गमलाले संकेतले दर्शकले पत्तो पाउँछ । सुयोगवीरको चुम्बनपछि सकम्बरीको एक्लो मौनता र विसन्चोबारे नाटकका दृश्यमा केही देखिएला कि भन्ने आशा पलाउन नपाउँदै लगत्तै मृत्युको संकेतले भने दर्शक झसंग हुन्छन् । सकम्बरीको मृत्युले शून्य र अन्त्य भएको नाटकको अन्त्य भए पनि दर्शकले मनले सकम्बरीको जीवन अर्को आयाममा खोज्छ । कसरी उनको अस्तित्व ओझेल पर्यो ? के र कसका लागि उनले आफूलाई समाप्त पारेकी हुन् भन्ने प्रश्नहरू मथिङ्गलमा घुमिरहन्छन् । खासमा शिरीषको फूल मार्फत पितृसत्तात्मक चिन्तन र नारीवादी चेतनालाई यो समयको समकालीन बहसमा ल्याउनु नाटकको उद्देश्य मान्छन् निर्देशक प्रदीप । उनी भन्छन्, हिंसा र यससम्बन्धी विषय हरेक दिन बहसमा आएकै छन् । पितृसत्ताले कसरी शिरीषको फूल कसरी ढलिरहेको छ भन्ने देखाउनु नाटकको औचित्व बनोस् भन्ने हाम्रो चाहना हो । सुप्रसिद्ध कृतिमाथि नाटक तयार गर्नु त्यसै पनि चुनौती नै हो । विदेशी नाटकहरूमाथि अनुवाद गर्ने रंगमञ्चको अभ्यासलाई नाटकले केही नौलो कुरा दिन सक्छ । रंगकर्मी श्रेष्ठका अनुसार नाटक एक साहित्यिक कृतिमाथि रंगमञ्चीय कला तथा सौन्दर्य मूल्यको अभिव्यक्ति हो । साहित्यिक कृतिलाई रंगमञ्चमा ढाल्नु नयाँ पुस्तामाझ विषय र प्रसंगमाथि समसामयिक बहस सिर्जना गर्नु नाटकको ध्येय हो । नेपाली नाट्य लेखन कम भइरहेको समयमा नेपाली कृतिहरू नाटकका लागि सुन्दर विकल्प बन्न सक्छ । चैत १२ सम्म नियमित मञ्चन हुने नाटकमा समृद्धि नेपाल, सञ्जय विश्वकर्मा, हाङ ओ हाङ राई, सविना गोपाली, मञ्जु महर्जन, अञ्जु रिजाल, अस्मिना भारती, रेजी बस्नेत र जेनी सुनुवारले अभिनय गरेका छन् ।"
पूर्वी पहाडमा उदाउँदै रंगमञ्च,"(धनकुटा)  झन्डै तीन दशकयता धनकुटामा रंगमञ्चका गतिविधि प्रायः शून्य बन्दै आएको थियो । यहाँको महालक्ष्मी नगरपालिकाको मुकाम जितपुरमा यसै साता एकै दिन तीनवटा नाटक मञ्चन गरिएको छ । प्रतियोगितात्मक रूपमा उत्कृष्ट ठहरिएका ती नाटक हेर्न दर्शकको उल्लेख्य उपस्थिति थियो । स्थानीय सामुदायिक भवनमा मञ्चन गरिएको नाटकमा पुरुषको भूमिका समेत महिलाले नै गरे । पछिल्लो समय युवा जमातको प्रयासले रंगमञ्चको गतिविधि बिस्तारै उस्कँदै गएको नाटककार जेबी घले बताउँछन् । जिल्लामा फर्केर अग्रज स्रष्टाहरूले रंगमञ्चका गतिविधिमा कम मात्र चासो राखे, स्थानीयस्तरका कलाकारले पनि दरिलो आधार पाउन सकेनन्, उनले भने । अशेष मल्ल, उपेन्द्र दुःखीलगायतको प्रयासले तीन दशकअघिसम्म नाट्य गतिविधि चलायमान बनेको थियो । पछिल्लो पुस्तामा हरिराज खेवादेखि जेपी परदेशीलगायतले रंगमञ्चको अभियानमा साथ दिएका थिए । त्यसपछि लामो रिक्तता बेहोरिरहेको अवस्थामा पुनः रंगमञ्चमा कलाकारको आगमन हुन थालेको नाटककार विमला ढुंगाना बताउँछिन् । उनको लेखन रहेको महिला हिंसा कहिलेसम्म, चुपचाप सहन्छन् जहिलेसम्म शीर्षकको नाटक प्रतियोगितामा सर्वोत्कृष्ट ठहर भयो । चार दिनको अवधिमा तयार पारिएको उक्त नाटकका पात्रहरूले जीवन्त प्रस्तुति दिएको कवि केजी सुब्बा बताउँछन् । नाटकमा सपना राई ढकाल, कृष्णकुमारी पौडेल, दीपा डाँगी, रीता सुवेदीलगायतको अभिनय थियो । छोटो अवधिमा गरेको काममा पनि वाहवाही पाएकामा खुसी लागेको नाटककार इन्दु खतिवडाले बताइन् । सपना शीर्षकको नाटकमा खेमकुमारी लुइँटेल, मेनुका चापागार्इंलगायतको प्रस्तुतिले दर्शकमा मन जितेको थियो ।वर्षौंपछि नाटक हेर्दा आँखा रसाएको महालक्ष्मी नगर प्रमुख पर्शुराम नेपालले बताए । नाटकमा हाम्रै गाउँबस्तीको घटनाक्रम नियालिरहे जस्तै महसुस भयो, उनले भने, नाटकको शक्ति धेरै दर्शकले बल्ल थाहा पाएका छन् । वामपन्थी नेता गोपाल गुरागाईं पनि नाटक हेरेपछि निकै भावुक बने । पूर्वी पहाडी क्षेत्रमा मञ्च नाटक विस्थापित भएकाले आफूहरू संगठित रूपमै अभियानमा लागेको मातृभूमि रंगमञ्चका अध्यक्ष नवराज घिमिरेले बताए । जिल्लामा मातृभूमि रंगमञ्चको प्रयास सराहनीय बनेपछि आफूहरू निकै हौसिएको उक्त रंगमञ्चका सचिव खड्गबहादुर भट्टराई बताउँछन् ।"
अमृतले ल्याए 'एकान्त भीड,"पोखरा (कास) कवि अमृतको कविताकृति एकान्त भीड को पोखरामा शनिबार साहित्यकार सरुभक्त र तीर्थ श्रेष्ठले लोकार्पण गरे । सरुभक्तले कविता लेखनमा कविले स्वतन्त्र उडान गर्न पाउनुपर्ने बताए । कविलाई सीमामा बाँध्नु उचित हुँदैन, उनले भने, कविता पढ्ने मन त्यति सुन्दर हुनुपर्छ जति भीरमा फुलेको फूल हेर्ने आँखा सुन्दर चाहिन्छ । कवि श्रेष्ठले सूत्रात्मक अभिव्यक्तिमा कविता बुन्न कवि अमृतले कुशलता देखाएको उल्लेख गरे । समीक्षा गर्दै सञ्जीव पौडेलले संग्रहमा कवि अस्तित्ववादी, विसंगतिवादी, प्रकृतिप्रेमीको रूपमा प्रस्तुत भएको बताए । उनले भने, बहुविषयमा आधारित रहेर कोमल अभिव्यक्ति दिने कार्यमा कवि सफल छन् । कवि अमृत भूतपूर्व भारतीय सैनिक हुन् । जागिरमा छँदादेखि नै साहित्यमा विशेष रुचि रहेको उनले बताए ।"
संगीतकार जंगम पुरस्कृत,हेटौंडा (कास) बिजुलीमाया वनः श्रेष्ठ संगीत पुरस्कार यस वर्ष वरिष्ठ संगीतकार दीपक जंगमलाई प्रदान गरिएको छ । भीम विराग संगीत साहित्य कला प्रतिष्ठान नेपाल मकवानपुरले भीम विरागको १० औं स्मृति दिवस पारेर शनिबार हेटौंडामा सांगीतिक समारोहबीच पुरस्कार प्रदान गरेको हो । २०६४ सालदेखि प्रतिष्ठानले पुरस्कार दिन थालेको हो । प्रतिष्ठानका अध्यक्ष ह्यग्रिव आचार्य र एलबी क्षेत्रीले जंगमलाई दोसल्ला र कदरपत्रसहित एक लाख नगद राशिको पुरस्कार हस्तान्तरण गरे । ६८ वर्षीय जंगमले चार हजारभन्दा बढी गीतमा संगीत भरेका छन् भने करिब दुई सय गीत गाएका छन् । प्रतिष्ठानले २५ हजार राशिसहितको भीम विराग युवा संगीत पुरस्कार२०७८ युवा गायक शिव परियारलाई प्रदान गरेको छ ।
मुक्तक मञ्चको अध्यक्षमा पुनः आचार्य,"पोखरा (कास) मुक्तक मञ्चको केन्द्रीय अध्यक्षमा रामजीप्रसाद आचार्य पुनः निर्वाचित भएका छन् । पोखरामा शनिबार भएको आठौं अधिवेशन तथा १४ औं साधारणसभाले केन्द्रीय समिति सर्वसम्मत निर्वाचित गरेको हो । मञ्चको वरिष्ठ उपाध्यक्षमा श्रीराम अधिकारी गोर्जे, उपाध्यक्ष रमा खतिवडा, सचिव नवीन भण्डारी विवेक, सहसचिवमा श्रद्धा आचार्य र भरत पोखरेल अञ्जान, कोषाध्यक्षमा शरणसिंह विक निर्वाचित भएका छन् । समितिको कार्यकाल दुई वर्षको छ । अधिवेशन उद्घाटन गर्दै साहित्यकार सरुभक्तले मुक्तकको उन्नयनमा मञ्चले अतुलनीय भूमिका खेलेको बताए ।"
मनाङ खप्तड च्याम्पियन,"(धनगढी)  मनाङ मर्स्याङ्दी क्लबले पाँचौं संस्करणको सुदूरपश्चिम खप्तड गोल्डकप फुटबल प्रतियोगिताको उपाधि जितेको छ । धनगढी रंगशालामा शनिबार फाइनलमा फ्रेन्ड्स क्लबलाई ३१ ले हराउँदै मनाङ च्याम्पियन बनेको हो । मनाङले दोस्रोपल्ट खप्तड गोल्डकप जितेको हो । मनाङले पहिलो संस्करणमा सफलता पाएको थियो । मनाङलाई जित दिलाउन दिनेश राजवंशी, आफिज ओलावाले र मौसा अबागानाले ११ गोल गरेका थिए । फ्रेन्ड्स क्लबबाट जमोइल एन्थोनी फ्रान्कोइसले एक गोल फर्काए ।खेलको २२ औं मिनेटमा दिनेशले फ्रिकिकबाट गोल गर्दै मनाङलाई सुरुआती अग्रता दिलाए । त्यसअघि १९ औं मिनेटमा फ्रेन्ड्सका फ्रान्कोइस पेनाल्टीबाट गोल गर्ने अवसरबाट चुकेका थिए । उनको प्रहार मनाङका गोलकिपर विशाल सुनारले बचाएका थिए । पहिलो हाफमा पेनाल्टी गुमाएका फ्रान्कोइसले दोस्रो हाफको ५१ औं मिनेटमा गोल गर्दै फ्रेन्ड्सलाई ११ गोलको बराबरीमा ल्याए । २० मिनेटको अन्तरालमा मनाङले दोस्रो गोल गरेर अग्रता लियो । खेलको ७२ औं मिनेटमा ओलावालेले गोल गर्दै मनाङलाई २१ को अग्रता दिलाए । खेलको ८६ औं मिनेटमा विवादका कारण मनाङका रुपेश केसी र फ्रेन्ड्सका श्यामबाबु क्याप्छाकीले रातो कार्ड पाएपछि दुवै टोली १० खेलाडीमा समेटिएको थियो । खेलको इन्ज्युरी समयमा मौसाले गोल थप्दै मनाङलाई ३१ को जित दिलाए । उपाधिसँगै मनाङले २१ लाख रुपैयाँ प्राप्त गरेको छ । उपविजेता ललितपुरको फ्रेन्ड्सले १० लाख पायो ।मनाङका शिशिर लेखी सर्वोत्कृष्ट खेलाडी घोषित भए । उनले एक लाख रुपैयाँ पाए । मनाङकै विशाल सुनार उत्कृष्ट गोलरक्षक, राजेन्द्र तामाङ उत्कृष्ट प्रशिक्षक र मौसा अबागाना उत्कृष्ट मिडफिल्डर भए । फ्रेन्ड्सका सुरज विश्वकर्मा उत्कृष्ट रक्षक र जमोइल एन्थोनी फ्रान्कोइस सर्वाधिक गोलकर्ता भए । सुदूरपश्चिम ११ का फागुराम चौधरी उदीयमान खेलाडी भए । उत्कृष्ट उनीहरूले जनही २० हजार पाएका छन् । विजयी खेलाडीलाई संस्कृति, पर्यटन तथा नागरिक उड्डयन मन्त्री प्रेमबहादुर आलेले पुरस्कृत गरे । आयोजक सुदूरपश्चिम ११ का अध्यक्ष सुरेश हमालको अध्यक्षतामा प्रतियोगिता समापन गरिएको थियो ।"
आयोजक झापा पाँचौंपल्ट फाइनलमा,"(बिर्तामोड)  आयोजक झापा ११ टिम शनिबार पाँचौं झापा गोल्डकप फुटबल प्रतियोगिताको फाइनल पुगेको छ । दोस्रो सेमिफाइनल खेलमा संकटा क्लब काठमाडौंलाई २० ले पराजित गर्दै घरेलु टोली झापा लगातार पाँचौंपल्ट प्रतियोगिताको फाइनल पुगेको छ । डोमालाल राजवंशी रंगशालामा झापाका लागि दुवै गोल स्ट्राइकर विमल घर्तीमगरले गरे । विमलले १६ र ५८ औं मिनेटमा गोल गर्दै झापाको फाइनल यात्रा तय गरिदिए । १६ औं मिनेटमा झापाका विदेशी खेलाडी आन्द्रेस नियाको पासमा विमलले संकटाका गोलरक्षक रोहित कार्कीलाई बिट गर्दै सहजै गोल गरेका थिए । ५८ औं मिनेटमा विकास मेराग्लियाको क्रसपासमा विमलले वान टचमै गोल गरे । विमलको प्रहार सही जजमेन्ट गरेर गोलरक्षक रोहितले डाइभ गरे पनि गोल रोक्ने प्रयास विफल भयो । संकटा खेलमा मिहिनेत गरे पनि पाएका अवसर गोलमा परिणत गर्न असफल भयो । १५ औं मिनेटमा संकटाका गणेश हमालको प्रहार आकासिएको थियो । संकटाका यानिकले २७ औं मिनेटमा बक्सभित्रबाट गरेको कडा प्रहार झापाका गोलरक्षक दीप कार्कीले बचाए । ३१ औं मिनेटमा यानिककै हेडर गोलरक्षक बिट भएको अवस्थामा पनि गोल हुन सकेन । गोललाइनबाट झापाका दीपेश आलेमगरले क्लियर गरिदिए । उत्तम राईको फ्रिकिक प्रहार गोलरक्षक दीपले पञ्च गरेर बाहिर पठाएको समय ३४ औं मिनेटमा चलिरहेको थियो । ५० औं मिनेटमा संकटाका फोडे फोफोनाको प्रहार पोस्टमाथिबाट बाहिरियो । ७६ औं मिनेटमा संकटाका उत्तम राईले पेनाल्टी एरियामा निकालिदिएको पासलाई दिपेश आलेमगरले हेड गर्न भ्याएनन् । गोलरक्षक दीपले अघि बढेर नियन्त्रणमा लिए । ८० औं मिनेटमा संकटाका दीपेशको प्रहार गोलरक्षक दीपले पञ्च गरेर बाहिर पठाए । झापाका डिफेन्डर देवेन्द्र तामाङको पासमा बक्सभित्र रुमेश बर्तौलाले गरेको प्रहार बार माथिबाट बाहिरियो । जतिबेला खेल सकिन दुई मिनेट बाँकी थियो ।संकटाका प्रशिक्षक सल्यान खड्गीले पहिलो हाफमा बनाएको २३ राम्रा अवसर गोलमा परिणत गर्न नसक्नु नै पराजित हुनुको मुख्य कारण रहेको बताए । उनले फुटबलमा जित्नका लागि गोल नै चाहिने भएकाले राम्रो खेलेर पनि नतिजाविहीन हुनुपरेको सुनाए । झापाका प्रशिक्षक सन्तोष गुरुङले रणनीतिअनुसार स्कोर निकाल्न सफल भएको बताए । उनका अनुसार डिफेन्डर र स्ट्राइकरले राम्रो खेले । हामीले पहिलो हाफमै एक गोल गरेका थियौं, त्यसैले दोस्रो हाफमा स्कोर जोगाउनुपर्ने दबाब थियो तर खेलाडीले दोस्रो हाफमा झन राम्रो खेल पस्किए, उनले भने ।गोलकर्ता विमल प्लेयर अफ द म्याच भए । उनले १० हजार रुपैयाँ प्राप्त गरे । गोल्डकपको फाइनल सोमबार हुनेछ ।"
फड्को मारेका कुशल,"काठमाडौं (कास) नेपाली क्रिकेट टोली अघिल्लो महिना ठूलो उद्देश्यका साथ ओमान पुगेको थियो । विश्वकपमा छनोट हुन नसकेपछि नेपाल त्यो लक्ष्यमा पुग्न सकेन । तर अन्तर्राष्ट्रिय क्रिकेट परिषद् (आईसीसी) को ट्वान्टी२० अन्तर्राष्ट्रिय ब्याटर वरीयता हेर्ने हो भने नेपालका ओपनिङ ब्याटर कुशल भुर्तेलको स्थान पत्याउन गाह्रो हुन्छ । कुशल २९ औं स्थानमा छन् । नेपाली खेलाडीले वरीयतामा पाएको यो सबैभन्दा माथिल्लो स्थान हो । कुशलले इंग्ल्यान्डका जोनी बेरिस्टोदेखि दक्षिण अफ्रिकाका डेविड मिलर, न्युजिल्यान्डका केन विलियम्सन होस् वा अस्ट्रेलियाका डेविड वार्नरलाई वरीयतामा पछाडि पारेका छन् । राष्ट्रिय टोलीबाट खेलेको एक वर्षभन्दा कम समयमा कुशलले यो फड्को मारेका हुन् । उनले केवल ११ ट्वान्टी२० अन्तर्राष्ट्रिय खेलेका छन् । त्यसमा ५ अर्धशतक र एक शतक बनाइसकेका छन् । कुशलको प्रदर्शन उकालो लागिरहेको छ । उनी ट्वान्टी२० अन्तर्राष्ट्रियमा शतक बनाउने तेस्रो नेपाली खेलाडी हुन् । ओमानमा सम्पन्न ट्वान्टी२० विश्वकप छनोटमा कुशलले फिलिपिन्सविरूद्ध अविजित १ सय ४ रन बनाएका थिए । यहीक्रममा कुशलले दीपेन्द्रसिंह ऐरीसँग तेस्रो विकेटमा १ सय ७७ रनको साझेदारी गरे, जुन नेपालको ट्वान्टी२० अन्तर्राष्ट्रियमा सबैभन्दा ठूलो साझेदारी थियो । विश्वकप छनोटमा कुशलले नेपालबाट सर्वाधिक २ सय ५ रन बनाएका थिए । उनको प्रदर्शनका बाबजुत नेपाल ट्वान्टी२० विश्वकपमा छनोट हुन सकेन । कुशलले ट्वान्टी२० अन्तर्राष्ट्रियमा ४ सय ९८ रन बनाइसकेका छन् । नेपालबाट सर्वाधिक रन बनाउनेमा पारस खड्का, ज्ञानेन्द्र मल्ल र दीपेन्द्रसिंह ऐरीभन्दा मात्र पछाडि छन् । उनी पारस र ज्ञानेन्द्रपछि नेपालबाट ट्वान्टी२० अन्तर्राष्ट्रियमा शतक बनाउने खेलाडी हुन् । २५ वर्षे कुशल अहिले नेपालको विश्वकप क्रिकेट लिग २ यात्रामा व्यस्त छन् । श्रीलंकामा नेपालको तयारीपछि उनी लिग २ को खेलका लागि यूएई पुग्नेक्रममा छन् । कुशलका समर्थकहरू भने उनलाई १८ औं पल्सर स्पोर्टस अवार्डअन्तर्गत पिपल्स च्वाइस विधामा भोट हाल्न लागिपरेका छन् । नेपाल खेलकुद पत्रकार मञ्चले आयोजना गर्ने पल्सर स्पोर्ट्स अवार्डका लागि पिपल्स च्वाइस अवार्डको मनोनयनमा पर्ने पाँच खेलाडीमध्ये कुशल एक हुन् । उनीसँगै फुटबलकी एन्जिला तुम्बापो सुब्बा, टेबलटेनिसकी एलिना महर्जन, ब्याडमिन्टनकी प्रिन्स दाहाल र एथलेटिक्सकी सन्तोषी श्रेष्ठ प्रतिस्पर्धी छन् ।सन् २०१९ को नोभेम्बरमा भारत इमर्जिङ टिमविरुद्ध खेल्दै लिस्ट ए मा डेब्यु गरेका कुशल काठमाडौं भएको १३ औं दक्षिण एसियाली खेलकुदमा राष्ट्रिय टोलीमा थिए । तर उनले खेल्ने मौका पाएनन् । यसै वर्ष वैशाखमा काठमाडौंमा भएको त्रिकोणात्मक ट्वान्टी२० अन्तर्राष्ट्रिय शृंखलाले कुशलको भाग्यमात्र खोलिदिएन, नेपाललाई एउटा मजबुत ओपनिङ ब्याटर उपलब्ध गराइदियो । नेदरल्यान्ड्स र मलेसियासम्मिलित त्रिकोणात्मक ट्वान्टी२० अन्तर्राष्ट्रिय शृंखलाबाट डेब्यु गरेका उनले ट्वान्टी२० अन्तर्राष्ट्रियको आफ्नो डेब्यु खेलमै ६३ रन बनाएका थिए । लगत्तै मलेसियाविरुद्ध अविजित ६२ र नेदरल्यान्ड्सविरुद्ध ६२ रन बनाए । आफ्नो पहिलो तीन ट्वान्टी२० अन्तर्राष्ट्रियमै अर्धशतक बनाउने कुशल पहिलो र एकमात्र ब्याटर हुन् । त्रिकोणात्मक शृंखलाको ५ खेलमध्ये चारमा अर्धशतक बनाउँदै उनी प्लेयर अफ द सिरिज चुनिएका थिए । नेदरल्यान्ड्ससँगको फाइनलमा उनकै ७७ रन मद्दतमा नेपालले उपाधि जितेको थियो । त्रिकोणात्मक ट्वान्टी२० शृंखलापछि उनलाई सबै सपनाजस्तो लागिरहेको छ । त्रिकोणात्मक ट्वान्टी२० शृंखलाको प्रदर्शनका आधारमा उनलाई आईसीसीले महिनाको उत्कृष्ट खेलाडीको मनोनयनमा राखेको थियो । आईसीसीको महिनाको उत्कृष्ट खेलाडी मनोनयनमा पर्ने कुशल पहिलो नेपाली खेलाडी हुन् । यो सूचीमा अहिले सन्दीप लामिछाने र दीपेन्द्रसिंह ऐरी थपिइसकेका छन् । उमेर समूहदेखि खेल्दै आएका कुशलले पुलिस क्लबबाट घरेलु क्रिकेटमा वर्चस्व जमाएका छन् ।एकपछि अर्को शृंखलामा रन वर्षाउन लागेपछि कुशल मुख्यतः ब्याटिङमा केन्द्रित छन् । उनको उपस्थितिमा नेपालले पहिलो पावरप्ले मजासँग सदुपयोग गर्न लागेको छ । एकदिवसीय क्रिकेटमा पनि उनी स्थापित हुनेक्रममा छन् । उनले सेप्टेम्बरमा अमेरिकाविरुद्ध विश्वकप लिग २ को खेलमा ८४ रनको इनिङ्स खेलेका थिए । जुन क्षमताका साथ उनी खेल्दै आएका छन्, त्यसअनुरुप यूएई भ्रमणले कुशलको एकदिवसीय यात्रा पनि उचाइमा पुर्याउन सक्छ । नेपालको तुलनात्मक रूपमा कमजोर मानिएको ब्याटिङमा उनको फियरलेस शैली ठूलो आशा बनेको छ ।"

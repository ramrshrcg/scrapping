शीर्षक,विवरण
"परिवार, समाज र राज्यलाई प्रश्न","सहभागीका अनुसार महिलाका पीडा सुनेपछि प्रधानमन्त्री देउवा पनि रोए । यतिसम्म पनि ज्यादती हुन्छ ? ती सबैलाई जेलमा जाक्नुपर्छ । म तपाईंहरूका सबै माग पूरा गर्छॅ, देउवाको भनाइ उद्धृत गर्दै एक सहभागीले भनिन् । माओवादी कार्यकर्ताबाट बलात्कृत महिलाको भनाइ सुनेपछि दाहालले भने, म त छाँगाबाट खसेझैं भएँ । माओवादीबाट पनि यस्तो अपराध भएको होला भन्ने कल्पनासम्म गरेको थिइनँ । दाहालले अनौठो माने पनि उल्लिखित दुवै घटना पहिलो पटक सार्वजनिक भएका होइनन् । अन्तर्राष्ट्रिय मानवअधिकारवादी संस्था ह्युमन राइट्स वाचले सार्वजनिक गरेको प्रतिवेदन साइलेन्स्ड एन्ड फर्गटन मा पनि यस्ता विवरण समेटेको थियो । उक्त प्रतिवेदनमा सुरक्षा फौज र माओवादी लडाकुले विपक्षीलाई आतंकित पार्न योजनाबद्ध किसिमले बलात्कारलाई प्रयोग गरेको उल्लेख छ ।त्यस्तै, २०७० मा राष्ट्रसंघीय उच्चायुक्तको कार्यालय (ओएचसीएचआर) ले प्रकाशित गरेको नेपाल कन्फ्लिक्ट रिपोर्ट ले पनि सुरक्षाकर्मी र माओवादी लडाकुबाट बलात्कार र यौनजन्य दुर्व्यवहार व्यापक मात्रामा भएको उल्लेख गरेको थियो । २०५२ फागुन १ देखि २०६३ मंसिर ५ सम्मको द्वन्द्वकालमा भएका यौन अपराधलाई गम्भीर मानवीय अपराधका रूपमा सूचीकृत गरेको उक्त प्रतिवेदनमा दुवै पक्षबाट विपक्षीलाई सजाय दिन बलात्कारलाई आमअभ्यास का रूपमा प्रयोग गरिएको उल्लेख छ । अनुसन्धानका क्रममा शाही नेपाली सेनाद्वारा महिला माओवादी कार्यकर्ता र तिनका शुभचिन्तकलाई सजाय गर्न बलात्कारलाई आम अभ्यासका रूपमा प्रयोग गरेको पाइयो, प्रतिवेदनमा छ, माओवादी कमान्डरहरूले पनि महिलाको बलात्कार गरेका थिए । त्यसक्रममा गर्भवती भएका महिलाको जबर्जस्ती असुरक्षित रूपमा गर्भपतन गराइएको थियो ।द्वन्द्वमा यौन अपराधबारे अनुसन्धान गरिरहेका यी अन्तर्राष्ट्रिय संघसंस्थाका प्रतिवेदनले पीडकलाई कारबाही र पीडितलाई न्याय दिलाउन सुझाए पनि सरकारले द्वन्द्वकालमा यौन अपराध भएका थिए भन्ने तथ्यलाई स्विकारेको समेत छैन । तर, यस्ता मुद्दा राष्ट्र संघसम्म पुगिसकेका छन् ।२०६१ मंसिरमा दैलेखको एउटा बजारस्थित पूर्णमाया को खाजा पसलमा दुई युवा चिया खाएर हिँडेलगत्तै हतियारसहित आएको सैनिक टोलीले उनलाई गिरफ्तार गरेको थियो । आरोप थियो माओवादीलाई खुवाएको । सरकारी जागिरमा जिल्लाबाहिर रहेका पति पनि माओवादी भएको भन्दै झिकाउन सेनाले आदेश दिएको थियो । तर पूर्णमाया ले नमानेको भन्दै आँखामा पट्टी बाँधेर भवानी बक्स गणमा लगियो । उनीमाथि सामूहिक बलात्कार भयो । उपसेनानीको नेतृत्वमा चार जनाले बलात्कार गरेपछि सडकमा फ्याँकिदिएको उनको भनाइ छ । शान्ति प्रक्रिया सुरु भएपछि उनले न्याय खोज्ने प्रयास गरेकी थिइन् । तर, हदम्यादलाई देखाएर प्रहरीले पन्छायो । उक्त समयमा घटनाको ३५ दिनभित्र अदालतमा दर्ता गरिसक्नुपर्ने कानुन थियो । हाल यस्तो हदम्यादलाई बढाएर एक वर्ष बनाइएको छ ।सैनिकले सामूहिक बलात्कार गरेपछि पाठेघरमा गम्भीर समस्या देखियो, अपरेसन गरेर उनको पाठेघर फाल्नुपर्यो । अहिले पनि सेतो पानी र रगत बग्ने समस्या भोगिरहेकी उनलाई टाउको दुख्ने, मन एकोहोरिने, बिर्सने, भीडभाडमा बस्न नसक्ने जस्ता मानसिक समस्या छन् । पिसाब नलीमा पनि समस्या देखिएको छ । दायाँ आँखाको माथिपट्टि चोटको डोब छ । त्यसले मधुरो देख्छिन् । नियमित औषधि खानुपर्छ । तर, उनलाई साथ दिने कोही छैन । बलात्कृत पत्नीसहित न्यायका लागि लड्नुपर्ने पतिले दोस्रो विवाह गरेका छन् ।दैलेख र सुर्खेतमा उनले उपचार गराउन खोजेकी थिइन् तर रगत जमेर सुन्निएको पाठेघरको उपचार त्यहाँ सम्भव नभएपछि लखनउ पुगेर अपरेसन गर्नॅपरेको उनले बताइन् । आफूमाथिको यस्तो ज्यादतीको अनुसन्धान गर्न माग गर्दै सुरुमा जिल्ला प्रहरी कार्यालय र पछि रिटमार्फत सर्वोच्च अदालत पुग्दा पनि हदम्यादका कारण उनलाई फर्काइयो । त्यसपछि उनले नेपालमा न्याय नपाएको भन्दै कानुन व्यवसायीको सहयोगमा संयुक्त राष्ट्रसंघको मानवअधिकार समितिमा निवेदन दिइन् ।१९ डिसेम्बर २०१२ मा संयुक्त राष्ट्रसंघको मानवअधिकार समितिमा दर्ता गराएको उजुरीमा उनले आफू यातनाबाट प्रताडित बन्नुपरेको घटनाका लागि नेपाल सरकारलाई उत्तरदायी बनाउन माग गरेकी थिइन् । २३ जुन २०१७ मा राष्ट्रसंघको मानवअधिकार समितिले पूर्णमायाको मुद्दामा फैसला सुनायो । जसमा भनिएको छ, पूर्णमायाले निवेदनमा उल्लेख गरेका तथ्यमाथि प्रभावकारी अनुसन्धान गर्नॅपर्छ । स्वेच्छाचारी थुना, यातना र उत्पीडनमा संलग्न व्यक्तिलाई अभियोजन, अदालती कारबाही र सजाय गरी विवरण सार्वजनिक गर्नॅपर्छ । उनलाई पर्याप्त क्षतिपूर्ति र उपचार खर्च दिनुका साथै यस्ता ज्यादती भविष्यमा नदोहोरिऊन् भन्ने सुनिश्चित गर्नॅ राज्यको जिम्मेवारी हो । यसको कार्यान्वयन कसरी भइरहेको छ भन्नेबारे समितिलाई १८० दिनभित्र जानकारी दिनू, यसलाई नेपाली भाषामा अनुवाद गरी व्यापक वितरण गर्नँ । तर सरकारले यो विषयमा अनुसन्धान गरेको छैन । समितिलाई प्रतिक्रिया पनि दिएको छैन । द्वन्द्वकालमा यातना दिने, घाइते बनाउने, सम्पत्ति लुट्ने, बेपत्ता बनाउने र हत्या गर्नेजस्ता घटनाको अभिलेख राखिए पनि बलात्कारलगायत यौन हिंसाको सरकारी अभिलेख नै छैन । पारिवारिक तथा सामाजिक लाञ्छना र प्रमाण जुटाउने, अभियोग पुष्टि गर्न आइलाग्ने कानुनी अड्चन, राजनीतिक चुनौतीले धेरै महिला अझै अघि सरेका छैनन् । सत्य निरूपण तथा मेलमिलाप आयोगका अनुसार त्यहाँ दर्ता भएका करिब ६२ हजार उजुरीमध्ये द्वन्द्वकालमा भएका बलात्कारका ३१४ उजुरी छन् । यी उजुरी वास्तविक घटनाका करिब १० प्रतिशत मात्रै हुन्, नवगठित संगठनकी संयोजक देवी खड्का भन्छिन् । महिलाहरूको भेलाले खड्काको नेतृत्वमा १५ सदस्यीय केन्द्रीय समिति बनाएको छ जसमा सशस्त्र द्वन्द्वको समयमा दुवै पक्षबाट बलात्कारमा परेका महिलाहरूको प्रतिनिधित्व छ । उनीहरूले प्रधानमन्त्री देउवा र माओवादी अध्यक्ष दाहाललाई विभिन्न ९ बुँदे मागसहितको ज्ञापनपत्र बुझाएका छन् । प्रमुख प्रतिपक्षी दलका नेता र अर्थमन्त्रीलाई पनि ज्ञापनपत्र दिने उनीहरूको योजना छ । बलात्कारका घटनाको छानबिन, पीडकलाई दण्ड, पीडितलाई न्याय, क्षतिपूर्ति, प्रभावकारी मनोवैज्ञानिक र चिकित्सकीय परामर्श दिलाउन सरकार पूर्णतः असफल भएको बताउँछिन् अध्यक्ष खड्का । बलात्कारजस्तो युद्ध अपराधबाट सयौं महिला सिकार भए पनि न्याय खोज्न खुलेर आउन नसकेको उनको भनाइ छ । माओवादी केन्द्रीय सदस्य तथा तत्कालीन संविधानसभाकी सदस्यसमेत रहेकी खड्काले बुधबार पत्रकारहरूसँग भनिन्, म आफैंमाथि भएको अपराध बिर्सेर बाँच्न चाहन्थें, महिनौंको औषधि, वर्षौंको मानसिक परामर्शपछि सामान्य जीवनमा फर्किन थालेकी थिएँ, उनले भनिन्, तर गणतन्त्र स्थापनाका लागि लागेका महिला योद्धामाथि भएको त्यस्तो बर्बर अपराधमा समेत कोही बोलेनन् । हाम्रो पार्टीले पनि यसलाई कहिल्यै एजेन्डा बनाउन चाहेन । त्यसैले बाध्य भएर शान्ति स्थापनाको १५ वर्षपछि फेरि यो मुद्दा उठाउन लागेकी छु ।द्वन्द्वकालका बलात्कार घटना परिवारजनले थाहा पाएपछि महिलाहरू परिवार र समाजको बहिष्करणमा परेको, आफू र सन्तानको जीविका, शिक्षा, स्वास्थ्यजस्ता आधारभूत आवश्यकता पूरा गर्न नसक्ने अवस्थामा पुगेको विवरण पनि खड्काले सुनाइन् । न विवाह दर्ता छ न छोडपत्र । बच्चाको जन्मदर्ता पनि छैन । महिला सडकमा छन् । हिजोसम्म महिलाले मात्र सहेको पीडा अहिले उनका सन्तानमा पनि सरेको छ, उनले भनिन्, अहिलेसम्म समाजको मूल प्रवृत्ति पीडित महिलालाई नै लाञ्छना लगाउने रह्यो तर अब त्यसको पीडा उनका छोराहरूमा पनि सरेको छ । महिला र छोरीहरू पीडित होउन्जेल मौन बस्ने पितृसत्तालाई भन्नुपरेको छ छोराहरू पनि पीडित भएका छन्, अब त आँखा खोल ।संगठनले मंगलबार प्रधानमन्त्री देउवालाई बुझाएको ज्ञापनपत्रमा आयोगमा पीडितको पहुँच नभएका कारण कम मात्रामा उजुरी दर्ता भएको भन्दै थप उजुरी दर्ता गर्ने सहज वातावरण बनाउन माग गरेको छ । आयोग गठन भएको सात वर्षमा बलात्कारको एउटा पनि निवेदनको फाइल खोलिएको छैन, उहाँहरूले सातको सट्टामा ७० वा ७०० वर्षको समय पाए पनि फाइल खोल्नुहुन्छ र पीडितलाई न्याय दिनुहुन्छ भन्ने हामीलाई विश्वास छैन, खड्काले भनिन् ।द्वन्द्वमा बलात्कारपीडित महिलाले प्रमुख चार माग राखेका छन् । पहिलो बस्ने, खानेलाउनेसँगै बालबच्चालाई शिक्षाको प्रत्याभूति । अन्य द्वन्द्वपीडितलाई जस्तै अन्तरिम राहत । दोस्रो शारीरिक र मानसिक समस्यामा रहेका महिलालाई स्वास्थ्य उपचार । तेस्रो द्वन्द्वकालका बलात्कारमा न्याय खोज्न प्रचलित कानुनले अवरोध गर्ने हुनाले त्यसको संशोधन र अपराधीलाई कारबाही । चौथो यस्ता घटनालाई राष्ट्रको अभिलेखमा दर्ता । राष्ट्रिय संगठन गठन गर्नुपूर्व प्रभावित महिलाले जिल्ला र प्रदेशस्तरीय भेला गरेका थिए । हालसम्म १७ जिल्लामा औपचारिक भेलामार्फत जिल्लास्तरीय समिति गठन भएका छन् भने ४० भन्दा बढी जिल्लाका महिला संगठनमा आबद्ध भएका छन् । हामीमाथि भएको ज्यादती भविष्यका पुस्ताका लागि अध्ययनको विषय बनोस् भन्ने चाहन्छौं । इतिहासका लागि अभिलेख राख्न सकियो भने मरेर गएपछि पनि कुनै दिन त कसो न्याय नपाइएला ? खड्काको प्रश्न छ । (देवी खड्काबाहेक अन्यको नाम परिवर्तन गरिएको छ)"
अमेरिकी राजदूतमा थम्प्सन सिफारिस,काठमाडौं (कास) अमेरिकी राष्ट्रपति जो बाइडेनले मिनिस्टरकाउन्सिलर दर्जाका डिन आर थम्प्सनलाई नेपालका लागि राजदूतमा प्रस्ताव गरेका छन् । लामो समयदेखि अमेरिकी कूटनीतिक सेवामा रहेका थम्प्सनलाई नयाँ राजदूतका लागि सिफारिस गरिएको हो । अमेरिकी सिनेटले अनुमोदन गरेपछि उनले राजदूत र्यान्डी बेरीलाई प्रतिस्थापन गर्नेछन् । थम्प्सन अमेरिकी विदेश मन्त्रालयमा दक्षिण तथा मध्य एसियाली मामिला हेर्ने प्रमुख उपसहायक मन्त्रीका रूपमा कार्यरत छन् । उनी सन् २०२०२०२१ मा कार्यवाहक सहायकमन्त्री थिए । त्यसअघि मलेसियाको क्वालालम्पुरस्थित अमेरिकी दूतावासमा नियोग उपप्रमुख थिए । उनी रोमानियाको बुखारेस्टस्थित अमेरिकी दूतावासमा नियोग उपप्रमुख तथा कार्यवाहक राजदूत थिए । थम्प्सन भारतको कोलकातास्थित अमेरिकी वाणिज्य दूतावासमा महावाणिज्यदूतका रूपमा समेत कार्यरत थिए । थम्प्सनले मेरिल्यान्ड विश्वविद्यालयको स्कुल अफ पब्लिक अफेयर्सबाट स्नातकोत्तर र नेसनल डिफेन्स युनिभर्सिटीको नेसनल वार कलेजबाट राष्ट्रिय सुरक्षा रणनीतिमा एमएस गरेका छन् । तत्कालीन राष्ट्रपति डोनाल्ड ट्रम्पद्वारा नियुक्त बेरीले २०७५ कात्तिक ८ मा नेपालका लागि राजदूतको पद सम्हालेका थिए । सामान्यतया अमेरिकी राजदूतको कार्यकाल ३ वर्ष हुने गरे पनि बेरीका लागि एक वर्ष थप गरिएको थियो । एलिना टेप्लिजपछि नेपालका लागि राजदूतको जिम्मेवारी सम्हालेका बेरीले अमेरिकी सहयोग निकाय एमसीसीसँग भएको सम्झौता अनुमोदनमा भूमिका खेलेका थिए ।
सार्कलाई निष्क्रिय छाडेर बिमस्टेक,"उनले बिमस्टेकले बडापत्र ल्याएर अघि बढ्न खोजे पनि यसको भविष्य यो क्षेत्रमा भारत, चीन र अमेरिकाबीच कस्तो सम्बन्ध हुन्छ भन्नेमा भर पर्ने बताए । भारत, चीन र अमेरिका तीन शक्तिबीचको सन्तुलनमै बिमस्टेकको भविष्य निर्धारण हुन्छ, उनले भने । बिमस्टेकमा भारत, नेपाल, भुटान, बंगलादेश, म्यान्मार, श्रीलंका र थाइल्यान्ड सदस्य छन् । अन्तर्राष्ट्रिय मामिलाका जानकार कूटनीतिज्ञ दिनेश भट्टराई बिमस्टेकको बडापत्र आउनुलाई स्वागत गर्छन् । उनका अनुसार बिमस्टेक अघि बढे पनि सार्ककै स्तरमा पुगिनसकेको बताए । प्रधानमन्त्री शेरबहादुर देउवाले बिमस्टेक क्षेत्रलाई जीवन्त र संगठित बनाउन बौद्ध दर्शन प्रवर्द्धन गर्नॅपर्ने बताएका छन् । बिमस्टेकको पाँचौं शिखर सम्मेलनलाई बुधबार बिहान काठमाडौंबाट भर्चुअल सम्बोधन गर्दै देउवाले बिमस्टेक क्षेत्रलाई जोड्ने बलियो आधार बौद्ध दर्शन नै भएको बताएका हुन् । उनले गौतम बुद्धको जन्मस्थल लुम्बिनीलाई जोड्ने बुद्धिस्ट सर्किटलाई छिट्टै सञ्चालनमा ल्याइनुपर्नेमा जोड दिएका छन् । बुद्धको जन्मस्थल लुम्बिनी, बुद्धत्व प्राप्त गरेको बोधगया, धर्मको प्रचार सुरु भएको सारनाथ र बुद्धले महापरिनिर्वाण प्राप्त गरेको कुशीनगरलाई जोड्ने गरी बुद्धिस्ट सर्किट योजना अघि सारिए पनि सञ्चालनमा आएको छैन ।प्रधानमन्त्री देउवाले जलवायु परिवर्तनका सम्बन्धमा पनि कडा कदम चाल्नुपर्नेमा जोड दिएका छन् । प्रधानमन्त्री देउवाले सम्बोधनका क्रममा भने, जलवायु संकटले हिमाल र महासागरबीचको जैविक सम्पर्कलाई असर गरिरहेको छ, फर्कन नसक्ने गरी आउने संकटभन्दा पहिले नै हामीले कडा कदम चाल्नुपर्नेछ । दिगो विकासका लक्ष्यहरू हासिल गर्नका लागि यसका कार्यक्रम कार्यान्वयनमा पनि तीव्रता दिनुपर्नेमा प्रधानमन्त्री देउवाले जोड दिए । यो अतिकम विकसित मुलुकबाट माथि उक्लिएको नेपालजस्ता देशका लागि यो निकै महत्त्वपूर्ण हो, प्रधानमन्त्री देउवाले भने । उनले खोप र स्वास्थ्य प्रणाली, सामाजिक सुरक्षामा लगानी बढाउनुपर्नेमा जोड दिएका छन् ।"
वृद्धभत्ता बुझ्न ६ दिन पैदल,"म हिँड्न सक्दिनँ भनेर छोरालाई पठाउन खोजेको थिएँ । मै नआई हँॅदैन भनेर कर लगाए, जगन्नाथ गाउँपालिकाकै लुमाका ७१ वर्षीय धनजित सार्कीले भने, बाटोमा दुई ठाउँमा चिप्लिएर लडें । पिठ्यूँमा चोट लागेको छ । एकै दिनमा घर फर्कन सकिन्न । हिँड्दा खुट्टाले भर दिन छाडेकाले अबदेखि भत्ता बुझ्न नआउने उनले बताए । सामाजिक सुरक्षा भत्ता बुझ्न वर्षमा चार पटक घण्टौंसम्म हिँड्नुपर्दा बिरामी पर्ने, हिउँ परेका बेला र वर्षात्मा भीरपाखाको बाटो हिँड्न निकै जोखिम हुने गरेको वृद्धवृद्धाहरूको गुनासो छ । एकचोटि भत्ता बुझ्न आयो भने १०१५ दिनसम्म जीउ दुखेर थला पर्छु, ७२ वर्षीया तुलछा चाँदाराले भनिन्, हिँड्ने बाटो पनि निको छैन । हिउँ परेको बेला र बर्खा लाग्दा बाटो उस्तै चिप्लो हुन्छ । नआऊँ भने औषधिमूलो गर्न खर्च चाहिन्छ । आफूले पाउने भत्ता वडा कार्यालयबाट पाउने व्यवस्था भए धेरै सुविधा हुने उनले बताइन् ।२०७७ भदौअघिसम्म भत्ता वडामै गएर बुझाउने व्यवस्था रहे पनि त्यसपछि बैंकबाट बुझ्ने व्यवस्था गरिएको छ । कर्मचारीहरूले वडामै नगद वितरण गर्दा अनियमितता भयो भनेर यो व्यवस्था आयो । बैंकिङ कारोबार सुरु भएपछि बूढाबूढीले साह्रै दुःख पाएका छन्, जगन्नाथ गाउँपालिकाका प्रमुख प्रशासकीय अधिकृत रवीन्द्रबहादुर शाहीले भने ।जगन्नाथमा मात्रै ज्येष्ठ नागरिक, असहाय, एकल महिला, अपांग र बाल पोषण भत्ता लिनेको संख्या ३ हजार १ सयभन्दा बढी रहेको र उनीहरूमध्ये २ सयभन्दा बढी हिँड्न नसक्ने अवस्थाका रहेको हिमालयन बैंकको जगन्नाथ शाखा प्रमुख रेम कँडेलले बताए । हिँड्न नसकेकै कारण कतिपयको खातामा रकम भएर पनि बुझ्न आएका छैनन्, उनले भने बैंकले घरघरमा गएर भत्ता दिन सक्ने अवस्था पनि छैन । पालिकाले वडाका जनप्रतिनिधि र कर्मचारीलाई रोहबरमा राखेर भुक्तानी दिन सक्ने वातावरण बनाउन कोसिस गरे पनि पूर्ण रूपमा सकेको छैन । बैंकले घुम्ती सेवा दिन सक्ने भए पनि गाउँमा इन्टरनेट सेवा नहुने भएकाले बैंकको सर्भरले काम नगर्दा वृद्धवृद्धालाई असहज भएको उनले बताए । यो समस्या लिएर आफू मन्त्रालयसम्म पुगे पनि समाधान नभएको गाउँपालिकाका अध्यक्ष कालीबहादुर शाहीले सुनाए । यो व्यवस्था अत्यन्तै अव्यावहारिक भयो भनेर मैले मन्त्रालयमा गएर पनि कुरा गरेको हुँ । बैंक पुगिसकेपछि अनिर्वाय बैंकबाट नै भुक्तानी दिनुपर्छ भन्नुभयो । यता भत्ता लिनका लागि बूढाबूढीले पाएको दुःख हेरिनसक्नु छ, उनले भने । यहाँका गुम्बा, बामु, बउडी, पौडी, किउडी, बिच्छ्यालगायतका गाउँबाट पालिकाको केन्द्रसम्म पुग्न एकतर्फी पैदल ३ दिन लाग्छ । भत्ता बुझ्न आउँदाजादा त्यसको दोब्बर समय लाग्ने भएकाले कतिपयले बैंक स्थापना भएदेखि भत्ता बुझ्न छाडेको स्थानीय धनलाल थापाले बताए । भत्ता बुझ्ने मान्छे त्यत्रो बाटो आफै हिँडेर आउन सक्दैनन् । बोकेर ल्याउने हो भने पाउने भत्ताभन्दा दोब्बर तेब्बर खर्च हुन्छ, उनले भने, हिँडेरै आउनेको पनि पाएको भत्ता बाटोमै सकिन्छ । हिमाली गाउँपालिकामा मात्रै तीन हजारभन्दा बढीले सामाजिक सुरक्षा भत्ता लिइरहेको र आधाजसो वृद्धवृद्धा भएको अध्यक्ष गोविन्दबहादुर मल्लले बताए । उनले भने, यो व्यवस्था सुरु भएपछि यस्तो समस्या हुन्छ भनेर हामीले जिल्ला प्रशासन कार्यालयदेखि प्रदेश र केन्द्रका मन्त्रालयमा लिखित पत्र दिएर नै ध्यानाकर्षण गरायौं । तर कोही गम्भीर भएनन् । बाजुराका दुर्गम क्षेत्रमा बस्ने वृद्धवृद्धा, असहाय, अपांगले सामाजिक सुरक्षा भत्ता लिन यस्तै खालको सास्ती भोग्नुपरेको बाजुराका नागरिक अगुवा मदनराज जोशीले बताए । अव्यावहारिक नियमका कारण सुविधा दिने नाममा सास्ती दिइएको उनको भनाइ छ । हिँड्न नसक्नेलाई बैंकले कर्मचारी पठाएर घरमै भत्ता दिने व्यवस्था मिलाउनुपर्छ, नभए दुर्गम ठाउँका लागि सरकारले नै वैकल्पिक व्यवस्था गर्नुपर्छ, उनले भने, सुविधा दिने नाममा वृद्धवृद्धा र अशक्त नागरिकमाथि अन्याय भइरहेको छ ।"
मधेसमा स्वागत द्वार बनाउने होड,"सन्तोष सिंह (धनुषा), अवधेश झा (सप्तरी), सुनीता बराल (महोत्तरी), ओमप्रकाश ठाकुर (सर्लाही), शिव पुरी (रौतहट), लक्ष्मी साह (बारा) र शंकर आचार्य (पर्सा)"
लैंगिक अल्पसंख्यकलाई उम्मेदवार बन्न सकस,"(काठमाडौं)  म्याग्दीको अन्नपूर्ण गाउँपालिकामा जनप्रतिनिधिको उम्मेदवारी दर्ता चलिरहेको थियो । नेकपा एमालेबाट बद्री पुन भनेर चिनिने डिलु बुदुजा उम्मेदवारी दिन निर्वाचन कार्यालय पुगे । लैंगिक पहिचानमा तेस्रो लिंगी लेखिएको नागरिकता र मतदाता परिचयपत्र देखेपछि निर्वाचन अधिकृतले उम्मेदवारी दर्ता लिनै मानेनन् । आफू आबद्ध दलको नेतृत्वमा यसबारे जानकारी गराउँदा सहजीकरण गरिदिनुको साटो उल्टै समस्या देखाइदिए । उनी यौनिक तथा लैंगिक पहिचानमा पारलैंगिक पुरुष हुन् । गाउँपालिका अध्यक्ष नभए उपाध्यक्षमा उठ्छु भन्दाखेरि मलाई मेरो तेस्रो लिंगीको नागरिकता भएकाले उम्मेदवारी दिन वञ्चित गराइयो, पार्टीमा भन्न जानू भनेर निर्वाचन अधिकृतले फर्काइदिनुभयो, पाँच वर्षअघिको घटना उनले सम्झिए, पार्टीले पदमा उठ्दा पार्टीलाई उल्टो मुद्दा आउँछ, तेरो सहभागिता हुन सक्दैन, अहिले थन्किएर बस् भन्यो । पार्टीले पनि विभेद गर्ने, राज्यले पनि विभेद गर्ने, अब हामी कहाँ जाने ? यौनिक तथा लैंगिक अल्पसंख्यक समुदायको हकहितमा काम गर्ने समावेशी मञ्च नेपालको अध्यक्ष उनी हाल नेकपा समाजवादीको म्याग्दीकाठमाडौं सम्पर्क मञ्च अध्यक्ष छन् । राज्यको निर्वाचनसम्बन्धी कानुनी व्यवस्थामा स्पष्टता नहुँदा पुनजस्तै यौनिक तथा लैंगिक अल्पसंख्यक समुदाय पहिचानसहितको उम्मेदवारी दिनबाट वञ्चित हुँदै आएको छ । प्रमुख वा उपप्रमुखमध्ये एकमा महिला उम्मेदवार अनिवार्य हुनुपर्ने बाध्यकारी निर्वाचन व्यवस्था भइसक्दा यौनिक तथा लैंगिक अल्पसंख्यक समुदाय प्रावधानमा अटेन । स्थानीय तह निर्वाचन ऐन २०७३ मा अल्पसंख्यक भन्नाले जातीय, भाषिक र धार्मिक समूहलाई मात्रै समेटिएको छ । फरक लैंगिक पहिचान र यौन अभिमुखीकरणकै कारण उम्मेदवारी दिन वञ्चित भएपछि पुनले २०७४ जेठ २१ मा सर्वोच्च अदालतमा रिट दायर गरे । उनले रिटमा परमादेश जारी गरी निर्वाचन ऐनमा अल्पसंख्यक र सीमान्तकृत समूहमा आबद्ध गरी यो समुदायलाई छुट्टै कोटा निर्धारण गर्न र निर्वाचनमा सहभागी गराउन माग गरेका थिए । तर सर्वोच्च अदालतले यो मुद्दालाई प्राथमिकतामा राखेन । पहिलो सुनुवाइ हुन एक वर्ष लाग्यो । रिट हालेको एक वर्षपछि २०७५ जेठ २३ मा सर्वोच्च अदालतको संवैधानिक इजलासले परमादेश जारी गर्नुपर्ने कुनै आधार र अवस्थासमेत नभएको भन्दै खारेज गरिदियो । यसविरुद्ध पुनले पुनरावेदन गर्ने आँट गरेनन् । वकिल पाल्नै सकिन, दुई वकिलले प्रतिपटक २५ हजार२५ हजार लिने, त्यही पहिलो रिटमै १ लाख ७५ हजार खर्च भयो, खाजा खाने बेला तिर्ने पैसा नभएर भागेको पनि छु, उनले दुखेसो पोखे । बर्दियाको बडैयाताल गाउँपालिका३ का शिला गुरुङ उम्मेदवारी दिने या नदिने अन्योलमा छन् । महिला जनेन्द्रियसहित जन्मिएका उनी पारालैंगिक पुरुष हुन् । यौनिक तथा लैंगिक पहिचानबारे खुल्न नसक्दै परिवारले महिला लैंगिक पहिचानको नागरिकता बनाइदियो । निर्वाचन आयोगले मतदाता परिचयपत्रमा पनि महिला नै उल्लेख गरिदिएको छ । उनी १२ वर्षदेखि नेकपा एमालेको साधारण सदस्यमा आबद्ध छन् । केही महिनाअघि सम्पन्न एमालेको जिल्ला अधिवेशनमा महिलाबाटै प्रतिनिधि चुनिए । आफ्नो यौनिक तथा लैंगिक भावनाबमोजिम अवसरमा छनोट गर्दा आत्मसम्मानमा चोट पुग्ने गरेको उनको अनुभव छ । संविधानको धारा ४२ सामाजिक न्यायको हकमा यस समुदायले समानुपातिक समावेशी सिद्धान्तका आधारमा राज्यका निकायमा सहभागिताको हकदार रहेको उल्लेख भए पनि स्पष्ट कानुन, नीति तथा निर्देशिका नबन्दा राजनीतिक अधिकारबाट आफूहरू वञ्चित हुनु परिरहेको यौनिक तथा लैंगिक अल्पसंख्यकहरूको महासंघ नेपालकी अध्यक्ष मनीषा ढकालले बताइन् । विविधता झल्काउने खालको निर्वाचन भनिए पनि व्यवहारमा छैन, तेस्रो लिंगी लैंगिक पहिचान उल्लेख भएको नागरिकता भएकैले दलहरूलाई बहाना भएको छ, उनले भनिन्, निर्वाचन ऐनमा स्पष्ट व्यवस्था नहुँदा ठूला भनिएका मूलधारका पार्टीले बाध्यकारी ठानेनन् । २०७० सालमा भएको दोस्रो संविधानसभा निर्वाचनमा भूमिका श्रेष्ठ समानुपातिक सांसदका लागि नेपाली कांग्रेसबाट सिफारिसमा परेकी थिइन् । नागरिकतामा अन्य र नाम कैलाश (पुरुषको झल्काउने खालको) भएकाले प्राविधिक कारण देखाएर कांग्रेसले सिफारिसबाट फिर्ता गरेको थियो । भूमिका भनेर चिनिए पनि उनले त्यतिबेला नागरिकतामा नाम परिवर्तन गरेकी थिइनन् । यौनिक तथा लैंगिक अल्पसंख्यक समुदायले राज्यको नीति निर्माण तथा कार्यान्वयन निकायमा सहभागी हुन नपाउँदा, अरूले आफू अनुकूलको निर्णय गरिदिँदा पाइलैपिच्छे सास्ती खेप्नुपरेको छ । राज्यका हरेक अभिलेखमा महिला र पुरुषको मात्रै तथ्यांक देख्दा यो समुदायलाई आत्मग्लानि हुन्छ । स्थानीय तहको निर्वाचनमा समावेशितालाई आधार मानिए तापनि यस समुदायलाई वञ्चित गरिएको राष्ट्रिय मानवअधिकार आयोगको यौनिक तथा लैंगिक अल्पसंख्यकहरूको मानवअधिकार अवस्थासम्बन्धी अध्ययन प्रतिवेदन २०७७ ले भनेको छ । प्रतिवेदनमा भनिएको छ, नेपालमा यस समुदायको जनसंख्या ९ लाख भएको भन्ने गरिए पनि २०७४ मंसिर १० र २१ गतेको निर्वाचनमा १६७ जना मात्र आफ्नो पहिचान खुलाएर मतदान प्रक्रियामा सहभागी भएका थिए । २०६८ सालको जनगणनाअनुसार अन्य वर्गीकरणमा यौनिक तथा लैंगिक अल्पसंख्यकहरूको जनसंख्या करिब पन्ध्र सय छ । यस समुदायका व्यक्तिहरूले खुलेर पहिचान बताउन नसक्दा कम तथ्यांक आएको केन्द्रीय तथ्यांक विभागले स्विकार्दै आएको छ । राजनीतिक दलहरूले यौनिक तथा लैंगिक अल्पसंख्यक समुदायलाई समेटेर लैजान नखोजेको नीलहिरा समाजकी अध्यक्ष पिंकी गुरुङले बताइन् । उनी नयाँ शक्ति पार्टीमा केन्द्रीय सदस्य थिइन् । संघीय समाजवादी पार्टीसँग एकीकरण भएपछि बनेको जनता समाजवादी पार्टीमा केन्द्रीय सदस्य छिन् । कोटा दिने मात्रै होइन, हाम्रो समुदायको मुद्दालाई सबै राजनीतिक दलहरूले संस्थागत गरेर लैजानुपर्छ, पिंकी कुनै एक जनाले मात्रै बोलेर हुन्न, पार्टीको विधानभित्र, जनवर्गीय संगठनहरूमा धेरैभन्दा धेरै यो समुदायलाई समेटेर लैजानुपर्छ, उनले भनिन् । निर्वाचन आयोगका प्रवक्ता शालिग्राम पौडेल भने पहिचान खुलाएर मतदाता परिचयपत्रमै तेस्रो लिंगी उल्लेख भएकाले उम्मेदवार र मतदाता बन्न कुनै समस्या नभएको बताए । नागरिकताका आधारमा मतदाता परिचय नै बनिसकेको छ भने उहाँहरूले निर्वाचनको कुनै पनि प्रक्रियामा सहभागी हुन पाउनु हुन्छ, उनले भने ।"
'ठेकेदार लाई उम्मेदवार बन्न रोक,"(काठमाडौं)  निर्वाचन आयोगले स्थानीय तह निर्वाचनमा ठेक्कापट्टामा संलग्नलाई उम्मेदवार बन्न रोक लगाउने गरी कानुनी व्यवस्था गरेको छ । आयोगले बुधबार स्थानीय तह निर्वाचन निर्देशिका जारी गर्दै स्थानीय तहका ठेक्कापट्टामा संलग्नलाई उम्मेदवार बन्न रोक लगाएको हो । गत स्थानीय निर्वाचनमा ठेकेदारहरू जनप्रतिनिधि चयन भएपछि राजनीतिक भ्रष्टाचार मौलाएकाले आयोगले यस्तो प्रावधान ल्याएको हो । आयोगले स्थानीय तहको ठेक्कापट्टा वा चलअचल सम्पत्तिमा संलग्न रहेका व्यक्ति स्थानीय तहको कुनै पनि पदमा उम्मेदवार हुन नपाउने व्यवस्था गरेको छ । उम्मेदवार बन्ने व्यक्तिले गर्नुपर्ने विभिन्न १९ घोषणामध्ये स्थानीय तहमा ठेक्कापट्टामा संलग्न नरहेको पनि घोषणा गर्नुपर्ने हुन्छ । स्वघोषणाको बुँदा नम्बर ठ मा कुनै स्थानीय तहको ठेक्कापट्टा वा चलअचल सम्पत्तिसम्बन्धी व्यवहारमा संलग्न नरहेको उल्लेख छ ।स्थानीय तहमा ठेक्कापट्टामा संलग्न व्यक्तिले उम्मेदवार बन्न नपाउने व्यवस्था निर्वाचनमा स्वच्छता, निष्पक्षताका साथै स्वार्थ बाझिने काम नहोस् भनेर गरिएको आयोगका प्रवक्ता शालिग्राम शर्मा पौडेलले बताए । कन्फिलिक्ट अफ इन्ट्रेस्टको कुरा भएर यस्तो निर्णय गरिएको होला, कोही मान्छे पालिकामा ठेक्कापट्टा गर्दै छ र उसले उम्मेदवारी दियो भने त्यही पालिकामा उसको ठेक्का पर्ला, त्यो भयो भने स्वार्थ बाझिएला भन्ने मक्सदले आयोगले यस्तो निर्णय गरेको होला, उनले भने, निर्वाचन स्वच्छ, स्वतन्त्र, विश्वसनीय, मितव्ययी र भयमुक्त वातावरणमा सम्पन्न गर्न आयोगले यी कुरा गरेको हो ।नीति अनुसन्धान परिषद्ले गरेको एक सर्वेक्षणमा २०७४ को स्थानीय निर्वाचनमा १ सय ६९ जना ठेकेदार पालिका प्रमुख, उपप्रमुख, वडाध्यक्ष र सदस्य निर्वाचित भएका थिए । अनुसन्धाता किरण चापागाईंले ठेकेदार जनप्रतिनिधिबाट आफ्नो शक्ति र स्रोतसाधन प्रयोग गरी अधिकार दुरुपयोग भएको अनुसन्धानमा पाइएको बताए । ठेकेदार जनप्रतिनिधिले शक्ति र स्रोतसाधन प्रयोग गरी राजनीतिक अनियमितता गरेको अनुसन्धानमा भेटिएको छ, उनले भने, ठेकेदार उम्मेदवार हुन नपाउने प्रावधानले स्थानीय तहमा शक्ति प्रयोग गरेर हुने अनियमितता हटाउन बल पुग्नेछ ।निर्वाचन आयोगका पूर्वप्रमुख आयुक्त अयोधीप्रसाद यादवले कानुनसम्मत निर्णय लिनुपर्ने र त्यसको प्रभावकारी कार्यान्वयन गर्नुपर्ने बताए । आयोगले स्थानीय तहका उम्मेदवारका लागि ल्याएको कानुनी व्यवस्था प्रदेश र संघका लागि पनि ल्याउनुपर्ने उनले बताए । यादवले स्थानीय सरकारले निर्माण गर्ने विकासका योजनाका ठेक्कापट्टामा संलग्नलाई उम्मेदवारीमा रोक लगाउँदा दलहरूले समस्या उत्पन्न गर्न सक्ने शंका व्यक्त गरे । निर्वाचन आइसक्यो, यो त मनोनयनको बेला हो, अहिले आएर यस्तो व्यवस्था ल्याउँदा प्रश्न उठ्छ कि भन्ने लाग्छ, आर्थिक क्रियाकलापमा अनियमितता छ भने रोक्नुपर्छ, उनले भने । उम्मेदवारले मनोनयनका क्रममा साँचो कुरा बताउनुपर्ने कानुनी व्यवस्था छ । त्यस्तो नभएमा उम्मेदवारी खारेजी हुने र जरिवाना तिर्नुपर्ने कानुनी व्यवस्था छ । निर्वाचन (कसुर तथा सजाय) ऐन, २०७३ ले झूटा विवरण तथा कागजातसहित मनोनयनपत्र पेस गरेमा कारबाहीको व्यवस्था गरेको छ । ऐनको दफा ३ मा उल्लेख छ, कसैले पनि उम्मेदवारी दिँदा झूटा विवरण वा कागजात संलग्न गरी मनोनयनपत्र पेस गर्न वा गर्न लगाउन हुन्न । सोही दफामा त्यस्तो विवरण पेस गर्ने व्यक्तिलाई निर्वाचन अधिकृतले पच्चीस हजार रुपैयाँसम्म जरिवाना गर्न सक्ने व्यवस्था छ । यादवले गलत विवरण स्वघोषणामा राख्नु नैतिकताको प्रश्न हुने र कानुनी कारबाही पनि हुने बताए । आयोगका प्रवक्ता शर्मा पौडेलले भने गरिएका निर्णय कार्यान्वयन हुने बताए । आयोगले कार्यान्वयन गर्नका लागि लिएको निर्णय हो, स्वघोषणा भएन भने मनोनयन दर्ता हुँदैन, उनले भने । विगतमा भने कालोसूचीमा रहेका व्यक्ति वा व्यवसायीलाई उम्मेदवार बन्नबाट रोक्ने व्यवस्था रहेको यादवले बताए । यसका साथै सरकारी पेस्की, बेरुजु तिर्न बुझाउन बाँकी नरहेको, स्थानीय तहलाई कुनै जिन्सी वा नगदी बुझाउन बाँकी नरहेको, संविधानको धारा २९१ बमोजिम विदेशको स्थायी आवासीय अनुमतिपत्र (डीभीपीआर) नलिएको लगायतका स्वघोषणा गर्नुपर्ने आयोगको निर्णय छ । त्यस्तै, नेपालको संविधानप्रति पूर्ण निष्ठावान रहेको, सम्बन्धित वडाको मतदाता नामावलीमा नाम समावेश भएको, सरकारी कोषबाट पारिश्रमिक वा आर्थिक सुविधा पाउने गरी लाभको पद धारण नगरेको लगायतका घोषणा गर्नुपर्ने आयोगले जनाएको छ ।निर्माण व्यवसायीसमेत रहेका शिवराज नगरपालिका कपिलवस्तुका प्रमुख नेत्रराज अधिकारीले हचुवाका भरमा आयोगले यस्तो व्यवस्था निर्देशिकामा राखेको बताए । निर्माण व्यवसाय गरेको मान्छे उम्मेदवार बन्नै नपाउने भन्ने त हुन्न, कि त संविधानमै यस्तो उल्लेख गर्नुपर्ने थियो, अहिले निर्वाचनमा उम्मेदवारी दिने बेलामा आएर यस्तो व्यवस्था ल्याउनु राम्रो होइन, उनले भने । एमालेबाट निर्वाचित अधिकारीको आफ्नै निर्माण सेवा छ ।"
माग पूरा भए सरकारमा : लोसपा,"(काठमाडौं)  लोकतान्त्रिक समाजवादी पार्टी (लोसपा) ले नागरिकता समस्या समाधान र आफ्ना कार्यकर्ताविरुद्धको मुद्दा फिर्ता गरिए सरकारमा सहभागी हुने जनाएको छ । प्रधानमन्त्री शेरबहादुर देउवासँग बुधबार बालुवाटारमा छलफल गर्ने क्रममा लोसपा नेताले सरकारमा सहभागी हुनका लागि सर्त अघि सारेका हुन् ।केन्द्रीय कार्यकारिणी समितिको बैठकलगत्तै लोसपाका नेताहरू प्रधानमन्त्री निवास बालुवाटार पुगेका थिए । बबरमहलस्थित पार्टी कार्यालयमा उनीहरूले स्थानीय तह निर्वाचनको तयारी, पार्टीको गतिविधि, सरकारमा सहभागिताजस्ता विषयमा छलफल गरेका थिए । प्रधानमन्त्री देउवासँग अपराह्न साढे ५ बजे लोसपाका अध्यक्ष महन्थ ठाकुर, वरिष्ठ नेता राजेन्द्र महतो, शरतसिंह भण्डारी, नेताहरू अनिल झा र सर्वेन्द्रनाथ शुक्लाले भेटेका हुन् । लोसपाका वरिष्ठ नेता भण्डारीले प्रधानमन्त्री देउवासँग करिब ४५ मिनेट भएको छलफलपछि आफूहरू सरकारसँग सहकार्य गर्न सकारात्मक भएको बताए । उनले स्थानीय तह, प्रदेश र संघको चुनावमा कांग्रेससँग तालमेल हुन सक्ने पनि बताए । प्रधानमन्त्री देउवा धेरै हदसम्म हामीसँग सहकार्य गर्न तयार हुनुहुन्छ, उनले भने, लोसपा पनि सकारात्मक छ । उनले नागरिकतासम्बन्धी समस्या, मुद्दा फिर्ताजस्ता विषय सम्बोधनमा प्रधानमन्त्रीबाट सकारात्मक प्रतिक्रिया आएको पनि भण्डारीले बताए । कांग्रेस र लोसपाबीच लामो समयसम्म सहकार्य गर्ने तयारी रहेको भण्डारीको भनाइ छ । स्थानीय तहको चुनावदेखि संघ र प्रदेशको चुनावसम्म तालमेल गर्ने कुरा भएको छ । आवश्यकताअनुसार सहकार्य गर्न सक्ने भनेका छौं, उनले भने । बुधबारको केन्द्रीय कार्यकारिणी समिति बैठकमा १० सदस्यले धारणा राखेका थिए । बैठकमा स्थानीय तहको निर्वाचनमा उम्मेदवार छनोट प्रक्रिया, पार्टीको विधान परिमार्जन, संगठन विस्तारजस्ता विषयमा छलफल भएको केन्द्रीय कार्यकारिणी सदस्य केशव झाले बताए । बैठक अझै दुई दिनसम्म लम्बिन सक्ने उनले बताए ।"
खुल्यो गद्दी बैठक,सर्वसाधारणका लागि मंगलबारदेखि खुला गरिएको काठमाडौंको वसन्तपुरस्थित गद्दी बैठक । भूकम्पले क्षति पुर्याएको बैठकको पुनर्निर्माण २०७५ असार १३ मा सकिएको थियो । अमेरिकाको एम्बासडर्स फन्ड फर कल्चरल प्रिजर्भेसनअन्तर्गत मिया मोटो कम्पनी र संस्कृति सम्पदा कोषको ७ लाख डलर सहयोगमा पुनर्निर्माण भएको हो । गद्दी बैठक अवलोकनका लागि सर्वसाधारणले शुल्क तिर्नु नपर्ने दरबार हेरचाह अड्डाले जनाएको छ । तस्बिर ः बिजु महर्जनकान्तिपुर
सरकार फेरबदलमै बित्यो हिउँदे अधिवेशन,"(मकवानपुर)  वाग्मती प्रदेश सरकारले प्रदेशसभाको चालु हिउँदे अधिवेशन अन्त्य भएको छ । प्रदेश सरकार स्थापना भएपछिको यो नवौं अधिवेशन हो । यस अधिवेशन अधिकांश समय सरकार फेरबदल र अवरुद्ध रह्यो ।हिउँदे अधिवेशनमा १२ वटा बैठक बसेको थियो । यो अधिवेशनमा दुईवटा सरकार फेरियो । अष्टलक्ष्मी शाक्यले असोज २४ मा हिउँदे अधिवेशनको आह्वान गरेकी थिइन् । सरकार अल्पमतमा रहेकै समयमा अधिवेशन आह्वान भएको थियो । कात्तिक १० मा उनले राजीनामा दिएपछि कात्तिक ११ मा नेकपा (एकीकृत समाजवादी) संसदीय दलका नेता राजेन्द्र पाण्डेले वाग्मती प्रदेशको तेस्रो मुख्यमन्त्रीको रूपमा शपथ ग्रहण गरेका थिए । पाण्डेले कात्तिक २२ मा विश्वासको मत लिनका लागि बैठक बोलाएका थिए । त्यसपछि एकै पटक पुस ८ गते बैठक बस्यो । ८ र ९ मा दुई दिन बसेको बैठकमा प्रमुख प्रतिपक्षी नेकपा एमालले अवरोध गरेपछि स्थगित भएको थियो । त्यसपछि फागुन १४ का लागि बोलाइएको बैठक बस्न सकेन । फागुन २९, ३० र चैत ८ मा बैठक बसेपछि हिउँदे अधिवेशन अन्त्य भएको हो ।अर्को अधिवेशन बजेटमाथिको छलफलमा केन्द्रित हुने र छिट्टै आह्वान गर्ने सरकारको दाबी छ । यस अधिवेशनमा विपक्षी दलहरूले गठबन्धन सरकारविरुद्ध मोर्चाबन्दी गरेका थिए । सरकारले खासै चित्त बुझ्दो जवाफ नदिए पनि प्रमुख प्रतिपक्षी दल नेकपा एमालेभित्रै विवाद भएपछि प्रदेशसभा सञ्चालन भएको थियो । एमालेभित्र सदन अवरुद्ध कायम राख्ने र खुलाउने भन्ने विषयमा विवाद भएपछि एमाले संसदीय दलकी नेतृ अष्टलक्ष्मी शाक्य सदन सुरु गर्ने निर्णयमा पुगेकी थिइन् । उनले बोल्ने स्थान नभएको भन्दै सरकारविरुद्धको विषय सदनमै राख्न आफ्नो सांसदहरूलाई समेत आग्रह गरेकी थिइन् ।नवौं अधिवेशनले सदनबाट दुईवटा विधेयक पारित गरेको छ । तीनवटा नयाँ विधेयकहरू प्रदेशसभाको विभिन्न समितिहरूमा दफाबार छलफलका लागि पठाइएको छ । फागुन २९ मा बसेको बैठकले २ वटा विधेयक पारित गरेको हो । प्रदेश उच्च शिक्षा सम्बन्धमा व्यवस्था गर्न बनेको विधेयक र प्रदेश पर्यटनसम्बन्धी विधेयक यो अधिवेशनबाट पारित भएको छ । यी दुवै विधेयक अष्टलक्ष्मी शाक्य सरकारले सदनमा पेस गरेको हो । प्रदेशसभामा तीनवटा नयाँ विधेयकहरू दर्ता भएका थिए । प्रदेश विपद् व्यवस्था ऐन, संशोधन विधेयक, प्रदेश सञ्चारमाध्यम व्यवस्थापन ऐन, संशोधन विधेयक र प्रदेश अनुसन्धान ब्युरो विधेयक प्रदेशसभामा पुगेको छ । यी तीनसहित केही प्रदेश ऐन संशोधन गर्न बनेको विधेयक दफावार छलफलका लागि समितिमा पठाइएको छ ।"
अब उनीहरू कहिल्यै स्कुल आउने छैनन्,(नेपाल प्रहरीको २०७८ वैशाखअसारको त्रैमासिक प्रतिवेदन)
कुल मन्दिर उद्घाटन गर्न राष्ट्रपति,"काभ्रे (कास) राष्ट्रपति विद्यादेवी भण्डारीले बुधबार नमोबुद्ध५ कानपुरमा मैनाली थरका स्थानीयको कुल मन्दिर उद्घाटन गरेकी छन् । २०७२ सालको भूकम्पमा क्षति भएपछि राष्ट्रिय पुनर्निर्माण प्राधिकरण, पुरातत्त्व विभाग र नगरपालिकाको गरी ७५ लाख ७७ हजार रुपैयाँ लगानीमा मन्दिरको पुनर्निर्माण गरिएको थियो । राष्ट्रपतिले उद्घाटन गरेको कार्यक्रमको आयोजक भने नमोबुद्ध नगरपालिका थियो । सरकारी उच्च ओहोदामा रहेका यहाँका मैनालीले आफ्नो कुलदेवताको मन्दिर राष्ट्रप्रमुखबाट उद्घाटन गराउँदै आएका छन् । यसअघि २०६९ वैशाख १ मा राष्ट्रपति रामवरण यादवले कानपुरमा नै रहेको मैनालीले देवाली गर्दर्र् ैआएको कालीदेवीकै अर्को मन्दिर उद्घाटन गरेका थिए । यसपटक स्थानीयसमेत रहेका सहरी विकास तथा भवन विभागका महानिर्देशक पदम मैनालीलगायतको जोडबलमा राष्ट्रपति भण्डारी कानपुर पुगेकी हुन् । मन्दिरका लागि बजेट व्यवस्थापनमा पनि उनैको भूमिका थियो ।कार्यक्रममा राष्ट्रपति भण्डारीले सम्पदाहरू अझ बलियो र स्थायी रूपमा पुनर्निर्माण हुँदा ऐतिहासिक धरोहरहरूको संरक्षण गर्ने राष्ट्रिय आत्मविश्वास बलियो भएको बताइन् । भूकम्पबाट क्षति भएको मन्दिरको पुनर्निर्माणका लागि नगरपालिकाले देखाएको अग्रसरता प्रशंसनीय रहेको उनको भनाइ थियो । नगरप्रमुख टंकप्रसाद शर्माले नमोबुद्ध क्षेत्रलाई विश्व सम्पदा सूचीमा सूचीकृत गर्न प्रक्रिया अघि बढाइएको जानकारी दिए । कार्यक्रममा नगरपालिकाले राष्ट्रपति विद्यादेवी भण्डारीलाई नागरिक अभिनन्दनसमेत गरेको थियो ।"
आवश्यकताका आधारमा तालमेल,"काभ्रे (कास) कांग्रेस महामन्त्री विश्वप्रकाश शर्माले स्थानीय तहको निर्वाचनमा पार्टीले स्थानीय स्थिति, भावना र आवश्यकताका आधारमा तालमेल गर्ने बताएका छन् । बुधबार कांग्रेस काभ्रेले गरेको कार्यकर्ता भेटघाट कार्यक्रममा उनले तालमेल बाध्यकारी नभएको तर्क गरे । केन्द्रीय समितिले स्थानीय आवश्यकताका आधारमा तालमेल गर्न सकिने भनेको हो, यो बाध्यकारी छैन, उनले भने, स्थानीय आवश्यकता, स्थिति र भावनाका आधारमा सम्बन्धित तहले निर्णय गर्न सक्नुहुन्छ । गठबन्धन हुँदा साझा घोषणापत्रलगायत तयार हुनुपर्ने भन्दै उनले कांग्रेसलाई बहुसंख्यक स्थानमा जिताउने गरी तालमेल गर्न लागिएको दाबी गरे । भरतपुर महानगरपालिका माओवादी केन्द्रलाई छोड्नुपर्ने तर्क आइरहेको भन्दै उनले कांग्रेस केन्द्रीय संसदीय बोर्डले यसबारे निर्णय लिने बताए । अघिल्लो पटक माओवादी केन्द्रलाई सघाएको कारण यस पटक कांग्रेसलाई सघाउनुपर्छ भन्ने तर्क पनि छ, यसबारे साझा धारणा बनाएर माओवादीसमेतलाई विश्वासमा लिएर अघि बढ्छौं, उनले भने । उनले एमाले प्रचार गरिएको जस्तो बलियो नभएको तर्क गरे ।"
बलात्कार मुद्दाका प्रतिवादीको फेरि डीएनए परीक्षण !,"काठमाडौं (कास) धनुषा जिल्ला अदालतमा ३४ महिनादेखि जारी बलात्कारसम्बन्धी मुद्दामा प्रतिवादीको दोस्रो पटक डीएनए परीक्षण गर्ने आदेश आएको छ । धनुषा क्षीरेश्वरनाथ५, महेन्द्रनगरकी १४ वर्षीया बालिका बलात्कृत भएकामा किटानी जाहेरीपछि स्थानीय राजकुमार शाहको डीएनए परीक्षण २०७६ फागुनमै भएको थियो । त्यसबेला ढिला गरी नमुना संकलन गरिएको भन्दै नतिजा सार्वजनिक गरिएको थिएन । प्रादेशिक अस्पताल जनकपुरले फागुन ४ मा प्रतिवादीको रगत संकलन गरेकामा फागुन १४ मा मात्रै केन्द्रीय प्रहरी विधिविज्ञान प्रयोगशालामा नमुना परीक्षणका लागि पठाएको थियो । हालसम्म थुनामै रहेका शाहलाई लिएरै रगत संकलन तथा नमुना फाराम भर्नका लागि आगामी वैशाख १४ मा केन्द्रीय प्रहरी विधिविज्ञान प्रयोगशालामा लैजानू भन्ने आदेश जिल्ला न्यायाधीश ध्रुवराज कार्कीको सोमबारको इजलासले दिएको छ । प्रतिवादीका कानुन व्यवसायीसमेतले पुनः डीएनए परीक्षणमा सहमति दिएपछि इजलासले डीएनएको प्रबन्ध गर्ने आदेश दिएको हो । पीडितका बाबुको किटानी जाहेरी र त्यसपछिको अनुसन्धानबाट प्राप्त प्रारम्भिक प्रमाणका आधारमा २०७६ जेठ ८ मा जिल्ला अदालतमा दर्ता भएको मुद्दामा २२ पटक सुनुवाइ स्थगित भइसकेको छ । जिल्ला अदालतका सरकारी वकिल धर्म कोइरालाले वैशाख १४ मा डीएनए प्रक्रिया टुंगिएपछि र त्यसको नतिजा आएपछि मात्रै अर्को चरणको अदालती प्रक्रिया अघि बढ्ने बताए । पछिल्लो पटक गोदामचौर घटनामा ललितपुरको जिल्ला अदालत र उच्च अदालत दुवैले डीएनए नमिले पनि अभियुक्तलाई दोषी ठहर गरी सजाय सुनाएको नजिर रहे पनि धनुषा जिल्ला अदालतले भने दोहोर्याउँदै प्रतिवादीको डीएनए जाँच गराउन आदेश दिएको छ । यही डीएनएको जिकिरमा उभिने भएर कञ्चनपुरकी बालिका निर्मला पन्तको बलात्कार र हत्याको मुद्दा अझै दर्ता हुन सकेको छैन । बलात्कारजस्तो अत्यन्त संवेदनशील मुद्दालाई निरन्तर सुनुवाइ गरी फास्ट ट्र्याकबाट टुंग्याउन सर्वोच्च अदालतले फैसलामार्फत दिएका निर्देशनविपरीत यो मुद्दामा पीडितलाई लामो समयदेखि न्यायबाट वञ्चित गराइएको छ । जबर्जस्ती करणीसम्बन्धी मुद्दाको सुनुवाइ तथा प्राथमिकतासमेत सत्ता र शक्तिको पहुँचका आधारमा मान्य देखिएको उदाहरण पछिल्ला वर्षमा माओवादी नेता कृष्णबहादुर महरा र धार्मिक गुरु सिद्धबाबाका हकमा पुष्टि भइसकेको छ । महेन्द्रनगरमा कपाल काट्ने पेसाका भरमा २ छोरी, १ छोरा र श्रीमतीको परिवार धान्दै आएका अभिभावक झन्डै तीन वर्षयता आफ्नो मुद्दाको सुनुवाइका निम्ति पर्खिरहेका छन् । मेरी १४ वर्षीया छोरीमाथि बलात्कार भएको र १२ वर्षीया छोरीलाई ज्यान मार्ने उद्योगमा बेहोस बनाइएको दसीप्रमाण सबै संकलित छ, प्रतिवादीले दिएको बयान तथा वारदात स्थलका प्रमाणहरू सुरक्षित छन्, पीडित नाबालकका बाबुले भने, अहिले आएर दोस्रो पटक प्रतिवादीको रगत जाँच्नु भनिएको रहेछ । भित्रभित्रै के भइरहेको छ भन्ने म गरिबले थाहा पाउन सकेको छैन ।"
कान्तिपुरकर्मीसहित तीन पत्रकार पुरस्कृत,"काठमाडौं (कास) दुई कान्तिपुरकर्मीसहित तीन पत्रकार पुरस्कृत भएका छन् । नेपाल एसोसिएसन अफ टुर एन्ड ट्राभल एजेन्ट्स (नाट्टा) ले कान्तिपुरकर्मी सुरज कुँवरलाई नाट्टा मिडिया अवार्ड २०२२ बाट पुरस्कृत गरेको छ । यस्तै, पत्रकार महासंघ मोरङले षष्टिका बस्नेतको स्मृतिमा स्थापित सूचनाको अधिकार पुरस्कार टक्सार आर्थिक खबरपत्रिकाका प्रधानसम्पादक गजेन्द्र बुढाथोकी र प्रोत्साहन पुरस्कार कान्तिपुरकर्मी देवनारायण साहलाई प्रदान गरेको छ । महासंघको ६७ औं स्थापना दिवसका अवसरमा बुधबार प्रदेश १ का सभामुख प्रदीपकुमार भण्डारीले पुरस्कार हस्तान्तरण गरे । बुढाथोकीलाई नगद ५१ हजार ५१ र साहलाई नगद १५ हजार ५१ रुपैयाँ राशिसहितको पुरस्कार दिइएको हो ।"
राजदूतमाथि फेरि संगीन आरोप,"सम्बन्धित मुलुकमा नेपालको प्रतिनिधित्व गर्दै खटिएका राजदूतहरूका गैरकूटनीतिक कामकारबाहीबारे बरोबर खबरहरू आइरहन्छन् । चाहे कूटनीतिक कोटाबाट नियुक्त भएका होऊन् वा राजनीतिक, दुवैतर्फका प्रतिनिधिले पदीय मर्यादाभन्दा अगाडि बढेर बेलाबखत देखाउने अशोभनीय गतिविधिले सिंगो सरकार, सम्बन्धित कूटनीतिक संयन्त्र र परराष्ट्र मन्त्रालयको गरिमामाथि नै प्रश्न उठाउने गरेका छन् । पछिल्लो समय संयुक्त अरब इमिरेट्स (यूएई) स्थित नेपाली दूतावास र त्यहाँ रहेका राजदूतमाथि नेपाली नागरिकलाई नै इबीवश थुनाएको आरोप लागेको छ । मुलुक र जनताको सर्वोत्तम हितलाई ध्यानमा राखी व्यक्तिगत स्वार्थभन्दा माथि उठेर राष्ट्रिय हित संरक्षण एवं संवर्द्धन गर्नुपर्ने जिम्मेवारी भएको व्यक्तिमाथि लागेको यो आरोप निःसन्देह गम्भीर र अनुसन्धेय छ । आफूसम्म आइपुगिसकेको यो विषयमा परराष्ट्र मन्त्रालय थप मौन बस्नु हुँदैन । परराष्ट्र सेवाकै कोटामा यूएई खटिएका राजदूत कृष्णप्रसाद ढकालमाथि त्यहाँ रहेका एक नेपाली नागरिकलाई अनाहकको अभियोगमा पक्राउ गराउन तथा जेल थुना, जरिवानासहितको अव्यावहारिक कारबाही गराउन उद्यत देखिएको आरोप छ । नेपालीका लागि पर्यटक भिसामा भैरहेको विकृतिबारे दूतावासलाई लक्ष्य गरेर फेसबुक स्टाटस लेखेकै भरमा यूएईमा १४ वर्षयता बस्दै आएका अर्घाखाँचीका उमाकान्त पाण्डे यति बेला त्यहाँको थुनामा छन्Ù उनलाई थुनाउनेदेखि घरफिर्ती गराउन (डिपोर्टेसन) सम्म राजदूत ढकाल लागिपरेको भन्दै पत्रकार महासंघले नै परराष्ट्र मन्त्रालय नेतृत्वको ध्यानाकर्षण गराएको छ । पाण्डे पत्रकारसमेत भएकाले महासंघले यस्तो सक्रियता देखाएको हो । महासंघले यूएई सरकारसमक्ष दूतावासबाट भएका पत्राचार, राजदूत ढकालको अख्तियारीमा गएको उजुरी र दूतावासका तर्फबाट जनसम्पर्क अधिकृतले आरोपितसमक्ष गरेका व्यवहारका प्रमाणहरू समेत मन्त्रालयलाई बुझाएको छ । महासंघको दाबी सत्य रहेछ भने, यो हदैसम्मको गैरकूटनीतिक र अविवेकी कार्य हो । पराई भूमिमा नेपालीको संरक्षण गर्नुपर्ने दायित्व बोकेको निकाय तथा पदाधिकारीमाथि नै लागेको यो आरोपलाई परराष्ट्र मन्त्रालयले सामान्य रूपमा लिनु हुँदैन । यो घटना विदेशी भूमिमा एउटा नेपालीले अर्को नेपालीमाथि उजुरबाजुर गरेर थुनाएको जस्तो मात्रै होइन, नेपाली नागरिकलाई संरक्षण दिनुपर्ने जिम्मेवारीसहित मुलुकको प्रतिनिधित्व गरेका राजदूत नै प्रतिशोधमा उत्रिएको आरोप हो । फेरि, यस्तो कदम कुनै आपराधिक कार्यमा संलग्न व्यक्तिउपर चालिएको पनि होइन, प्रत्यक्ष हेर्दा नेपाली दूतावासलाई लक्ष्य गरेर विद्युतीय सामाजिक सञ्जालमा आफ्नो असन्तुष्टि पोखेकै भरमा पाण्डे तारो बनाइएका हुन् । त्यसैले यो घटनाको सत्यतथ्य पहिल्याएर दोषी पाइएमा राजदूत ढकालउपर आवश्यक विभागीय कारबाहीको कदम चाल्न परराष्ट्रले तत्परता देखाउनुपर्छ । अन्यथा मन्त्रालयले आफ्नालाई काखा गरेको त देखिने नै छ, भविष्यमा पनि पराई भूमिमा नेपाली अधिकारीहरूबाटै नेपाली नागरिक असुरक्षित हुने अवस्था दोहोरिन सक्छ । विविध विषयमा विवादमा मुछिँदा विगतमा साउदी अरेबिया, अस्ट्रेलिया, कतारस्थित राजनीतिक कोटाका राजदूतलाई परराष्ट्रले तुरुन्त फिर्ता बोलाएका उदाहरणहरू यहाँ स्मरणीय छन् । मुलुकका लागि दुर्भाग्यपूर्ण भन्नुपर्छ विगतमा प्रायः राजनीतिक कोटाबाट गएकाहरू आलोचनाका पात्र हुन्थे, यस पटक परराष्ट्र सेवाभित्रैबाट गएका राजदूत नै विवादित बनेका छन् । यसले हाम्रा कूटनीतिक अधिकारीहरूको आचारमाथि नै प्रश्न उठाएको छ । कार्यसम्पादन क्षमता वा कार्यदक्षतामाथि नभएर, नियतसित जोडिएकाले पनि यो मामिला गम्भीर छ, यसमा परराष्ट्रको यथोचित ध्यान जानुपर्छ । अन्यथा परराष्ट्रको पद्धति र निर्देशन राजनीतिक कोटामा गएका राजदूतका हकमा मात्रै लागू हुनेजस्तो सन्देश जानेछ । निर्देशन र पद्धति नबुझ्ने वा अनुसरण नगर्ने चाहे राजनीतिक अथवा परराष्ट्र सेवाकै होऊन्, कूटनीतिक जिम्मेवारीमा पुगेका प्रतिनिधिहरू सधैं व्यक्तिगत स्वार्थभन्दा माथि उठ्नु जरुरी हुन्छ भन्ने सन्देश परराष्ट्रले दिनुपर्छ । र, राजदूत ढकालले पनि थुनामा पुर्याइएका नेपालीलाई सम्मानपूर्वक रिहा गराउन र जबर्जस्ती घरफिर्तीबाट रोक्न पहल गर्नुपर्छ । यो प्रसंगसितै परराष्ट्रबाटै राजदूत बनेकाहरूको भूमिका पनि उत्तिकै मिहिन समीक्षा गर्नुपर्ने विषय बनेको छ । यसैबीच अहिले खाली राजदूत पदहरूमा परराष्ट्रभित्रैबाट पनि जुन किसिमको अशोभनीय व्यवहार प्रदर्शन भैरहेको छ, त्यो पनि विचारणीय छ । किनभने, मुलुकको कूटनीति ठीकठाक राख्न समुचित विदेशनीति र त्यसको अनुशीलनको जति भूमिका हुन्छ, त्यति नै दायित्व हुन्छ, बाहिरी विश्वमा नेपालको प्रतिनिधित्व गर्ने दूतहरूको पनि । अहिले रिक्त रहेका २० राजदूतमध्ये आफ्नो दलको भागमा परेका कोटामा इच्छा व्यक्त गर्दै राजनीतिक पहुँच भएकाहरूले दौडधुप गर्नु त स्वाभाविकै होला, तर परराष्ट्रभित्रैका केही उम्मेदवार पनि आफ्नो पालो र वरिष्ठता भुलेरै जसरी राजनीतिज्ञहरूका घरघर धाइरहेका छन्, त्यो भने बडो उदेकलाग्दो छ । यसले हाम्रो परराष्ट्रपद्धतिलाई नै भ्रष्टीकरण तर्फ डोर्याइरहेको छ । त्यसै पनि बाहिरी मुलुकमा देशको प्रतिनिधि अनुहार बनेर गएका अधिकांश राजदूत सिंगो देश र कूटनीतिक पद्धतिभन्दा आफ्ना पार्टीगत नेताबाट बढी निर्देशित भएका देखिन थालेका छन् । त्यसमाथि राजनीतिक र कूटनीतिक कोटाका नियुक्तिमा पनि यसरी व्यवहारतः भिन्नता देखिन छाड्दै जानु चिन्ताजनक छ ।"
भारत भ्रमणका मुद्दा,"देउवामोदी भेटवार्ता शनिबार समाचार पढेपछि नेपालभारतबीचको सम्बन्ध सुधारका साथै विकासमा नयाँ आयाम थपिने आशा राख्न सकिन्छ । शुक्रबारदेखि हुने तीनदिने औपचारिक भ्रमणमा प्रधानमन्त्रीको टोलीमा परराष्ट्रमन्त्री लगायत अन्य मन्त्रीका साथै उच्चपदस्थ अधिकारी सामेल हुने कार्यक्रम रहेकाले विकासमा साझेदार बन्ने विषयसँगै मौजुदा समस्या किनारा लगाउन दह्रो आवाज उठाउन सक्नुपर्छ । हुन त, भ्रमणका अवसरमा जनकपुरजयनगर रेलवे सेवाको दुवै देशका प्रधानमन्त्रीबाट भर्चुअल उद्घाटन हुने, सोबाहेक भारतले नेपालमा १ सय ३७ स्वास्थ्य चौकी निर्माण गरिदिने, भक्तपुरमा हिन्दु मठ बनाउने लगायत विकास योजनाहरूमा सम्झौता गर्ने कार्यक्रम छ । समस्याको कुरा गर्दा भैरहवास्थित अन्तर्राष्ट्रिय विमानस्थलमा भारतीय भूमिबाट नेपालले एयर इन्ट्री नपाउनु, लिपुलेक क्षेत्रको समस्या नसुल्झनु, तराईस्थित नेपाली भूमि डुबानमा पर्नेगरी भारतले बाँध बनाउनु, दुई देशबीचको समस्या सुल्झाउन प्रबुद्ध समूहबाट तयार पारिएको प्रतिवेदन भारतीय प्रधानमन्त्री नरेन्द्र मोदीले बुझ्न नचाहनु लगायत छन् । भारतीय प्रधानमन्त्री मोदीले ७ वर्षे कार्यकालमा ३ पटक नेपालको भ्रमण गरिसकेका छन् । अहिले मोदीकै पालामा भारतसँगको सम्बन्ध सुमधुर हुन सक्छ । पाँचौं पटक प्रधानमन्त्री बनिसकेका शेरबहादुर देउवाको कूटनीतिक अनुभव, सरल स्वभावसमेतका कारण भारतसँगको सम्बन्ध सुधार्ने सुवर्ण अवसर योभन्दा अर्को हुन सक्ला र ? भुवनेश्वर शर्मा, चन्द्रागिरि२, काठमाडौं"
नेताहरूको भ्यु टावर मोह,"आन्तरिक पर्यटन प्रवर्द्धनको नाममा अहिले संघदेखि स्थानीय तहसम्म नेताहरूको भ्यु टावर मोह देखिएको छ । तत्कालीन प्रधानमन्त्री केपी शर्मा ओलीले आफ्नो निर्वाचन क्षेत्र झापाको दमकमा करोडौंको खर्चमा अठार तले भ्यु टावर बनाउन सुरु गरेपछि आलोचना भएको थियो । पछिल्लो समय माओवादी केन्द्रका अध्यक्ष पुष्पकमल दाहाल र एमाले अध्यक्ष ओलीले हेलिकोप्टर चढेर रोल्पा र रुपन्देही पुगी भ्यु टावर उद्घाटन गरेपछि यसमा हुने लगानी ठीक कि बेठीक भन्ने बहस सुरु भएको छ । केही समयअघि त्रिवि एलुम्नाई एसोसिएसन नेपालले गरेको पर्यटन प्रवर्द्धन सम्बन्धी वेबिनारमा पर्यटनविज्ञहरूले भ्यु टावर निर्माणमा हुने लगानी मात्र आन्तरिक पर्यटन प्रवर्द्धनका लागि पर्याप्त नहुने बताइसकेका छन् । दिनप्रतिदिन महँगी बढेको बढ्यै छ । जनताका दैनिक समस्याहरू ज्युँका त्युँ छन् । सार्वजनिक विद्यालय तथा सरकारी कार्यालयहरूका शौचालयको दुर्दशा मात्र हेर्ने हो भने पनि भ्यु टावर बनाउनेहरूलाई गिज्याइरहेजस्तो लाग्छ । सरकारी सेवामा बिचौलियाको रजाइँ छ । जनतालाई दिनुपर्ने सेवाको गुणस्तर अभिवृद्धितर्फ सरकारको ध्यान पुगेको देखिँदैन । जनताका आधारभूत आवश्यकताहरू स्वास्थ्य, शिक्षा तथा खानेपानीको व्यवस्था गर्दै रोजगारी सृजना गर्न उद्योगधन्दा स्थापनातर्फ लाग्नुपर्ने सरकार किन भ्यु टावरमा रमाइरहेको छ ? किन दीर्घकालीन सोच र योजना उनीहरूसँग छैन ? करोडौंका भ्यु टावर उद्घाटनका लागि लाखौं खर्च गरेर जिल्ला दौडाहामा पुगेका नेताहरू किन जनतालाई स्वास्थ्य, शिक्षा र खानेपानी निःशुल्क उपलब्ध गराउन चासो दिँदैनन् ? आसन्न चुनावमा जनताले नेताहरूलाई यो प्रश्न गर्नुपर्छ । छिमेकी मुलुक भारतको राजधानी दिल्लीका मुख्यमन्त्री अरविन्द केजरीवालले दिल्लीभित्र हुने विकास योजनामा भइरहेको भ्रष्टाचार नियन्त्रण गरी ठेकेदारहरूलाई न्यूनतम चुहावटको रकम राज्यकोषमा फिर्ता गर्न आग्रह गर्दा त्यही बजेटबाट दिल्लीका जनताले स्वास्थ्य उपचार, पानी र बिजुली निःशुल्क पाइरहेका छन् । के नेपालमा भ्रष्टाचार नियन्त्रण गरेर दिल्ली मोडल लागू गर्न सकिँदैन ? नेताहरूको शासन शैलीले आमनागरिकलाई दीर्घकालीन रूपमा झन्झन् निराशातिर डोहोर्याउने खतरा बढिरहेको छ । समयमै नेताहरूको चेत खुलोस् । नोदनाथ त्रिताल, चौबिसे गापा३, धनकुटा दाहाल र ओलीले हालै रोल्पा र रुपेन्देहीमा भ्यु टावर उद्घाटन गरे । सोही विषयलाई लिएर यतिखेर देशैभरि तीव्र विरोध भइरहेको छ । सामाजिक सञ्जालमा भ्यु टावरको व्यापक विरोध भइरहेको छ । यस्तो विरोधबाट हाम्रा नेता र नीतिकर्ताले बेलैमा शिक्षा लिन सके न केवल नेताहरूलाई अपितु देशलाई, राज्य कोष सदुपयोग गर्न ठूलो मद्दत गर्छ । होइन भने न देश बन्छ न त देश बनाउने जिम्मा लिएका नेताहरूको कद नै बढ्छ । ओलीले आफ्नो पालामा दमकमा बनाउन थालेको करिब डेढ अर्ब लगानीको भ्यु टावरबाहेक अन्यत्र संघको भन्दा स्थानीय सरकारकै कोष प्रयोग गरिएको छ । यो कोषको प्रयोग हो वा दुरुपयोग ? भ्यु टावर देशको आवश्यकता हो वा विलासिता ? यो उत्पादक हो कि अनुत्पादक ? यसलाई राष्ट्रको साधक मान्ने कि बाधक ? प्राथमिकतामा भ्यु टावर, मन्दिर वा मस्जिद पर्नुपर्ने हो कि शिक्षा स्वास्थ्य र रोजगारी ? स्थानीय तहहरूले कुनकुन क्षेत्रमा लगानी गर्ने र कुनकुनमा नगर्ने भन्ने राष्ट्रिय नीति हुनुपर्छ कि पर्दैन ? यस्ता प्रश्नमा बहस गर्ने बेला भएको छ । यस विषयमा अविलम्ब राष्ट्रिय लगानी नीति बनाई सबै स्थानीय तहलाई पठाउनुपर्छ । उक्त नीतिमा उत्पादक र अनुत्पादक क्षेत्रको परिभाषा गरी अनुत्पादक क्षेत्रमा लगानी गर्ने स्थानीय तहको बजेट रोक्नेसम्मको व्यवस्था गर्नुपर्छ । अनि मात्र राष्ट्रको ढुकुटी सही काममा खर्च हुन्छ । अन्यक्षा क्षणिक लोकप्रियता र कमाउने धन्दामा यस्ता अनुत्पादक क्षेत्रमा लगानी भै नै रहनेछन् । एकातिर गाउँघरसम्म राम्रो बाटो नभएर, एम्बुलेन्स नभएर, अस्पताल नभएर सुत्केरी महिला मर्न बाध्य छन् । अर्कातिर त्यस्ता प्राथमिकताको काम गर्न छाडी टावर, मन्दिर, मस्जिद बनाइरहेका छौं हामी । यो कस्तो दरिद्र सोच हो ? भ्यु टावरको पैसाले रोल्पाको एउटा गाउँमा एम्बुलेन्ससहितको सानो अस्पताल बनाउन पुग्थ्यो । अनि दमकको टावरमा लाउने १५० करोड रुपयाँले हजारौं हेक्टर जग्गामा सिँचाइ सुविधा पुर्याएर लाखौं किसानको जीवनस्तर उकास्न सकिन्थ्यो । उनीहरूको मुहारमा खुसी ल्याउन सकिन्थ्यो । तर, हाम्रा नेताहरूमा त्यस्तो भिजन खोइ ? कमिसनको चक्करमा अनुत्पादक क्षेत्रमै राष्ट्रको ढुकुटी हालिदिन्छन्, यो गलत हो । यसलाई रोक्न अब आमजनताले आवाज उठाउनुपर्छ । जुनजुन पार्टीको घोषणापत्रमा यस्ता अनुत्पादक काममा राष्ट्रको ढुकुटी खर्च हुँदैन भनेर प्रतिबद्धता जनाइएको हुन्छ आमजनताले त्यस्ता पार्टी र नेताहरूलाई मात्र मत दिनुपर्छ । अनि मात्र सुखी नेपाली समृद्ध नेपाल हुन सक्छ । गोपाल देवकोटा, जोरपाटी, काठमाडौं"
नेपालचीन सम्बन्ध र संशय,"केही समयअघि चिनियाँ अधिकारीले भनेका थिए, काठमाडौंमा केरुङकाठमाडौं रेलको जति चर्चा छ, त्यति बेइजिङमा तयारी छैन । बीआरआईमा सहभागितापश्चात् अब रेललाइनमार्फत केरुङ हुँदै काठमाडौंसम्म आधारभूत आवश्यकताका सामान निर्बाध ल्याउन सकिने आशाका साथ हौसिएर नेपालीहरूले त्यस बेला रेलको चर्चा गरेका थिए । कम से कम केरुङकाठमाडौं खण्डको सम्भाव्यता अध्ययनमा चीनले खर्चर् गरिदेओस् भन्ने तत्कालीन सरकारको आग्रहको जवाफमा आएको थियो ती चिनियाँ अधिकारीको भनाइ । हुन पनि वर्षौंअघिदेखि काठमाडौंका लागि रेल प्रस्ताव गरेको लगायतका समाचारले नेपाली पत्रपत्रिकाका पाना भरिँदै आए पनि काठमाडौं त के, चीनकै स्वशासित क्षेत्र केरुङसम्म पनि चिनियाँ रेल आउन सकेको छैन । केरुङकाठमाडौं खण्डको त सम्भाव्यता अध्ययनै कसले गर्ने भन्नेमा विवाद छ । नेपालबाट भ्रमणमा जाने मन्त्री, पूर्व वा बहालवाला प्रधानमन्त्रीदेखि राष्ट्रपतिसम्मले त्यहाँको उच्च नेतृत्वसमक्ष भूकम्पको बहानामा अप्रिल २०१५ देखि बन्द तातोपानी नाका सुचारु गरिदिन आग्रह गर्दै आएपछि पाँच वर्षपश्चात् मे २०१९ मा आएर त्यो त बल्लतल्ल चलनमा आयो, तर एक दिनमा ३ देखि १४ वटासम्म मात्र कन्टेनर नेपाल भित्रिने गरी । तातोपानी नाकाको विकल्पका रूपमा भनेर बनाइएको रसुवागढी नाकाको व्यथा त अझ चर्को छÙ वर्षमा ७ महिना त विभिन्न बहानामा बन्द हुन्छÙ खुलेको दिनमा पनि नेपाली कार्यालय समय अर्थात् बिहान १० बजे खोल्ने र बेइजिङको समय मानेर दिनको २ बजे नै बन्द गर्ने गरिन्छ ! यसबाहेक रसुवागढीको ३० किलोमिटर वरपरकालाई मात्र गाडी लिएर केरुङसम्म जानआउन दिने लगायतका विभिन्न नयाँ प्रावधानले पारवहनको सहजताको अनुभव नै हुन सकेको छैन । यसबीच चिनियाँ विदेशमन्त्री वाङ यीले नेपाल भ्रमण गरेका छन् । दक्षिण एसियाका विभिन्न देश हुँदै आएका उनले नेपालसँग सीमानाका र उडानहरू नियमित बनाउने विषयमा केन्द्रित रहेर छलफल गरेकोÙ तातोपानीजङ्मु र रसुवागढीकेरुङ नाकालाई पूर्ण रूपमा सञ्चालनमा ल्याउनुपर्ने आवश्यकता औंल्याइएपछि आफ्ना सम्बन्धित निकायलाई त्यसतर्फ काम गर्न निर्देशन दिएको, कोभिड महामारीका कारण स्थगित यात्रुवाहक उडानलाई निकट भविष्यमा नियमित गर्न सहमत भएको, नेपालचीन सीमामा सीमा सन्धिको भावनाअनुरूप शान्ति र अमनचैन राखिनुपर्ने भन्दै नेपालचीन सीमाको संयुक्त निरीक्षण गराउने सहमति गरेको, नेपाललाई आवश्यकता अनुसार खोप र अन्य उपकरण उपलब्ध गराउने प्रतिबद्धता जनाएको बताइएको छ । यसबीच करिब ११ अर्ब रुपैयाँ अनुदानको सहमति पनि भएको छ । भ्रमणको अर्को महत्त्वपूर्ण पाटो रहेको उच्चपदस्थ नेतृत्वसँगको भेटघाटमा उनले राष्ट्रपति, प्रधानमन्त्री र प्रमुख दुई दलका नेताहरू केपी ओली र प्रचण्डलाई भेटेको तर छलफलका विषयहरूले यस पटक अर्कै मोड लिएको देखियो । विगतमा प्रायः चिनियाँहरू सम्झौता नै भएन, या नेपालले कार्यान्वयनमा चासो दिएन भनेर गुनासो गर्थे भने यस पटक नेपाली पक्षले यसअघि सहमति भैसकेका विषय र परियोजनाको कार्यान्वयनमा जोड दियो भने चिनियाँ पक्ष यस मामिलामा प्रतिरक्षात्मक देखियो । नेताहरूले रसुवागढी र तातोपानी नाका सहज रूपमा सञ्चालन हुनुपर्ने, कोभिड महामारीपछि नेपालमा रहेका विद्यार्थीहरूलाई चीनमा अध्ययन गर्न फर्काउनुपर्ने, हवाई उडान सुचारु गर्नुपर्ने, बीआरआई अन्तर्गत परियोजना छनोट र कार्यान्वयन गर्नुपर्नेमा जोड दिनु आफैंमा महत्त्वपूर्ण रह्यो । हुन पनि सम्झौता गर्ने तर कार्यान्वयनमा उसको सामरिक महत्त्व र नाफाघाटा मात्र हेर्ने चिनियाँ चलनबाट केही वर्षमै नेपाली अभ्यस्त भइसकेका छन् । पारवहन सम्झौताको कार्यान्वयनदेखि नेपालका सामान्य संस्थाहरूसँग पनि बीआरआईका नाममा एमओयूचाहिँ गरिहाल्ने तर त्यसपछिको कुनै पनि गतिविधिमा चासो नदेखाउनेमा चीनले सायद अरू अन्तर्राष्ट्रिय मित्रहरूलाई उछिनेको छ । चीनका लागि राजदूत रहिसकेका एकदुई व्यक्ति अझै रोमान्टिसिज्म मा रहेर चिनियाँ ऋणमै पनि बीआरआईलाई कार्यान्वयनमा लैजानुपर्नेमा देखिन्छन् । तर राजनीतिक दलहरू र तिनका नेतृत्व नेपालको चीननीति अब रोमान्टिसिज्म मा मात्र चल्दैन, व्यावहारिक रूपमा हाम्रा दैनिक आवश्यकता पूरा गर्न चीनले एक कदम अघि बढ्ने तदारुकता नदेखाएसम्म नेपालका लागि चीन राम्रो मित्र रहन सक्छ, तर भरपर्दो सहयोगी रहन सक्दैन भन्ने निचोडमा पुगेका छन् । यस अवस्थामा नेपालसँग प्राग्म्याटिज्म मा जाने बाध्यता छ भन्ने सुझबुझ कम से कम राजनीतिक नेतृत्वमा उजागर भएको बुझ्न सकिन्छ । पारवहन सन्धिमा हस्ताक्षर गरेर एउटा भूपरिवेष्टित राष्ट्रको समुद्रसम्म पहुँच पाउने अधिकारको सम्मान गरेको बताउँदै गर्दा दिनमा ३ देखि १४ कन्टेनर माल मात्रै नेपाल पठाएर गिज्याइरहनु, बीआरआईमा आउन अनुरोध गर्नु तर त्यस अन्तर्गत अनुदानभन्दा ऋणमा प्राथमिकता दिनु नै त्यस्तो बुझाइका पृष्ठभूमि हुन् । दक्षिणलाई जोड्ने प्रायः सडक सञ्जालमा भारतकै अनुदानमा सम्भाव्यता अध्ययन र संरचनाको विकास गर्न पल्केको नेपालको कर्मचारीतन्त्रले पनि ऋण लिएर सम्भाव्यता अध्ययन गर्नमा किन कलम चलाउँथ्यो र ? नेपालको सीमा चीनको स्वशासित तिब्बतसँग मात्रै जोडिनु र तिब्बतलाई आजको चीनले अति संवेदनशील क्षेत्रका रूपमा राख्नुका कारण बेइजिङ चाहेर पनि आयातमुखी नेपालको सहयोगी बन्न सक्दैन भन्नेमा अब दुईमत रहेन । तैपनि बेलाबेला चीनका तर्फबाट व्यक्त हुने मिठासपूर्ण भनाइ र दुई देशका पछिल्लो पुस्ताबीच भइरहेको नगण्य उठबसको सम्बन्धका कारण दुवै देशमा हामी असल मित्र भएको समाचार सञ्चार भइरहेको छ । यसलाई सुखद मानेर भविष्यमा पनि यो सकारात्मकता कायम राख्न सक्नुमै नेपाल र चीन दुवैको हित देखिन्छ । तर एकातिर नेपालको आवश्यकतामा साथ दिएर भरपर्दो सहयोगी बन्न पनि नसक्ने र अर्कातिर नेपालले अन्य मित्रसँग अघि बढाउन लागेको सम्बन्ध र सहकार्यका सन्दर्भमा पनि गैरकूटनीतिक टिप्पणी गर्ने पछिल्लो चिनियाँ व्यवहारले निरन्तरता पाइरह्यो भने दुई देशबीचको सम्बन्धमा पनि चिरा नपर्ला भन्न सकिन्न । नेपालले लिन लागेको अमेरिकी अनुदानको एमसीसीलाई विषको संज्ञा दिँदै पिउनेनपिउने नेपालको विषय भन्ने प्रकारको दबाबको भाषाको राप सेलाउन नपाउँदै चीनले नेपालको सार्वभौमसत्ता र स्वतन्त्रता अवमूल्यन गर्ने, आन्तरिक मामिलामा हस्तक्षेप गर्ने र नेपालमा भूराजनीतिक चलखेलमा संलग्न हुने प्रयासको विरोध गर्छ भन्ने वक्तव्य विदेशमन्त्री वाङ यीको भ्रमणको सेरोफेरोमा आयो । यो सन् १९६० को दशकको नेपालचीन सीमा विवादका सन्दर्भमा भारतीय संसद्मा नेहरूले दिएको टिप्पणीभन्दा कम विस्तारवादी र दबाबपूर्ण छैन । दुई देशमध्ये कुनै एकमाथि भएको बाह्य हस्तक्षेपलाई आफैंमाथिको हस्तक्षेपसरह मानेर प्रतिकार गर्ने भन्ने भावको सन् १९५० को सन्धिको प्रावधानका आडमा नेहरूद्वारा व्यक्त उक्त भनाइलाई त प्रधानमन्त्री बीपी कोइरालाले तत्काल प्रतिवाद गर्दै दुई देशको मामिलामा तेस्रो देशको सहभागिता आवश्यक छैन, हाम्रा द्विपक्षीय विषयहरू सुल्झाउन हामी नै सक्षम छौं भनेको अवस्था नेपाली नेता र जनमानसले फेरि एक पटक सम्झन र मित्रराष्ट्र चीनलाई सम्झाउन आवश्यक छ । यस्तै चिनियाँ विज्ञप्तिमा उल्लिखित आर्थिक वृद्धि प्रवर्द्धनका लागि अनुकूल शासन ढाँचा संयुक्त रूपमा खोजी गर्न समर्थन गर्छ भन्ने भाषा र सारसहितको विकासका लागि आवश्यक राजनीतिक व्यवस्थाको वकालत पनि आफैंमा नेपाली जनताले आफू कस्तो व्यवस्था अन्तर्गत शासित हुने भनेर चुन्न सक्ने सार्वभौम अधिकारप्रतिकूल देखिन्छ । यससँगै प्रश्न उठेको छ, के नेपालले पछिल्लो परिवर्तनसँगै रोजेको बहुलवादी लोकतन्त्र चीनले मन नपराएको हो ? विकासकै सन्दर्भमा खास गरी सन् ८० को दशकमा चीन र रुसले लिएको विकासनीतिबारे बीपीको टिप्पणी थियो, उहाँहरू एकातिर वैकल्पिक विकासको कुरा गर्नुहुन्छ भने अर्कातिर अमेरिका कसरी बन्ने र अमेरिकालाई कसरी जित्ने भनेर उसकै पदचाप पछ्याउने प्रकारको विकासनिर्माणमा अगाडि बढिरहनुभएको छ । यसले उहाँहरूलाई दोस्रो अमेरिका बनाउँछ, वैकल्पिक विकासको मोडल होइन । अर्थराजनीतिक प्रणालीमा पुँजीवादी केन्द्रीयता बाहेक चीनले लिएको विकासको बाटो भारत या अमेरिकाको भन्दा खासै फरक नभएकाले चीनको यो पछिल्लो भनाइले अवश्य संशय निम्त्याएको छ । यसमा काठमाडौंको मौनताले नेपाल कतै चिनियाँ मोडलमा वा चीननिर्देशित बाटामा हिँड्न तयार भएको त होइन भनेर पनि प्रश्न उठाएको छ । त्यसो त एमसीसीको विषयलाई लिएर नेपालमा केन्द्रदेखि स्थानीय तहसम्म ध्रुवीकरण सृजना गर्न परिचालित व्यक्ति र समूहको पृष्ठभूमि हेर्दा, तत्कालीन कम्युनिस्ट पार्टीको विदेश विभाग होस् वा काठमाडौंस्थित दूतावासको नेताहरूसँगको भेटघाट र कुराकानीमा देखिएको सक्रियताले पनि नेपालको आन्तरिक मामिलामा नेपाली जनताले नै निर्णय गर्नुपर्छ भन्ने विश्वास छ भन्ने चीनको भनाइ र गराइमा तादात्म्य नरहेको देखाएको थियो । नेकपा एमाले र माओवादी केन्द्रका नेताकार्यकर्ताहरूलाई चीन घुमाउनुका साथै राजनीतिक प्रशिक्षणसमेत दिँदै आएको चीन यी दुई दल मिलाएर नेकपा गठनको मेन्टर, मोडरेटर र मिडिएटर बनेको थियो । नेकपा फुट्नबाट बचाउन गरेको भरमग्दुर प्रयास असफल भएर दुवै दल पूर्ववत् अवस्थामा पुगेपछि पनि कम्युनिस्ट एकताका नाममा ती दलको पुनर्मिलनको प्रयासमा ऊ निरन्तर छ । केही दिनअघि एमालेका विष्णु पौडेल र माओवादी केन्द्रका देव गुरुड लगायतको समूहसहित वर्षमान पुन र ओनसरी घर्तीको चीनयात्राले मात्र होइन, विदेशमन्त्री यी स्वयंले नेपाल भ्रमणका बेला ओली र प्रचण्डलाई मात्र भेट्नु र सबैसँग कम्युनिस्ट एकताबारे चासो राख्नुले पनि अब चीन नेपालको आन्तरिक राजनीतिमा खेल्ने गरी आउन इच्छुक छ भन्ने देखिन्छ ।त्यस्तै विदेशमन्त्री यीलाई उद्धृत गर्दै आएको अन्तर्राष्ट्रिय सम्बन्ध सञ्चालन गर्ने आधारभूत मान्यताहरूको रक्षाका लागि नेपालसँग सहकार्य गर्ने र एकपक्षीयताको प्रतिरोध गर्दै शक्ति राजनीतिको विरोध गर्ने तथा क्षेत्रीय शान्ति र स्थायित्वमा योगदान दिने भन्ने भनाइले चीनलाई नेपालको आन्तरिक मामिलामा संलग्न गराएको अनि सार्क र बिम्स्टेकजस्ता संगठनको सक्रिय सदस्य नेपाललाई क्षेत्रीय मामिलामा चीनसँग उभिन दबाब दिएको जस्तो सन्देश दिन खोजेको छ, जुन यीको यस पटकको दक्षिण एसियाका अन्य राष्ट्रको भ्रमणका क्रममा भएगरेका असन्तुलित लाग्ने क्रियाकलापसँग मेल खाने देखिन्छ । सुरुमै पाकिस्तानमा आयोजित इस्लामिक सहयोग संगठनको भेलामा विशेष अतिथिका रूपमा सहभागी भएर कश्मीर मुद्दामा पाकिस्तानको पक्षधरताको अर्थ लाग्ने गरी मन्तव्य राखेका यी कार्यक्रमका सहभागीहरूले चीनका उइगुर मुस्लिममाथि भएको अत्याचारबारे प्रश्न गरेपछि अप्ठ्यारोमा परेका थिए । दक्षिण एसियामा अशान्तिको मुख्य कारक कश्मीर मुद्दा भएकामा अनभिज्ञ नभएको चीनको यस्तो पक्षधरता क्षेत्रीय शान्ति र स्थायित्वका लागि योगदान दिने चिनियाँ चाहनाविपरीत थियो । दक्षिण एसियाली मात्र होइन, विश्वको कुनै पनि देशले अतिवादी र मानवताविरोधी छविका कारण तालिवानको सरकारलाई मान्यता नदिएको अवस्थामा रुसका परराष्ट्रमन्त्रीको पदचाप पछ्याउँदै अफगानिस्तान पुगेका यीको भ्रमणले तालिवानी सरकारलाई मान्यता दिएको थियो । भारत ओर्लिनुपूर्व नै कश्मीर मुद्दामा यीको भनाइ आपत्तिजनक भएको भन्दै कडा प्रतिवाद बेहोरेका चिनियाँ विदेशमन्त्रीले त्यहाँ राष्ट्रिय सुरक्षा सल्लाहकार अजित डोभाल र विदेशमन्त्री एस जयशंकरलाई मात्र भेटेर भ्रमणको बिट मारे । गल्वान घाटीमा आम्नेसाम्ने भएका दुई शक्तिराष्ट्रबीच उच्चस्तरीय भ्रमण, भेटघाट र वार्ता यीको भ्रमणबाट प्रारम्भ भएको भए पनि अपेक्षा अनुरूप उनलाई भारतीय प्रधानमन्त्रीले भेट नदिनुले उनको भ्रमण हार्दिक स्वागत नपाई औसतमै सकिएको भन्न सकिन्छ । महाशक्तिराष्ट्रको प्रतिस्पर्धीका रूपमा उदाएपछि चीन अब सुतेको बाघ होइन । उसले विश्वमा आफ्नो उपस्थिति र अरू देशको साथसमर्थनबाट शाक्तिराष्ट्रको मान्यता पाउने हो । महाशक्ति राष्ट्रहरूले सकेसम्म सबै देशमा आफूअनुकूलको सरकार चाहन्छन्, त्यसका लागि त्यहाँका राजनीतिक शक्तिसँग मैत्रीभाव र भ्रातृत्वको सम्बन्ध बनाउनु, तिनलाई सशक्तीकरण गर्नु, तिनलाई सरकारमा पुर्याउनु र तीमार्फत अनुकूल काम गर्नुगराउनु अन्तर्राष्ट्रिय राजनीतिमा रियलपोलिटिक हो । त्यसका लागि सकेसम्म सरकारलाई प्रभावित गर्नु, नसके असहयोग गरेर आफ्ना अनुकूलका शक्ति वा मानिस सरकारमा लाने प्रयास र प्रपञ्च गर्नु शक्तिराष्ट्रहरूको खेल हुने गर्छ । दक्षिण एसियामा सन् १९५० पछि स्वतन्त्र भारतले लिएको बेलायती विरासतकै बाटामा अब चीन हिँड्न खोजेको हो कि भन्ने देखिन्छ । जोसुकैबाट भए पनि यस्ता काम नेपालको सार्वभौमसत्ता र स्वतन्त्रता अवमूल्यन गर्ने, आन्तरिक मामिलामा हस्तक्षेप गर्ने र नेपालमा भूराजनीतिक चलखेलमा संलग्न हुने प्रयास नै हुन् । यस्ता गतिविधिबाट सुझबुझ तथा विवेकपूर्ण ढंगले बच्न एवं सभ्य र कूटनीतिक तौरतरिकाले ठाउँका ठाउँ यिनको विरोधप्रतिरोध गर्न नेपाल आफैंले सक्छ, सक्नु पनि पर्छ ।"
विदेशनीतिको प्राथमिकता र भारत भ्रमणका कार्यसूची,"निष्कर्ष उपर्युक्त बृहत्तर परिदृश्यमा विश्लेषण गर्दा देउवालाई दिल्ली भ्रमणका चुनौती र अवसर दुवै छन् । ओलीको कार्यकालमा अन्तर्राष्ट्रिय सम्बन्धका दृष्टिले गम्भीर नीतिगत तथा कूटनीतिक विचलन आएको थियो । अहिले देउवाले एकातिर भारत र चीनसँग पारस्परिक विश्वास र सहकार्यको सम्बन्ध पुनःस्थापित गर्नुपर्ने आवश्यकता छ भने अर्कोतिर भारत र चीनबीच कूटनीतिक सन्तुलन कायम गर्नुपर्ने चुनौती पनि छ । यसै गरी छिमेकी र अमेरिका, युरोप लगायत विकास साझेदारहरूसँग कूटनीतिक सन्तुलन कायम गरी नेपालको विदेशनीतिको प्राथमिकता र विकासको मार्गचित्र तय गर्नुपर्ने अभिभारा पनि नियतिले देउवालाई दिएको छ । देउवाको अभिभारा चुनौतीपूर्ण छ, तर असम्भव छैन । नेपालभारत तथा नेपालचीन सम्बन्ध अहिलेजस्तै विश्वासको संकटबाट गुज्रिरहेको घडीमा दूरदर्शी राजनीतिज्ञ बीपी कोइराला उच्च कूटनीतिक कौशल प्रदर्शन गरी सन्तुलित कूटनीतिका आधारमा दुवै देशसँग समानान्तर रूपमा उत्तिकै घनिष्ठ र आत्मीय सम्बन्ध विकसित गर्न सफल भएका थिए । बीपीका अनुयायी देउवाले इतिहास र बीपीबाट शिक्षा लिएर विद्यमान चुनौतीलाई अवसरमा रूपान्तरण गर्न सक्लान् ?"
जनसम्बन्धको छुकछुके रेल,"प्रधानमन्त्री शेरबहादुर देउवाले शुक्रबारदेखि छिमेकी मुलुक भारतको तीनदिने औपचारिक भ्रमण गर्न लागेका छन् । पाँचौं पटक प्रधानमन्त्री बनेका देउवाका लागि दिल्ली नयाँ होइन । नेपालका प्रधानमन्त्रीको जबजब भारत भ्रमण हुन्छ, त्यतिखेर नेपालभित्रको राजनीतिक माहोल स्पन्दित हुन पुग्छ । भूराजनीतिक कारणले पनि भारतसँगको सम्बन्ध र भ्रमण कुनै पनि सरकारका लागि पहिलो प्राथमिकताको विषय बन्ने गर्छ । सम्बन्धको आयाम समय र परिस्थिति हुँदै यस पछिल्लो भ्रमणको संघारसम्म आइपुगेको छ । प्रधानमन्त्री देउवामा केही गर्ने चाहना, आँट र योजना छ भने, नेपालका पक्षमा अनुकूलता फेरि प्राप्त हुने संकेत देखा परेको छ ।नेपालको अभिन्न छिमेकीहरूसँगको सम्बन्ध सुरक्षा अवधारणामुखी हुँदै गएको छ । यसलाई अर्थतन्त्रमुखी कसरी बनाउने ? सुरक्षा सरोकार निश्चित रूपमा कुनै पनि छिमेकीका लागि गहिरो चासोको विषय हुनु जायज हो, तर हाम्रा लागि छिमेकीहरूसँग विश्वसनीय र भरोसायुक्त सम्बन्ध बनाउँदै त्यसलाई आर्थिक रूपान्तरणमा अनुवाद गर्नु प्राथमिकता हो । प्रधानमन्त्री देउवाले यही दूरदृष्टि राखी नेपालभारतबीचका समस्याहरूको समाधान गर्न अग्रसरता देखाउने आशा सर्वत्र गरिएको छ, जुन कुरा नेपालभारत सम्बन्धका लागि महत्त्वपूर्ण छ ।के नेपाल र भारत अन्तरनिर्भर छन् ? के दुवैतर्फका जनताको सुख र समृद्धि अविभाज्य छ ? यी प्रश्नको जवाफमा साझा मत बन्नुमै जनसम्बन्धको सूत्र गाँसिएको छ । जनताजनताबीच संवाद र सामञ्जस्यको उपयुक्त वातावरण बनाउन पहिला सरकारहरूबीचको सम्बन्ध लिकमा हुनुपर्छ । नेपालभारत सम्बन्ध पनि दुई राज्यका सरकारबीचको सम्बन्ध हो । सरकारहरूबीच हुने न्यानो वा चिसो सम्बन्धको असर भुइँतहमा समेत पर्छ । नेपालभारत सम्बन्धमा २०४६ देखि नै जहिले पनि नयाँनयाँ समस्याहरू देखा परिरहेका छन् । यस्तो अवस्थालाई यी दुई राज्यका सरकारमा बस्नेहरूबीचको तालमेल, बाझिएका स्वार्थ र प्राथमिकता, भित्री चाहनाले निर्देशित गरिरहेको हुन्छ । हुन त राज्यको सम्बन्ध भन्दाभन्दै पनि त्यसको निरन्तरताको कडी जनसम्बन्ध हो । जनताजनता सम्बन्धको निरन्तरताले सरकारहरूबीच कहिलेकाहीँ दूरी बढ्दा पनि त्यसलाई एउटा लिकबाट बाहिरिन दिँदैन । र फेरि सरकारहरूबीचको सम्बन्धले त्यही लय समाउँछ ।जनसम्बन्धको धरातलबाटै हेर्दा, भारतले संविधान निर्माण र कार्यान्वयनका चरणलाई कसरी हेर्यो ? कस्तो व्यवस्थापन चाह्यो ? र के हुन पुग्यो ? यी प्रश्नहरूको लेखाजोखा कुनै अमुक दल वा राजनीतिक खेलाडीलाई मानक बनाएर गर्न खोज्दा टुंगोमा पुग्न सकिँदैन । यता सबैभन्दा दुःखलाग्दो कुरा के हो भने, नेपाली राज्यले पनि भारतसँगको सम्बन्धमा सीमाञ्चलमानसको उपेक्षा गरिरह्यो । भारतलाई हेर्ने नाउँमा आफ्नै समुदायविशेषलाई हेर्ने परिपाटी बस्यो । यथार्थवादी अन्तर्राष्ट्रिय नीतिले त कुनै पनि मुलुकको सम्बन्ध उसको स्वार्थले निर्धारित गर्छ भन्छ । तर स्वार्थको कुन हद हो, त्यो विचार गर्नुपर्ने हुन्छ । सरकारमा जुन पार्टी अथवा व्यक्ति आए पनि परिपक्वता र स्थायित्व हासिल गरेको देशको दृष्टिकोणमा फरक आउनु हुँदैन ।राजनीतिक सन्तुलनको पक्षलाई हेर्दा, नेपालको संघीय गणतान्त्रिक लोकतन्त्र बलियो बनायौं भने सबै समस्या समाधान हुन्छन् भन्नुको सट्टा लोकतन्त्रमा पनि यो वा त्यो पक्ष भनिराखेको पाउँछौं । नेपाली सार्वजनिक विमर्शमा जहिले पनि फलानो भारतीय पक्षको या केही समयपछि अर्को भारतको डार्लिङ भएको देख्छौं । यस्तो किन हुन्छ ? भारतमा भाजपाको सरकार छ, उनीहरू हिन्दुवादी हुन् र नेपालमा पनि बहुसंख्यक हिन्दु छन्, त्यसकारण राज्यहरूबीचको सम्बन्धमा मीठोपना हुन्छ भनी सोच्नुको आधार के हो ? दुवैतर्फ सरकार र त्यसका नेतृत्वकारी दल र पात्र फेरिए पनि कुन त्यस्तो स्थायी स्वार्थ छ, जसका कारण हामी फेरि उही स्पेसमा आइपुग्छौं ? के नेपालभारत जनसम्बन्ध संकुचित राष्ट्रवाद, आरोपित विस्तारवाद र नेपाली गृह राजनीतिको विषयबाट मुक्त हुने परिदृश्य विकसित भएको छ ?के नेपाल सरकारले भारतलाई हेर्ने नाउँमा केवल भाजपालाई हेर्छ ? पछिल्ला वर्षहरूमा भाजपाका नेतागणको नेपाल दौडाहा बढेको छ । नेपाली नेतागण र दलहरूले पनि भाजपासँग अन्तरक्रिया बढाएका छन् । भाजपा र भारत सरकार दुई पृथक् पक्ष हुन् । सरकारको नेतृत्वमा भाजपा छ, तर त्यो दल आफैंमा सरकार होइन । भाजपा र त्यसको शक्तिकेन्द्रलाई चिन्नु र मेलजोल बढाउनु त ठीकै हो तर नेपालभारत जनसम्बन्धको कोणबाट हेर्दा नेपाली जनताका हितैषी अरू दल पनि छन् । यहाँको राजनीतिक परिवर्तनको लडाइँमा अन्य भारतीय दलहरूको सहयोग र सद्भाव प्राप्त रहिआएको छ । जुन दल सरकारको नेतृत्वमा पुग्यो उसैसँग बढी अन्तरक्रिया बढाउने र सरकारबाहिर रहने दलहरूको उपेक्षा गर्ने काम हुनु हुँदैन । यतिखेर नेपालका दलहरूको भारतीय कांग्रेससँग संवाद भइराखेको छैन । सीमावर्ती भारतीय राज्यहरूका समाजवादी धारका दलहरू होऊन् वा कम्युनिस्ट पार्टी, यिनीहरूसँग सके टाढिएर बस्ने एक प्रकारको मनोविज्ञान छ । नेपालभारत सम्बन्धलाई रोटी, बेटी र क्रान्ति को सम्बन्ध भनिन्छ भने विगतमा नेपाली जनसंघर्षलाई ऊर्जा दिने सबै हाम्रा आफन्त हुन् भनेर बुझिनुपर्छ । त्यहाँ सामाजिक आन्दोलनहरू चलिरहेका छन्, जसलाई हामीले नजरअन्दाज गर्न मिल्दैन । कतिपय अवस्थामा भारतभित्रका नागरिक आन्दोलनहरूले त्यहाँको सरकारका तत्कालीन नीतिहरूप्रति असहमति जनाउँदै नेपालीका पक्षमा बोलेका छन् । भारतसँगको सम्बन्धमा हामीलाई यस्तो अवसर प्राप्त छ, जुन अन्यत्र जुर्दैन । यही कारण हाम्रा जनसम्बन्धहरू अनुपम छन् ।देउवा नेपाली कांग्रेसका शक्तिशाली सभापति हुन्, तर उनको भ्रमण प्रधानमन्त्रीको हैसियतमा हुँदै छ । नेपालजस्तै भारतमा पनि बहुविचारका राजनीतिक शक्तिहरू क्रियाशील छन् । भारतको विदेशनीति त्यहाँको घरेलु नीतिकै निरन्तरता हो । त्यहाँको वर्गसम्बन्धको अवस्था र शासकीय विचारहरू त्यसमा प्रतिविम्बित हुन्छन् । नेपालमा २०६३ को जनआन्दोलनपश्चात् भारतले आफ्नो दुईखम्बे नीति फेर्यो, अर्थात् संवैधानिक राजतन्त्र र बहुदलीय व्यवस्था । सबैभन्दा निकट छिमेकी र नेपाली राजनीतिमा असाध्य ठूलो पहुँच रहेको ठानिएको भारत सरकारले नेपाली ऐक्यबद्धतालाई पछ्याउन पुग्यो, किनभने नेपालीजनले गणतान्त्रिक मानस बनाइसकेका थिए । छिमेकी भारतीय राज्य उत्तर प्रदेशमा योगी आदित्य नाथ मुख्यमन्त्री बन्दा नेपालका पश्चगामी शक्तिहरू उत्साहित हुन पुगे । तर त्यसले नेपालको परिवर्तन यात्रामा पूर्णविराम लगाउन सकेन ।नेपाली संघीय गणतन्त्रका कठिनाइहरू केकस्ता छन्, यसका लागि केकस्तो भारतीय सहयोग चाहिन्छ ? भारतमा यसबारे सही चिन्ता र चासो साँघुरो स्तरमै पाइन्छ । दिल्लीमा अचेल नेपाल विमर्श विरलै हुन्छ । देहरादून, लखनउ, पटना वा कोलकातामा जनसम्बन्धको संवेदनशीलता, जटिलता र निरन्तरतालाई बुझ्न र सम्हाल्न के गर्ने हो, कुनै कोसिस भएको पाइँदैन । ती केन्द्रहरूमा प्रत्येक कुरामा दिल्लीतिर हेर्ने प्रवृत्ति छ । पछिल्ला वर्षहरूमा समाधान भएका सीमावर्ती क्षेत्रका मुद्दाहरू के हुन् ? नयाँ जन्मिएका समस्याहरू के हुन् ? यी प्रश्नहरूको जवाफ खोज्ने प्रयास नै समझदारीको पुल निर्माण हो, अतीतलाई दोहोरिन नदिने प्रबन्ध हो । नेपाललाई खतरा होइन, अवसरका रूपमा हेर्ने दृष्टि भारतीय नागरिक समाजमा अक्षुण्ण रहनुपर्ने हो । तर यसमा त्रुटि भइरहेको छ र परिणामस्वरूप यत्रो सामीप्य भएका दुई देशबीचको जनसम्बन्ध चौबाटामा राखिएको ट्राफिक लाइटजस्तै भएको छ, जसमा हरियो बत्तीभन्दा बढी पहेंलो र रातो बत्ती बल्छ । सघन नागरिक संवादबाटै आपसमा विश्वासको आर्जनÙ एकअर्काको राष्ट्रिय स्वार्थ, आकांक्षा र आवश्यकताको सम्बोधन एवं यसप्रति संयम र विवेकपूर्ण दृष्टिकोण निर्माण हुने हो ।भारत आफ्नो स्वतन्त्रताको अमृत महोत्सव मनाउँदै छ । भारतीय स्वतन्त्रताको आन्दोलनमा नेपालबाट बीपी कोइराला, मातृकाप्रसाद कोइराला, मनमोहन अधिकारी, पुष्पलाल, डा डिल्लीरमण रेग्मी, गणेशमान सिंह, डा केआई सिंहसहित अनेक मूर्धन्य नेता र कार्यकर्ताहरूले प्रत्यक्ष सहभागिता जनाएका मात्र थिएनन्, बेलायती सरकारबाट काराबासको सजायसम्म पाएका थिए । भारतीय स्वतन्त्रता आन्दोलनमा सप्तरीका वीर सपूतहरूले आफ्नो ज्यानको बाजी लगाएर शहादत प्राप्त गरेका थिए । सप्तरीको हनुमाननगर आधुनिक जनसम्बन्धको प्रस्थानविन्दु हो । नेपालभारत सम्बन्धको विशेषता भनेको दुई देशका राजनेताहरूको उच्चस्तरीय सम्पर्क र संवाद हो । आजको युगमा केवल परम्परागत मान्यता र संस्कारका आधारमा मात्र होइन, समयसापेक्ष विश्वदृष्टिकोणका आधारमा समेत नेपालभारत सम्बन्धलाई पुनर्परिभाषित गर्दै र सुमधुर बनाउँदै लैजानुपर्ने चुनौती पनि छ । प्रधानमन्त्री देउवाको भारत भ्रमण वाराणसीमा गएर टुंगिन्छ । भ्रमण समापनको यो रोजाइ अर्थपूर्ण छ । नेपालभारत जनसम्बन्धको भविष्यका निम्ति बाबा विश्वनाथको प्रदक्षिणाका कारण एकअर्कालाई पूरा विश्वास गर्ने दिन आउँछ । सीमान्त सहर वीरगन्जका भोजपुरी कवि स्व दीपनारायण मिश्रले आफ्नो नीति के वचन मा भनेका छन्, जहाँ रहे सद्भाव, सुमति उहवें आ जाई । जहाँ रहे दुरभाव रार, सुख चैन उहाँ से जाई । जहाँ सद्भाव हुन्छ, त्यहाँ नै सुमति हुन्छ । जहाँ दुर्भाव हुन्छ, कलह हुन्छ, त्यहाँबाट सुख शान्ति हराउँछ । यस्तो सोचलाई यथार्थ बनाउन दुवैतर्फका सरकारको इच्छाशक्ति, संवेदनशीलता र विश्वासका साथ अघि बढ्नुपर्ने जनअपेक्षा छ । मूल कुरा मिलेपछि बाँकी कुरा आफैं मिल्दै जान्छन् । जयनगरजनकपुर रेल अब गुडेझैं जनसम्बन्धको रेल छुकछुक गर्दै अगाडि बढोस्, कामना छ ।"
अय्युबलाई देश छाड्न प्रतिबन्ध,"नयाँदिल्ली (एजेन्सी) भारतीय पत्रकार एवं अभियन्ता राना अय्युबलाई भारत सरकारले देश छाड्न प्रतिबन्ध लगाएको छ । बेलायतमा आयोजित पत्रकारसम्बन्धी एक कार्यक्रममा सम्बोधन गर्न जाने क्रममा उनलाई विमानस्थलबाटै फिर्ता गरिएको हो ।राना अय्युब लन्डनपछि इटालीलगायत देश पुगेर सम्बोधन गर्ने कार्यक्रम तय भएको थियो । अय्युबले मुम्बईस्थित अध्यागमन अधिकारीहरूले आफूलाई उड्नबाट रोकेको बताएकी छन् । विमानस्थल पुगेको एक घण्टापछि अनुसन्धानका लागि भन्दै अपराध अनुसन्धान निकायबाट इमेल समेत आएको उनले बताइन् । अय्युबमाथि भारतको संघीय सरकारले अनुसन्धान गरिरहेको छ । मलाई घर फर्कन भनियो, अय्युबले भनेकी छन्, मैले अवार्ड पाउने र गार्जियन पत्रिकाको न्युजरुमलाई पनि सम्बोधन गर्ने कार्यक्रम तय भएको थियो । प्रखर वक्ताका रूपमा चिनिने पत्रकार अय्युब नरेन्द्र मोदी नेतृत्वको सरकारको कट्टर आलोचक हुन् । केही महिनाअघि उनीमाथि हिन्दु कट्टरपन्थीले धम्की दिएपछि अन्तर्राष्ट्रिय समुदायले चर्को विरोध जनाएका थिए । त्यस्तै, संयुक्त राष्ट्रसंघले पनि अय्युबविरुद्ध भइरहेका महिलाविरोधी टिप्पणी र साम्प्रदायिक आक्रमण बन्द गरिनुपर्ने बताएका थिए । गुजरात फाइल्स ः एनाटोमी अफ अ कभर अप पुस्तककी लेखक अय्युबले वासिङ्टन पोस्टको ग्लोबल ओपिनियन सेक्सनमा स्तम्भ लेख्दै आएकी छन् ।"
देउवाको भ्रमणले विश्वास बढाउने अपेक्षा,"(नयाँदिल्ली)  नेपाल र भारतबीच कालापानी क्षेत्रलाई लिएर असमझदारी कायमै रहेका बेला हुन लागेको प्रधानमन्त्री शेरबहादुर देउवाको दिल्ली भ्रमणले आपसमा विश्वासको वातावरण तयार गर्ने अपेक्षा भारतीय पक्षले गरेको छ । देउवा र उनका भारतीय समकक्षी नरेन्द्र मोदीको भेटवार्ताले दुई देशबीच देखिएका समस्या समाधानका लागि बाटो पहिल्याउने आशासमेत उनीहरूले गरेका छन् । भारतीय प्रधानमन्त्री मोदीको निमन्त्रणमा देउवा शुक्रबार नयाँदिल्ली आउँदै छन् । देउवाले दोस्रो दिन भारतीय समकक्षीसँग भेटवार्ता गर्ने कार्यसूची छ । नेपालबाट प्रधानमन्त्री स्तरको भारत भ्रमण चार वर्षपछि हुन लागेको हो । यसअघि तत्कालीन प्रधानमन्त्री केपी शर्मा ओली २०७४ चैतमा भारत आएका थिए । यसबीचमा दुई देशबाट जारी छुट्टाछुट्टै नक्सा, नेपाली भूमि मिचेर भारतद्वारा संरचना निर्माण, भारतीय अधिकारीहरूका अभिव्यक्तिलगायत विषयले नेपालभारत सम्बन्ध चिसिएको थियो । भारतले सन् २०१९ नोभेम्बरमा लिपुलेकसम्मको क्षेत्र समेटेर नयाँ राजनीतिक तथा प्रशासनिक नक्सा जारी गरेको थियो । त्यसपछि जेठ पहिलो साता नेपाल सरकारले लिम्पियाधुरासम्मको भूमि समेटेर नयाँ ल्यायो, जसलाई संविधान संशोधनमार्फत निसाना छापमा पनि राखियो । नेपालले नयाँ चुच्चे नक्सा प्रकाशन गरेपछि भारतीय अधिकारीले चीनको उक्साहटमा त्यस्तो गरिएको धारणासमेत राखेका थिए । देउवा पाँचौंपटक प्रधानमन्त्री भएदेखि भारतसँग सम्बन्ध सुधार गर्न खोजिरहेका छन् । दिल्लीकी पत्रकार ज्योति मल्होत्रा नेपालको सत्तामा देउवा आएपछि दुई देशबीचको सम्बन्धमा सकारात्मक विकास भएको देख्छिन् । दुई अनुभवी नेताबीच राम्रो समझदारी विकास हुन सक्छ, उनले भनिन्, सीमा मामिला नयाँ होइन, ब्रिटिस कालदेखिकै हो । यसलाई समाधानको दिशामा लान दुवै नेताले केही पहलकदमी लिन सक्ने विश्वास गर्न सकिन्छ । द प्रिन्ट की वरिष्ठ सम्पादक मल्होत्राको बुझाइमा केपी शर्मा ओलीको नेतृत्वमा सरकार बनेपछि नेपाललाई एन्टीइन्डिया प्लेटफर्म का रूपमा विकास गरिएको थियो । ओलीजीकै अभिव्यक्तिहरू पनि विवादमा आउँथे । ओली सत्ता सम्हालेको केही समयसम्म चीन पक्षधर नेताको रूपमा चिनिएका थिए, उनले भने । पत्रकार मल्होत्राले ओलीको अभिव्यक्तिका कारण भारतमा पनि नागरिक स्तरमा नेपालप्रति दृष्टिकोण बदलिएको बताउँछिन् । पछि ओलीजी भारतसँग व्यक्तिगत सम्बन्ध सुधार्ने क्रममा हुनुहुन्थ्यो तर त्यहाँ सरकार बदलियो, उनले भनिन् । माओवादी नेता पुष्पकमल दाहाल पनि भारतमा प्रोचाइना (चीन पक्षधर) व्यक्तिका रूपमा चिनिने गरेको उनले उल्लेख गरिन् । त्यसैले कांग्रेस र त्यसका नेता देउवाले सरकारको नेतृत्व गरेका बेला भारतसँगको सम्बन्ध विश्वसनीय हुन सक्छ, उनले भनिन् । नेपाली कांग्रेस र भारतीय कंग्रेस पार्टीबीच परम्परागत सम्बन्ध छ । तर अहिले भारतमा कंग्रेस कमजोर अवस्थामा छ । यस्तो स्थितिमा नेपाली कांग्रेसले भाजपासँग सम्बन्ध बढाउन जोड दिनुपर्ने र भाजपाले पनि त्यो अवसर लिनुपर्ने पत्रकार मल्होत्रा बताउँछिन् । देउवा सरकार आएपछि नेपालमा चीनलाई हेर्ने दृष्टिकोणमा परिवर्तन आएको उनको बुझाइ छ ।साउथ एसियन युनिभर्सिटीको अन्तर्राष्ट्रिय विभागका सहायक प्राध्यापक धनञ्जय त्रिपाठी नेपाल धेरै नै प्रोचाइना हुन पुगेको मान्यता राख्नेको संख्या भारतमा बढेको बताउँछन् । देउवाको आगमनले त्यसलाई चिर्ने र आपसी विश्वास बढाउने अपेक्षा भारतले गरेको उनले बताए । चीन दक्षिण एसियमा प्रभाव बढाउने प्रयत्नमा छ, प्रायःजसो देश चीनतिर ढल्किएका छन्, त्रिपाठीले भने । अमेरिकी अनुदान रहने एमसीसी सम्झौतालाई नेपालको संसद्ले अनुमोदन गरेपछि नेपालको राजनीतिक डिस्कोर्स ठीक ठाउँमा आएको उनको भनाइ छ । नेपाल र भारतबीच अगाडि आएका विवाद लामो समय राख्दा जनस्तरकै सम्बन्धमा अप्ठ्यारो पर्न सक्छ । दुवै नेताले निकास दिन सक्नुपर्छ, उनले भने । नेपालभारत सम्बन्धलाई नजिकबाट नियाल्ने जवाहरलाल नेहरू विश्वविद्यालय (जेएनयू) की प्राध्यापक संगीता थपलियाल दुई देशका प्रधानमन्त्रीहरूबीच निरन्तर संवाद भइरहनुपर्ने बताउँछिन् । कुनै एउटा विषयमा समस्या देखिँदैमा भारतनेपाल सम्बन्ध बिग्रियो भन्नु गलत हुने उनको भनाइ छ । दुई देशबीच धेरै प्रकारका सम्बन्ध छन् । सीमा क्षेत्रलाई लिएर उत्पन्न असमझदारीले बाँकी सम्बन्ध खराब भयो त ? उनले भनिन्, दुई देशबीच विवाहबारी, आउजाउ, व्यापार व्यवसाय, धार्मिक, सांस्कृतिक, राजनीतिक, सर सहयोगको सम्बन्ध त रोकिएन । जेएनयूमा सेन्टर फर इनर एसियन स्टडिजकी प्रमुख रहेकी थपलियालले सीमालाई लिएर देखिएको असमझदारी वार्ता र संवादबाट हल हुँदै जाने विश्वास व्यक्त गरिन् । उनले भारत र नेपालबीच राजनीतिकबाहेक भावनात्मक र व्यक्ति व्यक्तिबीचको सम्बन्ध रहेकाले नेताहरूले त्यसमा सहजीकरण दिए पुग्ने बताइन् । नेपालसम्बन्धी विषयमा अनुसन्धान गर्दै आएका निहार आर नायक लामो अन्तरपछि दुई देशका प्रधानमन्त्रीबीच भेटवार्ता हुनु स्वागतयोग्य रहेको बताउँछन् । उनले पनि देउवाको भ्रमणले विश्वासको वातावरण निर्माण गर्ने धारणा राखे । तत्कालीन प्रधानमन्त्री ओलीका सार्वजनिक अभिव्यक्तिले पनि भारतमा नेपालप्रति अविश्वासको वातावारण बनाउन सघाएको उनको पनि बुझाइ छ । मनोहर परिकर रक्षा अध्ययन एंव विश्लेषण संस्थानका अनुसन्धानकर्ता नायकले देखिएकामध्ये सीमाको मुद्दा ठूलो रहेकाले सीमासम्बन्धी संयन्त्रलाई सक्रिय पार्नुपर्नेमा जोड दिन्छन् । नेपाली कांग्रेस पुरानो, लोकतन्त्र, बहुदल र मानवअधिकारमा विश्वास राख्ने पार्टी भएको र भारत ठूलो लोकतान्त्रिक देश रहेको हुनाले सम्बन्ध विस्तारका लागि अहिले दुवैतिर अनुकूल स्थिति रहेको उनले बताए ।"
"रुसले वाचा गर्यो, आक्रमण घटाएन","किभमस्को (एजेन्सी) रुसले वार्ताका क्रममा गरेको वाचाविपरीत चेर्निहिबमा आक्रमण जारी राखेको युक्रेनले जनाएको छ । गभर्नर भिचास्लाभ चाउसले रुसको सैन्य गतिविधिमा कुनै कमी नआएको जनाएका हुन् । टर्कीको इस्तानबुलमा मंगलबार भएको वार्तामा रुसले युक्रेनी राजधानी किभ र चेर्नोबिलमा सैन्य गतिविधि कम गर्ने प्रतिबद्धता जनाएको थियो । गभर्नर चाउसले रुसले आफ्नो वाचा पूरा नगरेको भन्दै सामाजिक सञ्जालमार्फत निन्दा गरेका छन् । हामी त्यसमा विश्वास गर्दैनौं, उनले भने । उनले चेर्नोबिल क्षेत्रमा मंगलबार रातभर हवाई आक्रमण भएको जनाए । इस्तानबुल वार्तापछि रुसी उपरक्षामन्त्रीले एलेक्जेन्डर फोमिनले दुई देशबीच आपसी विश्वास बढाउनका लागि सैन्य गतिविधिमा कमी ल्याइने बताएका थिए । रुसी कदमले दुवै पक्षबीच अन्य चरणमा वार्ता हुने र उद्देश्य प्राप्तिका विषयमा सम्झौता हुने फोमिनको भनाइ थियो । युक्रेनी र रुसी पक्षबीच भविष्यमा थप जटिल विषयमा पनि छलफल हुने फोमिनले बताएका थिए । तर रुसी पक्षले वाचाअनुसार आक्रमणमा कमी नल्याए पनि उसको शान्तिप्रतिको प्रतिबद्धतामाथि प्रश्न उठेको छ । मंगलबार भएको उच्चस्तरीय वार्तापछि दुवै पक्षले दिएको प्रतिक्रियालाई युक्रेनमा शान्ति स्थापना हुने पहिलो संकेतका रूपमा लिइएको थियो । वार्ताका क्रममा युक्रेनी पक्षले आफ्नो देशको सुरक्षा प्रत्याभूति भएको खण्डमा तटस्थ भूमिका अपनाउन तयार रहेको बताएको थियो । रुसले फेब्रुअरी २४ मा युक्रेनमाथि सैन्य कारबाही सुरु गरेको हो ।रुसी अधिकारीहरूले वार्ता व्यावहारिक चरणमा प्रवेश गरेको जनाएको भए पनि रुसले सैन्य फौजको उपस्थिति घटाउने रुसी प्रतिबद्धतामाथि शंका व्यक्त गरेको थियो । युक्रेनका राष्ट्रपति भ्लोदिमिर जेलेन्स्कीले एक भिडिओ सन्देश जारी गर्दै रुसी गोलाबारी नरोकिएको जनाएका छन् । युक्रेनीहरू कच्चा छैनन्, उनले भनेका छन् ।"
ठेक्कामा मिलेमतो रोक्न एसबीडी संशोधन,"(काठमाडौं)  ठेक्कामा मिलेमतोको गुनासाउजुरी आउने क्रम बढेपछि सार्वजनिक खरिद अनुगमन कार्यालयले स्ट्यान्डर्ड बिड डकुमेन्ट (एसबीडी) मा संशोधन गरेको छ । कार्यालयमा निर्माण व्यवसायीले मिलेमतोमा ठेक्का लिन लागेको, प्रतिस्पर्धा नगराइएको र अनियमितता भएको जस्ता गुनासाउजुरी बढी आउने गरेको छ । एसबीडीको स्पेसिफिकेसन (मूल्यांकन आधार) मा संशोधनपछि मिलेमतोमा हुने ठेक्कामा कमी आउने र गुनासाउजुरी पर्ने क्रम पनि आधाले घट्ने कार्यालयको दाबी छ ।हालै मात्र लुम्बिनी प्रादेशिक अस्पताल बुटवलको भवन बनाउन सीमित निर्माण व्यवसायीले मात्र पाउने गरी ठेक्का आह्वान गरिएको थियो । प्रदेश पूर्वाधार प्राधिकरण दाङले सीमित निर्माण व्यवसायीले मात्र ठेक्का पाउने गरी मापदण्ड बनाएपछि अन्य व्यवसायीले प्रतिस्पर्धै गर्न पाएनन् । ठेक्कामा मिलेमतो भएको भन्दै सर्वत्र आलोचना पनि भयो । अन्ततः दबाब धान्न नसकेर ५ अर्ब रुपैयाँको उक्त अस्पतालको ठेक्का प्राधिकरणले रद्द गर्यो । यस्ता समस्या बढ्न थालेपछि सार्वजनिक खरिद अनुगमन कार्यालयले चासो जनाउँदै एसबीडी संशोधन गरेको हो ।पहिला एसबीडीमा कमजोरी थियो । सार्वजनिक कार्यालयले आफूअनुकूल मापदण्ड बनाएर चाहेका व्यक्तिलाई ठेक्का दिने व्यवस्था गर्थे, सार्वजनिक खरिद अनुगमन कार्यालय स्रोतले भन्यो, जसले गर्दा ठेक्कामा मिलेमतोको आशंका हुने गर्थ्यो, अब त्यस्तो गर्न पाइने छैन । अहिले सबैलाई एकरूप बनाउन खोजिएको छ । सार्वजनिक निकायका प्रमुखहरूले स्पेसिफिकेसन आफूअनुकूल बनाउँदै ठेक्का आफ्ना लाई पार्ने प्रवृत्तिमा अंकुश नै लाग्ने स्रोतको दाबी छ । अब एसबीडीको प्रावधानभित्र रहेर ठेक्का लगाउनुपर्ने हुन्छ । ठेक्का लगाउँदा अनुगमन कार्यालयले तोकेको भन्दा फरक मापदण्ड राखेर प्रतिस्पर्धालाई खुम्च्याउन नपाइने व्यवस्था गरिएको छ ।दुई करोड रुपैयाँभन्दा माथिका राष्ट्रियस्तरका ठेक्कामा संशोधित नियम लागू हुनेछ । एसबीडीका अन्य कानुनी व्यवस्था भने यथावत् रहने अनुगमन कार्यालयका एक अधिकारीले बताए । संशोधित व्यवस्थाअनुसार समग्र ठेक्का सम्झौता अवधिभरका लागि उत्पादनको दर (रेट अफ प्रोडक्सन) औसतका आधारमा हुने, लागत अनुमानको १० प्रतिशतभन्दा कम भार हुने अवस्थामा मूल्यांकनको आधार बनाउन नपाइने र सानातिना कामलाई आधार बनाएर प्रतिस्पर्धा रोक्न पाइने छैन । पहिला दुविधा थियो, जसले गर्दा गुनासा बढी आउने गर्थ्यो, ती अधिकारीले भने, संशोधन गरेर अस्पष्ट व्यवस्थालाई स्पष्ट गरिएको हो । स्ट्यान्डर्ड बिड डकुमेन्टलाई आधार बनाएर बिड डकुमेन्ट तयार गरिन्छ । अब एसबीडीभन्दा बाहिर गएर ठेक्का लगाउन पाइँदैन, ती अधिकारीले भने । अनुगमन कार्यालयका सचिव मधुसुदन बुर्लाकोटीका अनुसार खरिद ऐन र संशोधित ११ औं खरिद नियमावलीलाई आधार मानेर एसबीडी संशोधन गरिएको हो । विभिन्न व्यवसायी, अख्तियार दुरुपयोग अनुसन्धान आयोगलगायत सरोकारवाला निकायबाट प्राप्त सुझावअनुसार स्पेसिफिकेसनमा हुने कमजोरीलाई सुधार्न एसबीडी संशोधन गरिएको हो, बुर्लाकोटीले भने, यो नियम लागू भइसकेको छ, धेरैका गुनासा यसले सम्बोधन गर्नेछ । नेपाल निर्माण व्यवसायी महासंघका अध्यक्ष रवि सिंहले स्पेसिफिकेसनमा गरिएको परिवर्तनले ठेक्कामा प्रतिस्पर्धा बढ्ने विश्वास व्यक्त गरे । संशोधनमा थप गरिएका सबै प्रावधानहेरिसकेको छैन, उनले भने, जानकारी पाएअनुसार थप गरिएका प्रावधान ठीक छन्, यसले ठेक्कामा हुने प्रतिस्पर्धा खुम्च्याउने छैन । केही समययता मिलेमतोमा एउटै व्यक्तिले ठेक्का लिने प्रवृत्ति बढिरहेको अवस्थामा संशोधित व्यवस्थाले त्यस्तो कार्यलाई निरुत्साहित गर्ने अपेक्षा गरेको उनको भनाइ छ ।"
कमिसन ताकेर आन्दोलनमा पेट्रोलियम व्यवसायी,"(काठमाडौं)  बाह्य तथा आन्तरिक ढुवानी साधनको भाडामा डिजेलको मूल्य अनुपातमा घटबढ हुने गरी स्वचालित भाडा कायम गर्न माग गर्दै एलपी ग्यास उद्योग संघ र पेट्रोलियम डिलर्स, ढुवानी व्यवसायीउद्योगी एक सातादेखि आन्दोलनमा छन् । सार्वजनिक यातायात क्षेत्रमा जस्तै इन्धन ढुवानीमा वैज्ञानिक भाडा लागू गर्नुपर्ने भन्दै पेट्रोलियम पदार्थको कारोबार गर्ने व्यवसायीले राष्ट्रिय पेट्रोलियम व्यवसाय संस्थागत समन्वय समिति बनाएर आन्दोलन गरिरहेका हुन् ।पछिल्लो समय रुसले युक्रेनमा गरिरहेको आक्रमणका कारण कच्चा तेलको मूल्य अचाक्ली बढेपछि नेपाल आयल निगमले पेट्रोलियम पदार्थको मूल्य समायोजन गर्दा व्यवसायीले पाइरहेको कमिसन बढाएको छैन । त्यसैको विरोधमा ६ बुँदे माग राख्दै व्यवसायीले अत्यावश्यक वस्तु इन्धनको ढुवानीमा पनि अवरोध गरिरहेका छन् । पहिलो चरणअन्तर्गत चैत ६ मा निगमबाट पीडीओ नकिनेका ग्यास उद्योगीले १० गते भारतका सबै रिफाइनरीबाट एलपी ग्यास लोड बन्द गरेका थिए । चैत १४ मा नाकाबाट भन्सारसमेत नछुटाएको निगमले जनाएको छ । आन्दोलनलाई निरन्तरता दिँदै बुधबार पनि पेट्रोलियम पदार्थ ढुवानी गर्ने ट्यांकरहरूले पीडीओ लिएनन् । चैत १७ मा ग्यास उद्योगबाट विक्रेतालाई बिक्रीवितरण बन्द गर्ने, १८ गते पेट्रोलियम ढुवानी ट्यांकरले लोडिङअनलोडिङ बन्द गर्ने र माग सम्बोधन नभए २० गतेबाट देशभर पूर्ण रूपमा बिक्री बन्द गर्ने चेतवानी दिएका छन् ।अत्यावश्यक पदार्थ नियन्त्रण (अधिकार) ऐन, २०१७ अनुसार अत्यावश्यक वस्तु आपूर्तिमा बन्दहडताल गर्न पाइँदैन । २०७७ मंसिर १५ मा सरकारले जारी गरेको राजपत्रमा २५ वटा क्षेत्रमध्ये एलपी ग्याससहित पेट्रोलियम पदार्थको ढुवानी, पैठारी, भण्डारण तथा वितरणसम्बन्धी सेवासमेत उल्लेख छ । अत्यावश्यक सेवामा हडताल गर्न नपाइने व्यवस्थाको ठाडो उल्लंघन गर्दै पेट्रोलियम ढुवानी व्यवसायीले सेवा बन्द गरिरहेका हुन् । यस्तै अवस्था रहिरहे एक साताबाट बजारमा ग्यास लिनेको लाइन सुरु हुन्छ, निगमको एलपीजी तथा एभीएसन विभाग प्रमुख नेत्र काफ्लेले भने ।समितिले आन्दोलनका कार्यक्रम जारी राख्दा बाबा ग्यास, लुम्बिनी ग्यास, श्री ग्यास, मेट्रो ग्यास (साल्ट ट्रेडिङ कर्पोरेसन) ले १० वटा बुलेट लोड गरेका थिए । तर, भारतीय ढुवानीकर्ताले ढुवानी नगरिदिएपछि समस्या उत्पन्न भएको काफ्लेले बताए । प्रतिदिन औसत ९० देखि १०० बुलेट लोड हुने गरेकामा ३५ बुलेटको पीडीओ जारी भएको थियो, उनले भने, तर समितिको आन्दोलनलाई समर्थन जनाउँदै भारतीय ढुवानीकर्ताले ढुवानी नगरिदिँदा समस्या देखियो ।इन्धनको ढुवानीमा अवरोध गर्नेलाई तत्काल पक्राउ गर्नुपर्ने राष्ट्रिय उपभोक्ता मञ्चका अध्यक्ष प्रेमलाल महर्जन बताउँछन् । बन्दहडताल गर्ने व्यवसायीलाई कानुनी दायरामा ल्याउनुको साटो सरकार तिनैलाई पोसिरहेको छ, महर्जनले भने, व्यवसायीका अगाडि उद्योग, वाणिज्य तथा आपूर्ति मन्त्रालयले घुँडा टेक्दा बजारमा समस्या भयो । महर्जनका अनुसार आन्दोलनमा उत्रिएका एलपी ग्यास उद्योग संघका अध्यक्ष कुश मल्ली, पेट्रोलियम डिलर्स एसोसिएसनका अध्यक्ष लिलेन्द्र प्रधान र पेट्रोलियम ढुवानी व्यवसायी महासंघका खगेश्वर बोहरा कांग्रेसनिकट हुन् । अहिले कांग्रेसकै सरकार छ तर पनि उपभोक्तालाई सास्ती दिन व्यवसायी आन्दोलनमा उत्रिएका छन्, महर्जनले भने ।ग्यास ढुवानीमा लामो समय अवरोध भइरहे बजारमा अभाव निम्तिने र समस्या विकराल बन्ने ग्यास विक्रेता महासंघका वरिष्ठ उपाध्यक्ष चन्द्र थापाले बताए । ग्यास ढुवानीको समस्या समाधान नभए अर्को महिनाबाट बजारमा ग्यास अभाव देखिन्छ, उनले भने । संघका अध्यक्ष मल्लीले भने ढुवानी भाडा प्रतिलिटर ४० रुपैयाँ बढेकाले बाध्य भएर आन्दोलन गर्नुपरेको बताए । नेपालमा एलपी ग्यास भारतीय ढुवानीकर्ताले ढुवानी गर्दै आएकाले स्वदेशी उद्योगीभन्दा भारतीय व्यवसायीले भाडा नबढाई ढुवानी नगर्ने दबाब दिएको उनको भनाइ छ । ढुवानी भाडा ४ वर्षदेखि बढेको छैन । तसर्थ डिजेलको मूल्य बढ्दा बढाउने र घट्दा घटाउने विधि कार्यान्वयन गर्नुपर्ने माग आफूहरूको छ, उनले भने ।निगमले बनिसकेको प्रतिवेदन कार्यान्वयन नगर्दा आन्दोलनमा जान बाध्य भएको पेट्रोलियम डिलर्स एसोसिएसनका अध्यक्ष प्रधानले बताए । महँगीका नाममा व्यवसायीले पाइरहेको कमिसन घटाउन नमिल्ने उनको तर्क छ । डेढ वर्षअघि ५ प्रतिशत कमिसन पुर्याउने भनिएको थियो । वैज्ञानिक आधारमा अध्ययन गरेर कार्यान्वयन गर्ने भनिए पनि ३ प्रतिशतमा मान्यौं । तर अध्ययनकै नाममा डेढ वर्ष बित्यो । प्रतिवेदन आए पनि कार्यान्वयन भएन, प्रधानले भने, अहिले पाउनुपर्ने कमिसन पनि कार्यान्वयनमा आएको छैन । हाम्रो माग पाइरहेको सुविधा देऊ भन्ने हो ।निगम अहिले मासिक ९ अर्ब रुपैयाँ घाटामा रहेकाले व्यवसायीको आन्दोलन जायज नभएको निगमका नायब कार्यकारी निर्देशक सुशील भट्टराईको भनाइ छ । एलपी ग्यासका विषयमा गरिएको माग जायज भए पनि अन्यको हकमा उपयुक्त नभएको उनले बताए । अहिले अन्तर्राष्ट्रिय बजारमा कच्चा तेलको मूल्य आप्राकृतिक हिसाबले बढ्यो । व्यवसायीलाई नाफामाथि नाफा बढाउन भएन । हामीले उपभोक्ताको पक्षमा निर्णय गरेका थियौं, उनले भने, अहिलेको अवस्था जटिल छ, तेल नै किन्न सकेका छैनौं । तर व्यवसायीले एकतर्फी रूपमा माग गरेर आन्दोलन गरिदिए, जुन अहिलेलाई आवश्यक थिएन ।निगम प्रवक्ता विनितमणि उपाध्यायले बुधबार केही व्यवसायीहरूले इन्धनको पीडीओ उठाएको जानकारी दिए । निगमले उपसमिति गठन गरेर थप अध्ययन गरिरहेको अवस्थामा व्यवसायीले दादागिरी देखाएको उनको भनाइ छ । आपूर्ति मन्त्रालयकी सहसचिव राधिका अर्यालको संयोजकत्वमा गठित उपसमितिले पेस गर्ने प्रतिवेदनअनुसार व्यवसायीका जायज माग सम्बोधन गर्ने निगमले जनाएको छ । व्यवसायीका मागहरूप्रति निगम व्यवस्थापन सकारात्मक नै छ, उनले भने, तर व्यवसायीहरूले मानेका छैनन्, आफ्नै अडानमा छन् । व्यवसायीमा दादागिरी देखियो ।"
बूढीगण्डकी डुबानपीडितका १५ बुँदे माग,"गोरखा (कास) बूढीगण्डकी जलविद्युत् आयोजना राष्ट्रिय सरोकार समितिले डुबान क्षेत्रमा पर्ने घर, गोठ, बोटबिरुवाको लगत सार्वजनिक, दररेट निर्धारण र मुआब्जा वितरणको माग गरेको छ । आयोजनाको वातावरण, मुआब्जा, पुनर्वास तथा पुनःस्थापना इकाइमा मंगलबार १५ बुँदे माग राख्दै समितिले एक साताभित्र सम्बोधन नभए आन्दोलनमा जाने चेतावनी दिएको हो । समितिले डुबान क्षेत्रमा पर्ने बाँकी जग्गाधनीको तत्काल मुआब्जा वितरण गर्न, ऐलानी जग्गामा बसोबास गर्नेलाई मन्त्रिपरिषद्को निर्णयअनुसार मापदण्ड बनाएर मुआब्जा दिन, दर्ता छुट भएका जग्गाको भोगचलनलाई आधार मानेर मुआब्जा दिन पनि माग गरेको छ ।"
नेपालको नजर फाइनलतर्फ,"(काठमाडौं)  लगातार दोस्रो जितपछि नेपाल त्रिकोणात्मक ट्वान्टी२० अन्तर्राष्ट्रिय शृंखलाको फाइनल नजिक पुगेको छ । आसिफ शेखको अर्धशतकसँगै नेपालले बुधबार मलेसियामाथि ६ विकेटको सहज विजय हात पारेको थियो ।आसिफले ३८ बलमा ५७ रन बनाएपछि नेपालले १ सय १५ रनको लक्ष्य ३८ बलअघि नै पार गर्यो । यसअघि टस जितेर ब्याटिङ गरेको मलेसियाले ८ विकेट गुमाई १ सय १४ रनमात्र बनाएको थियो । अघिल्लो खेलमा नेपालले पपुवा न्युगिनी (पीएनजी) लाई १५ रनले हराएको थियो । बिहीबार पीएनजीमाथि विजय हात पारे नेपाल लगातार तेस्रो खेल जित्दै फाइनल पुग्नेछ । दुई जितपछि निश्चय पनि हाम्रो नजर फाइनलतर्फ मोडिएको छ । हामी यो शृंखला जित्नैका लागि खेलिरहेका छौं । तर अझै फाइनल पुगेका छैनौं । हामीले अझै एक खेल जित्नैपर्छ फाइनल पुग्न, नेपालका कप्तान सन्दीप लामिछानेले भने, मलेसियासँगको खेललाई छिटोभन्दा छिटो सकाउने योजना थियो ।आसिफले त्रिवि क्रिकेट मैदान कीर्तिपुरमा ७ चौका र १ छक्का प्रहार गरे । ट्वान्टी२० अन्तर्राष्ट्रियमा यो उनको दोस्रो अर्धशतक हो । गत वर्ष नेदरल्यान्ड्सविरुद्धको खेलबाट डेब्यु गर्दै अविजित ५४ रन बनाएयता उनले पहिलो अर्धशतक बनाएका हुन् ।अर्का ओपनर कुशल भुर्तेल १ रनमै आउट भए । रोहित पौडेल १० बलमा १२ रन बनाएर आउट भएपछि आसिफ र दीपेन्द्रसिंह ऐरीले तेस्रो विकेटमा ७० रनको साझेदारी गरे । दीपेन्द्रले १७ बलमा १ चौका र १ छक्का प्रहार गरी २१ रन बनाए । आफ्नो इनिङ्सका क्रममा उनी पारस खड्काको ७ सय ९९ रनलाई उछिन्दै नेपालबाट ट्वान्टी२० अन्तर्राष्ट्रियमा सर्वाधिक रन बनाउने खेलाडी बने । डेब्यु गरिरहेका विकेटकिपरब्याटर दिलीप नाथ ७ बलमा ३ चौका प्रहार गर्दै १५ र कुशल मल्ल २ रन बनाई अविजित रहे । मलेसियाबाट पवनदीप सिंहले २, मोहम्मद अमिर र सैयद अजिजले ११ विकेट लिए ।यसअघि करण केसीले नेपाललाई उत्कृष्ट सुरुआत दिलाएका थिए । खेलको पहिलो बलमै करणले वीरनदीपलाई बोल्ड गरे । जुबाइदी जुल्किफ्ले र कप्तान अहमद फैजले मलेसियाको इनिङ्स तान्ने प्रयास गरे पनि नेपाली बलरले कसिलो बलिङ प्रदर्शन गरे ।जुवाइदीले १५ बल खेल्दै ३ चौका र २ छक्का प्रहार गरेर ३२ रन बनाए । उनी कुशल मल्लको बलमा बोल्ड भए । कप्तान फैजले ३८ बलमा ३ चौका प्रहार गरी २४ रन बनाए । सैयद अजिजले १४ र मोहम्मद अमिरले १६ रन बनाए । सन्दीप र करणले २२ विकेट लिए । सन्दीपले ४ ओभरमा २७ र र करणले ३ ओभरमा १६ रन खर्चे । दीपेन्द्रले ४ ओभरमा १ मेडन राख्दै १४ र अविनाश बोहराले ४ ओभरमा २६ रन खर्चेर ११ विकेट लिए ।"
'अनररी ह्याट्रिक,क्रिकेटमा ह्याट्रिक विकेट व्यक्तिगत सफलता मात्र हो । यो उपलब्धिले टिमको सफलतामा पनि भूमिका खेलेको हुन्छ । ह्याट्रिक सफलता भन्नाले लगातार ३ विकेट । त्यो पनि एकै खेलमा । तीव्र गतिका बलर करण केसीले पनि लगातार तीन विकेट लिए । तर त्यो अन्य ह्याट्रिक विकेटभन्दा फरक थियो । करणले त्रिकोणात्मक ट्वान्टी२० शृंखलाअन्तर्गत बुधबार मलेसियासँग पहिलो बलमै वीरनदीप सिंहलाई बोल्ड गरे । योसँगै उनले लगातार तीन बलमा विकेट लिए । यो तीन दिन अन्तरमा दुई फरक राष्ट्रविरुद्ध थियो । सोमबार पपुवा न्युगिनीविरुद्धको खेलमा करणले १९ औं ओभरमा गरेको निर्णायक बलिङले नेपालको विजय कथा रचेको थियो । खेलमा करणको यो अन्तिम ओभर पनि थियो । उनले आफ्नो चौथो ओभरको पाँचौं र छैटौं बलमा क्रमशः नोर्मन भानुआ (५२) र सिमोन अटाई (०) लाई आउट गरी लगातार दुई विकेट लिएका थिए । त्यसयता करणले मलेसियाविरुद्ध पहिलो बलिङ गरेका थिए । उनले आफ्नो पहिलो बलमा प्रमुख ब्याटर वीरनदीपलाई आउट गरी दुर्लभ ह्याट्रिक विकेटमा आफ्नो नाम लेखाए । यस किसिमको ह्याट्रिकको खासै महत्व नहुने भए पनि टिभी प्रत्यक्ष प्रसारणमा कमेन्ट्री गरिरहेका आइरिस कमेन्टेटर एन्ड्रयु लियोनार्डले करणको सफलता अनर्री ह्याट्रिक भएको जनाइरहेका थिए । करण ट्वान्टी२० अन्तर्राष्ट्रियमा नेपालबाट दोस्रो सर्वाधिक विकेट लिने बलर हुन् । उनले ३५ खेलमा ४९ विकेट लिइसकेका छन् । कप्तान सन्दीप लामिछानेभन्दा १८ विकेटले पछाडि छन् । नेपाली खेलाडीले ट्वान्टी२० अन्तर्राष्ट्रियमा ह्याट्रिक विकेट लिएका छैनन् । शक्ति गौचनले २०१२ मा विश्व ट्वान्टी२० छनोटमा डेनमार्कविरुद्ध ह्याट्रिक विकेट लिएका थिए ।
एनआरटी फाइनलमा,(बारा)  सिमरा रंगशालामा जारी जीतपुरसिमरा गोल्डकप फुटबल प्रतियोगितामा बुधबार सेमिफाइनलमा आयोजक जनजागृति युथ क्लबलाई ३२ ले पराजित गर्दै एनआरटी क्लब काठमाडौं फाइनल पुगेको छ । एनआरटीलाई उपाधि नजिक पुर्याउन स्टेफन समीरले दुई र मेसुके ओलोमाइले एक गोल गरे । आयोजकका आयुश घलान र एलन थापाले गोलमा गरे पनि टोलीलाई फाइनल पुग्न पर्याप्त भएन । आयोजक पाँचौं संस्करणको विजेता हो । आयोजक टिमले सुरुआतमै बनाएको केही अवसर गुमाउन पुग्दा खेलमा एनआरटी हाबी हुन पुगेको थियो । १२ औं मिनेटमा आयोजकका मोहित गुरुङले गोलको उत्कृष्ट अवसर गुमाएका थिए । सकल रेग्मीको क्रसमा डोना थापाले मिलाएको पासलाई मोहितले आकर्षक प्रहार गर्न सकेनन् । मोहितले २० औं मिनेटमा अर्को अवसर खेर फाले । आयुश घलानले मिलाएको सुन्दर पासमा उनले पोस्टको दिशा दिन सकेनन् । यता एनआरटीले पहिलो हाफमा केही अवसर खेर फाल्यो । २६ औं मिनेटमा रञ्जन विष्टले बक्सभित्र पाएको बल नियन्त्रणमा लिन सकेनन् । दर्शन गुरुङले मिलाएको आकर्षक अवसर रञ्जन सदुपयोग गर्न असफल भए । खेलको ३१ औं मिनेटमा एनआरटीले अग्रता लियो । रञ्जनले मिलाएको पासमा समीरले गोल गरे । खेलमा १० ले पछि परेपछि दबाबमा देखिएको आयोजकका प्रशिक्षक सोनु क्षेत्रीले रणनीति परिवर्तन गर्न आफ्नो खेलाडीलाई निर्देश गरिरहेका थिए । बलियो एनआरटीविरुद्ध आयोजकले ६५ औं मिनेटमा बराबरी गोल फर्कायो । मोहित गुरुङको क्रस सदुपयोग गर्दै आयुश घलानले हेडबाट गोल गरेर खेल ११ को स्थितिमा ल्याए । आयोजकले गोल फर्काएपछि खेल रोमाञ्चक बन्न पुग्यो । आक्रामक बनेको आयोजकले खेलमा लगातार अवसर सिर्जना गरे पनि फिनिसिङ गतिलो रहेन । आक्रामक आयोजकलाई रोक्न सफल एनआरटीले खेल सकिन ५ मिनेट बाँकी रहँदा दुई गोल थप्दै जित सहज बनायो । रक्षापंक्ति अल्मलिएको फाइदा उठाउँदै खेलको ८५ औं मिनेटमा मेसुकेले गोल गरे । लगत्तै ८७ औं मिनेटमा स्टेफन समीरले टिमका लागि तेस्रो र व्यक्तिगत दोस्रो गोल गर्दै खेल ३१ को स्थितिमा पुर्याए । अन्तिम समयमा लगातार गोलको सामना गरेका आयोजक टोली स्तब्ध देखियो । इन्ज्युरी समयमा एलन थापाले गोल गरे पनि टिमलाई जिताउन सकेनन् । बक्सबाहिरबाट एलनले प्रहार गरेको बलले सिधैं जाली चुमेको थियो । इन्जुरी समयमा आयोजक १० खेलाडीमा सीमित बन्न पुगेको थियो । आयोजकका डोना थापाले इन्ज्युरी समयमा रातो कार्ड खाँदै बाहिरिए । वादविवाद गरेको भन्दै रेफ्री नवीन्द्र महर्जनले डोनालाई रातो कार्ड देखाएका थिए । समीर म्यान अफ दि म्याच भए । बिहीबार एपीएफ र वाग्मती युवा क्लबबीच दोस्रो सेमिफाइनल हुनेछ ।
पुलिस उपाधि नजिक,"विर्तामोड (कास) डिफेन्डिङ च्याम्पियन नेपाल पुलिस क्लब बुधबार दमक गोल्डकप फुटबल प्रतियोगिताको फाइनल पुगेको छ । दोस्रो सेमिफाइनलमा पुलिसले गोर्खा ब्वाइज रूपन्देहीमाथि १० गोलको कठिन जित निकाल्दै अगाडिको यात्रा तय गरेको हो । पुलिसका लागि नीरकुमार राईको गोल निर्णायक बन्यो । उनले ५९ औं मिनेटमा पेनाल्टी एरियाबाट गरेको प्रहार गोलमा परिणत भएको थियो । रवि पासवानको छोटो पासमा नीरकुमारले दर्शनीय गोल गरेका थिए । लगातारको दसौं पटकको प्रहारमा मात्र पुलिसले गोर्खा ब्वाइजको पोस्टमा गोलको सफलता पाएको हो । दमक३ दुम्सेस्थित प्रस्तावित मदन भण्डारी अन्तर्राष्ट्रिय रंगशालामा भएको खेल निकै प्रतिस्पर्धात्मक थियो । छैटौं मिनेटमा पुलिसका नीरकुमारको तथा १७ औं मिनेटमा अजित भण्डारीको प्रहार पोस्ट बार नजिकैबाट बाहिरिएको थियो । ५२ औं मिनेटमा पुलिसका सन्तोष हेमरनको प्रहार गोर्खाका गोलकिपर देव लिम्बुले नियन्त्रणमा लिए । त्यसअघिका पुलिसको करिब एक दर्जन प्रहार पोस्ट नजिकैबाट बाहिरिए । रूपन्देहीले खेलको १६ औं मिनेटबाट पुलिसको पोस्टमा धावा बोल्न सुरु गरेको थियो । टोलीका सन्जोग राईले बक्सबाट गरेको कडा प्रहार सेकेन्डबार नजिकैबाट बाहिरियो । २० औं मिनेटमा बक्सबाटै अनिल खड्काले गरेको प्रहार आकासियो । त्यसपछि गोर्खाका सुसन लामा, बुद्ध तामाङ, संजोग र अनिलका प्रहार पोस्टको फ्रेमभित्र पर्न सकेनन् ।गोलकर्ता नीरकुमार प्लेयर अफ द म्याच भए । उनले १० हजार रुपैयाँ प्राप्त गरे । उपाधिका लागि पुलिसले शुक्रबार मनाङ मर्स्याङ्दी क्लबसँग फाइनल खेल्नेछ । विजेताले १३ लाख ११ हजार र उपविजेताले ६ लाख ११ हजारसहित ट्रफी जित्नेछन् ।"
मकवानपुर र नवलपुर भिड्ने,"चितवन (कास) भरतपुर मेयर कप एकदिवसीय क्रिकेटको उपाधिका लागि मकवानपुर र नवलपुर भिड्ने भएका छन् । बुधबार लगातार दोस्रो जित हात पार्दै मकवानपुर फाइनल पुगेको छ । रामपुरस्थित निर्माणाधीन गौतमबुद्ध अन्तर्राष्ट्रिय क्रिकेट रंगशालामा मकवानपुरले चितवनलाई ४४ रनले पराजित हरायो । २ सय २२ रनको लक्ष्य पछ्याएको चितवन ३३४ ओभरमा १ सय ७७ रन बनाउँदै अलआउट भयो । चितवनका विकल गुप्ताले ४८ र स्वप्निल अधिकारीले ३४ रन बनाए । मकवानपुरका रिजन ढकालले ३ विकेट लिए । त्यसअघि मकवानपुरले ४११ ओभरमा २ सय २१ रनमात्र बनायो । शुभ कंसाकारले ४१, विशाल फुयालले ३६, आकाश घिमिरेले ३१ र रामनरेश गिरीले २५ रन बनाए । चितवनका गौतम केसीले ३ विकेट लिए ।"
प्रतिभा क्लब फाइनलमा,विराटनगर (कास) दमक एकेडेमी झापालाई ६१ गोलले पराजित गर्दै सिराहाको प्रतिभा फुटबल क्लब गोलबजारले बुधबार दोस्रो मिल्स गोल्डकप फुटबल प्रतियागिताको फाइनल तय गरेको छ । सिराहाले उपाधिका लागि साइनो स्पोर्टिङ क्लब विराटनगरसँग शुक्रबार प्रतिस्पर्धा गर्नेछ । सिराहाका विदेशी खेलाडी अलमानले ह्याट्रिक गरे । कुलदेव कार्कीको गोलमा अग्रता लिएको सिराहाका लागि सन्जीव कार्कीले एक गोल थपे भने एक गोल आत्मघातीबाट मिलेको थियो । झापाका राजन धिमालले एक गोल फर्काए ।
बक्सिङ खेल सामग्री प्रदान,"काठमाडौं (कास) वीर गणेशमान सिंह स्पोर्ट्स कमिटीको आयोजनामा वैशाखमा हुने गणेशमान सिंह राष्ट्रिय बक्सिङ प्रतियोगिताका लागि ग्रीन हिलले खेलकुद सामग्री सहयोग गरेको छ । पाकिस्तानी कम्पनी ग्रीन हिलले प्रतियोगिताका लागि ४ लाख रुपैयाँभन्दा बढीको सामग्री सहयोग गरेको गणेशमान सिंह स्मृति राष्ट्रिय बक्सिङका संयोजक राजीव श्रेष्ठले बताए । प्रतियोगितालाई अन्तर्राष्ट्रिय बक्सिङ महासंघको सर्टिफाइड हेडगार्ड, ग्लोभ्सलगायतका सामग्री प्रदान गरेको हो ।"
राजन भेट्रान च्याम्पियन,"काठमाडौं (कास) नेपालको एनिज पिङपोङ क्लबका राजन सुब्बा चौथो सम्झना कप अन्तर्राष्ट्रिय टेबलटेनिस प्रतियोगिताको भेट्रान पुरुष एकल ५५ वर्षमाथि च्याम्पियन भएका छन् । लैनचौरस्थित राष्ट्रिय टेबलटेनिस प्रशिक्षण केन्द्रमा भएको फाइनलमा राजनले इन्डियन मास्टर्सका कपिल कुमारलाई ३१ सेटले पराजित गरे । राजनले पहिलो सेट १११३ ले गुमाए पनि त्यसपछि तीन सेट १२१०, ११७, ११४ ले आफ्नो पक्षमा पारे । आयोजक ललितपुर टेबलटेनिस क्लबका प्रकाश धाख्वा र एनिजका कपुर शर्मा तेस्रो भए ।"

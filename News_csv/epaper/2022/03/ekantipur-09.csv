शीर्षक,विवरण
भारतले महाकालीको बहाव धकेल्दा तनाव,"भारतले निर्माण गरिरहेको तटबन्धको विषयमा औपचारिक छलफल गर्न दार्चुला प्रशासनले भारतीय समकक्षीसँग अनुरोध गर्दै आएको छ । गत माघमा सीमा अधिकारीबीचको भर्चुअल बैठकमा प्रजिअ उपाध्यायले यो विषय उठाएका थिए । जवाफमा भारतीय पक्षले नेपाली भूभागतिर केही असर नगर्ने गरी तटबन्ध निर्माण गर्ने र त्यसको विस्तृत जानकारी दिने प्रतिबद्धता जनाए पनि अहिलेसम्म कुनै प्रगति भएको छैन, बरु निर्माण जारी छ ।प्राकृतिक बहाव परिवर्तन गर्दा बर्खामा ठूलो विपत्ति हुने जोखिमले स्थानीय डराएका छन् । सीमा नदी हो, त्यसको बहाव परिवर्तन गर्दा बर्खामा नेपालतर्फ विपत्ति बढ्नेछ, सिँचाइ चाहिएका बेला उनीहरूले उपयोग गर्ने र बाढी आउँदा नेपाल पस्ने गराउन पाइँदैन, नेपाल सरकारले यो कुरा संवादबाट भारतलाई बुझाउनुपर्छ, स्थानीय बासिन्दा कार्कीको भनाइ छ । प्रमुख जिल्ला अधिकारी उपाध्याय पनि दुवै देशका इन्जिनियरको समन्वयमा मात्र तटबन्ध बनाउन सकिने बताउँछन् । तर, त्यसो नभएमा स्थानीयबीच झडप हुने र त्यसले समस्या समाधान नगर्ने उनको भनाइ छ । सीमामा संरचना निर्माण गर्दा स्थानीयबीच झडप हुने सम्भावना रहेकाले समन्वय गरेर मात्र अगाडि बढ्न भारतीय पक्षलाई भनेका छौं, दुवैतर्फ संवेदनशीलता आवश्यक छ, उनले भने । भारतको पिथौरागढका जिल्लाधिकारी आशिष चौहानले गत साता अनुगमन गरे पनि सीमा क्षेत्रमा संरचना निर्माणबारे नेपाली अधिकारीसित कुनै समन्वय गरेनन् । चौहानले तटबन्ध निर्माणको काम छिटो सम्पन्न गर्न ठेकेदारलाई निर्देशन दिएका थिए ।"
चिनियाँ विदेशीमन्त्री वाङ चैत दोस्रो साता आउँदै,"खड्का टर्कीका विदेशमन्त्रीको निमन्त्रणामा तीन सदस्यीय प्रतिनिधिको नेतृत्व गर्दै त्यसतर्फ प्रस्थान गरेका हुन् । उनी फागुन २७ देखि २९ सम्म टर्कीको अन्तालियामा हुने कार्यक्रममा सहभागी भएर फर्किनेछन् । स्रोतका अनुसार नेपालका लागि चिनियाँ राजदूत होउ यान्छीले सोमबार सभामुख अग्निप्रसाद सापकोटासँगको शिष्टाचार भेटवार्तामा वाङको भ्रमणका सम्बन्धमा जानकारी गराएकी थिइन् । राजदूत होउले वाङको भ्रमणलाई लिएर दूतावासले नेपालको परराष्ट्र मन्त्रालयलाई समेत जानकारी गराइसकेको बताएकी थिइन् । चिनियाँ राष्ट्रपति सी चिनफिङको २०७६ असोज तेस्रो साता भ्रमण हुनुपूर्व भदौ तेस्रो सातामा विदेशमन्त्री वाङ नेपाल आएका थिए । अमेरिकी अनुदानको एमसीसी सम्झौता अनुमोदन भएलगत्तै उत्तरी छिमेकका विदेशमन्त्रीबाट हुन लागेको भ्रमणलाई अर्थपूर्ण मानिएको छ । बेइजिङमा नेपाली राजदूत पद रिक्त राखेर शेरबहादुर देउवा सरकारले भारत, बेलायत, अमेरिकाका लागि मात्रै राजदूत सिफारिस गरेकामा पनि चीन असन्तुष्ट रहेको विज्ञहरूले बताउँदै आएका छन् ।बीआरआईका लागि सन् २०१४ मा सैद्धान्तिक सहमति जनाएको नेपालले सन् २०१७ मे १२ मा त्यसअन्तर्गतका परियोजनामा हस्ताक्षर गरेको थियो । तर बीआरआईअन्तर्गत छनोट गरिएका केरुङकाठमाडौं रेलमार्ग, रसुवागढीकाठमाडौं सडकमार्ग विस्तार, अरनिको राजमार्ग स्तरोन्नति, मदन भण्डारी विश्वविद्यालय स्थापनाजस्ता परियोजनाको कार्यान्वयन अघि बढेको छैन । त्यसअघि दुई देशबीच सन् २०१६ मार्च २१ मा हस्ताक्षर गरिएको पारवहन सम्झौता कार्यान्वयन पनि प्रभावकारी बन्न सकेकै छैन ।"
ज्येष्ठ नागरिकको सम्पत्तिमा इच्छापत्र व्यवस्था गर्न सिफारिस,"देशका ग्रामीण भेगमा रहेका ज्येष्ठ नागरिकको पूर्ण विवरण लिएर सबैलाई परिचयपत्र दिइनुपर्ने, फोन, भाइबर चलाउन जान्ने बनाइन डिजिटल शिक्षा दिइनुपर्ने, आपसमा भेटघाट तथा कुराकानी गरेर अनुभव, ज्ञान तथा सीपलाई अभिलेखीकरणको व्यवस्था गर्नुपर्ने सुझाव पनि दिइएको छ । ज्येष्ठ नागरिकलाई सेवासुविधा दिने र उनीहरूको ज्ञान सीपलाई पुस्तान्तरणको व्यवस्था गर्नुपर्छ, प्रतिवेदनमा भनिएको छ, ज्येष्ठ नागरिकले राज्यको कुल गार्हस्थ्य उत्पादनमा गरेको योगदानको अध्ययन हुनुपर्छ । बुढापाकाको शारीरिक तथा मानसिक स्वास्थ्य तथा उपचारका निम्ति छुट्टै जेरियट्रिक अस्पताल निर्माण हुनुपर्ने, त्यसका निम्ति विशेष डाक्टर र नर्सको व्यवस्था हुनुपर्ने पनि प्रतिवेदनमा औंल्याइएको छ । नेपालमा जेरियट्रिक डाक्टर चार जना मात्र रहेछन्, त्यसमा पनि दुई जना विदेशमा छन्, अध्यक्ष तिमल्सेनाले भने, जेरियट्रिक नर्सको व्यवस्था भएको छैन । त्यसैले यसतर्फ सरकारको ध्यानाकर्षण गराउन चाहेका हौं । विद्यमान ऐनले ज्येष्ठ नागरिकलाई सार्वजनिक सेवाका हरेक क्षेत्रमा प्राथमिकतामा राख्ने भनेको छ । सवारीसाधनमा कम्तीमा दुई सिट र ५० प्रतिशत भाडा छुट, तोकिएको स्वास्थ्य प्रदायक संस्थामा शुल्कमा ५० प्रतिशत छुट गर्न पनि आयोगले प्रतिवेदनमा भनेको छ । हाल वडापालिकाबाट मासिक रूपमा सामाजिक सुरक्षा भत्ता प्राप्त गर्दै आएका छन् । संसद्मा विचाराधीन ऐनको प्रस्तावित संशोधनको नयाँ व्यवस्थाले ज्येष्ठ नागरिकलाई बलियो बनाउने राष्ट्रिय ज्येष्ठ नागरिक महासंघका पूर्वअध्यक्ष श्रेष्ठको भनाइ छ । विधेयकमा पैतृक सम्पत्ति छोराछोरीले पाउनुपर्ने भएकाले ज्येष्ठ नागरिकले स्वेच्छाले प्रयोग गर्न सक्ने प्रस्ताव गरिएको र ऐन संशोधन भएमा कानुनी रूपमा ज्येष्ठ नागरिक बलियो बन्ने उनले बताए ।"
किरा जोगाउन जिन बैंक,"नार्कले ३० वर्षदेखि काम गरिरहेको समुदायस्तरमा लैजाने प्रयास भइरहेको उनले बताए । उनका अनुसार कृषि जैविक विविधताअन्तर्गत ६ वटा भाग छुट्याइएको छ । बाली, घाँसे बाली तर विदेशी घाँस ल्याएर नेपालको राजपत्रमा सूचीकृत गरिएको छ । राजपत्रमा ६ सयभन्दा बढी प्रजाति रजिस्टर गरिएको छ । तर, १५१६ बाहेक सबै विदेशी प्रजाति छन्, उनले भने, अझै पनि किरालाई मारौं भन्दै किराप्रति नकारात्मक धारणा मात्र छ । एक प्रतिशत कम किरा मात्र बाली र पशुका लागि शत्रु हुन् । तर, सबै ठाउँमा औषधि छरेर किरा मार्ने अभियान चलाइन्छ ।बोटबिरुवाका फूलमा फल लाग्न परागसेचनको प्रक्रियामा किराहरूको भूमिका महत्त्वपूर्ण हुन्छ । परागसेचनपछि मात्र फूलमा फल लाग्छ । फूल लाग्ने अधिकांश बिरुवाका लागि परागसेचन गराउन मौरीले भूमिका खेल्छ । माटोमा हावाको सञ्चय निरन्तर बनाइराख्न धमिरा, कमिला, गड्यौलाको भूमिका हुन्छ । बालीको जरामा हावाको कमी भयो भने अपेक्षित उत्पादन हुँदैन । माटोमा सञ्चय हुने प्रांगारिक पदार्थलाई बिरुवाले सोस्न सक्ने खाद्यतत्व बनाइराख्न यस्ता किराहरूको भूमिका महत्त्वपूर्ण हुन्छ, जसलाई कृषि प्राविधिकहरू मित्र किरा भन्छन् । बालीलाई हानि पुर्याउने लाही र फड्के आदि किरालाई खाइदिने कमिला, गाइने, पुतलीका जस्ता केही प्रजातिका किराको काम हामीमध्ये धेरैलाई थाहा नहुन सक्छ । उनका अनुसार ६ हजार ८ सय प्रजातिमध्ये ५० प्रतिशत प्रजाति नेपाली भूमिबाट हराएका छन् । जैविक विविधता छैन भने हाम्रो जीवन सुरक्षित छैन, उनले भने, हाम्रो पृथ्वी पनि सुरक्षित छैन ।रैथाने एग्री प्रोडक्टका अध्यक्ष तिलक ढकालले सामुदायिक जिन बैंकमार्फत किराहरू मात्र संरक्षण नभई कृषि जैविक विविधता संरक्षण हुने बताए । यसले कृषि बाली उत्पादनमा वृद्धि हँॅदा किसानको आयआर्जनमा सुधार हुने र पर्या पर्यटकको थप आकर्षण केन्द्र बन्नेछ । जैविक विविधताको संरक्षणमा टेवा पुर्याउने, कृषि र पर्यावरणमा आधारित पर्यटन प्रवर्द्धन गर्नुका साथै स्थानीय समुदायको जीविकोपार्जनमा सुधार गर्ने हेतुले जिन बैंकको स्थापना गरिएको सरोकारवालाको दाबी छ । यसले किसानलाई मित्र र शत्रु किरा चिनाउनेछ । विषादी प्रयोगमा सावधानी पनि प्रयोगात्मक रूपमा सिकाउनेछ । कृषि आनुवंशिक स्रोत केन्द्र जिन बैंक नार्क ललितपुरको आयोजना र रैथाने एग्री प्रोडेक्ट नेपालको सहकार्यमा सञ्चालित सामुदायिक जिन बैंक तथा किरा फिल्ड जिन बैंक स्थापना गरिएको हो । यसको संरक्षणका लागि सामुदायिक जिन संरक्षण सञ्जाल पनि गठन गरिएको छ । नार्कका किट विज्ञ आरपी मैनालीका अनुसार सामुदायिक जिन बैंकअन्तर्गत अहिले यहाँ किराका लागि उपयुक्त वातावरण तयार गरिएको छ । माहुरीका लागि घार बनाए जस्तै यहाँ किरा बाँच्ने वातावरण बनाइएको हो, उनले भने, सामुदायिक जिन बैंकअन्तर्गतको जिन किरा बैंक पनि एउटा हो ।"
"१५ वर्षमा सन्तान, १८ मा 'डिभोर्स","(सुर्खेतकालीकोट)  कालीकोटको नरहरिनाथ१ कोटवाडाकी १४ वर्षीया किशोरीले ५ वर्षअघि तिलागुफा७ छाप्रेका १६ वर्षीय किशोरसित विवाह गरिन् । ७ कक्षा पढ्दै गरेकी उनको विवाहको एक वर्षपछि छोरी जन्माउँदा शल्यक्रिया नै गर्नुपर्यो । अस्पताल पुर्याउन र उपचार गर्न ३५ हजार रुपैयाँ ऋण लाग्यो । त्यही ऋण तिर्न भात खाने एक मात्र खेत बेच्नु परेपछि उनको घरमा कलह सुरु भयो । सासू र ससुराले पनि हेला गर्न थाले । आमाबाबुको कुरा सुनेर माया गरेर घरबाटै भगाएर ल्याउने पतिले पनि दिनहुँ कुटपिट गर्न थालेपछि उनी आजित थिइन् । सबैको गाली र कुटपिट सहन नसकेर उनले एक वर्षअघि १९ वर्षको उमेरमा नरहरिनाथ८ लालुमा दोस्रो विवाह गरिन् । दोस्रो विवाह पनि सफल नभएपछि उनी अहिले माइतीमै छिन् । बालविवाहले मेरो जीवन नै बर्बाद भयो, उनले भनिन्, अहिले घर न घाटकी भएँ, पेट दुख्ने बिमारले सताएको छ । उनी अहिले गाउँमा गठन भएको जागृति किशोरी समूहकी सदस्य भएर बालविवाहविरुद्ध अभियानमा सक्रिय छिन् । उनले गाउँकी अन्य दिदीबहिनीलाई परिपक्व नभएरसम्म विवाह नगर्न सल्लाह दिने गर्छिन् । खाडाचक्र२ धैनेडीकी १४ वर्षीया अर्की एक किशोरीले पनि मान्मस्थित पञ्चदेव माविमा ७ कक्षामा पढ्दापढ्दै ३ वर्षअघि भागी विवाह गरिन् । भाउजू नाता पर्ने एक महिलाले ललाइफकाइ गरेर उनकै भाइ नरहरिनाथ९ का १९ वर्षीय एक युवकसँग भगाइन् । १६ वर्षर् लागेपछि छोरी जन्माएकी उनी अहिले १७ पुगिन् । अहिले पतिले सौता हालेको गुनासो गर्दै उनी न्याय खोज्दै कालीकोटको सदरमुकाम पुगेकी छन् । उमेर नपुग्दै गर्भवती भएर बच्चा जन्माएकी उनकी छोरी पनि कुपोषित छिन् । मेरो जाने ठाउँ कतै छैन, उनले भनिन्, छोरी जन्माएपछि घरबाट निस्की भनेर दिनदिनै सबैले कुटपिट गर्छन् । लोग्नेले अर्की केटी साथमा राखेको छ, अहिले त मलाई घरबाट निकाल्यो । उनको नागरिकता बनेको छैन, छोरीको जन्मदर्ता पनि छैन । यसले कानुनी लडाइँ लड्न पनि समस्या भएको छ । पछिल्लो समयमा कर्णालीका ग्रामीण भेगमा अभिभावकको राजीखुसीले सन्तानले बिहे गर्नेभन्दा आफैं भागेर जोडी बाँध्ने बढेका छन् । जिल्ला समन्वय समिति कालीकोटले २ वर्षअघि केही संस्थाको सहयोगमा गरेको सर्वेक्षणअनुसार त्यस वर्ष ९ हजार २ सय जनाको विवाह भएकोमा ६१ प्रतिशतले आफैं भागेर विवाह गरेको तथ्यांक आएको थियो । अध्ययनमा संलग्न अधिकारकर्मी बाले विश्वकर्माका अनुसार नरहरिनाथ, सान्नीत्रिवेणी र रास्कोटमा बालविवाहको जालो डरलाग्दो छ ।त्यस्तै सहयात्रा परियोजनाले तिलागुफा नगरपालिका र शुभकालिका गाउँपालिका सन् २०२० मा गरेको सर्वेक्षणअनुसार दुई पालिकामा ४ सय ३४ वटा विवाह भएकोमा १ सय ६९ जना २० वर्षमुनिका थिए । तीमध्ये १ सय ५६ केटाकेटीले आफैं भागेर विवाह गरेका हुन् । कानुन छल्न बालबालिकाले आफैंले भागेर विवाह गर्ने चलन बढेको छ, विश्वकर्माले भने, यो बालबालिकाको भविष्यका लागि भयानक समस्या हो । अभिभावक र समुदायमा आएको सचेतनाले बाजागाजा बजाएर बालविवाह गर्ने चलन भने घटिरहेको नरहरिनाथ गाउँपालिका अध्यक्ष धीरबहादुर विष्टले बताए । केटाकेटी आफैं भागेर जाँदा हाम्रा प्रयास पनि असफल भएका छन्, उनले भने, अटेर गर्ने केहीलाई प्रहरी लगाएर फिर्ता गरे पनि केही दिनपछि फेरि भागेर गइहाल्ने समस्या छ । बालविवाह न्यूनीकरण, महिनावारी व्यवस्थापनलगायत शीर्षकमा कार्यक्रम चलाउन गाउँपालिकाले यो वर्ष १० लाख बजेट विनियोजन गरेको उनले जानकारी दिए ।गरिबी, गुणस्तरीय शिक्षाको कमी, छोरीलाई बोझका रूपमा लिने कुसंस्कार, प्रभावकारी कानुन कार्यान्वयनको अभावलगायतका कारण बालविवाह बढेको मनोविमर्शकर्ता डिलबहादुर शाहीले बताए । उनका अनुसार कलिलैमा आमा बन्दा आमा र शिशुको मृत्यु, कुपोषण, पाठेघर खस्ने, पढाइमा अवरोध, पारिवारिक बेमेल, सम्बन्धविच्छेदलगायत समस्या देखिएका छन् । बालविवाह रोक्न रणनैतिक योजना बनाएर विद्यालय शिक्षा, किशोरकिशोरीलाई बृहत्तर यौनिक शिक्षालगायत कार्यक्रम सञ्चालन गरिरहेको नरहरिनाथ गाउँपालिका उपाध्यक्ष मनशोभा बुढाले बताइन् ।कालीकोटमा दिनहुँ बालविवाहका घटना सार्वजनिक हुन थालेपछि नियन्त्रण गर्न प्रहरी पनि सक्रिय भएको छ । एक वर्षको अवधिमा १ सय ३९ वटा बालविवाह प्रहरीको सक्रियतामा रोकिएको छ । धेरैजसो त बालविवाहका घटना लुकाउनतिर लाग्छन्, जिल्ला प्रहरी प्रमुख डीएसपी सिद्धराज न्यौपानेले भने, तर कानुनले कसैलाई छुट दिँदैन । उनका अनुसार प्रहरीले बालविवाहको असर र कानुनी प्रावधानबारे घरदैलो अभियान जिल्लाभरि सञ्चालन गरिरहेको छ ।जिल्ला अदालतमा आउने सम्बन्धविच्छेदका मुद्दामध्ये झन्डै ८० प्रतिशत मुद्दा बालविवाह गरेकाका कारण आउने गरेको जिल्ला बारका सचिव अमलराज शाहीले बताए । उनले महिला हिंसाको प्रमुख कारण बालविवाह बनेको बताए । सकेसम्म उजुरी नै गर्न आउँदैनन्, उनले भने, आइहाले पनि मिलापत्रैमै टुग्यांउने प्रवृत्ति छ ।गत वर्षको जिल्ला अस्पतालको तथ्यांकअनुसार १४१५ वर्षको उमेरमा विवाह गरी १६१७ वर्षमै आमा बन्ने किशोरीको संख्या कालीकोटमा करिब ७ सय छ । बालविवाहले पढाइमा पनि असर पारिरहेको शिक्षा विकास तथा समन्वय इकाइका निमित्त प्रमुख प्रकाश धितालले बताए । उनका अनुसार आधारभूत र मावि तहको शिक्षामा छोरा र छोरीको संख्यामा त्यति धेरै फरक नभए पनि उच्च शिक्षामा भर्ना हुने केटीको प्रतिशत ३२ मात्र छ ।कालीकोट मात्र होइन, कर्णालीभरि बालविवाहको जालो डरलाग्दो रूपमा फैलिरहेको छ । कर्णाली प्रदेशमा गत वर्ष ५२ प्रतिशतले २० वर्षमुनि विवाह गरेको प्रदेश योजना आयोगको तथ्यांक छ । आयोगका अनुसार गत वर्ष झन्डै ६७ हजार विवाह भएको थियो । त्यसमध्ये सबैभन्दा बढी १५ देखि १९ वर्ष उमेर समूहका बालबालिकाले कम उमेरमा विवाह गरेका छन् । प्रदेशका १० जिल्लामध्ये सबैभन्दा बढी रुकुम पश्चिममा ७१५ प्रतिशत र सबैभन्दा कम डोल्पामा ४९९५ प्रतिशतले बालविवाह गरेको आयोगले जनाएको छ । त्यस्तै जुम्लामा ६७, हुम्लामा ५२, मुगुमा ५७, कालीकोटमा ५९, जाजरकोटमा ६५, सुर्खेतमा ६८, सल्यानमा ६९ र दैलेखमा ७० प्रतिशत बालविवाह हुने गरेको सामाजिक विकास मन्त्रालयका बाल अधिकार स्रोतव्यक्ति डम्बरबहादुर रोकायले बताए । कम उमेरमा हुने विवाह रोक्न कार्यक्रम नल्याएको पनि होइन तर निष्प्रभावी देखिएको छ । सबै जिल्लामा प्रदेश र स्थानीय सरकारमार्फत बाल अधिकारविरुद्ध एकीकृत कार्यक्रम सञ्चालनमा छन् । प्रदेश प्रहरी कार्यालयका अनुसार यो वर्ष प्रहरीले कर्णालीभरि ४ सय १७ बालविवाह रोकेको छ । त्यस्तै ३२ जनालाई कानुनी कारबाहीका लागि मुद्दा दर्ता गरिएको प्रदेश प्रहरी प्रमुख डीआईजी गणेशबहादुर ऐरले बताए । उनका अनुसार बालविवाहका कारण घरेलु हिंसा, सम्बन्धविच्छेद, यौनहिंसालगायत घटना बढिरहेका छन् । प्रहरी एक्लैले मात्रै बालविवाह नियन्त्रण गर्न सक्दैन, उनले भने, यसमा सबै पक्षको हातेमालो जरुरी छ, मातहतका निकायलाई बालविवाहविरुद्धको कारबाही र सचेतनामा गम्भीर हुन निर्देशन दिएको छु । बालविवाहका कारण २० वर्षमुनि नै सुत्केरी हुने क्रम बढिरहेको प्रदेश अस्पताल सुर्खेतका बालरोग विशेषज्ञ डा नवराज केसीले बताए । उनका अनुसार बालविवाहका कारण २० वर्षमुनि सुत्केरी हुँदा मातृशिशु मृत्युदर घटिरहेको छ भने कुपोषणको समस्या उस्तै छ । पाठेघर, कुपोषणलगायत समस्या त बालविवाहले पारिरहेको छ, उनले भने, झन मातृ तथा शिशु मृत्युदरको समस्या कर्णालीमा विकराल छ । सामाजिक विकास मन्त्रालयका अनुसार कर्णालीमा यो वर्ष ३३ जना आमा र ६५ जना शिशुको मृत्यु भएको छ ।"
शाहलाई गैंडाकोट पुर्याइयो,पूर्वी नवलपरासी (कास) नाबालिगलाई जबर्जस्ती करणी अभियोगमा अनुसन्धान गर्न कलाकार पल शाहलाई इलाका प्रहरी कार्यालय गैंडाकोट ल्याइएको छ । पीडित बालिकाले मुद्दा दर्ता गराएको दुई सातापछि तनहुँ प्रहरी हिरासतबाट उनलाई मंगलबार गैंडाकोट ल्याइएको हो । शाहसँग प्रारम्भिक बयान लिइएको र बुधबार जिल्ला अदालतबाट म्याद थपेर अनुसन्धान अघि बढाइने जिल्ला प्रहरीका डीएसपी दिलीप गिरीले जानकारी दिए ।फागुन १६ मा गैंडाकोट प्रहरीमा मुद्दा दर्ता गराएकी पीडित बालिकाले त्यही दिन भरतपुर अस्पतालमा स्वास्थ्य परीक्षण गराएकी थिइन् । गैंडाकोट प्रहरीमा पनि उजुरी परेकाले पठाइदिन भन्दै गत आइतबार तनहुँ प्रहरीलाई पत्राचार गरिएको थियो । प्रहरीका अनुसार गीतको सुटिङका क्रममा २०७७ चैत ७ मा गैंडाकोटको एक होटलमा बलात्कार गरेको भन्दै बालिकाले इलाका प्रहरी गैंडाकोटमा दुई साताअघि किटानी जाहेरी दिएकी थिइन् । आगामी चैत ६ भित्र अदालतमा मुद्दा दर्ता गरिसक्न जिल्ला प्रहरी कार्यालयलाई बाध्यता छ । बलात्कार मुद्दाको म्याद एक वर्ष हुने भएकाले त्यो अवधिभित्र दर्ता गराइसक्ने प्रहरीको भनाइ छ । निवेदनमा एकै दिनमा सकिने सुटिङको काम दुई दिन लगाएर गैंडाकोटको होटलमा रक्सी खुवाएर आफूलाई बलात्कार गरेको पीडितको आरोप छ ।
८६ पालिकामा एकीकृत बस्ती बनाइने,"काठमाडौं (कास) सरकारले जोखिमयुक्त बस्तीलाई व्यवस्थित गर्दै विपन्न समुदायको जीविकोपार्जनमा सघाउन कर्णाली र सुदूरपश्चिम प्रदेशका हिमाली भेगका ८६ स्थानीय तहमा एकीकृत बस्ती विकास गर्ने भएको छ । भूकम्प, बाढीपहिरो लगायतका प्राकृतिक प्रकोपबाट विस्थापितको स्थानान्तरण समस्या यथावत् रहेका बेला सरकारले चालु आर्थिक वर्षको बजेटमार्फत उस्तै प्रकृतिको नयाँ कार्यक्रम अघि सारेको हो । संघीय मामिला तथा सामान्य प्रशासन मन्त्रालयअन्तर्गत स्थानीय पूर्वाधार विभागले हिमाली क्षेत्रमा रहेका कतिपय बस्तीलाई व्यवस्थित गर्ने र स्थानीय तहले पहिचान गरेका स्थानमा एकीकृत बस्ती बसाल्ने तयारी रहेको जनाएको छ । स्थान छनोट गरेर १० दिनभित्रमा विवरण पठाउन सम्बद्ध सबै स्थानीय तहलाई विभागले पत्राचार गरिसकेको छ । दार्चुला, बझाङ, अछाम, बाजुरा, मुगु, डोल्पा, हुम्ला, जुम्ला, कालीकोट, रुकुम पश्चिम र जाजरकोटका पालिकामा कार्यक्रम सञ्चालन गर्न लागिएको हो । मन्त्रिपरिषद्ले उच्च पहाडी एवं हिमाली क्षेत्र समृद्धि कार्यक्रम सञ्चालन कार्यविधि गत पुसमा स्वीकृत गरेको थियो । चालु वर्षमा ११ जिल्लाका ११ पालिकामा कार्यक्रम सञ्चालन गर्न ८५ करोड रुपैयाँ विनियोजन गरिएको छ । जसअन्तर्गत पूर्वाधार विकासका लागि ४५ र एकीकृत बस्तीका लागि ४० करोड बजेट छ । पूर्वाधार विभागका महानिर्देशक ईश्वर मरहाका अनुसार चालु वर्ष अछामको साँफेबगर, मुगुको छायानाथ, जाजरकोटको भेरी, रुकुम पश्चिमको आठबीसकोट, बझाङको जयपृथ्वी, कालीकोटको तिलागुफा, बाजुराको बडिमालिका, डोल्पाको त्रिपुरासुन्दरी तथा दार्चुलाको व्यास, जुम्लाको सिंजा र हुम्लाको सिमकोटमा कार्यक्रम सञ्चालन गर्न लागिएको हो । अर्को वर्ष अन्य पालिकामा विस्तार हुने विभागले जनाएको छ । कार्यक्रम स्थानीय तहले सञ्चालन गर्ने र बजेट उनीहरुकै खातामा पठाइने भएको छ । विभागको योजना तथा विकास सहायता समन्वय महाशाखाका सिनियर डिभिजनल इन्जिनियर होमनाथ पौडेलले कर्णाली र सुदूरपश्चिमका बस्ती मानव विकास सूचकांकमा पछि परेको तथ्यांकका आधारमा क्षेत्र छनोट गरेर कार्यक्रम अघि सारिएको बताए ।"
परिवारकै औंठाछापसहित सुसाइड नोट,"(काठमाडौं)  काठमाडौंको नागार्जुन६ रामकोट डाँडापौवामा भएको सामूहिक विष सेवन घटनामा तीन दिनअघि नै सुसाइड नोट तयार पारेको खुलेको छ । सोमबार राति प्रधान परिवारका ५ जनाले विष सेवन गरेका थिए, एक जनाको मृत्यु भएको छ । काठमाडौं१५ डल्लु स्थायी घर भएका प्रधान परिवार रामकोटमा डेरा बस्दै आएका थिए । घटनामा ३८ वर्षीय भीममान प्रधान, उनकी ६२ वर्षीया आमा इन्दिरामाया, ३५ वर्षीया श्रीमती मन्दिरा प्रधान, ११ वर्षीया छोरी सुप्रिना र ३३ वर्षीय भतिज सुवर्णमान प्रधानले सोमबार राति विष सेवन गरेका थिए । विष सेवनअघि सुवर्णले आफूहरूले आत्महत्या गर्न लागेको भन्दै केही आफन्तलाई सुसाइट नोट पठाएको खुलेको छ । त्यसको केही समयमै आफन्त र प्रहरी डेरामा पुग्दा इन्दिरामाया, भीममान र सुप्रिया एउटा कोठामा, मन्दिरा र सुवर्णमान छुट्टाछुट्टै कोठामा बेहोस भेटिएका थिए । प्रहरीले तत्काल मनमोहन मेमोरियल अस्पताल सीतापाइला पुर्याए पनि सुवर्णमानको मृत्यु भएको थियो । बाँकी चार जनाको सोही अस्पतालमा भेन्टिलेटरमा राखेर उपचार भइरहेको महानगरीय प्रहरी परिसर काठमाडौंका एसपी दिनेश मैनालीले बताए । उनीहरू डा उद्धव पुरीको घरमा ४ महिनादेखि बस्दै आएका थिए । प्रहरीले घटनास्थलबाट औंठाछाप सहितको ७ पेज लामो सुसाइड नोट बरामद गरेको छ । भीममानको कोठामा भेटिएको नोटमा आफू दुनियाँदेखि नै दुःखी र पीडित भएको उल्लेख गरेका छन् । आफूले ५६ वर्षदेखि डिप्रेसनको औषधि सेवन गरिरहेको समेत उनले खुलाएका छन् । इन्दिरामाया क्यान्सरपीडित र सुवर्णमान पनि दीर्घरोगी भएको खुलेको छ । डिप्रेसनमा रहेको, कमजोर आर्थिक अवस्था र बिरामी परिवारका सदस्यको हेरचाह गर्नुपर्ने कारण भीममान तनावमा रहेको हुन सक्ने प्रहरीको भनाइ छ । उनकी श्रीमती मन्दिरा ब्रिटिस गोर्खा बचत तथा ऋण सहकारी संस्थामा रकम संकलनकर्ताका रूपमा काम गर्थिन् । सदस्यबाट उठाएको करिब ७ लाख रुपैयाँ हिनामिना भएको भन्दै सहकारी व्यवस्थापकले आरोप लगाएपछि दुई पक्षबीच खटपट सुरु भएको थियो । सहकारीको उजुरीपछि प्रहरी वृत्त जनसेवाले शुक्रबार मन्दिरालाई छलफलका लागि बोलाएको थियो । जेठाजु कुमार प्रधानले बोलाएका बेला उपस्थित गराउने सर्तमा जिम्मा लिएर फर्किएका थिए । प्रहरीबाट छुटेको साँझ मन्दिराका श्रीमान्ले सुसाइड नोट लेखेर योजनाबद्ध रूपमा परिवारले नै विष सेवन गरेको हुन सक्ने प्रहरीको आशंका छ । घटनास्थलबाट दुई किसिमका विषादीका खोल तथा प्याकेट नखोलिएका केही कीटनाशक औषधि पनि भेटिएको छ । सुसाइड नोटमा सहकारीले मानसिक यातना दिएको उल्लेख गर्दै संस्थाका ५६ जना कर्मचारीको परिचय र मोबाइल नम्बर पनि छ । सामूहिक आत्महत्या गर्दै छौं । हाम्रो मृत्यु भइसकेपछि कसैले नोट भेटाउँदा नच्याती सुरक्षित राखिदिनू भनेर लेखिएको नोटमा भीममान दम्पतीले हस्ताक्षर गरेका छन् भने अन्यको औंठाछाप छ । नोटमाथि परीक्षणपछि यकिन हुने एसपी मैनालीले बताए । भीममानले आफूलाई ठूलो बुद्ध चोकमा एक व्यक्तिले जुत्ताले हानेको र परिवारका सबै सदस्यलाई मार्नेसम्मको धम्की दिएको लेखेका छन् । अर्का एक जनासँग गाडी किनेको र लकडाउनमा पैसा तिर्न नसक्दा फिर्ता लगी धम्क्याएको समेत उल्लेख छ । सुसाइड नोटमा आरोप लगाइएका सहकारीका सञ्चालककर्मचारी र अन्य व्यक्तिमाथि प्रहरीले अनुसन्धान थालेको छ ।"
बजेट निर्माणमा प्रदेश सरकार,"(मकवानपुर)  वाग्मती प्रदेश सरकारले बजेट अधिवेशन सुरु नै नगरी धमाधम योजना माग गर्न थालेको छ । प्रदेशसभाको बैठक अवरुद्ध रहेको २ महिनाभन्दा बढी समय भइसकेको अवस्थामा सरकारले बजेट निर्माण प्रक्रिया सुरु गरेको हो । फागुन २९ गतेका लागि प्रदेशसभा बोलाइएको भए पनि सञ्चालन हुनेमा आशंका व्यक्त भइरहेको छ । बजेट अधिवेशनको सुरसार नै नभएको अवस्थामा प्रदेश सरकार भने स्थानीय तहसँग आगामी वर्षको बजेटमा समावेश गर्ने योजनाको माग गरेको छ । आगामी आर्थिक वर्ष ०७९८० का लागि समपूरक र विशेष अनुदान कार्यान्वयनका लागि आर्थिक मामिला तथा योजना मन्त्रालयले प्रदेशका ११९ वटै स्थानीय तहसँग योजना माग गरेको हो । मन्त्रालयले स्थानीय तहलाई समपूरक अनुदानको हकमा बढीमा पाँचवटा र प्रदेश विशेष अनुदानको हकमा बढीमा तीनवटा योजना माग गरेको छ । माओवादी केन्द्र, कांग्रेस र नेकपा समाजवादीको गठबन्धन सरकारले आफूअनुकूल बजेट रकमान्तर र नयाँ बजेट निर्माण प्रक्रियालाई तीव्रता दिइरहेको छ ।आर्थिक मन्त्रालयको फागुन २ गतेको निर्णयअनुसार फागुन मसान्तसम्म योजना पठाउन स्थानीय तहलाई आग्रह गरिएको छ । प्रदेश समपूरक अनुदानसम्बन्धी कार्यविधि, २०७७ र प्रदेश विशेष अनुदानसम्बन्धी कार्यविधि, २०७७ बमोजिम प्राथमिकीकरणसहित विद्युतीय प्रणालीमा प्रस्ताव पेस गर्न स्थानीय तहलाई आग्रह गरिएको हो । आर्थिक मामिला तथा योजना मन्त्रालयका शाखा अधिकृत विमोचन घिमिरेका अनुसार समपूरक अनुदानको कार्यक्रम कार्यान्वयन अवधि बढीमा २ वर्षको हुनुपर्नेछ । गाउँपालिकाबाट कार्यान्वयन गरिने आयोजनाका लागि १ करोडदेखि २ करोड रुपैयाँसम्म बजेट हुनुपर्नेछ । नगरपालिकाबाट कार्यान्वयन हुने कार्यक्रम २ करोडदेखि तीन करोड रुपैयाँसम्म बजेट हुनुपर्छ, स्थानीय तहमा पठाइएको पत्रमा भनिएको छ । प्रदेशले उपलब्ध गराउने समपूरक बजेटमा ५० प्रतिशत प्रदेश सरकारले व्यहोर्नेछ भने बाँकी स्रोत स्थानीय सरकारले नै जुटाउनुपर्ने हुन्छ । प्रदेश समपूरक अनुदानसम्बन्धी कार्यविधि, २०७७ अनुसार समपूरक अनुदानका लागि पूर्वाधार क्षेत्र, सामाजिक क्षेत्र र आर्थिक क्षेत्रमा विभिन्न ११ वटा शीर्षकमा योजना समावेश गर्नुपर्नेछ । आयोजना प्रस्ताव गर्दा आयोजनाको सम्पूर्ण विवरण पेस गर्नुपर्ने उल्लेख छ । आयोजना कार्यान्वयन गर्नुपर्ने आवश्यकता र औचित्यसहितको विवरण खुलाएर समपूरक अनुदानका लागि योजना माग गर्नुपर्ने हुन्छ । बजेट कार्यान्वयनका लागि भौतिक क्षमता तथा जनशक्तिको उपलब्धता, स्थानीय तहको आधारभूत पूर्वाधार निर्माणसँग सम्बन्धित योजनाहरू समावेश हुनुपर्छ । स्थानीय सीप, स्रोत र साधनको उपयोग हुने योजनाहरू पठाउन आग्रह गरिएको छ, उनले भनिन् ।आर्थिक मामिला तथा योजना मन्त्रालयले विशेष अनुदानका लागि विभिन्न ८ वटा शीर्षकमा योजना माग गरेको छ । शिक्षा, स्वास्थ्य, खानेपानी, खाद्य सुरक्षा तथा पोषण, समावेशीकरण तथा मूलप्रवाहीकरण, तहगत सन्तुलन र विपद् व्यवस्थापन तथा अन्य शीर्षकमा योजना छनोट गरेर पठाउन परिपत्र गरिएको छ । विशेष अनुदानका योजना भने २० लाखदेखि १ करोड रुपैयाँसम्म हुनुपर्ने र एक आर्थिक वर्षभित्र सम्पन्न हुने प्रकृतिको हुनुपर्नेछ । स्थानीय तहलाई गरिएको परिपत्रअनुसार जनताको आयस्तर बढाउने तथा गरिबी निवारणमा योगदान पुर्याउने योजना छनोट गर्न आग्रह गरिएको छ ।प्रदेश सरकारले चालु आर्थिक वर्ष ०७८७९ का लागि स्थानीय तहबाट माग भएर आएका ३०९ वटा योजनाका लागि समपूरक अनुदानतर्फ २ अर्ब ९२ करोड रुपैयाँ विनियोजन गरेको छ । प्रदेश सरकारले प्रत्येक तीन महिनामा समपूरक र विशेष अनुदानका लागि विनियोजित रकमको २५ प्रतिशत रकम स्थानीय तहमा पठाउने गरेको छ । प्रदेश सरकारका प्रवक्ता एवम् आन्तरिक मामिला तथा कानुनमन्त्री कृष्णराम खनालले तोकिएको समयमै सम्पन्न नभएको तर स्थानीय तहमा कार्यान्वयन भइरहेका समपूरक योजनालाई पूर्णता दिन १२ करोड ४८ लाख ३७ हजार रुपैयाँ भुक्तानी दिने निर्णय अघिल्लो मन्त्रिपरिषद् बैठकले गरेको बताए । प्रदेश सरकारको बजेटबाट सञ्चालन भएका त्यस्ता योजना २५ वटा स्थानीय तहमा छन् ।"
थामी बस्तीमा घटेन बालविवाह,"(रामेछाप)  डडुवा गडीगाउँकी स्वस्तिका थामी कलिलै उमेरमा आमा बनेकी छन् । सानै उमेरमा आमा भएकामा उनीलाई पछुतो छैन । मन पर्यो विवाह गरें, बच्चा भइहाल्यो, साढे ३ वर्षको बच्चाकी आमा स्वस्तिमा भन्छिन्, अरूले पनि सानै उमेरमा विवाह गरेका छन्, म मात्रै हैन क्यारे । विवाह हुँदा स्वस्तिमा कक्षा ५ मा पढ्दै थिइन् । उनका श्रीमान् भने कक्षा ४ मा । मैले ५ पढिसकें, स्वस्तिमा भन्छिन्, त्यसपछि त बिहे गरें । विवाह गरेपछि स्वस्तिमा र उनका श्रीमान् राजेन्द्र दुवैले पढ्न छोडे । अर्काको घरमा गएपछि काम गर्नुपर्छ, कति पढ्नु ? कमाउनु पनि त पर्यो, स्वस्तिमा पढाइ छोड्नुको कारण बताउँछिन् । आफ्नो समुदायमा ५ कक्षाभन्दा माथि पढ्नेको संख्या थोरै रहेको उनले बताइन् । विद्यालय छोडेर ज्याला मजदुरी गर्न जाने किशोरकिशोरी थामी गाउँमा प्रशस्त छन् । स्वस्तिमाको काखमा साढे ३ वर्षको छोरा प्रज्वल छ । सहरमा भए नर्सरी कक्षाको पढाइ सक्ने बेलाको प्रज्वल आमाको काखैमा झुन्डिएको छ । आमा खिनौटे छिन् अनि बच्चा पनि । हेर्दा आफैं बच्ची देखिने आमा प्रज्वललाई देखाउँदै भन्छिन्, यही हो मेरो छोरा ।प्रज्वललाई जन्मदिने बेला स्वस्तिमालाई धेरै गाह्रो भयो । गाउँकै स्वास्थ्य चौकीमा स्ट्रेचरबाट बोकाएर पुर्याउँदा मन्थली लानुपर्छ भनेर भनेपछि अन्तिम अवस्थामा मन्थलीतर्फ लाँदै थिए, तामाकोसीको पुलमा पुग्दा नपुग्दै उनले बच्चा जन्माइन् । भन्छिन्, मरिन्छ जस्तो भएको थियो तर अप्रेसन गर्नै परेन, पुलमै पुग्दा जन्मियो । स्वस्तिमा कसैले उमेर सोध्यो भने २३ वर्ष भन्छिन् । तर कसैले पत्याउँदैनन् । बालविवाह गर्नु हुँदैन, कानुन लाग्छ भन्ने कुरा गाउँमा गाइँगुइँ सुनेकाले थामी समुदायका युवायुवती बाठा भइसके । उमेर बढाएर भन्छन् । गाउँपालिकाका अध्यक्ष कमानसिं मोक्तान भन्छन्, सानैमा बिहे गर्नेको मुखैमा २२ वर्ष पुगें भन्ने ओठे जवाफ छ, अनि के गर्नु ? २ वर्षअघि १३ वर्षकै उमेरमा विवाह गरेकी स्थानीय बेली थामी अहिले गर्भवती छिन् । तर उनी अहिले १९ वर्ष पुगेको बताउँछिन् । छोराले ल्याइहाल्यो हजुर अहिले १९ पुगिसकी, ससुरा सामे थामी भन्छन् । समाजका अगुवा कृष्णबहादुर रानामगरले थामी गाउँमा बालविवाहले जरा गाढेको अवस्थामा छ । गाउँका जान्ने सुन्नेहरू पहिलेको भन्दा बालविवाह गर्ने क्रम घट्दो मात्रामा रहेको बताउँछन् । पहिले धेरै थियो, अहिले कताकति मात्र स्थानीय रवि थामी भन्छन्, केटाकेटीले मन पराए र बाबुआमाले माने भने बालविवाहलाई पनि समाजले मान्यता दिँदै आएको छ, थामी जातिमा १२ १३ वर्षमा नै विवाह गरे भने पनि अनौठो मानिँदैन । पहिले कोक्रामै विवाह गर्ने चलन रहेको थामी जातीमा हाल १२१४ वर्षमा बिहे हुन थालेको स्थानीय रिमे थामी बताउँछन् । मन पराएर गए भने रोक्न सकिँदैन, माग्दा कुरा खुस्किहाल्यो भने पनि कलिलैमा बिहे हुने कुराको हेक्का हुँदैन, उनले भने । वडामा निर्वाचित दलित महिला सदस्य मीठु विक थामी गाउँमा बालविवाह रोक्न धेरै काम गरेको बताउँछिन् । मैले धेरै सुधार गरेकी छु, विक भन्छिन्, अझै गर्न बाँकी भएकाले फेरि निर्वाचित हुने सोचमा छु ।"
महिलाको शव फेला,भक्तपुर (कास) चाँगुनारायण नगरपालिका७ बागरेस्थित महिलाको शव फेला परेको छ । काभ्रेपलाञ्चोक नमोबुद्ध नगरपालिका९ घर भई भक्तपुर भोलाछें बस्ने २८ वर्षीया जेनिशा नगरकोटीको शव फेला परेको प्रहरीले जनाएको छ । नगरकोटीलाई हत्या गरी तरकारी बारीमा बनाइएको टहराभित्र सोमबार राति शव फेला परेको भक्तपुर प्रहरी प्रवक्ता डीएसपी राजु पाण्डेले बताए । तरकारी बारीमा काम गर्नेहरूले शव देखेपछि प्रहरीलाई खबर गरेका थिए । नगरकोटीको घाँटी तथा शरीरका अन्य भागमा गहिरो चोट देखिएको प्रहरीले जनाएको छ । हत्यापछि शव परालले छोपेको अवस्थामा फेला परेको हो । मृतकको शव पोस्टमार्टमका लागि केएमसी अस्पताल दुवाकोट पठाइएको डीएसपी पाण्डेले बताए ।
आआफ्ना चुनावी अभियानमा कांग्रेस र माओवादी,"काठमाडौं (कास) सत्तारूढ कांग्रेस र माओवादी केन्द्र आगामी वैशाख ३० मा हुने स्थानीय चुनावकेन्द्रित अभियानमा जुटेका छन् । कांग्रेसले मंगलबार पदाधिकारी र उपलब्ध केन्द्रीय सदस्यको अनौपचारिक बैठक बसेर फागुन २९ देखिको एकमहिने चुनावी अभियान घोषणा गरेको छ । माओवादी केन्द्रले भने केन्द्रीय समिति बैठकबाट दुईमहिने चुनावी अभियान चलाउने निर्णय गरेको छ ।कांग्रेसले चुनावी अभियानका लागि ७७ जिल्लामै जाने केन्द्रीय प्रतिनिधिसमेत तोकेको छ । प्रधानमन्त्री एवं कांग्रेस शेरबहादुर देउवाले स्थानीय चुनाव निर्धारित समयमै हुनेमा संशय नराखी अघि बढ्न निर्देशन दिएका छन् । देउवाले पार्टीका पदाधिकारीलाई लक्ष्य गर्दै गठबन्धन दलहरूप्रति उग्र भएर प्रस्तुति नदिन पनि निर्देशन दिएका छन् । गठबन्धन दलहरूप्रति उग्र हुने काम छैन । प्रमुख प्रतिपक्ष एमालेको विरोधमा पनि खनिन आवश्यक छैन । हामी पनि आरोपप्रत्यारोपमा लाग्यौं भने केपी ओलीभन्दा फरक हुँदैनौं, बैठकमा देउवाले भनेका थिए । कांग्रेसले स्थानीय तह चुनावका सञ्चालन हुने अभियानको नारा घरघर जाऔं, कांग्रेस जिताऔं सार्वजनिक गरेको छ । उपसभापति धनराज गुरुङले चुनावी अभियानमा एमसीसी सम्झौताका विषयमा उठेका भ्रम निवारण गर्ने र पार्टीको महाधिवेशनका बेला तल्ला तहसम्मै भएको गुटगत ध्रुवीकरण मेट्ने प्रयास हुने बताए । माओवादी केन्द्रले भने समाजवादउन्मुख समृद्धिका लागि स्थानीय सरकार भन्ने मूल नारासहित चुनावी अभियान चलाउने भएको छ । माओवादीले आफ्ना आठ लाख पार्टी सदस्यलाई चुनावमा परिचालन गर्ने तथा घरघरमा सदस्य र टोलटोलमा सदस्यता अभियान चलाउने जनाएको छ । संगठन सुदृढीकरण र विस्तारको नीतिअनुसार दुई महिनाको अवधिमा भेला, प्रशिक्षण, सदस्यता वितरण, सबै तहका कमिटी पूर्णता, स्थानीय तहमा आवश्यक विभाग गठन गर्नेलगायतका काम सक्ने पनि कार्ययोजनामा उल्लेख छ । चुनावी तालमेलका लागि गठबन्धन घटकसँग वार्तासंवाद गर्ने र अन्य पार्टीसँग समन्वय गर्ने पनि माओवादीको कार्ययोजनामा उल्लेख छ । चुनावी कार्ययोजना कार्यान्वयनका लागि माओवादी केन्द्रले प्रदेश १ मा राम कार्की, मधेस प्रदेशमा गणेश साह, वाग्मतीमा हितमान शाक्य, गण्डकीमा हितराज पाण्डे, लुम्बिनीमा चक्रपाणि खनाल, कर्णालीमा कालीबहादुर मल्ल, सुदूरपश्चिममा खगराज भट्ट, सम्पर्क समन्वय प्रदेशमा डिलाराम आचार्य र उपत्यका विशेष समन्वय प्रदेशमा लीलामणि पोखरेललाई इन्चार्ज तोकेको छ ।"
अभिव्यक्ति स्वतन्त्रतामा अंकुश नलगाइयोस्,"सरकारले राष्ट्रिय प्रसारण नियमावलीलाई संशोधनमार्फत कुनै व्यक्ति वा संस्थाले अनलाइन टीभी अनिवार्य दर्ता गरेर मात्रै सञ्चालन गर्नुपर्ने जुन व्यवस्था गरेको छ, त्यो अस्पष्ट र अपरिपक्व मात्र होइन, बदनियतपूर्ण पनि देखिन्छ । अनलाइन माध्यमबाट गरिने भिडियो प्रसारणलाई नियन्त्रण गर्ने यस्तो सरकारी प्रयासले नागरिकको अभिव्यक्ति स्वतन्त्रतामै आँच पुर्याउने जोखिम टड्कारो छ । संविधानप्रदत्त मौलिक हकसित जोडिएको यति गम्भीर सवालमा पनि संसद्लाई छलेर कार्यपालिकीय नियमका आडमा नियमन गर्न खोज्नु सर्वथा आपत्तिजक छ । सर्वप्रथम त, संशोधित नियमावलीमा अनलाइन टेलिभिजन (इन्टरनेट टीभी) सम्बन्धी परिभाषा नै अस्पष्ट र अन्योलपूर्ण छ । इन्टरनेटमार्फत आफैंले उत्पादन गरी नियमित रूपमा श्रव्य, दृश्य कार्यक्रम प्रसारण गर्ने कार्य लाई अनलाइन टेलिभिजन मानिने परिभाषाले समेट्ने दायरा स्पष्ट छैन । यसले सरकारी अधिकारीहरूलाई स्वविवेकीय अधिकार दिएको छ, जुन दुरुपयोग हुन सक्ने खतरा बढी हुन्छ । दोस्रो, नियमावलीमा गरिएको अनलाइन टीभीको इजाजतपत्रका लागि पाँच लाख रुपैयाँ शुल्क बुझाउनुपर्ने व्यवस्था आफैंमा नाजायज छ । परिभाषा नै प्रस्ट नभएको अवस्थामा यो व्यवस्थाको कसरी कार्यान्वयन हुन सक्छ भन्ने पनि यकिन छैन । युट्युब, टिकटक, फेसबुक, ट्वीटरजस्ता इन्टरनेटमा आधारित सामाजिक सञ्जालमा कसैले नियमित दृश्य राख्न पनि अब महँगो शुल्क तिर्नुपर्ने हो ? नियमावली प्रस्ट देखिन्न । अनलाइन वा सामाजिक सञ्जालमार्फत कसैले गैरकानुनी रूपमा व्यापारव्यवसाय गरेको भए, तिनलाई नियमन गरी करको दायरामा ल्याउनुपर्ने सवाल अर्कै हो, तर यसरी सोलोडोलो दर्ताको प्रावधान राखिनुको कारण बुझ्न सकिन्न । इन्टरनेट आफैंमा विशाल खुला मञ्च हो र यो सेवाको प्रदायक सरकार होइन । त्यसैले अनलाइन भिडियो प्रसारण गरेको शुल्क तोक्नु नै ताज्जुबलाग्दो छ, यो व्यवस्थाको औचित्य स्थापित हुन सक्दैन । यसबाट इन्टरनेट र फ्रिक्वेन्सीमा आधारित प्रसारण माध्यमको भिन्नताबारे सरकारको बुझाइ नै खोटो देखिन्छ । तेस्रो, लोकतन्त्रमा अहरणीय मौलिक हक मानिने अभिव्यक्ति स्वतन्त्रतालाई संकुचित तुल्याउन सक्ने यस्तो व्यवस्था सरकारले आफ्नो भावावेगका आधारमा मात्र ल्याउन मिल्दैन । अभिव्यक्ति स्वतन्त्रता सबभन्दा बढी हरण हुन सक्ने सम्भावना सरकारी निकायबाटै हुने भएकाले संसद्लाई छलेर यस्तो व्यवस्था गर्दा स्वतः नियतको प्रश्न जोडिन्छ, अहिले भएको त्यही हो । नियमावलीमा अस्पष्ट परिभाषा राखेर अधिकारीहरूलाई तजबिजी अधिकार दिँदा भोलि सरकारले यसलाई इबी साध्ने औजार नबनाउला भन्न सकिन्न । अतः जेजस्तो प्रावधान ल्याउनुपर्ने हो, त्यो सार्वभौम संसद्मा जनप्रतिनिधिहरूमाझ व्यापक छलफल गराएर मात्र ल्याउनुपर्छ, पहिले ऐनमा व्यवस्था गरेर मात्र तदनुरूप नियमावली संशोधन गर्नुपर्छ । हेक्का रहोस्, संवैधानिक अधिकारको खिलाफ हुने गरी कानुन बनाउन भने संसद्ले पनि सक्दैनमिल्दैन । अघिल्लो सरकारले ल्याउने प्रयास गरेको सूचना प्रविधि विधेयकका प्रावधानमा यही जोखिम देखेर आफूहरूले विरोध गरेको तथ्य अहिलेका सत्तारूढ दलहरूले यहाँ स्मरण गर्नुपर्छ । नियमावलीमै यस्तो प्रावधान राख्नुपर्ने आतुरी नै थियो, र सरकारको नियत गलत थिएन भने पनि यसबारे सरोकारवालाबीच व्यापक छलफल गर्नुपर्थ्यो । तर, सरकारबाहेक सम्बन्धित सबैले राजपत्रमा प्रकाशित भएपछि मात्र यसबारे थाहा पाए, सरकारको यही भूमिगत कार्यशैलीका कारण पनि यो संशोधनप्रति बढी संशय जन्मिएको हो । सूचना विभागले तयार पारेको मस्यौदा सञ्चार र कानुन मन्त्रालय हुँदै मन्त्रिपरिषद्मा पेस भएर त्यहाँबाट पारित होउन्जेलसम्म गोप्य राख्नुको कुनै मनासिब कारण हुन सक्दैन । लोकतान्त्रिक र पारदर्शी राज्यव्यवस्थामा सर्वथा अशोभनीय ठहरिने यो शैलीले सरकारको नियतमाथिको शंकालाई बल पुर्याएको छ । चौथो सवाल, समस्याको सही उपचारको हो । निश्चय पनि, भुइँमान्छेहरूलाई समेत आवाज दिन सफल विद्युतीय सामाजिक सञ्जालहरूको दुरुपयोग पनि त्यत्तिकै भइरहेको छ । सत्यले जुत्ता लगाउँदै गर्दा यिनै सञ्जालको प्रयोगमार्फत झूटले आधा संसार घुमिसकेको हुन्छ । खासगरी दृश्यमाध्यमको सामर्थ्यको आडमा कतिपयले युट्युबको चरम दुरुपयोग गरिरहेका छन्, पछिल्लो समय अमेरिकी सहायतासम्बन्धी सम्झौता एमसीसी र बलात्कार आरोपमा प्रहरी हिरासतमा रहेका कलाकार पल शाह प्रकरणमाथिका युट्युब सामग्रीहरू यसका प्रतिनिधि उदाहरणहरू हुन् । यस अवस्थामा सामाजिक सञ्जालमा भएका घातक सामग्रीहरूमा सरकारले नजर राख्न अवश्य सक्छ, यद्यपि प्रस्तुत विधिबाट भने समस्याको उपचार हुन सक्दैन । यसो गर्दा उल्टो संवैधानिक हक कुण्ठित हुने खतरा हुन्छ । युट्युबलगायतका सामाजिक सञ्जालबाट गलत र गैरकानुनी कार्य गर्नेमाथि त्यही विषय आकर्षित हुने कानुन लगाउन सकिन्छ । कसैले अरूको मानहानि वा गालीबेइज्जती गर्छ वा संवैधानिक सीमाहरू उल्लंघन गर्छ भने त्यसका लागि सम्बन्धित कानुनहरू छँदै छन् । पल शाह प्रकरणकै उदाहरणमा पनि उजुरीकर्ता किशोरीको परिचय खुलाउनेलगायतलाई कारबाही गर्न बालबालिका ऐनसहितका कानुनहरू छँदै छन् । त्यसैले लोकतान्त्रिक व्यवस्थाकै निम्ति प्रत्युत्पादक हुन सक्ने संशोधित नियमावलीलाई सरकारले सच्याउनुपर्छ । अनेकन् प्रकारका सामाजिक सञ्जालमा नागरिकले आफ्ना विविध अभिव्यक्ति र सिर्जना राख्नका निम्ति सरकारी इजाजतको आवश्यकता पर्दैन, यसका निम्ति पैसा तिर्न पनि जरुरी हुँदैन, यो सार्वभौम सत्य लाई सरकारले स्विकार्नुपर्छ । र, लोकतान्त्रिक हकाधिकारको संरक्षण गर्नुपर्ने सरकार अनिवार्य रूपमा सोही मूल्यमान्यताअनुरूप चल्नुपर्छ ।"
युद्धको असर नेपाली भान्सामा,"युद्धको असर नेपाली भान्सामारसियायुक्रेन युद्धले नेपालमा मात्र होइन सारा विश्वमा आपूर्ति व्यवस्था खलबलिएको छ । विडम्बना यही बेला हाम्रोमा भने उद्योग, वाणिज्य तथा आपूर्ति मन्त्री छैनन् । युद्धका कारण बजारमा खाद्यान्नको मूल्य अचाक्ली बढेको छ, जसको असर हरेक नेपालीको भान्सामा देखिन थालेको छ । विशेषतः सूर्यमुखी तेल, गहुँ र इन्धनको मूल्य र आपूर्तिमा निकै असर परेको छ । तथापि प्रधानमन्त्री शेरबहादुर देउवा आपूर्तिमन्त्री नियुक्त गर्न उदासीन छन् । उता रक्षा मन्त्रालय पनि १ महिनादेखि मन्त्रीविहीन छ । तैपनि प्रधानमन्त्री देउवाले हालसम्म मन्त्री नियुक्त गर्न तदारुकता नै देखाएका छैनन् । आपूर्ति व्यवस्था नै खलबलिएको बेला आपूर्ति मन्त्री नहुनु दुर्भाग्य हो । केबल कर्मचारी संयन्त्रको भरमा प्रभावकारी ढंगले काम हुन सक्दैन । मन्त्री भएको भए जस अपजसको भागीदार हुने व्यक्ति हुन्थ्यो मन्त्रालयभित्र । मन्त्री नभएको फाइदा उठाउँदै व्यापारीहरूले युद्धको बाहनामा मनपरी मूल्य बढाइरहेका छन् । बजारमा खाद्यान्न लुकाएर ठगी गर्ने धन्दा फस्टाउन थालेको छ । तथापि प्रभावकारी बजार अनुगमन गर्न सरकार असफल भएको छ । प्रधानमन्त्री देउवाले यस्तो स्थितिमा आपूर्ति व्यवस्था सहज गर्न यथाशीघ्र मन्त्री नियुक्त गर्नुपर्छ । उनले कालाबजारीबाट जनतालाई लुटन दिइरहने कि हस्तक्षेप गर्ने ? अहिले यी दुवै मन्त्रालय कांग्रेसको कोटाअन्तर्गत नै हो । यसर्थ सकिन्छ भने कांग्रेसकै ऊर्जावान् युवाहरूलाई मन्त्रालयहरूको जिम्मा दिनुपर्छ । गोपाल देवकोटा, जोरपाटी, काठमाडौं"
धनगढी साहित्य सम्मेलनको सन्देश,"देश बनाउने बहस सुरु भएकै छैन खबरभित्र समृद्धिको विषयमा नेता, साहित्यकार, बौद्धिक वर्गबीच चलेको बहसलाई महत्त्वका साथ चर्चा गरिएको छ । वस्तुतः तीनदिने महोत्सव भाषा, साहित्य, कला र संस्कृति प्रवर्द्धनको उद्देश्यले आयोजना गरिएको तर कार्यक्रममा राजनीतिज्ञको पनि सहभागिता हुँदा मुलुकको विकासमा बाधा, व्यवधान ल्याउने तत्त्वबारे पनि अन्तरसंवाद भएको थियो । राजनीतिक विषयको उठान भएपछि सहभागी नेतामा स्वयं व्यक्तिगत स्वार्थ सर्वत्र देखिने गरेको, देश विकासको काममा यथार्थभन्दा हचुवाको बाटो समात्ने गरेको लगायत दुखेसो पोख्न हिच्किचाएको देखिएन । सम्मेलनको अधिकांश सत्रमा विभिन्न विधाका अगुवा, साहित्यकार र राजनीतिज्ञबीच अन्तरसंवाद चलेकाले दर्शक, श्रोताहरू उत्साहित देखिएका थिए । बहसका क्रममा जनताको अज्ञानतालाई राजनीतिज्ञले अवसर ठानेको, शक्ति आर्जन गर्ने माध्यम बनाएको, विधिको शासन पालना नभएको, समस्या खडा गर्न खप्पिस नेताहरूले समाधानतर्फ ध्यान नदिएको, जिम्मेवारी, उत्तरदायित्व, जवाफदेहिताबाट टाढिएको जस्ता यथार्थपरक विषयमा छलफल भएको थियो । बहसमा नसमेटिएका अन्य राजनीतिक सन्दर्भको कुरा गर्दा जतिसुकै राम्रो नीतिनिर्माण भए पनि नेताको मिचाहा प्रवृत्ति हाबी हुने गरेको, बौद्धिक क्षेत्रको प्रतिनिधित्व गर्ने शिक्षक, प्राध्यापक एवं भविष्यका कर्णधार मानिएका विद्यार्थी खुराफाती राजनीतिमा सक्रिय देखिने गरेको यथार्थ मुलुककै लागि घातक मान्नुपर्छ । शीर्ष नेतृत्वभित्र राणाकालीन भूत सवार हुँदा उनीहरू दम्भ, अहंकार, क्रोधको वशीभूत हुनु, आफूलाई सर्वज्ञाता ठान्ने प्रवृत्तिका कारण विकासको स्तम्भ खडा हुन नसक्नु मुलुकका निम्ति महारोगसरह बनेको छ । तथापि धनगढीको साहित्यिक कार्यक्रमबीच राजनीतिक विसंगतिको चर्चाले महत्त्व पाएको साथै सुदूरपश्चिमका मौलिक सांस्कृतिक प्रस्तुतिहरू देउडा, गौरा, ठाडी भाकालगायत सांगीतिक विधा उत्कृष्ट देखिएकाले राजनीतिक सुधारका निम्ति अन्य प्रदेश, संघले पनि यस्ता कार्यक्रम अवलम्बन गर्नु जरुरी छ । भुवनेश्वर शर्मा, चन्द्रागिरि२, काठमाडौं"
नागरिक स्वतन्त्रतामा अंकुश,"भिजिट भिसा दुरुपयोगसम्बन्धी अध्ययन गर्न सरकारी पदाधिकारीहरू सम्मिलित कार्यदलले यसका लागि कडा नीति पास गर्न सरकारसमक्ष प्रतिवेदन पेस गरेको छ । भिजिट भिसाको आडमा कसैले गैरकानुनी काम गर्छ भने त्यसलाई रोक्ने काम कर्मचारीहरूको हो तर त्यसो भन्दैमा आमनागरिकलाई विदेश घुम्न जानै नदिने नीति ल्याउनु नागरिक स्वतन्त्रतामाथि अंकुश लगाउनु हो । यदि यो मस्यौदा पास भयो भने सर्वसाधारणले सजिलैसँग विदेश भ्रमण गर्न पाउने छैनन् । मस्यौदाका केही प्रावधान लागू गर्नै नसकिने खालका छन् । १० लाख बैंक ब्यालेन्स देखाउनु पर्ने, १२ कक्षा पास गरेको सटिर्फिकेट चाहिने, विदेशमा आफ्नो मान्छे चाहिनेजस्ता झन्झटिला बुँदा राखिएको छ । कर्मचारीहरूलाई यस्तो बुद्धि कहाँबाट आउँछ ? देशमा लोकतान्त्रिक व्यवस्था छ । तैपनि भिजिट भिसाका आडमा हुने गलत काम रोक्ने भन्दै जनताको स्वतन्त्रतामाथि कर्मचारीहरूले अंकुश लगाउने नीति ल्याउन खोज्दै छन् । कर्मचारीहरू स्वयं काम नगर्ने अनि देशमा सुशासन भएन भनेर अरूलाई दोष दिने ? कर्मचारीकै मिलोमतोमा मानव तस्करी भइरहेको सुनिन्छ । त्यसलाई कसरी रोक्ने भन्ने सोच उनीहरूमा छैन । तर सर्वसाधारण आफ्नो पैसामा विदेश जान्छुभन्दा चाहिँ जानै नदिने ? कुनै अभियोग लागेको व्यक्तिलाई विदेश जान नदिनु ठीकै हो । तर कसैलाई पनि दिन्न भन्नु लोकतन्त्रको उपहास हो । पहुँच वा पर्याप्त पैसा हुने नागरिकले स्वतन्त्रतापूर्वक विदेश जान पाउनुपर्छ, यो अधिकारभित्रै पर्छ । भिजिट भिसाको आवरणमा हुने गलत क्रियाकलाप रोक्न नसक्ने अनि नागरिकको स्वतन्त्रतामा अंकुश लगाउने ? पुरुषोत्तम घिमिरे, जोरपाटी काठमाडौं"
सार्वजनिक विमर्शको साहित्यिकता,"अभिरुचिको विषयसदाबहार गद्यकार खगेन्द्र संग्रौला, चर्चित उपन्यासकार कुमार नगरकोटी एवं संवेदनशील कवि विनोदविक्रम केसीजस्ता नेपाली भाषाका स्वनामधन्य सर्जकहरूसँग क्षमायाचनाका साथ भन्नैपर्ने कुरा के हो भने, विगत दुई दशकमा लेखिएको सबभन्दा प्रभावशाली साहित्यिक कृति निःसन्देह नेपालको संविधान, २०७२ हो । त्यस ग्रन्थको परिस्थितिचित्रण अब्बल छ । पार्श्ववर्ती पात्रहरूको भूमिका चाखलाग्दो देखिन्छ । कथावस्तु ठम्याउन मिहिनेत गर्नुपर्दैन । द्वन्द्वहरूको व्याख्या विलक्षण छ । अन्तरविरोध निरूपणका उपायहरू दिलचस्प छन् । रचनाकारहरूको दृष्टिकोण ठम्याउन कठिन छैन । र, ग्रन्थको मूल प्रकरण अखण्डता, सार्वभौमिकता एवं स्वतन्त्रता कहिल्यै असान्दर्भिक नठहरिने खालको छ । साहित्यिक सिद्धान्तका व्याख्याता एवं अंग्रेजी भाषाका प्राध्यापक टेरी इगल्टनको विचारमा, विश्वविद्यालयका साहित्य विभागहरूले अब आफ्नो नाम परिवर्तन गरेर विमर्श अध्ययन अंगीकार गरे हुन्छ । त्यसो भयो भने त्रिभुवन विश्वविद्यालयले आचार्य, पौडेल र देवकोटासँगसँगै नेपालका विभिन्न संविधानलाई पनि आफ्नो पाठ्यक्रममा समावेश गर्न सक्नेछ । हुन त नेपालका संविधानहरूलाई कुन विधामा राख्ने भनी ठम्याउन सहज छैन । लगभग हरेक दशकमा नयाँ अंक प्रकाशित हुने भएकाले आवधिक पत्रिका (पिरिआडिकल) भने पनि हुन्छ । जनआन्दोलनहरूको प्रासंगिक स्मारिकाका रूपमा परिभाषित गर्न पनि सकिन्छ । प्रत्येक संस्करणले विगतलाई अर्थ्याउने दृष्टिकोणलाई बदल्ने हुँदा नयाँ रचना भन्न पनि मिल्छ । भाषा लालित्यपूर्ण नभए पनि संविधान साहित्यिक कृतिजस्तै हो भनेर शंकाचाहिँ गर्नुपर्दैन ।ताजा संविधानभित्र विषयवस्तुका विरोधाभासहरूले पाठकलाई अचम्मित पार्न सक्छन् । नेपाललाई विभिन्न विशेषणसँगसँगै समाजवादउन्मुख राष्ट्र पनि भनिएको छ । समाजवाद शब्दको परिभाषालाई अन्तिम व्याख्या गर्ने अधिकार भने सर्वोच्च अदालतसँग सुरक्षित रहनेछ । सनातन परम्पराको संरक्षणको दायित्व धर्मनिरपेक्ष राज्यलाई दिइएको छ । संघीयतालाई संस्थागत गर्न खोजिएको छ, तर हातखुट्टा बाँधेर खेल मैदानमा उतारिएको प्रदेश सिर्जना गरेर ! व्यवस्था त संसदीय हो, तर दलाधिपतिको आदेशबेगर ऐयाआत्था गर्दै आफ्नो विवेकअनुसार संसद्मा मत मात्रै प्रकट गरे पनि सरिता गिरीलाई जस्तै दलबदलको कोर्राले हिर्काएर सदस्यताबाट बेदखल गर्न सकिन्छ । राष्ट्रपतीय प्रणालीले तोकिएको अवधिका लागि निर्वाचित प्रमुखलाई निर्विवाद (अनच्यालिन्जबल) राजासरह अधिकार प्रदान गरेर सरकारको स्थायित्व सुनिश्चित गर्छ । संसदीय व्यवस्थाको उद्देश्य सत्ताको स्थायित्व नभई सत्तासीन व्यक्तिहरूलाई निरन्तर दबाबमा राखेर तिनलाई सामान्यजनको हितप्रति उत्तरदायी बनाइराख्नु हो । नेपालको संविधानका कल्पनाशील रचनाकारहरूले स्थायित्व एवं उत्तरदायित्वलाई घोलघाल पारेर दलाधिपतिहरूको अल्पतन्त्र (आलगार्की) स्थापित गरेका छन् । यस्तो नवनिर्मित प्रयोगको अध्ययन राजनीतिशास्त्रका लागि मात्र नभएर साहित्यिक दृष्टिकोणले पनि उत्तिकै महत्त्वपूर्ण छ । त्यसैले त होला, जनकपुर साहित्य महोत्सवको सबभन्दा बढी सहभागिता रहेको सत्रमा पत्रकार उमेश चौहानले मुख्यमन्त्री लालबाबु राउत एवं योजना आयोगका उपाध्यक्ष विश्व पौडेलसँग सामान्यजनका तर्फबाट प्रश्न गरेका थिए । सम्भवतः विचारधाराको साङ्लोमा बाँधिएका सर्जकहरूले साहित्य विमर्शको नाउँमा धनगढीको नेपाली साहित्य महोत्सवमा पनि त्यस्तै प्रस्तुति गरेका होलान् एवं आसन्न कुडा कर्णालीका पनि फरक हुनेछैन ।फागु पूर्णेका दिन मिथिलामा सम्मत दहन गरेर भोलिपल्ट त्यसको छारो उडाउँदै परिक्रमा गर्दा भट्याइने पंक्ति हो जे जीवे से खेले फागु, जे मरे से लेखाले । सम्मतको बखान धेरै भइसक्यो । फगुवाको शुभकामना, अब भने विसम्मतिको संस्कार बलियो होस् !"
"विकास सहायता, संविधान र मानवअधिकार","एमसीसी र नेपाल सरकारबीच भएको अनुदान सम्झौता प्रतिनिधिसभाले बाह्रबुँदे व्याख्यात्मक घोषणा सहित फागुन १५ गते अनुमोदन गरेको छ । एमसीसी मुख्यालयले अनुमोदित सम्झौता स्वीकार गरेको सन्देश १ मार्च २०२२ मा प्रवाह गरेर कार्यान्वयनका लागि मार्गप्रशस्त गरेको छ । यससँगै चार वर्षदेखि जारी सम्झौतासम्बन्धी विवाद अन्त्य भएको छ । नेपालमा ठूला विकास आयोजना कार्यान्वयनको ट्र्याक रेकर्ड अहिलेसम्म खराब छ । यस पृष्ठभूमिमा एमसीसी सम्झौताको कार्यान्वयन पनि चुनौतीपूर्ण नहोला भन्न सकिँदैन । यथासमय वातावरण र मानवअधिकारमैत्री रूपमा सफल कार्यान्वयनका लागि सबै सरोकारवालाको रचनात्मक सहयोग अपेक्षित हुन्छ ।एमसीसीको पक्षविपक्षमा देखिएको रडाको भविष्यमा हुने विकास सहायता सम्झौताका सन्दर्भमा दोहोरिन नदिनु अर्को चुनौतीको विषय हो । जुनसुकै विषयलाई आफ्नो स्वार्थअनुकूल राजनीतीकरण गर्नु र अतिवादी दृष्टिकोण राख्नु नेपाली राजनीतिको विशेषतै बनेको छ । राष्ट्रिय स्वार्थलाई दलीय स्वार्थभन्दा माथि राख्न चुक्दा र जिम्मेवार नेताहरू वस्तुपरक रूपमा प्रस्तुत हुन नसक्दा विकास सहायता सम्झौता भूराजनीतिक विवादका विषयमा रूपान्तरित हुन पुग्यो । छिमेकीको चासो अनावश्यक रूपमा आकर्षित हुने दुर्भाग्यपूर्ण अवस्था आयो । यस्तो प्रवृत्ति अब दोहोरिनु हुँदैन । राम्रो पक्ष के छ भने, विकास सहायताका सन्दर्भमा एउटा डिस्कोर्स सुरु भएको छ । यो रचनात्मक रूपमा अगाडि बढ्नुपर्छ । विकास सहायता निश्चय पनि नेपालको सार्वभौमिक छनोटको विषय हो तर छनोट स्वेच्छाचारी वा तजबिजी हुन हुँदैन । यस्तो छनोट सुसूचित, जिम्मेवारीपूर्ण, राष्ट्रिय स्वार्थ र जनहितअनुकूल हुन जरुरी छ । विकास सहायताका सन्दर्भमा हाम्रो संविधानले प्रत्यक्षअप्रत्यक्ष रूपमा निर्देशित गरेकै छ । नेपाल पक्ष भएका मानवअधिकारसम्बन्धी सन्धिसम्झौतामा पनि अन्तर्राष्ट्रिय सहायता र सहयोगसम्बन्धी निश्चित मापदण्डहरू छन् । राष्ट्रसंघले स्थापित गरेका सिद्धान्त तथा मापदण्डहरूको पनि कमी छैन ।विकास सहायताबारेको सोच एकांगी हुन सक्दैन, देशको आर्थिकसामाजिक यथार्थतामा निर्भर गर्छ । दस वर्ष लामो सशस्त्र द्वन्द्व, नाकाबन्दी र महाभूकम्पको सामना गर्दै अगाडि बढेको नेपाली आर्थिकसामाजिक व्यवस्था राम्रोसँग तंग्रिन नपाउँदै विश्वव्यापी कोभिड१९ महामारीको चपेटामा परेको छ । साधारण खर्चको वृद्धिले विकास खर्चमा न्यूनता आएको छ । भेदभाव, बहिष्करण, भ्रष्टाचार, कुशासन र दण्डहीनताजस्ता समृद्धिका अवरोधक र द्वन्द्वका कारकलाई सम्बोधन गर्न सकिएको छैन । सन् २०१४ र १९ बीच १२७ प्रतिशतले बहुआयामिक गरिबी घटेको देखिएको छ । तर यसका पछाडिको मुख्य कारण रेमिट्यान्स रहेको देखिन्छ । अहिले पनि २१६ प्रतिशत जनता गरिबीको रेखामुनि बाँच्छन् । खासखास समुदाय र वर्गमा गरिबी गहिरो समस्याका रूपमा रहेको छ । जनसंख्याको ठूलो हिस्सा खाद्यअसुरक्षित छ । सुरक्षित आवासबाट वञ्चित जनसंख्या पनि ठूलो छ । बेरोजगारीको समस्या सदाबहार छ । अनौपचारिक क्षेत्रमा श्रमको सम्मान र मूल्य एवं कामको सुरक्षा छैन ।सबैका लागि मौलिक हकको संवैधानिक प्रत्याभूतिका बाबजुद जनसंख्याको ठूलो हिस्सा भेदभाव, आर्थिकसामाजिक असमानताको स्थितिमा बाँच्नुपरेको छ । उनीहरूको जीवनयापन सम्मानजनक हुन सकेको छैन । खाद्य, आवास, स्वास्थ्य सेवामा पहुँच, रोजगारी, सामाजिक सुरक्षा, सामाजिक न्याय, भूमिमा पहुँचलगायतका संविधानतः संरक्षित आर्थिकसामाजिक अधिकारहरू आकाशको फल बनेका छन् । मौलिक हक कार्यान्वयनको नाउँमा ढिलो गरी केही कानुन बनाइएका भए पनि तिनलाई कार्यान्वयनमा लैजाने विषयले प्राथमिकता पाएको छैन । राज्य यतिसम्म उदासीन देखिएको छ, खाद्य अधिकार तथा खाद्य सम्प्रभुता ऐन२०७५ एवं आवासको हकसम्बन्धी ऐन२०७५ कार्यान्वयन गर्न अत्यावश्यक नियमावली अहिलेसम्म बनाइएको छैन । २०४७ सालको राजनीतिक परिवर्तनपश्चात् आर्थिकसामाजिक रूपान्तरणमा ठोस प्रगति हुन नसक्दा नै देशले दशक लामो सशस्त्र द्वन्द्व भोग्नुपर्यो । द्वन्द्वका कारणको सम्बोधन गर्ने ध्येयका साथै आर्थिकसामाजिक अधिकारहरूलाई मौलिक हकका रूपमा प्रत्याभूति दिइएको हो । नेपालको संविधान अन्तर्राष्ट्रिय तहमा हाईहाई हुनुको प्रमुख कारण अरू केही नभएर आर्थिकसामाजिक अधिकार नै हुन् । तर यसको गाम्भीर्यलाई बिर्संदै गएको देखिएको छ । जनप्रतिनिधिहरूले यसप्रति ठोस चासो र सरोकार व्यक्त गरेको पनि देखिएन । त्यस्ता हकहरू अनन्त कालसम्म संविधानका पानामै सीमित हुँदै जाने जोखिम बढ्दै गएको छ । नेपालमा समाजवादको नारा नलगाउने कुनै दल छैन । समाजवाद संवैधानिक अभीष्टका रूपमा पनि स्थापित गरिएको छ । तथापि आर्थिकसामाजिक अधिकारको व्यावहारिक कार्यान्वयनको अभावमा यो राजनीतिक ढोङ सिवाय केही बन्दैन भन्ने हेक्का राखेको पाइँदैन । आर्थिकसामाजिक अधिकारको निरन्तर उपेक्षाको अर्थ के हुन्छ भने, हामीले भविष्यमा पनि सम्भाव्य द्वन्द्व सिर्जना गर्न सक्ने कारक तत्त्वहरूलाई ज्यूँका त्यूँ जोगाइराखेका छौं । दिगो शान्ति र समृद्धिका लागि हामीले इमानका साथ काम गरेका छैनौं । दिगो शान्ति र समृद्धिको आधार आर्थिक, सामाजिक तथा सांस्कृतिक अधिकार हो भन्ने बोध हुनु जरुरी छ । भेदभाव, बहिष्करण, भ्रष्टाचार, कुशासन र दण्डहीनताजस्ता दिगो शान्ति र समृद्धिका अवरोधकलाई उखेल्न संगठित प्रयास जरुरी छ । आर्थिक, सामाजिक तथा सांस्कृतिकसहित विकासको अधिकारलाई व्यवहारमा उतार्न स्रोतसाधनको अधिकतम परिचालन र न्यायपूर्ण उपयोग जरुरी हुन्छ । संविधानले समाजवाद, सामाजिक न्याय, मानवअधिकार र समतामूलक समृद्धिको लक्ष्य तय गरेको मात्रै होइन, त्यसको प्राप्तिका लागि पनि मार्गनिर्देशित गरेको छ । आर्थिक समुन्नति र समृद्धि राष्ट्रिय हितको एउटा विषयका रूपमा सूचीकृत छ । निर्देशक सिद्धान्त, नीति तथा दायित्वअन्तर्गत उपलब्ध साधन तथा स्रोतहरूको अधिकतम परिचालन द्वारा तीव्र आर्थिक वृद्धि हासिल गर्दै दिगो आर्थिक विकास गर्न र राष्ट्रिय अर्थतन्त्रलाई आत्मनिर्भर, स्वतन्त्र र समृद्ध बनाउनÙ राष्ट्रिय हितको रक्षा गर्दै सार्वभौमिक समानताका आधारमा अन्तर्राष्ट्रिय सम्बन्ध कायम गर्नÙ विश्वसमुदायमा राष्ट्रिय सम्मानको अभिवृद्धि गर्नÙ नेपालको आवश्यकता र प्राथमिकतालाई वैदेशिक सहायताको आधार बनाएर यसलाई पारदर्शी बनाउन र वैदेशिक सहायताबाट प्राप्त रकमलाई राष्ट्रिय बजेटमा समाहित गर्न संविधानले नीतिगत मार्गनिर्देश गरेको छ । राष्ट्रिय हितको रक्षा गर्न क्रियाशील रहँदै संयुक्त राष्ट्रसंघको बडापत्र, असंलग्नता, पञ्चशीलको सिद्धान्त, अन्तर्राष्ट्रिय कानुन र विश्वशान्तिको मान्यताका आधारमा राष्ट्रको सर्वोपरि हितलाई ध्यानमा राखेर परराष्ट्र नीति सञ्चालन गर्नुपर्ने संवैधानिक व्यवस्था छ । यी व्यवस्थाहरूको समुच्च अध्ययनबाट सरकारले राष्ट्रिय हितका सवालमा कुनै सम्झौता नगरी अन्तर्राष्ट्रियस्तरमा उपलब्ध हुने स्रोतसाधनको समेत अधिकतम परिचालन गर्नुपर्छ ।संविधानले मार्गनिर्देश गरेअनुरूप नै नेपालले अन्तर्राष्ट्रिय विकास सहायता परिचालन नीति२०७६ कार्यान्वयनमा ल्याएको छ । सन् २०३० सम्ममा दिगो विकास लक्ष्य प्राप्त गर्न र मध्यम आय भएको राष्ट्रमा स्तरोन्नत हुन उक्त नीतिले अन्तर्राष्ट्रिय विकास सहायताको आवश्यकतालाई आत्मसात् गरेको छ । यसले भौतिक पूर्वाधार निर्माण, शिक्षा, स्वास्थ्य, खानेपानी, सरसफाइ, राष्ट्रिय उत्पादन र उत्पादकत्व वृद्धि, रोजगारी सिर्जना र गरिबी निवारण, विज्ञान प्रविधिको विकास, वातावरण र जलवायु परिवर्तन, विपद् व्यवस्थापनलाई सहायता परिचालनको प्राथमिकतामा राखेको छ । सूचीमा अधिकांश आर्थिक, सामाजिक तथा सांस्कृतिक अधिकारसँग प्रत्यक्ष सम्बन्ध राख्ने विषयहरू छन् । नीतिले बजेट सहायतालाई पहिलो प्राथमिकतामा राखेको छ भने अनुदान सहायतालाई दोस्रोमा । आर्थिकसामाजिक अधिकारको सम्मान, संरक्षण र परिपूर्ति अन्तर्राष्ट्रिय मानवअधिकार कानुनअन्तर्गतको दायित्व पनि हो । नेपाल २०४८ सालदेखि नै आर्थिक, सामाजिक तथा सांस्कृतिक अधिकार अभिसन्धि१९६६ को पक्षराष्ट्र छ । अनुमोदित सन्धिसम्झौता कार्यान्वयन गर्नु संवैधानिक दायित्व पनि हो । नेपाल सन्धि ऐन२०४७ को दफा ९ अन्तर्गत त्यस्ता अनुमोदित सन्धिका प्रावधान नेपाल कानुनसरह लागू हुन्छन् । अभिसन्धिअन्तर्गत प्रत्याभूत आर्थिकसामाजिक अधिकारहरूको क्रमिक परिपूर्ति (प्रोग्रेसिभ रियलाइजेसन) गर्दै जानुपर्ने दायित्व पक्षराष्ट्रका हैसियतले नेपालमा निहित छ । एकैचोटि सबै अधिकारलाई पूर्णरूपमा परिपूर्ति गर्न स्रोतसाधनको अपर्याप्तताका कारण सबै देशका लागि असम्भव हुन नसक्नेतर्फ सजग भएर क्रमिक परिपूर्तिको अवधारणा आत्मसात् गरिएको हो । तथापि मानव भएर जिउनका लागि अत्यावश्यक आर्थिक, सामाजिक तथा सांस्कृतिक अधिकारका न्यूनतम आधारभूत तत्त्व (मिनिमम कोर एलिमन्ट) लाई भने राज्यले तत्कालै वहन गर्नुपर्छ । यो आर्थिक, सामाजिक तथा सांस्कृतिक अधिकार समिति ले सामान्य टिप्पणी नं ३ मार्फत स्पष्ट पारेको छ । अभिसन्धिअन्तर्गतका दायित्व प्रभावकारी रूपमा पूरा गर्न पक्षराष्ट्रले उपलब्ध साधनस्रोतको अधिकतम उपयोग गर्नुपर्ने हुन्छ । समितिले धारा २(१) मा प्रयुक्त उपलब्ध स्रोतसाधन भन्नाले राज्यसँग तत्काल उपलब्ध रहेको स्रोत र अन्तर्राष्ट्रिय सहयोगमार्फत प्राप्त हुने स्रोत हो भनेर अर्थ्याएको छ । समितिले अधिकारहरूको क्रमिक परिपूर्तिका लागि अन्तर्राष्ट्रिय सहयोग राष्ट्रहरूको दायित्वकै विषय हो भनेको छ, खासगरी यस्तो दायित्व सहयोग उपलब्ध गराउने सामर्थ्य भएका देशहरूलाई लागू हुने पनि प्रस्ट पारेको छ । तसर्थ आन्तरिक रूपमा उपलब्ध साधनस्रोतहरू अपर्याप्त छन् भनेर मात्रै राज्यले धर पाउँदैन । अन्तर्राष्ट्रिय सहयोगमार्फत स्रोत जुटाएर पनि आर्थिकसामाजिक अधिकारको कार्यान्वयन सुनिश्चित गर्नुपर्छ । बालअधिकारसम्बन्धी महासन्धि (धारा ४) र अपांगता भएका व्यक्तिको अधिकार संरक्षणसम्बन्धी महासन्धि (धारा ४२) मा पनि अन्तर्राष्ट्रिय सहायताको सन्दर्भ उल्लेख छ । उल्लिखित व्यवस्थाहरूले राष्ट्रसंघको बडापत्रको उद्देश्यलाई सूचित गर्छन् । बडापत्रको धारा ५६ मा सदस्य राष्ट्रहरूले एकल वा संयुक्त प्रयासबाट धारा ५५ मा परिलक्षित आर्थिकसामाजिक विकासको लक्ष्य हासिल गर्ने प्रतिज्ञा गरेको उल्लेख छ । विकासको अधिकारसम्बन्धी घोषणापत्र१९८६ ले एकअर्कालाई सहयोग गरेर जनताको विकासको अधिकारलाई सुनिश्चित गर्नु राज्यहरूको कर्तव्य हुने उद्घोष गरेको छ । मानवअधिकारको विश्व सम्मेलनपश्चात् जारी गरिएको भियना घोषणापत्र१९९३ ले पनि प्रजातन्त्रीकरण तथा आर्थिक सुधारप्रति प्रतिबद्ध अल्पविकसित देशहरूलाई सहायता गर्न अन्तर्राष्ट्रिय समुदायलाई आह्वान गरेको थियो । सन् १९७० मै राष्ट्रसंघको साधारणसभाले प्रस्ताव (नं २६२६) पारित गरेर विकास सबै राष्ट्रको साझा दायित्व भएको घोषणा गरेको थियो । साथै विकसित देशहरूले कुल राष्ट्रिय गार्हस्थ्य आम्दानीको ०७ प्रतिशत विकास सहायताका लागि छुट्याउनुपर्ने सिलिङसमेत तोकेको थियो । यसले पनि विकास सहायताका लागि बजेट विनियोजन गर्नुपर्ने नैतिक दायित्व उत्पन्न गरिदिएको देखिन्छ । यसको पूर्णतः पालना गर्ने विकसित देशहरूको संख्या भने न्यून छ । अन्त्यमा, विकास सहायताको प्रस्ताव राख्दा होस् वा नेगोसिएसन गर्दा, संवैधानिक तथा अन्तर्राष्ट्रिय मानवअधिकार कानुनी दायित्वबाट निर्देशित हुन चुक्नु हुँदैन । संविधानले निर्दिष्ट गरेबमोजिम नेपाली अर्थतन्त्रलाई आत्मनिर्भर बनाई वैदेशिक सहायतामा निर्भरता घटाउने स्पष्ट रणनीति बनाएर कार्यान्वयनमा ल्याउन जरुरी छ । विकास सहायताका सन्दर्भमा अतिवादी सोच घातक हुन्छ । न जोसुकैसँग जुनसुकै सर्तमा सहायता लिन सकिन्छ, न त सहायताको आवश्यकतालाई पूरै नकार्न मिल्छ । सहायतालाई मानवअधिकारको फ्रेमवर्कभित्र हेर्नुपर्छ । प्राथमिकताका क्षेत्रमा विकास सहायता प्राप्त गर्नु अल्पविकसित देशका जनताको अधिकार हो भन्ने हाम्रो जस्तो देशको कथ्य बन्नुपर्छ । त्यस्तो सहायता उपलब्ध गराउनु धनी देशहरूको कर्तव्य पनि हो । अन्तर्राष्ट्रिय सहयोग तथा सहायताका बहुआयामिक पक्षबारे आम समुदायलाई सुसूचित गराउनुपर्छ । राष्ट्रिय स्वार्थका विषयमा सबै दल एकगठ भएर नेपालको हितको प्रतिरक्षा गर्ने परिस्थिति बन्नुपर्छ । पानीमाथिको ओभानो बन्न खोज्ने प्रवृत्ति त्याग्नुपर्छ । जवाफदेह बन्नुपर्छ । अन्तर्राष्ट्रिय सम्बन्धजस्तो संवेदनशील विषयमा सर्वसाधारण नागरिकको हैसियतले सार्वजनिक अभिव्यक्ति दिँदासमेत मैले सार्वभौम नेपाललाई प्रतिनिधित्व गरेको छु भन्ने सम्झेर जिम्मेवार बन्नु पनि त्यत्तिकै जरुरी हुन्छ ।"
लैंगिक समता समयको आवश्यकता,"हामीलाई कस्तो समाज चाहिएको हो ?नेपाली समाज अहिले पनि लैंगिक विभेदले आक्रान्त छ । महिलाहरू भ्रूणहत्याÙ दाइजो प्रथा, छाउपडी प्रथा, बोक्सीजस्ता कुरीतिÙ हत्या, हिंसा, बलात्कारबाट पीडित छन् । महिला सशक्तीकरणको थुप्रै आवाज उठे पनि आर्थिक, राजनीतिक, सामाजिक र शैक्षिक क्षेत्रमा पुरुषका तुलनामा महिला पछि नै छन् । त्यसैले हामीले चाहेको हरेक पक्षमा महिलाको सम्मानजनक सहभागितासहितको नेतृत्व र अधिकारको सुनिश्चितता रहेको समाज हो । आजको आवश्यकता लैंगिक समानता मात्र हैन, लैंगिक समता पनि हो । जुनसुकै विचार, दल र समूहमा आबद्ध भए पनि महिलाविरुद्धको हिंसा र असमानताको अन्त्य गर्नÙ संविधानले परिकल्पना गरेको समतामूलक र न्यायपूर्ण समाज निर्माण गर्न हामी सबैले साझा प्रयत्न गरेर मात्रै अन्तर्राष्ट्रिय नारी दिवसलाई सार्थक बनाउन सक्छौं, अन्यथा यो हरेक वर्ष दोहोरिने एउटा औपचारिकतामा मात्रै सीमित हुनेछ ।संग्रौला प्रतिनिधिसभा सदस्य हुन् ।"
पेट्रोलियमको एउटा विकल्प हाइड्रोजन ऊर्जा,"अधिकांश विकसित देशले पछिल्ला वर्षहरूमा हाइड्रोजनलाई इन्धनका रूपमा प्रयोग गरिरहेका छन् । सामान्यतः प्राकृतिक हाइड्रोजन स्वतन्त्र रूपमा पाइने तत्त्व होइन । यो कुनै अन्य तत्त्व, खास गरी अक्सिजन अणुसित मिलेर बसेको हुन्छ । पानी यसको राम्रो उदाहरण हो । पानी हाइड्रोजन र अक्सिजन मिसिएको यौगिक पदार्थ हो । मिथेन, पेट्रोलियम र कोइलामा पनि हाइड्रोजन तत्त्व हुन्छ । यो तत्त्व ब्रह्माण्डमा अत्यधिक मात्रामा उपलब्ध छ । सामान्य तापक्रम र चापमा यो ग्यास अवस्थामा रहन्छ । पृथ्वीमा पाइने अनेक तत्त्वमध्ये सबभन्दा हलुका तत्त्व हो यो । तौलका आधारमा इन्धनका अन्यस्रोतभन्दा अत्यधिक ऊर्जा उत्पादन गर्न सक्ने क्षमतावान् इन्धन मानिन्छ यसलाई । त्यसैले अन्तरिक्षमा पठाउने भूउपग्रहहरूमा हाइड्रोजन ग्यास प्रयोग गरिन्छ । धेरै ऊर्जा उत्पादन क्षमता र प्रदूषणरहित भएकाले यो सवारीसाधानलगायत खाना पकाउन, घर तताउन, कलकारखाना र यातायातका साधन चलाउन उपयोग गर्न सकिन्छ । पाइपबाट यो ग्यास लक्षित उपभोक्तासम्म पुर्याउन सकिन्छ । त्यसैले लामो दूरीमा विद्युतीय ऊर्जा तारबाट वितरण गर्नुभन्दा यो ग्यास सस्तो पर्छ । सन् १८०० मा पहिलो पटक बेलायती वैज्ञानिकद्वय विलियम निकोल्सन र एन्थोनी कर्लिस्लीले विद्युतीय विच्छेदन प्रक्रियाद्वारा पानीलाई हाइड्रोजन र अक्सिजन अणुमा छुट्याएका थिए । यो प्रविधि बढी खर्चिलो भएकाले वैज्ञानिकहरू विकल्पको खोजीमा थिए । यसै क्रममा स्टिम रिफर्मिङ विधि पत्ता लगाइसकिएको छ । यो विधि सस्तो भएकाले सर्वाधिक प्रचलनमा छ । प्राकृतिक ग्यासहरूलाई स्टिम रिफर्मिङ विधिबाट प्रशोधन गरी हाइड्रोजन ग्यास संकलन गरिन्छ । पानीबाट हाइड्रोजन ग्यास उत्पादन गर्ने प्रविधि नयाँ भने होइन । लगभग ९५ वर्षअघि नै नर्वेले विद्युतीय विच्छेदन विधि अपनाएर १३५ मेगावाट क्षमताका हाइड्रोजन इन्धन प्रयोग गरी युरिया तथा अल्मोनियम प्रशोधन गर्ने दुइटा उद्योगहरू सञ्चालन गरेको थियो । यसले ठूला उद्योगहरूका लागि हाइड्रोजन इन्धन प्रयोगको सम्भावना रहेको प्रमाणित गर्यो । विद्युतीय विच्छेदन विधिबाट १ केजी हाइड्रोजन ग्यास उत्पादन गर्न ९ केजी पानी चाहिन्छ । यसरी उत्पादित हाइड्रोजन ग्यास १ टेरावाट प्रतिघण्टाका दरले १ वर्षसम्म ब्याट्रीका रूपमा भण्डारण गर्न सकिन्छ । तर अन्य इन्धन यसरी लामो समयसम्म भण्डारण गर्न सकिँदैन । किनभने ब्याट्रीमा विद्यमान रसायनहरूबीच रासायनिक प्रतिक्रिया भई ऊर्जा विलिन हुन्छ । जैविक इन्धनबाट प्राप्त ऊर्जाभन्दा यो ग्यास १ हजार गुणा बढी लामो समयसम्म भण्डारण गर्न सकिन्छ । १ केजी सौर्य, वायु वा विद्युतीय ऊर्जा रहेको ब्याट्रीले एउटा कार जति किलोमिटर गुडाउन सक्छ, १ केजी हाइड्रोजन ऊर्जा संकलन भएको सोही गुणस्तरको ब्याक्ट्रीले ४०० गुणा बढी (४०० वटा कार) गुडाउन सक्छ । यसैगरी १ केजी जैविक इन्धनले १२ किलोवाट प्रतिघण्टा ऊर्जा दिन्छ भने हाइड्रोजन ग्यासले ३३ किलोवाट प्रतिघण्टा । यो ग्यास अन्य इन्धनभन्दा लगभग तीन गुणा बढी क्षमतावान् हुन्छ ।हाल उत्पादन गर्न महँगो भए पनि विमान र रेलजस्ता ऊर्जा धेरै खपत गर्ने सवारीसाधानहरूमा हाइड्रोजन ग्यास प्रयोग गर्न थालिसकिएको छ । सन् २०१८ देखि युरोपका विभिन्न यातायात कम्पनीले बस, कारजस्ता साना सवारीसाधनहरूमा पनि हाइड्रोजन ग्यास प्रयोग गरिरहेका छन् । हालै भारत र चीनका सहरहरूमा पनि हाइड्रोजन ऊर्जा प्रयोग गरी परीक्षणका लागि सवारीसाधनहरू गुड्न थालेका छन् । मानव विकासको इतिहास लगभग ८ लाख वर्ष लामो भए पनि विगत २०० वर्षको अवधिमा जैविक इन्धन प्रयोगका कारण वायुमण्डलमा अत्यधिक प्रदूषित (खासगरी हरितगृह) ग्यासहरू उत्सर्जन भइरहेका छन् । अहिले विश्वले खपत गर्ने कुल अंशको लगभग ९० प्रतिशत इन्धन जैविक स्रोतबाट पाइन्छ । यसबाट उत्सर्जित प्रदूषित ग्यासले मानव स्वास्थ्यमा असर मात्र नपुर्याई जलवायु परिवर्तनका माध्यमले विभिन्न प्रकोप निम्त्याएको छ । सुक्खा, खडेरी, अतिवृष्टि, खण्डवृष्टि, अनावृष्टि, बाढी, पहिरो, डढेलो, शितलहर, लू, आगलागिका घटना बढिरहेका छन् । बर्सेनि अनगिन्ती धनजनको क्षति भइरहेको छ । यसले वातावरण तथा पारिस्थितिक प्रणालीमा पनि पुर्याइरहेको असर हाम्रो अनुमानभन्दा धेरै बढी छ । जैविक इन्धनलाई विस्थापन गरी कार्बन उत्सर्जनलाई उल्लेखनीय रूपमा कम गर्न सकिने उपायको खोजी गर्दै विश्वसमुदाय हाइड्रोजन ऊर्जाका पक्षमा आइपुगेको हो ।जर्मनी, हंगेरी, न्युजिल्यान्ड, स्पेन, स्विडेन, बेलायत, डेनमार्क, नर्वे, जापान, फ्रान्स, पोर्चुगल, अस्ट्रेलियालगायत हाइड्रोजन ग्यास प्रयोगका लागि कानुनी व्यवस्था बनाइसकेका वा बनाउने प्रक्रियामा छन् । साउदी अरब, यूएई, ओमनजस्ता तेलका खानी भएका मुलुकले पनि हाइड्रोजन ऊर्जामा आधारित योजना बनाइरहेका छन् । पानीलाई विश्लेषण गरी हाइड्रोजन ग्यास उत्पादन गर्ने मूल्य वा लगानी क्रमशः घट्दो छ । हाइड्रोजन ऊर्जा ५ वर्षअघिभन्दा आधा नै सस्तो भएको छ । अझ सन् २०३० सम्म मूल्य ४० देखि ६० प्रतिशतसम्म घट्ने अनुमान । अर्को आकलनअनुसार, सन् २०५० मा यसको उत्पादन लगभग दस गुणाले बढ्नेछ । अचेल हरित हाइड्रोजन इन्धनको मूल्य ३७५ अमेरिकी डलर प्रतिकेजी पर्छ भने सन् २०५० मा १२ डलर प्रतिलिटरमा झर्ने अनुमान छ । विश्वभरिका सरकारी नेतृत्वहरू हरित हाइड्रोजन इन्धन प्रवर्द्धनका लागि लगानी र नीति विकासका पक्षमा छन् । सन् २०१७ देखि अमेरिकाले हरित हाइड्रोजन इन्धनको विकासका लागि पूर्वाधार बनाउन प्रतिवर्ष १५० मिलियन डलर लगानी गर्दै आइरहेको छ भने बाइडेन प्रशासनले अगामी १० वर्षका लागि स्वच्छ ऊर्जा विकास गर्न ४०० बिलियन डलर छुट्याएको छ । युरोपियन युनियनमा आबद्ध राष्ट्रहरूले यसकै लागि प्रतिवर्ष २ बिलियन र चिनियाँ सरकारले सन् २०२३ सम्ममा यही ऊर्जामा आधारित सवारीसाधान उत्पादन तथा पूर्वाधार विकास गर्न २१७ बिलियन डलर लगानी गर्ने प्रतिबद्धता जनाइसकेका छन् । हरित हाइड्रोजन ऊर्जामा आधारित सवारीसाधानको अध्ययनअनुसन्धान र विकासका लागि अनुदान दिने योजना युरोपियन हाइड्रोजन रणनीतिमा छ । यसबाहेक विश्वका सम्भ्रान्त लगानीकर्ताहरू यसका लागि आवश्यक पूर्वाधार र नवीकरण ऊर्जा विकासका लागि लगभग ७ ट्रिलियन डलर संकलन गर्ने योजनामा छन् । यो रकम विगतमा निजी क्षेत्रका लगानीकर्ताले यस ऊर्जा क्षेत्रमा छुट्याएको भन्दा २०० प्रतिशत बढी हो । सरकारी र निजी क्षेत्रले गरेको लगानीले ऊर्जा क्षेत्रका लागि हरित हाइड्रोजनको महत्त्वपूर्ण भूमिका छ भन्ने प्रमाणित गरिरहेको छ । नेपालले पनि डिसेम्बर २०२१ मा हरित हाइड्रोजन ऊर्जाका लागि नीति बनाउन ऊर्जा आयोगका सहसचिवको नेतृत्वमा विश्वविद्यालयहरूका विज्ञसहितको ६ सदस्यीय समन्वय समिति गठन गरेको थियो । समितिले आवश्यक नीति निर्माण गरी नेपालले पेरिस सम्झौतामार्फत गरेको प्रतिबद्धता, सन् २०५० सम्म कार्बनशून्य लक्ष्य पूरा गर्न महत्त्वपूर्ण भूमिका खेल्ने विश्वास गर्न सकिन्छ ।गुरुङ संरक्षणविद् हुन् ।"
अस्ट्रेलियामा बाढीले ८ को मृत्यु,"(अस्ट्रेलिया)  लगातारको वर्षाका कारण आएको बाढीले अस्ट्रेलियाको न्यु साउथ वेल्स राज्यमा अहिलेसम्म ८ जनाको मृत्यु भएको छ । राज्यका प्रिमियरले ४० हजारभन्दा बढी स्थानीयवासीलाई घर छाड्न आदेश जारी गरेका छन् । करिब दुई सातादेखि अस्ट्रेलियाका क्विन्सल्यान्ड र न्यु साउथ वेल्स राज्यमा बाढीले जनजीवन प्रभावित बनाएको छ । स्थानीय समाचार संस्थाका अनुसार दुवै राज्यमा अहिलेसम्म २१ जनाले ज्यान गुमाइसकेका छन् । न्यु साउथ वेल्स राज्यमा बाढीबाट जनजीवन अस्तव्यस्त छ । क्विन्सल्यान्ड राज्यमा भने बाढीपछि अहिले सरसफाइ भइरहेको छ ।राज्यका प्रिमियर डोमिनिक पोरेटेले मंगलबार दिउँसो ग्रेटर सिड्नीका ४० भन्दा बढी गाउँलाई बाढीको प्रभावका कारण खाली गर्न आदेश जारी गरेका छन् । स्थानीय समाचार संस्थाका अनुसार प्रिमियर पेरोटेले सिड्नी वरपरका ४० हजार स्थानीयलाई अन्यत्र सर्न र अन्य २० हजारलाई सतर्कता अपनाउन आग्रह गरेका हुन् ।मौसम विभागका अनुसार तुफान आउन सक्ने र त्यसले अझ बाढी ल्याउन सक्ने चेतावनी जारी गरेको छ । राज्यको आपत्कालीन सेवा पुर्याउने संस्था एसईएसले २ हजार ५ सयभन्दा बढीले सहयोगको आग्रह गरेको र २ सयभन्दा बढीलाई उद्धार गरिएको जनाएको छ ।सिड्नी क्षेत्रमा ६ घण्टाको अवधिमा १ सय मिलिमिटरसम्म वर्षा भएको विभागले जनाएको छ । राज्यको प्रमुखमध्येका होक्सबरी र नेपियन रिभरबाट बाढी आउन सक्ने खतरा रहेको जनाइएको छ भने विभिन्न स्थानका सयौं स्थानीयलाई अस्थायी बासस्थानमा सारिएको छ ।बाढी प्रभावितलाई सहयोग पुर्याउन अस्ट्रेलियन डिफेन्स फोर्सका सेनासमेत परिचालन गरिएको छ । प्रिमियर पेरोटेले बाढी आएका स्थानमा सवारीसाधन नचलाउन सबैलाई आग्रह गर्दै बाढी बुधबारसमेत जारी रहन सक्ने बताएको बीबीसीले जनाएको छ । बाढीका कारण सार्वजनिक बस, रेलसेवासमेत प्रभावित बनेको छ भने कैयौं सडक जलमग्न बनेका छन् ।"
युरोपमा ग्यास कटौती गर्ने रुसको चेतावनी,"मस्को (एजेन्सी) रुसले पश्चिमा देशहरूले आफूविरुद्ध प्रतिबन्ध कडा पारेको खण्डमा युरोपमा ग्यास आपूर्ति हुने पाइपलाइन बन्द गरिदिने चेतावनी दिएको छ । रुसी उपप्रधानमन्त्री एलेक्जेन्डर नोभाकले रुसी तेलमाथि प्रतिबन्ध लगाइए त्यसले विश्वबजारमा विकराल समस्या निम्तिने चेतावनी दिएका हुन् । उनले कच्चा तेलको मूल्य प्रतिब्यारेल ३ सय अमेरिकी डलरसम्म पुग्न सक्ने बताएका छन् । अप्रत्याशित मूल्यवृद्धि हुन सक्छ, कच्चा तेलको मूल्य प्रतिब्यारेल ३ सय अमेरिकी डलरसम्म पुग्न सक्छ, उपप्रधानमन्त्री नोभाकले भने ।ग्यास, कोइला र तेलमा युरोप पूर्णतया रुसमाथि नै निर्भर छ । रुस युरोपमा ४० प्रतिशत ग्यास र ३० प्रतिशत तेल निर्यात गर्छ । अमेरिका र साउदी अरबपछि रुस विश्वकै तेस्रो ठूलो तेल उत्पादक देश हो । रुस हरेक दिन ४० देखि ५० लाख ब्यारेल कच्चा तेल र वार्षिक ८ हजार ५ सय अर्ब क्युबिक फिट प्राकृतिक ग्यास निर्यात गर्छ । युक्रेनमाथि आक्रमण गरेको भन्दै पश्चिमा देशहरूले रुसमाथि विभिन्न प्रतिबन्ध लगाएका छन् । गत महिना जर्मनीले नर्ड स्ट्रिम२ को प्रमाणीकरण रोकेको जनाउँदै रुसले पनि त्यस्तै निर्णय लिन सक्ने नोभाकको भनाइ छ । नर्ड स्ट्रिम१ बाट आपूर्ति हुने ग्यासका सन्दर्भमा हामीले पनि त्यस्तै निर्णय लिन सक्छौं, नोभाकले भने । नर्ड स्ट्रिम पाइपलाइनमार्फत रुसबाट जर्मनी पुग्ने प्राकृतिक ग्यास युरोपका अन्य देशमा आपूर्ति हुन्छ । रुसले आपूर्ति रोकेको खण्डमा तत्काल त्यसको विकल्प खोज्न युरोपका लागि असम्भव छ । त्यसका लागि वर्षौं लाग्छ र युरोपका लागि त्यो निकै महँगो हुन्छ । जसको नतिजा निकै खराब हुन्छ, नोभाकले भने । रुस र युक्रेनबीचको युद्धले विश्वबजारमा अमेरिकी डलर, सुन र पेट्रोलको भाउ उचाइमा पुगेको छ । रुसयुक्रेन द्वन्द्व लम्बिँदै जाने हो भने आउँदा दिनमा मूल्यवृद्धि थप अकासिने र विश्व अर्थतन्त्र झनै नराम्रो अवस्थामा पुग्न सक्ने विज्ञहरूको चेतावनी छ ।पछिल्लो समय अमेरिकाले गठबन्धन देशहरूसँग मिलेर रुसमाथि थप प्रतिबन्ध लगाउने चेतावनी दिएपछि रुस रुष्ट बनेको हो । अमेरिकी प्रस्ताव जर्मनी र नेदरल्यान्ड्सले भने विरोध जनाइसकेका छन् । जर्मनीका चान्सलर ओलाफ स्कोल्जले रुसी इन्धनमाथिको प्रतिबन्धले युरोपेली नागरिकको दैनिकीमा असर पुग्ने बताएका छन् । जारी संघर्षबीच रुसमाथिको निर्भरता कम गर्न युरोपेली मुलुकले विकल्पबारे छलफल गर्न लागेका छन् । त्यसका लागि बिहीबार युरोपेली संघको बैठक बस्दै छ । सन् २०३० सम्म विकास र लगानीका साथै ऊर्जा आपूर्तिका लागि नयाँ रुटको खोजी गर्ने विषयमा छलफल भइरहेको बताइएको छ । पश्चिमा मुलुकहरूले इन्धन आयातमा रुसको विकल्पको रूपमा साउदी अरबलाई प्रयोग गर्न सक्ने कतिपयको अनुमान छ । त्यसका लागि अमेरिकाले साउदी अरबलाई उत्पादन बढाउन दबाब दिन सक्ने ठानिएको छ । साथै, ऊर्जा संकट टार्न इरानसँग परमाणु सम्झौता अघि बढ्न सक्ने देखिन्छ ।"
७ अर्ब २६ करोडको आईपीओ आउँदै,कुन कम्पनीको कति कित्ता सेयर ? कम्पनी कित्तामैलुङ हाइड्रोपावर ३५३१०००रिलायबल लाइफ ६००००००थ्री स्टार हाइड्रोपावर १२३१२५०कुथेली भुखारी साना हाइड्रोपावर २४३७३५आदर्श लघुवित्त ६००००सिकलेस हाइड्रोपावर २००००००सुपरमाई हाइड्रोपावर १००००००सान्जेन हाइड्रोपावर (स्थानीय) ३६५००००इस्टर्न हाइड्रोपावर १२४००००एसियन हाइड्रोपावर ११८००००रसुवागढी हाइड्रोपावर (स्थानीय) ६८४२१००पिपल्स पावर ३०९९७४०डिस मिडिया २३८५९२९आईएमई इन्स्योरेन्स ६००००००मन्दाकिनी हाइड्रोपावर १७६४११०विन्ध्यवासिनी हाइड्रोपावर २५०००००हिमालयन हाइड्रोपावर २२५००००दोर्दीखोला हाइड्रोपावर २९५१९२९अपर हेवाखोला हाइड्रोपावर २००००००अपर सोलु हाइड्रोइलेक्ट्रिक ३३०७५००उपकार लघुवित्त २६६२५०सयपत्री हाइड्रोपावर ९०००००राप्ती हाइड्रो २९४१४१०रिभर फल्स पावर ३४३००००सीवाईसी नेपाल लघुवित्त ३९५३३६श्वेतगंगा हाइड्रोपावर ४७७९०००स्रोत ः नेपाल धितोपत्र बोर्ड
गलत नियतले सुपारी आयात खुलाइयो ः संसदीय समिति,"(काठमाडौं)  संसद्को दिगो विकास तथा सुशासन समितिअन्तर्गत गठित उपसमितिले सुपारी आयात खुलाउनुमा सरकारी नियत गलत भएको निष्कर्ष निकालेको छ । तेस्रो मुलुकबाट हुने व्यापारमा भइरहेको नीतिगत व्यवस्थाबारे अध्ययन गर्न गठित उपसमितिले सुपारी आयात खुला गरेर अवैध व्यापारलाई प्रोत्साहन गर्न नहुनेमा जोड दिएको छ । रमेशजंग रायमाझीको संयोजकत्वमा बनेको ५ सदस्यीय उपसमितिले सम्बद्ध उद्योग वाणिज्य तथा आपूर्ति मन्त्रालय, वाणिज्य आपूर्ति तथा उपभोक्ता विभाग, भन्सार विभाग, प्रदेश १ मा रहेका सुपारी उद्योगी र व्यापारीसँग छलफल गरी प्रारम्भिक प्रतिवेदन तयार गरेको हो । प्रतिवेदन समितिमा पेस भइसकेको छ, समितिको बैठक बसेर यसलाई अन्तिम रूप दिन्छौं, दिगो विकास तथा सुशासन समितिका सचिव इन्द्रविलास पौडेलले भने । शून्य भन्सारदरमा कृषि वस्तु भारत निर्यात गर्न सकिने सुविधा दुरुपयोग गर्दै वैधअवैध माध्यमबाट निकासी गर्न अर्बौं रुपैयाँको सुपारी र केराउ आयात गर्ने गरिएको छ । इन्डोनेसिया, मलेसियालगायत उत्पादक मुलुकबाट सोझै भारत भित्र्याउँदा भने बढी भन्सार दर बुझाउनुपर्छ । उपसमितिको प्रतिवेदनअनुसार ४ वर्षअघि ५० हजार टन सुपारी तेस्रो मुलुकबाट आयात भएको थियो । भारतमा सुपारीमा ८० प्रतिशत भन्सार थियो । तेस्रो मुलुकबाट सुपारी ल्याउँदा कागजी प्रक्रियामा ५ प्रतिशत कटाउँदा ४५ प्रतिशत सोझै मुनाफा थियो । नेपालमा सुपारी आयातमा ५ प्रतिशत मात्रै भन्सार लाग्ने थियो, प्रतिवेदनमा भनिएको छ, यही मुनाफाका कारण सुपारी कारोबारीले राजनीतिक दल, प्रहरी र प्रशासनलाई काबुमा राखेर अवैध रूपमा भारत निकासी गरिरहेका थिए । सुपारी, केराउ, मरीच र छोकडाको तस्करी बढेपछि सरकारले २०७६ चैत २४ मा निकासी पैठारी (नियन्त्रण) ऐन, २०१३ को दफा ३ (१) बमोजिम वस्तु पैठारीमा बन्देज लगाएको थियो । कोभिड महामारी बढेका बेला विदेशी विनिमय सञ्चिति बढाउन भन्दै तत्कालीन अर्थमन्त्री युवराज खतिवडाले उक्त निर्णय गराएका थिए । अर्थतन्त्र चलायमान हुन थालेपछि २०७७ चैत ९ मा पूर्ण बन्देज हटाएर परिमाणात्मक बन्देज लगाइएको थियो । जसअनुसार आर्थिक वर्ष २०७७७८ मा उद्योगी व्यवसायीले एक वर्षमा केराउ ८० हजार टन, सुपारी २५ हजार टन, छोकडा ५ हजार टन, नधुलाएको मरीच १५ हजार टन आयात गर्न सक्थे । एक महिनाअघि मन्त्रिपरिषद्ले सुपारी, केराउ, छोकडा र मरीच आयात खुलाउने निर्णय गरेको छ । प्रधानमन्त्री शेरबहादुर देउवाले नै नेतृत्व गरिरहेको उद्योग, वाणिज्य तथा आपूर्ति मन्त्रालयमार्फत गरिएको यस्तो विवादास्पद निर्णय आलोचना सामना गर्न नसकिने आकलनमा सार्वजनिक गरिएको छैन । सर्वसाधारण बिरामी हुँदा उपचारका लागि डलर दिन नसक्ने सरकारले सुपारी, केराउका नाममा उल्टै डलर विदेश पठाएको छ । कोटा दिँदा अर्बौं रुपैयाँको घोटाला भएको छ, संसदीय उपसमिति संयोजक रायमाझीले भने । कारोबारीले नेपालमा उत्पादनको तथ्यांक बढाएर तेस्रो मुलुकबाट आएको सुपारीलाई नेपाली बनाएर भारत निकासी गर्न दबाब दिँदै आएको उपसमितिको प्रतिवेदनमा उल्लेख छ । यही दबाबले सुपारी खेती नबढे पनि कागजमा उत्पादनको तथ्यांक बढ्ने गरेको छ । मुलुकमा वार्षिक ४५ हजार टन मात्रै सुपारी चाहिने उपसमिति संयोजक रायमाझी बताउँछन् । लाइसेन्स प्राप्त गुट्खा उद्योग र व्यवसायीहरू वार्षिक ४५ हजार टन सुपारी पर्याप्त हुने बताउँछन् । तर आर्थिक चलखेल गरेर सरकारले २५ हजार टनको कोटा दिएको छ, उनले भने, आयात खोलेर अवैध व्यापारलाई प्रोत्साहन गर्न दिनु हुँदैन । आर्थिक वर्ष २०७३७४ मा २ अर्ब १६ करोडको केराउ र ७९ करोडको सुपारी आयात भएको भन्सार विभागको तथ्यांक छ । २०७४७५ मा १ अर्ब ७१ करोडको सुपारी र १ अर्ब ६८ करोडको केराउ आयात गरिएको थियो । २०७५७६ मा १ अर्ब १८ करोडको सुपारी र ४ अर्ब ७३ करोडको केराउ, २०७६७७ मा २ अर्ब ५७ करोडको सुपारी र १० अर्ब ५ करोडको केराउ आयात भएको थियो । परिमाणात्मक बन्देज लागेपछि २०७७७८ मा ७६ करोड ६९ लाखको सुपारी र ३ अर्ब २६ करोडको केराउ आयात भएको विभागले बताएको छ । सुपारी र केराउ खुला सीमाका कारण तस्करी हुन्छ । भन्सार विभागका अनुसार यी वस्तुको आयात र व्यापार गर्ने ठूला ५० फर्म छन् । तर सरकारले यी फर्मबारे अध्ययनअनुसन्धान गरेको छैन ।"
नेपालभारत र बंगलादेशबीच बस चलाउने गृहकार्य,"(नयाँदिल्ली)  नेपाल, भारत र बंगलादेशबीच निर्विवाद रूपमा सडक यातायात सञ्चालन गर्ने कार्यदिशामा नेपाल, भारत र बंगलादेशले अग्रसरता देखाएका छन् । दिल्लीमा सोमबार र मंगलबार चलेको तीनै देशका अधिकारीले यातायात सञ्चालनमा आइपर्ने समस्या र तिनको समाधानका सन्दर्भमा छलफल गरेका हुन् । त्रिदेशीय यातायात सञ्चालनमा आइपर्ने सम्भावित समस्या र त्यसका लागि गरिनुपर्ने सामूहिक क्रियाकलापहरूलाई पहिचान गर्न विभिन्न उपसमिति गठन गरिने भएको छ । यसअघि भुटानसहित चार देशबीच नै सडक यातायातलाई सहज बनाउने सहमति थियो । तर अहिलेलाई भुटानले आफूलाई यसबाट अलग राखेको छ । सन् २०१५ मा बंगलादेश, भुटान, इन्डिया र नेपाल सडक यातायात सञ्चालन गर्ने विषयमा सहमति बनेको थियो, जसलाई बीबीआईएन मोटर भेहिकल एग्रिमेन्टका नामले चिनिन्छ । यही बीबीआईएनको वर्किङ कमिटी बैठक दिल्लीमा बसेको हो । भुटान त्यसमा पर्यवेक्षकका रूपमा मात्रै सामेल छ । बीबीआईएन अवधारणालाई भुटानबाहेक तीनै देशका संसद्ले स्वीकृति प्रदान गरिसकेका छन् । तर भुटानको संसद्ले त्यस सहमतिलाई अनुमोदन नगरेपछि भुटानले आफूलाई बाहिर राखेको छ । तर पछि जोडिन सकिने सम्भावनालाई हेर्दै पर्यवेक्षकका रूपमा बैठकमा सामेल हुँदै आएको छ । सार्क देशहरूमै यातायातलाई सहज बनाउने अवधारणाबाट उठेको यो विषय पछि भारतपाकिस्तानबीचको विवादले अगाडि बढ्न नसकेपछि चार देशबीच सहमति भएको ७ वर्ष भइसक्दा पनि गति लिन सकेको छैन । दिल्लीको बैठक त्यसैलाई कार्यान्वयनमा लैजाने विषयमा केन्द्रित थियो । नेपालबाट भौतिक पूर्वाधार तथा यातायात मन्त्रालयका सहसचिव केशवकुमार शर्मा नेतृत्वको टोली बैठकमा सहभागी थिए । टोलीमा उद्योग, परराष्ट्र, गृह, कानुन मन्त्रालयका अधिकारी पनि थिए । भुटान अहिलेलाई बाहिर रहेकाले नेपाल, भारत र बंगलादेशबीच सडक यातायातबाट सवारीसाधन ओहोरदोहोर गराउने विषयमा छलफल केन्द्रित रहेको शर्माले बताए । कार्यान्वयन पक्षमा देखिएका चुनौती, समस्याको पहिचान र त्यसको समाधानका उपाय सन्दर्भमा छलफल भइरहेको छ, उनले भने, छलफलपछि आउने निष्कर्षलाई सम्बन्धित देशका सरकारले स्वीकृति दिएपछि थप कुरा अघि बढ्नेछ ।सार्वजनिक तथा नियमित बस सेवा, रिजर्भ तथा व्यक्तिगत गाडी र कार्गो बोकेका सवारीसाधनलाई कसरी सञ्चालनमा ल्याउने भन्ने विषयमा छलफल केन्द्रित थियो । पूर्वाधार शुल्क कति उठाउने, त्यसको बाँडफाँट कसरी हुने, कुनै गाडी दुर्घटना भए के गर्नेजस्ता विषयमा बैठकमा सहमति खोजिएको सहसचिव शर्माले बताए । भन्सारको व्यवस्थापन र यातायातको सहजीकरणसम्बन्धी अध्ययन गर्न संयुक्त उपसमिति गठन गर्ने निर्णय पनि भएको उनले जानकारी दिए । सम्भावित विवाद समाधानका लागि पनि संयन्त्र गठन गर्ने निर्णय भएको छ । देशहरूले नाम दिएपछि उपसमिति र संयन्त्रले पूर्णता पाउनेछ । एसियाली डेभलपमेन्ट बैंक (एडीबी) ले त्यसको सहजीकरण गर्नेछ । नेपाल र भारतबीच द्विपक्षीय सम्झौताका आधारमा दिल्लीकाठमाडौंदिल्ली बस सञ्चालनमा छ । यसअघि बंगलादेशको ढाका र काठमाडौंबीच सन् २०१८ मा सडक यातायातको ट्रायल गरिएको थियो । ढाकाबाट छुटेको बस तेस्रो दिन काठमाडौं पुगेको थियो ।"
'अर्थतन्त्र सुधार्न १५ आयात प्रतिस्थापन कर लगाऔं,"तरलताको विद्यमान अवस्थाबारे बैंक तथा वित्तीय संस्था परिसंघले विस्तृत अध्ययन पनि गरेको छ, के कारणले झन्डै एक वर्षदेखि निरन्तर वित्तीय प्रणालीमा लगानीयोग्य रकम अभावको अवस्था आएको हो ?सबैभन्दा असन्तुष्टि लाग्ने कुरा अहिले उत्पादनमूलक क्षेत्रमा लगानी गर्ने पैसा पनि छैन । एक वर्षदेखि निक्षेप बढेको छैन । चालु आर्थिक वर्षको ७ महिनाको समग्र बैंकिङ उद्योगको निक्षेप औसतमा वृद्धिदर २ प्रतिशत ऋणात्मक छ । निक्षेपबाट कर्जा प्रवाह गर्ने पुग्ने स्रोत जुट्न सकेको छैन । मागअनुसार कर्जा प्रवाह गर्न सकिएको छैन । चालु आर्थिक वर्षदेखि आयात उच्च दरले बढ्यो । अघिल्ला वर्षहरूमा वार्षिक रूपमा हुँदै आएको आयात बराबर अहिले ७ महिनामै आयात भएको छ । त्यसलाई पनि बैंकहरूले लगानी गर्नुपर्यो । पछिल्लो ७ महिनामा बैंकहरूले करिब ४ खर्ब रुपैयाँ कर्जा प्रवाह गरेका छन् । करिब ९० प्रतिशत आयात र बाँकी १० प्रतिशत मात्र उत्पादनमूलक क्षेत्रमा गएको छ । रेमिट्यान्स बढ्नुको साटो घटिरहेको छ, सरकारी खर्च बढ्न सकेन, विदेशी लगानी, पर्यटनलगायत स्रोतबाट पनि रकम आएन । यी कारणले अर्थतन्त्रले तरलताको समस्या भोगिरहेको छ । नेपालमा राष्ट्र बैंकले २०७२ सालमा एकै पटक २ अर्बबाट बैंकहरूको चुक्ता पुँजी ८ अर्ब रुपैयाँ पुर्यायो । पुँजी बढाउँदा बैंकहरू मर्जरमा जान्छन्, बलिया हुन्छन् र संख्या घट्छ भन्ने राम्रो उद्देश्यले त्यो नीति ल्याइएको थियो । तर, विडम्बना हकप्रद सेयरमार्फत पुँजी बढाउन दिइयो । हकप्रद सेयर निष्कासन गर्न नदिएको भए बोनस सेयरबाट पुँजी नपुग्ने बैंकहरूलाई मर्जरमा जानुपर्ने बाध्यता आउँथ्यो । संख्या पनि घट्थ्यो । त्यति बेला थोरै बैंक मात्र मर्जरमा गए, धेरैले हकप्रदमार्फत पुँजी बढाए । हकप्रद सेयरमार्फत पुँजी पुर्याउने बैंकलाई प्रतिफल बढाउनुपर्ने दबाब पर्यो । उनीहरू आक्रामक रूपमा कर्जा विस्तारमा लागे । अरू बैंकले पनि त्यही बाटो पछ्याउन थालेपछि बैंकिङ व्यवसाय धेरैले बढ्यो । अर्को कारण, राष्ट्र बैंकले बिस्तारै बैंक तथा वित्तीय संस्थाको गैरब्याज आय (विभिन्न सेवा शुल्क आदि) कडाइ गर्यो । केही बैंकले उच्च शुल्क लिएकै कारण राष्ट्र बैंकले गैरब्याज आयमा कडाइ गरेको थियो । यस कारण मैले बैंकहरूलाई हामी स्वनियमनमा बसौं, नत्र ठूलो समस्या हुन्छ भनिरहेको छु । नेपालका बैंकहरूको गैरब्याज आय सार्क क्षेत्रमा मात्र नभई विश्वभरमै सबैभन्दा कम छ । गत आर्थिक वर्षको अन्त्यमा यस्तो आय २१ प्रतिशत थियो । चालु आर्थिक वर्षको पहिलो ३ महिनामा यो १८ प्रतिशत रहेकामा अहिले करिब १५१६ प्रतिशतमा झरेको छ । यस कारण बैंकहरू जसरी हुन्छ कर्जा विस्तारमा लागे । राष्ट्र बैंकले नगद लाभांश वितरणमा कडाइ गर्यो । बैंकहरूले बोनस सेयर दिन थाल्यो । यसले पुँजी बढ्यो । पुँजी बढेपछि प्रतिफल पनि बढाउन बैंकहरूलाई दबाब पर्यो । बैंक तथा वित्तीय संस्थाले आक्रामक रूपमा कर्जा विस्तार गरेकाले यस्तो अवस्था आएको हो ? यसमा आंशिक सत्य छ । आयात बढेपछि प्रतीतपत्रको (एलसी) माग बढ्यो । त्यसमा राम्रो नाफा र जोखिम कम हुने भएकाले पनि बैंकहरू आक्रामक रूपमा त्यता लागेकै हुन् । तर त्यो मात्र तरलता अभावको कारण होइन । प्रमुख कारण निक्षेप नबढ्नु नै हो । निक्षेप बढ्नलाई रेमिट्यान्स बढ्नुपर्यो, पर्यटक आउनुपर्यो । समग्रमा मुलुक बाहिरबाट पैसा आउनुपर्थ्यो । त्यो हुन सकेन ।समस्या समाधानका उपाय केके हुन् ?आयात घट्ने, रेमिट्यान्स र सरकारी खर्च बढ्ने तथा राष्ट्र बैंक र सरकारले कुनै विशेष नीतिगत व्यवस्था नगर्दासम्म बैंकमा पर्याप्त पैसा आउने सम्भावना देखिन्न । पैसा नआउँदासम्म सजिलै कर्जा पाउने अवस्था आउँदैन । पहिलो रेमिट्यान्स बढाउने उपाय गर्नुपर्छ । यसका लागि वैदेशिक रोजगारीमा जाने स्वीकृति दिँदा नै बैंक खाता अनिवार्य खोल्नुपर्ने व्यवस्था गर्नुपर्छ । ता कि विदेशमा कमाएको रकम त्यो व्यक्तिले सिधै आफ्नो खातामार्फत मात्र पठाउने गर्नुपर्छ । हाल रेमिट्यान्समार्फत आएको निक्षेपलाई थप एक प्रतिशत बढी ब्याज दिने व्यवस्था छ । यसलाई बढाएर थप एक प्रतिशत बढी ब्याज दिन बैंक तथा वित्तीय संस्था परिसंघले सरकार र राष्ट्र बैंकमा पटकपटक आग्रह गर्दै आएको छ ।वैधानिक प्रणालीमार्फत रेमिट्यान्स बढाउन वैदेशिक रोजगारीमा गएकाहरूलाई कम्पनीहरूको प्राथमिक सेयर निष्कासन (आईपीओ) मा निश्चित प्रतिशत कोटा व्यवस्था गर्नुपर्छ । यसो गर्दा एकातिर उनीहरूको पैसा बचत हुन्छ, अर्कोतर्फ पूर्वाधारमा लगानी गर्न पुँजी निर्माण हुन्छ, राम्रो प्रतिफल पनि पाइन्छ । विदेशमा गएका नेपालीहरूको आईपीओमा धेरै आकर्षण पनि छ । यो उनीहरूको माग पनि हो । यसो गर्दा विदेशमा दुःख गरेर कमाएको रकम उत्पादनमूलक क्षेत्रमा उपयोग गर्न सकिन्छ । उपभोगमा जाने खर्च कम हुन्छ । विद्यमान समस्या समाधान गर्न केही समयका लागि आयातलाई निरुत्साहित गर्नुपर्छ । हामीसँग करिब साढे ६ महिनाका लागि मात्र वस्तु तथा सेवा आयात गर्नु पुग्ने विदेशी मुद्रा सञ्चिति छ । हरेक महिना यो घट्दो छ । यसलाई बढाउन अब पनि पहल नगरिए हामीसँग अत्यावश्यक सामग्री जस्तै खाद्यान्न र औषधि किन्ने विदेशी मुद्रा पनि नहुन सक्छ । प्रतीतपत्र खोल्दा विदेशी बैंकहरूले तिम्रो देशमा विदेशी मुद्राको सञ्चिति राम्रो छैन भनेर प्रश्न उठाउन थालिसके । अहिले पनि केही बैंकहरूले शतप्रतिशत नगद नराखी एलसी खोल्न नपाउने अवस्था छ । यही क्रम बढिरहे आउँदा दिनमा नेपाल कालोसूचीमा पर्न सक्ने अवस्था पनि आउन सक्छ । त्यस कारण निर्यात प्रोत्साहन र आयात प्रतिस्थापनको नीति राज्यले लिनुपर्छ । यसका लागि करिब १५ प्रतिशत आयात प्रतिस्थापन कर लगाउन उपयुक्त देखिन्छ ।सिधै भन्सार कर बढाउँदा विश्व व्यापार संघ, साफ्टालगायत संघसंस्थाबाट विरोध आउन सक्छ । यस कारण हाम्रो मुलुक समस्यामा छ, वित्तीय संकटको अवस्थामा सुधार गर्न, मुलुकलाई आत्मनिर्भर बनाउन १५ प्रतिशत आयात प्रतिस्थापन कर लगायौं भन्दा बाहिरी जगत्ले पनि प्रश्न उठाउन पाउँदैन । यो व्यवस्था कृषि र पेट्रोलियम पदार्थमा पनि लागू गर्नुपर्छ । नेपालमा कृषिमा जम्मा ५ प्रतिशत कृषि सुधार शुल्क लाग्दै आएको छ । किसानलाई अनुदान दिएर देशभित्र कृषि उत्पादन बढाउँछु भन्नु दिवास्वप्न मात्र हो । अहिलेको अवस्थामा नेपालका उत्पादनले बाहिरका वस्तुसँग प्रतिस्पर्धा गर्न सक्दैनन् । भारत, चीन, बंगलादेशलगायत राष्ट्रबाट ठूलो परिमाणमा कृषि सामग्री आयात हुन्छ । यसलाई रोक्ने बाटो भनेकै आयात प्रतिस्थापन कर हो । यसो गर्दा आन्तरिक उत्पादन बढ्ने भएकाले केही वर्षमै हामीले मागअनुसार कृषि उपज उत्पादन गर्न सक्षम हुन्छौं । ठूलो संघर्ष गरेर जेनतेन चलिरहेका उद्योगको उत्पादन क्षमता पनि बढ्छ । थप उद्योग पनि स्थापना गर्न पनि सकिन्छ । विदेशीबाट विदेशी मुद्रामा ऋण लिन पाउने नीति पनि छ तर बैंकहरूले ऋण लिन सकेनन्, यसमा कस्ता अप्ठ्यारा रहेछन् ? केही बैंकको क्षमता नपुगेको हो भने प्रायः बैंकले प्रयास नै गरेनन् । बैंकिङ भनेको पैसा कमाउनकै लागि मात्र होइन । अरू व्यापार जस्तो नाफा भएन भने छाडेर जाने भन्ने हुँदैन । अल्पकालीन नाफा घाटा मात्र हेरेर बैंकिङ व्यवस्था गर्दा जोखिम हुन्छ । राष्ट्र बैंकको निर्देशनअनुसार बैंकहरूले ४४ प्रतिशत स्प्रेड कायम गर्न पाउँछन् । अहिले औसत स्प्रेड दर ३८ प्रतिशतभन्दा कम छ । बैंकहरूको लागत बढिरहेको छ । त्यसअनुसार कर्जाको ब्याजदर बढ्न सकेको छैन । यसले केही कर्पोरेटलाई फाइदा भयो । ७ प्रतिशतको ब्याजदर १४ प्रतिशत पुर्याए भनेर बैंकहरूले गाली खाइरहेका छन् । सरकारले ब्याज अनुदानको सस्तो कर्जा र राष्ट्र बैंकले सस्तो ब्याजदरको पुनर्कर्जा कार्यक्रम ल्याएको छ, यसको चरम दुरुपयोग भयो, ठूला र पहुँचवालाले मात्र सुविधा लिए भनिन्छ नि ? भटमास र सोयाबिन तेल, घिउलगायतका लागि प्रवाह भएको कर्जालाई पनि कृषिमै राखिएको रहेछ । यी शीर्षकमा प्रवाह भएको कर्जामा अनुदान त छैन । यसरी कृषि कर्जाको रकम धेरै देखिएको छ । कृषिमा अनुदान पनि ४५ अर्ब रुपैयाँ गएको छ । कृषि कर्जा पनि प्रभावकारी भएको छैन । यसबारेमा बृहत् अध्ययन हुन जरुरी छ । यसबारे म आफैं पनि अध्ययन गर्दै छु । तपाईं पनि कृषि उद्यमी हुनुहुन्छ ? कर्जा सुविधा तपाईंले पनि लिनुभएको छ, कहाँ उपयोग गर्नुभएको छ ? सुरुमा पाँच प्रतिशत ब्याज अनुदानमा मैले साढे १० करोड रुपैयाँ लिएको हुँ । त्यसमा आफ्नो केही लगानी जोडेर सबै कृषि फार्मको विकास तथा विस्तार गर्न लगाएको छु । कृषि काम गर्न जग्गा पनि किनेको छु । त्यो जग्गा वर्षौंसम्म पनि खेतीकै लागि हो, व्यवसायको सम्भावना छैन । अहिले पनि करिब ४ करोड जति कर्जा भुक्तानी गर्न बाँकी छ । त्यसबाहेक सहुलियत कर्जा लिएको छैन । आईएमएफलगायत अन्तर्राष्ट्रिय निकायले हरेक वर्ष कर्जाको गुणस्तर खस्किएका विषयमा प्रश्न उठाउने गरेका छन्, यसमा परिसंघको धारणा के हो ? राष्ट्र बैंकले ल्याएको नीतिगत व्यवस्थाका कारण पछिल्लो दुई वर्षदेखि खराब कर्जा बढ्न पाएको छैन । यस अवधिमा केही असुली भएकाले खराब कर्जा केही घटेको अवस्था पनि छ । उदाहरणका लागि होटललाई हेरौं । होटलबाट ब्याज पनि नउठाउन र त्यसलाई खराब कर्जामा वर्गीकरण नगर्न राष्ट्र बैंकले भनेको छ । यी क्षेत्रले भोलि एकै पटक २ वर्षको ब्याज तिनुपर्ने अवस्था आउन सक्छ । त्यति बेला मेरो क्षमता हुने वा नहुने भन्ने कुराले खराब कर्जाको वास्तविक अवस्था थाहा हुन्छ । केही बैंकले इभरग्रिनिङ गरेकै छन् । केही बैंकले गल्ती गर्दा वित्तीय क्षेत्रले नै आरोप लाग्ने गरेको छ । म दाबीसाथ भन्न सक्छु, धेरै बैंकले त्यसो गरेका छैनन् । उनीहरूले सही बाटोबाटै व्यवसाय विस्तार गरिरहेका छन् ।एकै व्यक्ति बैंकर र व्यवसायी भएकाले स्वार्थ बाझियो भन्दै अलग गर्ने कुरा बेलाबेला उठ्ने गरेको छ, नेपालमा बैंकर र व्यवसायी छुट्याउन सम्भव छ ?असम्भव भन्ने हुँदैन । राज्यले चाह्यो भने सम्भव छ । व्यावसायिक (प्रोफेसनल) व्यक्ति बैंकको नेतृत्वमा रहेको बैंकले भन्दा व्यवसायी भएको बैंकले राम्रो पर्फमेन्स (कार्यप्रगति) गरेको छ । यस कारण बैंकिङ क्षेत्रमा पर्फमेन्स पनि हेर्नुपर्छ होला । यो हेर्ने काम राष्ट्र बैंक र सरकारको हो । राज्यको नीति जे हुन्छ, हामीले त्यो मान्नुपर्छ । लगानी गरेकालाई मात्र त्यसको पीडा हुन्छ । विगतमा केही व्यापारीले आफूलाई मात्र फाइदा लिन पुगे, त्यो गलत हो । त्यसका आधारमा सबैलाई दोष दिन भएन । विगतमा गोल्यान समूहले पनि ट्रेडिङ गरेको हो नि, होइन ?यो ३० वर्षअघिको कुरा हो । त्यो बेलामा हामी टेक्सटाइल व्यापारमा थियौं । त्यसैसँग जोडेर सिल्कका कपडा पनि उत्पादन गरौं भनेर त्यसको धागो मगाइयो । बजारमा त्यसको माग धेरै रहेछ । सबै सामग्री भारतमा जाँदो रहेछ । मलाई त्यो व्यापारमा चित्त बुझेन । यो व्यापार गर्दा सजिलै नाफा हुने भएकाले सन्तानहरूमा मिहिनेत गर्ने बानी हराउला भन्ने डर लाग्यो । यहाँ मैले ट्रेडिङ व्यापार गर्नेका सन्तान बिग्रिए भन्न खोजेको चाहिँ होइन । मिहिनेत नगरी पैसा कमाउँदा त्यसको महत्त्व कम हुन्छ भन्ने मेरो सोचाइ हो । यस कारण मैले त्यो व्यापार बन्द गरें । त्यसपछि कपडा उद्योग गर्यौं, छाता, जुत्ताचप्पल, अडियो क्यासेट, जिप फसनर, स्टिल, प्लास्टिकका बोरालगायत उत्पादन गर्ने उद्योग स्थापना गर्यौं । सन् १९९५ तिर आएर धागो बनाउने उद्योग सुरु भएको हो । अहिले हाम्रा तीन उद्योग पूर्ण रूपमा निर्यातमा आधारित छन् । ती उद्योगले उत्पादन गरेको ७० प्रतिशत निर्यात हुन्छ भने ३० प्रतिशत स्वदेशमा बिक्री हुन्छ । हाम्रो समूहको मुख्य लगानी बैंक र इन्स्योरेन्स कम्पनीमा पनि छ । पछिल्लो दिनमा हाइड्रोपावरलगायत ऊर्जामा लगानी बढाएका छौं । करिब ७ सय मेगावाटको जलविद्युत् आयोजनाको लाइसेन्स हाम्रो समूहसँग छ । सबैमा हामीले मात्र लगानी गर्न सक्दैनौं । यसमा विदेशी लगानी ल्याउने सोचमा छौं । करिब ८० प्रतिशत विदेशी लगानीकर्तालाई दिएर बाँकी २० प्रतिशत सेयर लगानी हाम्रो रहने गरी विदेशी साझेदार खोजी गरिरहेका छौं । मुलुकको पैसा नेपालभित्रै रहोस् भन्ने हाम्रो चाहना हो । भर्खरै संखुवासभामा ५४ मेगावाटको जलविद्युत् आयोजनाको पीपीए हुने तयारीमा छ । यसमा करिब ८ करोड त हामीले राजस्व बुझाइसकेका छौं । यसबाहेक होटल क्षेत्रमा पनि लगानी सुरु गरेका छौं । दीर्घकालमा काठमाडौं बाहिर पनि होटल खोल्न योजना छ । कृषिमा लगानी बढाउँदै छौं ।कृषि उद्यममा पनि हुनुहुन्छ, त्यसको अनुभव पनि बताइदिनुस् न ? सक्रिय व्यवसायबाट अवकाश लिएपछि संस्थागत सामाजिक उत्तरदायित्व (सीएसआर) मार्फत झापाको एउटा गाउँबाट कृषि सुरु गरेको थिएँ । अर्ग्यानिक खेती उत्पादन गर्न किसानलाई प्रोत्साहन दिन त्यो प्रयास गरिएको थियो । सुरुमा एक गाउँबाट थालिएको काम विस्तार हुँदै २५ गाउँमा पुग्यो । त्यसका लागि मैले मासिक २५ लाखसम्म खर्च गरेको थिएँ । त्यसपछि कोभिड आयो । सीएसआरको काम बन्द भयो । त्यसमा करिब १ हजार किसान आबद्ध थिए । यसरी खेती गर्दा उत्पादन बढ्यो र लागत घट्यो । तर, समस्या बजारीकरणमा देखियो । ती किसानलाई बजारसम्म जोड्नका लागि माटो कम्पनी स्थापना गरिएको हो ।अहिले ती किसानको उत्पादनलाई बजारसम्म पुर्याउनुका साथै माटो कम्पनीले आफैं उत्पादन पनि गर्दै आएको छ । खेती गर्ने प्रयोजनका लागि झापामै करिब १ सय ४० बिघा जग्गा पनि किनेका छौं । त्यो सबै जग्गा व्यावसायिक खेतीकै लागि उपयोग गर्ने हो । विभिन्न कारणले नेपालमा कृषि उद्यम गर्न अलि गाह्रो छ । तीन तहको सरकार छ । ती तीनतिर फर्किएका हुन्छन् । तर असम्भव भन्ने पनि छैन । यसका लागि नीति निर्माताको इच्छा शक्ति चाहिन्छ । कृषि उत्पादनलाई बढाउन पहिलो चरणमा मुलुकभरका किसान, खेतीयोग्य जग्गा, जग्गाको उर्वरा शक्ति, सिँचाइमा पहुँचलगायत कुराको तथ्यांक चाहिन्छ । स्थानीय पालिकाले चाहेमा यी तथ्यांक एक महिनामै संकलन गर्न सक्छन् । उल्लिखित तथ्यांक उपलब्ध भएपछि तिनको उपयोग, बीउबिजन, मललगायत कुराका लागि कृषि विज्ञसँग बसेर योजना बनाउनुपर्छ । खेतीयोग्य जग्गा उपलब्धतासँगै किसानलाई सस्तोमा उन्नत बीउ, मल र सिँचाइ सुविधा प्रदान गर्नुपर्छ । सुपथ मूल्यमा वा अनुदानमा ट्र्याक्टरलगायत कृषि सामग्री प्रदान गर्न सकिन्छ । यसो गर्दा किसानको लागत कम पर्छ । यति गरेपछि उत्पादन भइहाल्छ । त्यसलाई व्यवस्थापन गर्न स्टोरेज, ससाना एग्रो प्रोसेसिङ उद्योग स्थापना गर्नुपर्छ । यी उद्योग चलाउन पनि किसान र स्थानीयलाई प्राथमिकता दिनुपर्छ । चीनमा सबैभन्दा धनी किसान नै छन् । सबैभन्दा बढी खुसी पनि किसान नै हुन्छन् । यस कारण किसानलाई धनी बनाएर कृषि उत्पादन बढाउन सकिन्छ । यति मात्र गर्दा पनि आगामी २३ वर्षमा नेपालमा पुग्ने कृषि उपज उत्पादन गर्न सकिन्छ, जसबाट हाल हुँदै आएको २ खर्ब रुपैयाँको कृषि उपजको आयात कम गर्न सकिन्छ ।"
स्नोडेन्ट चुइङ्गम स्ट्रबेरी फ्लेबरमा,"काठमाडौं (कास) पर्फेक्ट फुडले आफ्नो उत्पादन स्नोडेन्ट चुइङ्गमलाई स्ट्रबेरी फ्लेबरमा पनि बजारमा ल्याएको छ । स्नोडेन्ट चुइङ्गमले सासलाई ताजासमेत बनाउने कम्पनीको दाबी छ । मिन्ट, मौसमी (स्विट लाइम) फ्लेबर र स्ट्रबेरी फ्लेबरमा भएको स्नोडेन्ट चुइङ्गम कम्पनीको उत्कृष्ट उत्पादन रहेको बताइएको छ । पर्फेक्ट फुड्सका बेस्ट, सेन्टर फ्लिज, स्नोडेन्ट, क्यान्डी बीलगायत चुइङ्गम बजारमा उपलब्ध छन् ।"
पोखरामा स्कोडाको नयाँ सोरुम,पोखरा (कास) स्कोडा नेपालले पोखराको नयाँ बजारमा सुविधासम्पन्न सोरुम सञ्चालनमा ल्याएको छ । आधिकारिक विक्रेता एमएडब्लू इन्टरप्राइजेजले हालै पोखरामा स्कोडा कार र एसयूभीको बिक्रीवितरणका लागि एसएसएल मोटर्सलाई डिलर नियुक्त गरेको हो । एमएडब्लूले सन् २००८ देखि स्कोडा कारलाई नेपाली बजारमा उपलब्ध गराउँदै आएको छ । कम्फर्ट र सुरक्षाका लागि स्कोडाका कार नेपालमा चर्चित छन् । देशभर स्कोडा कारको उपलब्धता सहज बनाउन डिलर विस्तारलाई प्राथमिकतामा राखेर काम गर्दै आएको कम्पनीले जनाएको छ । यसैअनुरूप एमएडब्लूले पोखरामा युरोपियन मापदण्डको नयाँ सोरुम स्थापना गरेको हो ।
एनसेलको अल नेपाल भ्वाइस प्याक,"काठमाडौं (कास) एनसेलका ग्राहकले अब नेपालका जुनसुकै नेटवर्कमा अझै सस्तो भ्वाइस कल दरमा कल गर्न सक्ने भएका छन् । एनसेल आजियाटाले आकर्षक अल नेपाल भ्वाइस प्याक अफर सञ्चालनमा ल्याएको छ । यस अफरअन्तर्गत प्रिपेड ग्राहकले अब ५१ पैसा प्रतिमिनेटमा भ्वाइस सेवाको फाइदा लिन सक्छन् । यस अफरमा विभिन्न ६ वटा भ्वाइस प्याक प्रिपेड ग्राहकका लागि उपलब्ध रहेको कम्पनीले जनाएको छ । अफरअन्तर्गत ग्राहकले करसहित १४ देखि ३८५ रुपैयाँसम्म शुल्क पर्ने १, ३, ७, १४ वा २८ दिनको समयसीमा भएका प्याकबाट फाइदा लिन सक्नेछन् ।"
नबिलले ल्यायो 'एफडी कार्ड योजना,"काठमाडौं (कास) नबिल बैंकले क्रेडिट कार्डअन्तर्गत नबिल एफडी (फिक्स्ड डिपोजिट) कार्ड योजना सुरु गरेको छ, जसअन्तर्गत बैंकका मुद्दती निक्षेप (फिक्स्ड डिपोजिट) ग्राहकलाई क्रेडिट कार्ड सुविधा प्रदान हुनेछ । यो कार्ड नबिल बैंकमा मुद्दती निक्षेप खाता भएका, वित्तीय अनुशासन भएका तर नियमित आम्दानी नहुने गृहिणी, अवकाशप्राप्त व्यक्ति र विश्वविद्यालयका विद्यार्थीलाई वित्तीय सेवा प्रदान गर्नका लागि सुरु गरिएको बैंकले जनाएको छ ।"
डाबरको वाटिका नेचुरल स्याम्पु,"काठमाडौं (कास) डाबर नेपालले डाबर वाटिका नेचुरल स्याम्पु सार्वजनिक गरेको छ । ब्रान्ड एम्बेस्डर स्वस्तिमा खड्का तथा डाबर नेपालका व्यापार प्रमुख एचएस बेदी, मार्केटिङ प्रमुख अभय गोर्खाली र ब्रान्ड प्रबन्धक सलिना शर्माले उक्त उत्पादन सार्वजनिक गरे । डाबर नेपालले नेपाली उपभोक्तालाई उच्च गुणस्तरीय वाटिका स्याम्पु उपलब्ध गराइएको दाबी गरेको छ । यो स्याम्पु तीन भेरिएन्टमा पाइने कम्पनीले जनाएको छ ।"
हेराल्ड कलेजले थाल्यो आईएमबीए,काठमाडौं (कास) बेलायतस्थित उल्भरह्याम्टन विश्वविद्यालयबाट सम्बन्धन प्राप्त काठमाडौंको हेराल्ड कलेज इन्टरनेसनलले एमबीए (आईएमबीए) कोर्स सुरु गरेको छ । कलेजले पहिलो ब्याचको अभिमुखीकरण कार्यक्रम सम्पन्न गरेको हो । पहिलो ब्याचमा १ सय २६ जना विद्यार्थी अध्ययन गर्नेछन् । दुई वर्षे यो कोर्स पूर्ण रूपमा प्रयोगात्मक र व्यावहारिक सिकाइमा आधारित हुने कलेजले जनाएको छ ।
जनकपुरमा जावाको नयाँ डिलर,काठमाडौं (कास) अग्नि मोटोइन्कले जनकपुरको थापाचोकमा आफ्नो नयाँ डिलर सञ्चालनमा ल्याएको छ । भास्कर एन्ड भास्कर इन्टरप्राइजेज कम्पनीमार्फत जावा मोटरसाइकलको शोरुम सञ्चालनमा ल्याइएको हो ।
चैत १८ देखि हाइड्रो एक्स्पो,काठमाडौं (कास) आगामी चैत तेस्रो साता तेस्रो संस्करणको हिमालयन हाइड्रो एक्स्पो२०२२ आयोजना हुने भएको छ । स्वतन्त्र उर्जा उत्पादकहरूको संस्था नेपाल (इपान) र एक्स्पो एन्ड इभेन्ट म्यानेजमेन्ट सर्भिस प्रालिको संयुक्त आयोजनामा नेपालको जलविद्युत्को बजारीकरण नाराका साथ चैत १८ देखि २० सम्म हिमालयन हाइड्रो एक्स्पो हुन लागेको हो ।
सगरमाथा आधारशिविरमा नारी दिवस,"(सोलुखुम्बु)  सगरमाथा शिखर सामुन्नेको कालापत्थरमा मंगलबार नारी दिवसका अवसरमा भएको भेलाले जलवायु परिवर्तनका असरबारे विश्वको ध्यानाकर्षण गराउन १० बुँदे घोषणापत्र जारी गरेको छ । सन् २००९ मा भएको मन्त्रिपरिषद् बैठकको झल्को दिने भेलामा ४० नारीको समूह सहभागी भएका छन् । भेलामा सर्वोच्च अदालतका न्यायाधीश सपना प्रधान मल्ल, कलाकार मनीषा कोइराला, अधिकारकर्मी प्रजिता कार्की, बन्दना राणालगायतको टोलीले कालापत्थरमा करिब १ घण्टा बिताए । हिँडेर यति टाढा आउन सक्छु भन्ने कल्पनासमेत गरेको थिइनँ, साथसाथै अभियानले गरेको प्रस्ताव नकार्न सकिनँ, त्यसैले ८ दिन हिँडेर कालात्थर आइपुगें, न्यायाधीश मल्लले भनिन् । कृत्रिम अक्सिजन लगाएर बसेकी उनले अब नेपाल जस्तो मुलुकले जलवायु परिवर्तनको मुद्दामा न्याय खोज्न कानुनी उपचार खोज्नुपर्ने बताइन् । धेरै अन्तर्राष्ट्रिय घोषणाहरू भएका छन्, सम्मेलनहरूले निर्णय गरेका छन् तर कार्यान्वयन नहुँदा नेपाल जस्तो मुलुकले अन्याय सहनुपरेको छ, उनले भनिन् । हिमालहरू पग्लेको देख्दा चिन्ता लागेको उनले बताइन् ।अभिनेत्री कोइरालाले हिमालमा हिउँ कम हुँदै जानु चुनौतीको विषय भएको बताइन् । हिउँ पग्लिँदै जानु र हिमालहरू केवल कालापत्थरमा परिणत हुनु सिंगो मानव समुदायको अस्तित्वमाथिको खतरा हो, उनले भनिन । अन्तर्राष्ट्रिय नारी दिवसका अवसरमा साथसाथै नामक संस्थाको आयोजना एवं वन तथा वातावरण मन्त्रालय र विभिन्न अन्तर्राष्ट्रिय संस्थाहरूको सहयोगमा कालापत्थरमा विशेष कार्यक्रम गरिएको हो । घोषणापत्रमा जलवायु परिवर्तन प्रभावित क्षेत्रका महिला र विपन्न समूहको अनुकूलन क्षमता सुधार जलवायुजन्य मुद्दाहरूको वकालत गर्ने, प्रतिकूलता न्यूनीकरण र अनुकूलनमा महिलाको भूमिका परिभाषित गर्न हरसम्भव प्रयास गर्ने, मानव स्वास्थ्य प्रणालीको दिगो व्यवस्थापनका लागि प्रवर्द्धन गर्न अपिल गर्ने उल्लेख छ ।हिमाली जनता विशेष गरी महिलालाई जलवायु परिवर्तनका चुनौती सामना गर्न सक्षम बनाउन अन्तर्राष्ट्रिय समुदायबाट सहयोग खोज्ने, हिमालय र तल्लो तटीय क्षेत्रका चुनौतीहरूमा विश्वव्यापी ध्यान आकर्षित गराउने, तापमान वृद्धिले हिमाल पग्लने क्रम बढेकोबारे ध्यानाकर्षण गराउने र हिमाली पारिस्थितिकीय प्रणालीको सुरक्षाको समर्थन गर्ने घोषणापत्रमा जनाइएको छ । साथसाथैकी अध्यक्ष प्रतिजा कार्कीद्वारा जारी घोषणापत्रमा भनिएको छ, जलवायु न्याय आन्दोलनसँग हात मिलाउन प्रतिबद्धता व्यक्त गर्ने, हिमालयलाई प्रमुख प्रकृतिमा आधारित पर्यटन गन्तव्यका रूपमा प्रवर्द्धन गर्न पहल गर्ने, परिवर्तनशील जलवायुको सामना गर्न कमजोर समुदाय विशेष गरी महिलाहरूलाई जागरुकता उत्पन्न गर्न र सक्षम बनाउन प्रतिबद्धता व्यक्त गरिन्छ ।वन तथा वातावरण मन्त्रालयका सहसचिव एवं जलवायु परिवर्तन व्यवस्थापन महाशाखाका प्रमुख राधा वाग्लेले जलवायु परिवर्तनका असर नियन्त्रण गर्न सरकारले अनुकूलनका कार्यक्रमलाई प्राथमिकतामा राखेको बताइन् ।"
कँडेललाई दिल्लीमा सम्मान,नयाँदिल्ली (कास) दिल्ली महिला आयोगले बुटवलकी सुशीला कँडेललाई अन्तर्राष्ट्रिय वुमेन्स डे अवार्ड२०२२ बाट सम्मान गरेको छ । आफू स्वयं हिंसाको सिकार भएर त्यसविरुद्ध डटेर लडेकी कँडेललाई अन्तर्राष्ट्रिय नारी दिवसका अवसरमा मंगलबार सम्मान गरिएको हो । आयोगकी अध्यक्ष स्वाती मालिवालले उनलाई सम्मानपत्र प्रदान गरेकी थिइन् । २२ वर्षीया कँडेललाई उनका पतिले नै दिल्लीमा राखेर कुटपिट गर्नुका साथै यौनकार्यमा लाग्न दबाब दिएका थिए । उनी पतिविरुद्ध प्रमाण जुटाएर नेपाल र भारत दुवै देशका अदालतमा मुद्दा लडिरहेकी छन् । कँडेल महिला हिंसा र बेचबिखनविरुद्धकै अभियानमा पनि सक्रिय छिन् । कँडेलको मुद्दामा सहयोग गर्दै आएको संस्था किन इन्डियाका प्रमुख नवीन जोशीले महिला सशक्तीकरणको सवालमा उनको प्रशंसनीय रहेको बताए । महिला हिंसा र बेचबिखनविरुद्धको कार्यमा किन दिल्लीमा सक्रिय छ ।
वाग्मती युथसँग मछिन्द्र स्तब्ध,"(धनगढी)  वाग्गमती युथ क्लबले सहिद स्मारक ए डिभिजन लिग च्याम्पियन मछिन्द्रलाई स्तब्ध पार्दै पाँचौं सुदूरपश्चिम खप्तड गोल्डकप फुटबल प्रतियोगिताको सेमिफाइनलमा तय गरेको छ ।धनगढी रंगशालामा मंगलबार वाग्मतीले लिग च्याम्पियन मछिन्द्र फुटबल क्लबलाई पेनाल्टी शुटआउटमा ४२ ले हराएको थियो । खप्तड गोल्डकपमा वाग्मतीले अप्रत्याशित नतिजा निकाल्दै आएको छ । पहिलो खेलमा वाग्मतीले लिगको तेस्रो स्थानमा रहेको एनआरटीलाई स्तब्ध पारेको थियो । अब वाग्मतीले दोस्रो सेमिफाइनलमा बिहीबार फ्रेन्ड्स क्लबको सामना गर्नेछ । खेलको निर्धारित समय गोलरहित सकिएपछि खेल पेनाल्टी शुटआउट पुगेको थियो । वाग्मतीलाई अन्तिम चारमा पुर्याउन अमर श्रेष्ठ, इमान घलान, विदेशी खेलाडी ड्याडी र अनिल रानामगरले गोल गरे । दिवस लिम्बुको प्रहार मछिन्द्रका गोलरक्षक विशाल श्रेष्ठले बचाएका थिए । मछिन्द्रबाट कप्तान रन्जित धिमाल र विमल घर्तीमगरले मात्र गोल गरे । विशाल राई र विदेशी खेलाडी ओमाडेजको प्रहार पोस्टबाट बाहिरियो । खेलमा उत्कृष्ट प्रदर्शन गरेका वाग्मतीका निकोलस फर्नान्डेज म्यान अफ द म्याच भए । उनले १० हजार प्राप्त गरे । वाग्मती युवा क्लका प्रशिक्षक रोजित केसीले लिग च्याम्पियन टोलीलाई हराउन पाउँदा निकै खुसी लागेको बताए । उनले ठूला क्लबलाई हराउँदा मनोबल बढ्दै गएको र यही लय कायम रहे उपाधि जित्ने दाबी गरे । आजको दिन एकदमै खुसी छौं । लिग च्याम्पियनलाई जित्न सफल भयौं । मोफसलका क्लब पनि ए डिभिजनभन्दा कम छैन भनेर प्रमाणित गर्न सफल भएका छौं । पेनाल्टीमै लैजाने रणनीति थियो । दोस्रो हाफमा रणनीति बदल्दा नतिजा हाम्रो पक्षमा आयो । खेलाडीको मनोबल बढेका कारण जित्यौं, प्रशिक्षक केसीले भने, नियमित ट्रेनिङ गर्दाको नतिजा पाएका छौं । अब हामी सेमिफाइनलमा अर्को ए डिभिजन क्लबलाई हराएर उपाधितिर लम्कन्छौं ।यता मछिन्द्रका प्रशिक्षक प्रवेश कटुवालले शतप्रतिशत दिनुका बाबजुत स्कोर नहुँदा र भाग्यले साथ नदिँदा हार भोग्नुपरेको बताए । पहिलो म्याच भएर गाह्रो पनि भयो । उनीहरूको लक्ष्य पेनाल्टीमा लैजाने थियो । त्यसमा वाग्मती सफल भयो । प्रेसरमा खेल्दा र खेललाई इजी लिँदा यस्तो नतिजा आयो । हामीलाई भाग्यले पनि साथ दिएन, प्रशिक्षक कटुवालले भने । बुधबार मनाङ मर्स्याङदीले पहिाले सेमिफाइनलमा हिमालयन शेर्पा क्लबविरुद्ध खेल्नेछ ।"
थ्रीस्टारमाथि संकटाको बदला,बिर्तामोड (कास) थ्रीस्टार क्लबसँग ए डिभिजन लिगमा भोगेको हारको बदला लिँदै संकटा क्लब पाँचौं झापा गोल्डकप फुटबल प्रतियोगिताको सेमिफाइनल पुगेको छ । मंगलबार संकटाले २० को जित निकाल्यो । लगातार दोस्रो जित निकाल्दै संकटा अगाडि बढेको हो । डोमालाल राजवंशी रंगशालामा सम्पन्न खेलमा संकटाबाट दुवै गोल विदेशी खेलाडीले गरे । २५ औं मिनेटमा यानिकले गोल गर्दै संकटालाई अग्रता दिलाएका थिए । फोडे फोफानाले मैदानको बीच भागबाट अघि बढाएको बल यानिकलाई मिलाइदिएका थिए । बक्सभित्र रहेका यानिकले कुनै गल्ती नगरी बललाई पोस्टको दिशा दिए । पहिलो हाफमा १० को अग्रता बनाएको संकटाले दोस्रो हाफमा थप एक गोल गर्यो । ६३ औं मिनेटमा फोफानाले गोल गर्दै संकटाको जित निश्चित गरेका थिए । उनले लक्ष्मण रुचालको पासमा आकर्षक गोल गरेका हुन् । खेलमा स्ट्राइकर चल्न नसक्दा थ्रीस्टार स्कोरविहीन रह्यो । पहिलो हाफमा राम्रो पास खेलिरहेको थ्रीस्टार दोस्रो हाफमा तालमेल मिलाउन नसक्दा गोल फर्काउन असफल रह्यो । थ्रीस्टार दोस्रो मिनेटमै गोल गर्ने अवसरबाट चुकेको थियो । रितिक खड्काले बक्सभित्रबाट गरेको हेडर संकटाका गोलरक्षक रोहित कार्कीले विफल तुल्याए । ३९ औं मिनेटमा थ्रीस्टारका आयुश घलानले बक्स नजिकैबाट गरेको सशक्त प्रहार अकासिएको थियो । ४६ औं मिनेटमा थ्रीस्टारका रितिकले पेनाल्टी एरियाबाट गरेको प्रहार गोलरक्षक रोहितले बचाउ गरे । थ्रीस्टारका सन्जोग राईले हेडमार्फत प्रहार गरेको बललाई ५० औं मिनेटमा उनै रोहितले पञ्च गरेर फर्काए । उक्त बललाई पुनः रितिकले प्रहार गरे पनि पोस्टको दिशा दिन सकेनन् । संकटाका उत्तम राईले गरेको प्रहार ७० औं मिनेटमा थ्रीस्टारका गोलरक्षक प्रिसोले विफल तुल्याए । संकटाका गोलकिपर रोहित कार्की प्लेयर अफ द म्याच भए । उनले १० हजार रुपैयाँ प्राप्त गरे । बुधबार आर्मी र एफसी दार्जिलिङबीच खेल हुनेछ ।
कान्छीमायाले जितिन् दौड,"तनहुँ (कास) अन्तर्राष्ट्रिय महिला दिवसको अवसरमा व्यास नगरपालिकाद्वारा आयोजित दोस्रो महिला हाफ म्याराथनको उपाधि भक्तपुरकी कान्छीमाया कोजुले जितेकी छन् । नेपालकी कीर्तिमानी धाविका एपिएफकी कान्छीमायाले व्यासगुफादेखि तनहुँसुरसम्मको २१ किमि दूरी एक घण्टा ५५ मिनेट १२ सेकेन्डमा पार गरिन् । ५१ खेलाडीले भाग लिएकामा नेपाल पुलिसकी रेखा बम विष्ट दोस्रा र व्यास१० की नम्रता गुरुङ तेस्रा भए । उनीहरूले उक्त दुरी क्रमशः २ घण्टा ४ मिनेट ४२ सेकेन्ड र २ घण्टा ११ मिनेट २३ सेकेन्डमा पूरा गरेका थिए । नम्रता गत वर्ष चौथो भएकी थिइन् । सन्ध्या अधिकारी, यमुना थापा, सुष्मा पुन, लक्ष्मी मानन्धर र गंगा कुमाल सान्त्वना स्थानमा रहे । विजेताले ४१ हजार ७८, दोस्राले ३१ हजार ७८, तेस्राले २१ हजार ७८ तथा सान्त्वना हुने ५ जनालाई जनही ११ हजार ७८ रुपैयाँ प्रदान गरिएको थियो । गत वर्ष धादिङकी रसिला तामाङ विजेता भएकी थिइन् ।"
भुवनको प्रतिस्पर्धी दिनेश,"काठमाडौं (कास) शीर्ष वरीयताका व्यावसायिक गल्फर भुवन नगरकोटीले सूर्य नेपाल म्याच प्लेको क्वाटरफाइनलमा आठौं स्थानका दिनेश प्रजापतिविरुद्ध प्रतिस्पर्धा गर्ने भएका छन् । यी दुईले रोयल नेपाल गल्फ क्लब (आरएनजीसी) मा मंगलबार सुरु भएको प्रतियोगिताको पहिलो चरणमा जित हासिल गर्दै अन्तिम आठको भेट पक्का गरेका हुन् ।सूर्य नेपाल गल्फ टुर २०२१२२ को चौथो प्रतियोगितामा पहिलो चरणमा भुवनले १८ औं वरीयताका सचिन भट्टराईलाई ६४ ले पराजित गरे । दिनेशले सूर्यप्रसाद शर्मालाई ३२ ले हराउँदै भुवनसँग क्वटरफाइनलमा भिड्ने निश्चित गरे । त्यस्तै, चौथो वरीयताका धनबहादुर थापाले बलभद्र राईलाई पराजित गरे भने रामे मगरले भुवनकुमार रोक्काको चुनौती समाप्त पार्दै अन्तिम आठमा स्थान सुरक्षित गरे ।जयराम श्रेष्ठले कृष्णमान राजबाहक, सन्जय लामाले रामकृष्ण श्रेष्ठ र दोस्रो वरीयताका विकास अधिकारीले शिवकुमार माझीमाथि समान ५४ को जित निकाले । २० औं होलसम्म पुगेको प्रतिस्पर्धामा भेट्रान प्रो दीपक मगरले रवि खड्कालाई पराजित गरे । बुधबार हुने अन्तिम आठको प्रतिस्पर्धामा दीपकले विकास, सन्जयले जयराम, रामेले धनबहादुरविरुद्ध खेल्नेछन् ।सूर्य नेपाल गल्फ टुर २०१८१९ को वरीयता आधार बनाएर प्रतियागितामा शीर्ष १६ व्यावसायिक गल्फर छनोट गरिएको थियो । दोस्रो वरीयताका शिवराम श्रेष्ठ र १४ औं स्थानका दीपक आचार्यको अनुपस्थितिमा शिवकुमार (१७ औं) र सचिन (१८ औं) ले म्याच प्लेमा अवसर पाएका हुन् । तर, कुल २ लाख रुपैयाँ पुरस्कारको प्रतियोगितामा यी दुईको चुनौती पहिलो चरणमै समाप्त भयो ।"

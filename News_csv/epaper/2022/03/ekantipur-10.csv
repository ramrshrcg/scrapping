शीर्षक,विवरण
नारी संवेदनाको असाधारण उदाहरण,"कसरी जोगिने ?दैनिक ३ लिटर पानी खाने१० हजार पाइला हिँड्ने वा व्यायाम गर्नेहरियो सागसब्जी, दाल, गेडागेडी खाने७८ घण्टा पर्याप्त मात्रामा सुत्नेधूमपान र मद्यपान नगर्नेरक्तचाप सन्तुलनमा राख्नेचिकित्सकको सल्लाहबिना औषधि नखानेवर्षको एकपल्ट स्वास्थ्य जाँच गर्ने"
चुनाव चिह्नको रङले प्रभाव पार्छ ?,"हरियो रङ स्पष्ट हुने भएकाले मतगणना पनि सजिलो हुने आयोगको दाबी छ । मतपत्र संकेत गर्ने मसी, निर्वाचन चिह्न, मतपत्रमा हुने रेखा र क्रम संख्या पनि नीलो भएका कारण मतदाताले गरेको मत संकेत स्पष्ट हुँदैनथ्यो । मतगणना सजिलो होस्, मतपत्रमा गरिएको मत संकेत स्पष्ट देखियोस् भनेर सेतो कागजमा हरियो निर्वाचन चिह्न, हरियो रेखा र हरियो क्रम संख्या राख्ने निर्णय आयोगले गरेको हो, आयोगका प्रवक्ता शालिग्राम पौडेलले भने ।एमालेले भने आयोगको निर्णयलाई स्थानीय तहको चुनावलाई प्रभावित गर्ने खेल भन्दै आएको छ । एमालेका प्रवक्ता पृथ्वीसुब्बा गुरुङले मनोवैज्ञानिक प्रभाव पार्न खोजिएको बताए । कांग्रेसको चुनाव चिह्न हरियो छ । चुनाव चिह्नको रङ बदलेर मानिसको मनोवैज्ञानिक प्रभाव पार्नु भनेको धाँधली हो, यसले चुनावलाई निष्पक्ष बनाउँदैन, उनले भने, यसअघि जस्तो थियो, त्यस्तै बनाए भइहाल्यो नि । राजनीतिशास्त्री लोकराज बराल भने चुनाव चिह्नको रङका विषयमा एमाले र कांग्रेसबीच भएको बहसलाई अनावश्यक भन्छन् । यस्ता बहसले चुनावलाई गैरराजनीतिक विषयतर्फ मोड्न थालेको उनको भनाइ छ । जनमत संग्रह गर्दा नीलो बहुदलीय र पहेंलो निर्दलीय व्यवस्था थियो । अहिले रङका विषयमा विवाद गर्नॅ बेकार छ । निर्वाचन आयोगले गरेको हरेक निर्णयमा हस्तक्षेप गर्न मिल्दैन, बरालले भने, नेपालको राजनीतिक दलहरूको बहस मुख्य एजेन्डामा छैन, देशको अवस्थाबारे छैन । विकास र प्रजातन्त्रलाई बलियो बनाउने, भ्रष्टाचार नियन्त्रणमा बहस छैन । दलहरू अहिले रङको बहसमा लागेका छन् । यो अनावश्यक हो ।"
थारो हटाउँदै भामबाडा,मुगु सदरमुकाम गमगढीसँग जोडिएको छायानाथरारा४ को भामबाडा गाउँ । यहाँ अन्नपात सुकाउन र घाम ताप्न बनाइएका माटाका छाना (थारो) हटाएर जस्तापाता राखिँदै छ । केही वर्षयता हिमपात धेरै हुन थालेको छ । हिउँ धेरै दिनसम्म रहँदा परम्परागत छानाले थाम्न नसकेपछि यहाँका बासिन्दाले जस्तापाता लगाउन थालेका हुन् । ४ सय ३० हाराहारी घरधुरी रहेको यो गाउँसँगै हिमाली बस्तीमा माटाका छाना भएका घरको संख्या घट्दो छ । तस्बिर ः हरिहरसिंह राठौरकान्तिपुर
गठबन्धन गर्नैपर्ने दाहालनेपालको बाध्यता,"दाहालनेपाल किन चाहन्छन् गठबन्धन ?माओवादी र एकीकृत समाजवादी पार्टीका नेताका अनुसार अहिले एकल चुनावमा जाँदा २०७४ को जस्तो शक्ति बचाइराख्ने अवस्थामा पार्टी छैन । नेकपा विभाजनपछि माओवादीका केही केन्द्रीय नेता तथा स्थानीय जनप्रतिनिधि एमाले प्रवेश गरेका छन् । रामबहादुर थापा, टोपबहादुर रायमाझी, लेखराज भट्ट, मणि थापा, प्रभु साहलगायत एमालेमा प्रवेश गरेपछि स्थानीय तहमा कार्यकर्ता विभाजित छन् । सशस्त्र युद्ध र शान्ति प्रक्रियापछि बाँडेका आश्वासन अधुरा छन् । नेताकार्यकर्ताको कार्यशैली सर्वसाधारणको नजरमा अपाच्य छ ।अर्कोतर्फ पार्टीको संगठनात्मक अवस्था पनि कमजोर छ । यस्तो बेला स्थानीय तह चुनावमा कमजोर नतिजा आए प्रदेश र संघको चुनावमा गठबन्धन बनाउन नसकिने र त्यसले पार्टीलाई थप खुम्च्याउने आकलन छ । यसकारण अहिले गठबन्धन बन्यो भने संघ र प्रदेशमा पनि निरन्तरता हुन्छ र तीनै तहका सरकारमा प्रभुत्व कायम रहन्छ । अर्कोतर्फ पूर्वसहकर्मी एवं एमाले अध्यक्ष केपी शर्मा ओलीसँग प्रतिष्ठाको लडाइँ छ । त्यसकारण एमालेलाई देखाउनकै लागि पनि दाहाल गठबन्धन बनाउनुपर्ने बाध्यतामा छन् ।माओवादी नेता शक्ति बस्नेतले पार्टीलाई फाइदा हुने अवस्थामा गठबन्धन हुने बताए । स्थानीय तह निर्वाचन अस्वस्थ बने केन्द्रमा प्रभाव नपारोस् भन्ने हो, प्राथमिकता गठबन्धनसहित चुनावमा जाने हो, उनले भने, चुनावी गठबन्धन लाभ हुने स्थितिमा हुन्छ, नहुने स्थितिमा हुँदैन । अरू केही समय केन्द्र र प्रदेशमा गठबन्धन सरकार चलाउनुपरेको छ, त्यसैले गठबन्धन आवश्यक परेको हो । उनले गठबन्धन नै नभए पनि चुनावमा जान सकिने बताए ।दाहालको जस्तै बाध्यता नेपालको पनि छ । एकीकृत समाजवादीका लागि यो पहिलो चुनाव हो । यो पार्टी अहिले सबै तहका कमिटी गठनको प्रक्रियामै छ, संगठन कमजोर छ । यस्तो अवस्थामा स्थानीय निर्वाचनमा गम्भीर पराजयले पार्टीको भविष्य समाप्त हुने र उत्साहजनक जितले पार्टी बलियो बन्ने विश्लेषण नेपालको छ । यसबाहेक अध्यक्ष नेपाललाई पार्टी विभाजनको औचित्य पनि पुष्टि गर्नुपर्ने छ । हारमा त्यसको औचित्य पुष्टि हुने भएन, जितमा हुने भयो, नेपालनिकट एक नेताले भने । दाहालको जस्तै नेपालको पनि ओलीसँग प्रतिष्ठाको लडाइँ छ । चुनावमा राम्रो नतिजा आए सबै तहको सरकारमा साझेदारी गर्ने र एमालेका धेरैभन्दा धेरै नेताकार्यकर्ता आफ्नो पार्टीमा तान्न सकिने नेपालको रणनीति छ । सोही कारण नेपाललाई पनि गठबन्धन अनिवार्य आवश्यकताजस्तै बनेको छ । राजनीतिशास्त्रका प्राध्यापक कृष्ण पोखरेलले दाहाल र नेपाललाई जति गठबन्धनको आवश्यकता छ, त्यस्तै आवश्यकता देउवालाई पनि रहेको बताए । हरेकको आफ्नो रणनीतिक दाउपेच छन्, प्रचण्डमाधवलाई एक हिसाबले गठबन्धन होस् भन्ने छ, शेरबहादुर देउवामा पनि गठबन्धनलाई तलमाथि गर्दा आफ्नोविरुद्ध अर्को गठबन्धन बन्ला भन्ने भय छ । उहाँलाई अघिल्लो चुनावको परिणामले पनि झस्काइराखेको देखिन्छ, पोखरेलले कान्तिपुरसँग भने । नेताहरूका अनुसार फागुन १५ मा एमसीसी अनुमोदन भएपछि बसेको पहिलो बैठकमा चुनावी गठबन्धको विषयले प्रवेश पाएको थियो । फागुन १९ मा प्रधानमन्त्री देउवाले गठबन्धन बैठकमा गरेको प्रस्तावले स्थानीय चुनावमा पनि गठबन्धन हुनेमा दाहाल र नेपाल ढुक्क छन् । माओवादी केन्द्रका नेता नारायणकाजी श्रेष्ठका अनुसार त्यसदिन प्रधानमन्त्री देउवाले चुनावसम्म मिलेर जाऔं, चुनावपछि पनि सरकार मिलेरै बनाऔं भन्ने प्रस्ताव गरेका थिए । त्यही आधारमा यी दुई पार्टीले चुनावकेन्द्रित गठबन्धनमा जोड दिएका हुन् र कार्यक्रम बनाउन थालेका हुन् । तर, गठबन्धनको मोडल के हुने भन्ने टुंगो छैन । आआफ्नो पार्टीमा नीतिगत निर्णय लिने र त्यसपछि चुनावी गठबन्धनबारे छलफल चलाउने नेताहरूको योजना छ । एमसीसीमा दुर्घटनानजिक पुगेको गठबन्धन कसरी बचाउने भन्नेमा शीर्ष नेताहरूको चासो छ । यसअघि सत्ता गठबन्धनले माघ १२ को राष्ट्रिय सभा निर्वाचनमा गठबन्धन गरेर १९ मध्ये १८ सिटमा जित निकालेको थियो । माओवादी र एकीकृत समाजवादीले कांग्रेसको बाध्यताले पनि स्थानीय तह निर्वाचनमा गठबन्धनको सम्भावना देखेका छन् । एकीकृत समाजवादीका एक नेता भन्छन्, स्थानीय तहमा कांग्रेस एक्लै लड्दा गठबन्धनमा रहेका अन्य दलका लागि पनि सबै विकल्प खुला हुन्छन् । मेरो बुझाइमा कांग्रेसले कम्युनिस्ट शक्तिहरूबीचको ध्रुवीकरण रोक्न कोसिस गर्नेछ । खास गरेर प्रधानमन्त्री देउवा यसमा सचेत देख्छु, यसले गठबन्धनको सम्भावना देखाउँछ ।विश्लेषक पोखरेलले भने सबै ठाउँमा गठबन्धनको सम्भावना नरहेको बताए । स्थानीय तह निर्वाचनमा माथिदेखि तलसम्म गठबन्धन बनेर जाने सम्भावना कम देखिन्छ, उनले भने, प्रतिपक्ष बलियो भएको ठाउँमा स्थानीय आवश्यकताअनुसार बन्ला । संघ र प्रदेशको निर्वाचनमा पनि केही महत्त्वपूर्ण नेताहरूको क्षेत्रमा होला । दलहरू पनि केन्द्रबाट भन्दा स्थानीय आवश्यकता र जितको सम्भावना हेरेर पालिका तहमै गठबन्धन बनाउनु राम्रो विकल्प हुने बुझाइमा छन् । हामीले चुनावको तयारीका सन्दर्भमा गठबन्धन दलहरूसँग कुराकानी गरिरहेका छौं, हाम्रो सहमति छ निर्वाचनमा पनि मिलेर जान्छौं, केन्द्रीय कमिटी बैठकलाई सम्बोधन गर्दै मंगलबार नेपालले भने, सबै ठाउँमा मिल्न सकिँदैन भने पनि जति ठाउँमा सकिन्छ मिलेर जाने हो, त्यसका निम्ति हामीसँग भएको शक्तिको हेक्का हुनुपर्यो । अरू पार्टीहरूको शक्तिको पनि जानकारी हुनुपर्यो । पारस्परिक लाभ कसरी उठाउन सकिन्छ भन्ने सन्दर्भमा पनि सही विश्लेषण हुनुपर्यो ।२०७४ को स्थानीय निर्वाचनमा कांग्रेस र माओवादीबीच केन्द्रबाट भएको गठबन्धनले राम्रो नतिजा दिन नसकेको अनुभवका आधारमा अहिले स्थानीय तहमै आवश्यकताअनुसार गठबन्धनको विकल्प अगाडि सारिएको नेताहरूको भनाइ छ । दाहालले त २०७४ मा जुन दलले जितेको हो, त्यहाँ उसैलाई छाड्ने र एमालेले जितेका सिटमा भागबन्डा गर्ने प्रस्तावसमेत सारिसकेका छन् ।उता एमसीसी मुद्दामा गठबन्धनबाट बाहिरिएको राष्ट्रिय जनमोर्चाले आगामी निर्वाचनमा सहकार्यको ढोका खुलै राखेको छ । जनमोर्चाले सरकारलाई दिएको समर्थन कायमै राख्ने निर्णय गरेको छ । फागुन २३ मा बसेको जनमोर्चा केन्द्रीय सचिवालयको बैठकको निर्णय सार्वजनिक गर्दै महासचिव मनोज भट्टले विज्ञप्ति जारी गर्दै केन्द्र र प्रदेश सरकारलाई दिएको समर्थन कायम रहेको स्पष्ट गरेका छन् । वर्तमान सरकारको निर्माण केपी ओलीले लादेको प्रतिगमनविरुद्ध संघर्षको सफलताको परिणाम थियो । अहिले पनि प्रतिगमनविरुद्ध संघर्षको आवश्यकता र औचित्य कायमै छ, उनको विज्ञप्तिमा छ, त्यसैले प्रतिगमनविरुद्ध बनेको सरकारलाई दिएको समर्थन फिर्ता लिने हो भने त्यसबाट देशको राजनीति गलत दिशातर्फ जाने र प्रतिगमन थप सुदृढ हुने खतरा देखिएकाले देशको राजनीतिलाई गलत दिशामा जान नदिनका लागि वर्तमान सरकारलाई दिएको समर्थन कायम राख्ने निर्णय भएको छ । जनमोर्चाका एक नेताले यो निर्णयले चुनावी गठबन्धनका लागि सहज बनाउने बताए ।"
कांग्रेसमा तीन थरी मत,"(काठमाडौं)  कांग्रेसले घरघर जाऔं, कांग्रेस जिताऔं नाराका साथ एकमहिने चुनावी अभियानअन्तर्गत ७७ वटै जिल्लामा खटिने केन्द्रीय प्रतिनिधिका लागि मंगलबार पार्टी कार्यालय सानेपामा अभिमुखीकरण कार्यक्रम गरेको थियो । मञ्चमा बसेका नेताप्रति केन्द्रीय प्रतिनिधिहरूको प्रमुख जिज्ञासा थियो, चुनावी तालमेलबारे नेताकार्यकर्तालाई हामीले के जवाफ दिने ? प्रधानमन्त्री एवं पार्टी सभापति शेरबहादुर देउवा गठबन्धनलाई बिच्काउने गरी अभिव्यक्ति नदिनुहोला भन्दै बाहिरिइसकेका थिए । केन्द्रीय प्रतिनिधिको जिज्ञासा मेट्ने क्रममा उपसभापति पूर्णबहादुर खड्काले समीकरणबारे अहिल्यै बोल्ने बेला भइनसकेको बताए । बरु उनले चुनावी समीकरणबारे स्थानीय नेताकार्यकर्ताको मनोविज्ञान र जिल्लाको अवस्था बुझेर आउन केन्द्रीय प्रतिनिधिहरूलाई आग्रह गरे । बुधबार सानेपामा आयोजित पत्रकार सम्मेलनमा पनि खड्काले अहिल्यै चुनावी समीकरणबारे छलफल गर्नु अपरिपक्व हुने बताए । चुनावी तालमेल कोसँग र कसरी गर्ने भन्ने निर्णय केन्द्रीय कार्यसमिति बैठकबाट हुन्छ, त्यसअघि देशभरको समग्र अवस्था बुझेर चुनावी रणनीति बनाउँछौं, उनले भने । स्थानीय तह निर्वाचन आउन करिब २ महिना बाँकी रहँदा पार्टीभित्र भने चुनावी समीकरणबारे अनेक कोणबाट बहस भइसकेको छ । गठबन्धन दलबीच समीकरणको पक्ष र विपक्षमा नेताहरूका फरकफरक धारणा आइरहेका छन् । चुनावी समीकरणबारे कांग्रेसमा मुख्य गरी दुई धार प्रस्ट देखिएका छन् । शेखर कोइरालालगायत नेताहरू कांग्रेस एक्लै चुनाव लड्नुपर्ने पक्षमा छन् । कोइरालाले केन्द्रीय कार्यसम्पादन समितिको बैठकमा लिखित धारणा राख्दै कांग्रेसको राजनीतिक आदर्शविपरीत अप्राकृतिक गठबन्धन गर्न नहुने बताएका थिए । पार्टीभित्र सुदृढ एकता कायम गर्दै कार्यकर्ताको न्यायोचित व्यवस्थापन गरे स्थानीय तहमा एक्लै अत्यधिक सिट जित्न सकिन्छ, उनको भनाइ छ, स्थानीय तहमा जितको बलले प्रदेश र संघीय निर्वाचनमा समेत कांग्रेसले एक्लै बहुमत प्राप्त गर्न सक्छ । कांग्रेसको ठूलो पंक्ति कोइरालाको धारणासँग सहमत देखिन्छ । कांग्रेस एक्लै चुनावमा जाँदा पार्टीको आन्तरिक एकता बलियो हुने र अधिकतम नेताकार्यकर्ताले प्रतिस्पर्धाको अवसर पाउने उनीहरूको बुझाइ छ । कुनै पनि चुनावमा अन्य दलसँग तालमेल गरेर अर्को चुनाव चिह्नमा आफ्ना मतदातालाई भोट हाल्न लगाउनु हुँदैन भन्ने बलियो मत देखिन्छ, महामन्त्री गगन थापाले भने, यसो गर्नका लागि कांग्रेसको चरित्र र स्वभाव नमिल्ने र सम्भव पनि नहुने धारणा समीकरण गर्न नहुने पक्षधरको छ । समीकरण गर्न नहुने मतका पक्षधरहरू केन्द्रीय समितिमा पनि रहेको उनले बताए । पार्टीमा सत्ता गठबन्धनलाई चुनावी समीकरणमा बदल्नुपर्छ भन्ने अर्को लाइन छ । वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौलालगायत समीकरणको पक्षमा देखिएका छन् । आवश्यकताका आधारमा चुनावी समीकरण सामान्य अभ्यास हुने उनीहरूको तर्क छ । सत्तारूढ दलबीच समीकरण नगर्दा गठबन्धन भत्किने र वाम पार्टीहरूबीच तालमेल हुने जोखिम समीकरण पक्षधरले औंल्याउने गरेका छन् । एक्लाएक्लै चुनाव लड्दा कांग्रेस पहिलो पार्टी हुनेमा कुनै शंका छैन तर कांग्रेस एक्लै लड्ने र अर्कोतिर वाम तालमेल हुने हो भने चुनावमा क्षति हुन्छ कि भन्ने धारणा नेताकार्यकर्ताको देखिन्छ, केन्द्रीय सदस्य प्रदीप पौडेलले भने, यस्तो सोच राख्ने पार्टी पंक्तिले चुनावी समीकरण गर्नेमा जोड दिइरहेको छ ।कांग्रेसमा समीकरणको पक्ष र विपक्षबीच तेस्रो मत आएको छ स्थानीय तहलाई नै तालमेलको अधिकार दिने । चुनावी तालमेलको अभ्यास पहिले पनि हुने गरेको र हाल पार्टीका स्थानीय संरचना सुदृढ भइसकेको हुनाले उनीहरूलाई यसको जिम्मा दिनुपर्ने मत बलियो बन्दै गएको छ । महामन्त्री थापा यो विकल्प सही बाटो हुन सक्ने बताउँछन् । पार्टीको विधानले स्थानीय तहका उम्मेदवार छनोटको सन्दर्भमा केन्द्रीय कार्यसमितिलाई अत्यन्तै सीमित अधिकार दिएको छ, त्यसैले सम्बन्धित कमिटीलाई यसबारे निर्णय गर्ने अधिकार दिनु स्वाभाविक हुन सक्छ, उनले भने, यसले स्थानीय आवश्यकता र त्यहाँका कार्यकर्ताको मनोविज्ञान सम्बोधन गर्ने भएकाले राम्रो परिणाम दिन सक्छ । यो विकल्प विधानसम्मत हुनुका साथै एउटै बिन्दुमा आउने बाटो हुने उनले बताए । कांग्रेसले स्थानीय तहको चुनावबारे रणनीति बनाउन चैत पहिलो साता केन्द्रीय कार्यसमिति बैठक बोलाउने तयारी गरेको छ । त्यसअघि फागुन २९ (आइतबार) देखि एकमहिने घरघर जाऔं, कांग्रेस जिताऔं अभियान चल्ने भएको छ । अभियानअन्तर्गत ७७ वटै जिल्लामा खटाइएका केन्द्रीय प्रतिनिधिलाई सम्बन्धित जिल्लाको स्थानीय अवस्थाबारे लिखित प्रतिवेदन पेस गर्न निर्देशन दिइएको छ । महामन्त्री थापा प्रतिनिधिले ल्याउने धारणाले चुनावी रणनीति निर्माणमा सहयोग पुग्ने बताउँछन् । केन्द्रीय प्रतिनिधिहरू पहिलो चरणमा कम्तीमा एक साता जिल्लामा बसेर बैठकमा आउनुहुन्छ, उहाँहरूले ल्याउने धारणाले समीकरणलगायत चुनावी रणनीति निर्माणमा मद्दत पुग्नेछ, उनले भने । उम्मेदवार छनोटसम्बन्धी विधानको व्यवस्थाले भने कांग्रेसमा चुनावी समीकरणबारे शीघ्र निर्णय लिन दबाब बढाएको छ । विधानको धारा ३३ मा कुनै पनि तहको प्रत्यक्षतर्फको उम्मेदवार मनोनयन दर्ता हुने मितिभन्दा एक महिनापूर्व अन्तिम निर्णय गरिसक्नुपर्ने उल्लेख छ । निर्वाचन आयोगले निर्वाचन कार्यतालिका सार्वजनिक गरिसकेको नभए पनि मनोनयन वैशाख १ देखि १५ सम्ममा हुने सम्भावना छ । त्यसो भए पार्टीले चैत १५ सम्म उम्मेदवारको टुंगो लगाइसक्नुपर्छ । निर्वाचनको कार्यतालिका आइनसकेको भए पनि यसले हामीलाई थोरै अप्ठ्यारो पर्न सक्छ, महामन्त्री थापाले भने, तर स्थानीयस्तरमै तालमेलको निर्णय गर्ने र सम्बन्धित तहलाई उम्मेदवारको टुंगो लगाउने अधिकार कार्यान्वयन गर्न दिने हो भने छोटो समयमा समाधान निस्किन सक्छ ।"
"कोभिड वार्डका आईसीयू र भेन्टिलेटर प्रयोगविहीन, अन्य बिरामी मर्कामा","अहिले नयाँ संक्रमित कम हुँदै गएको छ । यसले एकातिर कोभिड बिरामीका लागि छुट्याइएका बेडहरू प्रयोगविहीन भएका छन् भने अर्कोतिर आईसीयूभेन्टिलेटर नपाएर ननकोभिड बिरामी मर्कामा परेका छन् । वीरको आईसीयूमा उपचाररत माधवराज श्रेष्ठका आफन्त भन्छन्, तीन दिन कुरेर मात्र आईसीयू पाइयो । सोर्सफोर्सदेखि लिएर आईसीयू पाउन निकै हन्डर खानुपर्यो ।बिरामीले चरम कष्ट भोग्नुपरे पनि कोभिड उत्कर्षमा पुगेका बेला विस्तार गरिएका बेड संख्या अहिले घटाउन चासो नदेखाउने यी केही ठूला अस्पताल उदाहरण मात्र हुन् । स्वास्थ्य मन्त्रालयको तथ्यांकअनुसार धुलिखेल, भक्तपुर अस्पताल, सशस्त्र प्रहरी अस्पताल बलम्बु र वीरेन्द्र सैनिक अस्पताल छाउनीले पनि कोभिडका बेला विस्तार गरिएका बेड ननकोभिडका लागि प्रयोगमा ल्याउने गरी व्यवस्थापन गर्न सकेका छैनन् ।मन्त्रालयको तथ्यांकअनुसार भक्तपुरले कोरोना संक्रमणको तेस्रो लहरमा आईसीयू, भेन्टिलेटर, एचडीयू क्रमशः ६, ६ र ३६ बेड छुट्याइएको थियो । शुक्रबार आईसीयू र भेन्टिलेटरमा एकएक जना मात्र उपचाररत थिए । तर, बेड संख्या भने घटाइएको छैन । धुलिखेल अस्पतालमा पनि ३० बेड एचडीयू, २५ आईसीयू र १० भेन्टिलेटर छुट्याए पनि भेन्टिलेटर पूरै खाली छ । आईसीयूमा एक र भेन्टिलेटरमा ४ जना उपचाररत छन् । सशस्त्र प्रहरी अस्पतालमा १९ बेड आईसीयू र ११ बेडको भेन्टिलेटर खाली छ । वीरेन्द्र सैनिक अस्पतालमा ८ वटा भेन्टिलेटर खाली छ । २१ वटा आईसीयू खाली छ ।कोभिड१९ युनिफाइड केन्द्रीय अस्पताल वीरका उपनिर्देशक डा प्रज्वल श्रेष्ठले बिरामीको प्रकृतिका आधारमा बेडहरू व्यवस्थापन गर्दै लगिरहेको दाबी गरे । सुरुमा तीन सय बेडसम्म कोभिडका लागि छुट्याएर चलाएका थियौं, उनले भने, अहिले एक सय बेड घटाएर पहिलो र दोस्रो तलको दुई सय बेडमा सीमित गरेका छौं । उनले न्युरो सर्जरी वार्डको ५० बेड पनि ननकोभिड बिरामी लक्षित गरेर सञ्चालन गर्ने तयारीमा रहेको बताए । ५ सय बेडको सर्जिकल भवन पूरै सञ्चालनमा ल्याउन अपरेसन थिएटरका लागि आवश्यक उपकरण नभएकाले रोकिएको हो, उनले भने, अपरेसन थिएटर सञ्चालनमा ल्याउन आवश्यक उपकरण खरिद गर्न ५० करोड रुपैयाँको टेन्डर गर्ने प्रक्रियामा छौं । रेडियोलोजी, ल्याब, अल्ट्रासाउन्ड, इन्डोस्कोपी, एक्सरे, सिटिस्क्यान मेसिन पनि खरिद गर्न बाँकी छ ।वीरको सर्जिकल भवन अपरेसन गर्नका लागि मात्र भनेर निर्माण गरिएको हो । सर्जिकल भवन पूरै सञ्चालनमा नआउँदा वीरमा पित्तथैलीजस्तो सामान्य शल्यक्रियाका लागि महिनौं कुर्नुपर्ने बाध्यता छ । नाक, कान, घाँटी, युरोलोजी, न्युरोलोजी, मुटु, डेन्टललगायतको अपरेसन गराउन ५ महिनापछिको मिति लिने पनि छन् । सर्जिकल भवन पूर्ण रूपमा सञ्चालनमा आएमा प्रमुख अपरेसन ५ वटा, मध्यम खालका १० देखि १५ र सामान्य गरेर दैनिक ५० वटाको हाराहारीमा गर्न सकिने स्वास्थ्यविद्हरू बताउँछन् ।स्वास्थ्यविज्ञ प्राडा ढुण्डीप्रसाद पौडेल भन्छन्, सर्जिकल भवनमा पुरानो भवनको अपरेसनको उपकरण जडान गरेर पनि सञ्चालनमा ल्याउन सकिन्छ । तर, व्यक्तिगत स्वार्थले गर्दा सर्जिकल भवन सञ्चालनमा ल्याउन पहल नगरेको हो । सर्जिकल भवन पूर्ण क्षमतामा सञ्चालनमा आएमा निजी अस्पतालको व्यापार ओरालो लाग्छ । सर्जिकल भवन पूरै सञ्चालनमा नआउनुमा डाक्टरको पनि कमजोरी रहेको उनले आरोप लगाए । यसको फाइदा निजी अस्पतालका व्यापारीले लिइरहेका छन्, उनले भने, कतिपय डाक्टरको निजीमा पनि लगानी भएकाले जिम्मेवारीपूर्वक काम गर्न चाहिरहेका छैनन् । कोभिडले गर्दा झन् बहाना मिलेको छ । अस्पतालमा बर्सेनि मुस्किलले साढे ७ हजार जनाको अपरेसन हुन्छ । तर, अपरेसन गराउन दोब्बर बढी बिरामी आउने गर्छन् । त्रिवि शिक्षण अस्पतालका सूचना अधिकारी रामविक्रम अधिकारीले कोभिडका लागि छुट्याइएको बेड संख्या बिस्तारै घटाउने क्रममा रहेको दाबी गरे । तुरुन्त भर्ना गर्नुपर्ने अवस्था आएमा भर्ना गरिसकेका अन्य बिरामीलाई कहाँ पठाउने ? बिरामीको आवश्यकताअनुसार थपघट गर्दै लैजान्छौं, उनले भने, आईसीयू चाहिने ननकोभिड बिरामी फर्काएको छैन । स्वास्थ्य मन्त्रालयका सचिव डा रोशन पोखरेलले व्यवस्थापनले आपसी समझदारीमा बेड संख्या घटाउन सक्ने बताए । टेकुस्थित सहिद शुक्रराज ट्रपिकल तथा सरुवा रोग अस्पतालले भने कोभिडका लागि छुट्याइएको २४ वटा आईसीयू, २२ वटा भेन्टिलेटर र ५० बेडको एचडीयू संक्रमित कम भएसँगै यसअघि नै अन्य बिरामी राखेर उपचार थालिसकेको छ ।"
वायुसेवाले जहाज सुरक्षा गार्ड राख्नुपर्ने,"(काठमाडौं)  त्रिभुवन अन्तर्राष्ट्रिय विमानस्थलमा अबदेखि निजी वायुसेवाले जहाजको सुरक्षाका लागि गार्ड राख्नुपर्ने भएको छ । दुबई उड्ने तरखरमा भर्याङ जोडेर राखिएको नेपाल वायुसेवा निगमको वाइडबडी विमानमा फागुन ९ मा कोटेश्वरको तारजालीबाट एक व्यक्ति पसेको घटनापछि विमानस्थल प्रशासनले त्यहाँबाट अन्तर्राष्ट्रिय उडान गर्ने सबै वायुसेवालाई सर्कुलरमार्फत गार्ड राख्न अनिवार्य गरेको हो । निगमको जहाजमा सुरक्षा जाँचबिना एक व्यक्ति पसेको घटनापछि यो नियम अनिवार्य गरेका हौं, त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरले कान्तिपुरसँग भने, पहिले नेपाल वायुसेवा निगमले मात्रै निजी सुरक्षा कम्पनीबाट गार्ड राख्दै आएको थियो, अब सबै वायुसेवालाई अनिवार्य गरिएको छ । काठमाडौं विमानस्थलमा अन्तर्राष्ट्रिय उडानतर्फ हाल दुई नेपालीसहित २० वटा वायुसेवा छन्, कोभिडअघि २९ वटा थिए । अब स्वदेशीविदेशी वायुसेवाले यात्रु राखेर जहाज उड्ने बेलासम्म पार्किङ क्षेत्रको सुरक्षा आफैं गर्नुपर्नेछ । काठमाडौं विमानस्थलको बाहिरी सुरक्षा नेपाली सेनाले लिएको छ । भित्री पेरीफेरी र यात्रुको जाँच तथा ग्राउन्ड ह्यान्डलिङका क्रममा जहाजबाट सामान चोरी हुन नदिन नेपाल प्रहरीले सुरक्षा जिम्मा लिएको छ । जहाजको ढोकामा भर्याङ जोडिएदेखि पार्किङ वे छाड्दासम्म गार्डले सुरक्षा दिनुपर्छ, महाप्रबन्धक ठाकुरले भने । उनले विमानस्थल सम्बन्धी विभिन्न राष्ट्रिय तथा अन्तर्राष्ट्रिय नियमले पनि पार्किङमा राखिएको जहाजको सुरक्षा त्यही वायुसेवा कम्पनीको हुने उल्लेख गरेको बताउँदै नेपालमा यो नियम प्रभावकारी रूपमा लागू भइनसकेकाले अब कडाइ गरिने बताए । उनका अनुसार आन्तरिक उडान गर्ने साना वायुसेवाका लागि पनि यही नियम लागू हुन्छ ।यसैबीच श्रम गन्तव्यमा जाने नेपालीले अबदेखि विमानस्थल प्रवेश गर्दा त्यहाँ रहेका तीनमध्ये जुनुसुकै गेटबाट प्रवेश गर्न पाउने भएका छन् । यसअघि श्रमिकका लागि मात्रै एउटा गेट तोकिएको थियो । श्रमिकलाई अलग्गै गेटबाट पठाउने नियमले यात्रुबीच विभेद भएको भन्दै आलोचना भइरहेको थियो । बुधबार विमानस्थल पुगेर श्रममन्त्री कृष्णकुमार श्रेष्ठले यो नियम हटाएका हुन् । श्रममन्त्रीले श्रम डेस्क हटाउनुभयो, अब श्रम बजारमा जाने नेपालीले जुनसुकै गेटबाट विमानस्थलभित्र प्रवेश गर्न पाउने छन्, महाप्रबन्धक ठाकुरले भने ।"
मकवानपुरमा १६५ मतदान स्थल,"हेटौंडा (कास) स्थानीय तहको निर्वाचनमा मकवानपुरका १० पालिकामा १६५ मतदानस्थल रहने जिल्ला निर्वाचन व्यवस्थापन समितिले जनाएको छ । समितिले मतदान स्थलको भौगोलिक अवस्थाको विश्लेषण, सुरक्षा संवेदनशीलता, जनशक्ति व्यवस्थापनलगायत अध्ययन गरेर प्रतिवेदन तयार पारेको हो । प्रतिवेदन गृह मन्त्रालयमा पठाएको मकवानपुरका प्रमुख जिल्ला अधिकारी एवं समितिका संयोजक भरतमणि पाण्डेले बताए । यसअघि मकवानपुरमा १६४ वटा मतदानस्थल थियो । मतदाता संख्या बढेकाले मतदान केन्द्र पनि बढ्ने भएको हो ।"
छुस्या बहालमा पुरातत्त्वले उत्खनन गर्ने,"काठमाडौं (कास) काठमाडौं महानगरपालिकाले वडा कार्यालय भवन बनाउन लागेको स्थानमा पुरातत्त्व विभागले उत्खनन गर्ने भएको छ । प्रताप मल्लको समयमा बनेको ठमेल ज्याठाको छुस्या बहाल क्षेत्रको बयलाक्षी फल्चा भएको ठाउँमा महानगरले २७ नम्बर वडा कार्यालय बनाउन लागेपछि सम्पदा संरक्षण अभियानकर्मी, विहारको सर्व संघलगायत विरोध गर्दै आएका छन् । फल्चा पुनर्निर्माण गर्नुको साटो वडा कार्यालय बनाउन खोजेको भन्दै उनीहरूले यो स्थानको उत्खनन गरिदिन पुरातत्त्व विभागलाई अनुरोध गरेका थिए । विभागका प्रवक्ता रामबहादुर कुँवरले उत्खनन गर्न यही साता प्राविधिक पठाउने जानकारी दिए । महानगरका प्रमुख विद्यासुन्दर शाक्य र उपप्रमुख हरिप्रभा खड्गीले माघ २३ मो संयुक्त रूपमा वडा कार्यालय भवन शिलान्यास गरेका थिए । पुरातात्त्विक स्थलमा अनुमति नलिई भवन बनाउन सुरु गरेको भन्दै विभागले काम तत्काल रोक्न पत्राचार गरेको थियो । ऐतिहासिक प्रमाणले भवन बनाउने भनिएको स्थानमा फल्चा रहेको पत्ता लागेको छ । स्थानीयका अनुसार २०२९ साल अघिसम्म फल्चा थियो । फल्चा छेउमै चैत्य पनि थियो । त्यतिबेलै कान्तिपथबाट ठमेल जाने सडक बन्यो । चैत्य बाटोतिर परेपछि बाटोले थर्काएर बिग्रने डर भएपछि चैत्यलाई छुस्या विहारभित्रै राखिएको ज्याठाका अच्युतरत्न वज्राचार्यले बताए । त्यही बेला चैत्यसँगै शिलालेख पनि विहारभित्रै राखिएको थियो । शिलालेखमा काठको फल्याक राखेर फल्चा बनाइएको उल्लेख गरिएको छ । त्यसमा फल्चाको संरक्षण र सरसफाइको महत्त्व दर्साइएको छ । यहाँ धेरै प्राचीन तथ्य भेटिन सक्छ, सम्पदा संरक्षण अभियानकर्मी आलोकसिद्धि तुलाधरले भने । २७ नं वडाका अध्यक्ष चिनियामान वज्राचार्यका अनुसार महानगरको अनुदानमा ५ तले भवन बन्न लागेको हो । छुस्या बहाल छेउको कित्ता नम्बर २१३१ को ४ आना जग्गामा ५ तले भवन बन्न लागेको छ । त्यमध्ये २ तला मात्र वडाका लागि प्रयोग हुनेछ । बाँकी १ तलामा पसल राखिनेछ भने एक तला ज्याठा सामुदायिक क्लबलाई दिइनेछ । सबैभन्दा माथिल्लो तलामा सभाहल बनाइनेछ । बाहिर नेपाली वास्तुकला झल्कने गरी डिजाइन गरिएको भवन ज्येष्ठ नागरिक र अपांगमैत्री हुने गरी डिजाइन गरिएको छ । वडाध्यक्ष वज्राचार्यका अनुसार भवनका लागि करिब ४ करोड रुपैयाँ लाग्ने अनुमान छ । ठेक्का सम्झौता भने २ करोड ८० लाख रुपैयाँमा प्रतिष्ठारमिताअम्बुजा जेभीसँग भएको छ । वडाध्यक्ष वज्राचार्यले भने पहिले नै मिचिएको ठाउँमा वडा कार्यालय भवन बनाउन लागिएको दाबी गरे ।"
खाजाले बढे विद्यार्थी,"हेटौंडा (कास) मकवानपुरको मकवानपुरगढी गाउँपालिकामा पढ्ने उमेरका शतप्रतिशत बालबालिका विद्यालय भर्ना भएर नियमित अध्ययन गरिरहेका छन् । पालिकाले २०७५ सालदेखि नै सामुदायिक विद्यालयका १२ कक्षासम्मका विद्यार्थीलाई दिवा खाजा उपलब्ध गराउँदै आएको छ । सोही व्यवस्थाका कारण पालिकाभित्रका सबैजसो बालबालिका विद्यालय भर्ना भएका छन् भने भर्ना भएर बीचमै पढाइ छाड्ने (ड्रप आउट) प्रवृत्ति पनि हटेको छ ।खाजा दिन थालेयता गाउँका सबै पढ्ने उमेरका बालबालिकाहरू भर्ना हुन आएका छन्, मकवानपुरगढीको आमभन्ज्याङस्थित सरस्वती आधारभूत विद्यालयका प्रधानाध्यापक चतुर्भुज पौडेलले भने, भर्ना भएका सबैजना निरन्तर पढ्न पनि आइरहेका छन् । उनका अनुसार विद्यालयमा २०७४ सालको शैक्षिक सत्रमा ४८ विद्यार्थी मात्रै भर्ना भएका थिए । नियमित पढ्न आउने ३२ जना मात्र थिए । २०७५ सालमा गाउँपालिकाले खाजाको व्यवस्था गरेकाले नयाँ र पुराना गरेर ७७ जना विद्यार्थी भर्ना भए । उनीहरू नियमित रूपमा विद्यालय आउने गरेका छन् । उक्त विद्यालयमा एकदेखि ५ कक्षासम्म पठनपाठन हुने गरेको छ । विद्यालयमा अध्ययन गर्ने अधिकांश बालबालिका तामाङ समुदायका छन् । मकवानपुरगढी५ मानेडाँडास्थित मञ्जुश्री आधारभूत विद्यालयमा पनि विद्यार्थी संख्या बढेको छ । स्कुलमा खाजाको व्यवस्था नहुँदा विद्यालयमा २५ जनामात्र विद्यार्थी भर्ना भएका थिए । खाजाको व्यवस्था भएपछि विद्यार्थीको संख्या दोब्बर भएको छ । उनीहरू नियमित रूपमा पढ्न आउने गरेका छन् । गाउँपालिकाले स्कुलमा खाजाको व्यवस्था गरेपछि स्कुलमा भर्ना हुने र नियमित रूपमा पढ्ने बानी परेको छ, प्रअ कृष्णप्रसाद आचार्यले भने, स्कुलमा दिउँसो खाजा खान पाउने कारणले गर्दा बालबालिकाहरूको स्कुलप्रति आकर्षण बढेको छ । बीचमा नै पढाइ छोड्ने र हाफटाइममा भाग्ने बानी अहिले हराएको प्रअ आचार्यले थपे । एकदुई कक्षा पढेर छाडेर घर बसेकाहरू पनि स्कुलमा पढ्न आउने गरेका छन् । तीन कक्षासम्म पढाइ हुने विद्यालयमा हाल ५१ जना विद्यार्थी अध्ययनरत छन् । विद्यार्थी संख्या नपुगेर मर्ज गर्नुपर्ने अवस्थामा पुगेको मकवानपुरगढीकै उज्ज्वल आधारभूत विद्यालयमा पनि खाजा सञ्चालन गरेपछि विद्यार्थी संख्या बढेको छ । स्कुलमा खाजाको व्यवस्था हुनुभन्दा अघि २० जनामात्र विद्यार्थी रहेको यहाँ अहिले चालीस जना पुगेका छन् । उनीहरू नियमित रूपमा पढ्न आउने गरेको प्रअ सीता न्यौपानेले बताइन् । मकवानपुरगढी गाउँपालिकाभित्र भएका ४० स्कुलका ६ हजार ९ सय १२ विद्यार्थीलाई खाजाको व्यवस्था छ ।"
ज्येष्ठ नागरिकका दुःख,"औसत आयुमा सुधारसँगै मुलुकमा ज्येष्ठ नागरिकको संख्या बढ्दो छ । ६० वर्षमाथिका नागरिक १० लाखभन्दा बढी छन्, तिनमा १ लाख त ८० नाघेकै छन् । परन्तु आक्कलझुक्कलबाहेक वृद्धवृद्धाहरूका सुखदुःख सामाजिक मुद्दा बन्न सकेकै छैनन् । वृद्धभत्ता प्रदान गर्नेबाहेक उनीहरूप्रति राज्यकै चासो कम छ, यसलाई पनि सामाजिक सुरक्षाका दृष्टिले भन्दा भोटको राजनीतिले बढी तानेको छ । उनीहरूको हितका निम्ति कानुनमा केही व्यवस्था त छ, तर त्यसको समुचित कार्यान्वयन भएको पाइँदैन । राष्ट्रिय समावेशी आयोगले गरेको ज्येष्ठ नागरिक सम्बन्धमा नेपालमा भएको कानुनी व्यवस्था, त्यसको कार्यान्वयनको अवस्था सम्बन्धी अनुसन्धान प्रतिवेदन२०७८ नै भन्छ ज्येष्ठ नागरिकहरू अपहेलित हुने क्रम बढेको छ । ज्येष्ठ नागरिक सम्बन्धी ऐन२०६३ ले ६० वर्ष उमेर पूरा गरेका व्यक्तिलाई ज्येष्ठ नागरिक भनेको छ । ऐनमा प्रचलित कानुन बमोजिम आफ्नो अंशभागको चल, अचल र सोबाट बढेबढाएको सम्पत्ति ज्येष्ठ नागरिकले आफूखुसी गर्न पाउने उल्लेख छ । तर, ज्येष्ठ नागरिकको चल, अचल सम्पत्ति प्रयोग वा उपयोग गर्ने परिवारको कुनै सदस्य, नातेदार वा हकवालाले मनोमानी गर्ने प्रवृत्ति बढेको अध्ययनको ठम्याइ छ । भएको सम्पत्तिमा परिवार वा आफन्तकै अनुचित चलखेलका कारण वृद्धवृद्धाहरू अभरमा पर्ने गरेका छन् । यो दुरवस्था हटाउन ज्येष्ठ नागरिकको सम्पत्ति हस्तान्तरणका लागि इच्छापत्र को व्यवस्था गर्न आयोगले सरकारलाई सिफारिस गरेको छ ।ज्येष्ठ नागरिकको संरक्षणका लागि आयोगको सिफारिस कार्यान्वयन गर्नु एउटा उपाय हो । पैतृक सम्पत्ति हात पार्ने लोभमा बाबुआमालाई हेला गर्ने प्रवृत्ति कम गर्न यो सुझावलाई सरकारले सकारात्मक रूपमा ग्रहण गर्नुपर्छ । कानुनमै ज्येष्ठ नागरिकको सम्पत्ति कसले पाउने भन्ने इच्छापत्र को व्यवस्था भएमा उनीहरूको सम्पत्ति हत्याउने र हेला गर्ने घटनामा कमी आउन सक्छ । संसद्मा विचाराधीन ऐनको प्रस्तावित संशोधन विधेयकमा पैतृक सम्पत्ति ज्येष्ठ नागरिकले स्वेच्छाले प्रयोग गर्न सक्ने प्रस्ताव छ, त्यसमै इच्छापत्र लगायतका प्रबन्ध समेटेर पाका नागरिकको संरक्षणमा एउटा फड्को मार्न सकिन्छ । यतिले मात्रै ज्येष्ठ नागरिकका दुःख भने सकिँदैनन् । एक त, उनीहरू सबैसित सम्पत्ति हुन्छ भन्ने छैन । अर्को, सम्पत्ति आधारभूत आवश्यकता त हो, तर उमेर बढ्दै जाँदा वृद्धवृद्धालाई अरू साथसहयोगको पनि खाँचो हुन्छ । ज्येष्ठ नागरिकका सवालमा हाम्रो समाज एक खाले संक्रमणकालमा छ । कृषिमा आधारित अर्थतन्त्रको रूप फेरिनुको मार बूढाबूढीमा परेको छ । हरेक दोस्रो वा तेस्रो घरको कोही न कोही विदेश जाने, र सन्तानको शिक्षादीक्षाका लागि तिनको परिवार सहरबजार बस्ने परिपाटीले गाउँमा वृद्धवृद्धा एक्लैदोक्लै छन् । बाबुआमा आफैंसँग राख्ने सामाजिक मान्यता पनि बिस्तारै खण्डित हुँदै छ । बाह्र छोरा, तेह्र नाति, बूढाको धोक्रो काँधैमाथि भन्ने पुरानो उखान झन्झन् प्रासंगिक भइरहेको छ । यो संक्रमणले गतिला वृद्धाश्रम लगायतका यथोचित व्यवस्थाहरूको खोजी गरेको छ ।प्रतिवेदनअनुसार देशभर ४५ जिल्लामा मात्रै वृद्धाश्रम तथा हेरचाह केन्द्र छन्, कुल ८७ वटा । सबै वृद्धाश्रममा जोडेर १ हजार ५ सय ७७ जनाले आश्रय लिएका छन् । कति सशुल्क छन्, कति निःशुल्क । तीमध्ये काठमाडौंको पशुपतिनाथ वृद्धाश्रम मात्र सरकार मातहत छ । अरू धेरै वृद्धाश्रमको आर्थिक हैसियत कमजोर छ । राष्ट्रिय मानव अधिकार आयोगले तीन वर्षअघि गरेको अध्ययनले यी वृद्धाश्रमको अवस्था दयनीय भएको पाएको थियो । एउटै वृद्धाश्रम ज्येष्ठ नागरिक नियमावली२०६५ को मापदण्ड अनुसार नचलेको ठम्याएको आयोगले यसमा धेरै खाले बेथिति र आर्थिक हिनामिना रहेको पनि औंल्याएको थियो । यस्ता वृद्धाश्रम भएर मात्र पुग्दैन, तिनमा वृद्धवृद्धालाई उचित सुविधा पनि मिल्नुपर्छ । यो पक्षमा अनुगमन गरी सरकारले मापदण्ड पालना गर्न लगाउनुपर्छ । र, हाम्रो सामाजिक मूल्यमान्यता पश्चिमा मुलुकमा जस्तो नभएकाले वृद्धाश्रम मात्रै विकल्प हुन सक्दैन, सरकारी नीतिले यो यथार्थलाई पनि हृदयंगम गर्नुपर्छ । छोराछोरी बाटो लागेपछि र साथीहरू छुटेपछि एक्लै पर्नेर् वृद्धवृद्धालाई सहयोगी हात र भावनात्मक साथ दुवैको खाँचो हुन्छ । उनीहरूलाई समवयका मानिसहरूसित जमघट र भलाकुसारी गर्ने अवसर प्रदान गर्न स्थानीय सरकारले वडावडामा मिलन केन्द्र बनाउनुपर्ने समावेशी आयोगको सुझाव मनासिब छ । उनीहरूका यस्ता भेटघाट तथा कुराकानी, अनुभव, ज्ञान तथा सीपलाई अभिलेखीकरण गरी पुस्तान्तरण गर्नुपर्ने रचनात्मक सुझाव आयोगले दिएको छ, जसलाई सबै तहका सरकारहरूले मनन गर्नु उचित हुन्छ । सरकारले पालिकावडामा ज्येष्ठ नागरिकको गुनासो सुन्ने प्रहरी वा प्रशासनिक डेस्क राख्न जरुरी छ । सामाजिक सुरक्षाको मोडलमै पुनर्विचार पनि गर्नुपर्ने खाँचो छ । ९० वर्षभन्दा माथिका र शारीरिक रूपमा अशक्त अरू वृद्धवृद्धाका लागि सरकारले स्याहारसुसारकै व्यवस्था मिलाउनुपर्छ । सरकारी कार्यसूचीमा बरु पेसैपिच्छेका अस्पताल खोल्ने विषय पर्छन्, तर बूढापाकाको शारीरिक तथा मानसिक स्वास्थ्य तथा उपचारका निम्ति देशमा छुट्टै जेरियट्रिक अस्पताल छैन । विशेष डाक्टरनर्सको व्यवस्थासहित यस्तो अस्पताल खोल्नुपर्ने आयोगको सुझावलाई सरकारले ध्यान दिन जरुरी छ । र, तोकिएका स्वास्थ्य संस्थाहरूमा पनि उनीहरूका निम्ति विशेष सहुलियत हुनुपर्छ । यस्तै व्यवस्था सार्वजनिक यातायातमा पनि गरिनुपर्छ । अबका दिनमा देशमा ज्येष्ठ नागरिकको संख्या झन्झन् बढ्दै जानेछ । केही दशकमै आश्रित जनसंख्या बढी हुन थाल्नेछ । त्यसैले आजैदेखि यो उमेर समूहको संरक्षणका लागि यथोचित योजनाकार्यक्रम अघि सार्नुपर्छ । यसका निम्ति यति बेला नीति निर्माणमा संलग्नहरूले भोलिका हामी बूढाबूढी भन्ने सम्झनुपर्छ ।"
अर्थहीन संसद् प्रतिनिधिसभा विघटनपछि राम्रोसँग संसद्को,"बैठक बस्न सकेको छैन । कहिलेकाहीँ सात मिनेट बसेर संसद्को बैठक सकिएको छ त कहिले शोक प्रस्ताव पारित गरेर । संसद् बैठक नचले पनि सांसदहरूले हाजिर गरिसकेपछि तलब र भत्ता स्वतः पाउने गर्छन् । कामै नगरी तलब र भत्ता वितरण गर्नु जनताले तिरेको करको दुरुपयोग हुनु पनि हो । संसद्लाई बिजनेस दिने काम सरकारको हो । सरकारले जिम्मेवारीपूर्वक काम नगरेका कारण करको दुरुपयोग भैरहेको छ । प्रतिपक्षीको अवरोधले संसद् बैठक चल्न नसकेको सरकारले बताउँदै आए पनि बजेट र एमसीसी सम्झौता पास गराएको छ । संसद् अधिवेशन अन्त्य गराएर अध्यादेशबाट कानुन ल्याउने वा संसद् छल्ने काम स्वयं सत्ता पक्षले गर्दै आएको पनि छ । सभामुखले पनि संसद् बैठक सुचारु गर्न प्रतिपक्षीसँग छलफल गरेका छैनन् भने सरकारले पनि प्रतिपक्षीको माग सम्बोधन गरेर संसद् बैठक सुचारु गर्न खासै रुचि देखाएको छैन । यता प्रतिपक्षी पनि यथास्थितिमा संसद् अवरोध हटाइहाल्ने मनस्थितिमा छैन । यसरी संसद्लाई भिडन्तको थलो बनाइनु हुँदैन । जनताको आवाज बुलन्द गर्ने थलो संसद्लाई तुरुन्त सुचारु गर्न सत्ता पक्ष, सभामुख र प्रतिपक्षी एक ठाउँमा उभिनुपर्छ । पुरुषोत्तम घोरासैनी, बालाजु, काठमाडौं"
मतपत्र विवाद र चुनावी प्रणाली,"आजको युग वैज्ञानिक युग हो । यो युगमा तर्कले होइन तथ्यले विवादको समाधान गरिन्छ । कुनै पनि कुरा तथ्यमा आधारित भए मात्र त्यसले निकाश दिन्छ । होइन भने त्यसले विवादलाई झनै बढाउने गर्छ । तथ्यसहित प्रस्तुत हुँदा नेताको वजन बढ्छ भने तथ्यहीन र अवैज्ञानिक कुरा गर्दा नेताहरू हास्यको पात्र बन्छन् । अहिले मतपत्रको रङबारे प्रतिपक्षी दलका अध्यक्ष केपी शर्मा ओलीले उठाएको विवादले स्वयं उनको वजन कम गरेको छ । मतपत्र र स्वस्तिक छापको रङ एउटै हुँदा गणकहरू अलमलिने र गन्तीमा ढिलाइ हुन्छ । छिटोछरितो गणनाका लागि पनि मतपत्र र स्वस्तिक छापको रङ विपरीत हुनुपर्छ । त्यस अर्थमा निर्वाचन आयोगको काम वैज्ञानिक नै देखिन्छ । निश्चय नै सेतो कागजमा हरियो वा नीलो रङका चुनाव चिह्नसहितका विवरण हुनुपर्छ भन्ने छैन । ती रङहरूको ठाउँमा अरू पनि गर्न मिल्छ । तथापि जे गरे पनि मतपत्र र स्वस्तिक छापको रङ भने अलगअलग हुनुपर्छ । अनि मात्र गणकलाई सहज हुन्छ । यति सानो कुरा पनि नबुझी अनावश्यक विवाद उठाउनु हुन्न । मतपत्र त धेरै रङको देखिएको छ तर स्वस्तिक छापको रङ भरसक कालो र नीलो हुने गर्छ । यद्यपि आजको युगमा जुनसुकै रङको स्वस्तिक छाप बनाउन नसकिने भने होइन । निर्वाचन आयोगले मतपत्रको सट्टा विद्युतीय मतदानको व्यवस्था गर्न सकेको भए यस्ता विवाद आउँदैन थिए । स्थानीय चुनावमा विद्युतीय मतदान गर्न नसके पनि प्रदेश तथा संघको चुनावमा अहिल्यैदेखि यतातिर निर्वाचन आयोग लाग्नुपर्छ । ताकि नेपाल पनि आधुनिक प्रविधिबाट निर्वाचन गराउन सफल छ भन्ने सन्देश अन्तर्राष्ट्रिय क्षेत्रमा जाओस् । जति प्रविधिमैत्री भयो, जति पारदर्शी र वैज्ञानिक भयो उति नै निर्वाचनप्रति आमनागरिक र विश्व समुदायको विश्वास बढ्दै जान्छ । गोपाल देवकोटा, गोकर्णेश्वर८, काठमाडौं"
कहिले बन्ने आत्मनिर्भर ?,"ऋण, अनुदान र सहयोगमा कहिलेसम्म चलाउने राष्ट्र ? आत्मनिर्भर बन्नुपर्छ भनेर राजनीति दलका नेताहरूले किन सोच्दैनन् ? हरेक सम्भावना बोकेको राष्ट्र राजनीतिक विवादका कारण अस्तव्यस्त बनेको छ । जसले जे भने पनि जबसम्म राजनीति स्थिर हुँदैन, तबसम्म देश आत्मनिर्भर बन्ने सम्भावना छैन । जताबाट कुरा घुमाए पनि चुरो कुरो एउटै हो जबसम्म राजनीतिले सही बाटो लिँदैन तबसम्म देश आत्मनिर्भर बन्न सक्दैन । अहिलेसम्म कुनै जननिर्वाचित सरकारले आफ्नो पाँचवर्षे कार्यकाल पूरा गर्न सकेका छैनन् । बहुमतको सरकार आउँदासमेत खिचातानी गरेर विगठन गरे । यो जति लाज मर्दो वास्तविकता के होला । जनताले नेताको विश्वास नगरेका होइनन्, नेताले नै विश्वासघात गरे । राजनीतिले यसरी थिलथिलो बनाएको देश कहिले आत्मनिर्भर बन्ने ?देशमा सुशासन, भ्रष्टाचार नियन्त्रण, सुरक्षाको प्रत्याभूति, मानव अधिकारको रक्षाजस्ता आधारभूत काम कहिले पूरा होला ? जनताले कहिलेसम्म अधिकारका लागि सडक संघर्ष गर्नुपर्ने ? तन्त्र परिवर्तनले मात्र भएन नेताहरूको सोचमा पनि परिवर्तन आउनुपर्यो । हिजोदेखि आजसम्म स्वतन्त्र रहेको मुलुक अहिले विदेशीको इसारामा चलेको देख्दा उदेक लाग्छ । बजेट भाषण गर्नुपर्यो भने कुन देशले कति सहयोग दिन्छ भनेर मुख ताक्नुपर्छ । यस्तो दयनीय अवस्था हुँदा पनि नेताहरूले देशका बारेमा सोचेको पाइँदैन । पञ्चायतकालमा खुलेका उद्योग तथा कलकारखाना सबै बन्द छन् । नयाँ कलकारखाना खोल्ने योजना भएजस्तो लाग्दैन, सरकारसँग । युवाहरूलाई विदेश होइन स्वदेशमै रोजगारी दिएर सक्षम बनाउनुपर्छ भन्ने सोच नेताहरूको छैन । पढेलेखेका युवाहरू युरोप तथा अमेरिका गएका छन् । अलि कम पढेका र आर्थिक रूपमा कमजोर रोजगारीका लागि दैनिक हजारौंको संख्यामा कतारमलेसिया लगायत खाडी मुलुक गएका छन् । यस्तो अवस्था राजनीति सही दिशामा नगएकाले आएको हो । एमालेका प्रमुख नेता केपी शर्मा ओली र एकीकृत समाजवादीका माधव नेपालले एकअर्कालाई तल्लो स्तरका गाली गरिरहेका छन् । उनीहरूको गाली सुन्दा देशकै शीर्ष नेताहरूको विवेक कस्तो छ भन्ने देखिन्छ । पदकै लागि जे पनि गर्ने नेताहरूको विश्वास जनताले गर्ने आधार के ? सधैं मै र मेरा आफ्नालाई कसरी लाभको पदमा राख्न सकिन्छ भनेर नेताहरूको ध्यान जान्छ । राम्रा ले होइन हाम्रा ले अवसर पाउँछन् । निर्यातभन्दा आयत चौगुणा बढी छ । नुनदेखि सुनसम्म अरूको भर पर्नुपर्छ । तैपनि नेताहरू फुर्ती लगाएर मैले यसो गरें, उसो गरें भनेको देख्दा अचम्म लाग्छ । पुरुषोत्तम घिमिरे, काठमाडौं"
लैंगिक विभेदको अन्त्यमा पुरुष,"८ मार्चलाई संसारभरि नै महिला दिवस मनाउन थालिएको पनि ११२ वर्ष भइसकेको छ । नेपालमा पनि स्थानीयदेखि संघसम्मकै सरकारी संयन्त्रले यो दिन मनाउँदै आएका छन् । यस दिनका लागि हुने कार्यक्रममा राम्रै बजेट निकासा हुने गर्छ । तर ती कार्यक्रम वा अभियानले विभिन्न तप्काका महिलाको उन्नतिप्रगति गर्यो ? के उनीहरूले समान अदालत पाए ? कानुनले दिएको अधिकार कति व्यावहारिक रूपमा कार्यान्वयन भयो ? अहिले पनि हाम्रो समाज पुरुषबाटै शासित छ । महिनाको २० हजार मात्रै कमाउने पुरुष छ भने पनि ऊ घरको मूल भएर बसेको हुन्छ । तर, बिहानदेखि बेलुकासम्म काम गर्ने महिलालाई हाम्रो समाजले आज पनि बेरोजगार भन्ने गरेको छ । यो विभेदलाई कम गर्न सरकारी कार्यक्रम कति सफल रहे भन्ने पनि हेर्नुपर्छ । आगामी दिनमा लैंगिक विभेदको अन्त्यका लागि पुरुषहरूलाई कसरी समाजमा सक्रिय बनाउनेतर्फ कसैको ध्यान गएको देखिँदैन । अतः सरकार लैंगिक विभेद अन्त्य गर्न पुरुषहरूलाई नै अगाडि नल्याउँदासम्म परिवर्तन सम्भव छैन । संविधान तथा कानुनले जति नै अधिकार दिए पनि नारी र पुरुष बराबर हुन हाम्रोजस्तो समाजमा कति पुस्ता लाग्ने हो निश्चित छैन । रामकृष्ण बराल, जोरपाटी५, काठमाडौं"
पानीका मुहानको संरक्षण,"भूमिका थापाको पानीका मुहान जोगिए जोगिन्छ जीवन लेख निकै सान्दिर्भक छ । उनले पानी नभएपछि स्थायी रूपमा गाउँ छोड्न बाध्य भोजपुरको राई गाउँपालिकाको कारुणिक व्यथालाई लेखमा उतारेकी छन् । पानी सुक्नुका धेरै कारण हुन्छन्, जसका बारे स्थानीयहरू जागरुक हुनुपर्छ । सुक्खापन हुनुको प्रमुख कारण हो वर्षात्को पानी जमिनमुनि गएर जलभण्डारहरू पुनर्भरण हुन नसक्नु । लेखिकाका अनुसार पानीका मुहानहरूबाट स्थानीय बासिन्दा त लाभान्वित भएका हुन्छन् नै, यिनले खोलालाई निरन्तर बगिरहन पनि मद्दत गर्छन्, यसबाट जैविक प्रणाली चलेको हुन्छ । त्यसैले मुहान किन सुके, कसरी तिनलाई सदावहार पानी आउने बनाउन सकिन्छ भन्नेबारे सोच्न ढिला भइसकेको छ । उनको यो तर्कसँग सहमत छु । यस विषयमा स्थानीय तहहरू चनाखो हुनुपर्छ । महाभारत र चुरे पर्वत शृंखलाबाट निस्किएका खोलानदीहरूको त आधार नै पहाडी क्षेत्रका मुहानहरू हुन् । पछिल्लो समय भएका मानवीय गतिविधिहरूले मुहानको पुनर्भरणमा असर पुर्याएका छन् भन्नेमा दुईमत छैन । यसरी जलभण्डार रित्तिँदै जाँदा पहाडी भेगमा कृषिदेखि दैनिक जीवन सञ्चालनमै समस्या परिरहेको छ । यसकै कारण बसाइँसराइ पनि बढिरहेको छ । त्यसैले पुनर्भरणमा चासो दिनुपर्छ । जलवायु परिवर्तनका असरहरू बढ्दै जानाले पनि यस्तो समस्या विकराल हुँदै गइरहेको छ । जलवायु परिवर्तन विश्वकै सबैभन्दा मुख्य समस्या बनिरहेको छ । यसलाई कम गर्न पनि विश्वव्यापी रूपमै काम भइरहेको छ । हामीले पनि समुदायस्तरमा कसरी वातावरण संरक्षणका काम गर्न सक्छौं भन्नेमा ध्यान दिनुपर्छ । यो समस्या झनै गहिरिन सक्ने हुनाले यसबाट जोगिन पानीका मुहानहरू संरक्षण र वर्षात्को समयमा जमिनमुनिका जलभण्डारहरू पुनर्भरणमा कसरी गर्न सकिन्छ भनेर संघ, प्रदेश, स्थानीय तह तथा सम्बन्धित संघसंस्थाहरू योजनाबद्ध रूपमा लाग्नुपर्छ । नत्र भोजपुरको राई गाउँपालिकाको कथाव्यथा अन्त पनि नसर्ला भन्न सकिँदैन । वीरेन्द्र सुवाल, ब्यासी, भक्तपुर"
राष्ट्रवाद : जनतामाथि षड्यन्त्र,"विपरीत प्रस्तावनाबाट विषयलाई हेरौं । उन्नतिप्रगतिको मार्गमा नेपाल यति पछि पर्नुको कारण हो यहाँका धेरै नेता राष्ट्रवादी हुनु । राष्ट्रवाद, राष्ट्रियता र देशप्रेमजस्ता शब्दले बोक्ने अर्थका लाक्षणिक भिन्नतालाई पनि छाडिदिऔं । यसलाई सोझै यसरी भन्दा पनि हुन्छ नेताहरूले देशलाई माया गर्छु भन्नु जनताविरुद्धको एक प्रकारको षड्यन्त्र हो । यहाँनेर शब्दचयन अलिकति उग्र लाग्ला । तर सोचविचार गरेरै लेख्दा पनि, यस आलेखका अपेक्षित पाठकमध्ये तिनै षड्यन्त्रकारी पनि भएका कारण तिनीहरूसँग पुग्न यत्तिको शाब्दिक उग्रता नभई नहुने हुन सक्छ । देशको माया गर्छु भनेर राजनीति गर्ने नेताहरूले कसरी जनताको आफ्नो देशप्रति हुने स्वस्फूर्त मायालाई खोसेका छन् भनेर विवेचना गर्न र यो भाष्यलाई थप हाइज्याक हुन नदिन ढिलो भइसकेको छ ।नेपालमा राजनीतिकर्मीले सीधा, साना प्रश्न मन पराउँदैनन् । किनकि जनताको जीवनसँग दैनन्दिन जोडिने ती साना कुराको जवाफ तिनीहरूसँग हुँदैन । ती प्रश्नको जवाफ दिने बौद्धिक क्षमता नै हुँदैन । क्षमता विकास गर्ने आवश्यकतै हुँदैन । त्यो आवश्यकता किन परेको छैन भन्ने विषय लेखको मूल तर्कसँग जोडिन्छ ! यसमा एकै छिनमा फर्कौंला । पहिले केही उदाहरण हेरौं, राजनीतिकर्मीले मन नपराउने साना प्रश्नको । यी प्रश्नको चर्चा गरेपछि कसरी नेताहरूले राष्ट्रवादी भएर जनताविरुद्ध षड्यन्त्र गरेका छन् भन्ने बुझ्न सजिलो हुन्छ । उनीहरूलाई सबैभन्दा मन नपर्ने प्रश्न हो तपाईं राजनीतिमा किन लाग्नुभएको हो ? सुरुमा त केके भएर, परिस्थितिजन्य कारणले वा कसैको प्रेरणाले लाग्नुभयो होला तर अहिले किन यतै बसिरहनुभएको छ ? कहिल्यै सोच्नुभएको छ, तपाईं राजनीतिमा नलाग्नुभएको भए, यति धेरै समय यता नबस्नुभएको भए सायद नेपाली जनताको हालत अहिलेको भन्दा राम्रो हुन्थ्यो ? र, केही जनतासँग सीधै जोडिने प्रश्न इतिहासमा राष्ट्र भन्ने चीज बनेको त राजामहाराजाले राज्य गर्न भन्ने पढिएको थियो । पछि, देश भनेको राजारानीका लागि हैन, जनताका लागी हो भन्ने सुनियो । आआफ्नो भूगोलमा बस्ने जनताका सामूहिक चाहना, संस्कृति र आफ्नोपनलाई नै राष्ट्रियता भनेर बुझियो । आआफूले सद्भावपूर्ण रूपमा गरिखाऊन्, बलिया देशले आफ्नो स्वार्थका लागि निर्धालाई दुःख नदिऊन् भनेर सार्वभौमिकताको अवधारणा आयो । तिनै जनताको सेवा गर्न, तिनैबाट कर उठाएर प्रशासन गर्न कर्मचारीतन्त्र बनाइयो । तिनै जनताको सेवा गर्छु भन्ने समाजसेवीहरू राजनीतिक नेताका रूपमा चिनिन थाले । जनताको जीवन सहज बनाउन उनीहरूकै चाहना अनुसार नियमकानुन बनाउन थालियो । तर अब राजनीतिकर्मीलाई प्रश्न तपाईंले गर्ने राजनीतिले जनतालाई के गरेको छ अहिलेसम्म ? तपाईंको राजनीतिले बेरोजगारीका लागि जागिर कसरी सृजना गर्छ ? साधारण जीविकोपार्जनका कामका लागि समेत विदेश जानुपर्ने स्थिति फेर्नेबारे तपाईंले कहिल्यै केही सोच्नुभएको छ ? उच्च शिक्षाको गुणस्तर प्रत्येक वर्ष खस्केको छ भन्छन् सबैले, तपाईंको पार्टीका बैठकहरूमा यो विषयमा कहिल्यै छलफलसम्म भएको छ ? स्वास्थ्यको आधारभूत सेवासमेत औसत जनताको पहुँचभन्दा बाहिरको छ तर तपाईं स्वयं वा तपाईंका सहकर्मी नै स्वास्थ्यको व्यापारमा छन्, यसबारे कहिल्यै सोच्नुभएको छ ? दलको कोटामा मन्त्री भएर जाने प्रायःको त्यो विषयमा दक्षता हुने कुरा त बिर्सौं, मन्त्री भएर जाने नेताहरूमा मन्त्रालयका निकम्मा र भ्रष्ट कर्मचारीकै जति बौद्धिक स्तर पनि हुँदैन भन्नेबारे सूचना छ ? योग्यता नपुगेको मानिसले गाडी चलायो भने दुर्घटना होला भनेर सवारी अनुमतिपत्र बनाउने चलन आयो । सवारी चलाउन अनुमतिपत्र चाहिने, तर राज्यले त्यही अनुमतिपत्र पनि दिन नसक्ने भए त्यस्तो राज्यसंयन्त्र त जनतालाई घाँडो भएन र ? एकातिर आधारभूत रोजगारीका लागि अधिकतम युवा देशबाहिर जानुपर्ने । देश छाड्दा राहदानी चाहिने नियम देशदेश मिलेर बनाएका छन् । जनताको पैसाबाटै, त्यही काम गर्न तलब खाएर बसे पनि समयमा र सहज रूपमा राहदानीसम्म दिन नसक्ने राज्यलाई अझै सफल राज्य नै मान्नुपर्ने हो ? यो सबै हुनुमा तपाईंको नकारात्मक योगदान छ कि छैन ? तपाईं केवल मुकदर्शक मात्र हो भने किन यो पेसामा रहिरहनुभएको छ ? कुनै पनि विषयमा आफूले जनताको उन्नतिका लागि योयो गर्छु भन्ने ठोस कुनै योजना छ तपाईंसँग ? भाषण गर्दा आफूले यो क्षेत्रमा यस्तोयस्तो गर्छु भन्न सक्नुहुन्छ ? पार्टीका बैठकमा यस्ता कुरा उठाउनुभएको छ कहिल्यै ?यी प्रश्न केवल उदाहरण हुन् । यस्ता हजार छन् । तर धेरैजसो नेता को यी सबै प्रश्नको जवाफ एउटै हुन्छ । त्यो हो देशको राष्ट्रियता कमजोर भएकाले यी समस्या भएका हुन् । विदेशी हस्तक्षेपका कारण यस्तो भएको हो । साम्राज्यवादी र विस्तारवादीका कारणले यो सब हो । पुँजीवादले गर्दा हो ।मानौं साम्राज्यवाद, विस्तारवाद र पुँजीवादले यसरी सूक्ष्म तरिकाले काम गर्छन् कि नेता र कर्मचारी धेरै भ्रष्ट भएको पनि यिनैले गर्दा हो । अब यति मात्र भन्न बाँकी छ, साम्राज्यवाद र विस्तारवादले हामी सबैलाई यसरी गाँजेको छ कि हाम्रो बुद्धि र मति कहाँबाट गतिलो काम गर्ने खालको हुनु ? पख्नोस् न, राष्ट्रियता अलिक बलियो बनाऔं, त्यसपछि हाम्रो बुद्धि र मति पनि सप्रिन्छ कि ? अब विवेचना गरौं, कसरी राष्ट्रवादीहरू जनताको अधिकारका दुस्मन हुन् । राष्ट्रवादको नारा उचाल्नेमध्ये धेरै कम्युनिस्ट पार्टिका छन् । कम्युनिस्ट पार्टीमध्ये पनि तिनै धेरै छन् जसले त्योबाहेक जनताको दैनिकीसँग जोडिएको विषयमा भाषण गर्नेसम्मको पनि ज्ञान र सोच राख्दैनन् । किनकि उनीहरू राजनीतिमा आएकै त्यही सुन्दै हो, नेता भएकै त्यही कुरा गर्दै हो । योबाहेक पूर्वपञ्च र मण्डलेहरूले समेत आफू पनि यहाँ छौं है भनेर उपस्थिति जनाउन खोज्ने यही लफ्फाजीमार्फत हो । प्रजातान्त्रिक आन्दोलनमा लागेका कार्यकर्ताहरू विदेशीको इसारामा चलेका अराष्ट्रिय तत्त्व हुन् भनेर उनीहरूलाई प्रशिक्षित जो गरिएको थियो । राजा महेन्ıले पञ्चायती तानाशाही लाद्न र वीरेन्ıले त्यसलाई निरन्तरता दिनका लागि सबैभन्दा बिकाउ अस्त्र नै यही थियो देशलाई बाह्य खतराबाट जोगाउन उनीहरूले त्यस्तो गर्नुपरेको हो, प्रजातन्त्रभन्दा पहिले स्वाधीनता चाहिन्छ । अक्सर तानाशाहले उपयोग गर्ने यो सजिलो राष्ट्रवादी भाष्य थियो, जसलाई बोक्नेहरू अझै पनि धेरै नै छन् । राष्ट्रवादको नारामा, बाह्य हस्तक्षेपको भयदोहन गर्नेहरूले जनतालाई यस्तो भाष्यमा विश्वास गर्ने बनाएका छन्Ù जनताका लागि, जनताका आधारभूत मुद्दामा काम गर्ने कुरा गौण हो । राजनीति गर्नेले गर्ने काम भनेकै राष्ट्रियता जोगाउने मात्र हो । त्यसका लागि उनीहरूले गर्ने भनेको भाषण मात्र हो । त्योबाहेक जनताले केही अपेक्षा गर्नु हुँदैन । किनकि सबैभन्दा पहिले राष्ट्रियता जोगाउनुपर्छ । जनताको गरिबी हटाउन, सार्वजनिक सेवाको स्तर उठाउन, आर्थिक विकासका कार्यक्रम प्रस्ताव गर्न तिमीहरूले के गर्छौ त भनेर सोध्यो भने, उनीहरूको उत्तर हुन्छ यो देशको विकास नभएकै वैदेशिक हस्तक्षेपको कारणले हो । त्यो ठीक गर्यो भने, आफैं राष्ट्रिय पुँजी निर्माण हुन्छ र जनताका समस्या समाधान हुन्छन् । हो, यही नै उनीहरूको जनतामाथिको षड्यन्त्र हो । जनताले सेवा नपाएको मूलतः यिनै राजनीतिकर्मीको अयोग्यताका कारणले हो । इच्छाशक्तिको कमीले हो । भ्रष्टाचारी भएर हो । कर्मचारीतन्त्र भ्रष्ट भएको नेता प्रायः भ्रष्ट भएर हो । विश्वविद्यालय बिगारेको विद्याको मूल्य नचिनेको दलीय नेतृत्वले हो । देशमा सुधार गर्नुपर्ने क्षेत्र यति छन् कि ती सम्झँदा पनि कहाली लाग्छ । तर लामो त के, दसबीस वर्षको भिजनसम्म खासै कुनै क्षेत्रमा देखिँदैन । धनी र गरिब परिवारबीचको विद्यालय शिक्षाको गुणस्तरको भिन्नताको मुद्दा त छँदै छ । त्यसमाथी, महँगा स्कुलमा पढेका विद्यार्थीहरूले लोकसेवाको जाँच दिएर सरकारी जागिरमा जाने कल्पनासम्म गर्दैनन् । सरकारी सेवामा जानेहरूको शैक्षिक पृष्ठभूमि देशभित्रैका तुलनामा पनि कमसल खालकै मात्र छ । प्रतिभाशालीका लागि त्यो सेवा आकर्षक बनाउनेबारे सोच्न त केही भिजन हुनुपर्यो । त्यो लागू गर्ने प्रतिबद्धता हुनुपर्यो । रोक्न खोज्ने त भइहाल्छन्, तीसँग जुध्ने आँट हुनुपर्यो । व्यक्तिलाई आफ्नो ठाउँ, संस्कृति, देशको माया यसै लागिहाल्छ । कसैले सिकाउनुपर्ने कुरै होइन यो । तर राजनीति गर्नेले आफूले देशभित्र गरेका कुशासन ढाक्नका लागि राष्ट्रवादलाई जनताको हितविरुद्ध प्रयोग गरेका छन् । राज्यहरू जुन आधारभूत कुराका लागि बनेका हुन्, जनताका लागि, त्यो मर्म नै जनताबाट खोसेका छन् । राष्ट्रलाई एउटा अमूर्त अवधारणा बनाएका छन् । जनतालाई अति सामान्य रूपमा दिइनुपर्ने सेवासम्म दिन नसक्ने जत्थाले दशकौंदेखि राजनीतिक रंगमञ्च ओगटेका छन् । यो सबै जनताका नाममा गरिएको जनताकै विरुद्धको षड्यन्त्र हो भनेर चिर्ने भाष्य सशक्त नबनाउन्जेल उनीहरू र उनका बौद्धिक उपग्रहहरूले नेपालले काम गर्नुपर्ने जनताका अनगिन्ती मुद्दाबाट ध्यान अन्यत्रै मोडिरहनेछन् । भ्रष्टाचार रोक्न कुन विदेशी साम्राज्यवादले रोकेको छ ? जनताले सेवा लिने सार्वजनिक क्षेत्रमा न्यूनतमसम्म सुधार गर्न पनि कुन विदेशी हस्तक्षेपले नदिएको हो ? अनि अमुक देशले गर्ने ठाडो हस्तक्षेपबारे आनन्दित हुनु, अर्को देशले गरेको त्यस्तै हस्तक्षेपलाई राष्ट्रियतामाथि हस्तक्षेप ठान्नु पनि आफ्नै देशको चिन्ताले हो कि अरूप्रतिकै वफादारीका कारणले ? जनता भ्रष्टाचारविरुद्ध सडकमा उत्रे भने त यी सबैलाई गाह्रो पर्छ । त्योभन्दा पहिले नै जनतालाई अर्कै विषयमा जुरुक्क पारिदिएपछि नेताहरूको अकर्मण्यतामाथि प्रश्न कसले गर्ने ?"
एमसीसीपछि कांग्रेसको आत्मविश्वास,"जनादेशी र संविधानद्वेषीबीचको भेद आगामी चुनावका लागि जनतान्त्रिक संसद्को दुईदुई पटक विघटन गरेका ओलीले जनादेशी र परमादेशी सरकार भनेर संकथन निर्माण गर्न खोजे पनि जनादेश र परमादेशभन्दा माथि संविधान छ, संविधानका प्रावधानहरू छन् भने कुरा आम जनतामा पुर्याउन जरुरी छ । ओलीलाई संविधानले व्यक्ति होइन संस्थाको स्थायित्व खोजेको भन्ने पाठ पढाउनु जरुरी छ । व्यवस्थाको स्थायित्वको परिभाषा संविधानका अनुसार एउटै व्यक्तिको प्रधानमन्त्रीको पाँचवर्षे कार्यकाल नभएर संसद्को पाँचवर्षे कार्यकाल हो । अहिलेको बहसको प्रमुख विषय को जनादेशी र को परमादेशवालाभन्दा पनि को संविधानको पालक र को संविधानद्वेषी भन्ने हो । ओली सर्वथा संविधानको हरणकर्ता हुन् । संविधानको संहारकले बारम्बार जनादेशको दुहाई दिनु लोकतन्त्रको लज्जाको विषय हो । नेपाली कांग्रेसमा देखा परेको आन्तरिक एकता र एमसीसीमार्फत राष्ट्रिय राजनीतिको पकडबाट आर्जित आत्मविश्वास पक्कै पनि लोकतन्त्र र संविधानको रक्षा गर्दै नेपाली जनताको विकास र समुन्नतिको चाहनालाई सम्बोधन गर्न सक्षम हुनेछ ।"
मिर्गौलाको स्याहार,"प्रत्येक १० मध्ये १ जनालाई मिर्गौला रोग लाग्ने गर्छ । विश्वभरि नै यो रोगका पीडित बढिरहेकाले यसको पहिचान, उपचार तथा रोकथामका उपायबारे सचेत गराउने उद्देश्यले हरेक मार्चको दोस्रो बिहीबार मिर्गौला दिवस मनाइन्छ । नेपालमा बर्सेनि ३,००० व्यक्तिका मिर्गौला फेल हुने गरेको र तीमध्ये ९० प्रतिशतभन्दा बढीको केही महिनामै मृत्यु हुने गरेको तथ्यांक छ । सुरुमै रोग पत्ता लगाउन सके उपचार समयमै हुन सक्छ, जसबाट स्वास्थ्य तथा आर्थिक क्षति कम गर्न र जीवनै जोगाउन पनि सकिन्छ । विश्व मिर्गौला दिवस तदर्थ समितिले अरूका मिर्गौलाबारे मात्रै नभई आफ्नै मिर्गौलाको अवस्थाबारे पनि जानकार हुन आह्वान गरेको छ । चिकित्सक, वैज्ञानिक तथा स्वास्थ्य नीतिविज्ञहरूको संयुक्त प्रयास र सुझावबाट सरकारलाई मिर्गौला समस्यासम्बन्धी ध्यानाकर्षण गराएर ठोस नीति निर्माण र कार्यान्वयनमा जोड दिन सके मिर्गौलाका बिरामी र उनीहरूको उपयुक्त उपचारमा सघाउ पुग्न सक्छ । त्यस्तै, प्राथमिक तहका स्वास्थ्यकर्मीहरूलाई मिर्गौला रोग सम्बन्धी जानकारी, उपचार, रोगथामका उपाय र अंगदान तथा प्रत्यारोपणसम्बन्धी आवश्यक तालिम दिनुपर्छ । मिर्गौला मात्र नभै कुनै पनि अंग फेल हुँदा प्रत्यारोपण सर्वोत्तम उपचार हो । नेपालमा मानव शरीरको अंग प्रत्यारोपण (नियमित तथा निषेध) ऐन२०५५ को संशोधन २०७२ पछि नाता पर्ने प्रायः सबैले अंगदान गर्न सक्ने व्यवस्था गरिएको छ । यस ऐनमा दुई वा दुईभन्दा बढी परिवारमा अंग साटासाट गर्न सकिने व्यवस्था पनि छ । त्यस अनुसार, यदि एक परिवारमा कसैको अंग फेल भएको छ र अंगदाता पनि छ तर प्राविधिक कारणवश क्रसम्याच नमिलेमा त्यस्तो व्यक्तिका लागि त्यस्तै अवस्थामा रहेको अर्को परिवारको सदस्यबाट आपसी समझदारीमा अंग साटासाट गरेर पनि प्रत्यारोपण गर्न सकिन्छ । पश्चिमा मुलुकहरूमा यस किसिमको समझदारीबाट दुई वा दुईभन्दा बढी परिवारबीच अंग साटासाट गरी प्रत्यारोपण गर्ने क्रम बढ्दो छ । मस्तिष्क मृत्यु भएको कुनै व्यक्तिबाट कम्तीमा १० वटा महत्त्वपूर्ण अंग (जस्तै दुई मिर्गौला, दुई फोक्सो, एक मुटु, एक कलेजो, एक सानो आन्द्रा, दुई आँखाका नानी तथा छाला) को दान हुन सक्छ । सडक दुर्घटना लगायतका कारणबाट काठमाडौं उपत्यकामा मात्रै बर्सेनि करिब १,००० जनाको मस्तिष्क मृत्यु हुने गर्छ जसबाट हजारौंको संख्यामा विभिन्न अंग प्राप्त हुन सक्छन् । ऐनको संशोधन अनुसार काम भएमा देशको अर्बौं रुपैयाँ स्वदेशमै सञ्चित हुन सक्छ र अंग प्रत्यारोपणबाट नागरिक विमुख हुनुपर्दैन । प्रत्यारोपण सर्वसुलभ बनाउन वर्तमान ऐन कोसेढुंगा साबित हुन सक्छ । त्यसैले ऐनको दुरुपयोग हुन नदिई निष्पक्ष तथा पारदर्शी ढंगबाट कार्यान्वयन गराउने जिम्मेवारी हामी सबैको हो । मृत्यु हुनुअघि स्वेच्छाले अंग दान गर्ने मञ्जुरी नदिएको वा त्यसरी मन्जुरी नभएको अवस्थामा मृतकका परिवारको कुनै सदस्यले लिखित मञ्जुरी दिए अंगदान हुन सक्छ तर मृतकले जीवित हुँदै अंगदान नगर्ने लिखित इच्छा व्यक्त गरेको भए परिवारका सदस्यले अंगदान गर्न सक्दैनन् ।कुनै अस्पताल वा स्वास्थ्य केन्द्रले कुनै व्यक्तिको मस्तिष्क मृत्युको घोषणा गरेमा नेपाल सरकारले तोकेको समन्वय एकाइलाई तुरुन्त जानकारी गराउनुपर्छ । घोषणा गर्ने स्वास्थ्य केन्द्रले समन्वय एकाइलाई अंग झिक्न आवश्यक उपकरण तथा जनशक्ति उपलब्ध गर्नुपर्छ । अंग झिकेर सुरक्षित राख्ने, अंग प्रत्यारोपण गर्नुपर्ने व्यक्तिको अभिलेख दुरुस्त पार्ने तथा अंगलाई तोकिए बमोजिमको योग्यताक्रम अनुसार वितरण गर्ने व्यवस्था मिलाउने कार्य समन्वय एकाइले गर्छ । तत्कालका लागि मानव अंग प्रत्यारोपण केन्द्र भक्तपुरले समन्वय एकाइको काम गर्छ । स्थापनाको छोटो अवधिमै उक्त केन्द्रमा हाल बर्सेनि करिब २०० जनाको मिर्गौला प्रत्यारोपण हुने गरेको छ । प्रत्यारोपण प्रक्रियालाई सहज पार्नुबाहेक नसर्ने रोगसम्बन्धी राष्ट्रिय कार्यक्रममा दीर्घकालीन मिर्गौला रोग रोकथामका कार्यक्रममा विशेष जोड दिनुपर्छ । साथै स्वस्थ मिर्गौलासहित बाँच्नका लागि स्वस्थ जीवनशैली अपनाउन प्रेरित गर्नुपर्छ । स्वच्छ खानपानको पहुँच, शारीरिक व्यायाम, स्वस्थ आहारविहार, स्वच्छ वातावरण तथा धूमपानरहित समाज स्थापना गर्न सके मिर्गौलाका बिरामीको संख्या कम गर्न सकिन्छ । मिर्गौला रोगले हुने मृत्युदर प्रत्येक वर्ष बढिरहेको छ । सन् २०४० सम्ममा मृत्युको शीर्ष पाँच कारणमध्ये एउटा हुन सक्छ यो । यो यति खतरनाक रोग हुँदाहुँदै पनि सरकारको प्राथमिकतामा पर्न सकेको छैन । मुटु, क्यान्सर, मधुमेहजस्ता रोगका तुलनामा मिर्गौला रोगसम्बन्धी जानकारी कमै सञ्चार गरिन्छ । मिर्गौला रोगसम्बन्धी ज्ञान अभिवृद्धि अहिलेको आवश्यकता हो । श्रेष्ठ मिर्गौला तथा कलेजो प्रत्यारोपणविद् हुन् ।"
यौनप्रजनन स्वास्थ्यमा उपेक्षित अपांगता भएका महिला,"नेपालमा मुलुकी ऐनको ११ औं संशोधनद्वारा गर्भपतनले कानुनी मान्यता पाएको २० वर्ष भैसक्दा पनि सेवा उपलब्धताका कठिनाइ र चुनौती यथावत् छन् । अझ भनौं, महिलाभित्रका विविधतालाई लिएर पर्याप्त बहस भएकै छैन । उनीहरूलाई समेट्ने नाममा केही नीतिगत व्यवस्था ल्याइएका छन्, तर कार्यान्वयनमा राज्य र सेवाप्रदायकले संवेदनशीलता देखाएका छैनन् । यसको मारमा छन् अपांगता भएका महिला । गर्भपतनलाई डर, त्रास, लाज, कलंक र महिलाको इज्जतसँग जोडिने हुँदा हाम्रो समाजले पश्चिमा मुलुकहरूमा जस्तो यसलाई सहर्ष स्विकारिसकेको छैन । एकाधबाहेक सेवाग्राहीले गर्भपतनमा समस्या भोग्नुपर्ने स्थिति छ । अनिच्छित गर्भ रह्यो भने गर्भपतन सेवा लिन सामान्य महिलालाई जति सहज छ, शारीरिक अंग तथा प्रणालीको कठिनाइकै कारण अपांगता भएका महिलालाई त्यति नै असहज छ । उनीहरू एक्लै स्वास्थ्य संस्थासम्म पुग्न सक्दैनन्, कोही सहयोगी लिएर जानुपर्छ । सेवाप्रदायकले जति नै गोपनीयतालाई ख्याल गरेर सेवा दिन्छु भने पनि सहयोगीमार्फत सूचना बाहिरिन्छ । अपांगतालाई पूर्वजन्मको पाप खेपेको मान्ने परिवार र समाजमा गर्भपतन गरेर फर्कंदा झन् अपमानित हुनुपर्ने डरले उनीहरू असुरक्षित गर्भपतनको बाटो रोज्छन् । यसले गर्दा उनीहरूको स्वास्थ्यमा थप जटिलता निम्तिने गरेको छ । दृष्टि सम्बन्धी अपांगता भएकी एक अविवाहित युवती गर्भवती भइन् । विवाहपूर्वको गर्भधारणले समाजबाट तिरस्कृत हुनुपर्ने हुँदा गर्भपतन गर्न चाहिन् । तर सुरक्षित गर्भपतन गराउने केन्द्र कहाँ खोज्ने ? अरूको सहारा लिँदा कलंकित काम को सूचना चुहिने भयो । परिवार र समाजमा कुन मुख देखाएर बाँच्ने ? विशेषज्ञ चिकित्सकको प्रेस्क्रिप्सनबिनै फार्मेसीबाट गर्भनिरोधक चक्की किनेर खाँदा उनले अत्यधिक रगत बगेर झन्डै ज्यान गुमाउनुपर्यो । दृष्टिविहीन महिलाको क्षेत्रमा काम गर्ने संस्था प्रयत्न नेपालले हालै गरेको एउटा अध्ययनले यौन तथा प्रजनन स्वास्थ्य सेवा लिन गोपनीयता नरहने, सेवाप्रदायकको अपमानजनक व्यवहार खप्नुपर्ने, परिवार र समाजबाट असुरक्षित हुनुपर्ने डर उनीहरूका लागि मुख्य चुनौती रहेको औंल्याएको छ । २०६८ सालको जनगणना अनुसार, देशभर कुनै एक वा बढी प्रकारका अपांगता भएका व्यक्तिहरू ५ लाख १३ हजार ९ सय ९३ जना (कुल जनसंख्याको १९४ प्रतिशत) छन् । तीमध्ये झन्डै आधा महिला छन् । अपांगता भएका व्यक्तिको अधिकार सम्बन्धी ऐन२०७४ ले शारीरिक अंग तथा प्रणालीको कठिनाइका आधारमा अपांगतालाई दस प्रकारमा विभाजन गरेको छ । माथिकी पात्र तीमध्ये एक उदाहरण मात्रै हुन् । प्रजनन प्रक्रियामा पुरुषका तुलनामा महिलाको सहभागिता बढी हुने भएकाले हुन सक्छ, यौन र प्रजनन स्वास्थ्यको सम्पूर्ण बोझ महिलामाथि नै थोपरिएको छ । यसलाई विवाहसँग जोडेर हेर्ने चलनले गर्दा अपांगता भएका महिलाको सुरक्षित गर्भपतन सेवा उपभोगलाई उति धेरै प्राथमिकता दिइँदैन, बहस र छलफलको विषय ठानिँदैन । अपांगता भएका महिलाहरू यौन, विवाह र सन्तानोत्पादनका लागि योग्य र सक्षम हुन्नन् भन्ने हेपाहा प्रवृत्ति छ । समाज अझै पनि यौन र प्रजनन स्वास्थ्यलाई लाजकै विषय ठान्छ भने अपांगता भएका व्यक्तिले यौनेच्छा राख्नु, सहवास गर्नु तथा प्रजनन प्रक्रियामा सामेल हुनुलाई अर्को महापाप का रूपमा लिइन्छ । हामी मर्यादित यौन जीवन र आत्मसम्मानसहितको सार्वजनिक सेवासुविधाको वकालत त गर्छौं, तर अनिच्छित गर्भलाई पतन गर्छु भन्दा अपांगता भएका महिलाले सेवाप्रदायकबाटै लाञ्छित हुनुपर्छ । सेवाप्रदायक पत्ता लाउन पनि, ह्वीलचेयरमैत्री बाटोघाटो नहुँदा, सहयोगी खोज्नैपर्छ । गर्भपतन गर्ने केन्द्र सकेसम्म कुनै भवनको भित्रपट्टि, माथिल्लो तलातिर खोलिएको हुन्छ । शारीरिक अपांगता भएकाहरू ह्वीलचेयर लिएर उक्लन सक्दैनन् । सुस्त श्रवण भएका महिलाहरूले त्यस्ता ठाउँमा सांकेतिक भाषा दोभासे लिएर जानुपर्छ । यी सम्पूर्ण असहजताले गर्दा गोपनीयताको चुनौती सहेरै सेवा लिन जाँदा पनि अपांगता भएका महिलालाई सेवाप्रदायकले अपांग भएर पनि यस्तो गर्ने (यौन सम्बन्ध राख्ने) ? भन्दै अपमान गर्छन्, यसलाई ठट्टाको विषय बनाउँछन् । अर्कातिर, गर्भनिरोधक साधनहरूसमेत अपांगतामैत्री हुँदैनन् । जस्तो गर्भनिरोधक चक्की (पिल्स) को रङ दृष्टि सम्बन्धी अपांगता भएकाहरूले छुट्याउन सक्दैनन्, दोस्रो व्यक्तिको सहयोग लिनैपर्ने हुन्छ । त्यस्ता चक्कीको बनोट बेग्लाबेग्लै बनाइदिने हो भने उनीहरूले स्पर्श गरेर थाहा पाउने थिए, आत्मनिर्णय र आत्मसम्मानका साथ चक्की प्रयोग गर्न सक्थे । अरूलाई सामान्य लाग्ने यस्ता पक्षहरूले उनीहरूको जीवनमा ठूलो अर्थ राख्छन् । कुनै अंगले काम नगरेर अपांगता भए पनि शरीरका हर्मोनहरूले यौन र प्रजनन अंगहरूलाई सक्रिय बनाइरहेका हुन्छन् भन्ने बुझाइ आम मानिससम्म पुगिसकेको छैन, परिवारका सदस्यहरूबीच छलफल गरिँदैन, पाठ्यपुस्तकमा प्रायः सिकाइँदैन । उमेर वृद्धिसँगै बौद्धिक विकास नभएका कारण उमेर वा वातावरणमा सापेक्ष क्रियाकलाप गर्न समस्या हुने (जस्तो डाउन सिन्ड्रोम) बौद्धिक अपांगताको यौन स्वास्थ्यबारे बहस अपांगताभित्रै गौण छ । सन् २०१६ मा मेरी स्टोप्स नेपालले गरेको एउटा अध्ययन अनुसार, अपांगता भएकामध्ये ९६ दशमलव ६ प्रतिशत युवा तथा किशोरकिशोरीलाई परिवार नियोजनबारे पूर्ण जानकारी छैन । अध्ययनमा सहभागी १५३० वर्ष उमेर समूहका २९३ जनामध्ये ३९ प्रतिशतलाई मात्र नेपालमा सुरक्षित गर्भपतनबारे कानुन छ भन्ने थाहा छ । ५४ प्रतिशत स्वास्थ्य संस्था अपांगमैत्री छैनन् । ती सहभागीमध्ये ८० प्रतिशतमा यौन तथा प्रजनन स्वास्थ्यलाई लिएर कुनै न कुनै गलत धारणा पाइएको थियो । अपांगता भएका व्यक्ति पनि अरूसरह प्रजनन स्वास्थ्य सेवाका लाभग्राही हुन् भन्ने नसोचिएकाले यस्तो भएको हो । यौन तथा प्रजनन स्वास्थ्यका कार्यक्रम, योजना आदि महिलाकेन्द्रित त छन् तर तिनमा अपांगता भएकालाई खासै सहभागी गराइँदैन । यस्ता कार्यक्रममा पुरुषलाई पनि सहभागी गराउँदा महिलाहरूलाई सहयोग पुग्छ भन्ने बोध राज्यले नै गर्न सकेको छैन । नेपालले संविधानमै उल्लेख गरेर महिलाको प्रजनन स्वास्थ्यको व्यवस्था गरेको सात दशक बितेको छ । नेपालको अन्तरिम शासन विधान२००७ मै त्यस सम्बन्धी व्यवस्थाहरू थिए । सर्वोच्च अदालतले २०६७ साउन १२ मा दिएको अपांगता भएका महिलाहरूको प्रजनन अधिकार सम्बन्धी निर्देशनात्मक आदेशमा उल्लेख छ, आउँदो आर्थिक वर्षदेखि अपांग महिलाहरूको स्वास्थ्यलाई विशेष ध्यान दिई अस्पताल, सार्वजनिक यातायात लगायत सम्पूर्ण सार्वजनिक थलोहरूमा सरल र सहज पहुँच हुन सक्ने गरी नीति कार्यक्रम बनाई रकम छुट्याई संविधान र महासन्धि क्रमशः लागू गर्नू र बनाइने नीति र कार्यक्रमहरू यस अदालतलाई पनि उपलब्ध गराउनू । सुरक्षित मातृत्व तथा प्रजनन स्वास्थ्य अधिकार ऐन२०७५ को दफा २८ ले परिवार नियोजन, प्रजनन स्वास्थ्य, सुरक्षित मातृत्व, सुरक्षित गर्भपतन, आकस्मिक प्रसूति तथा नवजात शिशु, प्रजनन स्वास्थ्य रुग्णता लगायतको सेवा प्रदान गर्दा अपांगतामैत्री हुनुपर्ने उल्लेख छ । दफा २९ ले यस्ता सेवासुविधा प्राप्त गर्ने क्रममा कुनै किसिमको भेदभाव गर्न नपाइने, अपांगतामैत्री संरचना र संयन्त्रको विकास गरी लागू गरिने व्यवस्था गरेको छ । तर अपांगतामैत्री सेवासुविधा नहुनु, औषधि तथा सरसफाइका सामग्रीहरूमा पहुँच नहुनुजस्ता कठिनाइको व्यावहारिक सम्बोधन भएकै छैनÙ यो विषय अपांगताका क्षेत्रमा काम गर्ने संघसंस्था, सरोकारवालाहरूका कार्यक्रममा पनि परेको छैन । नेपालले महिला अधिकार सम्बन्धी अन्तर्राष्ट्रिय महासन्धिलाई अनुमोदन गरेको छ, तर सरकारले यस सम्बन्धी व्यवस्थालाई लागू गरेको छैन । अर्कातिर, नेपालको संविधान२०७२ ले समेत अपांगता भएका महिलाहरूको यौन तथा प्रजनन स्वास्थ्यबारे प्रस्ट रूपमा बोलेको छैन ।अन्त्यमा, अपांगता भएका व्यक्तिहरूको पनि आत्मसम्मानको अधिकार हुन्छ । हिजोसम्म उनीहरूको संख्या कम छ भनेर बेवास्ता गरिन्थ्यो, अबदेखि संख्याकै आधारमा सेवाप्राप्तिमा सीमान्तीकृत पारिँदै आएकालाई पहिलो प्राथमिकता दिनुपर्छ । हामीले आफ्नो मानसिकता र व्यवहार फेर्नुपर्छ । अधिकार र कर्तव्य बहुसंख्यकको मात्रै नभएर प्रत्येक व्यक्तिको हुनुपर्छ । शिक्षा, स्वास्थ्य, रोजगारीजस्ता सवालमा अपांगता भएकाहरूको पहुँचबारे जसरी खुलेर बहस हुने गर्छ, यौन तथा प्रजनन स्वास्थ्यमा पनि सकारात्मक सोचका साथ अवसर, पहुँच र सहभागिता बढाउनुपर्छ । अपांगताको वर्गीकरण र विविधतालाई स्पष्ट नपारिएको सुरक्षित मातृत्व तथा प्रजनन स्वास्थ्य अधिकार सम्बन्धी नियमावली२०७७ मा अपांगता भएका महिलाहरूका लागि यौन तथा प्रजनन स्वास्थ्य सेवा मैत्रीपूर्ण हुनुपर्छ भनी किटान गर्नुपर्छ । जस्तै सुस्त श्रवण भएकाका लागि सांकेतिक भाषाको दोभासेÙ पूर्ण दृष्टिविहीनका लागि गाइडिङ ब्लक, ब्रेलमा सूचना तथा सञ्चारका सामग्रीÙ सहयोगीÙ काउन्टरमा अडियोमा आवश्यक जानकारी तथा सूचना प्रदान गरिरहने व्यवस्था गर्नुपर्छ । अपांगता भएका महिलाभित्रका विविधतालाई पनि मूलधारमा समाहित गर्दै लैजानुपर्छ ।"
खडेरीका कारण ८ लाख विस्थापित,जेनेभा (एजेन्सी) इथियोपियामा खडेरीका कारण ८ लाखभन्दा बढी नागरिक विस्थापित भएका छन् । लामो समयदेखिको खडेरीका कारण ८ लाख ४५ हजार मानिस विस्थापित भएका संयुक्त राष्ट्रसंघले जनाएको छ । राष्ट्रसंघीय प्रवक्ता स्टेफान डुजारिकले इथियोपिया सरकारको प्रयासका बाबजुद नागरिक विस्थापित हुने क्रम जारी रहेको जनाएका हुन् । उनका अनुसार १५ लाखभन्दा बढी पशुचौपाया मरेका छन् । खडेरीसँगै खाद्यान्नको समेत अभाव भएको उनले जनाए । संयुक्त राष्ट्रसंघीय मानवीय सहायतासम्बन्धी एजेन्सीले प्रभावितलाई आवश्यक सहयोग पुर्याउनका लागि प्रयास गरिरहेको डुजारिकले जनाए । तर कतिपय स्थानमा वितरण भइरहेको मानवीय सहायता पर्याप्त नभएको उनले जनाए । उनका अनुसार खडेरीका कारण ४० लाखभन्दा बढी प्रभावित भएका छन् ।
जेलेन्स्कीले किन गरे नाटो सदस्यता नलिने घोषणा ?,"किभ (एजेन्सीहरू) युक्रेनी राष्ट्रपति भ्लादिमिर जेलेन्स्कीले उत्तर एट्लान्टिक सन्धि संगठन (नाटो) को सदस्यता नलिने घोषणा गरेका छन् । नाटोको सदस्यता लिने जेलेन्स्कीको तयारीपछि रुष्ट रुसले युक्रेनमा सैन्य आक्रमण सुरु गरेको थियो । करिब दुई साता लामो युद्धका क्रममा ठूलो धनजनको क्षति भएको छ । रुसी आक्रमणका कारण सयौं सर्वसाधारण र सैनिकको ज्यान गएको छ भने २२ लाखभन्दा बढी युक्रेनीले देश छाडेका संयुक्त राष्ट्रसंघले जनाएको छ । १४ दिनदेखि जारी आक्रमणका क्रममा रुसले युक्रेनको खर्किभ सहरमाथि पूर्ण नियन्त्रण कायम गरिसकेको छ भने अन्य प्रमुख सहरमा आक्रमण तीव्र पारेको छ । पछिल्ला दिनमा रुसले युक्रेनको राजधानी किभसँगै मरिउपोल, भोल्नोभाख, ओडेसा लगायतका सहरलाई लक्ष्य गर्दै बमबारी गर्दै आएको छ ।देशको स्थिति थप बिग्रँदै गएपछि युक्रेनका राष्ट्रपति जेलेन्स्की आफ्नो अडान त्याग्न बाध्य भएका हुन् । त्यसमाथि रुसले युद्धग्रस्त क्षेत्रबाट सर्वसाधारणलाई निकाल्नका लागि बुधबार १२ घण्टाका लागि संघर्षविराम गरेपछि जेलेन्स्की थप झस्केका छन् । राजधानी किभ वरपरका क्षेत्रहरू, दक्षिणमा जापोरिज्जिया र त्यसका केही भागमा अस्थायी युद्धविराम गरेको रुसले आक्रमण कडा पार्ने लगभग निश्चित देखिएको छ । जसका कारण जेलेन्स्कीले रुसलाई शान्त पार्नका नाटो सदस्यता नलिने घोषणा गरेको ठानिएको छ । म यस्तो देशको राष्ट्रपति बन्न चाहन्न, जो घुँडा टेकेर केही मागिरहेको होस्, नाटोलाई लक्ष्य गर्दै जेलेन्स्कीले भनेका छन् ।रुसले आक्रमण थालेसँगै पश्चिमा देशहरूले रुसमाथि आर्थिक प्रतिबन्ध लगाउँदै आएका छन् । तर पनि रुसी राष्ट्रपति भ्लादिमिर पुटिन टसमस भएका छैनन् । उनले आफ्नो सेनाले लक्ष्य प्राप्ति गरेरै छाड्ने र त्यसका लागि रुसी सेना सफल हुने बताउँदै आएका छन् । पुटिनले बारम्बार आफ्नो देशको स्वार्थ र सुरक्षाका विषयमा कसैसँग कुनै पनि सम्झौता नहुने बताउँदै आएका कारण पनि जेलेन्स्की लचिलो हुन बाध्य भएका हुन् । पूर्वी युक्रेनका दोनेत्स्क र लुहान्सकलाई फेब्रुअरी २४ मा रुसले स्वतन्त्र राज्यको मान्यता दिएपछि अमेरिकी राष्ट्रपति जो बाइडेनले रुसी अतिक्रमण सुरु भएको बताएका थिए । त्यसलगत्तै राष्ट्रपति पुटिनले रुस प्रत्यक्ष र इमानदार वार्ताका लागि सधैं तयार रहेको तर रुसको सुरक्षाका मामिलामा पछि नहट्ने कडा प्रतिक्रिया दिएका थिए । त्यस्तै, टर्कीका राष्ट्रपति रेसेप तैयप एर्दोगानसँग आइतबार गरेको टेलिफोन वार्तामा पनि पुटिनले युक्रेनले आक्रमण रोकेर रुसका माग पूरा गरेको खण्डमा मात्र सैन्य कारबाही अन्य हुने प्रस्ट पारेका थिए । जेलेन्स्कीले पुटिनसँग सीधा वार्ताका लागि समेत आग्रह गरेका थिए । तर उनको आग्रहलाई पुटिनले सीधै लत्याइदिए । विगतमा राष्ट्रपति जेलेन्स्कीले युक्रेन कसैसँग नडराउने र कसैलाई केही नदिने बताएका थिए । दोनेत्स्क र लुहान्सकलाई स्वतन्त्र राष्ट्रको मान्यता दिने रुसी घोषणाले युक्रेनको सार्वभौमिकता र अखण्डतालाई चुनौती दिएको उनको भनाइ थियो । तर उनी ती क्षेत्रको स्थितिबारे सम्झौता गर्नका लागि समेत तयार देखिएका छन् । रुस कुनै पनि हालतमा पछि नहट्ने संकेत पाएपछि जेलेन्स्कीले मध्यमार्गी बाटो अपनाएका कतिपयको अनुमान छ । रुसले आफ्नो देशमा आक्रमण थालेपछि अमेरिकी नेतृत्वको सैन्य संगठन नाटोले रुसविरुद्ध रक्षात्मक कारबाही सुरु गर्ने जेलेन्स्कीले विश्वास लिएका थिए । तर त्यो असम्भव थियो । पश्चिमा देशले युक्रेनलाई केही हातहतियार तथा सैन्य सामग्री सहयोग गरेका भए पनि त्यो शक्तिशाली रुससँग लड्नका निकै कम थियो । त्यस्तै, रुसी आक्रमणपछि अमेरिका, बेलायत तथा युरोपेली संघले रुसलाई लक्ष्य गर्दै आर्थिक प्रतिबन्धहरू घोषणा गरे । ती प्रतिबन्धका कारण रुसी राष्ट्रपति पुटिन वार्तामा बस्ने र आफ्ना मागप्रति लचिलो हुने उनीहरूको आकलन थियो । तर रुसले ती सबै कदमको बेवास्ता गर्दै युरोपमा तेल तथा प्राकृतिक ग्यास आपूर्ति बन्द गरिदिने चेतावनी दिइसकेको छ । जसका कारण पुटिन नाटोमा युक्रेनको संलग्नताबारे प्रस्ट रहेका र त्यसलाई रोक्नु जुनसुकै हदसम्म पुग्न सक्नेमा जेलेन्स्की प्रस्ट भए । खासगरी राजनीतिका कच्चा खेलाडी जेलेन्स्कीले भूराजनीतिक पक्ष, रुसको सुरक्षा चासो र पुटिनको कुटिलतालाई बुझ्न सकेनन् । जसका कारण जेलेन्स्की पुटिनलाई फकाउने बाटोमा देखिएका छन् ।"
लगानीकर्ता १ वर्षदेखि सेयर कारोबारबाट वञ्चित,"(काठमाडौं)  झन्डै एक वर्षयता हिमालयन र इन्भेस्टमेन्ट बैंकका सेयर लगानीकर्ताले ती कम्पनीको सेयर किनबेच गर्न पाएका छैनन् । दुवै बैंकले गत वैशाखमा मर्जरका लागि समझदारीपत्रमा हस्ताक्षर (एमओयू) गरेयता नेपाल स्टक एक्सचेन्ज (नेप्से) ले यी कम्पनीको सेयर किनबेचमा रोक्का गरेको छ । हिमालयन बैंकको साधारणसभाले मर्जरको प्रस्ताव अस्वीकृत गरेपछि व्यावहारिक रुपमा मर्जर प्रक्रिया अवरुद्ध भइसकेको छ । तर, ती बैंकहरूले मर्जर अवरुद्ध भएको जानकारी औपचारिक रुपमा राष्ट्र बैंकमा पठाउन ढिलाइ गरेकाले सेयर कारोबार खोल्नेनखोल्नेबारे राष्ट्र बैंकले निर्णय गरिसकेको छैन । यसको प्रत्यक्ष मार सेयर लगानीकर्तालाई परेको छ ।चाहेको समयमा किनबेच गर्न सकिने भएकाले सेयरमा भएको लगानीलाई तरल सम्पत्ति मानिन्छ । तर, यति लामो समयसम्म पनि उक्त सम्पत्ति कारोबार गर्न नपाउँदा लगानीकर्ताप्रति अन्याय भएको बताउँछन्, सेयरविज्ञ एंव लगानीकर्ता रवीन्द्र भट्टराई । मर्जर प्रक्रिया सुरु भएपछि नै कारोबार रोक्नुपर्ने नीतिगत व्यवस्था नै बजार र लगानीकर्ताको हितविपरीत भएकाले त्यसलाई यथाशक्य संशोधन गर्नुपर्ने उनको सुझाव छ । आफ्नै तरल सम्पत्ति उपयोग गर्नबाट वञ्चित गराइएको छ, यसमा लगानीकर्ताको के दोष छ र ?, उनले भने, यो लगानीकर्तामाथिको अत्याचार नै हो ।सेयर मूल्यका आधारमा मर्जरको निर्णय नहुने भएकाले मर्जरको बहानामा लगानीकर्तालाई आफ्नै सम्पत्ति उपयोगमा वञ्चित गर्न नहुने उनको भनाइ छ । मर्जरकै कारण विगतमा कुनै कम्पनीको सेयर कारोबार ४ वर्षसम्म पनि रोकिएको घटना स्मरण गर्दै उनले भने, आफ्नो स्वार्थका लागि कम्पनीहरूले मर्जर प्रक्रिया अवरुद्ध गर्छन् । यसमा लगानीकर्ताको के दोष ? अपवादबाहेक मर्जर प्रक्रियामा लगानीकर्ताहरूको कुनै भूमिका हुँदैन, न त उनीहरूले मर्जर प्रक्रिया अघि बढाउन वा अवरुद्ध नै गर्न सक्छन् । यसकारण मर्जरको बहानामा लगानीकर्तालाई आफ्नो तरल सम्पत्ति उपयोगमा नै वञ्चित गर्न नहुने उनको तर्क छ ।मर्जरका कारण झण्डै १ वर्षयता सेयर कारोबार बन्द भएका २ वाणिज्य बैंकहरू (हिमालयन र इन्भेस्टमेन्ट) को सन्दर्भमा राष्ट्र बैंकले लाभांशमा रोक लगाएर लगानीकर्ताको हितविपरीत काम गरेको उनले आरोप लगाए । नीति निर्माता तहमा सामान्य लगानीकर्ताको पहुँच नहुने भएकै कारण उनीहरूको वैधानिक स्रोतबाट आर्जन गरेको आफ्नो सम्पत्ति उपयोग गर्न पाउने नैसर्गिक अधिकारबाट पनि वञ्चित भएका छन्, उनले भने, यो विषयमा राष्ट्र बैंक, धितोपत्र बोर्ड, बिमा समितिलगायत अरू नियामक निकायहरू पनि जिम्मेवार हुन जरुरी छ ।हिमालयन र इन्भेस्टमेन्ट बैंकबीच गत वैशाख ३० मा मर्जरका लागि सम्झौता भएको थियो । सम्झौता भएको ८ महिनापछि गत पुस ३० मा हिमालयन बैंकको वार्षिक साधारणसभाले मर्जरको प्रस्ताव अस्वीकृत गर्यो । त्यसपछि व्यावहारिक रूपमा उक्त प्रक्रिया टुंगिएको हो । मर्जर प्रक्रियाका लागि राष्ट्र बैंकबाट सैद्धान्तिक सहमति (एलओआई) लिइसकेपछि बीचमा प्रक्रिया अवरुद्ध (डिमर्जर) भएपछि संयुक्त मर्जर समितिले राष्ट्र बैंकमा लिखितरुपमा जानकारी दिनुपर्छ । यी दुबै बैंकको हकमा प्रक्रिया अवरुद्ध भएको पनि करिब २ महिना पुगिसकेको छ । एक साताअघिसम्म मर्जर समितिले प्रक्रिया अवरुद्धबारे राष्ट्र बैंकलाई जानकारी गराएको थिएन । औपचारिक रुपमा उक्त विषयको जानकारी गराउन राष्ट्र बैंकले पटकपटक निर्देशन दिएपछि गत आइतबार मात्रै समितिले प्रक्रिया अवरुद्ध भएको औपचारिक निर्णय गरेको स्रोतले बताएको छ । उक्त निर्णयको आधारमा हिमालयन बैंकले गत सोमबार र इन्भेस्टमेन्ट बैंकले बुधबार मात्रै राष्ट्र बैंकमा औपचारिक जानकारी गराएका छन् । यद्यपि, उक्त जानकारीपछि पनि रोक्का रहेको सेयर कारोबार खाुलिहाल्ने अवस्था छैन ।सेयर कारोबार खुला गर्न नेप्सेलाई राष्ट्र बैंकको स्वीकृति (पत्र) चाहिन्छ । उता मर्जरका लागि सैद्धान्तिक सहमति लिइसकेपछि बीचमा प्रक्रिया अवरोध गर्ने वित्तीय संस्थालाई राष्ट्र बैंकले सेयर कारोबार र लाभांश रोक्का, शाखा विस्तारमा बन्देज, निश्चित समयभित्र अर्को संस्थासँग मर्जर गरिहाल्नुपर्ने लगायत नियामकीय कारबाही गर्न पाउने व्यवस्था छ । हालै मात्र बैंकहरूबाट मर्जर प्रक्रिया अवरुद्ध भएको जानकारी आएकाले ती संस्थाहरूलाई केकस्तो कारबाही हुन्छ भन्नेबारे निर्णय भइनसकेको राष्ट्र बैंक स्रोतले जनाएको छ । सम्भव भएसम्म केही समयका लागि संस्थापक सेयरधनीको सेयर कारोबार रोकेर सर्वसाधारणको खुला गर्ने विषयमा पनि छलफल भएको छ, राष्ट्र बैंक स्रोतले भन्यो, ऐनअनुसार हुने अरू कारबाही त भइहाल्छ ।नेप्सेको तथ्यांकअनुसार गत वैशाखसम्म हिमालयन बैंकको कुल १२ करोड ९६ लाख ८७ हजार २ सय ५६ कित्ता (१२ अर्ब ९६ करोड ८७ लाख २५ हजार ५ सय ४ रुपैयाँ) सेयर सूचीकृत छ । विदेशी लगानीकर्ताको लगानी रहेको बैंकलाई कम्तीमा ३० प्रतिशत सेयर सर्वसाधारणलाई जारी गर्नुपर्ने बाध्यात्मक व्यवस्था छैन । यसकारण यो बैंकको निकै कम प्रतिशत सेयर सर्वसाधारणको हातमा छ । यस्तै, इन्भेस्टमेन्ट बैंकको कुल १८ करोड ३० लाख ७५ हजार ४ सय १४ कित्ता (१८ अर्ब ३० करोड ७५ लाख ४१ हजार ४ सय रुपैयाँ) सेयर सूचीकृत छ । यसमध्ये ३१ प्रतिशत सेयर सर्वसाधारणको छ ।मर्जर प्रस्ताव पारित गर्न बैंकका ७५ प्रतिशत सेयरधनीले स्वीकृत जनाउनुपर्ने प्रावधान छ । हिमालयन बैंकका संस्थापक सेयरधनीहरू कर्मचारी सञ्चयकोष, एन ट्रेडिङ कम्पनी, छायाँ इन्टरनेसनललगायतले असहमति जनाएपछि ४२ प्रतिशत मत विपक्षमा खसेको थियो । यो बैंकमा सञ्चय कोषको १४८७ प्रतिशत सेयर लगानी छ । यस्तै, एन ट्रेडिङको १२७७ प्रतिशत र छायाँ इन्टरनेसनलको ८९४ प्रतिशत हिस्सेदारी छ । यसरी ३६५८ प्रतिशत संस्थापक सेयरधनीको असहमतिपछि हिमालयन बैंकको साधारणसभाबाट मर्जरको प्रस्ताव पारित हुन नसक्दा मर्जर प्रक्रिया अवरुद्ध भएको हो । हिमालयन बैंकको साधारणसभाले अस्वीकृत गरेपछि गत माघ पहिलो साता तय भएको इन्भेस्टमेन्ट बैंकको विशेष साधारणसभा पनि हुन पाएको थिएन ।दुवै बैंकको डीडीएअनुसार हिमालयन बैंकको एक कित्ता सेयर बराबर इन्भेस्टमेन्ट बैंकको पनि एक कित्ता सेयर हुने भन्ने थियो । त्यो मूल्यांकनमा हिमालयन बैंकको सम्पत्तिको कम मूल्यांकन गरिएको र इन्भेस्टमेन्टको बढी गरिएको भन्दै हिमालयन बैंकका करिब आधाजसो संस्थापक सेयरधनीले विरोध गर्दै आएका थिए । कर्मचारी सञ्चय कोषले स्वतन्त्र विज्ञद्धारा गरेको डीडीए अध्ययनमा हिमालयन बैंकको १ कित्ता सेयर बराबर इन्भेस्टमेन्टको ०७८ कित्ता सेयर हुने भन्ने छ । यो प्रस्ताव सम्बोधन नभएसम्म कोषले मर्जरमा सहमति नजनाउने विषयमा सञ्चय कोषको सञ्चालक समितिले औपचारिक निर्णय नै गरेको थियो । दुवै बैंकको डीडीएअनुसार मर्जरमा जाँदा हिमालयन बैंकका सेयरधनीले प्रतिसेयर ४७ रुपैयाँ २२ पैसा नोक्सान बेहोर्नुपर्ने कोषको अध्ययनले देखाएको थियो ।"
सीजी लाइसेन्सबारे प्राधिकरणले राय दिएन,"(काठमाडौं)  नेपाल दूरसञ्चार प्राधिकरणले सीजी कम्युनिकेसन्सलाई मोबाइल सेवाको अनुमतिपत्र (युनिफाइड लाइसेन्स) प्रदान गर्न राजपत्रमा राखिनुपर्ने विषयबारे सरकारलाई राय दिन आवश्यक नरहेको भनी सञ्चार तथा सूचना प्रविधि मन्त्रालयमा पत्र पठाएको छ । प्राधिकरणले राय नदिए तत्कालीन मन्त्रिपरिषद्को निर्णय राजपत्रमा प्रकाशित नहुने र यस्तोमा सीजीले तत्काल लाइसेन्स पाउने सम्भावना कम भएको मन्त्रालय स्रोतले जनाएको छ । प्राधिकरणले राय नदिएसम्म मन्त्रिपरिषद्को निर्णय राजपत्रमा जाँदैन, मन्त्रालय स्रोतले भन्यो, यसबारे दूरसञ्चार ऐनमा स्पष्ट व्यवस्था छ ।विद्यमान सर्तहरू थाती राखी सीजीलाई लाइसेन्स दिन २०७४ जेठ १५ मा पुष्पकमल दाहाल नेतृत्वको मन्त्रिपरिषद्ले निर्णय गरेको भए पनि त्यो हालसम्म राजपत्रमा प्रकाशन भएको छैन । अब त्यसलाई प्रकाशन गर्दा के कस्ता प्रावधान राख्नुपर्छ भनी सञ्चार मन्त्रालयले माघ २६ मा प्राधिकरणसँग सुझाव मागेको थियो । प्राधिकरण बोर्डले कुनै सुझाव नदिएको प्राधिकरणका प्रवक्ता सन्तोष पौडेलले जानकारी दिए । उनका अनुसार दूरसञ्चार सेवाको अनुमतिपत्रका प्रावधानबारे २०६९ जेठ १ मा दूरसञ्चार सेवा प्रदान गर्न अनुमतिपत्र प्रदान गर्ने, नवीकरण दस्तुर, आवश्यक योग्यता र सर्तहरूबारेको नेपाल राजपत्र प्रकाशन गर्ने बेलामा नै रायसुझाव दिइसकेकाले पुनः दिन जरुरी नभएको प्राधिकरण बोर्डको ठहर छ । सीजीको सम्बन्धमा प्राधिकरण केही बोलेको छैन, उनले भने, अब सञ्चार मन्त्रालयले नै निर्णय गर्ला ।मन्त्रालय स्रोतका अनुसार पहिलाको सुझावका आधारमा अहिले निर्णय गर्न नमिल्ने भएकाले अब प्राधिकरणको सिफारिसबिना मन्त्रिपरिषद्को निर्णय राजपत्रमा प्रकाशन हुँदैन । दूरसञ्चार ऐन २०५३ को दफा २३ (२) मा नेपाल सरकारले प्राधिकरणको सिफारिस लिई नेपाल राजपत्रमा सूचना प्रकाशन गरी तोकिएबमोजिमको दूरसञ्चार सेवा सञ्चालन गर्ने अनुमतिपत्रका लागि जुनसुकै बखत निवेदन दिन सकिनेछ भनी उल्लेख छ ।अहिले दूरसञ्चार क्षेत्रमा तेस्रो अपरेटरका रूपमा सीजी प्रवेश गर्न खोजिरहे पनि यसले लिमिटेड मोबिलिटी कै सेवा सञ्चालन सर्त पूरा नगरेकाले युनिफाइड लाइसेन्स पाउन नसकेको प्राधिकरणले बताउँदै आएको छ । प्राधिकरणका अनुसार कम्पनीले सो सेवाको अनुमतिपत्र पाउन आवश्यक सर्तहरू अहिलेसम्म पूरा गरेको छैन । दूरसञ्चार सेवा सञ्चालन गर्न अर्बौं लगानी चाहिने, अनुमतिपत्र, फ्रिक्वेन्सीबापतको रोयल्टी, ग्रामीण दूरसञ्चार कोषमा जम्मा गर्नुपर्ने दस्तुर गरी यसमा धेरै खर्च हुने गरको छ । २०६९ जेठ १ मा प्रकाशित दूरसञ्चार सेवा प्रदान गर्न अनुमतिपत्र प्रदान गर्ने, नवीकरण दस्तुर, आवश्यक योग्यता र सर्तहरूबारेको नेपाल राजपत्र मा दूरसञ्चार सेवाको अनुमतिपत्रका प्रावधानबारे उल्लेख छ । जसअनुसार विभिन्न दूरसञ्चार सेवा सञ्चालन गरिरहेका कम्पनीलाई तोकिएका सर्त पूरा गरेको अवस्थामा आधारभूत टेलिफोन सेवाको लाइसेन्स दिन सकिनेछ । निश्चित क्षेत्रभित्र मात्र सीमित रहने ताररहित टेलिसञ्चारमा आधारित लिमिटेड मोबिलिटी सेवा, ग्रामीण दूरसञ्चार सेवा (तत्कालीन पूर्वाञ्चल विकास क्षेत्र) बाहेक र आधारभूत दूरसञ्चार सेवा प्रदान गर्ने अनुमति पाएकामध्ये कुनै एकलाई आधारभूत टेलिफोनको लाइसेन्स दिन सकिने राजपत्रमा उल्लेख छ ।प्राधिकरणले राय दिएको भए पनि सीजीले तत्काल लाइसेन्स पाइहाल्छ भन्ने थिएन, मन्त्रालयका ती उच्च अधिकारले भने, उसले यसअघिका आधारभूत सर्त नै पूरा गरेको छैन, कामै गरेको छैन । मन्त्रीपरिषदले गरेको निर्णयअनुसार राय आएको भए पनि ३ वटा प्रावधानमध्ये एउटा पूरा हुन्थ्यो होला तर बाँकी दुई सर्त सीजीले पूरा गरेको छैन । हुन त अन्य प्रावधानलाई पनि सहजीकरण गर्ने भन्ने थियो । तर, अब एउटा पनि सर्त पूरा नहुने भएपछि लाइसेन्स प्रक्रिया अगाडि बढ्नै सक्दैन ।"
विमानस्थलमा अब सबैलाई एउटै प्रस्थान द्वार,"काठमाडौं (कास) वैदेशिक रोजगारीमा जाने श्रमिकका लागि मात्रै त्रिभुवन अन्तर्राष्ट्रिय विमानस्थलमा व्यवस्था गरिएको बेग्लै प्रस्थान द्वार (ढोका) सरकारले हटाएको छ । यसअघि भिजिट भिसा र श्रम भिसामा जाने श्रमिकको प्रस्थान द्वार छुट्टाछुट्टै थियो ।श्रम मन्त्रालयले बुधबारबाटै लागू हुने गरी श्रम डेस्कसमेत हटाएको छ । छुट्टै प्रस्थान द्वाराको श्रमिकमाथि दोस्रो दर्जाको व्यवहार भएको भन्दै विरोध हुँदै आएको थियो । त्यस्तै, श्रम डेस्कका कारण श्रमिकहरूले अनावश्यक दुःख खेप्नु परेको भन्दै त्यसलाई हटाउन पनि आवाज उठ्दै आएको थियो । छुट्टाछुट्टै प्रस्थान द्वार राख्दा श्रमिकलाई दोश्रो दर्जाको व्यवहार भयो कि भन्ने गुनासो थियो । आजदेखि श्रमिकले छुट्टै लाइनमा बस्नुपर्ने या कुनै पनि झन्झटिलो प्रक्रिया लिन नपर्ने गरी व्यवस्था गरिएको छ, बुधबार विमानस्थल पुगेका श्रममन्त्री किसनकुमार श्रेष्ठले भने, जसरी अरु यात्रुहरू जानुहुन्छ, अब त्यसरी नै श्रमिकहरू पनि जान पाउनु हुन्छ ।विमानस्थलस्थित श्रम डेस्कमा अनिवार्य जानुपर्ने भएकोले वैदेशिक रोजगारीमा जाने श्रमिकहरु झण्डै दशकदेखि छुट्टै लाइनमा बस्नुपर्ने हुन्थ्यो । श्रम सचिव एकनारायण अर्यालले श्रम डेस्कलाई श्रम सहजीकरण गर्ने डेस्कको रुपमा परिवर्तन गरिएको बताए । श्रम स्वीकृति लिएनलिएको विषय अध्यागमनबाटै हेर्न सकिनेछ, उनले भने, अब पहिलाको जस्तो छाप लिनुपर्ने गरी श्रम डेस्क रहने छैन ।वैदेशिक रोजगार सूचना प्रणाली (फेमिस) मा पेश भएको कागजातको आधारमा श्रम स्वीकृति जारी गरिने भए पनि श्रम डेस्कले कागजात नमिलेको भन्दै विमानस्थल प्रवेश पाइसकेका श्रमिकलाई रोक्दै आएको थियो । सहसचिव प्रमुख रहेको वैदेशिक रोजगार कार्यालयबाट श्रम स्वीकृति दिइसकेपछि पुनः श्रम डेस्कले श्रम स्वीकृतिको प्रक्रियामाथि नै छानबिन गर्न थालेपछि डेस्क विवादमा तानिएको हो ।वैदेशिक रोजगार व्यवसायी संघका निवर्तमान अध्यक्ष रोहण गुरुङ विमानस्थलमा राखिएको श्रम डेस्क हटाउने कार्य स्वागतयोग्य भएको प्रतिक्रिया दिए ।"
निजी क्षेत्रलाई अन्तरदेशीय विद्युत् व्यापारको अनुमति दिने तयारी,"(काठमाडौं)  विद्युत् विधेयक संसद्बाट स्वीकृत हुन नसकेपछि मन्त्रिपरिषदको निर्णयबाट निजी क्षेत्रलाई अन्तरदेशीय विद्युत् व्यापारको अनुमति दिने तयारी सरकारले गरेको छ । अन्तरदेशीय विद्युत् व्यापार निर्देशिका २०७८ र विद्युत् व्यापार अनुमति कार्यविधि २०७८ जारी गरेर निजी क्षेत्रका कम्पनीलाई विदेशमा विद्युत् बेच्न अनुमति दिन लागिएको ऊर्जा, जलस्रोत तथा सिँचाइ मन्त्रालयले जनाएको छ । अन्तरदेशीय विद्युत् व्यापार निर्देशिका र कार्यविधिको मस्यौदा बनाएर अर्थ मन्त्रालय र कानुन मन्त्रालयको सहमतिका लागि पठाएका छौं, ऊर्जा मन्त्रालयका प्रवक्ता मधुप्रसाद भेटुवालले भने, त्यहाँबाट सहमति आएपछि मन्त्रिपरिषद्मा प्रस्ताव जानेछ । सरकारले विद्युत् क्षेत्रलाई प्रतिस्पर्धी बनाउन उत्पादन, प्रसारण र वितरण ३ वटै क्षेत्रमा खुला नीति लिने र त्यसमा निजी क्षेत्रलाई पनि सहभागी गराउने बताउँदै आएको छ । तर, निजी क्षेत्रलाई विद्युत् व्यापार गर्न दिने कानुनी व्यवस्था अझै बनिसकेको छैन । राष्ट्रिय सभामा विचाराधीन विद्युत्सम्बन्धी कानुनलाई संशोधन र एकीकरण गर्न बनेको विधेयक २०७७ मा विद्युत्को उत्पादन, प्रसारण, वितरण र व्यापारका लागि निजी क्षेत्रलाई पनि अनुमति दिने व्यवस्था छ । विद्युत्सँग सम्बन्धित सबै क्षेत्रलाई प्रतिस्पर्धी बनाउन आवश्यक कानुनी व्यवस्था गरिने विधेयकमा उल्लेख छ । तर, संसद्मा दर्ता भएको २ वर्ष बितिसक्दासमेत विधेयक पारित नभएपछि मन्त्रिपरिषद् निर्णयबाट निजी क्षेत्रलाई व्यापारको अनुमति दिन लागिएको हो । सरकारी कम्पनीलाई अन्तरदेशीय विद्युत् व्यापार गर्न सक्ने बाटो मन्त्रिपरिषद्ले यसअघि खुला गरिदिएको छ । नेपाल विद्युत् प्राधिकरणको सहायक कम्पनी नेपाल पावर ट्रेडिङ कम्पनी (एनपीटीसी) लाई सरकारले गत पुसमा भारतमा विद्युत् बेच्न इजाजत दिएको थियो । प्राधिकरणको लगानी रहेको कम्पनीलाई विद्युत् व्यापारको स्वीकृति दिइसकेको सरकारले निजी क्षेत्रलाई पनि यस्तो अनुमति दिने बताउँदै आएको छ । तर, विद्युत् व्यापार गर्ने निजी क्षेत्रका कम्पनीलाई कुन निकायले इजाजत दिने र नियमन गर्ने विषय स्पष्ट भइसकेको छैन । कानुनी आधार बनिनसकेका कारण निर्देशिका तथा कार्यविधि बनाउने र मन्त्रिपरिषद्को विशेष अधिकारबाट इजाजत दिने तयारी मन्त्रालयले गरेको हो । विद्युत् व्यापारलाई पारदर्शी, व्यवस्थित र प्रतिस्पर्धी बनाउन निर्देशिका र कार्यविधि ल्याउन लागिएको हो, मन्त्रालयका प्रवक्ता भेटुवालले भने, विद्युत् व्यापार गर्ने कम्पनीलाई लाइसेन्स दिन न्यूनतम मापदण्ड केके हुन सक्छ, उनीहरूले कस्ता पूर्वसर्तहरू पूरा गर्नुपर्छ जस्ता विषय यसमा समेटिएका छन् ।निर्देशिका र कार्यविधिको मस्यौदाअनुसार विद्युत् व्यापार गर्ने कम्पनीहरूलाई ऊर्जा मन्त्रालयले लाइसेन्स जारी गर्नेछ भने उनीहरूको सञ्चालन, नियमन र समन्वय विद्युत् प्राधिकरणले गर्नेछ । विद्युत् बेच्न लाइसेन्स पाएका कम्पनीहरूले कुन समय कति मात्रामा विद्युत् बेच्न पाउने भन्ने अनुमति प्राधिकरणले दिनेछ । त्यस्तै, विद्युत् व्यापारको कारोबारसम्बन्धी राफसाफ प्राधिकरणले गर्नेछ । प्राधिकरणलाई डेजिग्नेटेड अथोरिटी र नोडल एजेन्सी को जिम्मेवारी दिने गरी विद्युत् व्यापार निर्देशिकाको मस्यौदा तयार पारिएको मन्त्रालयले जनाएको छ । त्यस्तै, अन्तरदेशीय विद्युत् व्यापार गर्ने कम्पनीहरूलाई उनीहरूको क्षमताअनुसार ५ वर्गमा राखेर अनुमति दिने गरी मस्यौदा तयार पारिएको छ । जसमा ६ सय गिगावाट आवरसम्मको विद्युत् बेच्ने कम्पनी, ६ सयदेखि १२ सय गिगावाट आवरसम्म विद्युत् बेच्ने कम्पनी, १२ सयदेखि १८ सय गिगावाट आवरसम्म विद्युत् बेच्ने कम्पनी, १८ सयदेखि ३ हजार गिगावाट आवरसम्म विद्युत् बेच्ने कम्पनी र ३ हजार गिगावाट आवरभन्दामाथि विद्युत् बेच्ने कम्पनीका रूपमा इजाजत दिइनेछ । यस्ता कम्पनीहरूको पुँजी पनि क्षमताअनुसार फरकफरक हुनेछ । विद्युत् खरिदबिक्रीको नियमन गर्ने र विभिन्न दस्तुर तथा शुल्क तोक्ने अधिकार भने विद्युत् नियमन आयोगको हो । विद्युत् नियमन आयोग ऐन, २०७४ मा विद्युत् खरिदबिक्रीको थोक बजार स्थापना नभएसम्म वितरण अनुमतिपत्र प्राप्त व्यक्ति र उत्पादन अनुमतिपत्र प्राप्त व्यक्ति वा व्यापार अनुमति प्राप्त व्यक्ति वा प्रचलित कानुनबमोजिम सरकारले स्थापना गरेको संगठित हुने विद्युत् खरिदबिक्री दर र प्रक्रिया निर्धारण आयोगले गर्नेछ उल्लेख छ । त्यस्तै, निजी क्षेत्रले भारतमा विद्युत् बेच्दा लाग्ने विभिन्न शुल्कहरूको निर्धारण पनि आयोगले गर्नेछ । ऐनमा प्रसारण तथा वितरण दस्तुर (ह्विलिङ चार्ज) आयोगले नै निर्धारण गर्ने जनाइएको छ । ऊर्जा मन्त्रालयका अनुसार विद्युत् व्यापारका लागि निजी क्षेत्रबाट हालसम्म ५ वटा कम्पनीले निवेदन दिएका छन् । जसमा नेपाल इन्फ्रास्ट्रक्चर बैंक (निफ्रा), स्वतन्त्र ऊर्जा उत्पादकहरूको संस्था नेपाल (इप्पान) ले प्रवर्द्धन गरेको नेपाल पावर एक्सचेन्ज लिमिटेड (नेपेक्स), एसियन पावर ट्रेडिङ कम्पनी लिमिटेड, हिमालयन पावर ट्रेडिङ कम्पनी लिमिटेड र हिमालयन पावर ट्रेडिङ एन्ड एक्सचेन्ज कम्पनी लिमिटेड छन् । विद्युत् व्यापारको अनुमति नपाए पनि नेपेक्सले यसअघि नै भारतको मनिकरन पावर लिमिटेडसँग अन्तरदेशीय विद्युत् व्यापार सम्झौता गरिसकेको छ ।नेपालले गत कात्तिक १७ बाट इन्डियन इनर्जी एक्सचेन्ज (आईईएक्स) मार्केटमा विद्युत् किनबेचका लागि अनुमति पाएको थियो । उक्त अनुमतिपछि विद्युत् प्राधिकरणले केही समय आईईएक्स बजारमा विद्युत् बेचेको थियो । दुई देशका निजी क्षेत्रबीच कम्पनीकम्पनी (बीटुबी) मोडलमा विद्युत् व्यापारका लागि भएको यो पहिलो सम्झौता हो ।"
अरुण३ बाट नेपालले पाउने बिजुली भारतमा बेच्न प्रस्ताव,"काठमाडौं (कास) संखुवासभामा निर्माणाधीन अरुण३ जलविद्युत् आयोजनाबाट नेपालले पाउने बिजुली भारतमा बेच्न प्रस्ताव गरिएको छ । ९ सय मेगावाट उत्पादन क्षमताको यो आयोजना भारतीय कम्पनी सतलज जलविद्युत् निगम (एसजेभीएन) ले बनाइरहेको छ । लगानी बोर्डको कार्यालयले सतलजसँग गरेको परियोजना विकास सम्झौता (पीडीए) अनुसार अरुण३ बाट उत्पादन सुरु भएपछि नेपालले २१९ प्रतिशत बिजुली निःशुल्क पाउनेछ । बाँकी बिजुली सतलजले लैजानेछ । पछिल्लो समय नेपालभित्र उत्पादन हुने बिजुली खपत हुन नसकेर खेर जाने अवस्था छ, जसकारण अरुण३ बाट नेपालले पाउने हिस्सा पनि भारतमा बेच्न छलफल थालिएको हो । पीडीएअनुसार नेपालले पाउने करिब १९७ मेगावाट बिजुली भारतमा बेच्न प्रारम्भिक चरणका छलफल सुरु भएको नेपाल विद्युत् प्राधिकरणका प्रवक्ता सुरेश भट्टराईले जानकारी दिए । सतलज आफैंले नेपालको हिस्साको बिजुली पनि भारतमा बेच्न सकिनेबारे प्रस्ताव ल्याएको हो । अरुण३ बाट नेपालले पाउने २१९ प्रतिशत बिजुली पनि भारतमा बेच्न छलफल भएको हो । तर अन्तिम निर्णय वा सम्झौता नै भइसकेको होइन, भट्टराईले भने, यसका लागि आवश्यक प्रक्रिया पूरा गर्नुपर्छ । सतलजले भारतमा कसरी विद्युत् बेच्छ भन्ने नै टुंगो लागिसकेको छैन । उसले इन्डियन इनर्जी एक्सचेन्ज (आईईएक्स) मा कसरी बिजुली लैजान्छ भन्ने पनि हेरिनुपर्यो । अरुण३ जलविद्युत् आयोजनाबाट सन् २०२३ भित्रमा बिजुली उत्पादन सुरु गरिसक्ने लक्ष्य छ । उक्त समयभित्र आयोजना निर्माण सम्पन्न भएर सञ्चालनमा आए सन् २०४८ मा सतलजले परियोजना नेपाललाई हस्तान्तरण गर्नेछ । परियोजना करार अवधि २५ वर्षको रहेकामा उक्त अवधिका लागि नेपालले बर्सेनि पाउने बिजुली भारतीय बजारमा पठाउन लागिएको हो । नेपालले यसअघि नै विभिन्न ८ जलविद्युत् आयोजनाबाट उत्पादित साढे ८ सय मेगावाट बिजुली किन्न भारतलाई प्रस्ताव गर्दै आएको छ । बर्खाका बेला बढी हुने नेपालको बिजुली डे अहेड मार्केट को अवधारणामा इन्डियन इनर्जी एक्सचेन्जमा बेच्न प्रस्ताव राख्दै आए भारतले भने अहिलेसम्म २ वटा आयोजनाको मात्रै स्वीकृति दिएको छ । गत फेब्रुअरी २४ मा काठमाडौंमा बसेको नेपालभारत ऊर्जा सचिवस्तरीय बैठकले नेपालका अरू आयोजनाको बिजुली पनि भारतले किन्ने प्रारम्भिक सहमति भएको थियो । बैठकका क्रममा नेपालले भारतमा बिजुली बेच्न प्रस्ताव गरेका सबै आयोजनाको बिजुली किन्न भारत सहमत भएको जनाइएको थियो । तर बिजुली बेच्न नेपालले प्रस्ताव गरेका माथिल्लो तामाकोसी, कालीगण्डकी, मर्स्याङ्दी, मध्यमर्स्याङ्दी, माथिल्लो भोटेकोसी र चमेलियालाई भने भारतले अहिलेसम्म स्वीकृति दिएको छैन । दुई देशका ऊर्जा सचिवस्तरीय उक्त बैठकले सतलजको लगानी रहेको अरुण३ आयोजना समयमै बन्नुपर्ने विषयमा समेत चासो राखेको थियो । आयोजनाको उत्पादन क्षेत्रको काममा उल्लेख्य प्रगति भए पनि प्रसारण लाइन निर्माणमा भने समस्या देखिएको छ । जग्गा मुआब्जा, अधिग्रहण तथा स्थानीयको अवरोधले प्रसारण लाइन निर्माणमा ढिलाइ हुन सक्ने भन्दै भारतले चासो देखाएको हो ।"
मधेसका महिलालाई ग्यास चुलो,"काठमाडौं (कास) भारत सरकारको सहयोगमा नेपालभारत महिलामैत्री समाजले तराईका रौतहट, सर्लाही र सप्तरीका अति विपन्न महिलालाई ग्यास चुलो वितरण गर्ने भएको छ । महिला, बालबालिका तथा ज्येष्ठ नागरिकमन्त्री उमा रेग्मी, भारतीय राजदूतावासका नियोग उपप्रमुख नामग्य सी खम्पालगायतको सहभागितामा समाजकी अध्यक्ष चन्दा चौधरी र भारतीय दूतावासका सचिव करुण वंशलले चुलो वितरणसम्बन्धी परियोजना सम्झौतामा बुधबार हस्ताक्षर गरेका छन् । समाजकी अध्यक्ष चौधरीले परम्परागत चुलोका कारण महिलाले भोगिरहेको स्वास्थ्य समस्या र जोखिमलाई कम गराउन ग्यास चुलो बाँड्न लागिएको बताइन् । मधेसका अति विपन्न महिलालाई चुलोबाट आउने धूवाँले गर्दा स्वास्थ्य समस्या भइरहेको छ, उनले भनिन्, त्यस्ता विपन्नको समाजका लागि चुलो बाँड्न लागिएको हो । उनका अनुसार यस परियोजनाबाट ३ हजार परिवारका करिब १५ हजार मानिस लाभान्वित हुनेछन् ।"
कटारीमा ग्लोबल आईएमई बैंकको शाखा,"काठमाडौं (कास) ग्लोबल आईएमई बैंकले उदयपुरको कटारीमा शाखा सञ्चालनमा ल्याएको छ । मंगलबार कटारी नगर प्रमुख ज्ञानेन्द्र श्रेष्ठ, ग्लोबल आईएमई बैंकका अध्यक्ष चन्द्रप्रसाद ढकाल, नेपाल उद्योग वाणिज्य महासंघ प्रदेश १ का उपाध्यक्ष राजेन्द्र राउत, कटारी उद्योग वाणिज्य संघका अध्यक्ष पुस्कर खड्का र हिमगिरि सप्लायर्स तथा ट्रेडर्स कटारीका संस्थापक प्रयास कार्कीले संयुक्त रूपमा शाखाको उद्घाटन गरे । कटारी शाखाले विशेष गरी स्थानीय बासिन्दा, साना किसान तथा व्यवसायीलाई बैंकिङ सेवा दिने लक्ष्य राखेको छ । ग्लोबल आईएमई बैंकका मुलुकभर २८७ शाखा, २५२ एटीएम, २७४ शाखारहित बैंकिङ सेवा, ५० एक्सटेन्सन तथा राजस्व संकलन काउन्टर तथा मुलुकबाहिर ३ वटा वैदेशिक प्रतिनिधि कार्यालयसमेत गरी करिब ८६० सेवा केन्द्र छन् । जसबाट २८ लाखभन्दा बढी ग्राहकलाई सेवा प्रदान गरिरहेको बैंकले जनाएको छ ।"
हुन्डाईले ल्यायो 'बेस्ट बाई योजना,"काठमाडौं (कास) नेफालका लागि हुन्डाई गाडीको आधिकारिक वित्रेता लक्ष्मी इन्टरकन्टिनेन्टलले बेस्ट बाई योजना ल्याएको छ । यो योजनामार्फत ग्राहकले हरेक हुन्डाई गाडीको खरिदमा आकर्षक नगद छुटका साथै विभिन्न सुविधाहरू प्राप्त गर्ने कम्पनीले जनाएको छ । जसमा ग्राहकले ५० हजार रुपैयाँसम्म बोनस, एक वर्षको निःशुल्क बृहत् बिमा तथा सडक कर, ३० हजार रुपैयाँसम्म एक्सचेन्ज बोनस, ४ लाख रुपैयाँसम्म आकर्षक नगद छुटका साथै स्पट एक्सचेन्ज र भ्यालुएसन पनि पाउन सक्नेलगायत सुविधा छन् । हरेक हुन्डाई गाडीमा ६ वर्षको निःशुल्क सेवा र ३ वर्षको वारेन्टी उपलब्ध छ । यो योजना चैत १९ सम्म लागू हुने कम्पनीले जनाएको छ ।"
अघि सर्छन् महिला,"महिला कसरी अघि सर्छन् भन्ने उदाहरण भने अनेक छन् । सुनचाँदी व्यवसायमा संलग्न बर्दियाका टेक सुनार ६ वर्षदेखि मिर्गौलाको डायलसिस गराइरहेका थिए । उनी मिर्गौला प्रत्यारोपण गर्न चाहन्थे तर परिवारका कसैको मिलिरहेको थिएन । ४१ वर्षीया पत्नी तिलसरामा सुगर देखिएपछि औषधि सेवन गरिरहेकी थिइन् । ६ महिनामा सुगर नियन्त्रणमा आएपछि गत बुधबार मानव अंग प्रत्यारोपण केन्द्र भक्तपुरमा उनले ४५ वर्षीय पतिलाई मिर्गौला दान गरिन् । दोलखाका १९ वर्षीय साजन कार्कीले पनि गत बिहीबार मिर्गौला प्रत्यारोपण गरे । उनलाई ५१ वर्षीया फूपूदिदी कमला खड्काले मिर्गौला दिएकी छन् । खड्का भन्छिन्, छोरो सम्झिएर मिर्गौला दिएको हुँ । अहिले मैले हेरें, उसले पछि हेर्ला नि ।बुटवलकी रूपा गुरुङलाई जेठो छोराले मिर्गौला दिने इच्छा गरेका थिए । तर, गत बुधबार मात्रै ५६ वर्षीय पति पदमबहादुरले मिर्गौला दान गरे । मैले नै निधो गरेर दिएँ, उनले हाँस्दै भने, उसका लागि ज्यानै दिन तयार छु नि, अप्रेसन गर्दा पनि डर लागेन ।त्यस्तै, ५५ वर्षीय रत्नकाजी बज्राचार्यको पाटन टंगलस्थित मीननाथ मन्दिर परिसरमा धागो तथा कपडाको पसल छ । २२ वर्षको उमेरमा उनलाई पहिलो पटक मिर्गौलाको समस्या देखियो । प्रत्यारोपण नै गर्नुपर्ने भएपछि आमा र माइली बहिनी अघि सरे । २०४८ मंसिर २ गते भारतको अल इन्डिया इन्स्टिच्युट अफ मेडिकल साइनसेन्जमा पुगेर उनले मिर्गौला प्रत्यारोपण गराए । उनलाई आमाले मिर्गौला दिएकी थिइन् । उनको पाँच तल्ले घरको हरेक कोठा कपडाका विविध सामानले भरिएका छन् । ग्राहक धेरै आउँदा खानपिनको मेसो पाउँदैनन् । छेउमै बसेर कुरा बसिरहेकी ८० वर्षीया आमा तीर्थमायालाई देखाउँदै रत्नकाजीले भने, आमालाई अहिले पनि मेरो स्वास्थ्यको चिन्ता छ । समयसमयमा पानी खान भन्नुहुन्छ । छोराको कुरा सुन्दै गर्दा तीर्थमाया मुसुक्क हाँसिन् र भनिन्, आखिर एक दिन मान्छे मर्नैपर्छ । छोरा त झन् मुटुको टुक्रा । माया नै ठूलो भएर होला मिर्गौला दान गर्दा डर लागेन ।भारतमा प्रत्यारोपणका लागि जाँदा धेरैले अब रत्नकाजी फर्केर आउँदैन पनि भने । स्वस्थ जीवनयापन गरी व्यवसाय सम्हालिरहेका उनलाई अहिले उनीहरू सबै छक्क पर्छन् । प्रत्यारोपण गरेर आएको केही महिनापछि नै उनले व्यापार सुरु गरे । मिहिनेतले घर पनि बनाए । मन्दिर परिसरमै घर भएकाले परेवाको दिसाको धूलोबाट उनलाई संक्रमण भयो । प्रत्यारोपणको १४ वर्षपछि संक्रमणले मिर्गौला काम नलाग्ने बनाइदियो । २०६२ पुस १८ मा उनले दोस्रो पटक मिर्गौला प्रत्यारोपण गरे । यसपल्ट भने उनलाई ३० वर्षीया माइली बहिनी हीराशुभाले मिर्गौला दान गरिन् । मलाई त खासमा आमा र बहिनीले नै जीवन दान गरे, रत्नकाजी भन्छन् । विराटनगरकी ४५ वर्षीया मनीषा अछामीले २०७८ कात्तिक २४ मा ग्रान्डी अस्पतालमा ५३ वर्षीय पति श्यामलाल रोकालाई मिर्गौला दान गरिन् । चार वर्षदेखि मिर्गौलापीडित रोका बैंकर हुन् भने मनीषा अछामी शिक्षिका । प्रत्यारोपणपछि श्यामलाल स्वस्थ छन् भने मनीषा खुसी । भन्छिन्, डायलसिसका लागि अस्पताल धाइरहनुपर्थ्यो, प्रत्यारोपणपछि त सहज भएको छ । प्रत्यारोपणका बेला चिकित्सकले सबैभन्दा नजिकको आफन्त श्रीमती नै भएकाले प्रयास गर्न भनेर सुझाएका थिए । मेरो मिलेन भने मात्र आफन्तलाई भन्छु भन्नेमा थिएँ, भाग्यवश मेरो सबै जाँच मिल्यो, मनीषा भन्छिन्, अहिले यसरी स्वस्थ हुनुभयो, निकै खुसी छु ।"
आर्मीको सहज जित,"(बिर्तामोड)  विभागीय टोली त्रिभुवन आर्मी क्लबले पाँचौं झापा गोल्डकप फुटबल प्रतियोगिताको सेमिफाइनल यात्रा तय गरेको छ । बुधबार पाहुना टोली दार्जिलिङको मानेभञ्ज्याङ फुटबल क्लबलाई ३० ले पराजित गर्दै आर्मीले लगातार पाँचौं पटक सेमिफाइनलमा स्थान सुरक्षित गरेको हो । खेलमा कप्तान जर्जप्रिन्स कार्की, सन्तोष तामाङ र विकास तामाङले गोल गरेका थिए । आर्मीले खेलको नवौं मिनेटमा गोल गर्दै अग्रता लिएको थियो । मानेभञ्ज्याङका गोलकिपर कुन्जाङ भुटिया अघि बढेको मौकामा आर्मीका सन्तोष तामाङले लामो दुरीबाट गोल गरेका थिए । दोस्रो गोल कप्तान जर्ज प्रिन्सले खेलको ३५ औं मिनेटमा गरेका थिए । मानेभञ्ज्याङका गोलकिपर दोस्रो पटक अगाडि बढेको मौका छोप्दै कप्तान जर्जप्रिन्सले प्रहार गरेको बल गोलमा परिणत भयो । विकासले तेस्रो गोल ७८ औं मिनेटमा थप्दै आर्मीको जित निश्चित गरे । उनले कप्तान जर्जप्रिन्सको कर्नर प्रहार वान टच गोल गरे । खेलमा मानेभञ्ज्याङ सुरुदेखि नै दबाबमा रह्यो । पहिलो हाफमा आर्मीको पोस्टमा आक्रमण गर्ने केही प्रयासहरू बनाए पनि दोस्रो हाफमा निरीह जस्तै देखिएको थियो । मानेभञ्ज्याङका रोबर्ट खोन्जोले १९ औं मिनेटमा मैदानको मध्यभागबाट एकल प्रयासमा अघि बढाएर प्रहार गरेको बल पोस्ट नजिकैबाट बाहिरियो । २५ औं मिनेटमा रेसोन माल्निङको पास बललाई नारो श्रेष्ठले नियन्त्रणमा लिएर पोस्टको दिशा दिन सकेनन् । आर्मीका दीपक गुरुङले ४० औं मिनेटमा कर्नरमार्फत आएको बल हेड गर्दै पोस्टको दिशा दिँदा मानेभञ्ज्याङका डिफेन्डरले विफल तुल्याए । ४६ औं मिनेटमा बक्सभित्र आर्मीका डिफेन्डरले क्लियर गर्न नसकेको बललाई मानेभञ्ज्याङका झापाली खेलाडी श्याम मुर्मुले नियन्त्रणमा लिएर पोस्टतर्फ प्रहार गर्नबाट चुके । ५२ औं मिनेटमा मानेभञ्ज्याङकै आदर्श तामाङले बक्स एरियाबाट गरेको हेडर पनि पोस्टमाथिबाट बाहिरियो । ७८ औं मिनेटमा मानेभञ्ज्याङका कप्तान प्रतीक लामाको क्रस पासमा रोबर्ट खोन्जोले गरेको हेड प्रहार आर्मीका गोलकिपर विकेश कुथुले पञ्च गरेर जोगाएका थिए । अन्तिम २० मिनेट मैदान छिरेका आर्मीका नवयुग श्रेष्ठले ८७ औं मिनेटमा गरेको कडा प्रहार पोस्ट नजिकैबाट बाहिरियो । आर्मीका गोलकर्ता विकास तामाङ प्लेयर अफ द म्याच भए । उनले १० हजार रुपैयाँ प्राप्त गरे । मानेभञ्ज्याङका प्रशिक्षक रेवान भुटियाले खेलाडीहरूले आशातीत खेल खेल्न नसकेको स्वीकारे । उनले पर्याप्त तयारी नपुगेकाले पनि खेलमा पराजित हुनुपरेको बताए । आर्मी रेगुलर टिम हो, हाम्रा खेलाडीले प्रयास गरे तर स्कोर गर्न सकेनन्, उनले भने । आर्मीका प्रशिक्षक नवीन न्यौपानेले खेल सहजै जितेको बताए । उनले गोल्डकपमा पहिलो खेल भए पनि खेलाडीहरूले रणनीतिअनुसार नै खेलेकाले निर्धारित समयमै राम्रो स्कार गर्न सफल भएको सुनाए । बिहीबार अन्तिम क्वाटरफाइनलमा घरेलु टोली झापा११ ले पाहुना टोली सिक्किमको आरपी एफसीसँग खेल्नेछ ।"
मनाङ फाइनलमा,"(धनगढी)  मनाङ मर्स्याङ्दी क्लब सुदूरपश्चिम खप्तड गोल्डकप फुटबल प्रतियोगिताको फाइनलमा पुगेको छ । मनाङले धनगढी रंगशालामा बुधबार सम्पन्न पहिलो सेमिफाइनलमा हिमालयन शेर्पा क्लबलाई पेनाल्टी शुटआउटमा ४२ ले हराएको थियो । पहिलो हाफमा मनाङले १० को अग्रता लिए पनि निर्धारित समयसम्म ११ गोलको बराबरीमा टुंगिएपछि खेल पेनाल्टी सुटआउटमा पुगेको थियो । पेनाल्टीमा मनाङका अञ्जन विष्ट, रुपेश केसी, मौसा अबागाना र पूजन उपरकोटीले गोल गरे । हिमालयनबाट उलरिच सिवे र पिस्टन मुटाम्बाले मात्र गोल गरेका थिए । विशाल श्रेष्ठ र विवेक पण्डित पेनाल्टीमा गोल गर्न असफल भए । खेलको २८ औं मिनेटमा शिशिर लेखीले हेडरमार्फत मनाङले सुरुआती अग्रता लिएको थियो । त्यसलाई ८० औं मिनेटमा हिमालयनका सुरेश कुमालले गोल गर्दै खेल ११ गोल बराबरी पारेका थिए । मनाङले वाग्मती युथ क्लब र फ्रेन्ड्स क्लबबीच बिहीबार हुने दोस्रो सेमिफाइनल विजेतासँग शनिबार फाइनल खेल्नेछ । मनाङका प्रशिक्षक राजेन्द्र तामाङले सेमिफाइनल जितेसँगै अब उपाधि जित्ने दाबी गरे । खेल एकदमै राम्रो भयो । खेलाडीहरूले अनुभव देखाए । पहिलो हाफमा केही अवसर मिस भयो । गल्तीले गोल खान पुग्यौं । तर टाइब्रेकरबाट खेल जित्यौं । प्रशिक्षक तामाङले भने अब हामी उपाधि जित्छौं । खेलाडीले मैदान पनि चिनिसके । अर्को फाइनलिस्ट टिम बलियो नै हुनेछ । यसपालि हामी उपाधि लिएर नै जाने हो । हिमालयन शेर्पाका प्रशिक्षक युगलकिशोर राईले सोचेभन्दा राम्रो खेलेको र पेनाल्टीमा भाग्यले साथ नदिएको बताए । म्यान अफ द म्याच मनाङका शिशिर लेखी भए । उनले १० हजार राशीको पुरस्कार प्राप्त गरे । विजेताले २१ लाख र उपविजेताले १० लाख रुपैयाँ जित्नेछन् ।"
तालतलैया सुनसरी विजयी,(महोत्तरी)  बर्दिवासमा सुरु पहिलो मेयर गोल्डकप फुटबल प्रतियोगितामा तालतलैया सुनसरीले विजयी सुरुआत गरेको छ । बर्दिवास रंगशालामा बुधबारको उद्घाटन खेलमा तालतलैयाले विजय युथ क्लब हेटौंडालाई ३० गोलले हरायो ।खेलको २० औं मिनेटमा तालतलैयाका दिजु भुजेलले पहिलो गोल गर्दै अग्रता दिलाए । तालतलैयाले ३५ औं मिनेटमै अर्को गोल थप्यो । दोस्रो गोल सुशान्त लामाले गरेका थिए । मध्यान्तरसम्म विजय युथ क्लब २० ले पछि परेको थियो । खेलको ७५ औं मिनेटमा तेस्रो गोल गर्दै तालतलैयाले जित सुनिश्चित बनाएको थियो । गोल हेमन्त थापामगरले गरेका थिए । उनी म्यान अफ द म्याच भए । उनले २५ हजारसहित ट्रफी हात पारे । मेयर कप चैत २ सम्म चल्ने आयोजक नगर खेलकुद विकास समितिले जनाएको छ । बिहीबार प्रतिभा युवा क्लब गोलबजार सिराहा र गाईघाट ११ उदयपुरबीच प्रतिस्पर्धा हुने समितिका अध्यक्ष विष्णु बम्जनले बताए । विजेताले २ लाख र उपविजेताले १ लाख पुरस्कार जित्नेछन् ।
महिला क्रिकेटमा झापा विजेता,"विराटनगर (कास) झापाले मोरङलाई १ सय २१ रन अन्तरले पराजित गर्दै बुधबार प्रथम इक्युवालिटी कप महिला क्रिकेट प्रतियोगिताको उपाधि जितेको छ ।टस हारेर बैजनाथपुर रंगशालामा ब्याटिङ गरेको झापाले ३ विकेट क्षतिमा १ सय ९५ रन बनायो । राष्ट्रिय टिमकी कप्तान रुबिना क्षेत्रीले ६५ रनको इनिङ्स खेलिन् । ४९ बलमा रुबिनाको ब्याटवाट ११ चौका र एक छक्का निस्केको थियो । उनी प्लेयर अफ द म्याच भइन् । अप्सरी बेगमले ४० र निमा तामाङले २० रनको योगदान गरे । दुवै अविजित रहे । मोरङकी कप्तान अंशु जैसवालले दुई विकेट लिइन् ।जवाफमा मोरङले निर्धारित ओभरमा ३ विकेट गुमाएर ७४ रनमात्र जोड्न सफल भयो । सानु राजवंशीले २४ र टीका साहले २७ रन जोडे । झापाका निशा साह, लकिता राजवंशी र एलिसा खडियाले समान एक विकेट लिए । झापाकी अप्सरी बेगम उत्कृष्ट खेलाडी भइन । झापाकी विकेटकिपर काजोल श्रेष्ठ उत्कृष्ट ब्याटर भइन् । उनले सप्तरीविरुद्ध अविजित १ सय २ रन जोडेकी थिइन् । मोरङकी अंशु जैसवाल उत्कृष्ट बलर र मोरङकी सानु राजवंशी उदीयमान खेलाडी भए ।"
गोलपोस्टकी एन्जिला,"(काठमाडौं)  नेपाली महिला राष्ट्रिय फुटबल टिमको कथा आक्रमण र गोलमात्र त पक्कै होइन होला । गोलमात्र गरेर खेल जितिन्न । आफ्नै पोस्टको सुरक्षा पनि गर्नुपर्छ त्यत्तिकै । हो, महिला राष्ट्रिय फुटबल टिमको चर्चा गर्दा त्यो विषय अधिकांश समय अग्रपंक्तिमा गोल गर्ने खेलाडीमै केन्द्रित हुन्छ । तर त्यस्ता केही खेलाडी छन्, जसले चुपचाप आफ्नो जिम्मेवारी खुबै निभाइरहेका छन् । टिमलाई गति दिइरहेका छन् । तिनैमध्ये एक हुन्, एन्जिला तुम्बापो सुब्बा ।फेरि नेपाली फुटबलमा राष्ट्रिय टिम भनेको पुरुषकै मात्र होइन, महिलाको पनि छ । किन हो, चर्चा बढी पुरुष टिमकै हुन्छ । फेरि भनौं, त्यस्ता केही खेलाडी छन्, जसले चुपचाप महिला फुटबललाई अगाडि बढाइरहेका छन् । धेरै गुनासो गर्दैनन्, तर आफ्नो काम मज्जाले गरिरहेका छन् । तिनै खेलाडीमा पर्छिन् एन्जिला । पछिल्लो दशक जति समयमा नेपाली महिला फुटबलले केही मीठो सफलता अनि केही परिचित दोहोरिएका असफलता पनि भोगेका छन् ।तिनकै साक्षी हुन् एन्जिला । इलामकी यी चेली नेपाल खेलकुद पत्रकार मञ्चले भर्खरै घोषणा गरेको १८ औं पल्सर स्पोर्टस अवार्डअन्तर्गत पिपल्स च्वाइस विधाको मनोनयनमा पर्न सफल पाँच खेलाडीमध्ये एक हुन् । कोही कसैलाई नेपाली महिला फुटबल मनपर्छ, समर्थन गरिन्छ र यसले राम्रो गरोस् भन्ने कामना छ भने यो समय हो, एन्जिलाका लागि मतदान गर्ने । यसका लागि विद्युतीय भुक्तानी माध्यम ईसेवाबाट मतदान गर्न सकिन्छ अनि एनएसजेएफ पल्सर स्पोर्टस अवार्डको फेसबुक पेजमा गएर लाइक पनि गर्न सकिन्छ ।अबको केही दिनमा महिला राष्ट्रिय लिग सुरु हुन लागेको छ । त्यसैले एपीएफ क्लब यसको जोडदार तयारी छ । एन्जिला आफैं व्यस्त जस्तै छिन् प्रशिक्षण अनि अभ्यासमा । एपीएफ उनका लागि अचेल सबथोक हो । यही दौडधुपबीच पिपल्स च्वाइस विधाको मनोनयनमा पर्दा उनी खुसी छिन् । उनका दाजु विदेशमा छन् । उसले पनि फोन गरेर मनोयननका लागि एन्जिलालाई बधाई दिएका छन् । त्यसैले उनको मन फुरुङ्ग भएको छ । आमा राधिका लामा छोरीको प्रगतिमा खुसी छिन् । एन्जिलाका लागि यो नै खुसीको बहाना बनेको छ ।एन्जिलाले अहिलेसम्म तय गरेको फुटबल यात्रामा उनै आमाको ठूलो हात छ । फुटबल यात्रा मात्र के र ? पूरा जीवनकै यात्राको सबै श्रेय एन्जिला आफ्नी आमालाई दिन मन पराउँछिन् । लगभग १२ वर्षको उमेरबाट फुटबल खेल्न थालेकी एन्जिलाले एक दशकभन्दा बढी समय यसमा बिताइसकेकी छन् । राष्ट्रिय टिमकै सामीप्य सन् २०१६ यता हो । एन्जिलालाई खुब नाम कमाउने, आफूले रोजेको क्षेत्रमा उत्तिकै सफल हुने इख थियो । कसलाई यस्तो देखाउनु थियो र अहिले त्यो पूरा भएको छ ।उनले फुटबल खेल्दा परिवारकै टोलछिमेक र समाजमा इज्जत र सान बढेको छ । अब एउटा असल छोरीलाई यो भन्दा बढी के चाहियो र ? एन्जिलाको एउटा इच्छा भने अझै बाँकी छ । यो उनको मात्र इच्छा होइन, नेपाली फुटबल मन पराउने सबैको हो । त्यो हो, भारतलाई हराउने र स्वर्ण पदक जित्ने । उनी भन्छिन्, जबसम्म यस्तो गर्न सकिन्न, केही गरेजस्तो लाग्दैन । विश्वास गरौं, उनको इच्छा पूरा हुनेछ । आखिर उनी नेपाली महिला राष्ट्रिय टिमकी परी हुन् अर्थात नेपाली गोलपोस्टकी एन्जिला ।"
भुवन र सञ्जय फाइनलमा,"काठमाडौं (कास) भुवन नगरकोटी र सञ्जय लामा कुल २ लाख रुपैयाँ पुरस्कारको प्रतियोगिता सूर्य नेपाल एनपीजीए म्याच प्ले को फाइनलमा भिड्ने भएका छन् । शीर्ष वरीयताका भुवनले रोयल नेपाल गल्फ क्लबमा बुधबार सेमिफाइनलमा पाँचौं स्थानका धनबहादुर थापालाई ७६ ले पराजित गर्दै फाइनल यात्रा तय गरेका हुन् । अर्को सेमिफाइनलमा चौथो वरीयताका सञ्जयले एक स्थानमाथिका विकास अधिकारीलाई अन्तिम होलमा पन्छाउँदै उपाधि होडमा भुवनविरुद्धको खेल पक्का गरे । ३६ होलमा हुने फाइनल बिहीबार हुनेछ । तेस्रो स्थानका लागि विकास र धनबहादुर भिड्नेछन् । बुधबारै क्वाटरफाइनलमा भुवनले दिनेश प्रजापति, धनले रामे मगर, सञ्जयले जयराम श्रेष्ठ र विकासले दीपक मगरलाई पराजित गरेका थिए ।"
क्वाटरफाइनल समीकरण,"स्याङजा (कास) दसौं शिरशुभागम्भीरसिंह गुरुङ स्मृति पुरुष भलिबल प्रतियोगिताको क्वाटरफाइनल समीकरण बुधबार पूरा भएको छ । क्वाटरफाइनलमा आँधीखोला र छेवाङ युवा क्लब, राङखोला र प्रगतिशील युवा क्लब, महाशिला ए र दरौं युवा क्लब तथा भंगरा र पञ्चमूल सिरुबारी युवा क्लबबीच प्रतिस्पर्धा हुनेछन् । बुधबारै शिरशुभागम्भीरमान सिंह गुरुङ स्मृति खेल मैदानको उद्घाटन गरिएको छ । आयोजकले नै करिब २० लाख खर्चमा उक्त मैदान निर्माण गरेको हो ।"
अवार्डलाई प्लाजा ग्रुपको साथ,काठमाडौं (कास) आयोजक नेपाल खेलकुद पत्रकार मञ्चले १८ औं एनएसजेएफपल्सर स्पोर्ट्स अवार्डका लागि प्लाजा होटल ग्रुपसँग सहप्रायोजन सम्झौता गरेको छ । बुधबार सहप्रायोजनका लागि मञ्चका अध्यक्ष दुर्गानाथ सुवेदी र प्लाजा होटल ग्रुपका प्रबन्ध निर्देशक युवराज श्रेष्ठले सम्झौतापत्रमा हस्ताक्षर गरे । स्पोर्टस अवार्ड चैत ८ गते कमलादीस्थित प्रज्ञा प्रतिष्ठानमा हुनेछ । प्लाजा होटल ग्रुपले अतिथिका लागि आवास सुविधा र मञ्चका कार्यक्रमहरूमा हस्पिटालिटी सेवा प्रदान गर्ने सम्झौतामा उल्लेख छ ।
लुम्बिनी खुकुरी क्लब विजयी,"लुम्बिनी (कास) रूपन्देही सुपर लिगअन्तर्गत ए डिभिजनको छैटौं खेलमा बुधबार लुम्बिनी खुकुरी क्लबले जीआरसीसी क्लबलाई ५७ रनले हराएर सुपर फोर सुरक्षित गरेको छ । लुम्बिनीले ३३५ ओभरमा अलआउट हुँदा १ सय ४६ रन बनायो । लालबहादुर अधिकारीले ३१ र निश्चल चौधरीले २३ रन जोडे । जीआरसीसीका सन्दीप सुनारले ४, विनय घर्ती र लोकेश बमले २२ विकेट लिए । जीआरसीसी २९४ ओभरमा ९० रनमै समेटियो । लोकेश बमले ६४ र विशाल भुसालले ११ रन बनाए । लुम्बिनीका अजयकुमार चौहानले ५ र लालबहादुर अधिकारीले २ विकेट लिए ।"

शीर्षक,विवरण
९३ रुपैयाँमा किनेको पेट्रोल १५० मा बेच्दा पनि १६ रुपैयाँ घाटा,"उतारचढाव हुँदै २०७६ चैतमा फेरि ९७ रुपैयाँ कायम भएको थियो । त्यसयता निरन्तर मूल्य बढिरहेको छ । पेट्रोलसँगै डिजेल र मट्टीतेलको मूल्य पनि इतिहासकै उच्च हो । रुस र युक्रेनको युद्ध नभएको भए एकडेढ महिनामा मूल्य घट्ने अनुमान गरेका थियौं तर युद्धका कारण झन् बढ्ने देखियो, निगमका निमित्त कार्यकारी सुशील भट्टराईले भने, आईओसीले मार्च १ मा मूल्यसूची पठाउँदा अन्तर्राष्ट्रिय बजारमा इन्धनको कच्चा पदार्थको मूल्य फ्रतिब्यारेल ९५ देखि ९८ डलर थियो । अहिले रुसयुत्रेनबीच द्वन्द्वले कच्चा पदार्थको मूल्य १ सय ५ देखि १ सय १७ डलरसम्म पुगिसकेको छ । अब आउने सूची झन् भयावह हुने देखिन्छ । भारत हुँदै नेपालमा आउने इन्धन खाडी मुलुकको हो । कच्चा पदार्थको मूल्यसँगै डलर पनि मजबुत हुँदा निगमको नोक्सानी तीव्र रूपमा बढेको भट्टराईले बताए । मूल्य प्रतिब्यारेल १ डलर बढ्दा निगमलाई मासिक ३० करोड घाटा हुन्छ, कच्चा पदार्थ र डलर सोच्नै नसक्ने गरी बढेको छ, उनले भने । तत्काल राहत दिन अनावश्यक कर घटाउनुको विकल्प नभएको जानकारहरू बताउँछन् । नोक्सानीबाट बचाउन कर्मचारीलाई दिँदै आएको पोसाक संरक्षण खर्च कटौती र मूल्य संरचनामार्फत प्रतिशतमा दिइँदै आएको विक्रेता कमिसन हाललाई २०७८ फागुन ७ मा कायम भएअनुरूप यथावत् राखेका छौं, निगमका निमित्त नायब कार्यकारी निर्देशक नागेन्द्र साहले भने, तर पनि नोक्सानी अत्यधिक छ । तत्काल राहतका लागि प्रतिलिटर ५१० रुपैयाँ कर छुट गर्नैपर्छ ।"
सत्ता गठबन्धनमा संसद् विघटन प्रस्ताव,"उहाँहरूले एकआपसमा खुसी साटासाट गर्नुभयो, हामीले खुसी मनाउन सकेनौं, खनालले कान्तिपुरसँग भने, एमसीसी सम्झौताका गलत प्रावधान नसच्याई हतारमा पास गर्नु गलत हो भन्ने स्पष्ट धारणा राख्यौं ।खनालले संसद्बाट पास भएको १२ बुँदे व्याख्यात्मक घोषणामा एमसीसीको प्रतिक्रिया (समर्थन) आएनआएकोबारे प्रधानमन्त्री देउवासँग जिज्ञासा राखेका थिए । नेपालले गरेको घोषणालाई एमसीसीले समर्थन गरेको सूचना मैले अहिलेसम्म कतै भेट्न सकिनँ, प्रधानमन्त्रीसँग त्यो सूचना छ भने उपलब्ध गराइदिनुहोला, खनालले बैठकमा राखेको भनाइ उल्लेख गर्दै भने, मेरो जिज्ञासामा उहाँ (प्रधानमन्त्री) ले केही जवाफ दिनुभएन । फिस्स हाँस्नुभयो ।कांग्रेस महामन्त्री थापाले एमसीसी सम्झौता संसद्बाट पास भएर कार्यान्वयनको चरणमा गइसकेकाले यसलाई थप गिजोल्न नहुने बताएका थिए । एमसीसी गलतै भए पनि समयले दण्डित गर्ने भएकाले यसबारे विभाजित हुन नहुने उनको भनाइ थियो ।माओवादी केन्द्रका अध्यक्ष दाहाल, एकीकृत समाजवादीका अध्यक्ष माधवकुमार नेपाल र जसपा अध्यक्ष उपेन्द्र यादवले आआफ्नो दलभित्र छलफल गरेर चुनावी तालमेलबारे निर्णयमा पुग्नुपर्ने जनाएका थिए । सबै ठाउँमा मिलेर जान सकिने अवस्था नभए पनि गठबन्धनको भावनाअनुसार जानुपर्छ, दाहालको भनाइ थियो, यसबारे पहिले पार्टीर्भित्र छलफल गरौं, त्यसपछि गठबन्धनभित्र थप छलफल गरेर अघि बढौं ।जसपा अध्यक्ष यादवले गठबन्धनलाई आगामी संसदीय निर्वाचनसम्मै लैजाने कुरामा सबै दलका नेताको समान धारणा रहेको बताए । गठबन्धनले प्रतिगमनबाट मुलुकलाई जोगाउनुका साथै नेपाली जनता विभाजित भएको एमसीसीलाई बृहत् सहमति कायम गर्दै संसद्बाट पास गर्यो, यसले सबैतिर राम्रो उपलब्धि दिएको छ, उनले भने, अब देशलाई आर्थिक उन्नतिमा अघि बढाउन र जनतालाई सेवा दिनका लागि गठबन्धनलाई संसदीय निर्वाचनसम्मै लैजानुपर्छ भन्ने हामी सबैको भनाइ हो । स्थानीय तहमा धेरै उम्मेदवार हुने भएकाले सबै ठाउँमा समीकरण सम्भव नभए पनि आवश्यकताअनुसार साझा उम्मेदवारी दिने सम्भावना रहेको उनले बताए ।"
२० सांसदको बिदाइ होटलबाट,"नयाँ सांसदको शपथ भोलिराष्ट्रिय सभा सदस्यमा नवनिर्वाचित १९ सांसदको शपथग्रहण कार्यक्रम शनिबार ११ बजे संघीय संसद् सचिवालयमा हुने भएको छ । त्यसपछि सांसदहरूका लागि संसदीय प्रक्रिया र पद्धतिबारे जानकारी दिने र परिचयात्मक कार्यक्रम राखिएको संघीय संसद् सचिवालयका सहायक प्रवक्ता दशरथ धमलाले जानकारी दिए । माघ १२ मा भएको राष्ट्रिय सभाका १९ सिटमा कांग्रेसबाट गोपालकुमार बस्नेत, कृष्णप्रसाद पौडेल, कमला पन्त, युवराज शर्मा, दुर्गा गुरुङ र नारायणदत्त मिश्र निर्वाचित भएका छन् । एकीकृत समाजवादीबाट जयन्तीदेवी राई, गोमादेवी तिमिल्सिना, राजेन्द्रलक्ष्मी गैरे, उदयबहादुर बोहरा र मदनकुमारी शाह (गरिमा) चुनिएका छन् । यस्तै माओवादी केन्द्रबाट उर्मिला अर्याल, भुवनबहादुर सुनार, सुरेश आलेमगर, नरबहादुर विष्ट र जगतबहादुर पार्कीले शपथ लिँदै छन् । एमालेबाट सोनाम गेल्जेन शेर्पा, जनता समाजवादी पार्टीबाट मोहम्मद खालिद र राष्ट्रिय जनमोर्चाबाट तुलप्रसाद विश्वकर्मा राष्ट्रिय सभा सदस्यमा निर्वाचित भएर आएका छन् ।"
विद्युतीय मतदानको बजेट कटौती,"(काठमाडौं)  वैशाख ३० मा हुने स्थानीय तह निर्वाचनमा विद्युतीय मेसिनबाट मतदान नहुने भएको छ । मेसिन प्रमाणीकरण गर्ने कानुनी आधार नभएको भन्दै निर्वाचन आयोगले विद्युतीय मतदानको प्रक्रिया नै अघि नबढाएको हो । अर्थ मन्त्रालयले विद्युतीय मेसिन प्रयोग गर्न आवश्यक भएको रकम कटौती गरेको छ । आयोगको सचिवालयले विद्युतीय मेसिनको प्रयोग गरी निर्वाचन गराउन अर्थ मन्त्रालयसँग २ करोड बजेट माग गरेको थियो । आयोगकै पदाधिकारीले मन्त्रालयका कर्मचारीलाई फोन गरेर विद्युतीय मेसिन प्रयोग नहुने भन्दै बजेट आवश्यक नपर्ने बताएको स्रोतको भनाइ छ । ०६४ मा काठमाडौं १ मा भएको संविधानसभा निर्वाचन, ०६५ मा ६ वटा उपनिर्वाचन, ०७१ को ५ वटा क्षेत्रको उपनिर्वाचनमा समेत विद्युतीय मतदानबाट जनप्रतिनिधि छनोट गरिएको थियो । त्यसबेला प्रमाणीकरण नगरेकै मेसिनबाट मतदान गरे पनि यसपालि आयोगका पदाधिकारीले मेसिन खरिद र अन्य प्रक्रियामा आफूअनुकूल नभएपछि मतपत्रबाटै मतदान गराउन लागेका हुन् । आयोगले गठन गरेको अध्ययन समितिले सीमित स्थानीय तहमा भए पनि विद्युतीय मेसिनबाट मतदान गराउन सकिने सिफारिस गरेको थियो । विज्ञहरू सम्मिलित समितिले भारतको निर्वाचन आयोगले जस्तै नेपालमा पनि विशेषज्ञ प्राविधिकले गुणस्तर प्रमाणीकरण गरेपछि विद्युतीय मेसिन प्रयोग गर्न सकिने सुझाव दिएका थिए । विशेषज्ञ प्राविधिकको समिति गठन गर्ने अधिकार आयोगलाई नभएको भन्दै पन्छिएको हो । प्रतिवदेनमा प्रमाणीकरण गर्नुपर्ने भनिएको छ । मेसिनको प्रमाणीकरण भएन भने मतदानको विश्वसनीयतामा प्रश्न उठ्छ । प्रमाणीकरण गर्ने प्रक्रियामा आयोग सन्तुष्ट हुन सकेन, आयोगका प्रवक्ता शालिग्राम पौडेलले भने, विशेषज्ञ प्राविधिक मूल्यांकन समितिलाई कुनै पनि कानुनले चिन्दैन । यो समिति गठन गर्न आयोगलाई कुनै कानुनले अधिकार दिएको छैन । प्रमाणीकरण कसले गर्ने ? मतपत्र छपाइ गर्ने कागजको त सर्टिफिकेट आवश्यक पर्छ भने मेसिनको विश्वनीयताका लागि प्रमाणीकरण जरुरी पर्छ ।यसैबीच, निर्वाचनका लागि अर्थ मन्त्रालयले ८ अर्ब ११ करोड बजेटको सुनिश्चितता गरेको आयोगले जनाएको छ । आयोगले ८ अर्ब ९५ करोड माग गरेकामा मतपत्र ढुवानी, सूचना प्रविधि, विद्युतीय मेसिनबाट मतदानका लागि मेसिन खरिदलगायतको बजेट कटौती भएको छ । स्थानीय तहको निर्वाचन प्रयोजनका लागि दर्ता हुन निवेदन प्राप्त भएका ८० राजनीतिक दलको निवेदनको समेत जाँचबुझ भइरहेको आयोगले जनाएको छ । निर्वाचनमा भाग लिने राजनीतिक दलको नाम फागुन २६ भित्र प्रकाशन गरिने पौडेलले बताए । आयोगले निर्वाचनमा खटिने मुख्य निर्वाचन अधिकृत तथा निर्वाचन अधिकृतको नामावली सम्बन्धित निकायबाट प्राप्त गरेर अध्ययन गरिरहेको छ । आयोगले मतदाता नामावली अद्यावधिक (दाबी विरोधसमेत) गर्न शुक्रबारदेखि वडा स्तरमा नामावली टाँस्न लागिएको छ । नामावलीमा रहेको त्रुटि सच्याउन निवेदन दिने, कसैले झूटो विवरण दिई नामावलीमा नाम समावेश गरेको भए विरोधमा उजुरी दिने, कुनै मतदाताको नाम एकभन्दा बढी स्थानमा समावेश भएमा निवेदन दिन सकिने आयोगले जनाएको छ । मतदाता नामावली सम्बन्धित पालिकाको वडा कार्यालय, निर्वाचन कार्यालय र आयोगको वेबसाइटमा हेर्न सकिन्छ ।"
नेपाल युक्रेनको पक्षमा,"काठमाडौं (कास) संयुक्त राष्ट्रसंघको आपत्कालीन महासभामा नेपालले युक्रेनको पक्षमा मतदान गरेको छ । रुसले युक्रेनमाथि गरेको आक्रमणविरुद्धको प्रस्ताव पक्षमा मतदान गर्दा दुई छिमेकी मुलुक भारत र चीन भने सहभागी भएनन् । न्युयोर्कस्थित संयुक्त राष्ट्रसंघको मुख्यालयमा बुधबार राति भएको मतदानमा नेपाल प्रस्तावको पक्षमा रहेको हो ।युक्रेनमाथि भइरहेको सैन्य कारबाही र बल प्रयोगविरुद्धको प्रस्तावको पक्षमा नेपाल र अमेरिकासहित विश्वभरका १४१ मुलुकले पक्षमा मतदान गरेका छन् । राष्ट्रसंघमा १९३ सदस्य मुलुक छन् । राष्ट्रसंघका अनुसार भारत र चीनसहित ३५ मुलुकले प्रस्तावको पक्ष र विपक्ष दुवैमा भोट गरेनन् । प्रस्तावमा राष्ट्रसंघको बडापत्रको धारा २ (४) को उल्लंघन गर्दै युक्रेनविरुद्ध रुसी संघले गरेको आक्रमणको कडा शब्दमा निन्दा गर्दछ भन्ने उल्लेख छ । प्रस्तावमा रुसी महासंघद्वारा युक्रेनविरुद्ध भएको बल प्रयोग तुरुन्तै बन्द गर्न र कुनै पनि सदस्य राष्ट्रविरुद्ध कुनै पनि गैरकानुनी धम्की वा बल प्रयोग नगर्न माग गरिएको छ । राष्ट्रसंघले गत आइतबार युक्रेन संकटका विषयमा १९३ सदस्यीय संयुक्त राष्ट्र महासभाको दुर्लभ आपत्कालीन विशेष सत्र बोलाउन मतदान गरेको थियो । त्यसमा पनि नेपालले पक्षमा मतदान गरेको थियो । भारत र चीनले भने भोट हालेका थिएनन् । संयुक्त राष्ट्रसंघका लागि नेपालका स्थायी प्रतिनिधि अमृतकुमार राईले न्युयोर्कमा आफ्नो कुरा राख्दै कुनै पनि सार्वभौमसत्ता सम्पन्न देशको भौगोलिक अखण्डता र राजनीतिक स्वतन्त्रताविरुद्धको कुनै पनि धम्की वा बल प्रयोगको नेपालले विरोध गरेको बताएका थिए । उनले मंगलबार राति रुस र युक्रेनलाई शान्तिको मौका दिन पुनः वार्ता गर्न आह्वानसमेत गरेका थिए । शान्तिको बाटोमा फर्कन कहिल्यै ढिलो नहुने उल्लेख गर्दै उनले वार्ताका लागि आह्वान गरेका हुन् । यस्तै, परराष्ट्र मन्त्रालयले फागुन १२ मा विज्ञप्ति निकाल्दै रुसी कदमको विरोध गरेको थियो । द्वन्द्व रोकिनुपर्ने र कूटनीतिक वार्तामार्फत समस्याको समाधान गर्नुपर्ने नेपालको धारणा छ ।"
नेपालीको उद्धार गर्न भारतलाई आग्रह,"नयाँदिल्ली (कास) युक्रेनको सीमा क्षेत्रबाट छिमेकी मुलुकमा प्रवेश गरेका नेपालीलाई भारत सरकारले उद्धारमा सहयोग गरिदिने भएको छ । दिल्लीस्थित नेपाली दूतावासले भारतीय विदेश मन्त्रालयलाई गरेको आग्रहपछि भारतले त्यस्तो जनाएको हो । भारतले लगातार आफ्ना नागरिकलाई युक्रेनको सीमावर्ती देश हंगेरी, रोमानिया, स्लोभाकिया र पोल्यान्डबाट उद्धार गरेर ल्याइरहेको छ । नेपालको दूतावास युक्रेन तथा र सीमावर्ती देशमा छैन । जर्मनीस्थित नेपाली दूतावासले नै युक्रेनसमेत हेर्दै आएको छ । दिल्लीस्थित नेपाली दूतावासका कार्यवाहक राजदूत रामप्रसाद सुवेदीले युक्रेनबाट सीमावर्ती देशमा प्रवेश गरिसकेका नेपालीलाई भारतीय नागरिकसँगै बस्न आग्रह गरिएको बताए । त्यसो हुँदा उद्धार कार्यमा सहयोग पुग्ने उनको भनाइ छ । भारतीय नागरिकसँग नेपालीको पनि उद्धार गरिदिन हामीले भारतलाई आग्रह गरेका छौं, भारतीय विदेश मन्त्रालयको नियमित सम्पर्कमा छौं, कान्तिपुरसँग उनले भने, भारत त्यसप्रति सकारात्मक छ । तर, यतिन्जेलसम्म कुनै पनि नेपालीको भारतमार्फत उद्धार भएको सूचना प्राप्त नभएको उनले बताए । भारतीय विदेश मन्त्रालय स्रोतले पनि भारतले चलाएको अपरेसन गंगाअन्तर्गत अहिलेसम्म नेपाली नागरिकको उद्धार भएको जानकारी नरहेको बताएको छ । रसियाले युक्रेनमा सातायता आक्रमण गरेपछि १८ हजार भारतीय नागरिकले युक्रेन छाडिसकेका छन् ।"
रोजेको चुनाव चिह्न देऊ : राप्रपा,"काठमाडौं (कास) राष्ट्रिय प्रजातन्त्र पार्टी (राप्रपा) ले आगामी निर्वाचनमा आफैंले रोजेको चिह्न पाउनुपर्ने माग गरेको छ । केन्द्रीय कार्यसमितिको बैठकले त्यसका लागि दबाब सिर्जना गर्न जनसंघर्ष गर्ने निर्णयसमेत गरेको छ । निर्वाचन आयोगले ६ वटा दललाई मात्रै आफ्नै चुनाव चिह्न दिने तर अरूलाई नदिने कुरा सर्वसत्तावादी, विभेदकारी र अलोकतान्त्रिक भएको राप्रपाले आरोप लगाएको छ ।निर्वाचन आयोगले दल दर्ता गर्ने, दललाई निर्वाचन चिह्न प्रदान गर्ने, आयोग आफैंले प्रदान गरेको चिह्न प्रयोग गरेर पटकपटकका निर्वाचनमा सहभागी भइसकेका दललाई स्थानीय तहको निर्वाचनमा दलको निर्वाचन चिह्न प्रयोग गर्नबाट वञ्चित गर्ने र ६ वटा दललाई मात्रै निर्वाचन चिह्न दिने व्यवस्था सर्वसत्तावादी, विभेदकारी र अलोकतान्त्रिक छ, राप्रपाका प्रवक्ता मोहन श्रेष्ठले विज्ञप्तिमार्फत भनेका छन् । राप्रपाले त्यसका लागि आयोगलाई ध्यानाकर्षण गराउने र जनसंघर्ष गर्ने निर्णय गरेको छ । बैठकले राजसंस्था र हिन्दु राष्ट्रको पुनःस्थापना, भ्रष्टाचारविरुद्ध र जनजीविकाको सवालमा जनसंघर्ष गर्न महामन्त्री धवलशमशेर राणाको संयोजकत्वमा आन्दोलन तयारी समिति पनि गठन गरेको छ । त्यस्तै, निर्वाचनकेन्द्रित विशेष कार्ययोजनासमेत पारित गरेको छ । जसमा पार्टीको संगठन सुदृढ र क्रियाशील तुल्याउने, सबै स्थानीय तहमा उम्मेदवार खडा गर्ने, पार्टीको नीति, विचार, सिद्धान्त र कार्ययोजनाबारे आमजनतालाई जागरुक गराउन देशव्यापी घरदैलो कार्यक्रमलगायत छन् ।"
शान्तिको कामना,"युक्रेनमा शान्ति स्थापनाको कामना गर्दै नेपालस्थित विभिन्न कूटनीतिक नियोगका प्रतिनिधिहरूले बिहीबार काठमाडौंको बौद्धनाथ स्तूपमा दीप प्रज्वलन गर्दै । रुसी आक्रमणको विरोध गर्दै आयोजित कार्यक्रममा अमेरिका, जर्मनी, फिनल्यान्ड, स्विट्जरल्यान्डलगायत मुलुकका राजदूतको सहभागिता थियो । तर, भारत र चीनका राजदूत भने सहभागी भएनन् ।तस्बिर : अंगद ढकालकान्तिपुर"
उपत्यकामा पुरुषको संख्या बढेको बढ्यै,"(काठमाडौं)  राष्ट्रिय जनगणनाको प्रारम्भिक नतिजामा पुरुषभन्दा महिलाको जनसंख्या बढी छ । जसअनुसार प्रति सय महिलामा पुरुषको संख्या ९५९१ छ । मुलुकभरको जनसंख्याको लैंगिक अनुपात यस्तो रहे पनि काठमाडौं उपत्यकाका तीन जिल्लामा भने विगतका जनगणनामा जस्तै यसपटक पनि महिलाको तुलनामा पुरुषको जनसंख्या नै बढी देखिएको छ । काठमाडौं, ललितपुर र भक्तपुरको जनसंख्या २९ लाख ९६ हजार ३ सय ४१ छ । उपत्यकामा बितेको १० वर्षमा ४ लाख ७९ हजार ३ सय १८ जना बढेका छन् । यो संख्या पाँच दशकअघि काठमाडौं जिल्लाको जनसंख्या बराबर हो । लैंगिक हिसाबले पाँच दशकयताका प्रत्येक जनगणनामा उपत्यकामा महिलाभन्दा पुरुषको संख्या बढी देखिने गरेको छ । सातौं राष्ट्रिय जनगणना (२०२८) मा उपत्यकाका तीन जिल्लाको कुल जनसंख्या ५ लाख १२ हजार ६ सय ९० जना थियो । त्यसअनुसार यसपालिको जनगणनाले ५ दशकमा उपत्यकाको जनसंख्या ४ सय ८४ दशमलब ४३ गुणाले बढेको देखिन्छ । हरेक दशकमा पुरुषको संख्या बढ्दो छ । जनसंख्याविद्हरू प्रमुख रूपमा आन्तरिक बसाइँसराइका कारण उपत्यकामा पुरुषको संख्या बढी देखिएको बताउँछन् । २०४६ सालको राजनीतिक परिवर्तनपछि शैक्षिक अवसर, वैदेशिक रोजगारीमा पुरुष बढी जाने तथा त्यसका निम्ति काठमाडौंमै आउनुपर्ने भएकाले पुरुषको संख्या बढी देखिएको उनीहरूको भनाइ छ । पढाइ, रोजगारीजस्ता अवसरका निम्ति गाउँघर या अरु सहरबाट काठमाडौं आउनु आन्तरिक बसाइँसराइ हो । त्यसमा महिलाको तुलनामा पुरुष बढी अग्रसर हुने मानिन्छ । बसाइँसराइ गर्नेमा १५ वर्षदेखि ४९ वर्ष उमेर समूहलाई सक्रिय ठानिएको छ । जनगणना नीतिअनुसार ६ महिनाभन्दा बढी बसेमा त्यहीँबाट गन्ती गर्ने गरिएको छ । तर, उपत्यकामा २०२८ सालयताका सबै जनगणनामा पुरुषको संख्या बढी पाइएको छ । केन्द्रीय तथ्यांक विभागले माघ १२ मा सार्वजनिक गरेको १२ औं जनगणनाको प्रारम्भिक नतिजाले काठमाडौंको जनसंख्या २० लाख १७ हजार ५ सय ३२ देखाएको छ । त्यसमा पुरुष १० लाख २५ हजार ७ सय २७ छन् भने महिला ९ लाख ९१ हजार ८ सय ५ जना छन् । ललितपुरको जनसंख्या ५ लाख ४८ हजार ४ सय १ रहेकामा पुरुष २ लाख ७५ हजार ५ सय ३७ र महिला २ लाख ७२ हजार ८ सय ६४ छन् । त्यस्तै, भक्तपुरको जनसंख्या ४ लाख ३० हजार ४ सय ८ रहेको छ । त्यहाँ २ लाख १७ हजार ९ सय ४२ पुरुष छन् भने २ लाख १२ हजार ४ सय ६६ महिला छन् । जनसंख्याविद् प्रा योगेन्द्र गुरुङ काठमाडौं उपत्यकामा आन्तरिक बसाइँसराइ गरेकाहरूको संख्या बढी रहेको बताउँछन् । हामीले १० वर्ष अगाडि नै उपत्यकाको जनसंख्या ५० लाख छ भन्थ्यौं, उनी भन्छन्, बढ्नु स्वभाविकै छ । जनसंख्या अझै बढी हुनुपर्ने हो । उनकै भनाइमा माओवादी सशस्त्र युद्ध सुरु भएपछि काठमाडौंको जनसंख्या तीव्र रूपमा बढेको हो । उपत्यकामा पुरुषको संख्या बढी हुनुमा भ्रूण हत्या पनि एक कारण हुन सक्ने केही विज्ञहरूको शंका छ । यहाँ अस्पताल तथा स्वास्थ्य प्रदायक संस्था उल्लेख्य र सहज सेवा हुने भएकाले छोराको चाहनामा भ्रुण पहिचान गर्न सजिलो भएको उनीहरूको भनाइ छ । ठोस अध्ययन त भएको छैन, केन्द्रीय तथ्यांक विभागका पूर्वउपमहानिर्देशक डा रुद्र सुवाल भन्छन्, हाम्रो समाज पितृसत्तात्मक हो । छोरा या छोरी समान भन्ने अवधारणा आए पनि भित्री रूपमा छोरा नै चाहिने मानसिकता छँदै छ । तर, जनसंख्याविद् गुरुङ भने प्रारम्भिक नतिजाकै आधारमा ठोस निष्कर्षमा पुग्न नसकिने बताउँछन् । उपत्यकामा आन्तरिक बसाईसराइका कारण पनि पुरुषको जनसंख्या बढी भएको गुरुङको भनाइ छ । पढ्न, जागिर खान, रोजगारी, विदेश जान काठमाडौं आउने बढी पुरुष हुन्छन्, गुरुङ भन्छन्, उमेरअनुसार केलाउन पाए लिंग पहिचान गरी गर्भपतन गराएको छ कि भन्ने हुन्थ्यो । विस्तृत अध्ययनबिना लिंग पहिचानकै कारण पुरुषको संख्या बढ्यो भन्न सकिँदैन ।"
सम्पदा घरफिर्तीको रुबिन उदाहरण,"झन्डै ३५ वर्षअघि उपत्यकाका बौद्ध विहारहरूबाट हराएका दुई पुरातात्त्विक सम्पदा तथा ४० वर्षदेखि हराइरहेको अक्षोभ्य बुद्ध मूर्ति न्युयोर्कका दुई निजी ग्यालरीबाट स्वस्फूर्त रूपमा यो साता घर फर्किनु खुसीको कुरा हो । यसबाट चोरिएका वा हराएका मूर्तिसम्पदा नेपाल फिर्ती अभियानमा सकारात्मक प्रभाव देखिन थालेको संकेत मिलेको छ । अमेरिकाको न्युयोर्कको प्रचलित रुबिन म्युजियममा फेला परेका उडिरहेकी अप्सरा र तोरण आकृतिका बारेमा नेपाली सम्पदाको हकदाबी परेको ६ महिनामा यो सफलता मिलेको हो । अक्षोभ्य बुद्ध रहेको तिब्बत ग्यालरीले पनि छोटै समयमै नेपाली सम्पदा घर फर्काएको हो । सम्पदा फिर्तीका यी घटना उदाहरणीय छन् ।सन् १९८९ मा लैनसिंह बाङ्देलको स्टोलन इमेजेज अफ नेपाल कृति प्रकाशित भएपछि नेपालबाट हराएका, चोरिएका वा जानाजानी बेचिएका पुरातात्त्विक सम्पदाबारे बाहिरी विश्व पनि जानकार बनेको थियो । त्यसपछि हाम्रा सम्पदाहरू विश्वका कुनकुन मुलुकमा केकसरी राखिएका छन् भन्नेबारे छिटफुट खोजीनिती हुन थाल्यो, तथापि तिनको घरफिर्ती वा हकदाबीमा समुचित पहल हुन सकेको थिएन । यस्ता सम्पदा उत्पत्तिको मुलुकबाहिर रहेमा फिर्ता गर्नुपर्ने अन्तर्राष्ट्रिय नियमका बावजुद सम्पदा घरफिर्तीमा धेरै पछिसम्म उपलब्धि देखिन सकेन । केही वर्षयता नेपालमा यस्ता सम्पदाबारे बढेको जागरुकता तथा निजीसरकारी पहलका कारण बाहिरी विश्वमा पुगेका थुप्रै सम्पदा फर्कन थालेका छन् । बाङ्देलपछि अमेरिकी अध्येता प्रताप आदित्य पालको शोध, जर्मन अन्वेषक जर्गेन सिक (द गड्ज आर लिभिङ द कन्ट्री ः आर्ट थेफ्ट फ्रम नेपाल), उल्रिच भोन स्क्रोडर (नेप्लिज स्टोन स्कल्पचर्स) लगायतका शोधपरक कामले पनि नेपाली पुरातत्त्वको इतिहासअवस्थितिलाई देखाएका छन् । यिनै आधार तथा पछिल्लो समय लस्ट आर्टस् अफ नेपाल जस्तो नेपाली कलासम्पदाको खोज अभियानका कारण पनि हाम्रा सम्पदाको पहिचान र यथास्थिति खुल्दै आएको हो । यही बेला रुबिन म्युजियमले आफूसँग रहेको सम्पदाको उत्पत्तिको मुलुक र अन्य प्रामाणिक आधार देख्नासाथै न्युयोर्कस्थित नेपाली कूटनीतिक नियोगको सहकार्यमा नेपाल फर्काइदिने पहल गरेको छ, यो सत्कार्यलाई अमेरिकाबेलायतलगायत फ्रान्स, अस्ट्रेलिया, जर्मनीजस्ता अरू सरोकारवाला मुलुकले पनि सिको गर्नुपर्छ । चोरीका सम्पदा आफ्नो संग्रहमा राखेका निजी वा सरकारी संग्रहालय वा संग्रहकर्ताले नेपाली सम्पदाको उत्पत्ति आधार तथा प्रामाणिकता पाइसक्दा पनि सहजै फिर्ता नगर्ने ढिट चरित्र देखाएका उदाहरण प्रशस्तै छन् । हिमाली कलासम्पदाको गतिलो संग्रहकर्ता मानिने रुबिन म्युजियममा अहिले पनि केही नेपाली सम्पदा थन्किएका छन्Ù सिकागो, डेन्भरका म्युजियममा पनि यस्तै नेपाली सम्पदा भेटिएका छन्Ù यी ग्यालरीले अरूको सम्पत्ति पनि आफ्नैझैं प्रदर्शनीमा राखिरहेकै छन् । सन् २०१८ मा न्युयोर्कको मेट्रोपोलिटन म्युजियम आर्टले १२ औं शताब्दीको उमामहेश्वर मूर्ति नेपाललाई फिर्ता गरेर पुरातात्त्विक सम्पदाको घरफिर्तीमा सहजीकरणको उदाहरण प्रस्तुत गरेको थियो, तर त्यही म्युजियममा अड्किएर रहेका अरू नेपाली सम्पदाको घरफिर्तीमा भने ढिलाइ भैरहेको छ ।अन्तर्राष्ट्रिय रूपमै कला संकलक, खरिदकर्ता र विक्रेताका रूपमा चिनिएका क्रिस्टिज र सौदबिजजस्ता संस्थाले नेपाली सम्पदा देखाएकै भरमा आफ्नो व्यावसायिक चिनारी अझै फैलाइरहेका छन्Ù चोरिएका वा हराएका सम्पदाको उत्पत्ति का आधारबारे उनीहरू अझै गम्भीर देखिएका छैनन् । कलासम्पदाका निम्ति विश्वकै राजधानी मानिएको पेरिसमा रहेको सरकारी संग्रहालय गिमे म्युजियममा छ दशकदेखि पाटनको च्यासलहिटीबाट चोरिएको विष्णुलक्ष्मी र भक्तपुर नासमना टोलको उमामहेश्वर थन्किरहेको पाइए पनि यी सम्पदा घर फर्काउने तदारुकता अझै देखिएको छैन । सिकागोको आर्ट इन्स्टिच्युट अन्तर्गतको म्युजियममा तलेजु भवानीको हार रहेको भनेर सप्रमाण सूचना बाहिर आएको एक वर्ष हुनै लाग्दा पनि अझै यसलाई प्रदर्शनीबाट हटाइएको छैन । यी सम्पदाको उत्पत्ति पहिचान सम्बन्धी प्रमाण जुटाउन नेपाल सरकार वा सम्बद्ध मुलुकस्थित नेपाली कूटनीतिक नियोगले पनि पहल गर्न सकेका छैनन् । सम्पदासभ्यतामा समृद्ध मुलुक नेपालले देशबाहिर पुगेका आफ्ना यस्ता अमूल्य निधि फिर्ता ल्याउन यथोचित प्राथमिकता दिनु अनिवार्य छ । यस पटक रुबिन म्युजियमबाट त्यहाँका जिम्मेवार प्रतिनिधिसहितले नेपाली सम्पदा घरफिर्ती गराउन देखाएको पहल सकारात्मक छ । आफ्ना सम्पदामा स्पष्ट हकदाबी गरी त्यसबारे वकालत गर्न सकिएमा छिट्टै उपलब्धि मिल्ने रहेछ भन्ने दृष्टान्त यस पटक देखिएको छ । यद्यपि, कुनै बेला नेपालीले अबिरअक्षताले पूजा गरेका देवीदेवता लगायतका कति सम्पदा विदेशी संग्रहालयहरूमा अद्यापि छन्, ती सम्पदाहरू नेपालका हुन् भन्ने जानकारी भैसक्दा पनि फिर्ता गर्न भैरहेको अलमलले संग्रहकर्तालाई नैतिक र कानुनी रूपमा प्रश्न गरिरहेको छ । यसकारण, नेपालले आफ्नातर्फबाट पहल गर्नुपर्ने पाटो त छँदै छ, सम्बन्धित संग्रहालय तथा संग्रहकर्ताले पनि स्वविवेक देखाएर रुबिन म्युजियम अथवा तिब्बत ग्यालरीले झैं नेपाली पुरातात्त्विक सम्पदाहरू फिर्ता गर्नुपर्छ । नेपालको जीवित संस्कृतिलाई बाहिरी विश्वले पुनर्जीवन दिने उत्तम उपाय यही हो ।"
सम्पदा संरक्षणमा भक्तपुर सक्रिय,"भक्तपुर सहर सांस्कृतिक नगरीका रूपमा चिनिन्छ । भक्तपुर नगरपालिकाले पूर्खाले सिर्जेको कला संस्कृतिलाई जोगाउन उदाहरणीय काम गर्दै आएको छ । २०७२ को भूकम्पबाट जीर्ण भएका मन्दिर, पाटी, ढुंगेधारालगायत वर्षौंदेखि अलपत्र पोखरी तथा सत्तलहरूलाई पुनर्निर्माण गर्दै आएको छ । जसमध्ये पछिल्लोपटक वीरेन्द्र सैनिक आवासीय महाविद्यालय हाताभित्र रहेको रानीपोखरीलाई पुनर्जीवन दिएको छ । भक्तपुरको कमलपोखरी, सिद्धपोखरी, भाजुपोखरीलगायत पोखरी प्रख्यात छन् । यो रानीपोखरी (न्हुः पुखु) मल्लकालमा राजा जनज्योति मल्लले विसं १६८७ मा बनाएको अभिलेख पाइन्छ । यसको जीर्णोद्धारपछि अहिले त्यहाँको वातावरण झन् रमणीय भएको छ । बिहान, बेलुकी हिँड्नेहरूदेखि आन्तरिक पर्यटकलाई पनि यसले लोभ्याएको छ । सम्पदा संरक्षणमा जोड दिँदै आएको भक्तपुर नगरपालिकालाई यसको पुनर्निर्माण गरेकामा धेरै धन्यवाद । रामेश्वर बासी, चाँगुनारायण९, भक्तपुर"
हरायो महाभियोग !,"सत्ता पक्षका ९८ सांसदले पेसा गरेको प्रधानन्यायाधीश चोलेन्द्रशमशेर जबराविरुद्धको महाभियोगको अहिले खासै चर्चा भएको छैन । दर्ता भइसकेपछिका कुनै प्रक्रिया सुरु भएको छैन । नियमकै कुरा गर्ने हो भने, दर्ता भएको मितिले ७ दिनभित्र जानकारी गराउनुपर्ने थियो सांसदहरूलाई तर महाभियोगका बारे खासै ध्यान दिइएको छैन । यो विषय एक एक सेलाएको छ । यो प्रस्तावले अदालत शुद्धीकरणमा साथ दिन्छ वा झन् विकृत बनाउँछ हेर्न बाँकी छ । अबका केही दिनमा देखिएला पनि । प्रधानन्यायाधीशमाथिको महाभियोगको प्रक्रिया नबढ्नु राम्रो संकेत भने होइन । हिजो महाभियोग दर्ता गर्न आतुर नेताहरू यसबखत के गर्दै छन् ? किन यो प्रस्तावका पक्षमा बोलिरहेका छैनन् ? यदि यसरी नै अदालतलाई विवादमा ल्याउने र त्यसलाई अन्तिम रूप नदिने हो भने न्यायालयमा भ्रष्टाचार झनै बढ्ने निश्चित छ । अतः सरकार महाभियोग किन ल्याइयो त्यसको जवाफ आमनागरिकले चाहेका छन् । अदालतको गरिमा उच्चो रहेको हेर्न चाहेका छन् आमनागरिकले, त्यसैले यो विवादको अन्त्य छिटोभन्दा छिटो गरिनु आवश्यक भइसकेको छ सरकार । रामकृष्ण बराल, जोरपाटी५, काठमाडौं"
रुसयुक्रेन युद्धको पाठ,"रुसयुक्रेन युद्धका कारण अहिले विश्व आक्रान्त छ । युक्रेनी राष्ट्रपति भ्लोदिमिर जेलेन्स्की नै युद्ध मोर्चामा सामेल भएको दृश्य बाहिरिएका छन् । यस युद्धको विरोध संसारभरि नै भइरहेको छ । यस युद्धमा युक्रेनले अमेरिकाले जति सहयोग गर्नुपर्ने हो त्यति पाएन । रुस, चीन अनि पाकिस्तानलगायत थुप्रै राष्ट्र एक मत भएर पनि होला अमेरिकाले प्रत्यक्ष रूपमा युद्धमा हस्तक्षेपकारी नीति अँगालिसकेको छैन । तर प्रायः युरोपेली मुलुकले भने रुसको विरोध गरिरहेका छन् । युरोपियन युनियनले पनि युक्रेनको पक्षमा आवाज उठाइरहेका छन् । अमेरिका यस्तो देश हो, जसले संसारका हरेक देशको आन्तरिक मामलामा थोरबहुत हात हालेकै हुन्छ तर परेको बेला सहयोग गर्दैर्न भनेर युक्रेनको घटनामा पनि देखियो । प्रथम विश्वयुद्धमा निष्क्रिय अमेरिका दोस्रो विश्वयुद्धमा बेलायत र फ्रान्सलाई कमजोर बनाएर जर्मनी र जापानलाई जुधायो अनि हतियार बेचेर धनी बन्दै गयो । यदि कुनै राष्ट्र हरेक क्षेत्रमा शक्तिशाली बन्दै छ भने केकसरी भयो भन्ने चासो अमेरिकालाई भइहाल्छ । अहिले शीतयुद्ध नयाँ तरिकाले सुरु भइरहेको विश्लेषण गरिन्छ । र अमेरिकाको प्रतिस्पर्धी हो चीन । किनभने चीन आर्थिक रूपमा सशक्त तरिकाले बढिरहेको छ । चीन हाम्रो छिमेकी पनि हो । त्यसैले पनि अमेरिकाले हामीलाई धेरै चासो र प्राथमिकता दिइरहेको छ, जुन हालै एमसीसी सम्झौता पास गर्ने क्रममा पनि देखियो । हामीलाई यी दुई देशको झगडामा पर्नु छैन । त्यसैले पनि यस विवादबाट आफूलाई टाढा राख्न हामी कूटनीतिक रूपमा सक्षम हुनुपर्छ । कहिले चीनतिर कहिले अमेरिकातिर ढल्कनु हुन्न । आफ्नो कूटनीतिक नीतिलाई अहिलेदेखि नै बलियो बनाउनुपर्छ । रुसयुक्रेन युद्धले सिकाएको पाठ पनि यही हो । खिमराज गिरी, काठमाडौं"
प्रतिशोध साध्ने थलो बन्दै संसद्,"विगत ६ महिनादेखि प्रतिपक्षी दल एमालेले निरन्तर संसद् अवरुद्ध गरिरहेको छ । संसदीय राजनीतिमा यस्तो गर्नु गैरजिम्मेवारपना हो । सत्तामा हुँदा पनि तत्कालीन नेकपाले सधैं घेराबन्दीमा पारियो भन्दै वितण्डा मच्चाएर समय खेर फाल्यो । असंवैधानिक बाटामा केपी शर्मा ओलीको कदम बढ्दै गएपछि रोक्नका लागि उनकै दलका नेताहरू सक्रिय भए । संविधानले निर्देश गरेभन्दा फरक बाटो हिँड्दा सुशासन हैन कुशासनले प्रश्रय पाउँछ भनेर उनका सारथिहरूले निरन्तर सजग गराइरहे । संवैधानिक बाटोमा हिँड्न दिएको सुझावलाई उनले घेराबन्दीका रूपमा बुझे, जसले गर्दा दुईदुई पटक संसद्को घाँटी न्याँकियो । नेकपा रहँदा पनि पुष्पकमल दाहाल र माधवकुमार नेला आफूमाथि खनिए भन्दै ओलीले आफ्नै कुर्सी जोगाउने दाउ मात्र चालिरहे । बलियो जनमतसहित सत्तामा पुगेको एमाले अहिले आफ्नै कारण प्रतिपक्षमा छ । सरकारका राम्रा काममा रचनात्मक सहयोग गर्ने र गलत बाटोमा हिँड्न खोजे खबरदारी गर्ने मुख्य जिम्मेवारी प्रतिपक्षी दलको हो । तर अहिले एमाले आफ्नो जिम्मेवारीप्रति उदासीन छ । जनसरोकारका विषयमा पनि संसद्मा छलफल गर्न दिएको छैन । संसद्मा नाराबाजी गर्दै भत्ता बुझ्न नैतिकताले कसरी दिएको ? आफूले कारबाही गरेका १४ सांसदलाई निष्कासन र सभामुखले राजीनामा दिनुपर्ने अडान राखेर संसद्मा नाराबाजी जारी छ । कानुनसम्मत आफ्ना असन्तुष्टि राख्न पाइन्छ । तर, व्यक्तिसँग उठेको रिसलाई संसद्मा किन पोख्न ? संसद् नेताहरूको रिस पोख्ने थलो बन्नु दुर्भाग्यपूर्ण छ । यहाँ त जनसरोकारका विषयमा छलफल हुनुपर्छ । जनताका समस्या ज्युँका त्युँ छन् । महँगी बढेर हुँदा खाने जनताको ढाड सेकिरहेको छ । महिला तथा बालिकाहरू समाजमा असुरक्षित छन् । दण्डहीनता बढिरहेको छ । यस्तोमा जनताको आवाज उठाउने थलो संसद् अनिर्णयको बन्दी बनिरहेको छ । यो जति लज्जास्पद अरू के हुन सक्छ ? नेताविशेषलाई रिस उठ्यो भन्दैमा निरन्तर संसद् अवरोध गर्ने चलन अन्त्य नहुँदासम्म जनसरोकारका विषय जहिले पनि ओझेलमा परिरहने पक्का छ । यसले संसदीय व्यवस्थालाई नै जोखिममा पारेको छ । आज न्यायालय निष्क्रियजस्तै बनिरहेको छ । कोभिडले थिलोथिलो भएको अर्थतन्त्र उकासिएको छैन । कैयौं सर्वहाराको रोजगारी गुमेको छ । यस्ता विषयमा कहिले हुन्छ संसद्मा छलफल ? के जनताका समस्या उठाउने जिम्मेवारी प्रतिपक्षको हैन र ? गोविन्द विक, बूढानीलकण्ठ१२, काठमाडौं"
पुँजीगत खर्च सुधारको दीर्घकालीन बाटो,"खर्च गर्ने क्षमताको विकासखर्च क्षमता सुधार गर्न नसक्नु सबै मन्त्रालयको साझा समस्याका रूपमा देखा परेको छ । यसका लागि सबै मन्त्रालयमा त्यहाँको योजना, अनुगमन र बजेट विभागलाई सबलीकरण गर्नुपर्ने देखिन्छ । यिनीहरूलाई फरकफरक होइन एउटै विभागका रूपमा विकसित गर्दा राम्रो हुन्छ । आयोजनाको निरन्तर अनुगमन गर्दा लक्ष्य अनुसारको प्रगति नदेखिनेबित्तिकै सम्बन्धित विभागलाई नै चाप पर्न जान्छ । त्यहीँनेर लक्ष्यप्राप्तिका लागि खर्च (खास गरी पुँजीगत) बढाउनुपर्ने बाध्यता उत्पन्न हुन पुग्छ ।मन्त्रालयहरूमा पनि परियोजनास्तरबाट पुँजीगत खर्च सुधार गर्ने प्रक्रियाको थालनी गर्नुपर्ने देखिन्छ । कृषि मन्त्रालयको कुरा गरौं । कृषि अनुदानका सयौं प्रावधान छन् । तर मन्त्रलयका अधिकृतहरूको समय योजना, अनुगमन र मूल्यांकन एवं र बजेट कार्यान्वयनमा कमजोरी छ । अर्कातिर, अनुसन्धान र विकासका कार्यक्रमहरूमा पर्याप्त बजेट छैन । कतिपय मन्त्रालयमा अनुगमन र मूल्यांकन एकाइहरू नाम मात्रका छन्, अनि अनुसन्धान र विकासको पद्धतिले नै आकार ग्रहण गर्न सकेको छैन । तथ्य र तथ्यांकहरूको सर्वथा अभाव छ । दातृ निकायहरूसँगको समन्वयमा कमजोरी अर्को समस्या हो । दातृसंस्थाहरू आफूले दिएको सहयोगको उपयोगितामा बढी संवेदनशील हुन्छन् । कतिपय सरकारी निकायमा दातृ संस्थाहरूसँग गर्नुपर्ने निरन्तरको संवादछलफललाई बोझका रूपमा लिने प्रवृत्ति छ । संवादछलफल संस्कृतिका रूपमा विकास हुन सकेको छैन जसले गर्दा नेपालले पाउँदै आएको वैदेशिक अनुदान पनि घट्दै गएको छ । खर्च प्रणाली र त्यसमा पनि खास गरी पुँजीगत खर्चमा लक्ष्य अनुसारको प्रगति नहुनुको एउटा कारक अनुदानमा हुँदै गएको कटौती पनि हो ।हाल सरकारले पुँजीगत खर्च गर्न नसकेको मात्र चर्चा भइरहेको छ, भएको पुँजीगत खर्चको प्रतिफल कस्तो छ भन्नेबारे खासै विश्लेषण भएको देखिँदैन । प्रतिफलको चर्चा गर्दा चालु र पुँजीगत दुवै खर्च प्रवृत्तिलाई जोडेर विश्लेषण गर्नु बढी सान्दर्भिक हुन्छ । खास गरी चालु खर्चभित्र रहे पनि सरकारी क्षेत्रबाट निजी क्षेत्रमा जाने अनुदान र सहयोगले निजी क्षेत्रमा हुने पुँजी निर्माणलाई मनग्य सहयोग पुर्याउँछन् । यसैको अनुभवबाट मंगोलियाले सार्वजनिक खर्चको उत्पादकत्वमा व्यापक बढोत्तरी गर्दै लगेको छ । मंगोलियाले एसिया, अफ्रिका र ल्याटिन अमेरिकी मुलुकहरू चीन, फिलिपिन्स, श्रीलंका, नामिबिया, केप भर्डे र पाराग्वेका तुलनामा कृषि क्षेत्रमा निकै कम सरकारी खर्च गर्ने गर्छ तर त्यहाँ कृषि क्षेत्रले कुल गार्हस्थ्य उत्पादनमा यी सबै मुलुकको भन्दा बढी १७ प्रतिशत योगदान गर्छ । यसका लागि मंगोलियाले सन् २००३ देखि कृषि क्षेत्रको अनुदान र सहयोगमा अत्यधिक वृद्धि गरेको छ । चालु खर्चमा यिनको हिस्सा ०५ प्रतिशतबाट बढाएर एक दशकमै ५६ प्रतिशत पुर्याइएको छ भने तलब, भत्ता, अनि वस्तु र सेवामा हुने खर्च नियन्त्रण गरिएको छ । अनुदान र सहयोगलाई पनि उच्च उत्पादकत्व रहेका बाली र पशुपालन अनि ती सम्बन्धी अनुसन्धान र विकासमा सीमित गरिएको छ । अनुसन्धान र विकासले गर्दा कृषि उद्यम र गहुँको उत्पादकत्वमा ठूलो सुधार भएको छ ।केही मुलुकको अनुभवले अनुसन्धान र विकासमा हुने खर्च उही मन्त्रालयको बजेटरी प्रणालीभित्र राख्नुभन्दा विज्ञान र प्रविधि मन्त्रालयबाट आउँदा प्रतिफल उच्च हुने देखाउँछन् । उही मन्त्रालयभित्र राख्दा रकमान्तर गरी खर्च गर्ने प्रवृत्ति बढ्ने भएकाले अन्तरमन्त्रालय समन्वयमा खर्च गर्ने प्रवृत्ति प्रभावकारी रूपले विकास गरेको मुलुक कजाकस्तान हो । यो मुलुकले समग्र राष्ट्रिय बजेटको करिब ५ प्रतिशत अनुसन्धान र विकासमा खर्च गर्ने गर्छ जसले हरेक आर्थिक गतिविधिको उत्पादकत्व बढाई आर्थिक वृद्धिदरलाई उच्च बनाएको छ । खर्च प्रणालीमा मन्त्रालयगत जिम्मेवारीको बाँडफाँटले लागत केन्द्र (कस्ट सेन्टर) को जोखिमलाई धेरै हदसम्म कम गरेको छ र सरकारको खर्च गर्ने क्षमताको विकास गराएको छ ।आचार्य त्रिविमा अर्थशास्त्रका प्राध्यापक हुन् ।"
आत्महत्या घटाउन परिवारको ठूलो हात,"गत हप्ता मनोसामाजिक समस्याहरूको उपचार सम्बन्धी अभिमुखीकरण तालिममा प्रशिक्षकका रूपमा प्रस्तुत भएको थिएँ म । स्वास्थ्यकर्मीहरूका लागि सञ्चालित उक्त तालिमका सहभागीहरूले छलफलका क्रममा आफ्नो गाउँठाउँमा रहेको आत्महत्याको कहालीलाग्दो तस्बिर देखाएका थिए । त्यसै समय चितवनको गणेशकुञ्ज गाउँमा आत्महत्याको डरलाग्दो तथ्यांक बोकेको मिडिया रिपोर्ट (राजेश घिमिरे, सेतोपाटी अनलाइन, २०७८ फागुन ५) पढ्न पाएँ । मनोचिकित्सक भईकन पनि मलाई सकभर यो प्रसंग नआइदिए हुन्थ्यो अनि यसबारे बोल्नपढ्नलेख्न नपरे हुन्थ्यो भन्ने लागिरहन्छ । तर के गर्नु !चितवनको त्यो गाउँमा चार कक्षाका बालबालिकाले रूखलाई मान्छे झुन्डिने ठाउँ का रूपमा बुझ्न थालेका रहेछन् । शिक्षकशिक्षिका अनि अभिभावकले हप्काउँदा या आफूलाई मन नपर्ने अवस्था आउँदा ती बालबालिका मरिदिन्छु भनेर घुर्की लगाउँदा रहेछन् । बालमस्तिष्कमै आत्महत्या गरेर मरिदिनु नै सबै समस्याको हल हो भन्ने मनोविज्ञानको विकास हुनु चिन्ताजनक नै हो । तथ्यांकहरूले पनि त्यस ठाउँमा त्यस्तै नकारात्मक मानसिकता फैलिएको प्रस्ट्याउँछन् । पन्ध्र दिनमा तीन जनाले, एक वर्षमा सात जना अनि पाँच वर्षमा चौध जनाले, त्यो पनि एकै गाउँका मानिसहरूले, आत्महत्या गरेर ज्यानै फाल्नु पक्कै पनि सामान्य अवस्था होइन । प्रहरी तथ्यांक अनुसार, चितवन जिल्लामा गत आर्थिक वर्षमा २१९ (यो वर्ष आहिलेसम्म ९९) जनाको आत्महत्याका कारण मृत्यु भएको छ । रेकर्ड नभएका त अझ कति होलान् ! वरिपरिका अरू गाउँमा समेत यो समस्या फैलन सक्नेमा चिन्तित रहेछन् सरोकारवालाहरू । के आत्महत्या सरुवा रोग नै हो त ? मनस्थितिमा आउने नकारात्मकता कोभिड महामारीजस्तै गरी व्यक्ति, परिवार अनि समाजमा फैलिन सक्ला ? प्रश्न गम्भीरै छ ।मैले काम गर्ने जिल्ला काभ्रेको अवस्था पनि त्यत्ति राम्रो छैन, यस मामिलामा । हामी चिकित्सकहरूले त अस्पतालमा ल्याइपुर्याइएका आत्महत्याको प्रयास गर्ने बिरामीहरूको आँकडाका आधारमै आत्महत्यारूपी समस्याको आकलन गर्ने हो । केही वर्षअघि हामीले ६ महिनामा ७३ (महिनामा करिब १२१३) जनाले आत्महत्याको प्रयास गरेकाले धुलिखेल अस्पताल ल्याइपुर्याइएको तथ्यांकका आधारमा एउटा स्वास्थ्य जर्नलमा शोधपत्र प्रकाशित गरेका पनि थियौं । अझै पनि वर्षा ऋतु (कृषिको मौसम) मा कीटनाशक औषधि खाई आत्महत्याको प्रयास गर्ने बिरामीहरू हाम्रो निगरानीमा ल्याइपुर्याइने गरिएकै छन् । त्यस समूहमा महिला अनि किशोरकिशोरीकै अधिकता पाइने गरेको छ । विस्तृत मानसिक परीक्षण गर्दा तिनीहरूमा हामी मनोसामाजिक समस्याहरूका रूपमा डिप्रेसन, मद्यपानजन्य अनि व्यक्तित्वजन्य समस्याहरू अधिक मात्रामा पाउने गर्छौं । त्यसैले आत्महत्यालाई मानसिक स्वास्थ्यको गम्भीर समस्या या सबै प्रकारका मानसिक रोगहरूको जटिलताका रूपमा लिने गरिएको छ । तर प्रश्न उठ्छ फेरि पनि आत्महत्या मनोसामाजिक अनि मनोवैज्ञानिक समस्या मात्र हो त ?एक व्यक्तिका सहोदर तीन दाजुभाइमध्ये दुई जनाले आत्महत्या गरेरै मृत्युवरण गरेकाले कान्छा भाइ उद्वेलित भइरहेका थिए रे ! उक्त तालिममा एक स्वास्थ्यकर्मी सुनाउँदै थिए, मेरो विचारमा ती कान्छा भाइले पनि आत्महत्या गरेरै छाड्छन् । आत्महत्या त वंशानुगत नै हो नि, होइन र सर ? मानिसको मन अनि उसको मनोविज्ञान गणितका सूत्रजस्तै सरल रेखामा हिँड्ने भए अनि प्रश्नोत्तर गरेरै यो मनोवृत्तिको सैद्धान्तिक रूपमा हल खोज्न सकिने भए त म पनि ठोकुवा गरेरै भनिदिन्थें होला, हो या होइन ।केही हप्ताअघि राष्ट्रिय योजना आयोगको निमन्त्रणामा आत्महत्या निराकरणका लागि राष्ट्रिय कार्ययोजना निर्माण सम्बन्धी एउटा अनलाइन गोष्ठीमा सहभागी हुने अवसर मिलेको थियो । मनोचिकित्सक, मनोविद्, प्रशासक, प्रहरी, सामाजिक कार्यकर्ता, योजनाविद्, एनजीओकर्मी आदि सहभागी उक्त कार्यक्रममा प्रश्न उठेको थियो आत्महत्या वास्तवमा कानुनी समस्या हो या स्वास्थ्य समस्या ? यसलाई गैरकानुनी या दण्डनीय अपराधकै श्रेणीमा राखिराखेर यो समस्याको निराकरण गर्न सकिएला त ? सीधा प्रश्नको सरल उत्तरका रूपमा यसको समाधान दिन पक्कै पनि नसकिएला ।सीधासीधा मृत्युको इच्छा व्यक्त गर्ने रोगीहरू, तपाईंलाई मरूँमरूँजस्तो लाग्छ ? भन्ने हाम्रो सीधा प्रश्नको सरल उत्तर दिनेहरू, आत्महत्याप्रति उत्साह व्यक्त गरिरहने या कुनै न कुनै रूपमा आत्महानिको लक्षण देखाउने बिरामीहरूलाई हामी मानसिक वार्डमा भर्नै गरेर निगरानीमा राख्छौं । विशेष जाँचपडतालपश्चात् तिनमा पाइने मनोसामाजिक समस्याहरूको उपचारका लागि अहोरात्र खट्छौं । आत्महत्याको प्रयास गर्नेहरूलाई तिनको मनोभावको अध्ययन गरेर उपचार पनि गरेका छौं हामीले । तर पनि यो जत्तिको अस्पष्ट, निराशाजनक, अपजसे अनि मनमा उद्वेग पैदा गर्ने अर्को विषय नै छैन मेरा लागि । कुनै पनि मानसिक समस्यालाई कार्यकारण सम्बन्धको एक्लो मानकले कदापि इंगित गर्न सकिंँदैन । आत्महत्या त अझ मनोसामाजिक समस्याको वियोगान्त रूप अनि ती समस्याहरू अझै जटिल बन्दै गएको अवस्था हो । तर शारीरिक रोगहरूको जटिलताजस्तो आत्महत्या गरिसकेपछि फर्केर आउँदैनन् ती व्यक्ति । फेरि एक पटक आत्महत्याको प्रयास गर्ने व्यक्तिले त्यस्तो प्रयास दोहोर्याउने सम्भावना भने पचास प्रतिशतभन्दा बढी हुन्छ । तर आत्महत्याको प्रयास गर्नेहरूलार्ई मनोसामाजिक उपचारद्वारा भविष्यमा त्यस्तो गर्नबाट बचाउने प्रयास भने गर्न सकिन्छ । अनि यो कटु यथार्थ नै हो, प्रायशः आत्महत्या गर्ने व्यक्तिहरू कुनै न कुनै मानसिक रोगद्वारा पीडित हुन्छन् नै । त्यसैले डिप्रेसन, बाइपोलार डिस्अर्डर, मद्यपानलागूपदार्थजन्य मानसिक समस्या, साइकोसिसजस्ता मनोरोगहरूको शीघ्र पहिचान एवं उपचार गर्न मात्र सक्ने हो भने पनि असीनब्बे प्रतिशत आत्महत्यालाई नियन्त्रण गर्न सकिन्छ ।आत्महत्याका सबै कारक तत्त्वलाई पूर्ण रूपमै जान्न नसकिए पनि तीन खण्डमा बाँडेर अध्ययन भने गर्ने गरिएको छ । आनुवंशिकता अनि सेरोटोनिन नामक रसायनको कमीलाई जैविक कारक मानिएको छ । तर प्रस्ट्याउनुपर्छ नै आनुवंशिकता आत्महत्या गर्ने प्रवृत्ति अनि मानसिक रोगहरूका लागि केही मानेमा जिम्मेवार होला, सबैमा यो वंशानुगत रूपमा सर्नेजसरी नै लागू भएको भने पाइँदैन । आत्महत्याको मनोवैज्ञानिक कारणमा फ्रायड, मेनिन्जर आदिका सिद्धान्त अनुसार आफूले आफूप्रति नै देखाएको रिस अनि मर्ने या मार्ने चाहना आदिलाई देखाइएको छ । तर किन त ? पूर्ण उत्तर छैन हामीसँग ।आत्महत्याका सामाजिक अवयव पनि छन् । हाम्रो परिवेशमा गरिबी, अभाव, चेतनाको कमी आदि महत्त्वपूर्ण हुन सक्छन् भने विकसित राष्ट्रहरूमा तीव्र औद्योगिकीकरण, सामाजिक संरचनाको उतारचढाव, पारिवारिक विघटन, भौतिकवादीव्यक्तिवादीउपभोक्तावादी संस्कृतिको प्रभाव, असहिष्णुता, आध्यात्मिक चिन्तनको कमी आदिलाई अध्ययनहरूले आत्महत्याका लागि जिम्मेवार मानेका छन् । त्यस्तै, घरेलु हिंसा, पतिपत्नी, सासूबुहारी कलह, दाइजो प्रथा, छोरीे जन्मँदा सुत्केरीहरूले भोग्ने पीडा, पतिहरूमा व्याप्त मद्यपानको अम्मल र जुवातासको लत आदि पनि महिलालाई आत्महत्याका लागि प्रेरित गर्ने कारक तत्त्व हुन् । आत्महत्या सरुवा रोगझैं हुन सक्छ त भन्ने प्रश्नमा घोत्लिँदा, बेलाबेलामा समाचारहरूमा आइरहेका सामूहिकपारिवारिक आत्महत्याका अनि विद्यार्थीकृषक वर्ग आदिमा देखिने सामूहिक आत्महत्याका भयावह खबरहरूले यो प्रवृत्तिको सरुवा रूप नै देखाउँछन् । विश्वइतिहासमै पनि धार्मिकसाम्प्रदायिक अनुबन्धनमा परेर अथवा अन्धविश्वासको चपेटामा परेर समुन्नत भविष्य अनि आदर्श संसार या मुक्ति को कामना गरी सामूहिक रूपमै स्वमृत्युवरण गरेका कैयौं सन्दर्भ पाइन्छन् । सतीप्रथा, जोहर, संन्यासमरण या मोक्षमार्ग आदि पनि सामूहिक आत्महत्याकै प्रकार हुन् । राजनीतिक कारणले आत्मघाती विस्फोट गराउने या सामूहिक आत्मदाह गर्ने प्रवृत्ति पनि यदाकदा देखिन्छ । आत्महत्या गर्ने प्रवृत्ति संक्रामक पनि हुन सक्छ अनि यही संक्रामकता नै सामूहिक आत्महत्याको प्रमुख माध्यम हुन सक्ने आकलन गरिएको छ । व्यक्तिगत सामीप्य वा सम्बन्धहरूका कारण आत्महत्या गर्ने विचार, इच्छा या प्रवृत्ति प्रत्यक्षअप्रत्यक्ष रूपमा एकबाट अर्कोमा सर्न सक्छ । वाईफाई, स्मार्टफोन अनि सामाजिक सञ्जालको व्यापकता रहेको आजको समाजमा त किशोरवर्गमा झनै भयावह रूपमा फैलन सक्छ यो प्रवृत्ति । एकअर्काको देखासिकी या नक्कल गर्ने प्रवृत्ति, अझ ठूलाबडाको अनुकरण गर्ने चलनले पनि सामूहिक आत्महत्याको संख्या बढाएको हुन सक्छ । हारेका सिपाहीहरू या योद्धाहरूले सामूहिक आत्महत्या गर्ने गरेको इतिहासमा पढिएको पनि हो । राजनीतिक नेता या सिनेकर्मीहरूजस्ता लोकप्रिय या प्रसिद्ध व्यक्तिको आत्महत्याको खबरले अन्य व्यक्तिलाई पनि त्यसतर्फ प्रवृत्त गराउन सक्ने तथ्य पनि अध्ययनहरूले औंल्याएका छन् । व्यक्तिगत स्वार्थभन्दा समूहगत स्वार्थ हाबी भएको अवस्थामा या एकै किसिमका चिन्ता या तनावले ग्रस्त गराएको समूह (प्रायशः परिवारका सदस्यहरू) पनि एकैसाथ मर्न तम्सिन सक्ने तथ्यसमेत मनोवैज्ञानिकहरूले औंल्याएका छन् । यी सब जैविक, मनोवैज्ञानिक अनि सामाजिक अवयवहरूको निराकरण या उपचार एक्लो मनोचिकित्सकले मात्र कसरी गर्न सक्ला त ? फेरि अपराधका रूपमा हेरेर कानुनी उपचारले मात्र निराकरण हुन सक्दैन आत्महत्याजस्तो गम्भीर विषय । यसका लागि सामूहिक राष्ट्रिय चिन्तन एवं संकल्पकै आवश्यकता रहन्छ ।विडम्बना, त्यति बजेट नचाहिने मानसिक रोगहरूको उपचार योजना अझै पनि हाम्रो मुलुकको मूल स्वास्थ्यनीतिमा समेटिन सकेको छैन । मानसिक रोगका लागि प्रभावकारी मानिएका औषधिहरूको परिपूर्तिका लागि एक प्रतिशतभन्दा कमै मात्र पनि स्वास्थ्य बजेट प्रत्याभूत गर्ने हो भने, सम्बन्धित निकायले नै मनोसामाजिक परामर्शका कार्यक्रमहरू सञ्चालन गर्ने हो भने आत्महत्या दर घट्दै जानेछ । व्यक्तिविशेषको आत्महत्याइच्छा हटाउन परिवार एवं बन्धुवर्गको ठूलो भूमिका हुन्छ । आत्महत्याबारे कुरै गर्न नहुने या त्यसलाई लुकाउनैपर्ने गलत धारणा समाजमा व्याप्त छ । आत्महत्याको विचार सम्बन्धी प्रश्न गर्दैमा कसैले त्यस्तो प्रयास गरिहाल्दैन, बरु त्यसले उसलाई मन फुकाउने मौका दिन्छ । अतः आत्महत्याको सम्भावना भएका व्यक्ति या समूहको पहिचान गरेर तिनलाई आफ्ना भावनामनस्थिति या तनावजन्य परिस्थितिबारे खुलासा गर्ने वातावरण बनाइदिनुपर्छ । परिवारमा, विद्यालयहरूमा अनि कार्यस्थलमै पनि वार्तालाप, सरसल्लाह अनि घुलमिल गर्ने अवस्था बनाइदिनुपर्छ । बेलाबेलै मर्ने चाहना व्यक्त गर्ने जोसुकैलाई मनोचिकित्सककहाँ ल्याउनुपर्छ, यसलाई हलुका रूपमा कदापि लिन हुँदैन । यी तथ्यबारे चेतना फैलाउन शिक्षक, राजनीतिक कार्यकर्ता, अभिभावक, मिडिया अनि नागरिक समाज सबैमा सामूहिक चिन्तन अनिवार्य छ । आत्महत्याको प्रयास असफल भएर अस्पताल ल्याइएका व्यक्तिहरूलाई मनोविमर्शसहित निदानजन्य क्रियाकलापमा सामेल गर्नुपर्छ । स्कुल, विश्वविद्यालयजस्ता ठाउँहरूमा मानसिक स्वास्थ्य अनि आत्महत्याबारे सुसूचित गराउने कार्यक्रमहरू सञ्चालन गर्नुपर्छ । स्कुले शिक्षामै मानसिक स्वास्थ्यको पाठ्यक्रम राखेर विद्यार्थीहरूलाई आत्महत्या निराकरणका पाठहरू पढाउनुपर्छ । हाम्रा सांस्कृतिक विधिव्यवहार आदिले पनि आत्महत्यामा न्यूनीकरण गराउन सक्छन् । प्रौढावस्था या वयस्क समूहहरूसँग अनुभव आदानप्रदान अनि आध्यात्मिक स्रोतसन्दर्भहरूको अध्ययनसत्संग आदिले पनि तनाव व्यवस्थापनमा मद्दत पुर्याउन सक्छन् । आत्महत्या संक्रामक पनि हुन सक्ने तथ्यलाई बेवास्ता गर्न सकिन्न । अतः मिडियाकर्मीहरूले पनि यस्ता समाचार सम्प्रेषण गर्दा सचेतना अनि संवेदनशीलता अपनाउनुपर्छ । यसमा प्रेस काउन्सिल, पत्रकार महासंघ अनि सम्बन्धित निकायको ध्यान जानुपर्छ । गरिबी, असमानता, आर्थिक दुरवस्थाजस्ता आत्महत्याका सामाजिक कारकहरूको निराकरण गर्न त राजनीतिक इच्छाशक्तिकै आवश्यकता पर्छ । सबै पक्षको हातेमालो भए मात्र आत्महत्याका यति साह्रो समाचार हामीले फेरि पढ्नसुन्न नपर्ने हुन सक्ला । रिसाल धुलिखेल अस्पतालका मनोचिकित्सक हुन् ।"
विज्ञानमा महिला,"के हीअघि विज्ञानमा महिलाको पहुँचसम्बन्धी दिवस मनाइयो । महिला र बालबालिकाले पनि विज्ञान र प्रविधिमा महत्त्वपूर्ण भूमिका खेल्न सक्छन्, तसर्थ यी क्षेत्रमा उनीहरूको सहभागितालाई बलियो बनाउनुपर्छ भन्ने मान्यता स्थापित गर्न केही वर्षदेखि यो दिवस मनाइँदै आइएको छ । महिलाको समान पहुँचलाई सुनिश्चित गर्न तथा अवसरका ढोका खोलिदिन पनि यस्तो दिवसको महत्त्व हुन्छ । तर, दिवस मनाएर मात्र हुन्न, त्यसका मान्यताप्रति पनि हामी प्रतिबद्ध हुनुपर्छ । विख्यात भौतिकशास्त्री र रसायनशास्त्री मेरी क्युरी नोबेल पुरस्कारबाट सम्मानित हुने पहिलो महिला वैज्ञानिक हुन् । उनले पोलोनियम र रेडियम नामक दुइटा तत्त्वको खोजी गरेकी थिइन् । सन् १८६७ मा जन्मिएकी उनको मृत्यु आफैंले पत्ता लगाएको तत्त्वको खतरनाक विकिरणले शरीरमा पुर्याएको गम्भीर असरका कारण ६६ वर्षको उमेरमा भएको थियो । उनको मृत्यु भएकै ९ दशक पूरा हुन लागेको छ । तर अझै विज्ञान र प्रविधिका क्षेत्रमा महिला सहभागिता सन्तोषजनक छैन । विकसित राष्ट्रहरूमा समेत विज्ञान र प्रविधिको क्षेत्रमा महिलाहरूको सहभागिता न्यून रहेको अवस्थामा नेपालका महिलाहरूको हालत कस्तो होला ? अनुमान लगाउन गाह्रो पर्दैन । तथापि यस क्षेत्रमा काम भने भइरहेको छ । नेपाल विज्ञान तथा प्रविधि प्रतिष्ठानसँग आबद्ध महिलाहरू, विज्ञानमा महिला पहुँच बढाउने उद्देश्यका साथ संगठित भएका छन् । नेपालमा लिंगका आधार भेदभाव गरिन्छ । छोरीहरू यसैले पनि शिक्षाबाट वञ्चित छन् । ग्रामीण भेगका प्रायः बालिकाले बल्लबल्ल प्राथमिक तहको पढाइ पूरा गर्न पाउँछन् । थोरैले मात्र माध्यामिक तह पूरा गर्छन् । यसरी पढाइ पूरा गर्न नसक्नुको मुख्य कारण गरिबी नै हुने गर्छ । उसो त छोरीलाई अर्काको घर जाने जात भनेर पनि तिनको पढाइमा लगानी नगर्ने बाबुआमाको संख्या उत्तिकै छ । समाजको यस्तो अवस्थाका कारण छोरीहरूले आफ्नो इच्छा अनुसारको विषय अध्ययन गर्न पाउनु त परको कुरा, विद्यालयको मुख देख्नसम्म पाएका हुन्नन् । अनि छिटै विवाह गर्ने हाम्रो चलनका कारण पनि छोरीहरूको पढाइ बीचमै रोकिन्छ । विवाहका लागि २० वर्ष पुग्नुपर्ने कानुनी व्यवस्था भए पनि यो उमेरहदभन्दा पहिल्यै कतिपय महिलाले बच्चा जन्माइसकेका हुन्छन् । यसले गर्दा पनि शिक्षामा उनीहरू अगाडि बढ्न सकेका छैनन् । महात्मा गान्धीले भनेका छन्, एउटा पुरुषलाई पढायौं भने एक व्यक्ति मात्र शिक्षित बन्छ, तर महिलालाई पढाउँदा सिंगो परिवार नै शिक्षित हुन्छ । छोरीलाई शिक्षामा गरेको लगानीले परिवार, समुदाय, देश र सम्पूर्ण विश्वलाई नै परिवर्तन गर्न सक्छ भन्नेमा दुईमत छैन । कुनै पनि क्षेत्रमा अघि बढ्नका लागि ज्ञानको आवश्यकता पर्छ, र त्यसको स्रोत शिक्षा नै हो । शिक्षा पाएर नै महिलाले उमेर पुगेपछि मात्र विवाहको निर्णय लिन सक्छन्, सन्तान जन्माउने उपयुक्त समयबारे पनि थाहा पाउन सक्छन् । साथै जन्मान्तर कति राख्ने भन्नेमा पनि आफैंले निर्णय गर्न सक्छन् । शिक्षाको प्रभावले नै उनीहरूको जीवन सोचे अनुरूपको हुन्छ । यसले उनीहरूको आर्थिक पाटो पनि बलियो बनाउँछ, जसले गर्दा आफ्नो र परिवारको समेत भविष्य निर्माण गर्न सक्छन् । लैंगिक असमानता घटाउन पनि मद्दत पुग्छ । प्रत्येक अभिभावकले लिंगका आधारमा छोराछोरीलाई भेदभाव गर्नु हुन्न । उनीहरूको इच्छा अनुसार शिक्षामा लगानी गर्नु अहिलेको आवश्यकता हो । यदि महिलालाई घरपरिवारले नै सहयोग गरेर शिक्षामा अगाडि ल्याउन सकियो भने विज्ञानप्रविधिको क्षेत्रमा पनि उनीहरूको उपस्थिति बढ्छ । महिलाहरूले पनि विज्ञान र प्रविधिका क्षेत्रमा हस्तक्षेपकारी भूमिका खेल्नका लागि अठोट गर्न जरुरी छ ।"
पानीका मुहान जोगाए जोगिन्छ जीवन,"बसाइँ जानेलाई ५ हजार रुपैयाँ जरिवाना र गाउँ आउनेलाई १ लाख रुपैयाँ पुरस्कार ! सुन्दै अनौठो लाग्ने यो दण्ड र प्रोत्साहनको नियम लगाएको थियो भोजपुरको रामप्रसाद राई गाउँपालिकाको ५ नम्बर वडा कार्यालयले । तर यो नियमले पनि बसाइँ आउन प्रोत्साहित गरेन, बसाइँ जाने नै धैरै भए । २०७२ वैशाखको भूकम्पमा घर भत्किएकाहरूले पुनर्निर्माणका लागि अनुदान पाए । केहीले बनाए पनि । तर दीर्घकालसम्म बसाइँ दिगो हुने नदेखेर धेरै परिवार अन्यत्र सरे । बसाइँ जानेलाई पालिकाले रोक्न त खोज्यो तर समस्या हल गर्न सकेन । समस्या थियो पानी ।रामप्रसाद राई गाउँपालिकामा विगतमा पानीका मूलहरू प्रशस्त थिए । अहिले पनि धारा र पँधेरा त नाम सम्झिन नसकिने गरी नै छन्, फरक यत्ति हो, तिनमा पानी आउँदैन । पानी अभाव चुलिएपछि गाउँ छाड्नुको विकल्प नभएर बस्तीहरू नै बसाइँ सरेका छन् । उनीहरूमध्ये धेरै जिल्लै छाडेर मोरङ, सुनसरी, उदयपुर र झापा झरेका छन् । यस वडामा पर्ने साबिकको मानेभन्ज्याङ गाविस८ र ९ का बस्ती लगभग शून्य भइसकेका छन् । बाँकी १५ घरधुरी पनि बसाइँ जाने तरखरमा छन् । उनीहरू पनि हिँडे भने गाउँमा जागिरको कारण बाध्यताले बसेका २४ घर मात्र बाँकी हुनेछन्, वडाका कार्यालय सहायक तीर्थ तामाङ सुनाउँछन्, भूकम्पमा भत्किएका घर सरकारले दिएको राहतको पैसाले बनाए । तर ती बनेका २० घर एक पटक पनि मान्छे नबसी भत्कने भए ।गाउँ नै रित्तो हुने देखेर वडा कार्यालयले ल्याएको दण्ड योजनाले पनि काम गरेन । पानीबिना बाँच्न कठिन भएकाले मानिसहरू ३० हजार रुपैयाँ भए पनि तिरेर अर्कै ठाउँमा जान चाहेकाले उक्त योजना असफल भयो, वडा सचिव तिलक कार्की भन्छन् । उनका अनुसार वडाका घोर्लेनी, अर्चले, दमाईछाप र ठूलो पँधेरोका बस्ती पूरै खाली भइसकेका छन्, र यही कारण पालिकाका अन्य ठाउँबाट पनि बसाइँ सर्ने क्रम जारी छ । भोजपुरकै पौवादुङमा गाउँपालिकाको समस्या पनि मानेभन्ज्याङको भन्दा फरक छैन । त्यहाँका ३, ४, ५, र ६ नम्बर वडाका बस्तीहरूमा खानेपानी अभावकै कारण थातथलो छाड्नेहरू बढ्दा धेरै घर रित्ता छन् । यो क्षेत्रमा पहिलादेखि नै पानीका स्रोतको अभाव थियो । भएका मुहान पनि पछिल्ला वर्षहरूमा सुक्ने क्रम बढेकाले बस्ती नै बसाइँ सर्न थालेको हो, गाउँपालिकाका प्रवक्तासमेत रहेका पौवादुङमा६ का वडाध्यक्ष दीपक साङपाङ राई भन्छन्, अरू मुहान पनि भूकम्पपछि सुक्ने क्रममा छन् । बाँकी घरधुरीले पनि २ घण्टाभन्दा बढी समय लगाएर भेटिने मुहानबाट पानी बोकेर ल्याउनुपरेको छ । गाउँका सानो दुङमा, ठूलो दुङमा, चाङपाङलगायतमा पानी संकट चुलिएको छ । बाजेको पालामा पानीलाई छोरीको पेवा भनिन्थ्यो । २०६० सालसम्म ८६ घरधुरी थिए, मुहान सुक्दै गएपछि अहिले २४ घर मात्र बाँकी छन् । ती पनि बाध्यताले मात्र बस्नुपरेको छ, पालिका उपाध्यक्ष सम्झना राई भन्छिन् । रामप्रसाद राई गाउँपालिका राष्ट्रपति विद्यादेवी भण्डारीको जन्मस्थल हो । रामप्रसाद राई र पौवादुङमा गाउँपालिकाका बासिन्दाले भोगिरहेको पानीको संकटबारे जोकोही जानकार छन् । समस्या समाधानका निम्ति स्थानीय सरकारले सारेका मुहान संरक्षणका योजना प्रभावकारी हुन सकेका छैनन् । भएका १२ वटा मुहानमा सामान्य तारजालीबाहेक संरक्षणका अरू काम भएका छैनन् । मुहानै नभएपछि केलाई संरक्षण गर्ने, स्थानीय बासिन्दा अन्योलमा छन् । वैकल्पिक उपायका रूपमा लिफ्ट प्रणालीलाई दुवै गाउँपालिकाले प्राथमिकतामा राखेका छन् । यसका निम्ति संघ सरकारले नै बजेट दिएको छ । रामप्रसाद राई गाउँपालिकामा त ९० प्रतिशत काम भइसकेको छ । पौवादुङमामा पनि करिब १४ करोड लगानीमा सुरु गरिएको यो योजनाको भौतिक प्रगति ३२ प्रतिशत पुगेको छ । भोजपुरका यी दुई गाउँका कथा मुलुकका हिमाली र पहाडी बस्तीका प्रतिनिधि व्यथा हुन् । मुलुकका हिमाली, पहाडी, र चुरे क्षेत्रका स्थानीय तहमा नेपाल पानी सदुपयोग फाउन्डेसन (एनडब्लूसीएफ) र इसिमोडले गरेको अध्ययनमा ७४ प्रतिशतमा मुहान सुकेको देखिएको छ । स्थानीय तहहरूले यो समस्या नबुझेका होइनन् तर मुहान संरक्षणका उपाय प्रभावकारी बनाउने ज्ञान न्यून छ । धेरैले मुहान संरक्षणको साटो लिफ्ट र बोरिङजस्ता महँगा र अस्थिर वैकल्पिक उपाय अघि बढाएका छन् । यसरी भूमिगत स्रोत र नदीनालाको पानी माथिल्ला बस्तीसम्म लैजाने प्रणाली कति दिगो हुन्छ, प्रश्न टड्कारो छ । यस्ता महँगा योजनाले तत्कालका लागि राहत पुर्याए पनि भविष्यमा पानी संकट अझ बढ्न सक्छ । पानीका मुहानहरूबाट स्थानीय बासिन्दा त लाभान्वित भएका हुन्छन् नै, यिनले खोलालाई निरन्तर बगिरहन पनि मद्दत गर्छन्, यसबाट जैविक प्रणाली चलेको हुन्छ । त्यसैले मुहान किन सुके, कसरी तिनलाई सदाबहार पानी आउने बनाउन सकिन्छ भन्नेबारे सोच्न ढिला भइसकेको छ । महाभारत र चुरे पर्वत शृंखलाबाट निस्किएका खोलानदीहरूको त आधार नै पहाडी क्षेत्रका मुहानहरू हुन् । पछिल्लो समय भएका मानवीय गतिविधिहरूले मुहानको पुनर्भरणमा असर पुर्याएका छन् । मुहान संरक्षणबारे फाट्टफुट्ट कुरा उठाए पनि सम्बन्धित निकायहरूले पुग्दो चासो दिएका छैनन् । त्यसैले यो समस्या अझै बढ्ने देखिन्छ । मुहानको महत्त्व बुझेका पालिका पनि संरक्षण गर्न के गर्ने भन्ने नीतिगत अस्पष्टता र प्राविधिक ज्ञान अभावका कारण अन्योलमा छन् । जलभण्डार रित्तिँदै जानु, पुनर्भरणमा कसैको चासो नदेखिनु, जलवायु परिवर्तनका असरहरू बढ्दै जानु र अस्थिर खालका वैकल्पिक अभ्यास बाक्लिनुले मानव मात्र नभई जीवजन्तु र खोलानालाको भविष्य पनि संकटमा पर्ने देखिन्छ । मुलुक संघीय संरचनामा गएपछि स्थानीय तहले धेरै अधिकार पाएका छन् । आफ्नो क्षेत्रको विकास योजना र बजेट निर्धारण जनप्रतिनिधिको जिम्मामा छ । नभई नहुने पानीका लागि उनीहरूले योजना ल्याउँदैनौं भन्न पाउँदैनन् । योजना ल्याएका पनि छन्, धेरैजसो योजना ठूलो खर्च हुने छनोट गरेका छन्, तिनमा काम भइरहेका छन् । तर हामीले दिगो योजनाहरू हेर्नुपर्छ । पानीका स्रोतहरू जोगाउँदा जैविक विविधताको चक्र खलबलिनु हुँदैन । पानीका स्थानीय स्रोत संरक्षण र व्यवस्थापनको जिम्मा स्थानीय सरकारको हो । पुनर्भरणको चक्रलाई सन्तुलित गर्न मुहान आसपासका वनजंगल जोगाउनुपर्छ । जथाभावी बस्ती बसाइनु हुँदैन । एनडब्लूसीएफ र इसिमोडको अध्ययन अनुसार मुहान संरक्षणका निम्ति कतिपय स्थानीय तहले योजना बनाएका छन्, वार्षिक कार्यक्रममा समावेश गरेर बजेट छुट्याएका छन् । धेरैजसोमा एक वडा एउटा पोखरी योजना छ । कतिपय स्थानीय तहका जनप्रतिनिधिलाई भौगर्भिक ज्ञान नभए पनि सानो वा ठूलो पोखरी खनेर वर्षातको पानीलाई जमिनमुनि पठाएमा पानीको संरक्षण गर्न सकिन्छ भन्ने लागेको छ । कतिपय पालिकालाई भने यो कुरा थाहै छैन, भए पनि चासो देखाएका छैनन् । धनकुटाको छथर जोरपाटी गाउँपालिकाले निबुवा तांखुवा जलाधार संरक्षणका लागि भनेर ९ करोड बजेट प्रक्षेपण गरेको छ, इसिमोडसँग मिलेर मुहान संरक्षणका लागि पनि काम अगाडि बढाएको छ । इलामको सूर्योदय नगरपालिकाले एक वडा एक पोखरी योजनालाई प्राथमिकतामा राखेको छ, मुहानवरपर फोहोर फाल्नेलाई जरिवानै तोकेको छ । मुहानवरिपरि सरसफाइ गर्ने, खेतीमा रासायनिक मल तथा औषधि प्रयोग गर्न नदिने, आकाशे पानी संकलन गर्ने पालिका नीति छ । अछामको चौरपाटी गाउँपालिकाका अध्यक्ष हर्कबहादुर साउद पुनर्भरण पोखरी खन्नेमा अग्रपंक्तिमा पर्छन् । पुर्खाले जमिनमा पानी पुनर्भरणका लागि अपनाएको उपायलाई बुझेका उनले मुहान बचाउन अभियान चलाएका हुन् । उनका अनुसार चौरपाटीका सातवटै वडामा सानाठूला गरी लगभग ५ हजार रिचार्ज पोखरी खन्ने काम भइसकेको छ । पोखरी खनेपछि हिउँद नलाग्दै सुक्ने मुहानहरूमा अहिले वर्षभरि नै पानी छ । पोखरीको प्रभावकारिताका लागि पालिकासित प्राविधिक ज्ञानको भने खाँचो भएको साउद बताउँछन् । हिमाली भेगका मुहानहरूमा हिउँ पग्लेर पानी आए पनि पहाडी र चुरे क्षेत्रका मुहानका लागि मुख्य स्रोत आकाशे पानी नै हो । वर्षातको पानी जब रसाएर जमिनमुनिको जलभण्डार (ग्राउन्ड वाटर टेबल) मा जान्छ, त्यही नै पछि मुहानहरूबाट निस्कन्छ । नेपालजस्तो चार महिना पानी पर्ने, आठ महिना सुक्खा हुने देशमा जमिनमुनि सञ्चित पानीकै कारण सुक्खायाममा जीवनहरू धानिइरहेका हुन्छन् । कुन मुहानमा पानी कहाँबाट आएको छ भनेर थाहा पाउन उक्त क्षेत्रको अध्ययन गर्नुपर्छ । कुनै मुहानमा एउटै स्रोत तथा कुनैमा फरकफरक जलाधारबाट पानी आएको हुन्छ, जसका लागि मुहान क्षेत्रवरिपरिको भौगर्भिक अवस्थितिबारे जान्न जरुरी हुन्छ । मूलाधारको ज्ञानबिना मुहान संरक्षणको काम प्रभावकारी नहुन सक्छ । पानीको भूमिगत बाटो थाहा नपाई गरेका विकासका कामले क्षति पुर्याउँदा पनि कतिपय मूल सुकेका हुन्छन् । यसबारे स्थानीय तहमै अध्ययन र प्रशिक्षणहरू हुन जरुरी छ । यसले स्थानीय तहलाई विकासका काम गर्दा मुहानको संरक्षणमा सचेत बनाउन सहयोग गर्छ । थापा नेपाल पानी सदुपयोग फाउन्डेसनकी अनुसन्धानकर्ता हुन् ।"
अस्ट्रेलियास्थित दूतावास भवन बन्ने निश्चित,"अस्ट्रेलिया (कास) अस्ट्रेलियास्थित नेपाली दूतावास भवन निर्माण कार्य अबको ४ महिनापछि सुरु हुने भएको छ । दूतावासले भवनको निर्माणका आवश्यक प्रक्रिया पूरा गरिएको जनाउँदै बिहीबार नक्सा सार्वजनिक गरेको हो । अस्ट्रेलियास्थित सरकारी निकायबाट लिनुपर्ने सबै स्वीकृति लिएर भवनको नक्सा पास गरिसकेका कारण जुलाईदेखि निर्माण कार्य सुरु हुने दूतावासद्वारा जारी विज्ञप्तिमा जनाइएको छ । अस्ट्रेलियामा कूटनीतिक निकायको भवन निर्माणका लागि नेसनल क्यापिटल अथोरिटी र राज्य सरकारबाट अनुमति लिनुपर्ने प्रावधान छ । दुवै निकायबाट स्वीकृति आएर निर्माणकर्ताले नक्सा दिएपछि दूतावासले भवन निर्माणको योजना सार्वजनिक गरेको हो । कार्यवाहक राजदूत द्रुपदा सापकोटाले नेसनल क्यापिटल अथोरिटीबाट भवन निर्माणका लागि कन्डिसलन वर्क्स एप्रुभल र राज्य सरकारबाट बिल्डिङ एप्रुभल आइसकेकाले भवन निर्माण चाँडै सुरु हुने बताइन् । विभिन्न सरकारी कार्यहरू सम्पन्न गर्नुपर्ने भएकाले केही ढिला भए पनि यही जुलाई या अगस्टदेखि घर निर्माण सुरु हुने अपेक्षा राखेका छौं । सापकोटाले भनिन् । निर्माण सुरु भएको २ देखि ३ वर्षसम्ममा भवन बनिसक्ने उनले बताइन् । विभिन्न ४ वटा भवनमा दुई तल्ला निर्माण हुने जसमा राजदूत आवास, कर्मचारी भवन, पाहुना घरका साथै अन्य विविध पूर्वाधार तयार हुनेछन् । भवनले नेपाली कला संस्कृति र परम्परालाई झल्काउने सापकोटाले बताइन् । दूतावासले ४ वर्षअघि तत्कालीन राजदूत लक्की शेर्पाको पालामा क्यानबेरामा ६ हजार १ सय ९८ वर्गमिटर जग्गा खरिद गरेको थियो ।"
युक्रेनी बन्दरगाह सहर रुसको नियन्त्रणमा,"एजेन्सीहरू (किभ)  युक्रेनमा आक्रमण थालेको आठौं दिनमा रुसले प्रमुख सहर खेर्सन पूर्णरूपमा नियन्त्रणमा लिएको छ । कृष्ण सागरस्थित बन्दरगाह सहर खेर्सन युक्रेनको प्रमुख प्रशासनिक तथा आर्थिक केन्द्र हो । पानीजहाज निर्माण कम्पनीहरू रहेको सहरमाथिको नियन्त्रण रुसका लागि निकै महत्त्वपूर्ण ठानिएको छ । यो रुसी फौजले आक्रमण थालेयताकै ठूलो सफलता हो । खेर्सनका मेयर इगोर कोलिखैएभले सहरलाई रुसी सेनाले नियन्त्रणमा लिएको जनाउँदै सर्वसाधारणलाई सशस्त्र पर्यटक को निर्देशन पालना गर्न आग्रह गरेका छन् । कोलिखैएभले आफूहरूमाथि आक्रमण नगर्न रुसी फौजलाई आग्रह गर्न सर्वसाधारणलाई भनेको बताएका छन् । मैले उनीहरूसँग केही वाचा गरेको छैन, उनले भने, सर्वसाधारणमाथि गोली प्रहार नगर्न मात्र भनेको छु । खेर्सन नियन्त्रणमा लिएसँगै रुसी फौजले क्राइमियासम्म नहरमार्फत पानी आपूर्ति गर्न सहज भएको छ । त्यस्तै, अर्को बन्दरगाह सहर मरिउपोललाई पनि नियन्त्रणमा लिन रुसी सेनाले चारैतर्फबाट घेरेर आक्रमण तीव्र पारेका छन् । रुसी फौजले आवासीय क्षेत्रमा विद्युत् र खानेपानी आपूर्ति बन्द गरिदिएका स्थानीय अधिकारीलाई उद्धृत गर्दै बीबीसीले जनाएको छ । त्यहाँ दुई दिनदेखि बिजुली र पानी केही छैन । हामीसँग अब खानका लागि पनि खासै केही छैन, एक आवासीय भवनमा लुकेर ज्यान जोगाइरहेका २७ वर्षीय म्याक्सिमले भने, मरिउपोलमा खाना र औषधि आएको छैन । करिब ४ लाख जनसंख्या भएको मरिउपोलमाथि नियन्त्रण कायम गरेको खण्डमा रुसले पूर्वी युक्रेन र क्राइमियाबीच सिधा सम्पर्क कायम गर्न सक्छ । तेस्रो ठूलो सहर तथा कृष्ण सागरको सबैभन्दा महत्त्वपूर्ण बन्दरगाह ओडेसामा पनि रुसी सेनाले भारी बमबारी गरेको छ । त्यस्तै, राजधानी किभमा पनि रुसी सेनाले बिहीबार ठूल्ठूला विस्फोटहरू गराएको युक्रेनी अधिकारीले जनाएका छन् । सञ्चारमाध्यममा सार्वजनिक दृश्यहरूमा किभको आकाशमा आगोको विशाल लप्का देखिन्छ । तर किभका लागि हिँडेका रुसी सेनाका सयौं बख्तरबन्द गाडीहरू इन्धन र खानेकुराको अभावका कारण अगाडि बढ्न नसकेका जनाइएको छ । युद्धका क्रममा हालसम्म ९ हजार रुसी सैनिकको ज्यान गएको युक्रेनी सेनाले दाबी गरेको छ । त्यस्तै, ३० वटा विमान, ३१ हेलिकोप्टर, २१७ सैनिक ट्यांक ध्वस्त पारेको युक्रेनको दाबी छ । यद्यपि, युक्रेनको दाबीको स्वतन्त्र रूपमा पुष्टि हुन सकेको छैन । रुसले भने आफ्ना ४ सय ९८ सैनिकले ज्यान गुमाएको जनाएको छ । एक हजार ५ सय ९७ सैनिक घाइते भएका उसको भनाइ छ । युक्रेनका २ हजार ८ सय ७० सैनिकको मृत्यु भएको रुसले दाबी गरेको छ । युक्रेनले भने आफ्नोतर्फको क्षतिबारे केही उल्लेख गरेको छैन । युक्रेनी राष्ट्रपति भ्लोदिमिर जेलेन्स्कीले मुलुकको रक्षामा लागेको भन्दै नागरिकहरूको साहसको प्रशंसा गरेका छन् । उनले रुसी राष्ट्रपति भ्लादिमिर पुटिनलाई लक्षित गर्दै अर्को (रुसी) भाइरसले आक्रमण गरेको बताएका छन् । घर फर्क । तिम्रो आफ्नै घर जाऊ, जेलेन्स्कीले रुसी सेनालाई भनेका छन् । रुसका कारण युक्रेनमा भएको क्षति रुसबाट पूर्ति गराउन लगाउने जेलेन्स्कीको भनाइ छ । उनले क्षतिपूर्तिको मुद्दा उठाएर क्षति पुगेका सबै सडक र भवनहरू पुरानै अवस्थामा पुर्याइने बताए । यसैबीच, द हेगस्थित अन्तर्राष्ट्रिय फौजदारी अदालत (आईसीसी) ले युक्रेनमा सम्भावित युद्ध अपराधबारे अनुसन्धान थालेको छ । आईसीसीका प्रमुख अभियोजनकर्ता करिम एए खान क्यूसीले युक्रेनमा युद्ध अपराध भएको हुन सक्ने भन्दै अनुसन्धान सुरु भएको जनाए । युद्ध अपराधबारे अनुसन्धान सुरु गर्न आफूलाई ३९ वटा देशबाट अनुरोध आएको उनको भनाइ छ । क्यूसीले प्रमाण संकलन गर्ने काम सुरु भइसकेको बताएका छन् । सदस्य राष्ट्रहरूको सिफारिससँगै अनुसन्धान प्रक्रिया अघि बढाउन न्यायाधीशहरूको अनुमोदन आवश्यक पर्ने छैन ।"
१० लाखले युक्रेन छाडे,"जेनेभाकिभ (एजेन्सी) युक्रेनमा रुसी सेनाले आक्रमण सुरु गरेयता १० लाख युक्रेनीले देश छाडेका छन् । संयुक्त राष्ट्रसंघीय शरणार्थी उच्च आयोग (यूएनएचसीआर) का अनुसार एक साताको अवधिमा दस लाख सर्वसाधारण युक्रेनबाट छिमेकी देशहरूमा पुगेका हुन् । जम्मा सात दिनमा हामीले युक्रेनबाट छिमेकी देशहरूमा १० लाख शरणार्थीहरू पलायन भएको देख्यौं, यूएनएचसीआर उच्च आयुक्त फिलिपो ग्रान्डीले ट्वीटरमा लेखेका छन् । यूएनएचसीआरका अनुसार दुई दिनयता रुसले आक्रमण तीव्र पारेफछि युक्रेन छाड्नेको संख्या ह्वात्तै बढेको हो । कम्तीमा ४० लाख यत्रुेनीले देश छाड्ने कोसिस गरेका युरोपेली संघले जनाएको छ । युक्रेनबाट बाहिरिएकामध्ये सबैभन्दा बढी पोल्यान्ड पुगेका छन् । पोल्यान्डको सीमा सुरक्षा बलले ५ लाख ७५ हजार युक्रेनी आफ्नो देश प्रवेश गरेको जनाएको छ । तीमध्ये ९५ हजार जना बुधबार प्रवेश गरेका हुन् । युक्रेनी समुदायका करिब २० लाख मानिस पोल्यान्डमा बसोबास गर्दै आएका अनुमान छ । बिहीबार पनि पोल्यान्ड छाड्नेका संख्या उच्च रहेको बीबीसीले जनाएको छ । गत सोमबार एक लाख युक्रेनी पोल्यान्ड पुगेका थिए । त्यसैगरी, एक लाख युक्रेनी हंगेरी पुगेका छन् । अन्तर्राष्ट्रिय सञ्चार माध्यमहरूका अनुसार मोल्दोभा, स्लोभाकिया, रुस, रोमानिया तथा अन्य युरोपेली देशहरूमा पनि हजारौं युक्रेनी पुगेका छन् । युक्रेनबाट बाहिरिनेहरूमा महिला तथा बालबालिकाको संख्या उच्च रहेको जनाइएको छ ।"
तरलता समस्या नसुध्रिने संकेत,"खासगरी गत भदौयता वित्तीय प्रणालीमा तरलताको अवस्था ऋणात्मक छ । वित्तीय प्रणालीमा रहेको दैनिक अधिक तरलता अवस्थाभन्दा सोही अवधिमा बैंक तथा वित्तीय संस्थाले राष्ट्र बैंकबाट लिएको अल्पकालीन कर्जा सुविधा रकम धेरै भएकाले यथार्थमा वित्तीय प्रणालीमा अधिक तरलताको अवस्था ऋणात्मक रहेको जानकारहरू बताउँछन् । राष्ट्र बैंकको तथ्यांक हेर्दा गत भदौयता अपवादबाहेक हरेक दिन वित्तीय प्रणालीमा रहेको अधिक तरलताभन्दा बैंक तथा वित्तीय संस्थाले राष्ट्र बैंकबाट विभिन्न औजारमार्फत लिएको अल्पकालीन कर्जा सुविधा धेरै छ ।लामो समयदेखि वित्तीय प्रणालीमा तरलता दबाबमा रहेको र व्यवस्थापनका लागि राष्ट्र बैंकले निरन्तर तरलता प्रवाह गरिरहेको राष्ट्र बैंकका प्रवक्ता गुणाकर भट्टले जानकारी दिए । तरलता अवस्थालाई राष्ट्र बैंकले दैनिक सूक्ष्म रूपमा हेरिरहेको छ, उनले भने, सोही कारण आवश्यकताअनुसार बजारमा तरलता पठाउने काम भइरहेको छ । राष्ट्र बैंकका अनुसार बुधबारसम्म वित्तीय प्रणालीमा १२ अर्ब ६५ करोड रुपैयाँ अधिक तरलता छ । बुधबार मात्रै बैंक तथा वित्तीय संस्थाले ५४ अर्ब ६ करोड रुपैयाँ अल्पकालीन कर्जा एसएलएफमार्फत मात्र लिएका छन् । तरलता व्यवस्थापनकै लाथि गएको ६ महिनामा राष्ट्र बैंकले ३३ खर्ब ६६ अर्ब ९६ करोड रुपैयाँ तरलता प्रवाह गरेको छ । यसअनुसार खुला बजार कारोबारका विभिन्न उपकरणमार्फत ३ खर्ब ५१ अर्ब ७ करोड र स्थायी तरलता सुविधामार्फत ३० खर्ब १५ अर्ब ८९ करोड रुपैयाँ प्रवाह भएको छ । चालु आर्थिक वर्षको पहिलो ६ महिनामा रिभर्स रिपोमार्फत २८ अर्ब ३५ करोड र निक्षेप संकलन उपकरणमार्फत ३१ अर्ब ६५ करोड गरी कुल ६० अर्ब तरलता प्रशोचन गरिएको छ, राष्ट्र बैंकको मासिक प्रतिवेदनमा भनिएको छ, अघिल्लो वर्षको सोही अवधिमा २ खर्ब ४१ अर्ब ३४ करोड तरलता प्रशोचन गरिएको थियो । राष्ट्र बैंकले तय गरेको वार्षिक लक्ष्यअनुसार बैंक तथा वित्तीय संस्थाले चालु आर्थिक वर्षमा करिब ७ खर्ब ८६ अर्ब रुपैयाँ कर्जा विस्तार गर्नुपर्नेछ । यो सबै बैंक तथा वित्तीय संस्थाका लागि हो । लक्ष्यअनुसार वाणिज्य बैंकहरूले यो वर्ष करिब ७ खर्ब ६ अर्ब रुपैयाँ कर्जा प्रवाह गर्नुपर्छ । यसअनुसार ६ महिनामा ४ खर्ब २२ अर्ब रुपैयाँ थप कर्जा प्रवाह गरिसकेका छन् । यो चालु आर्थिक वर्षमा वाणिज्य बैंकहरूले प्रवाह गर्नुपर्ने कर्जा लक्ष्यको करिब ६० प्रतिशत हो । गत असारसम्म वाणिज्य बैंकहरूको कुल कर्जा तथा सापटी ३७ खर्ब २१ अर्ब रुपैयाँ थियो । गत पुस यता वित्तीय तथा वित्तीय संस्थाले कर्जा प्रवाहको गति निकै सुस्त बनाएका छन् । यसकारण पछिल्ला महिनामा निकै कम मात्र कर्जा प्रवाह देखिएको जानकारहरू बताउँछन् ।"
शोधनान्तर घाटामा सुधार अत्यावश्यक,"बैंकहरूसँग कर्जा दिने क्षमता नभएको कुरा निरन्तर रूपमा कर्जा निक्षेप (सीडी) अनुपात ९० प्रतिशतभन्दा बढी भएको तथ्यले बताइरहेका छन् । बैंक तथा वित्तीय संस्थाले यही फागुन १८ सम्म रिपो र एसएलएफमार्फत राष्ट्र बैंकसँग लिएको कर्जा १ खर्ब ५६ अर्ब ३० करोड रुपैयाँ छ । यो सापटी माघ मसान्तमा उनीहरूसँग रहेको सरकारी ऋणपत्र रकम ७ खर्ब ३३ अर्ब ८० करोड रुपैयाँको २१३ प्रतिशत हो । बैंक तथा वित्तीय संस्थाहरूले माघ महिनायता जारी भएका सरकारी ऋणपत्र रकम ८३ अर्ब ५० करोड रुपैयाँ यही सापटीबाट खरिद गरेको देखिन्छ । बैंकहरूले यत्रो सापटी रकम कर्जा दिनभन्दा पनि अनिवार्य नगद मौज्दात (सीआरआर) कायम गर्न, नगद व्यवस्थापन गर्न, सरकारी ऋणपत्रमा लगानी गर्नलगायतमा उपयोग गरेको देखिन्छ । गत पुससम्म बैंक तथा वित्तीय संस्थाहरूको कुल तरल सम्पत्ति कुल निक्षेपसँगको अनुपात २३ प्रतिशत थियो । खुद तरल सम्पत्ति निकाल्दा आगामी ९० दिनभित्र चुक्ता गर्नुपर्ने दायित्व कुल तरल सम्पत्तिबाट घटाउनुपर्ने हुनाले यदाकदा राष्ट्र बैंकले तोकेको खुद तरल सम्पत्तिमा जम्मा निक्षेपको अनुपात २० प्रतिशतभन्दा कम हुन सक्छ । यदि तोकिएको २० प्रतिशतभन्दा कम खुद सम्पत्ति र निक्षेपबीचको अनुपात भए पुँजी पर्याप्तता निकाल्दा अतिरिक्त जोखिम भार दिनुपर्ने राष्ट्र बैंकको व्यवस्था छ । यसअनुसार पुस २०७८ मा ७ वटा वाणिज्य बैंकहरूले खुद तरल सम्पत्तिको निक्षेपसँगको अनुपात २० प्रतिशतभन्दा कम राखेको पाइन्छ । २०७८ पुससम्मको नाफासमेत गरेर बैंक तथा वित्तीय संस्थाहरूको कुल पुँजी ६ खर्ब ५३ अर्ब रुपैयाँ छ । जुन कुल निक्षेपको १३३ प्रतिशत हो । पुँजी र निक्षेपको १० प्रतिशत रकम मध्येबाट (९० प्रतिशत कर्जा दिन सकिने) बैंक तथा वित्तीय संस्थाहरूले आफ्नो कुल तरलता कायम गरेको देखिन्छ । २०८७ पुसमा बैंक तथा वित्तीय संस्थाको नगद तथा बैंक मौज्दात कुल निक्षेपको ९ प्रतिशत र सरकारी सुरक्षणपत्र (ट्रेजरी बिल्स तथा विकास ऋणपत्र) मा लगानी कुल निक्षेपको १४ प्रतिशत भएको देखिन्छ । बैंक तथा वित्तीय संस्थाहरूसँग कर्जा योग्य तरलता नहुनुको मुख्य कारण भुक्तानी सन्तुलनमा उच्च घाटा हुनु हो । सहायक कारण पुँजीगत खर्च आशातीत रूपमा नहुनु हो । आयात घटाउने र प्रतिस्थापन गर्ने, निर्यात बढाउने र प्रोत्साहन गर्ने, रेमिट्यान्सलाई औपचारिक माध्यमबाट भित्र्याउन उचित नीतिगत वातावरण बनाउने, पुँजीगत खर्च वृद्धि गर्दै वैदेशिक ऋण र अनुदान सकेसम्म धेरै परिचालित गर्ने, प्रत्यक्ष वैदेशिक लगानी बढाउने आदि काम गरेर भुक्तानी सन्तुलनमा उल्लेख्य सुधार दिगो रूपमा हुनेछ, जसका कारण तरलता सहज हुँदै ब्याजदर पनि नियन्त्रणमा आउनेछ ।"
विश्व बैंकद्वारा ऋण सम्झौता भंग,"पूर्वतर्फ हेटौंडादेखि इनरुवासम्म टावर फाउन्डेसनको काम भइरहेको छ । ७ सय ९२ टावरमध्ये ६ सय ८७ वटा बनिसकेका छन् । धेरैजसो जिल्लामा स्थानीयको अवरोधका कारण काम रोकिएका छन्, यादवले भने । आयोजनाका अनुसार मकवानपुर जिल्लामा प्रसारण लाइनका ११ टावरमा समस्या छ । थानाभर्याङदेखि कुख्रेनी खोली हुँदै बेतखोल्सी सामुदायिक वनसम्मको भागमा स्थानीयले अवरोध गरिरहेका छन् । सर्लाहीको जियाजोरमा पनि स्थानीयको अवरोध छ । सिरहाको लहान नगरपालिका र कडरियामा रुट परिवर्तन गर्दै पूर्वमन्त्री सरिता गिरीले सर्वोच्च अदालतमा मुद्दा दायर गरेकामा त्यसको फैसला हुन सकेको छैन । गिरीले रुट परिवर्तनको माग गर्दै २०७५ मा मुद्दा दायर गरेपछि अन्तरिम आदेशले काम रोकिएको छ । उक्त मुद्दाको पेसीसमेत हालसम्म तोकिएको छैन । सिरहाको धनगढी नगरपालिकामा, सप्तरीको वीरेन्द्र बजार, सुनसरीको महेन्द्रनगर र राजावासमा स्थानीयले प्रसारण लाइन बनाउन दिएका छैनन् । भरतपुरबर्दघाट २२० केभी प्रसारण लाइनअन्तर्गतको दुम्कीबासमा दुई वटा टावर मात्रै बन्न बाँकी छ । बजार क्षेत्रमा स्थानीयले टावर राख्न नदिएपछि काम रोकिएको हो । नेपाल र भारतबीच विद्युत् क्षेत्रमा अन्तरआबद्धताका लागि हेटौंडाढल्केबरइनरुवा प्रसारण लाइन निकै महत्त्वपूर्ण रहेको आयोजना प्रमुख यादव बताउँछन् । अहिले नेपालमा बिजुलीका लागि सबैभन्दा ठूलो लोड सेन्डर भनेको वीरगन्जदेखि हेटौंडासम्म हो । भारततर्फ बिजुली पठाउन पनि यो संरचना आवश्यक छ, यादवले भने, माथिल्लो तामाकोसीले उत्पादन सुरु गरिसकेको र तामाकोसी बेसिनका अरू आयोजना पनि आइसकेको अवस्थामा यो लाइन बनाउन अति जरुरी छ । यो प्रसारण संरचनामा भारतले पनि चासो देखाउँदै आएको छ । काठमाडौंमा गत फेब्रुअरी २४ मा सकिएको नेपालभारत ऊर्जा सचिवस्तरीय बैठकमा यो प्रसारणलाइन चाडो निर्माण सक्ने विषय पनि एउटा महत्त्वपूर्ण एजेन्डाका रूपमा थियो । नेपालले सन् २०२३ सम्मका आयोजना सम्पन्न गरिसक्ने प्रतिबद्धता भारतसमक्ष जनाएको छ । अहिले नेपाल विद्युत् प्राधिकरणले अघि बढाइरहेका प्रसारण आयोजनामा कुनै समस्या नदेखिएको र तोकिएको समयभित्रै निर्माण सम्पन्न भएर सञ्चालनमा आएको अपवादबाहेक भेटिँदैनन् । प्रसारण आयोजनामा स्थानीयको अवरोध, जग्गा मुआब्जा, राइट अफ वे विवाद र वनका मुद्दा व्यवस्थापन निकै पेचिला बन्ने गरेका छन् । प्रसारण लाइनको अभावमा उत्पादित विद्युत् भने खेर जाने अवस्था छ ।"
डिजिटल वालेट दुरुपयोग गरेर आर्थिक अपराध,"प्रयोगकर्तालाई प्रलोभनमा पारेर ओटीपी फुत्काउने कामबारे आफूहरू जानकार रहेको ईसेवाप्रदायक संस्था एफवान सफ्ट ग्र्रुपका निर्देशक सुवास शर्माले बताए । यस्ता घटना रोक्न आफूहरू जनचेतना विस्तारमा लागिरहेको उनको भनाइ छ । आफ्नो सम्पर्कमा आएका पीडितहरूलाई प्रहरीमा रिपोर्ट गर्न अनुरोध गरिरहेको उनले जनाए । प्रलोभन देखाएर वा अन्य तरिकाले ओटीपी हात पार्ने र प्रयोगकर्ताको खाताबाट पैसा चोर्ने प्रवृत्ति निरुत्साहित पार्न आफूहरूले जनचेतना जगाउने काम गरिरहेको मोबाइल वालेट खल्तीका प्रमुख कार्यकारी अधिकृत विनय खड्का बताउँछन् । ओटीपीको विकल्प केही हुन सक्छ कि भन्नेबारे पनि अध्ययन गरिएको उनको भनाइ छ । हामीले राष्ट्र बैंकसँग हुने छलफलमा पनि यस्तो समस्या समाधान गर्न के गर्न सकिन्छ भनेर छलफल गरिरहेका छौं, उनले भने ।"
बिमा बक्यौता तिर्न बीपीको अल्टिमेटम,"(सुनसरी)  बीपी कोइराला स्वास्थ्य विज्ञान प्रतिष्ठानले बक्यौता रकम तत्काल तिर्न स्वास्थ्य बिमा बोर्डलाई एकमहिने अल्टिमेटम दिएको छ । बोर्ड र स्वास्थ्य मन्त्रालयलाई पत्र पठाउँदै नतिरे आगामी चैत १५ देखि सामाजिक स्वास्थ्य बिमा कार्यक्रम स्थगन गर्ने उसको चेतावनी छ । बिमित बिरामीको उपचार सेवा गरेबापत बोर्डले प्रतिष्ठानलाई २०७४ साउनयता तिर्नुपर्ने रकम २६ करोड ५० हजार रुजु नगरेपछि आर्थिक समस्या उत्पन्न भएको प्रतिष्ठानका उपकुलपति डा ज्ञानेन्द्र गिरीले बताए । स्वशासित स्वायत्त संस्था भएकाले प्रतिष्ठानमा कार्यरत २ हजार ३ सयभन्दा बढी चिकित्सक, नर्स, शिक्षक र कर्मचारीलाई सरकारले नियमित तलबभत्ता सुविधा नदिने भएकाले आफ्नो व्ययभार आफैं बेहोर्दै आएको उनको भनाइ छ । स्वास्थ्य बिमा कार्यक्रम बिमित बिरामीका लागि लाभदायी भए पनि बोर्डले तिर्नुपर्ने रकम नदिँदा आर्थिक संकट आइपरेको उपकुलपति गिरीले बताए । उपकुलपति डा गिरी, अस्पताल निर्देशक प्राडा गौरीशंकर साह, डेपुटी अस्पताल निर्देशक डा विकास साह, अस्पताल प्रशासन प्रमुख अशोक साह र प्रवक्ता डा चूडामणि पोखरेलले सोमबार विज्ञप्ति जारी गर्दैर् बिमा बोर्डले बेवास्ता गर्दा चिकित्सक, नर्स र कर्मचारीलाई तलब खुवाउन नसकिएको जनाएका हुन् । बाँकी बक्यौता भुक्तानी गर्न बोर्डलाई मौखिक र लिखित रूपमा पटकपटक अनुरोध गर्यौं, उपकुलपति गिरीले भने, अस्पताल निर्देशकको संयोजकत्वमा डेलिगेसनसमेत गएर बोर्डलाई ताकेता गरियो तर उसले तिर्नुपर्ने रकम दिन आनाकानी गरेपछि स्वास्थ्य बिमा स्थगन गर्ने अवस्थामा पुगेका हौं । बिमा कार्यक्रमकै कारण प्रतिष्ठान घाटामा गएको उनको भनाइ छ । उनका अनुसार प्रतिष्ठानमा उपचारका लागि आउनेमध्ये करिब ७० प्रतिशत बिमित छन् । यतिबेला बिमा नगरेका बिरामीले तिरेको आन्तरिक स्रोतबाट प्रतिष्ठान चलेको छ । त्यो रकम भनेको उपचार सेवाबाट आउनेमध्ये ३० देखि ४० प्रतिशत मात्र हो, उनले थपे ।सरकारबाट सञ्चालित स्वास्थ्य बिमा कार्यक्रमअन्तर्गत बिमित बिरामीका लागि खर्च हुन आएको रकम प्रतिष्ठानले बोर्डमा शोधभर्नाका लागि दाबी गरी भुक्तानी लिने गरेको छ । २०७४ साउनदेखि हालसम्म ७३ करोड रुपैयाँ बराबरको सेवा बिमितलाई प्रदान गरिएको प्रतिष्ठानले जनाएको छ । कागजपत्रसहित दाबी गर्दा हरेक पटक बोर्डले केही न केही रकमको भ्यालुएसन नगरी थाती रहेको रकम नै २६ करोड ५० लाख रुपैयाँ पुगेको हो, अस्पताल निर्देशक प्राडा साहले भने । बोर्डको नीतिअनुसार साप्ताहिक रूपमा कागजात पठाएर भुक्तानी दाबी गर्दै आए पनि कात्तिकदेखि एक पैसा नपठाएको उनले बताए । प्रतिदिन हजार जनाभन्दा बढी बिमितलाई उपचार सेवा दिँदै आएका छौं, उनले भने, साप्ताहिक रूपमा हुने खर्च करिब एक करोड बोर्डमा दाबी गर्दा १० लाखदेखि १५ लाख बराबर बिमाको कागजात रुजु नगर्दा बक्यौता थपिँदै गएको हो ।प्रतिष्ठानमा सरकारद्वारा सञ्चालित विपन्न नागरिकको उपचार सेवा, मुटु, क्यान्सर, दीर्घरोगी र ज्येष्ठ नागरिकको उपचार सेवाको अग्रिम भुक्तानी भने प्राप्त भइरहेको प्रशासन प्रमुख अशोक साहले बताए । तर बिमा बोर्डले बिमितको उपचार गरेबापतको शतप्रतिशत रकम नियमित नदिँदा प्रतिष्ठानमा संकट आइपर्यो, उनले भने । बिमितको उपचार गरेको कागजात एक साताभित्र पठाउनुपर्ने प्रावधान छ । बोर्डका कार्यकारी निर्देशक दामोदर बस्यौलाले प्रतिष्ठानले भुक्तानी दाबी गरेको रकम निकासा गर्न ढिलाइ भएको स्विकारे । बोर्डको सिस्टमअनुसार आएका बिमितको उपचारबापतका कागजात सबै रुजु हुन्छ । तर बोर्डमा पर्याप्त जनशक्ति छैन । भएका जनशक्ति मन्त्रालयबाट तानेर आएका छन्, उनले भने । प्रतिष्ठानको लामो समयदेखि थाती रहेको रकम क्रमशः निकासा गर्ने उनको भनाइ छ । मुलुकभर ४ सय ३८ अस्पताल बिमामा प्रवेश गरेकाले जनशक्ति अभावकै कारण समयमै सबै काम एकसाथ गर्न सकिएको छैन, बस्यौलाले भने । बोर्डले निकासा गर्ने बिमित रकम नपाउने समस्या निजीस्तरमा सञ्चालित अस्पतालमा भने देखिँदैन । सरकारले लागू गरेको स्वास्थ्य बिमा कार्यक्रम प्राइभेट र सरकारी भनेर छुट्याइएको छैन, कार्यकारी निर्देशक बस्यौलाले भने, तर प्राइभेट अस्पतालले स्वास्थ्य बिमाका लागि पर्याप्त जनशक्ति राखेर बोर्डमा समयमै कागजात पठाउने गरेकाले पनि रकम निकासा बेलैमा भएको हुन सक्छ ।"
कतारको विमान साढे दुई घण्टा होल्ड,"काठमाडौं (कास) काठमाडौं विमानस्थलमा हावाको गति बढ्दा बिहीबार दोहाबाट आएको कतार एयरवेजको वाइडबडी विमान ढाका डाइभर्ट भएको छ । कतारको ३३०२०२ विमान दिउँसो साढे २ बजे नेपालभित्र आइसकेको थियो । क्यूआर ६४६ उडान नम्बरको उक्त विमानले अवतरणका लागि चाहिने हावाको गतिभन्दा बढी भएपछि सिमराकै आकाशमा साढे दुई घण्टा (होल्ड) फन्को लगाएको थियो ।त्यो विमान अवतरण गर्ने बेला काठमाडौं विमानस्थल आसपासको हावाको गति प्रतिघण्टा १५ नटिकल थियो, त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरले भने, कतारको वाइडबडीलाई अवतरणका बेला प्रतिघण्टा १० नटिकलभन्दा कम आवश्यक पर्छ । त्यसैले विमान काठमाडौं अवतरण हुन सकेन । सिमरामाथिको आकाशमा साढे दुई घण्टा होल्डमा रहेको जहाज इन्धन सकिन थालेपछि ढाका फर्केको थियो । त्यो विमानमा २ सय ५३ यात्रु काठमाडौं आउँदै थिए । त्यही विमानमा काठमाडौंबाट दोहा जाने २ सय ९ जना थिए । उक्त उडान रद्द भएपछि विमानस्थलको प्रस्थान कक्षमा बोर्डिङ पास लिइसकेका ती सबै यात्रुलाई कतारले बेलुकी ७ बजे सोल्टी होटलतर्फ लगेर राखेको छ । ढाका इन्धन राख्न गएको कतारको वाइडबडी साँझ सवा ८ बजे काठमाडौं फर्किएको थियो ।"
दोर्दी १ को १२ मेगावाट बिजुली तयार,"(लमजुङ)  दोर्दीखोलामा दोर्दी १ जलविद्युत् आयोजनाले १२ मेगावाटको विद्युत् उत्पादनका लागि सबै काम सकेको छ । तयारी अवस्थामा रहेको प्रसारण लाइन गत असार पहिलो साता दोर्दीखोलामा आएको बाढीले बगाएपछि विद्युत् उत्पादन अनिश्चित बनेको छ । आयोजनाको निर्माण गत साउनमा सकिएको प्रबन्धक उज्ज्वल सिलवाल बताउँछन् । त्यसअघि असार पहिलो दिनमै बाढीले दोर्दी करिडोर प्रसारण लाइन १३२ केभी डबल सर्किटको टावर बगाएको थियो । प्राधिकरणले टावर बनाउला र विद्युत् उत्पादन गरौंला भनेर बस्यौं । टावर बनेको छैन, उनले भने, सबै परीक्षण गरिरहेका छौं । प्राधिकरणले काम नसकेर हो, हामी विद्युत् उत्पादन गर्न तयार छौं ।लमजुङ विद्युत् विकास कम्पनी (लेड्को) ले निर्माण गरेको आयोजनाले प्राधिकरणसँगको सम्झौताअनुसार कीर्तिपुर बेंसीसम्मको साढे ३ किमि १३२ केभीको सिंगल सर्किट प्रसारण लाइन बनाएको छ । यसमा १५ टावर निर्माण गरिएको छ । आयोजनाको पेनस्टक, इलेक्ट्रोमेकानिकल, हाइड्रोमेकानिकल परीक्षण सकियो । हेडवर्क्स र टनेलको परीक्षण भइरहेको सिलवालको भनाइ छ । परीक्षण फागुनमा सकिन्छ । प्राधिकरणअन्तर्गत पावरहाउस नजिकै, हिलेबजार, मालेबगर र खिन्चोकमा ४ वटा टावर ढलेका छन् । आयोजनाको कन्स्ट्रक्सन सकिनै लाग्दा विद्युत् प्राधिकरणको टावर बगायो । भदौमा विद्युत् उत्पादन गर्ने भनेका थियौं, उनले भने, अहिले चैतबाट उत्पादन गर्ने भनिए पनि प्राधिकरणले बल्ल दुईवटाको फाउन्डेसन बनाउँदै छ । विद्युत् उत्पादन कहिले हो, टुंगो छैन ।बाढीअगावै वैशाख १५ मा काम सकिएको दोर्दी करिडोर राष्ट्रिय प्रसारण लाइन आयोजना प्रमुख रमेश पौडेलले बताए । आयोजनामा करिब ६० करोड लगानी भएको छ । तर बाढीले ४ वटा टावर बगाइदियो । ४ वटा टावर निर्माण गर्न ३ करोड खर्च लाग्ने उनको भनाइ छ । अहिले जगको काम भइरहेको छ । उनका अनुसार कीर्तिपुरबेंसीउदिपुर १३२ केभी डबल सर्किट दोर्दी करिडोर राष्ट्रिय प्रसारण लाइनअन्तर्गत ३३ वटा टावर निर्माण भएको थियो । बगाएको टावरको निर्माण कार्य भइरहेको उनले बताए । कहिले मेसिन हुँदैन, कहिले ढुंगा फुटाउन गाह्रो, कहिले सामान आउँदैन, उनले भने, २ वटाको फाउन्डेसन तयार हुँदै छ । चैत मसान्तभित्र सबै सक्ने लक्ष्य हो ।"
'बौद्धिक जमघटले सहर चिनायो,"(धनुषा)  जनकपुर साहित्य महोत्सवको तेस्रो संस्करण बिहीबारदेखि जानकी मन्दिर परिसरमा सुरु भएको छ । उद्घाटन सत्रलाई सम्बोधन गर्दै मधेस प्रदेशका मुख्यमन्त्री लालबाबु राउतले महोत्सवले बौद्धिक जमघट गराएको बताए । साहित्य महोत्सवमार्फत जनकपुर र मधेस प्रदेशलाई चिनाउने काम भएको छ, मुख्यमन्त्री राउतले भने, महोत्सवले भाषा, संस्कृति र साहित्यलाई संसारमा चिनाएको छ । महोत्सवले सामाजिक, राजनीतिक र जातजातिको उत्थानका लागि बहस गर्ने थलो बनेको उनको भनाइ छ । ऐतिहासिक एवं धार्मिक नगरी जनकपुरधामको मुलुकभित्रै प्रचारप्रसार हुन नसकेकामा भने उनले चिन्ता व्यक्त गरे । मधेस र देश नै गौरवान्वित हुने स्थल जनकपुरधामको प्रचारप्रसारमा राज्यले विभेद गरेको छ, उनले भने, संघीयतामा मुलुक जानु अगाडि यहाँको धर्म, संस्कृति, धार्मिक स्थलको प्रचारप्रसारमा राज्यले चासो नदिँदा ऐतिहासिक स्थलहरू छायामा परेका छन् । महोत्सवको पहिलो दिन मेरो जनकपुर विषयको वक्तृत्व कलामा स्थानीय विद्यार्थी सहभागी भएका थिए । दोस्रो सेसनमा मधेसको झरी नाच प्रस्तुत भयो भने तेस्रो सत्रमा लेखक खगेन्द्र संग्रौलाले मधेसमा साहित्य र मञ्च विषयमा बहस गरे । कार्यक्रममा जनकपुरका स्वर्गीय तबला वादक शम्भु कर्णका परिवारलाई अमित झा स्मृति पुरस्कारले सम्मानित गरियो । परिवारलाई १ लाख ५ हजार नगदसमेत प्रदान गरिएको छ । गत वर्ष मिथिला फाउन्डेसन नेपालका संस्थापक अध्यक्ष अमित झाको निधन भएपछि फाउन्डेसनले झाको स्मृतिमा वार्षिक रूपमा साहित्य र कला क्षेत्रमा योगदान गरेको व्यक्तिलाई पुरस्कृत गर्ने घोषणा गरेको छ । मिथिला फाउन्डेसन नेपालको आयोजनामा तीन दिन चल्ने महोत्सवमा १२ वटा सत्रमा बहस हुनेछन् । फरक विचार भएका व्यक्तिलाई छलफलको अवसर दिएर जनकपुरको पर्यटन प्रवर्द्धन गर्न महोत्सवको तेस्रो संस्करण आयोजना गरिएको महोत्सव संयोजक प्रियंका झाले बताइन् ।"
धनगढीमा साहित्य महोत्सव,"(धनगढी)  धनगढीमा पूर्वदेखि पश्चिमसम्मका साहित्यकार भेला भएका छन् । सुदूरपश्चिम साहित्य समाजले बिहीबारदेखि नेपाली साहित्य महोत्सव २०७८ आरम्भ गरेको छ । पहिलो कार्यक्रममा राजनीति, समाज र साहित्यको अन्तरसम्बन्धबारे कुरा गर्न कांग्रेस महामन्त्री विश्वप्रकाश शर्मा र एमाले महासचिव शंकर पोखरेललाई निम्त्याइएको थियो । तर, शर्मा अनुपस्थित भएपछि पत्रकार राजेन्द्र बानियाँले पोखरेल एक्लैसँग साहित्य, समाज र राजनीतिको अन्तरसम्बन्धबारे गहिरिएर सवालजवाफ गरे । समाज आमा हो भने राजनीति र साहित्य त्यसका सन्तान, पोखरेलले भने, साहित्य र राजनीतिको लक्ष्य समाजकै सुधार वा समाजकै परिवर्तन हो । निर्वाचनताका सही व्यक्ति छनोट गर्न नसक्दाको परिणाम राजनीति बिग्रिने र समाज परिवर्तनको बाटोमा पनि बाधा उत्पन्न हुने पोखरेलले बताए । अघिपछि फलानो पार्टी र फलानो व्यक्तिले बर्बाद गर्यो भन्छौं तर मतदान गर्ने बेला अनेक प्रकारका पक्षधरता खोज्छौं, उनले भने, यस तरिकाले विद्यमान प्रवृत्तिमा सुधार हुन कठिन हुन्छ । नागरिकले सही समयमा सही निर्णय गर्नुपर्ने हुन्छ । दोस्रो सत्रमा उपन्यासकार सरुभक्त र कवि तीर्थ श्रेष्ठबीच साहित्यिक कुराकानी चल्यो । तीन दिनसम्म चल्ने महोत्सवमा एक सयभन्दा बढी सर्जकले आफ्नो सिर्जना पस्कने आयोजक संस्थाका अध्यक्ष रामलाल जोशीले बताए । उनका अनुसार महोत्सवमा मनु मञ्जिल, धीरेन्द्र प्रेमर्षि, भूषिता वशिष्ठ, नवराज लम्साल, निभा शाह, नयनराज पाण्डे, नारायण ढकाल, ध्रुवचन्द्र गौतम, चूडामणि बन्धु, प्रेमकुमार खत्री, कुसुमाकर न्यौपाने, महेशविक्रम शाहलगायत साहित्यकार सहभागी हुँदै छन् । त्यसबाहेक राजनीति र जवाफदेहिताका अनेक बहस, सुदूरपश्चिमका कला र सांस्कृतिक प्रस्तुति देउडालगायत रहने आयोजकले बताएको छ । महोत्सवको उद्घाटन गर्दै मुख्यमन्त्री त्रिलोचन भट्टले सुदूरपश्चिमको समग्र विकासका लागि साहित्य, कला र सांस्कृतिक सम्पदाको उन्नयन गर्नुपर्नेमा जोड दिएका थिए ।"
उप्रेतीलाई भैरव अर्याल स्मृति पुरस्कार,हेटौंडा (कास) भक्तपुरकी साहित्यकार हरिकला उप्रेतीलाई भैरव अर्याल स्मृति सम्मान पुरस्कार प्रदान गरिएको छ । हेटौंडा५ स्थित पुष्पलाल स्मृति पुस्तकालयमा सिस्नुपानी नेपाल मकवानपुर र साहित्य संगम मकवानपुरद्वारा बुधबार आयोजित कार्यक्रममा उप्रेतीलाई २१ हजार एक सय २१ रुपैयाँसहित सम्मान गरिएको हो । सिस्नुपानी नेपाल मकवानपुरका अध्यक्ष राजकुमार लामिछानेको अध्यक्षता तथा सिस्नुपानी नेपालका अध्यक्ष लक्ष्मण गाम्नागेको प्रमुख आतिथ्य रहेको कार्यक्रममा हास्यव्यंग्यकार मीनप्रसाद लामिछानेको कृति मैले जिउन जानिन को विमोचनसमेत गरिएको छ ।
"एनएसएल विवाद, तात्यो माहोल","(काठमाडौं)  नेपाल सुपर लिग (एनएसएल) ले दोस्रो संस्करणमा प्रतिस्पर्धा गर्ने १० फ्रेन्चाइज टिमका लागि खेलाडीहरूको अक्सन शुक्रबार गर्दै छ, जसका लागि उसले २४२ खेलाडीको सूची निकालेको छ । त्यसअघि नै मार्की खेलाडीका लागि २२ जनाको नाम सार्वजनिक गरेको थियो । यो प्रक्रियामा खेलाडी र उनीहरू आबद्ध क्लबहरूको स्वीकृति नलिएपछि एनएसएल विवादित बनेको छ ।सहिद स्मारक ए डिभिजन लिगका क्लबहरूसँगको सम्झौता बाँकी छँदै एनएसएलका टिमहरूले मार्की को रूपमा खेलाडी अनुबन्ध गरेपछि देशकै पहिलो फ्रेन्चाइज फुटबल प्रतियोगितामा विवाद सुरु भएको हो । ए डिभिजन लिग च्याम्पियन मछिन्द्रसँगै, थ्रीस्टार, मनाङ मर्स्याङ्दी, एनआरटी, सातदोबाटो, संकटा, जावलाखेल र फ्रेन्ड्स क्लबका पदाधिकारीसदस्यहरूले फागुन १५ मा विज्ञप्ति जारी गर्दै आफ्नो स्वीकृति लिएर मात्रै अन्य क्लब (एनएसएल टिम) लाई खेलाडी अनुबन्ध गर्न आग्रह गरेका थिए । त्यसलाई बेवास्ता गरेको भन्दै ती ८ क्लबले छलफलपछि मात्रै अक्सन गर्न माग गर्दै फागुन १८ मा एन्फालाई ध्यानाकर्षण गराएको थियो ।त्यसैले अखिल नेपाल फुटबल संघ (एन्फा) ले ८ क्लबसँग बिहीबार बैठक गर्दै एनएसएललाई अक्सन रोक्न आग्रह गर्यो । तर, एन्फाको आग्रहलाई एनएसएलले अस्वीकार गरिदियो । एन्फाका महासचिव इन्द्रमान तुलाधरले भने, क्लबहरूले आफ्ना खेलाडीहरू सम्झौता बाँकी भए पनि कुनै सल्लाह नगरी एनएसएलले लिएको र अक्सन गर्न खोजेको भनेपछि छलफलबाट निर्णय गरेर अक्सन रोक्न एनएसएललाई पत्र काटेका छौं, जानकारी दिएका छौं, अक्सन रोक्दा राम्रो हुन्छ भनेका छौं । एनएसएलले कुरा गर्न खुला छ, अक्सन गरेर त्यहीअनुसार जाउँला भन्यो ।हामीले त्यस्तो पत्र देखेका छैनौं, भोलि नगर्नुस् (अक्सन) भनेर एन्फा महासचिवले अनुरोध गर्नुभएको छ, एनएसएल आयोजक नेपाल स्पोर्ट्स एन्ड इभेन्ट्स म्यानेजमेन्ट प्रालि(एनएसईएम) का प्रमुख कार्यकारी अधिकृत सुदीप शर्माले बिहीबार बेलुकी कान्तिपुरसँग भने, हामी अक्सन गर्ने पक्षमै छौं । पहिलादेखि सूचना दिएकै हो । एन्फाले दिएकै सूचीअनुसार खेलाडीलाई अक्सनमा राखिएको हो । अन्तिम अवस्थामा आएर रोक्दैनौं । उनले थपे, अक्सन गर्नेबित्तिकै खेलाडी भोलि नै रोक्ने भन्ने होइन, सल्लाह गरेर अगाडि बढ्न खुला छौं ।ए डिभिजन लिग खेल्ने क्लबमा सबै खेलाडीको सम्झौता चैत (२०७८) सम्म छ । एनआरटी र मनाङमा लामो अवधिको सम्झौता गरेका खेलाडीहरू पनि रहेछन्, संकटा क्लबका अध्यक्षसमेत रहेका तुलाधरले भने, चैतसम्म खेलाडीहरूले क्लबबाटै खेल्नुपर्छ, त्यसपछि मात्रै अक्सनमा जान पाइन्छ भन्ने क्लबहरूको कुरा हो । उनले थपे, एनएसएलले अक्सन रोकेन भने क्लबहरूले के गर्छ, एन्फाले के गर्छ भन्ने नै हो । अक्सन गरेर कुरा नमिल्ने भन्ने पनि होइन, तर आयोजक गम्भीर हुनुपर्छ । हमीले अप्रिय निर्णय लिनुपर्ने हुन सक्छ । त्यसैले अक्सन रोकेर २४ दिनमा समस्या सुल्झाएर गरौं भनेको हो । एन्फाले स्वीकृति दिएका मोफसलका ६ गोल्डकप (झापा, खप्तड, राजर्षि जनक, इटहरी, सिमरा र दमक) चैत १९ भित्रै सकिने पनि उनले बताए ।क्लबहरूसँग सहकार्य गरेरै अगाडि बढ्ने दाबी गर्दै शर्माले भने, क्लबको रिलिज भएन भने त्यो खेलाडी खेल्दैन (एनएसएलमा) । खेलाडी, क्लब र आयोजकले सहमति खोज्नुपर्छ । अन्तर्राष्ट्रिय फुटबल महासंघ (फिफा) र एसियाली फुटबल महासंघ (एएफसी) ले मान्यता दिएको एन्फाको मुख्य घरेलु प्रतियोगिता सहिद स्मारक लिग नै हो । एन्फाको क्यालेन्डरमा एनएसएल कहींकतै उल्लेख छैन । तर, महामारीमै भएको यसको पहिलो संस्करणले नेपाली फुटबलको आकर्षण बनेको छ । त्यसैले पनि एन्फाको आधिकारिक प्रतियोगिता खेल्ने क्लब र एउटा निजी कम्पनीले आयोजना गर्ने एनएसएलबीच विवाद सिर्जना भएको हो । एन्फा अध्यक्ष कर्माछिरिङ शेर्पाको क्लब हिमालयन शेर्पा, तीन विभागीय टिम र रेलिगेसनमा परेका दुई टिम भने चुपचाप छन् ।एनएसईएम देशकै ठूलो व्यावसायिक घराना चौधरी ग्रुपको कम्पनी हो । उसले इन्डियन सुपर लिग (आईएसएल) को सिको गर्दै गत वर्ष एनएसएल सुरु गरेको थियो । यसपालि स्पोर्टिङ इलाम डे मेची, झापा एफसी र वीरगन्ज युनाइटेड थपिएपछि चैत २६ देखि जेठ ७ सम्म हुने दोस्रो संस्करणमा १० टिमले प्रतिस्पर्धा गर्ने भएको छ ।"
रेजर्सको बालगोपाल र विकेशमै विश्वास,विराटगनरको प्रशिक्षकमा विष्णुविराटनगर एफसीले आफ्नो प्रशिक्षकमा विष्णु गुरुङलाई नियुक्त गरेको बिहीबार घोषणा गरेको छ । दोस्रो संस्करणको नेपाल सुपर लिगमा विराटनगरले गुरुङको नेतृत्वमा चुनौती पेस गर्नेछ । क्लबले उनी आफ्नो टिमको उद्देश्य प्राप्तिका लागि उपयुक्त प्रशिक्षक रहेको दाबी गरेको छ । सहिद स्मारक लिग ए डिभिजन ०७८ मा गुरुङले संकटा क्लबको प्रशिक्षण सम्हालेका थिए । यस्तै विराटनगरले मार्की खेलाडीमा फेरि रञ्जित धिमाललाई नै अनुबन्ध गरेको छ । विराटनगरले विदेशी खेलाडीका रूपमा उलरिच सिवेलाई फेरि अनुबन्ध गरेको छ । पछिल्लो संस्करणमा विराटनगरले प्रशिक्षक यान लको नेतृत्वमा खेलेको थियो । सात टिममध्ये टोली छैटौं स्थानमा रहेको थियो ।
खप्तड गोल्डकपमा मनाङ विजयी,धनगढी (कास) मनाङ मर्स्याङ्दी क्लबले पाँचौं संस्करणको मुख्यमन्त्री सुदूरपश्चिम खप्तड गोल्डकप फुटबलमा विजयी सुरुआत गरेको छ । धनगढी रंगशालामा बिहीबार उद्घाटन खेलमा मनाङले भारतको दिल्ली फुटबल क्लबलाई २१ गोलले पराजित गरेको थियो । जितसँगै मनाङले सेमिफाइनल पक्का गरेको छ ।मनाङलाई जित दिलाउन अञ्जन विष्ट र विमल रानाले गोल गरे । दिल्लीबाट कृष्णले एक गोल फर्काए । पहिलो हाफ गोलरहित बनेको थियो । खेलको ६९ औं मिनेटमा कृष्णले गोल गर्दै दिल्लीलाई सुरुआती अग्रता दिलाए । ७८ औं मिनेटमा मनाङ कप्तान अञ्जनले गोल गरेर खेल ११ को बराबरीमा ल्याए । विमलले खेलको ८० औं मिनेटमा गोल थप्दै मनाङको जित २१ ले पक्का गरेका थिए । सुदूरपश्चिम११ स्पोर्टस क्लबले आयोजना गरेको प्रतियोगितामा १० टिमको सहभागिता छ । शुक्रबार वाग्मती युथ क्लब र एनआरटीबीच प्रतिस्पर्धा हुनेछ । विजेताले २१ लाख र उपविजेताले १० लाख रुपैयाँ पुरस्कार प्राप्त गर्नेछन् ।
भैरवप्रसाद र चन्दननाथ फाइनलमा,नेपालगन्ज (कास) कमान्ड सेनापति ट्रफी फुटबल प्रतियोगितामा भैरवप्रसाद गण बाँके र चन्दनाथ गण जाजरकोट फाइनल पुगेका छन् । नेपालगन्ज रंगशालामा बिहीबार संगम चौधरीको ह्याट्रिकसहित भैरवप्रसाद गणले रुद्रध्वज गण डोटीलाई ५१ ले हरायो । २२ औं मिनेटमा सन्तोष धामको गोलबाट रुद्रध्वजले अग्रता लिए पनि त्यसपछि भैरवप्रसाद एकतर्फी हाबी भयो । भैरवप्रसादका भूपेन्द्र राना र ध्रुव भण्डारीले गोल गरे । दोस्रो खेलमा चन्दननाथले रणबम डडेलधुरालाई २१ ले हरायो । ४९ औं मिनेटमा चन्दननाथका विनोद नेपालीले पहिलो गोल गरे । ७६ औं मिनेटमा अरुण खवासले गोल गर्दै रणबमलाई लयमा फर्काए । ८९ औं मिनेटमा ईश्वर चौधरीले विजयी गोल गरे ।

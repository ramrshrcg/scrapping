शीर्षक,विवरण
कहाँ हरायो जबराविरुद्धको महाभियोग ?,"प्रमुख प्रतिपक्षीको समर्थन नभएसम्म महाभियोग पारित हुँदैन, दुई तिहाइ नपुगेर प्रस्ताव फेल भए जबरा पुनः सर्वोच्च फर्कन सक्ने भएकाले प्रक्रिया अघि नबढाउने नीति छ, एक मन्त्रीले भने । महाभियोग अगाडि बढाउनेबारे गठबन्धन दलहरूबीच छलफल भएको तर एमसीसी सम्झौता अगाडि बढाउने चापले थप अगाडि बढ्न नसकेको थापाको भनाइ छ । अब सभामुखले मुल्तवीमा राख्नु हुन्न भन्ने हो । अगाडि बढाउन हामी पनि ध्यानाकर्षण गराउँछौं, उनले थपे, संसद्को चालु अधिवेशनबाट महाभियोग सिफारिस समिति बन्नुपर्छ । समितिले काम सुरु गर्नॅपर्छ । समितिले निर्धारित समयमा प्रतिवेदन दिन्छ, सदनले टुंगो लगाउँछ ।कानुन, न्याय तथा संसदीय मामिलामन्त्री दिलेन्द्रप्रसाद बडू पनि न्यायपालिकामा देखिएको गतिरोध संवैधानिक रूपमा अन्त्य गर्न महाभियोग प्रस्ताव दर्ता गरिएकाले त्यसलाई संसद्बाट नै टुंगो लगाउन सरकार प्रतिबद्ध भएको दाबी गर्छन् । न्यायपालिकाभित्र त्यो अवस्था लम्बिँदै जाँदा न्यायपालिकाप्रतिको भरोसा घट्दै जाने भएकाले अर्को बाटो थिएन, उनी भन्छन्, अबको केही समयमा नै संसदीय प्रक्रिया अगाडि बढ्छ । महाभियोग दर्ता गर्ने दलहरूसँग छलफल गरेर अगाडि बढ्छौं । प्रतिनिधिसभाको चालु अधिवेशनबाट नै महाभियोगको प्रक्रिया अगाडि बढाउन छलफल गरेर अघि बढ्ने उनको भनाइ छ । महाभियोगका प्रस्तावक तथा माओवादी प्रमुख सचेतक देवप्रसाद गुरुङले प्रधानन्यायाधीशविरुद्धको महाभियोग प्रस्ताव फागुन ७ मा नै परिपक्व भइसकेकाले अब प्रक्रियामा अगाडि बढ्ने बताए । तर कहिले भन्ने प्रश्नको स्पष्ट सोझो जवाफ दिएनन् । ७ दिनपछि कति दिनमा अघि बढाउने भन्ने विषयमा हदम्याद देखिँदैन । सिफारिस समितिमा गएको ३ महिनाको हदम्याद भने देखिन्छ । सदनको अनुकूलतामा अगाडि बढ्छ, उनले भने, सदन खुलेको समयमा अगाडि बढाउने हो । प्रतिपक्षले अवरोध गरेको अवस्थामा खुलेको मान्ने कि नमान्ने भन्ने निर्णय गर्ने अधिकार दलहरूलाई छ । अवरोधबीच नै बजेटलगायतका अध्यादेश र आइतबार मात्रै एमसीसी सम्झौता अनुमोदन भएको छ । एमसीसी सम्झौताका विषयमा एमाले लचिलो भएकाले यो प्रस्तावमा उसले सहयोग गरे प्रक्रिया अघि बढ्ने गुरुङको भनाइ छ । एमसीसी सम्झौता र अध्यादेशका लागि उहाँहरूले छोड्नुभयो, सहयोग भए हामी अरू एजेन्डा पनि अगाडि बढाउँछौं, उनले भने ।एमाले संसदीय दलका उपनेता सुवासचन्द्र नेम्वाङले भने महाभियोग अगाडि बढाउने प्रक्रियाबारे सभामुख सापकोटा र सत्तारूढ दलहरूले आफूहरूलाई एक पटक पनि नसोधेको बताए । महाभियोगबारे छलफल त परको विषय हो । अहिलेसम्म प्रमुख प्रतिपक्षीलाई औपचारिक रूपमा जानकारी नै छैन, उहाँहरूले प्रक्रिया अगाडि बढाउन सोध्नु पर्दैन र ?, उनी भन्छन्, खासमा अगाडि बढाउन यो प्रस्ताव ल्याएकै होइन, महाभियोग प्रस्तावलाई झुन्ड्याएर राख्ने, प्रधानन्यायाधीशलाई निलम्बनमा राख्ने प्रयोजनका लागि ल्याइएको हो । सचिवालयमा दर्ता भइसकेको प्रक्रिया सभामुखले अगाडि बढाउनुपर्ने संसदीय अभ्यास भए पनि सभामुख सापकोटाले नियमअनुसार काम नगरेको नेम्वाङको आरोप छ । पूर्वसभामुखसमेत रहेका उनले प्रतिप्रश्न गरे, सभामुखले के काम नियमबमोजिम गर्नॅभएको छ ?प्रतिनिधिसभामा निलम्बितबाहेकका २६६ सांसद छन् । तीमध्ये कांग्रेस (६१), माओवादी (४९), एकीकृत समाजवादी (२३), जसपा (१९) गरी जम्मा १ सय ३३ सदस्य पुग्छन् । दुई तिहाइ अर्थात् १ सय ८१ पुर्याउन प्रमुख प्रतिपक्षी एमाले (९८) को समर्थन आवश्यक हुन्छ ।"
युक्रेनबाट विस्थापित युवा भन्छन्'१२ लाख ऋण टाउकामा बोकेर कसरी फर्कूं ?,"उनीहरू रेल चढेर सीमातर्फ आइरहेका छन् । रुसले फागुन १२ गते युक्रेनमाथि आक्रमण गरेदेखि उनीहरू खार्किभ छोड्न सकिरहेका थिएनन् । खार्किभमा मंगलबार बिहान एक भारतीय विद्यार्थी मारिएका थिए । एक नेपाली युवती भने खार्किभमा सुरक्षित स्थानमा छिन् । उनलाई भारतीय विद्यार्थीसँगै उद्धारको तयारी भइरहेको छ ।युक्रेनबाट विस्थापित नेपालीहरू स्वदेश फिर्ने पक्षमा देखिँदैनन् । महिनाको डेढ लाख कमाउने भनेर युक्रेन आएका थियौं । युरोप जस्तो देश भनेर खर्चको मुख हेरिएन । १२ लाख रुपैयाँ ऋण लिएँ, ५ महिनाअघि युक्रेन पुगेका पाख्रिनले भने, यत्रो ऋण बैंकमा छ । गरिबको छोराले रकम कसरी तिर्नु ? यहाँ बस्न पनि नसक्ने र फर्कन पनि नसक्ने अवस्थामा छौं । उनले आफूहरूलाई पोर्चुगल, जर्मनी वा पोल्यान्डतिर पठाइदिएर सहजीकरण गर्नुपर्ने बताए । पोल्यान्ड पुगेका रितेश थापाले पनि आफूहरूलाई शरणार्थीको मान्यता दिइनुपर्ने बताए । हामी द्वन्द्वबाट विस्थापित भएर दोस्रो देश जानुपरेको हो । हामी नेपाल फर्किने अवस्था छैन, उनले भने । पोल्यान्ड पुगेका अधिकांश नेपाली पोलिस सरकारको सेल्टरमा नबसी आफन्त वा चिनजानको शरणमा गएका छन् । नेपाली दूतावासका प्रतिनिधि बोधराज सुवेदीका अनुसार विस्थापितलाई पोल्यान्ड सरकारले विशेष खालको अस्थायी भिसा दिइरहेको छ । एक महिनादेखि तीन महिनासम्मको भिसा दिइरहेको देखिन्छ । कोही पनि नेपाली नेपाल जान्छु भनेर भनेको छैन । हामीले नआत्तिकन बस्न र धैर्य गर्न भनिरहेका छौं, उनले भने, अब नेपालीलाई यहाँ नै कसरी राख्न सकिन्छ भनेर कूटनीतिक रूपमा सोच्न जरुरी रहेको देखिन्छ । एम्नेस्टी इन्टरनेसनलले युक्रेनबाट विस्थापितहरूका लागि सहजीकरण युरोपियन युनियनले गर्नुपर्ने जनाएको छ । युक्रेनबाट विस्थापितलाई भेदभावबिना समान हिसाबले सुरक्षा दिइनुपर्छ । उनीहरूको विशेष आवश्यकता पूरा हुने गरी हेरचाह र मानवीयता देखाइनुपर्छ, एम्नेस्टीले भनेको छ, प्रवेशका लागि चाहिने सबै प्रावधान हटाइनुपर्छ । युरोपियन युनियन र अन्तर्राष्ट्रिय तहमा खतरामा परेकाहरूलाई स्थानान्तरण गरिनुपर्छ । संयुक्त राष्ट्रसंघीय मानव अधिकारको विश्वव्यापी घोषणापत्र र शरणार्थीसम्बन्धी संयुक्त अन्तर्राष्ट्रिय कानुनले पनि आन्तरिक तथा बाह्य द्वन्द्वका बेला पायक पर्ने देशमा शरण लिने अधिकारलाई सुनिश्चित गरेको छ । यो बेला विस्थापितहरूको छनोटलाई प्राथमिकता दिइनुपर्छ । शरण दिई मानवीय सहायता सुनिश्चित गर्नु सम्बन्धित देशको दायित्व हो, इक्विडेयमका दक्षिण एसिया निर्देशक रामेश्वर नेपालले भने, मानवीय सहयोगबाट कुनै हिसाबले बेदखल गर्न मिल्दैन । युरोपियन युनियनले थुप्रै मानव अधिकारसम्बन्धी कानुनहरू बनाएको छ । त्यसअनुसार युरोपियन देशले नेपालीसहितका विस्थापितको छनोटलाई स्वीकार गर्नुपर्छ ।"
कसैलाई भोट दिन्नँ भन्ने अधिकार कुण्ठित,"निर्वाचन आयोगले बनाउने अहिलेको मतपत्रमा उम्मेदवार बहिष्कार गर्ने संकेतसमेत प्रयोग गर्न सकिने व्यवस्था छैन । निर्वाचनमा प्रयोग गरिने मतपत्रमा भएका चुनाव चिह्नमध्ये एउटालाई छान्नैपर्ने व्यवस्था छ । कुनै उम्मेदवारलाई मन परेन भन्न पाउने प्रावधन छैन । राइट टु रिजेक्ट (अस्वीकार गर्ने अधिकार) को व्यवस्थाले मतदाताले कस्ता उम्मेदवार चाहन्छन् भन्ने तथ्यसमेत सार्वजनिक हुन सक्ने सर्वोच्चको फैसलामा उल्लेख छ । मुलुकमा अबउप्रान्त सम्पन्न हुने संघ, प्रदेश र स्थानीय तहको निर्वाचनहरूमा प्रयोग गरिने मतपत्रमा कायम उम्मेदवारहरूमध्ये कसैप्रति पनि समर्थन छैन (नन अफ दि अभोब) भनी मत जाहेर गर्न मिल्ने गरी आवश्यक व्यवस्था गरेर निर्वाचन सम्पन्न गर्ने प्रयोजनका लागि उपयुक्त कानुनी, प्रशासनिक र आर्थिक व्यवस्थापन गराउनू, दुई वर्षअघिको आदेशमा भनिएको छ, निर्वाचन आयोग, राजनीतिक दलहरू तथा नागरिक समाजसँग समेत छलफल गरी उपयुक्त तरिका र व्यवस्थापनका विकल्पहरू खोजी गरी वर्तमान राजनीतिक र सामाजिक परिप्रेक्ष्यमा कसैप्रति पनि समर्थन छैन भन्ने व्यवस्थाको प्रबन्ध गरी कार्यान्वयन गर्नगराउन विपक्षीहरूका नाउँमा निर्देशनात्मक आदेश जारी हुने ठहर्छ । अभिव्यक्ति स्वतन्त्रताअन्तर्गत बोल्न पाउने अधिकारसँगै चुप लाग्न पाउने अधिकार भएजस्तै मत दिने वा उम्मेदवारलाई आफ्नो मत दिन्न भन्ने अधिकार पनि हुने अदालतको ठहर छ । उक्त मुद्दाको सर्वोच्चमा भएको बहसमा महान्याधिवक्ता कार्यालयका तत्कालीन सहन्यायाधिवक्ता हरिप्रसाद जोशीले सरकारले मतदाताको चेतनाको स्तरको आधारमा निर्वाचनमा नो भोट जाहेर गर्नेसम्बन्धी आवश्यक व्यवस्था गर्ने बताएका थिए । सर्वोच्च अदालतले २०७० पुस २१ मा पनि विकास खड्काले दायर गरेको निवेदनमा सुनुवाइ गर्दै उम्मेदवार इन्कारको व्यवस्था गर्न आवश्यक रहेको निष्कर्ष निकालेको थियो । त्यति बेलाको फैसलामा भनिएको छ, प्रजातन्त्रमा कुनै उम्मेदवारलाई मतदान नगर्नु र कुनै पनि उम्मेदवार मन नपराएमा मतदान गर्न नै नजानुले निर्वाचनको परिणाममा ठूलो फरक पर्ने हुनाले मतदान गर्दा कायम उम्मेदवारहरू कोही पनि स्वीकार्य नदेखिएमा मतदाताले त्यस्तो मत पनि व्यक्त गर्ने ठाउँ दिएर उम्मेदवारहरूको सर्वोत्तम प्रतिस्पर्धा सिर्जना गर्ने र जनताले उम्मेदवारलाई इन्कार गर्नुपर्ने देखिए ठाउँ दिनु पनि लोकतान्त्रिक निर्वाचनका लागि आवश्यक र उचित देखिन्छ । मतपत्रमा कायम भएका उम्मेदवारहरूप्रति असन्तुष्टि भए तिनलाई अस्वीकार गर्ने अधिकार जनतामा नभएसम्म सरकारमा जनताको प्रतिनिधित्व भएको मान्न नसकिने सर्वोच्च अदालतको ठहर छ । निर्वाचन आयोगका प्रवक्ता शालिग्राम पौडेलले उम्मेदवारलाई समर्थन नगर्नेसम्बन्धी प्रावधान समट्ने विषय आयोगको नीतिमा समावेश भए पनि कानुन संशोधन भएपछि मात्रै कार्यान्वयन हुन सक्ने बताए । अहिले भएका कानुनले मतदातालाई कुनै पनि उम्मेदवारप्रति समर्थन छैन भन्ने असर दिएको छैन, उनले भने, कानुन संशोधन भएपछि मात्रै आदेश कार्यान्वयन हुन्छ ।"
राजनीतिक नेतृत्वको गैरराजनीतिक भाषा,"(काठमाडौं)  एमाले अध्यक्ष केपी शर्मा ओली र एकीकृत समाजवादी अध्यक्ष माधवकुमार नेपालले मंगलबार केही घण्टाको फेर पारेर पत्रकार सम्मेलन गरे । दुवैले आइतबार संसद्बाट अनुमोदित एमसीसी सम्झौताका विषयमा औपचारिक धारणा राख्न आयोजना गरेका थिए । तर दुवै नेता त्यसमा मात्र सीमित भएनन् । ओलीले नेपाललार्ई राजनीतिक अपराधी को संज्ञा दिए । नेपालले ओलीलाई कम्युनिस्ट हुन लायक नभएको प्रतिक्रिया दिए । उनले भने, ओली देशभक्त होइनन् । ओलीले सत्ता गठबन्धन तोड्न गरेको प्रयासलाई असफल पारिएको भन्दै नेपालले प्रसन्नता व्यक्त गरे । अर्कातर्फ ओलीले पनि कांग्रेसको साथ नलाग्ने हो भने नेपालको राजनीति नचल्ने टिप्पणी गरे । ओली र नेपाल एकअर्कामाथि खनिएको यो पहिलो पटक होइन । एमाले विभाजनपछि दुई किनारमा पुगेका दुवै नेताले पछिल्लो समय राजनीतिक संस्कार भुलेरै प्रायः हरेक मञ्चमा एकअर्काको आलोचना गर्दै आएका छन् । ओलीले त नेता नेपाल सहभागी बैठकछलफल बहिष्कार गरिरहेका छन् । एमालेले एकीकृत समाजवादीलाई राजनीतिक दलका रूपमा स्वीकार गरेको छैन । एमालेसँगको छलफलमा कांग्रेस र माओवादीले एकीकृत समाजवादीलाई अनुपस्थित गराउँदै आएका छन् । पार्टीले कारबाही गरेको नेपालसहित १४ सांसदलाई बर्खास्त नगरेको भन्दै एमाले सभामुख अग्निप्रसाद सापकोटाप्रति पनि क्रुद्ध छ । यही विषयमा एमालेका सांसदले ६ महिनाभन्दा बढी समयदेखि संसद्मा नाराबाजी गर्दै आएका छन् । नेपाललगायतको सांसद पद जोगाइदिएको भन्दै सभामुख सापकोटामाथि महाभियोगको प्रस्ताव अघि सार्ने कुरा पनि एमालेभित्र उठ्ने गरेको छ । अहिले नेपालको राजनीतिमा देखापरेको ध्रुवीकरणमा ओलीनेपाल सम्बन्ध पनि प्रमुख कारण बन्न पुगेको छ । नेताहरूमा राजनीतिक मतान्तर देखिनु स्वाभाविक भए पनि नेपाल र ओलीबीचको विवाद व्यक्तिगत स्तरमै पुगेको छ । अहिले व्यक्तिगत रूपमा पनि दुवैबीचमा कुनै सम्बन्ध छैन, एमाले स्थायी कमिटी सदस्य कर्ण थापाले भने, एमालेमै हुँदा पनि दुवैबीच खासै सहकार्य भएको होइन । विगतमा ओलीले राजनीतिक रूपमा नेपाललाई सहयोग गरेको भए पनि नेपालबाट प्राविधिक रूपमा मात्रै सहयोग भएको थापा बताउँछन् । दुवैबीच मिल्ने सम्भावना नै छैन, उनले भने । नेपाल र ओली पाँचौं महाधिवेशनमा एउटै कित्तामा थिए । दुवै मदन भण्डारीको बहुदलीय जनवादको पक्षधर थिए । त्यतिबेला नेपाल पार्टीको दोस्रो वरीयतामा थिए भने ओली केन्द्रीय सदस्य थिए । महाधिवेशनपछि दूरी बढे पनि नेपालगन्जमा भएको छैटौं महाधिवेशनमा नेपाल र ओली एउटै कित्तामा आइपुगे । उक्त महाधिवेशनमा वामदेव गौतम र सीपी मैनालीले ल्याएको प्रगतिशील सुधार का कार्यनीतिविरुद्ध नेपाल र ओलीले शक्ति सञ्चय कार्यनीति ल्याएका थिए । जनकपुरमा भएको सातौं महाधिवेशनमा आइपुग्दा नेपाल र ओली दुई कित्तामा पुगे । गौतमलाई साथ लिएर ओलीले बहुपदीय प्रणालीमा जानुपर्ने अवधारणा अघि सारे । बुटवलमा भएको आठौं महाधिवेनशनमा अध्यक्ष पदमा झलनाथ खनालविरुद्ध प्रतिस्पर्धामा उत्रिएका ओलीलाई नेपालले साथ दिएका थिए । त्यसपछि खनाल अध्यक्ष र संसदीय दलको नेता हुँदाहुँदै नेपाललाई प्रधानमन्त्री बनाउन ओलीले नै भूमिका खेलेका थिए । तर त्यो सम्बन्ध लामो समय टिक्न सकेन । काठमाडौंमा भएको नवौं महाधिवेशनमा ओली र नेपालले अध्यक्ष पदमा प्रतिस्पर्धा गरे । त्यसअघि दोस्रो संविधानसभा चुनावपछि संसदीय दलको नेताको चुनावमा खनाल र ओली प्रतिस्पर्धामा उत्रिएका थिए । त्यतिबेला नेपालले खनाललाई सघाएका थिए । ओलीनिकट नेताहरू नेपाल पार्टीको नेता हुँदा उपत्यका बाहिरको कार्यक्रममा सहभागी हुनबाट ओलीलाई रोकिएको बताउँछन् । एकीकृत समाजवादी पार्टीका उपमहासचिव विजय पौडेलले दोस्रो जनआन्दोलनपछि नेपालले ओलीको राजनीति जोगाइदिएको दाबी गरे । दोस्रो जनआन्दोलनमा ओलीको भूमिका गणतन्त्रविरोधी थियो । पार्टीभित्र कारबाहीको कुरा उठेको पनि थियो । तर नेपालले उपप्रधानमन्त्री र परराष्ट्रमन्त्री बनाउनुभयो । त्यस समयमा कारबाही गरेको भए ओली अहिलेको अवस्था राधाकृष्ण मैनाली जस्तै हुने थिए, उनले भने, त्यो गल्तीको राजनीतिक मूल्य अहिले देशले चुकाइरहेको छ । हामीले त्यस समयमा नेपाललाई यस्तो गल्ती नगर्नुहोस् भनेकै हो । गत भदौमा एमालेबाट विभाजित भएर नेपालको नेतृत्वमा एकीकृत समाजवादी बन्नुअघिदेखि नै दुवै नेताहरूबीच तनावपूर्ण सम्बन्ध थियो । एकअर्कामाथि कटाक्ष पहिलेदेखि नै चल्दै आएको थियो । ओली सिंगापुरमा उपचार गराउन जानुअघि २०७५ भदौमा नेकपाको सचिवालय बैठक भएको थियो । त्यहाँ नेपालले शुभकामना दिँदा ओलीले लिन अस्वीकार गरेको घटनाले दुवैको सम्बन्ध त्यतिबेलै न्यून बिन्दुमा पुगेको देखिन्छ । नेकपामा विवाद सुरु हुनुअघि ओलीनेपाल व्यक्तिगत गालीगलौजमा उत्रिँदैनथिए । ओलीले सरकारमा हुँदा पनि सरकारी निकाय प्रयोग गरेर आफ्नो राजनीति सक्न लागेको आरोप नेता नेपाल निकटकाहरूले लगाउने गरेका थिए । ललिता निवासको जग्गा हिनामिना प्रकरण ओलीलाई चुनौती दिन सक्ने नेपालसहितका नेतालाई कमजोर बनाउने डिजाइनअनुसार सुरु भएको उनीहरूको बुझाइ छ । नेकपाको विभाजनपछि संघीय संसद्मा रहेको दुई तिहाइ बहुमत गुमाएको र एमालेको विभाजनपछि केन्द्र र प्रदेश सरकार सबैतिर सत्ताबाट हट्नुपरेको कारण आक्रोशका रूपमा नेताहरू गैरराजनीतिक टीकाटिप्पणीमा उत्रिएको राजनीतिशास्त्रीहरू बताउँछन् । विभाजनअघि नेकपाको संघका साथै ६ वटा प्रदेशमा एकलौटी सरकार थियो । अहिले देखिएको तिक्तता नेकपा विभाजन, त्यसपछि एमालेको विभाजनपछि सत्ताबाट बाहिरिनुपर्दाको आक्रोश पनि हो, राजनीतिशास्त्री इन्द्र अधिकारीले भनिन्, एमसीसीका विषयमा गठबन्धनभित्रको फरकफरक धारणाले सत्ता गठबन्धन तोड्ने सम्भावना बढाएको थियो तर त्यो तोडिएन । आज आएको (ओलीको) अभिव्यक्ति त्यसकै आक्रोश हो । अधिकारीको बुझाइअनुसार नेकपा हुँदा ओली र नेपालको तिक्तताले राष्ट्रिय राजनीतिमा प्रभावित पार्न सक्ने स्थिति भए पनि अहिले त्यस्तो छैन । खुला विश्वविद्यालयका सहप्राध्यापक खगेन्द्र प्रसाईं ओलीनेपाल सम्बन्धलाई व्यक्तिगत नभई संरचनागत र पद्धतिगत रूपमा हेर्नुपर्ने बताउँछन् । पार्टी र सरकारमा हुँदा ओलीले असाधारण रूपमा केन्द्रीयकरण गर्दै लाँदा अहिलेको समस्या देखिएको हो । एकीकरण गरेर आएका प्रचण्डको भूमिका खुम्चिएको थियो । माधव नेपालका लागि त्यति पनि थिएन । त्यहींबाट अन्तरद्वन्द्व सुरु भयो । यसलाई व्यक्तिगत रूपमा लिनु हुँदैन, उनले भने, यो पार्टी संरचना र पार्टी पद्धति सम्बन्धित छ । स्वार्थ मिलेको छैन, त्यसैले व्यक्तिगत सम्बन्धमा पनि राम्रो छैन ।"
एमसीसी जटिलताको मुख्य जिम्मेवार ओली,"(काठमाडौं)  एकीकृत समाजवादी पार्टीले तत्कालीन प्रधानमन्त्री केपी शर्मा ओलीकै कारण एमसीसी जटिल र संशयपूर्ण भएको आरोप लगाएको छ । एमसीसीसँगको सम्झौता अनुमोदन भएको दुई दिनपछि आफ्नो धारणा सार्वजनिक गर्दै अध्यक्ष माधवकुमार नेपालले ओलीले उत्पन्न गराएको जटिलालाई गठबन्धनले निकास दिएको दाबी गरे । मुलुकभित्रका दलहरूबीच विवाद बीजारोपण गर्ने र जनतालाई समेत उत्तेजित पार्दै विभाजित गर्ने काम ओली नेतृत्वको सरकारबाट भयो, मंगलबार विज्ञप्तिमार्फत नेपालले भने, अतः राज्य सञ्चालनको जिम्मा पाएका ओली जस्ता व्यक्तिहरूमा भएको व्यक्तिवादी, दम्भी, अहंकारी, आत्मसमर्पणवादी एवम् षड्यन्त्रकारी प्रवृत्तिले उत्पन्न गराएको जटिलता र संशयपूर्ण क्रियाकलापलाई अहिलेको गठबन्धनले उपयुक्त निकास दिनुपर्ने बाध्यात्मक अवस्था बन्यो । एमसीसीलाई इन्डोप्यासिफिकमा सहभागी गराउन पनि तत्कालीन ओली सरकारले भूमिका खेलेको अध्यक्ष नेपालको आरोप छ । अमेरिकी विदेश विभागले सन् २०१९ मा जारी गरेको अ फ्री एन्ड ओपन इन्डोप्यासिफिक प्रतिवेदनमा एमसीसीलाई आफ्नो हिस्साका रूपमा उल्लेख गर्दै नेपाललाई त्यसको सदस्य राष्ट्रको सूचीमा राखियो, नेपालको भनाइ छ, तत्कालीन परराष्ट्रमन्त्री प्रदीप ज्ञवालीले अमेरिकाको औपचारिक भ्रमणमा तत्कालीन प्रधानमन्त्रीको अनुमतिमा एमसीसीमार्फत आईपीएसमा आबद्ध भएको भनेर विभिन्न सञ्चारमाध्यममा आए पनि त्यसबारेमा नेपालका औपचारिक संस्थाहरूबाट कहींकतै विरोध वा निर्णय भएको देखिँदैन । पछि नेपालमा राजनीतिक पार्टीका नेताहरूले विरोध जनाएपछि सन् २०२२ को रिपोर्टमा आईपीएसबाट नेपालको नाम हटाएको समाचार सार्वजनिक भएको दाबी एकीकृत समाजवादीको छ । यसअघि कुनै पनि विकास आयोजनासम्बन्धी वैदेशिक सहयोग सम्झौता संसद्बाट अनुमोदन गराउने काम नभएको तर तत्कालीन अर्थमन्त्री युवराज खतिवडाले एमसीसी सम्झौता सदनमा पुर्याएपछि विवाद सिर्जना भएको नेपालको आरोप छ । मंगलबार नै एमसीसीबारे आफ्नो र पार्टीको धारणा सार्वजनिक गरेका एमाले अध्यक्ष ओलीले अध्यक्ष नेपालले लगाउँदै आएको आरोपको खण्डन गरेका थिए । आफ्नो पार्टीले लिएको अडानकै कारण अहिले संसद्बाट व्याख्यात्मक घोषणासहित एमसीसी पारित भएको अध्यक्ष नेपालले दाबी गरेका छन् । एमसीसीलाई जस्ताको तस्तै अनुमोदन गर्ने योजना ओली सरकारको थियो । अन्य केही दलले समेत यथास्थितिमा एमसीसी पारित गर्ने भनिरहेको सन्दर्भमा हाम्रो पार्टीले उक्त कम्याक्टमा भएका कतिपय शंका र दोहोरो अर्थ लाग्ने विषयबारे स्पष्ट निरूपण नगरी यथास्थितिमा अनुमोदन गर्नु हुँदैन भनेर निर्णयसहित दृढ अडान लियो । उक्त अडानका कारण नै व्याख्यात्मक घोषणासहित एमसीसी कम्प्याक्ट संसद्बाट अनुमोदन हुने अवस्थामा पुग्यो, विज्ञप्तिमा भनिएको छ । एमाले अध्यक्ष ओलीले एमसीसीलाई चालबाजीका रूपमा उपयोग गर्न खोजेको आरोप नेपालको छ । पछिल्लो समय अन्तर्राष्ट्रिय चासोका रूपमा समेत लिइएको र नेपाली समाज नै पक्षविपक्षमा विभाजित भएको एमसीसी कम्प्याक्टलाई संसद्बाट अनुमोदन गरी लागू गर्ने वा नगर्ने भन्ने विषयमा छिटो निर्णयमा पुग्ने प्रधानमन्त्री शेरबहादुर देउवाको चाहनालाई केपी ओलीले आफ्नो आदेश पालन नगर्ने तथा आफूसँग असहमत व्यक्ति र समूहलाई समाप्त गर्ने एवम् सत्ता गठबन्धन भत्काउँदै संविधान र संसद्को तेजोबध गर्ने कार्यको पुनरावृत्ति गर्ने गरी चालबाजीका रूपमा उपयोग गर्न खोजे, विज्ञप्तिमा छ । पछिल्लो समय एमसीसीको विषयलाई लिएर गठबन्धनका दलहरूबीच विभाजन खडा गरेर लोकतन्त्र, संघीयता र संविधानसमेत ध्वस्त गर्ने दुष्प्रयास भएको अध्यक्ष नेपालको दाबी छ ।"
एमसीसी कार्यान्वयनमा प्रमुख प्रतिपक्षी प्रतिबद्ध,"(काठमाडौं)  एमालेले संसदीय अनुमोदन प्रक्रियामा भाग नलिए पनि अमेरिकी सहयोग निकाय मिलेनियम च्यालेन्ज कर्पोरेसन (एमसीसी) सँगको सम्झौतालाई स्वीकार गरेको छ । संसद्मा सम्झौता अनुमोदन हुने बेला सभामुख अग्निप्रसाद सापकोटाविरुद्ध नाराबाजी गरेको एमालेले मंगलबार औपचारिक धारणा सार्वजनिक गरेको हो । एमालेको समर्थनसँगै एमसीसी सम्झौताका विषयमा प्रमुख राजनीतिक दलहरू एक ठाउँमा आएका छन् ।सम्झौता अनुमोदनका लागि साढे दुई वर्षअघि संसद् सचिवालयमा दर्ता गराएको एमाले नेतृत्व सत्ताबाट बाहिरिएपछि एमसीसीका विषयमा मौन रहँदै आएको थियो । एमाले अध्यक्ष केपी शर्मा ओलीले पहिला गठबन्धनले सहमति गरे आफ्नो पार्टीको धारणा बनाउने बताउने गरेका थिए । यही मुद्दालाई सत्ता गठबन्धन भत्काउने कडीका रूपमा प्रयोग गर्न पनि एमालेले प्रयास गरेको थियो । व्याख्यात्मक घोषणासहित एमसीसी सम्झौता अनुमोदन गर्ने निष्कर्षमा गठबन्धन पुगेपछि एमालेबाट आधिकारिक धारणा आएको थिएन । माधवकुमार नेपालसहितका १४ सांसदमाथिको कारबाहीको सूचना टाँस्नुपर्ने वा सभामुख अग्निप्रसाद सापकोटाले राजीनामा दिनुपर्ने मागसहित निरन्तर संसद् अवरुद्ध गर्दै आएको एमालेले एमसीसी सम्झौता अनुमोदनको दिन आइतबार पनि नाराबाजीलाई निरन्तरता दिएको थियो । अनुमोदनको दुई दिनपछि भने विज्ञप्ति जारी गर्दै एमालेले भनेको छ, एमसीसी सम्झौता संसद्बाट अनुमोदन भइसकेको छ । अब राष्ट्रको हित प्रतिकूल नहुने गरी यसको कार्यान्वयन हुनुपर्छ । पारित भइसकेको परियोजनाका बारेमा राष्ट्रको जनमतलाई थप विभाजित गर्नु हानिकारक हुन्छ ।एमाले अध्यक्ष ओलीले सम्झौता अनुमोदनमा प्रक्रियागत त्रुटि भएको टिप्पणी गरेका छन् । हामीलाई प्रक्रियाबाट बलजफ्ती अलग राखेर अहिलेको गठबन्धनले एमसीसी सम्झौता पारित गरेको छ । तर दुई देशबीच वा एउटा देशको सहयोग निकायसँग गरेको सम्झौता संसद्बाट पारित भइसकेपछि त्यो कार्यान्वयन नगर्ने भन्ने कुरा हुँदैन, मंगलबार आयोजित पत्रकार सम्मलेनमा उनले भने । ओलीले जारी गरेको विज्ञप्तिमा भनिएको छ, फागुन १५ को प्रतिनिधिसभा बैठकका दुवै सत्रमा हाम्रो पार्टीलाई प्रक्रियामा सहभागी हुनबाट वञ्चित गरियो । यसले देशको प्रमुख प्रतिपक्षलाई यस प्रक्रियाबाट बाहिर राख्ने सत्ताधारी गठबन्धनको षड्यन्त्रपूर्ण व्यवहार पनि स्पष्ट भएको छ । संसद्को सबैभन्दा ठूलो दल एमालेलाई वेलमा राखेर अवरोधका बीच यस्तो संवेदनशील निर्णय गरिएको छ । राष्ट्रिय महत्त्वको मुद्दामा सबै दलहरूलाई एक ठाउँमा उभ्याउने दायित्वबाट स्वयम् प्रधानमन्त्रीसमेत विमुख हुन पुग्नु दुःखद कुरा हो । अनुमोदनअघि प्रधानमन्त्री शेरबहादुर देउवा र माओवादी अध्यक्ष पुष्पकमल दाहालले भेटेरै एमाले अध्यक्ष ओलीसहितका नेतालाई एमसीसी सम्झौतामा सहयोग गर्न आग्रह गरेका थिए । तर एमालेले संसद् चल्न १४ सांसदको कारबाही वा सभामुख सापकोटाको राजीनामाको मागलाई दोहोर्याएको थियो । प्रधानमन्त्री देउवासँग भने एमाले अध्यक्ष ओलीले एमसीसी अनुमोदनमा सहयोगका लागि गठबन्धन भत्काउनुपर्ने सर्त अघि सारेका थिए । एमसीसी र सदन खुलाउने विषयमा प्रधानमन्त्री देउवाले पटकपटक बोलाएको सर्वदलीय बैठकमा समेत एमाले सहभागी भएको थिएन । कांग्रेसले सोमबार पत्रकार सम्मेलन गर्दै एमालेको सहयोगमा एमसीसी अनुमोदन भएको जनाएको थियो । एमालेले एमसीसी सम्झौतासँगै अनुमोदन गरिएको १२ बुँदे व्याख्यात्मक घोषणालाई भने जनता ढाँट्ने दुष्प्रयास भनी टिप्पणी गरेको छ । दुई सरकारबीच भएको सम्झौता, सहमतिको झन्डै आधा दशकपछि एकतर्फी व्याख्याद्वारा संशोधन हुन्छ भन्नु जनतालाई ढाँट्ने दुष्प्रयास हो र यो हास्यास्पद कुरा हो, ओलीको विज्ञप्तिमा भनिएको छ, केही नेता व्याख्यात्मक घोषणालाई हिजो आफूले गलत थियो भनिएको एमसीसीलाई दुरुस्त पार्ने भ्याक्सिनका रूपमा प्रचार गर्न खोज्दै छन् । यो जनतालाई दिग्भ्रमित पार्ने अर्को चालबाजी हो । एमालेले एमसीसी सम्झौता अनुमोदन प्रक्रियामा पनि सभामुख सापकोटाको भूमिकामाथि प्रश्न उठाएको छ । संसद्मा माननीय सदस्यहरूको अवरोधलाई अनदेखा गर्दै बलमिच्याइँ गर्ने सभामुखको व्यवहार झनै आपत्तिजनक छ, विज्ञप्तिमा उल्लेख छ, सरकारले दिएको बिजनेस सदनमा प्रस्तुत नगर्ने जस्ता पदीय दायित्व प्रतिकूल व्यवहार गर्दै आउनुभएका सभामुखले कुनै समय एमसीसीसम्बन्धी प्रस्ताव टेबल गर्नुपरेमा आत्महत्या गर्छु भन्नेजस्ता आवेगपूर्ण अभिव्यक्ति दिनुभयो । षड्यन्त्रको पटकथा तयार भएपछि भने सभामुख भनेको अम्पायर हो भन्नेजस्ता शब्दावली प्रयोगमा ओर्लिनुभयो । यसले उहाँको यो व्यवहार पदीय कर्तव्यको पालनाभन्दा पनि दल विशेषको आज्ञापालन गर्ने देखिन्छ । अहिले राष्ट्रिय राजनीति लिकबाट बाहिरिएको र सभामुखको भूमिकाले थप गतिरोध सिर्जना भएको आरोप एमालेले लगाएको छ । एमालेले तत्कालीन नेकपाकालमा ओलीलाई प्रधानमन्त्री पदबाट हटाउन योजनाबद्ध रूप एमसीसी सम्झौतालाई गिजोलिएको दाबी गरेको छ । एमसीसीसम्बन्धी मुद्दा तत्कालीन नेकपाका अध्यक्ष एवम् प्रधानमन्त्री ओलीलाई पदच्युत गर्ने लक्ष्यसहित विकृत रूपमा सुरु गरिएको योजनाबद्ध दुष्प्रचार थियो, विज्ञप्तिमा भनिएको छ, गलत मनसायमा आधारित त्यस अभियानले झन्डै तीन वर्षदेखि नेपाली जनमानसलाई अनावश्यक ढंगले गिजोल्यो, विभाजित गर्यो । विवाद यसरी उछालियो कि त्यसले नेपाल राष्ट्रको सामर्थ्यलाई उपेक्षा गर्यो र नेपाली स्वाभिमानको समेत तेजोबध गर्यो । एमालेले एमसीसी सम्झौतालाई पारदर्शी बनाउन संसद् पुर्याएको तर्क गरेको छ । सरकारले गरेको सम्झौता सुटुक्क लागू गर्न छाडेर संसद्मा किन पेस गरियो भन्नेजस्ता छली प्रवृत्तिसँग एमाले सहमत हुन सक्दैन । त्यसै कारण यो संसद्मा अनुमोदनका लागि प्रस्तुत गरिएको थियो, विज्ञप्तिमा छ । एमाले अध्यक्ष ओलीले सम्झौता संसद्मा दर्ता गर्ने कुरालाई निर्जल्ल ढंगले हल्ला चलाइएको आरोप लगाए । ओली नेतृत्वको सरकारका पालामा संसद्मा दर्ता गराएर गल्ती भयो, प्रदीप ज्ञवाली अमेरिका गएर एमसीसीलाई आईपीएसको अंग बनाइयो भन्ने हल्ला चलाइयो, उनले पत्रकार सम्मलेनमा भने । ओलीले विकासका लागि आवश्यक सहयोग लिन नेपाल स्वतन्त्र रहेको पनि बताएका छन् । सार्वभौम समानताका आधारमा कुनै पनि मित्रराष्ट्र र हितैषी दातृसंस्थासँग सहायता परियोजना लिने वा नलिने निर्णय गर्न पनि स्वतन्त्र तथा सक्षम छौं । कुनै पनि दाताबाट प्राप्त विकास सहायता परिचालन गर्दा छिमेकी मित्रराष्ट्रहरूको संवेदनशीलताप्रति हामी सजग रहन्छौं, ओलीको विज्ञप्तिमा उल्लेख छ, हामी सबै मित्रराष्ट्रको सहयोगलाई उत्तिकै महत्त्व दिन्छौं । सहयोगी कुनै पनि राष्ट्रहरूका चासो तथा संवेदनशीलताप्रति सजग रहन्छौं । एमसीसीमा असन्तुष्ट अन्य दलका नेताकार्यकर्तालाई एमालेले स्वागत गर्ने पनि ओलीले बताएका छन् । एमसीसी प्रकरणमा गठबन्धनमा रहेका केही पार्टीका गलत चालबाजी र उनीहरूबाट प्रकट भएका घातक प्रवृत्तिबाट मुलुकलाई मुक्त पार्न आवश्यक छ, विज्ञप्तिमा भनिएको छ ।"
जसपा बैठक स्थगित,"काठमाडौं (कास) जनता समाजवादी पार्टी (जसपा) को केन्द्रीय कार्यकारिणी समिति बैठक नेतृत्व प्रणालीबारे सहमति खोज्ने भन्दै अनिश्चित समयका लागि स्थगन गरिएको छ । महन्थ ठाकुरले पार्टी छाडेपछि रिक्त अध्यक्ष पदमा के गर्ने भन्ने विषयमा विवाद चर्किएपछि बैठक रोकिएको हो । नेतृत्व प्रणालीका विषयमा पार्टी अध्यक्ष उपेन्द्र यादव, संघीय परिषद् अध्यक्ष बाबुराम भट्टराई र वरिष्ठ नेता अशोक राईले समाधान निकालेपछि बैठक बस्छ, नेता मोहम्मद इस्तियाक राईले भने । जसपाको विधानमा दुई अध्यक्ष रहने व्यवस्था छ । अध्यक्ष यादव एकल अध्यक्ष हुनुपर्ने पक्षमा छन् । इतर पक्षले भने समावेशी प्रतिनिधित्व हुने गरी दुई अध्यक्ष राख्नुपर्ने भन्दै आएको छ । रिक्त अध्यक्षमा वरिष्ठ नेता राईलाई चयन गर्न दबाब छ ।"
जेठो रानीपोखरीको पुनर्जन्म,"(भक्तपुर)  मौलिक कलात्मक प्रवेशद्वार । रानीपोखरी (न्हुः पुखु) सँगै पुनर्जीवन पाएको सुन्दर ह्वाङह्वाङ पाटीले अर्को सौन्दर्य थपेको छ । संरक्षण अभावमा निकै वर्ष पुरिएर लोप अवस्थामा पुगेको जलद्रोणी पनि सङ्लो पानीले भरिएको छ । मर्मत तथा जीर्णोद्धार नहुँदा घाँसे झाडीमा पुरिएका शिलालेख, ऐतिहासिक मूर्तिहरूले पनि मुहार फेरेको आभास हुन्छ ।सम्पदा संरक्षणमा उदाहरणीय काम गर्दै आएको भक्तपुर नगरपालिकाले वर्षौंदेखि नेपाली सेनाको घेरामा रहेर संरक्षणविहीन रानीपोखरीलाई पुनर्जन्म दिएको छ । चर्चामा नरहेको भक्तपुरको ऐतिहासिक रानीपोखरीलाई प्राप्त प्रमाणका आधारमा नगरपालिकाले मौलिक शैलीमा जीर्णोद्धार गरेको हो । रानीपोखरीको ऐतिहासिक, सांस्कृतिक र पुरातात्त्विक महत्त्वबारे अध्ययन गर्न २०७६ असोजमा इतिहासविद् डापुरुषोत्तमलोचन श्रेष्ठको संयोजकत्वमा सहप्राध्यापक विश्वमोहन जोशी, राष्ट्रिय कला संग्रहालय भक्तपुर प्रमुख मोहनसिं लामा, योजना तथा सम्पदा शाखा प्रमुख इन्जिनियर रामगोविन्द श्रेष्ठलगायत अध्ययन समिति गठन गरिएको थियो । उक्त समितिले रानीपोखरीको अध्ययन प्रतिवेदन २०७७ मंसिरमा दियो । प्रतिवेदनका आधारमा रानीपोखरीको स्वरूप तयार भएको नगर प्रमुख सुनील प्रजापतिले बताए । पोखरीलाई मौलिक शैलीमा पुनर्निर्माण तथा संरक्षण गर्न भक्तपुर नगरका जनप्रतिनिधिले पटकपटक पुरातत्त्व र इतिहासविद्हरूसँग अन्तरक्रिया गरी प्राप्त प्रमाणका आधारमा जीर्णोद्धार गरेको उनको भनाइ छ ।भक्तपुर नगरपालिका१ सल्लाघारीस्थित सैनिक आवासीय महाविद्यालयको हाताभित्र रहेको रानीपोखरीका बारेमा संरक्षणको काम सुरु हुनुअघिसम्म धेरैलाई थाहा थिएन । २०४० मा सैन्य तालिम केन्द्रका लागि सरकारले पोखरी आसपासका सार्वजनिक र सर्वसाधारणको जग्गासमेत अधिग्रहण गरेको थियो । पोखरी १५ रोपनी ५ आना २ पैसा क्षेत्रफलमा छ । नगरपालिकाले क्रमागत रूपमा चार चरणमा बजेट पारेर रानीपोखरीको जीर्णोद्धार गरेको जनाएको छ । पोखरी निर्माणका लागि नगरपालिकाले २ करोड ७५ लाख ९५ हजार लागत इस्टिमेट गरेको थियो । स्थानीय श्यामसुन्दर बाटी संयोजकत्वको उपभोक्ता समितिले २ करोड ५४ लाख ८३ हजारको लागतमा पोखरी जीर्णोद्धार गरेको छ । पोखरी जीर्णोद्धारका क्रममा २२ टोलीका ८ सय ८४ जनाले श्रमदान गरेका छन् । इतिहासविद् डापुरुषोत्तमलोचन श्रेष्ठका अनुसार भक्तपुरको रानीपोखरी काठमाडौंको भन्दा ४० वर्ष पुरानो रहेको प्रमाण भेटिएको छ । राजा प्रताप मल्लले नेपाल संवत् ७९० अर्थात् विसं १७२७ मा बनाएको काठमाडौंको रानीपोखरी, नेपाल संवत् ७६७ (विसं १७०४) मा राजा सिद्धिनरसिंह मल्लको पालामा बनेको ललितपुरको रानीपोखरी (न्हुः पुखु) र राजा जनज्योति मल्लले नेपाल संवत् ७५० (विसं १६८७) मा भक्तपुरको रानीपोखरी (न्हुः पुखु) बनाएको पाइएको छ । मल्लकालीन कान्तिपुरका राजा प्रताप मल्लले भक्तपुर आक्रमण गर्दा पोखरीमा आक्रमण गरेको पाइएको इतिहासविद् डा श्रेष्ठ बताउँछन् । प्रताप मल्ल चाँगु हुँदै भक्तपुरको उत्तरतिरको महाकाली पीठसम्म आक्रमण गर्दै आए । तर, भक्तपुरको पर्खालबाट भित्र छिर्न सकेनन् । त्यहाँ मजबुत गढ थियो । उत्तरबाट नसकेपछि भक्तपुरको पश्चिममा रहेको रानीपोखरीबाट आक्रमण गरेका थिए, उनले भने, प्रताप मल्लले सुन्दर पोखरी बिगारे । यहाँका सुन्दर कलाकृति उठाएर हनुमानढोका दरबारमा सजाउन लगे । भक्तपुरमा लगातार आक्रमण गरेका प्रताप मल्लले पोखरीका कलाकृति लैजानुले आफ्नो सहरमा त्यसपछि रानीपोखरी बनाएको सहजै अनुमान गर्न सकिने उनी बताउँछन् । भक्तपुरका भाजु पोखरी, सिद्धपोखरी, रानीपोखरी देखेपछि प्रताप मल्लले आफ्नो दरबारको पूर्वमा रानीपोखरी बनाएको उनको दाबी छ ।आक्रमणबाट भताभुंग भएको रानीपोखरीलाई ललितपुर र काठमाडौंका राजालाई पनि बोलाएर जीर्णोद्धार गरिएको इतिहासमा उल्लेख भएको जनाइएको छ । जगज्योति मल्लले नगरको शोभा बढाउन, राज्यको प्रतिष्ठा कायम राख्न, संस्कृति जीवन्त बनाउन र जल भण्डारण गर्न पोखरी बनाएको पाइएको नगर उपप्रमुख एवं आर्किटेक ई रजनी जोशी बताउँछिन् । पोखरी बनाउनुमा राजनीतिक र कूटनीटिक कारणसमेत पाइएको इतिहासविद् डा श्रेष्ठको भनाइ छ । भक्तपुर प्रवेश गर्दा होस् वा बाहिरिँदा यही पोखरी हुँदै जानुपर्छ । त्यति बेला तीनवटै मल्ल राजा र कूटनीटिक व्यक्ति भेट गर्नुपरेमा रानीपोखरीमा भेट गर्ने चलन थियो, उनले भने, त्यसैले यो पोखरी राजनीतिक, कूटनीतिक, धार्मिक, सांस्कृतिक रूपमा महत्त्वपूर्ण छ ।पोखरीको दक्षिण दिशाबाहेक चारैतिर प्रशस्त दिगु द्यो (देवता) छन् । अक्षय तृतीयाका दिन भक्तपुरका स्थानीयवासी सिद्धपोखरी र रानीपोखरीमा भेला भएर देवाली मनाउने गर्दछन् । सेनाले स्थानीय देवाली पूजाबाहेक अन्य समयमा सर्वसाधारणलाई पोखरी प्रवेशमा रोक लगाउँदै आएको थियो । मंगलबारबाट सर्वसाधारणका लागि रानीपोखरी प्रवेश खुला गरिएको समेत जनाएको छ । नगरभित्रका पोखरीमध्ये सबैभन्दा सुन्दर भएकै कारण रानीपोखरी नामकरण भएको मानिन्छ । प्रताप मल्लले आक्रमण गर्दा क्षति पुगेको पोखरी नेपाल संवत् ७९८ (विसं १७३५) मा जितामित्र मल्लले जीर्णोद्धार गरेपछि न्हुः पुखु नामले पनि रानीपोखरीलाई चिनिन थालेको श्रेष्ठले बताए । रानीपोखरीको उद्घाटन नेमकिपाका अध्यक्ष नारायणमान बिजुक्छेले गरे । भक्तपुर दूधपाटीबाट सांस्कृतिक र्यालीसहित पोखरी आइपुगेका नेमकिपाका सचिव एवं प्रतिनिधिसभा सदस्य प्रेम सुवाल, प्रदेशसभा सदस्यहरू सुरेन्द्रराज गोसाईं, सिर्जना सैंजु, संस्कृतिविद् तेजेश्वरबाबु ग्वंग, इतिहासविद् डापुरुषोत्तमलोचन श्रेष्ठ, विशेष अदालतका पूर्वन्यायाधीश गौरीबहादुर कार्की, प्रमुख जिल्ला अधिकारी रुद्रादेवी शर्मालगायतले भक्तपुर नगरपालिकाको कामको प्रशंसा गरेका छन् । साँझ रानीपोखरी परिसरमा दीपावली गरिएको थियो । नगरपालिकाले रानीपोखरी परिसरमा ३ फल्चा (पाटी) र ४ वटा प्रवेशद्वार निर्माण गरेको छ ।"
प्रहरीले उजुरी नलिएपछि प्रदर्शन,काभ्रे (कास) पाँचखाल५ खावामा मृत फेला परेकी २२ वर्षीया युवतीलाई श्रीमान्ले हत्या गरेको भन्दै माइती पक्षले जिल्ला प्रहरी कार्यालयमा प्रदर्शन गरेका छन् । प्रहरीले किटानी जाहेरी लिन नमानेको भन्दै उनीहरू विरोधमा उत्रेका हुन् । फागुन १५ गते बिहान घरनजिकैको टहरामा मृत फेला परेकी उनलाई श्रीमान् जयराम र परिवारले मारेर झुन्ड्याएको आफन्तको आरोप छ । घटनास्थल पुगेका मृतकका माइतीतर्फका छिमेकी सुरथ हुमागार्इंले घटनाको प्रकृति हेर्दा हत्यापछि डोरीमा झुन्ड्याइएको देखिएको र शरीरमा नीलडाम तथा चोट भएको बताए । आइतबार मृत फेला परेको खबर गरेपछि आफन्त घटनास्थल पुगेका थिए । आइतबार नै किटानी जाहेरी दिन आएका माइती पक्षलाई व्यहोरा सच्याउन भनेपछि दर्ता भएको थिएन । प्रदर्शनपछि भने प्रहरीले उजुरी लिएको छ । जिल्ला प्रहरी प्रमुख एसपी चक्रराज जोशीले कानुनबमोजिम अनुसन्धान र प्रक्रिया अघि बढ्ने बताए ।
मकवानपुर कांग्रेसमा लामा,हेटौंडा (कास) नेपाली कांग्रेस मकवानपुरको सभापतिमा बुद्ध लामा निर्वाचित भएका छन् । पहिलो चरणको मतदानमा पहिलो र दोस्रो हुने लामा र आनन्दराम पराजुलीबीच सहमति जुटेपछि दोस्रो चरणको मतदानबिना नै लामा सभापति निर्वाचित भएका हुन् । पहिलो चरणको चुनावमा कुनै पनि उम्मेदवारले ५१ प्रतिशत मत ल्याएका थिएनन् । पहिलो चरणको चुनावअघि केन्द्रीय सहमहामन्त्री डीना र वाग्मती प्रदेश सभापति बानियाँलगायत शीर्ष नेतासमेतको उपस्थितिमा संस्थापन पक्षका उम्मेदवारद्वय लामा र पराजुलीबीच बढी मत प्राप्त गर्ने उम्मेदवारलाई सभापित स्वीकार गर्ने सहमति भएको थियो । १४ औं महाधिवेशनअन्तर्गत सोमबार भएको पहिलो चरणको मतदानमा खसेको १७७५ मतमध्ये लामाले सबैभन्दा बढी ५९५ मत पाएका थिए । दोस्रो भएका पराजुलीले ५४५ र संस्थापन इतर पक्षका जयराम लामिछानेले ५३१ मत पाएका थिए ।
साँगामा 'ह्वीलचियर र्याली,"काभ्रे (कास) आवतजावतका लागि ह्वीलचियर प्रयोग गर्नर्हेरूले साँगामा मंगलबार ह्वीलचियर र्याली गरेका छन् । मेरुदण्डमा चोट भएका कारण बनेपा१४ भैंसेपाटीस्थित स्पाइनल इन्जुरी पुनर्स्थापना केन्द्रमा उपचारका क्रममा रहेकाहरूले केन्द्रबाट करिब ५ सय मिटर क्षेत्रफलमा र्याली गरेका हुन् । अन्तर्राष्ट्रिय ह्वीलचियर दिवसको सन्दर्भमा आयोजित कार्यक्रममा प्रयोगकर्ताले ह्वीलचियरमैत्री वातावरण बनाउन माग गरेका थिए । ह्वीलचियर यात्री रामबहादुर आफूले ह्वीलचियरमा नै पूर्वपश्चिम यात्रा गरेको भन्दै ह्वीलचियरमैत्री वातावरण नहुँदा प्रयोगकर्ताले सास्ती व्यहोरिरहेको बताए । केन्द्रका संस्थापक अध्यक्ष कनकमणि दीक्षितले ह्वीलचियर प्रयोगकर्तालाई सहज हुने र्ताको अधिकार भएको भन्दै सोहीअनुसारका संरचना बनाउन सरोकारवालासँग माग गरे । केन्द्रका मेडिकल निर्देशक डा राजु ढकालले गाँस, बास, कपास जस्तै ह्वीलचियर पनि आधारभूत आवश्यकता भएको बताए ।"
कलैया उपमहानगर : ५ वर्षमा १० प्रशासकीय अधिकृत,"(बारा)  वर्षाको पानीले बजार जलमग्न हुने कलैयाले जनप्रतिनिधिहरूको पाँचवर्षे नेतृत्वमा पनि निकास भएन । न त कलैया बजारका मुख्य सडक फराकिलो पारिए । जनप्रतिनिधिकको साथ पाएका कलैया उपमहानगरपालिकाका प्रमुख राजेश यादवले आफ्नो कार्यकालमा कलैयालाई फेर्न सकेनन् । खुद्रे योजनाको वरिपरि ५ वर्ष बितेकाले नगरको मुख्य समस्या फोहोर व्यवस्थापन र साँघुरा सडकलाई विस्तारको योजनामा काम नै भएनन् । मुख्य बजार भद्रगोल भइरहने समस्या ज्युँका त्युँ छ । बर्खे पानीको निकास व्यवस्थित गर्ने नाला निर्माण गर्न नसक्दा सहर डुबानको समस्या हट्न सकेको छैन । बजारको व्यवस्थापन नहुँदा सधैं ट्राफिक जाम उस्तै छ । ल्यान्डफिल साइट व्यवस्थापनसँगै टाउन हल, स्टेडियम, बजारका साँघुरा सडक, नाला, पार्कलगायतको निर्माणदेखि नगरको मुटु भरतचोकको घण्टाघरमा घडी फेर्न नसकिएकाले संघीय संरचनाअनुसार जनप्रतिनिधिको नेतृत्वपछि पनि कलैया जहाँको त्यहीं देखिन्छ । अधिकांश नगरवासी भन्छन्, ५ वर्षमा ५ वटा ठूलो काम हुन सकेको छैन । कलैयामा सर्वसाधारणको धेरै आवागमन हुने १० बिघा क्षेत्रफलमा फैलिएको राणाकालीन संस्कृत मावि छ । त्यहाँ आकर्षक क्रिकेट मैदान, जिमखाना, बास्केट बल मैदान, विवाहमण्डप, फूलबारी, गौशाला, विभिन्न मन्दिरहरू छन् । पर्यटकीयस्थलका रूपमा विकास गर्न सकिने भए पनि उपमहानगरले यसमा लगानी गरेन । पर्यटकीय महत्त्वको राम मन्दिरसँगै आकर्षक पोखरी छ । यसले पनि ५ वर्षमा केही परिवर्तन देख्न पाएन । जनप्रतिनिधिले काम नै नगरेका भने होइनन् । उपमहानगरको योजना शाखाका अनुसार कलैया७ बरेवामा छठियाघाटको पोखरीमा मात्र डेढ करोडको लगानीमा बार लगाइएको छ । झन्डै ७ करोड रुपैयाँमा उक्त पार्क निर्माण गर्न लागिएको छ । घण्टाघरको घडी डेढ दशकदेखि बिग्रेको थियो । त्यो फेर्न र रंगरोगन गर्न २२ लाख रुपैयाँको योजना सम्झौता हुने क्रममा छ । ३ करोडमा मुख्य बजारको सडक विस्तारको योजना अघि सारिएको छ । कलैया१४ भावँराको पसाहाखोलामा ल्यान्डफिल साइट बनाउन नक्सांकन गरिएको छ । त्यहाँको माटो उपयुक्त नभएकाले ल्यान्डफिलको योजना अघि नबढेको हो, इन्जिनियर राजकुमार साहले भने । उपयुक्त जमिन पाए योजना अघि बढ्ने उनले बताए । कलैया२५ सुकलैयामा १४ करोडको खेलमैदान बनाउन डीपीआर गरिएको थियो । योजना आयोगमा पठाइएको कार्यक्रम बजेटमा नपरेकाले नगरपालिकाले माग गरे पनि अलपत्र रहेको उनले बताए । पूर्वाधारका ठूला योजनामा बजेट व्यवस्थापन गर्न गाह्रो हुने देखेर जनप्रतिनिधिले जोडबल गर्नको साटो चासो नै कम दिएर ढुक्क समय बिताएको गुनासो नागरिक समाजको छ । योजना आफूहरूले बनाएर संघ र प्रदेशसँग बजेट माग गर्नुभन्दा आफूले लिन सक्ने व्यक्तिगत सुविधामा मात्रै ध्यान दिएको आरोप समाजको छ । उपमहानगरमा वडाबाहेक प्रतिवर्ष ४५७० करोड बजेट छ । वडामा ७०९५ लाख पुगेको छ तर कतै देखिने काम भएको छैन, नागरिक समाजका अगुवा हिरालाल साहले भने, जनप्रतिनिधिहरूले समय खुद्रे योजनामै खेर फाले । कलैयाले परिवर्तन अनुभव गर्न नपाएको उनले बताए । कलैयामा दसगजासित जोडिएको मटिअर्वामा प्रवेशद्वार बनाउने योजनामा भर्खर काम सुरु भएको छ । कलैयाको विकासका लागि गौरवको योजना बनाऔं भनेर आवाज उठाएँ तर मतलब गरिएन । केवल खुद्रे योजनामै उपमहानगर सीमित रह्यो । त्यसैले देखिने परिवर्तन र ठोस विकास हुन नसकेको हो, २१ नम्बर वडाका अध्यक्ष पुनदेव रौनियारले भने, कार्यकर्तालाई खुसी बनाउन टुक्रे योजना मेयरलाई प्यारो भयो । रामजानकी मन्दिरको जग्गामा टाउन हल बनाउने अवधारणा ल्याइयो । तर त्यसको काम नै सुरु नै नभएको वडा२ का अध्यक्ष जलाउद्दिन मन्सुरले बताए । नगरवासीको लामो आन्दोलनपछि स्थानीय तह पुनर्संरचना आयोगले कलैयालाई उपमहानगरपालिका घोषणा गरेको थियो । कांग्रेसका राजेश राय प्रमुख र उपप्रमुखमा रहिमा खातुन छन् । २७ वटा वडा भएको उपमहानगरमा ९ वटा वडामा कलैयाको मुख्य बजारमा पर्छ, बाँकी १८ वटा वडा ग्रामीण भेगमा पर्छन् । उपमहानगर कार्यपालिकामा प्रमुख र उपप्रमुखसहित कांग्रेसका १२, एमाले ८, माओवादी केन्द्र ३, समाजवादी पार्टी नेपाल ५ र लोसपा एकजना जनप्रतिनिधिले निर्वाचित भएयता हालसम्म ८० पटक कार्यपालिका बैठक र ८ वटा नगरसभा गरेका छन् । एमाले र माओवादी केन्द्रबाहेक समाजवादी र लोसपाले कांग्रेसलाई सघाउँदै आएकाले नगरप्रमुख बलियो देखिँदै आए । योजना छनोटदेखि त्यसलाई पारित गरेर कार्यान्वयन गर्नसम्म प्रमुखलाई समस्या भएन । पाँच वर्षमा यहाँ १० जना प्रमुख प्रशासकीय अधिकृत फेरिएका छन् । जसमा दरबन्दीअनुसार दुई जना मात्र आए । बाहिरी बजेटले कलैया वरिपरि केही सडक र नालाहरू बनेका छन् । अधिकांश योजनाको डीपीआरमा लाखौं खर्चिर्ए पनि उपलब्धि शून्यप्रायः छ । ठूला योजनाहरू चालु वर्षको फागुनमा बल्ल कुनैको सम्झौता, कुनैको टेन्डर मूल्यांकनलगायत काम भइरहेकाले प्रक्रियामै छन् । योजना शाखाका कर्मचारी मुस्ताक अन्सारीका अनुसार धेरैजसो योजना टुक्रे खालका छन् । सबै उपभोक्ता समितिलाई जिम्मा दिएर ठेकेदारमार्फत गराउने प्रवृत्ति हावी छ । अधिकांश काम १० लाखभन्दा कम बजेटकै छन्, उनले भने, सहरी विकास, योजना आयोगबाट उपमहानगरमा सडक कनेक्टिभिटीको काम अगाडि बढेको छ । नगरप्रमुख राजेश यादव वडालाई बजेट बाँड्दैमा ठिक्क भएकाले ठोस र ठूला विकासे योजना निर्माण गर्न नसकेको बताउँछन् । उपमहानगर २५ वर्षअघि जुन हालतमा थियो अहिले पनि त्यही हालतमा रहेको विनोद साहले बताए । एमाले नेता साह नगरप्रमुखसँग झिनो मतले पराजित भएका थिए । पाँच वर्षमा पार्टी कार्यकर्तालाई पोसिएको छ, साहले भने, यस अवधिमा गतिलो कामै भएन । कार्यकर्ता पाल्न टुक्राटुक्रा योजना सञ्चालन भएकाले ठूला कामहरू भएनन् । नगरप्रमुखका उम्मेदवारी दिएर पराजित हुनेमध्येका समाजवादीका प्रमोद गुप्ता विकासको सम्भावना र स्रोत भए पनि प्रमुखको अदूरदर्शिताका कारण काम नभएको बताउँछन् । जनप्रतिनिधिले स्वास्थ्य, सरसफाइ, शिक्षाको गुणस्तर बढाउने योजना बनाएनन्, ससाना योजनामा सीमित रहे, उनले भने । कलैयामा अहिलेसम्म हुलाकी सडक ३ किलोमिटर पनि बनेको छैन । नगरका कतिपय भागमा विद्युतीकरण पनि बाँकी नै छ । उपमहानगरले योजना सञ्चालन गर्ने निकाय, नगरवासीको गुनासो, मुआब्जा, ठेकेदारसित गनुपर्ने समन्वय गर्न नसकेकाले कलैयाको मुख्यबजार अझै लथालिंग रहेको स्थानीयको गुनासो छ । कोरोना भाइरसको महामारी सुरु भएपछि कलैया अस्पतालको स्तरोन्नति गर्न प्रदेश सरकारको ५ करोड र संघीय सरकारबाट उपलब्ध साढे ६ करोड रकम उपयोग नै गर्न नसकेर फिर्ता गयो । महामारीका बेला कोभिड अस्पताल बनाउन जनप्रतिनिधि अघि सरेनन् । भेन्टिलेटर, आईसीयू, पीसीआर जाँच गर्ने मेसिनलगायत सामान खरिद गर्न नसक्दा बजेट आए पनि उपलब्धिमूलक काम हुन सकेन । स्वाब परीक्षणसँगै कोभिडका बिरामीले अस्पताल भर्ना हुन बाहिरै धाउनु पर्यो । उपमहानगरभित्रका सडक, नाला, बजार तथा सवारी पार्किङ अझै अव्यवस्थित छ । कलैयाको मूल बजारमा क्षेत्रका सडकका खाल्डाखुल्डी पुरिएनन् । छाडा चौपायाको व्यवस्थापन पनि भएको छैन । नगरमा सार्वजनिक शौचालय अभाव हटाउने योजनामा पनि काम भए । जनप्रतिनिधि आफ्नै कारणले मुद्दा र विवादमा परेका पनि छन् । राहत वितरणका क्रममा आफ्नै कोल्ड स्टोरको सडेका अखाद्य दाल बाँडेपछि नगरप्रमुख राजेश यादवसहित सहयोगी वडाध्यक्षहरू पक्राउ परेका थिए । प्रशासनमा मुद्दा चल्यो । उक्त मुद्दामा यादवलाई २ लाख ८१ हजार र ९ जना वडाध्यक्षलाई जनही ६० हजार रुपैयाँ धरौटीमा छाडिएको थियो । प्रमुख, उपप्रमुखले गाडी र वडाध्यक्षहरूले मोटरसाइकल सुविधा लिएका छन् । लेखा शाखाका अनुसार जनप्रतिनिधिहरूले प्रदेशले तोकेअनुसारको सवारीमा इन्धन खर्च, भत्ता नियमित बुझ्दै आएका छन् । उपमहानगरपालिकाको कानुन शाखाका अधिकृत कमल पोखरेलका अनुसार न्यायिक समितिमा ५ वर्षमा साढे तीन सय देवानी उजुरी परेका छन् । सवा दुई सय उजुरीको मेलमिलापबाट छिनोफानो गरिएको छ भने अरू विचाराधीन छन् । सञ्चार ऐनअन्तर्गत एफएम सञ्चालन दर्ता ऐन बनेको छ । यसबाहेक शिक्षा, अपांगता परिचयपत्र, न्यायिक समिति, जोखिम न्यूनीकरण, कर्मचारी नियुक्ति, आर्थिक र प्रशासन सञ्चालनसम्बन्धी ऐन, कानुनहरू बनेको उनले बताए । उपमहानगरपालिकाले पटके सवारी, निकासी पैठारी कर लगाएको छैन । यसबाहेक व्यक्तिगत घटना दर्ता र जग्गाको घरबाटो प्रमाणित कर लगाएको छ । वडा १ का अध्यक्ष जलाउद्दिन मन्सुरका अनुसार वडाले तोकेको यो कर उपमहानगरपालिकाले निःशुल्क गरेपछि सफल हुन सकेन । व्यक्तिगत घटना दर्ता शुल्क र घरबाटो प्रमाणितको सेवा निःशुल्क गर्दा वडासचिव तान्नेसमेतका चेतावनी आए, जनताको हित हुने काम गर्न गाह्रो भयो, मन्सुरले भने, निःशुल्क गरे बेरुजु राख्नेसम्मको धम्की आएपछि ती शुल्क लिन थाल्यौं । ती शुल्क ५० रुपैयाँ ५०० सम्मको छ । लेखा शाखा स्रोतका अनुसार ६० लाखभन्दा बढी योजनाहरूको डीपीआर तयार गर्नमा मात्र खर्च भएको छ । तर सबैजसो योजना कागजमा मात्रै छन्, काम अगाडि बढेका छैनन् ।"
न्युयोर्कमा भेटिएका ७ सय वर्ष पुराना तीन सम्पदा घर फर्किए,"(काठमाडौं)  उपत्यकाका प्राचीन विहारहरूबाट सन् ९० को दशकमा चोरिएर धेरैपछि अमेरिकाको न्युयोर्कस्थित प्रसिद्ध रुबिन म्युजियममा फेला परेका दुई पुरातात्त्विक सम्पदा र न्युयोर्ककै तिब्बत ग्यालरीमा भेटिएको ६ सय वर्ष पुरानो बुद्ध अक्षोभ्य मूर्ति सोमबार काठमाडौं फर्काइएको छ ।पुरातत्त्व विभागका महानिर्देशक दामोदर गौतमका अनुसार रुबिन म्युजियम र तिब्बत ग्यालरीबाट आएका सम्पदाको औपचारिक रूपमा बुधबार पुरातत्त्वलाई हस्तान्तरण हुँदै छ । रुबिनका तर्फबाट म्युजियमकै पदाधिकारी नेपालको पुरातात्त्विक सम्पदा साथैमा लिएर काठमाडौं आएका हुन् । न्युयोर्कस्थित नेपाली महावाणिज्यदूत कार्यालयले गरेको समन्वयमा तिब्बत म्युजियममा भेटिएको अक्षोभ्य बुद्ध मूर्ति पनि एउटै कार्गोमा आइपुगेको छ । ओमबहालस्थित न्हुःछें बहाबाट सन् ८० को दशकमा चोरिएको मूर्तिबारे सम्पदा खोजी तथा पहिचानको अभियान लस्ट आर्ट अफ नेपाल ले पहिलो पटक सूचना दिएको थियो । गत पुस महिनामा उक्त चोरी सम्पदाको प्रामाणिकता र नेपालको उत्पत्ति थलो पुष्टि हुनासाथै तिब्बत ग्यालरीले आफैं मूर्ति तत्काल फर्काइने भनेर घोषणा गरेको थियो ।न्युयोर्कको रुबिन म्युजियममा भने इटुम्बहालको केशचन्द्र महाविहारबाट हराएको मालासहित उडिरहेकी अप्सरा (गन्धर्व) र पाटनको यम्पी विहारबाट हराएको मूलढोकामाथिको तोरण आकृति फेला परेको थियो । ती सम्पदाको प्रामाणिकता पुष्टि भएपछि गत पुस अन्तिम साता न्युयोर्कमा नेपाली महावाणिज्यदूत कार्यालय र रुबिन म्युजियमका पदाधिकारीबीच सम्पदा घरफिर्तीबारे समझदारी बनेको थियो । यी सम्पदा रुबिन म्युजियममा फेला परेको भन्दै गत असोजमा लस्ट आर्ट अफ नेपाल ले सूचना दिएको थियो । रुबिन म्युजियममा रहेको नेपालको पुरातात्त्विक सम्पदाबारे हकदाबी जनाउने र प्रामाणिकता प्रस्तुत हुनासाथै म्युजियमले सकारात्मक ढंगमा सम्पदा घरफिर्तीमा तदारुकता देखाएको थियो, न्युयोर्कस्थित कार्यवाहक राजदूत विष्णुप्रसाद गौतमले कान्तिपुरसँग फोनमा भने, यी सम्पदा घर फर्काउन लाग्ने सम्पूर्ण खर्च म्युजियम स्वयंले बेहोरेको छ ।उनका अनुसार म्युजियमका कार्यकारी निर्देशक डा जोरिट बित्स्गी र क्युरेटर निर्देशक मिसेल बेनेट सिमोरेला पनि काठमाडौं आएका छन् । डा बित्सगी भने काठमाडौंमा जारी काठमाडौं ट्रिनाले मा सहभागी हुन आएका हुन् । सम्पदा घर फर्काउने तदारुकताका निम्ति सम्पदा पुनःस्थापना अभियान ले पनि रुबिन म्युजियमसँग पत्राचार गर्दै आएको थियो । सन् १९७० को युनेस्को अभिसन्धिअनुसार हराएका वा चोरिएका सांस्कृतिक सम्पदा भेटिएमा उत्पत्तिको मुलुक (कन्ट्री अफ ओरिजिन) लाई फिर्ता गर्नैपर्ने प्रावधान छ । नेपाल र अमेरिका उक्त अभिसन्धिका हस्ताक्षरकर्ता हुन् । न्युयोर्कमै रहेको मेट्रोपोलिटान म्युजियममा पनि थप नेपाली पुरातात्त्विक सम्पदा पाइएको बारे प्रामाणिकता कागजात तयार गर्ने काम भइरहेको महावाणिज्यदूत कार्यालयले जनाएको छ । इटुम्बहालको केशचन्द्र महाविहारबाट सन् १९९९ देखि हराएकामध्ये माला पहिरिएकी अप्सरा एकैचोटि सन् २००३ देखि म्युजियमको डिस्प्ले मा राखिएको थियो । यो सम्पदालाई ७ सय वर्ष पुरानो मानिएको छ । यस्तै, ४ सय वर्ष पुरानो मानिने काष्ठकलाको तोरण भने सन् २०१० देखि म्युजियम डिस्प्ले मा थियो ।यी सम्पदाको नेपाल प्रामाणिकता खुलेपछि न्युयोर्क टाइम्सले लेखेको समाचारमा, माला पहिरेकी अप्सरा भने म्युजियमका संस्थापकसमेत रहेका रुबिन कल्चरल ट्रस्टका सेली र डोनाल्ड रुबिनले एक निजी व्यापारीबाट खरिद गरेका थिए । तर, यो सम्पदा कोबाट, कसरी खरिद गरिएको हो भनेर म्युजियमले खुलाएको छैन । औपचारिक रूपमा सन् २००४ मा खुलेको भए पनि रुबिन म्युजियममा यसका संस्थापक सेली र डोनाल्ड रुबिनले सन् १९७४ यता गरेका संकलित सम्पदाकला रहेका छन् । त्यसमा पनि हिमालयन क्षेत्रका कलासम्पदाको आकर्षण यो म्युजियममा बढी छ ।"
संवैधानिक इजलासलाई सक्रिय बनाऊ,"संघीयताको कार्यान्वयनका क्रममा विभिन्न तहका सरकारहरूबीच उत्पन्न हुने विवाद, संघीय संसद् र प्रादेशिक सभा निर्वाचनसम्बन्धी विवाद तथा तिनका सदस्यको योग्यतासम्बन्धी सवाल एवं सर्वोच्च अदालतमा विचाराधीन मुद्दामा उत्पन्न गम्भीर संवैधानिक व्याख्याका प्रश्नहरूको न्यायिक निरूपणका निम्ति संविधानले सर्वोच्च अदालतमा संवैधानिक इजलास गठनको व्यवस्था गरेको छ । यसको अर्थ, संवैधानिक इजलास जति सक्रिय हुन्छ, मुलुकमा त्यति नै संवैधानिक विकास हुँदै जान्छÙ संविधान र संघीयता कार्यान्वयन तथा राज्य सञ्चालनका सवालहरू प्रस्ट हुँदै जान्छन्, र यस क्रममा उत्पन्न गाँठाहरू फुक्दै जान्छन् । यो इजलास जति निष्क्रिय हुन्छ, संवैधानिक विकास त्यति नै ठप्प हुन्छÙ संघीयता कार्यान्वयन तथा राज्य सञ्चालनका क्रममा उत्पन्न उल्झनहरू उस्तै रहन्छन् । विडम्बनापूर्ण भन्नुपर्छ संवैधानिक विकासका निम्ति यति महत्त्वपूर्ण भूमिका भएको संवैधानिक इजलास निरन्तर उपेक्षित छ, र यसको प्रत्यक्ष असर राज्य सञ्चालन मामिलामा परिरहेको छ ।सम्बन्धित मुद्दाको चाप नभएर होइन, सर्वोच्चको नेतृत्वको इच्छाशक्ति अभावमा संवैधानिक इजलास ठप्पप्रायः बनेको हो । प्रतिनिधिसभा विघटनविरुद्ध परेका दुईवटा मुद्दामा निरन्तर सुनुवाइ गर्दा बीचमा फाट्टफुट्टबाहेक २०७६ फागुनयता नियमित रूपमा गठन हुन नसकेको इजलासमा हाल करिब ३ सय मुद्दा विचाराधीन छन् । गत असोज १३ मा ३७ वटा मुद्दाको पेसी तोकिएकामा केवल एउटा मुद्दामा सुनुवाइ भयो, र त्यसकै पनि फैसला भएन । त्यसयता पाँच महिनामा एक दिन पनि संवैधानिक इजलास बसेको छैन । पछिल्ला महिनामा इजलास ठप्प रहनुमा त न्यायालयको आन्दोलन कारकका रूपमा रह्यो, तर प्रधानन्यायाधीश चोलेन्द्रशमशेर जबराविरुद्ध गत फागुन १ मा महाभियोग प्रस्ताव दर्ता भएर दीपककुमार कार्की कायममुकायम बनेपछि पनि यो इजलास गठन गरिएको छैन । एउटा मात्रै मुद्दा विचाराधीन हुँदा पनि इजलास गठन नहुनुलाई स्वाभाविक मान्न सकिन्न । अहिले त प्रारम्भिक सुनुवाइकै पालो कुरिरहेका मुद्दा नै दर्जनौं छन् । तसर्थ, वर्तमान नेतृत्वको प्राथमिकतामा संवैधानिक इजलास पनि उत्तिकै पर्नुपर्छ । उसै त, सातामा दुई दिन बुधबार र शुक्रबार मात्र यो इजलास बस्ने प्रबन्धन गरिएको छ, त्यसमाथि यसलाई थप अति अनियमित बनाइँदा संवैधानिक विकासमा व्यवधान उत्पन्न भइरहेको तथ्यबोध न्यायिक नेतृत्वले गर्नुपर्छ । यसअघि तत्कालीन कायममुकायम प्रधानन्यायाधीश दीपकराज जोशीले आफ्नो नेतृत्वमा संवैधानिक इजलास गठन गरेको उदाहरणको आलोकमा वर्तमान नेतृत्वले यसलाई प्राथमिकता राख्नुपर्छ । संवैधानिक तथा कानुनी अड्चन नहुँदानहुँदै महत्त्वपूर्ण मुद्दाहरूमाथि सुनुवाइ नै नहुने अवस्था राखिराख्नु हुँदैन । मुलुक संविधानको परिकल्पनाबमोजिम अघि बढ्न समुचित संवैधानिक विकासको जरुरत पर्छ । त्यसैले, हामी देशलाई कसरी चलाउँछौं भन्ने प्रश्नका निम्ति हामी कस्तो संविधान बनाउँछौं भनेजत्तिकै महत्त्वपूर्ण सवाल हो हाम्रो संवैधानिक विकास कुन रूपमा अघि बढ्छ भन्ने विषय । भनिरहनु परोइन, कुनै पनि जीवन्त संविधानले निरन्तर विकास खोज्छ । र, संसद्बाट सितिमिति संविधान संशोधन भइनहाल्ने हाम्रोजस्तो मुलुकमा यसको व्याख्या गर्ने दायित्व बोकेको न्यायालयको भूमिका अहम् हुन्छ । यस्तो अवस्थामा संवैधानिक प्रश्नहरू निरूपण गर्न तोकिएको इजलास नै निरन्तर बस्दैन भने स्वतः प्रश्न उठ्छ सर्वोच्च अदालत संवैधानिक विकासप्रति किन यति धेरै उदासीन छ ? संवैधानिक इजलासलाई सक्रिय तुल्याएर विधिशास्त्रलाई थप समृद्ध तुल्याउन किन चाहिरहेको छैन ? यस्तो गतिरोध निरन्तर रहेमा भोलि यो संविधान र वर्तमान व्यवस्थाले नै नसोचेको जटिलता भोग्नुपर्ने हुन सक्छ, जसबारे सर्वोच्च नेतृत्वले सोच्नैपर्छ । यसबीचमा संघ र अधिकांश प्रदेशमा एउटै दलगठबन्धनको सरकार भएकाले अहिलेसम्म संवैधानिक इजलासमा अधिकारक्षेत्रसम्बन्धी विवाद त्यति धेरै आइपुगेका छैनन् । भोलि परिस्थिति फरक भएमा मुद्दाको संख्या थपिन सक्छ, त्यसैले पुराना मुद्दाको चाप घटाउँदै र विधिशास्त्रको विकास गर्दै जानु बुद्धिमानी हुन्छ । यति बेला यो इजलासमा केपी शर्मा ओली प्रधानमन्त्री हुँदा अध्यादेशमार्फत संवैधानिक निकायमा गरिएको नियुक्ति बदर गर्न माग गरिएका मुद्दा, मधेस प्रदेशले संघीय सरकारविरुद्ध दायर गरेका प्रादेशिक अधिकारसम्बन्धी मुद्दा, राष्ट्रिय सभामा वामदेव गौतमको मनोनयनविरुद्धको मुद्दा, प्रतिनिधिसभा निर्वाचनसम्बन्धी विवादलगायतका मुद्दा विचाराधीन छन् । यिनै मुद्दाहरूमा हेरौं न संवैधानिक निकायका पदाधिकारी नियुक्तिसम्बन्धी मुद्दा छिनोफानो नहुँदा मनोवैज्ञानिक रूपमै पनि ती निकायको प्रभावकारितामा असर परिरहेको छ । संघीय इकाइहरूका अधिकारसम्बन्धी विवाद नसुल्झिँदा संघीयता कार्यान्वयनमा व्यवधान पुगिरहेको छ । यसबाट समग्रमा राज्यको गतिमै अवरोध उत्पन्न भइरहेको छ । यस्तै, प्रतिनिधिसभाको अर्को निर्वाचन नै आउन लागेकाले भन्न सकिन्छ सर्वोच्चले जानीजानी यससम्बन्धी मुद्दालाई असान्दर्भिक बनाउन खोजेको छ, जसलाई स्वाभाविक मान्न सकिन्न । यसबाट भोलिका दिनमा निर्वाचनको स्वच्छतामा प्रश्न उठे पनि अदालतबाट मुद्दा छिनिँदैन भन्ने गलत नजिर बस्न जान्छ । निश्चय पनि, संवैधानिक इजलासमा कार्यबोझदेखि क्षेत्राधिकार प्रयोगसम्मका समस्या देखिएका छन् । निर्वाचनकै प्रश्नमा पनि सर्वोच्चको नियमित इजलास वा उच्च अदालतबाटै यसको छिनोफानो गर्ने गरी नयाँ व्यवस्था गर्नुपर्ने हुन सक्छÙ संवैधानिक परिषद् र संवैधानिक इजलास दुवैमा प्रधानन्यायाधीश रहने व्यवस्थामा पनि पुनर्विचार आवश्यक हुन सक्छ । यसका निम्ति सरोकारवालाबीच उचित विमर्श गरेर संविधान संशोधनसम्म पुग्नुपर्ने हुन्छ । यो बाटोमा अघि बढ्ने नबढ्ने सवाल आफ्नो ठाउँमा छ, तर अहिलेलाई भने संवैधानिक इजलास सक्रिय बनाउनुको विकल्प छैन, सर्वोच्च नेतृत्वले यसलाई गम्भीरतापूर्वक लिनुपर्छ ।"
स्वदेशी उत्पादनको प्रवर्द्धन,"देशमै बनाउन थालियो सुरक्षाकर्मीलाई कपडा खबर पढ्दा स्वदेशी कपडाको स्तर र माग बढ्न थालेको महसुस भयो । सुरक्षाकर्मीहरूका लागि आवश्यक कपडा स्वदेशमै उत्पादन हुन थालेपछि बर्सेनि आयातमा बाहिरिने ५० करोड रुपैयाँ रोकिने भएको छ । वीरगन्जस्थित कोहिनूर टेक्सटाइल्स र क्राउन टेक्सटाइल्सले ४ महिनादेखि नेपाली सेना, सशस्त्र प्रहरी र नेपाल प्रहरीको पोसाकका लागि आवश्यक परिमाणको गुणस्तरीय कपडा उत्पादन गरेर आयात प्रतिस्थापनामा योगदान थपेको छ । यसअघि यस्तो कपडा चीन र भारतबाट आयात गर्नुका विकल्प थिएन । उल्लेखित कारखानाहरूले चार महिनायता नेपाली सेना र नेपाल प्रहरीको पोसाकका लागि क्रमशः ६ लाख र २ लाख ४० हजार मिटर कपडा बुन्नुका साथै सशस्त्र प्रहरीका लागि ७० हजार जोर तयारी पोसाक उत्पादन गरेको छ । यसलाई मुलुकको आत्मनिर्भरताको गतिलो उदाहरण मान्न सकिन्छ । विगत कोट्याउने हो भने घरेलु एवं गार्मेन्ट कपडा उत्पादन, निर्यातमा नेपाल दक्षिण एसियाली मुलुकमध्ये पहिलो नम्बरमा थियो, प्राकृतिक देखिनुका साथै स्वास्थ्यका निम्ति उपयोगी हुँदा विकसित मुलुकहरूमा हाम्रा कपडाको प्रसिद्धि बढेको थियो । सरकारी अकर्मण्यताका कारण हाम्रा मौलिक कपडा उद्योग धराशायी बनेका छन्, हाम्रो आर्थिक उन्नतिको व्यवसाय, अवसर बंगलादेशले खोसेको छ । अहिले बजारको अवस्था हेर्दा लत्ता कपडा उत्पादन र निर्यातको विषय हाम्रो निम्ति सपनाजस्तो भएको छ । अधिकांश बजार चिनियाँ सामग्रीले भरिएका छन्, हाम्रा उद्योगसँग चीनबाट आयातित लत्ताकपडा एवं अन्य उत्पादनसँग प्रतिस्पर्धा गर्ने क्षमता छैन । यथार्थमा सुरक्षाकर्मीको कपडा उत्पादनजस्तै नेपाली उद्योगसँग देशका निम्ति र निर्यात प्रवर्द्धनका लागि स्तरीय सामान उत्पादन गर्ने क्षमता नभएको होइन, तर सरकारको बेवास्ताका कारण फस्टाउन सकेका छैनन् । यहाँका जुत्तालगायत तयारी पोसाकको गुणस्तर अब्बल मानिन्छ । स्कुल, कलेज, निजामती सेवामा स्वदेशी पोसाक अनिवार्य गर्ने, व्यवसाय प्रवर्द्धनका लागि छुट्टै संयन्त्र बनाएर आयातित सामग्रीको उपयोग न्यून गर्ने अभियानमा सरकार अग्रसर हुनु जरुरी छ । भुवनेश्वर शर्मा, चन्द्रागिरि२, काठमाडौं देशभित्रै सेना तथा प्रहरीको पोसाक उत्पादन सुरु भएको खबर पढ्न पाउँदा खुसी लाग्यो । यसका लागि बर्सेनि अर्बौं रुपैयाँ बाहिर जान्थ्यो । यसरी देशलाई आत्मनिर्भरतातर्फ उन्मुख गराउनु आजको आवश्यकता हो । कपडा, खाद्यान्न, तरकारी, मल, औषधि, विषादी सबैमा अब हामी आत्मनिर्भर हुनुपर्छ । राज्यले यससम्बन्धीका उद्योगहरूलाई प्राथमिकतामा राखेर आवश्यक सहयोग गर्नुपर्छ । साथै भविष्यमा निर्यातसम्मै गर्न सक्ने गरी प्रोत्साहन गर्नुपर्छ । अझै कतिपय व्यापारीउद्योगीहरूले नेपालमै केही गर्छु भने पनि विभिन्न कानुनी अप्ठ्याराहरूका कारण निराश हुनुपरेको छ । राज्यले यतातर्फ ध्यान नदिएको गुनासो सुनिन्छ । यस्ता उद्योगलाई कच्चा पदार्थदेखि आयातनिर्यातमा कुनै समस्या नआउने वातावरण राज्यले बनाउनुपर्छ । साथै निजामती कर्मचारी तथा निजीसरकारी विद्यालयका विद्यार्थीहरूको पनि पोसाकमा आत्मनिर्भर हुनेतिर लाग्न उत्पादनलाई जोड दिनुपर्छ । यसले स्वदेशमै उल्लेख्य रोजगारी सिर्जना गर्नेछ । रामेश्वर बासी, चाँगुनारायण९, ताथली"
निर्वाचन सुधारको प्रश्न,"आउँदो वैशाख ३० गते स्थानीय तहको निर्वाचन मिति तोकिए पनि यसबारे पर्याप्त चर्चा भइरहेको छैन । नजिकिँदै गएको निर्वाचनलाई कसरी परिष्कृत र परिवर्तन गर्दै जाने, विदेशमा रहेका नेपालीलाई कसरी निर्वाचनमा भाग लिने वातावरण बनाउने, विद्युतीय विधिबाट मतदान गराउने कि पुरानै तरिकाबाट जस्ता विषयमा अब बहस हुनुपर्छ । परिवर्तित विश्व परिवेशअनुरूप निर्वाचन प्रणालीलाई पनि विद्युतीय बनाउनुपर्छ । यसका लागि निर्वाचन आयोगले अहिलेसम्म छलफल चलाएको पाइँदैन । हप्ता दिन लगाएर मतगणना गर्ने चलन बदल्न निर्वाचन आयोगले अग्रसरता लिइसक्नुपर्ने हो । त्यस्तै उम्मेदवारहरूको अपारदर्शी र भड्किलो खर्च कसरी नियन्त्रण गर्ने भन्नेमा पनि छलफल चलाइएको पाइँदैन । निर्वाचन नजिकिँदै गर्दा यस्ता विषयमाथिको बहसलाई व्यापक बनाएर उपयुक्त निर्णय गर्दै लानुपर्छ । यस्तो चुनौतीलाई अवसरमा बदल्नु पनि उत्तिकै जरुरी छ । अब ढिला नगरौं । तिलप्रसाद न्यौपाने, रातमाटे, नुवाकोट राजनीतिक दलहरूले आसन्न स्थानीय तहको निर्वाचनबारे गम्भीर हुनु जरुरी छ । नेतृत्वले चुनावको टिकट दिँदा हाम्रालाई होइन राम्रालाई दिनुपर्छ । सिफारिसको भरमा टिकट होइन कसले जनता र देशको हितमा काम गर्न सक्छ वा गरिरहेको छ भन्ने ठम्याएर टिकट दिनुपर्यो । पैसाले टिकट किन्न सकिन्छ भन्ने हौवालाई नेतृत्वपंक्तिले चिर्नु आवश्यक छ । पैसाको बलमा गरिने राजनीति भ्रष्टाचार नीति हो भन्दा फरक पर्दैन । जनहितका काम गर्न नपर्ने जोसँग पैसा छ, उसले टिकट पाउने हो भने राजनीति असल नीति हो भन्न सकिँदैन । निर्वाचनअघि अनेक आश्वासन दिने अनि जितेपछि आफ्नो क्षेत्र फर्केरै नजाने नेताहरूको कमी छैन । यसकारण पनि जो गाउँमा बसेर गाउँकै बारेमा सोच्छ उसलाई टिकट दिन पर्छ । यतातिर पनि नेतृत्वले आग्रसरता लिनुपर्छ । राजनीतिलाई व्यापार बनाइएको छ । अचाक्ली पैसा खर्च गरेर निर्वाचन जित्ने नेताहरूले पछि पदमा पुगेपछि सोभन्दा बढी पैसा कमाउने दबाबमा हुन्छन् । र, यसका लागि नेताहरू रातदिन रणनीति बनाउन सक्रिय हुन्छन् । यसकै कारण देशमा भ्रष्टाचार बढेको छ । कति त बिनालगानी कमाइन्छ भनेरै पनि राजनीतिमा लागेका छन् । राजनीतिमा अस्वस्थ प्रतिस्पर्धा बढ्नुको कारण यो पनि हो । राजनीति बिचौलियाको हातमा गएको आरोप लाग्दै आएको छ । यसलाई चिर्न दलका नेतृत्व लाग्नुपर्यो । सधैँ आफ्ना बारे मात्र होइन देश र जनताका लागि पनि सोच्नुपर्यो । पुरुषोत्तम घिमिरे, जोरपाटी, काठमाडौं"
आफन्तबाटै बालिका असुरक्षित,"नेपाल प्रहरीका अनुसार आर्थिक वर्ष २०७८७९ को माघसम्म बलात्कृत १४६ महिलामा ९६ जना बालिका छन् । यो तथ्यांकले बालिकाहरू निकै असुरक्षित रहेको सन्देश दिएको छ । बालिका प्रायःजसो आफ्नो सुरक्षा दिइरहेकाहरूबाटै बढी असुरक्षित हुने गरेको विभिन्न घटनाले पुष्टि गरेका छन् । हालै सर्वोच्च अदालतले टुंग्याएको आफ्नै विद्यालयका प्रिन्सिपलबाट बलात्कृत सर्लाहीको बालिकाको घटना होस् वा गीत छायांकनको क्रममा आरोपित नायकको साथै रहेकी, तनहुँको होटलमा बलात्कृत बालिकाको घटना होस् । यी प्रतिनिधिमूलक घटनाले विश्वासमा र सहारामा रहेका बालिकाहरूसँग दुर्व्यवहार र आपराधिक क्रियाकलाप भएको पुस्ट्याइ गर्छ । बालिकाहरूले प्रतिकार गर्न खोजे र भनी दिनेछु भनेमा ज्यान मार्ने घटनासमेत भएका छन् । बलात्कार गर्ने अपराधीहरूलाई कानुनबमोजिम हदैसम्मको सजाय दिनुपर्छ । उचित मार्गनिर्देशन, सजगता र आफ्नो बालाबालिकाका गुनासोलाई तुरुन्त सम्बोधन गर्नेजस्ता कुरामा अभिभावकहरूले ध्यान दिन सके यस्ता घटनामा कमी आउनेछ । यस्ता सामाजिक कुकृत्य लुकाउने र अपराधीसँग सम्झौता गर्नेजस्ता कुराले बलात्कार दिनानुदिन बढ्दै छ । यस्ता अपराधीहरूलाई प्रचलित कानुनअनुसार कडाभन्दा कडा सजाय दिइनुपर्छ । सर्वोच्चले सर्लाहीको घटनामा बलात्कारीलाई दिएको सजाय नजिर बन्न सक्छ । यस्ता घटनामा गर्ने यही हो । बलात्कारजस्तो जघन्य घटना लुकाउने र अपराधीलाई बचाउने होइन कि दण्डित र बहिष्कृत गरेमा बलात्कारमा कमी आउनेछ । महेन्द्रसिंह बम, टीकापुर१, कैलाली"
विश्व अर्थतन्त्रमा युद्धको राप,"अन्य क्षेत्रअर्कातिर, अमेरिका र युरोपियन युनियनले रुसी बैंक तथा वित्तीय संस्थाहरूमाथि लगाएको प्रतिबन्धले अन्तर्राष्ट्रिय व्यापारव्यवसायमा असर पार्ने नै छ । त्यो प्रतिबन्धले रुसी मुद्रालाई कमजोर बनाउँदै लग्दा उसको वित्तीय बजार नै भत्किन सक्छ । यो द्वन्द्वले अन्तर्राष्ट्रिय हवाई र पर्यटन क्षेत्रमा पनि असर पार्नेछ । बेलायतले एरोफ्लटबाट आउने सबै उडान रोकिदिएको छ । यसअघि नै युक्रेनसहित मोल्दोभा र बेलारुसमा विमान उडानमा रोक लगाइएको छ । खास गरी एसियाबाट युरोप आउने हवाई उडानहरू त्यसबाट प्रभावित हुनेछन् । साइबर आक्रमणको जोखिम पनि उत्तिकै छ । रुसले आफूलाई सहयोग नगर्ने मुलुकहरूसँग साइबर आक्रमणबाट बदला लिन सक्ने जोखिम रहेको न्युयोर्क टाइम्सले जनाएको छ । यसअघि नै युक्रेनका सरकारी र बैंकिङ वेबसाइटहरूमाथि साइबर हमला भएको छ । थप मानवीय, भौतिक र आर्थिक क्षति रोक्न विश्वले वार्ताका माध्यमबाट समस्या हल गर्नतिर ध्यान दिन आवश्यक छ । नत्र एउटा गोलार्द्धमा भएको युद्धले बाँकी गोलार्द्धलाई पनि सखाप पार्न सक्छ । पेट्रोलियम पदार्थसहित दैनिक उपभोग्य वस्तुको मूल्य अकासिन पुग्दा नेपालजस्ता कम विकसित मुलुकमा सर्वसाधारणको आम्दानीले दैनिक गुजारा चलाउनै मुस्किल पर्नेछ । खाद्यान्नका लागि रुस र युक्रेनमा निर्भर अफ्रिकी र मध्यपूर्व तथा एसियाली मुलुकमा भोकमरी बढ्न सक्छ । युद्धको आर्थिक र मानवीय मूल्य चुकाइनसक्नु हुन्छ । संयुक्त राष्ट्रसंघको वर्ल्ड ह्युमनिटेरियन डेटा एन्ड ट्रेन्ड्स, २०१७ का अनुसार, सन् २०१६ मा मात्रै १४ खर्ब ३० लाख डलर बराबरको आर्थिक मूल्य चुकाउनुपर्यो । त्यो भनेको विश्वको कुल गार्हस्थ्य उत्पादन (जीडीपी) को १२६ प्रतिशत हो । मानवीय क्षतिका हिसाबले पनि युद्ध निकै महँगो पर्छ । युद्धका कारण २०१६ को अन्त्यमा मात्रै विश्वभरिबाट ६ करोड ५६ लाख मानिस घर छोड्न बाध्य भएका थिए ।यति बेला रुसयुक्रेन वार्ताका प्रयासहरू पनि भइरहेका छन् । सार्थक वार्ताका माध्यमबाट युद्ध रोक्नु सम्पूर्ण विश्वको हितमा छ । अमेरिका, युरोपलगायत सबैले आर्थिक तथा अरू प्रतिबन्ध लगाउनुसँगै युद्ध रोक्न रचनात्मक भूमिका खेल्नु आवश्यक छ ।"
स्थानीय सरकार : सिक्दासिक्दै पाँच वर्ष,"संघीयतासम्बन्धी सैद्धान्तिक बहसको निरूपण नभईकन नयाँ संविधानले यसको अभ्यास सुरु गर्यो । स्थानीय तहको हकमा त अझ स्थानीय निकाय भन्ने कि स्थानीय सरकार, अन्योल नै थियो । ढुलमुलमै सकारात्मक निर्णय भयो, स्थानीय सरकार भनेर । संवैधानिक रूपमा स्थानीय सरकारको कोटिमा राखिए पनि राजनीतिक प्रतिबद्धता भने त्यसका लागि पर्याप्त थिएन । उपल्लो तहको नेतृत्वको राजनीतिक प्रतिबद्धता नपुगेकै कारण स्थानीय सरकारहरूले अपेक्षित काम गर्न सकेनन् । तसर्थ स्थानीय सरकारको पाँचवर्षे अवधिको विश्लेषण दुई कोणबाट गरिनु जरुरी छ तिनले केकति काम आफ्ना कारणले गर्न सकेनन् ? केकति काम संघ र प्रदेशको सहजीकरण नपुग्दा गर्न सकेनन् ? अनि मात्र स्थानीय सरकारको सगोल चित्र आउन सक्छ ।स्थानीय सरकारको निर्वाचन भएको पाँच महिनापछि म अनुसन्धान र योजनाका सिलसिलामा पूर्वी रुकुमको पुथाउत्तरगंगा गाउँपालिका पुगेको थिएँ । कुनै वडामा वडासचिव थिएनन्, खरिदारस्तरका कायम मुकायम कार्यकारी अधिकृत थिए । निर्वाचन भएको चार वर्षपछि खोटाङको रावाबेंसी गाउँपालिका पुग्दा मैले दुई वा तीनवटा वडा एउटै सचिवले हेरेको पाएँ । माघको अन्ततिर सुर्खेतको सिम्ता गाउँपालिका पुग्दा देखें प्राविधिकहरू वडा कार्यालयमा बस्न मानेकै थिएनन् । वडा कार्यालय भौतिक पूर्वाधारसम्पन्न छैन भन्ने तर्कले उनीहरू गाउँपालिकाकै कार्यालयमा बसिरहेका थिए । सिम्ताकै जामुने बजारमा भएको सार्वजनिक सुनुवाइमा अधिकांश मुद्दा प्राविधिकले गरेका असहयोगसम्बन्धी थिए । यसबाट स्पष्ट हुन्छ, गाउँपालिकाको हकमा कर्मचारीसँगको सम्बन्ध अत्यन्तै जटिल मोडमा छ । गाउँपालिका निर्माण गर्दा पुरानो एउटा गाउँ विकास समिति (गाविस) लाई एउटा वडा बनाउनेभन्दा थप अभ्यास केही भएन । पुरानो गाविसले दिएको जति सेवा अहिले वडा कार्यालयले दिने भन्ने संविधानको अन्तर्य हो । तर वडा कार्यालयमा कर्मचारी व्यवस्थापन नहुँदा, गाउँगाउँमा सिंहदरबार भन्ने नारा लगाइए पनि सेवा टाढा पुग्यो । वडाबाट सेवा दिन नसक्दा गाउँपालिका टाढा पर्छ । स्थानीय सरकारको अधिकारक्षेत्र फराकिलै छ तर त्योसँगै ऐन, नियम, मानवीय स्रोत, आर्थिक स्रोतलाई शृंखलामा हेर्दै हेरिएन । अधिकार छ, गर न त भनेजस्तो गरियो । शृंखलामा सहयोग गर्ने काम प्रदेश र संघको थियो । अझ त्यहीमाथि स्थानीय सरकारको सुरुवाती अभ्यास भएको हुनाले प्रदेश र संघको थप जिम्मेवारी थियो । तर प्रदेश र संघले यो जिम्मेवारी पूरा गर्नै सकेनन् । अझ तत्कालीन प्रधानमन्त्री केपी ओलीले त प्रशासनिक निकाय भन्दै स्थानीय सरकारको मानमर्दन गरे । उदाहरणका लागि, दुई महिनाअगाडिको प्रसंग कोट्याऔं । सिम्ता गाउँपालिकामा नयाँ कार्यकारी अधिकृत गए । दुई महिनामै उनको सरुवा भयो । सत्तारूढ दलका एक ठूला नेताले आफ्नो निर्वाचन तयारीका लागि सबैभन्दा पहिला कार्यकारी अधिकृत सरुवा गरे । स्पष्ट छ, स्थानीय सरकारको मर्म र भावनालाई संघ र प्रदेशले, ठूला पार्टीका ठूला नेताहरूले आत्मसात् गर्नै सकेनन् । प्रदेश र संघबाट सिर्जित समस्याले स्थानीय सरकारहरू थिलथिलो भए ।नेपालमा संघीयता चाहिएको किन हो ? संघीयताको ढाँचामा स्थानीय सरकार किन परिकल्पना गरिएको हो ? के यसको काम विकास बाँड्नु मात्रै हो ? अहिले स्थानीय सरकारको धेरै आलोचना वा समर्थन विकासको प्रक्रिया र मान्यतालाई लिएर भएको छ । सैद्धान्तिक रूपमा स्थानीय सरकारको आवश्यकता केवल विकासका लागि मात्रै होइन । विकास मामिला स्थानीय सरकारको एउटा खम्बा हो, मूल खम्बा शासकीय सुधार हो । अर्थात्, सामुदायिक विद्यालयमा पढाइ राम्रो छैन, कसरी राम्रो बनाउने हो ? स्वास्थ्यचौकीमा औषधि र डाक्टर छैनन्, कसरी सेवा दिने हो ? कृषिको हकमा स्थानीय उत्पादन प्रणाली ध्वस्त छ, कसरी सहजीकरण गर्ने ? गाउँपालिकाको काम विकास मात्रै नभएर स्थानीय तहमा शासकीय सुधार हो । बाह्र कक्षासम्म शिक्षाको अधिकार छ भनेर लेखियो तर शिक्षकमाथिको अधिकार दिइएन । शिक्षकमाथि स्थानीय सरकारको अधिकार नभई कसरी शैक्षिक सुधार हुन सक्छ ? आखिर पढाउने त शिक्षकले नै हो । स्वास्थ्यकर्मीमाथि पालिकाको अधिकार नभई स्वास्थ्य चौकीको सुधार कसरी हुन सक्छ ? यस्ता प्रश्नहरू अहिले पनि लुकाइएका छन् । यी पाँच वर्षको अनुभव हेर्दा स्थानीय सरकारको पुनर्संरचना जरुरी भइसकेको छ । तर त्यस्तो लक्षण नै कतै देखिएको छैन । विकासका मूल हाँगा तीन वटा हुन्छन् अनुसन्धान, योजना निर्माण र स्थानीय समुदाय परिचालन । अनुसन्धान र योजनाका लागि दक्ष जनशक्तिको व्यवस्थापन नै छैन । न यो कुरा प्रदेश र संघले बुझे न त स्थानीय सरकारहरूले नै अनुसन्धान र योजनालाई आत्मसात् गर्न सके । प्रदेश र संघ स्थानीय सरकारको लयमा सहजीकरण गर्ने दिशामै गएनन् । कुनै गाउँपालिकाले पुराना घरहरू जोगाएर आफ्नो पर्यटन प्रवर्द्धन गर्न खोजेको छ, पहिचान र संस्कृतिलाई बचाउन खोजेको छ । तर त्यहाँ जनता आवास भनेर संघीय कार्यक्रम जान्छ, जसले सगौरव घोषणा गर्छ अब गाउँपालिकामा खरले छाएको घर रहने छैन । गाउँपालिकाले बाध्य भएर त्यस्तो संघीय अनुदान लिनुपर्छÙ भो भन्न सक्ने स्थिति पनि हुँदैन, लिँदा पनि आफ्नो योजना र लय भत्किन्छ । यसैगरी प्रदेशका कृषि कार्यक्रमहरू पूरै असफल भएका छन्, किनभने स्थानीय सरकारसँग समायोजन गरिएको छैन । योजना आफैंले बाँडेर लोकप्रिय हुने लोभमा छन् प्रदेशहरू । गहिरिएर हेर्ने हो भने प्रदेश र संघलाई स्थानीय सरकार भएको पत्तै छैन, विकासका मान्यता र प्रक्रियामा । प्रदेशहरू आफ्नो मुख्य काम प्रादेशिक नीति तथा योजना निर्माणमा भन्दा टुक्रे योजना वितरणमा रमाइरहेका छन् । यसले गर्दा स्थानीय सरकारहरूले अपजस भोग्नुपरेको छ । स्थानीय सरकारको अधिकार क्षेत्र कटौती भएको छ । अब स्थानीय सरकार एक्लै रूपान्तरण हुन गाह्रो छ, संघ र प्रदेश रूपान्तरण भए मात्रै तिनका लागि ढोका खुल्छ । स्थानीय सरकार र विकासको सम्बन्धलाई लिएर धेरै आलोचना भएको छ, जुन एक हदसम्म सकारात्मक छ । आलोचनाको मूल मर्म हो जथाभावी बाटो खने, डोजर चलाए । तर यसको पृष्ठभूमिमा हेर्ने हो भने, ठूला भौतिक पूर्वाधारहरूको काम प्रदेश र संघले आफूले गर्ने भनी स्थानीय सरकारलाई आश्वस्त तुल्याउनुपर्छÙ पालिकाहरूलाई स्थानीय अर्थतन्त्र र रोजगारी, शिक्षा र स्वास्थ्यमा शासकीय सुधारमा होम्नुपर्छ । तर प्रदेश र संघले त्यस्तो गर्नै सकेनन् । संघीयताले राम्रोसँग काम गरेका अन्तर्राष्ट्रिय अभ्यासहरूलाई हेर्ने हो भने ठूला पूर्वाधारका काम संघ र प्रदेशले मात्रै गर्छन् । किनभने आर्थिक स्रोत र मानवीय जनशक्तिका हिसाबले संघ र प्रदेश मात्रै यी काम गर्न उचित संगठन हुन् । कमजोर अर्थतन्त्र, कमसल मानवस्रोत प्रयोग गरेर बनाइएका पूर्वाधारहरू गुणस्तरीय हुने सम्भावनै थिएन र भएका पनि छैनन् । तर यस्ता ठूला पूर्वाधारको निर्माणमा स्थानीय सरकारका स्वार्थहरू पनि मिसिएका छन्, त्यस्तो हुन नदिन संघ र प्रदेशको ठूलो भूमिका हुनुपर्छ । स्थानीय सरकारको निर्वाचनका क्रममा एउटा गज्जबको चित्र देखिएको थियो । के कांग्रेस के कम्युनिस्ट, सबै उस्तै थिए । स्मार्ट सीटी, विद्युतीकरण, पक्की बाटो अर्थात् पूर्वाधारहरूले सम्पन्न पालिका । पालिकाहरूका स्थानीय विशेषता, हावापानी सुहाउँदो कृषि, उपलब्ध प्राकृतिक स्रोतको संरक्षण, व्यवस्थापन र उपयोगको कार्ययोजना तिनका घोषणापत्रहरूमा समेटिएकै थिएन । स्थानीय तहमा रोजगारीका क्षेत्र के हुन् ? विश्लेषण गरिएकै थिएन । दलहरूबीच नमिल्ने कुरा धेरै छन्, पाइलापाइलामा झगडा गर्छन्, अनेक किचकिच र अन्तरविरोध छन् तर विकासबारे तिनीहरूमा वैचारिक अन्तरविरोध देखिँदैन । दलहरूको विचारहीनताको प्रभाव ठ्याक्कै स्थानीय सरकारमा पर्यो । स्थानीय सरकारले मौलिक रूपमा सोच्नै परेन । ठूलो गडबडी यहीँनेर भयो । स्थानीय सरकार दलहरूको विचारहीनताको सिकार बन्यो । स्थानीय सरकारले विकास र वातावरणलाई बुझ्न नसकेको आरोप पनि छ । यो मान्यताभित्र जायज पक्ष त छ तर विश्वव्यापी मान्यतालाई हेर्ने हो भने यो आरोपमाथि प्रशस्तै छलफल गर्नुपर्ने ठाउँ छ । संघ वा प्रदेशका लागि वातावरणीय अधिकार बढाएर झन् हुँदैन, खुम्च्याउनैपर्छ । वातावरण संरक्षण त्यसले गर्छ, जसको जीवन स्थानीय जल, जमिन र जंगलसँग गाँसिएको छ । कुनै एउटा गाउँपालिकामा वन र पानी मासियो भने ठूलो असर स्थानीय समुदायलाई नै पर्छ । यही कारण प्राकृतिक स्रोतको संरक्षण र व्यवस्थापनमा स्थानीय समुदाय नै सबैभन्दा प्रभावकारी हुन्छ, स्थानीय सरकार नै सक्षम हुन्छ । जागिरका क्रममा त्यहाँ पुगेकाÙ स्थानीय जल, जमिन र जंगलसँग कुनै साइनो नभएका कर्मचारीहरूले त्यस्तो काम गर्ने नै होइन । माथिल्ला सरकारहरूले पनि होइन । किनभने स्थानीय तहका प्राकृतिक स्रोतहरू नष्ट हुँदा माथिल्ला सरकारका प्रतिनिधिहरूको जीवन संकटमा पर्दैन । त्यसैले स्थानीय सरकारमै प्राकृतिक स्रोतको संरक्षण, व्यवस्थापन र उपयोगको अधिकार बढाउनु अनि अरूले सहजीकरण गर्नु उपयुक्त बाटो हो । यी पाँच वर्षमा स्थानीय अर्थतन्त्रको सबलीकरण, ग्रामीण औद्योगिकीकरण र स्थानीय रोजगारीमा अपेक्षित ध्यान पुग्न सकेन । अबको बाटो फेरिनु भने पर्छ ।"
ठूलो आन्द्राको क्यान्सरको रोकथाम,"कोलोरेक्टल वा ठूलो आन्द्राको क्यान्सर सम्बन्धी जनचेतनाको महिना हो मार्च । यस सन्दर्भमा विश्वभरि नै विभिन्न कार्यक्रम सञ्चालन गरिन्छन् । यो क्यान्सरको जोखिममा जोकोही पनि हुन सक्छन् । त्यसैले यसको लक्षण, उपचार विधि तथा रोकथामबारे जानकारी राख्नु आवश्यक छ । ठूलो आन्द्राका कोषिकाहरू अनियन्त्रित भएर विभाजित भएपछि यस्तो क्यान्सर हुन्छ । संसारभरि क्यान्सरका कारण हुने मृत्युमा फोक्सोको क्यान्सर पहिलो नम्बरमा आउँछ भने दोस्रोमा यही पर्छ । सबैभन्दा धेरै पहिचान हुने क्यान्सरमा भने यो तेस्रोमा छ । ठूलो आन्द्राको क्यान्सरको सुरुआती चरणमा आन्द्राको भित्री भागको माथिल्लो तहमा मासुको डल्लो (पोलिप) पलाउँछ । सबै पोलिप हानिकारक हुँदैनन्, तर समयमै पहिचान गरेर निकाल्न सकिएन भने यसबाट ठूलो आन्द्राको क्यान्सर हुने सम्भावना प्रबल हुन्छ ।मोटोपना हुने, व्यायाम नगर्ने, अत्यधिक मात्रामा धूमपान र मद्यपान गर्ने, धूवाँमा सेकेको खानेकुरा धेरै खाने, सागसब्जी कम खाने र रातो मासु तथा प्रशोधित खानेकुरा बढी खानेहरू ठूलो आन्द्रा क्यान्सरको जोखिममा हुन्छन् । यी त भए हामीले परिवर्तन गर्न सकिने बानीहरू । अरू केही यस्ता पनि जोखिम छन्, जुन हामीले परिवर्तन गर्न सक्दैनौं । जस्तो परिवारमा कसैलाई यस्तो रोग छ भने वंशानुगत कारणले यो देखा पर्न सक्छ । बढ्दो उमेरका व्यक्तिलाई इन्फ्लामेटरी बाबेल डिजिज हुन सक्छ, त्यसैले बेलाबेलामा जाँच गरिरहनुपर्छ । समयमै रोगको पहिचान गरे निर्मूल पार्न सहज हुन्छ ।ठूलो आन्द्राको क्यान्सर जाँच्ने विभिन्न विधि छन्Ù जस्तो दिसामा रगत जाँच्नु, दुर्बिनबाट ठूलो आन्द्रा परीक्षण गर्नु, उपकरणबाट दिसामा सम्भावित क्यान्सर कोषिका नियाल्नु आदि । हामी सबैले मान्ने नियामक संस्था अमेरिकन क्यान्सर सोसाइटीको निर्देशिकाअनुसार, ४५ वर्षको उमेरका सबैले ठूलो आन्द्राको परीक्षण गराउनुपर्छ । योबाहेक दिसामा क्यान्सर कोषिकाको जाँच तीन वर्षमा एक पटक गर्न सकिन्छ । उच्च जोखिम अर्थात् परिवारको कुनै सदस्यलाई पहिल्यै ठूलो आन्द्राको क्यान्सर छ भने, त्यस्ता परिवारका सदस्यले चिकित्सकको परामर्श बारम्बार लिइरहनुपर्छ । यो रोगको लक्षण झट्टै नदेखिने हुनाले बेलाबेलामा जाँच गर्नु आवश्यक छ । यसका केही लक्षण हुन् पेट दुख्नु वा फुल्नु, दिसामा रगत देखिनु, कहिले पातलो दिसा त कहिले कब्जियत हुनु, दिसा राम्रोसँग निकास नहुनु, बिनाकारण तौल घट्नु र अनावश्यक थकान महसुस हुनु । यीमध्ये कुनै पनि लक्षण देखिनेबित्तिकै चिकित्सककहाँ गइहाल्नुपर्छ । शल्यक्रिया, किमोथेरापी, रेडियोथेरापी नै यसको उपचारका मुख्य विधि हुन् । ठूलो आन्द्राको क्यान्सरको चरणअनुसार उपचारका विधिहरू फरकफरक छन् । तर, उपचारभन्दा पनि यो रोग लाग्नै नदिनु राम्रो हो, जसबाट उपचार खर्च पनि जोगिन्छ ।यो रोगबाट बच्न धेरै केही गर्नैपर्दैन । जीवनशैलीलाई अलिकति अनुशासित बनाउन सकियो भने यो रोग लाग्ने सम्भावना कम हुँदै जान्छ । स्वस्थ जीवन नै यस रोगबाट बच्ने मूलमन्त्र हो । खानपिन र व्यायाममा ध्यान दिनेबित्तिकै धेरै हदसम्म यो रोग लाग्नबाट आफूलाई बचाउन सकिन्छ । त्यसका लागि फलफूल, सागसब्जी र रेसायुक्त खानेकुरा आफ्नो दैनिकीमा ल्याउनुपर्छ । दैनिक योग, व्यायाम गरी तौललाई नियन्त्रण गर्नुपर्छ । मद्यपान र धूमपानबाट टाढै बस्नुपर्छ । यस्तो बानीसँगै ठूलो आन्द्राको क्यान्सरका लक्षणहरूबारे जानकारी राखेर बेलैमा यसलाई ध्यान दियौं भने यसको निदान शतप्रतिशत सम्भव छ । जति छिटो स्वस्थ जीवनशैली अपनाउन थालिन्छ, ठूलो आन्द्राको क्यान्सर हुने सम्भावना त्यति नै परपर सर्दै जान्छ । शाही चिकित्सक हुन् ।"
प्रकृतिका कुचीकारलाई जोगाइराख्ने चुनौती,"गएको माघमा दुर्लभ गिद्धहरू घाइते भएका र मरेका दुःखद समाचारहरू सञ्चारमाध्यममा प्राथमिकतासाथ प्रकाशित भए । तनहुँको व्यास नगरपालिका१० सिसुवा भतेरीमा गौ संरक्षण केन्द्र आसपास ६ वटा गिद्ध करेन्ट लागेर मरे । मिदिम हाइड्रोपावरको भोर्लेटारदमौली ३३ केभी प्रसारण लाइनको पोलमा बस्ने क्रममा र उड्ने बेला करेन्ट लागेर तथा ठोक्किएर हरेक वर्ष बीसभन्दा बढी गिद्ध मर्ने र त्यत्तिकै संख्यामा घाइते हुने गरेको स्थानीय बासिन्दाको भनाइ छ । माघमै रूपन्देहीको तिलोत्तमामा हाइटेन्सन लाइनमा ठोक्किएर एउटा गिद्ध मर्यो भने अर्को घाइते भयो । रूपन्देहीकै गैंडातालमा दुइटा र मोरङमा एउटा घाइते गिद्धको उद्धार गरियो भने दाङको तुल्सीपुरमा दुई गिद्ध करेन्ट लागेर मरे । माघ तेस्रो साता पृथ्वी राजमार्ग विस्तारको निहुँमा, तनहुँको शुक्लागण्डकीमा विश्वकै दुर्लभ अति संकटापन्न सानो खैरो गिद्ध गुँड बनाएर ओथारो बसिरहेको सिमलको रूख ढालियो । विश्वमा पाइने २३ प्रजाति र नेपालमा पाइने ९ प्रजातिका गिद्धमध्ये सबैभन्दा कम संख्यामा रहेको सानो खैरो गिद्धको गुँडमा बचेरा हुर्काउन्जेल दुई महिना असर नपुर्याउन संरक्षणकर्मीहरूले गरेको हारगुहारलाई लत्याउँदै त्यो रूख काटिनु विश्व संरक्षण समुदायमाझ लज्जास्पद र संवेदनहीन घटना हो । आजीवन जोडी बाँध्ने र वर्षको एकपटक एउटा मात्र अन्डा पार्ने सानो खैरो गिद्धको संख्या नेपालमा ५० हाराहारी मात्र छ । यसपटकको प्रजनन अवधिमा देशभर ६ वटा मात्र गुँड भेटिएका छन् । करिब अढाई दशकअघिसम्म संसारमा सबैभन्दा सजिलै र ठूलो संख्यामा देख्न पाइने चरा गिद्ध अचेल सबैभन्दा तीव्र गतिमा घटिरहेका प्रजाति हुन् । सन् १९८० को दशकमा नेपालमा अनुमानित १० लाखदेखि १६ लाखको संख्यामा पाइने गिद्धहरू पछिल्लो दशकसम्म आइपुग्दा ९० प्रतिशतभन्दा बढीले घटी २० हजारभन्दा कममा सीमित हुन पुगेका छन् । नेपालमा हाल पाइने ८ प्रजातिका अति संकटापन्न चरामध्ये ४ प्रजाति त गिद्धकै नै छन् । संरक्षण संकटको सूचीमा गिद्ध बाघ, हिउँचितुवा, गैंडा, हात्ती, हाब्रेभन्दा पनि अगाडि छन् । सिनो खाएर वातावरण स्वच्छ, सफा र सन्तुलित राख्ने एवं प्रकृतिको कुचीकार मानिने गिद्ध विनाशको प्रमुख कारण घरपालुवा पशु उपचारमा प्रयोग गरिने औषधि डाइक्लोफेनेक हो । सुन्निएको र दुखेको निको पार्न प्रयोग गरिने डाइक्लोफेनेकले उपचार गरिएका पशुको मृत्युपश्चात् त्यो सिनो खाँदा गिद्धको मिर्गौलामा असर पर्छ । गिद्धहरू समूहमा सिनो खाने गर्छन् र ३० मिलिलिटरको एक भाएल डाइक्लोफेनेकबाट संक्रमित एउटै सिनो खाए मात्र पनि ३५० देखि ८०० सम्म गिद्ध मर्न सक्छन् । सिनोमा विष हाल्नाले पनि गिद्ध मरिरहेका छन् । गत वैशाखमा नवलपरासीको रामग्राममा ६९ भन्दा बढी गिद्ध विष हालेको सिनो खाँदा एकै ठाउँमा मरेका थिए । त्यस्तै, पछिल्ला वर्षहरूमा पशु उपचारका लागि बजारमा आएका नयाँ पेनकिलरहरू एसिक्लोफेनेक, किटोप्रोफेन र निमुस्लाइड पनि गिद्धका लागि हानिकारक प्रमाणित भएका छन्, जसको प्रयोगमा पनि रोक लगाउनुपर्ने देखिन्छ ।गिद्ध संरक्षणका लागि नेपाल सरकारले सन् २००६ मा पशु उपचारमा डाइक्लोफेनेकको प्रयोगमा प्रतिबन्ध लगाई त्यसको विकल्पमा सुरक्षित मेलोक्सिक्यामको उत्पादन र प्रयोग सुरु गर्यो । त्यसै बेलादेखि गिद्धलाई डाइक्लोफेनेकरहित सुरक्षित आहार उपलब्ध गराई संरक्षण गर्ने उद्देश्यले स्थानीय समुदायको सक्रियतामा समुदायस्तरमा जटायु (गिद्ध) रेस्टुरेन्टको सञ्चालन पनि गरियो । त्यसपछि गिद्ध संरक्षणका लागि स्थानीय र अन्तरदेशीय साझेदारीलाई अझ व्यापक र प्रभावकारी बनाउन गिद्ध सुरक्षित क्षेत्रको अवधारणामा केन्द्रित भएर कार्यक्रमहरू अघि बढाइए । फलस्वरूप, पछिल्ला वर्षहरूमा गिद्धलाई सुरक्षित ठानिएको मेलोक्सिक्यामको पशु उपचारमा प्रयोग करिब ९० प्रतिशत छ भने हानिकारक डाइक्लोफेनेकको प्रयोग शून्य । यसको सकारात्मक प्रभाव गिद्ध संरक्षणमा पर्यो । सन् २००२ देखि २०११ सम्म ९० प्रतिशतभन्दा बढीले घटेका दुई लोपोन्मुख डंगर गिद्ध र सानो खैरो गिद्धको संख्या क्रमशः २०१२ र २०१३ देखि सन् २०१८ सम्म आंशिक रूपमा बढेको छ । गिद्ध संरक्षणमा यो उपलब्धि कोसेढुंगा हो भने विश्व संरक्षण समुदायका लागि अनुकरणीय पनि । यसका लागि नेपाल सरकारले सन् २००९१३ र २०१५१९ मा लागू गरेको गिद्ध संरक्षण कार्ययोजनाले महत्त्वपूर्ण मार्गदर्शन गरेको छ । गिद्ध संरक्षणमा पाएका यिनै उपलब्धिहरूका आधारमा नेपाललाई मंसिर तेस्रो साता सम्पन्न एसियाली गिद्ध लोप हुनबाट बचाऔं ः सेभ को एघारौं बैठकमा गिद्धका लागि विश्वकै पहिलो सुरक्षित क्षेत्र भनी घोषणा गरियो । गण्डकी र लुम्बिनी प्रदेशका गिद्धको घना बासस्थान, सुरक्षित आहार केन्द्र र विचरण क्षेत्रलाई समेटी करिब ७ हजार २ सय ७८ वर्गकिलोमिटर क्षेत्रफलले गिद्ध सुरक्षित क्षेत्र को मान्यता पाएको हो । विडम्बना, यसै क्षेत्रभित्र धमाधम गिद्ध मारिनुले यो चराको दिगो संरक्षण र प्राप्त उपलब्धि जोगाइराख्ने प्रतिबद्धतामाथि नै प्रश्न खडा भएको छ । नेपालमा करिब दुई दशकअघिदेखि घनीभूत रूपमा अघि बढाइएको लोपोन्मुख गिद्ध संरक्षण अभियानबाट प्राप्त सफलता टिकाइराख्न यसले चुनौती थपेको छ ।नेपालमा पन्छी संरक्षण संघको अध्ययनअनुसार, सन् २०१० देखि २०२१ सम्म देशभर ५० भन्दा बढी गिद्धलाई करेन्ट लाग्यो र करिब १ सय ३० गिद्ध मरे । हिमाली प्रकृतिका तुल्सी सुवेदीको नेतृत्वमा लुम्बिनी, पोखरा र काठमाडौंमा गरिएको एउटा अध्ययनमा पनि करेन्ट लागेका वा ठोक्किएका ५८ दुर्घटनामा १५ प्रजातिका चरा परेको देखिन्छ । ती ठाउँमा ३ प्रजातिका १० गिद्ध मरेको पाइएको छ । अधिकांश घटनामा विद्युत् प्रसारणका संरचनाहरू नै बढी दोषी पाइएका छन् । दुःखद कुरा, ठुल्ठूला राष्ट्रिय तथा अन्तर्राष्ट्रिय महत्त्वका परियोजनाहरू सुरु गर्नुअघि गरिने वातावरणीय प्रभाव मूल्यांकनलाई हामीले सामान्य रूपमा लिने गरेका छौं । दक्ष विषयगत विज्ञबाट गम्भीरता र जिम्मेवारीपूर्वक वातावरणीय प्रभाव मूल्यांकन गरिएको खण्डमा गिद्धसहित अन्य चरा र वन्यजन्तुका बासस्थान र मुख्य विचरण क्षेत्रको पहिचान समयमै हुनुका साथै निर्माण र तत्पश्चात् हुने जोखिम पनि न्यूनीकरण गर्न सकिन्छ । यस्तो हुन सके सडक विस्तारका अन्य काम सुरु हुनुपुर्व नै गिद्धको गुँड भएकै रूख काट्नेजस्तो बहुलट्ठीपूर्ण निर्णय गर्नुपर्दैन । अन्तर्राष्ट्रिय दातृसंस्थाहरूको सहयोग र राज्यकै लगानीमा बन्दै गरेका परियोजनाहरूमा भएका यस्ता दुर्भाग्यपूर्ण घटना हुनुले नेपाल पक्षराष्ट्र भएका वातावरणसम्बन्धी अन्तर्राष्ट्रिय महासन्धि, अभिसन्धि तथा सम्झौताहरूकै खिल्ली उडेको छ । विद्युत् प्रसारण लाइन पनि त्यस्ता दुर्लभ प्रजातिका वन्यजन्तुको बासस्थान अथवा मुख्य आहार तथा विचरण क्षेत्र छलेर लैजान सकिन्छ । चराहरूलाई करेन्ट लाग्न र ठोक्किनबाट जोगाउन संरचनामा थोरै सुधार गर्नु मात्र पनि पर्याप्त हुन्छÙ जस्तो विद्युत् प्रसारण तारहरूबीचको दूरी गिद्धजस्ता ठूला चराको पखेटाको लम्बाइभन्दा बढी राख्ने, पोलको क्रसआर्ममा तारहरू माथिबाट लैजानुको सट्टा मुनिपट्टिबाट लैजाने र पोलमा पर्ने तारलाई कुचालक पदार्थले छोप्ने, चराहरूको आवतजावत बढी हुने क्षेत्रका पोल र प्रसारण लाइनमा चराहरूलाई बस्न र त्यता आउनबाट रोक्न पर्च डिटरेन्ट र डिफ्लेक्टर राख्ने । यति मात्र गर्ने हो भने पनि तनहुँको व्यासमा दिनहुँ भइरहेको गिद्धको दुर्घटनालाई न्यून गर्न सकिन्छ । सबै प्रसारण लाइनहरू भूमिगत र इन्सुलेसन गर्न नसके पनि सामान्य खर्च मात्र लाग्ने यस्ता सुरक्षाका उपायहरू अवलम्बन गर्दा पनि दुर्लभ चराको ज्यान जोगाउन सकिन्छ । संसारभर नै गिद्ध, चील, गरुड, सारसजस्ता ठूला चराहरूका लागि विद्युतीय तारहरू र ठूला भौतिक संरचना समस्याका रूपमा खडा भएका छन् । तर अन्य देशमा ती संरचना वस्तुगत वातावरणीय प्रभाव मूल्यांकनको सुझावअनुरूप अधिकतम रूपमा चरामैत्री बनाउने गरेको पाइन्छ । यसले चराहरूलाई मात्र होइन, चराहरू ठोक्किँदा अथवा करेन्ट लाग्दा विद्युत् प्रवाहमा हुने गडबडी र त्यसबाट उत्पन्न हुन सक्ने दुर्घटना र क्षतिबाट पनि जोगाउँछ । अन्त्यमा, व्यापक रूपमा विस्तारित र दिनप्रतिदिन बढ्दै गइरहेका विद्युत् प्रसारणका संरचनाहरूलाई चराअनुकूलित बनाऔं । गिद्धजस्ता दुर्लभ चरा र अन्य वन्यजन्तुका बासस्थान, आहार र विचरण क्षेत्र तथा पर्यावरणीय महत्त्वका सम्पदामा गरिने ठूला विकासनिर्माणमा संवेदनशील बनौं । हाम्रो सानो हेलचेक््र्याइँले पर्यावरणमा ठूलो विनाश हुने भएकाले प्रकृतिमैत्री अभ्यास गरौं । भुसाल अन्तर्राष्ट्रिय प्रकृति संरक्षण संघ (आईयूसीएन) अन्तर्गत गिद्धविज्ञ समूहका सदस्य हुन् ।"
"शान्तिवार्ता विफल, आक्रमण तीव्र पार्दै रुस","किभमस्को (एजेन्सी) युक्रेनसँगको शान्तिवार्ता विफल भएपछि रुसले आक्रमण तीव्र पारेको छ । रुसी सेनाले युक्रेनको राजधानी किभ पुग्न करिब ६५ किलोमिटर परसम्मै सैन्य गाडीहरूसहित फौज खडा गरेका छन् । ती सैनिकहरू हातहतियारसहित किभतर्फ गइरहेका अन्तर्राष्ट्रिय सञ्चारमाध्यमहरूले जनाएका छन् । स्याटेलाइट तस्बिरहरूमा किभतर्फ अघि बढ्दै गरेको रुसी बख्तरबन्द गाडीको लामो लस्कर देखिन्छ । जसका कारण रुसी आक्रमण थप भयानक हुने अनुमान गरिएको छ । अमेरिकी कम्पनी म्याक्सर टेक्नोलोजीले सार्वजनिक गरेको स्याटेलाइट तस्बिरमा रुसी सेना किभदेखि ६५ किलोमिटर टाढासम्म देखिएका हुन् । त्यहाँ उनीहरूले सैन्य फौज नै खडा गरेको जनाइएको छ । यस्तै उनीहरूले युक्रेनको सीमा नजिकै बेलारुसको दक्षिणी सीमा क्षेत्रमा पनि थप सैन्य फौज, युद्ध सामग्री तथा हेलिकोप्टर तयारी अवस्थामा राखेका छन् । ती क्षेत्रमा सोमबार रातभर रुसी सेनाले आक्रमण गरेका अलजजिराले जनाएको छ । त्यसका साथै युक्रेनका अन्य सहरहरूमा पनि रुसले आक्रमण बढाएको छ । ठूलो जनसंख्या भएका सहरहरूमा रुसले खाना, पानी र अत्यावश्यक सामग्री आपूर्ति रोक्ने नीति अख्तियार गरेको विवरणहरू सार्वजनिक भएका छन् । रुसले युक्रेनमा आक्रमण सुरु गरेयता करिब ६ लाख युक्रेनी भागेर छिमेकी देश पुगेका छन् । रुसी आक्रमणका कारण युक्रेनभर गैरसैनिकहरूको ज्यान गइरहेको जनाइएको छ । आक्रमणका कारण १४ बालबालिकासहित करिब ३ सय ५२ जनाको मृत्यु भएको पुष्टि भइसकेको छ । रुसतर्फ व्यापक क्षति पुर्याएको युक्रेनी सेनाको दाबी छ । उसले कम्तीमा ७ हजार रुसी सेना, करिब २ सय ट्यांक तथा दर्जनौं विमान र हेलिकोप्टर ध्वस्त पारेको दाबी गरेको छ । यद्यपि, यसको पुष्टि हुन सकेको छैन् । युक्रेनमा रुसले आक्रमण सुरु गर्दा कतिपयले यो केही दिनमा टुंगिने अनुमान गरेका थिए । अमेरिकी गुप्तचर निकायले रुसले तीन दिनमा युक्रेनमाथि नियन्त्रण जमाउने आकलन गरेको थियो । तर आक्रमणको छैटौं दिनसम्म पनि युक्रेन रुससामु झुकेको छैन । पश्चिमा देशहरूले उसलाई हातहतियार तथा गोलीगट्ठा सहयोग गरेका छन् भने सर्वसाधारणहरू पनि युद्धमा होमिएका छन् । तर पछिल्लो समय थप रुसी फौज किभतर्फ बढ्न थालेपछि भने स्थिति झन् बिग्रेको छ । रुसले किभमाथि नियन्त्रण कायम गर्न जुनसुकै कदम चाल्न सक्ने देखिएको छ । युक्रेनका सेना प्रमुखले किभ र अन्य प्रमुख सहर कब्जा गर्न रुसी सेना संगठित बनेको बताएका छन् । रुसी रक्षा मन्त्रालयले पनि आफ्नो सेनाले युक्रेनको राजधानी किभलाई लक्षित गर्दै आक्रमण गर्न लागेको जनाएको छ । मन्त्रालयले मंगलबार एक वक्तव्य जारी गर्दै रुसी फौजले किभस्थित युक्रेनी सुरक्षा सेवाका अखडा तथा प्राविधिक केन्द्रहरूमा आक्रमण गर्ने तयारी गरिरहेको जनाएको हो । रुसलाई भड्काउन प्रयोग भइरहेका युक्रेनी नागरिक तथा किभका बासिन्दाहरूलाई हामी घर छाडेर जान आह्वान गर्छौं, वक्तव्यमा उल्लेख छ । रुसविरोध सूचना युद्ध रोक्न आक्रमण गर्नुपरेको रुसी अधिकारीहरूको दाबी छ ।युक्रेनी रक्षामन्त्रीले भने रुसले सम्भावित मनोवैज्ञानिक आक्रमण गर्न लागेको भन्दै सजग गराएका छन् । रुसले सञ्चार सञ्जाल अवरुद्ध पार्न लागेको उनको दाबी छ । त्यसपछि युक्रेनी सेना तथा राजनीतिक नेतृत्वले आत्मसमर्पणका लागि सहमति जनाएका जस्ता झूटा समाचार व्यापक रूपमा फैलाइनेछ, उनले सामाजिक सञ्जालमा लेखेका छन्, त्यस्ता झूटा समाचारलाई स्थापित गर्न नक्कली भिडियो वा हस्ताक्षर गरिएका जाली कागज सार्वजनिक गरिने सम्भावना छ । रुसी आक्रमणको विरोधमा हजारौं रुसी नागरिक सडकमा उत्रिएका एउटा स्वतन्त्र मानव अधिकार समूहले जनाएको छ । राजधानी मस्को, सेन्ट पिटर्सबर्ग र अन्य मुख्य सहरमा भएका प्रदर्शनका क्रममा १ हजार ७ सयभन्दा बढी पक्राउ परेका जनाइएको छ । यसैबीच, अमेरिकी सरकारले न्युयोर्कस्थित संयुक्त राष्ट्रसंघका लागि कार्यरत १२ जना रुसी कूटनीतिज्ञलाई राष्ट्रिय सुरक्षाको कारण देखाउँदै देशनिकाला गरिएको जनाएको छ । राष्ट्रसंघका लागि अमेरिकी नियोगले ती कूटनीतिज्ञले पदको दुरुपयोग गर्दै जासुसी गरेको दाबी गरेको छ । एक प्रवक्ताका अनुसार ती रुसी कूटनीतिज्ञलाई देशनिकाला गर्नेबारे केहि साताअघि देखि काम भइरहेको थियो । राष्ट्रसंघका लागि रुसी राजदूतले अमेरिकी कदमबाट राष्ट्रसंघीय सिद्धान्तहरूको गम्भीर उल्लंघन भएको बताएका छन् ।"
भारतीय विद्यार्थीसहित ८० मारिए,"खर्किभ (एजेन्सी) युक्रेनको पूर्वोत्तर सहर ओख्तिर्कामा रुसी सेनाको आक्रमणमा परी सोमबार ७० युक्रेनी सैनिकको ज्यान गएको एक स्थानीय अधिकारीले बताएका छन् । सुमी क्षेत्रमा प्रशासक दिमित्रो जिभिट्स्कीका अनुसार रुसी हमलाबाट एउटा सैन्य इकाइ ध्वस्त भएको छ । उनका अनुसार उद्धारकर्ता तथा स्वयंसेवकले भग्नावशेषबाट शव निकालिरहेका छन् ।निकै सर्वसाधारणहरू पनि मारिएका छन् । अहिले हामीले झन्डै ७० सैनिकका शव गाड्न चिहान बनाउने तयारीमा छौं, उनले सामाजिक सञ्जालमा लेखेका छन् । रुसी सेनातर्फ पनि ठूलो क्षति पुगेको उनले दाबी गरेका छन् । उनका अनुसार सहरमा रुसी सेनाका धेरै शव देखिएका छन् । यसको स्वतन्त्र रूपमा पुष्टि भएको छैन । त्यस्तै, युक्रेनको दोस्रो ठूलो सहर खर्किभमा रुसी सेनाले गरेको क्षेप्यास्त्र प्रहारमा कम्तीमा १० जनाको मृत्यु भएको छ । ३५ जना घाइते भएको अल जजिराले जनाएको छ । युक्रेनका राष्ट्रपति भ्लोदिमिर जेलेन्स्कीले उक्त आक्रमणलाई युद्ध अपराधको संज्ञा दिएका छन् । गैरसैनिकलाई जानाजान निसानामा पारिएको प्रत्यक्षदर्शीहरूले बताएका जेलेन्स्कीको दाबी छ । युरोपेली संसद्को विशेष बैठकमा भिडियो लिंकमार्फत बोल्दै युक्रेनी राष्ट्रपति भ्लोदिमिर जेलेन्स्कीले युक्रेनलाई कसैले भंग गर्न नसक्ने बताएका छन् । त्यो स्पष्ट रूपमा युद्ध अपराध हो । कुनै सैन्य संरचना नभएको शान्त सहरको आवासीय क्षेत्र, उनले भने, दर्जनौं प्रत्यक्षदर्शीहरूले दिएका विवरणले त्यो जानीजानी गैरसैनिकलाई निसानामा पारिएको प्रमाणित भएको छ । रुसीलाई उनीहरूले कहाँ आक्रमण गरिरहेका छन् भन्ने थाहा थियो । यसबारे रुसले भने कुनै प्रतिक्रिया जनाएको छैन । आक्रमणमा मृत्यु हुनेमा एक जना भारतीय विद्यार्थी छन् । भारतीय विदेश मन्त्रालयका प्रवक्ता अरिन्दम बाग्चीले मंगलबार बिहान भएको आक्रमणमा एक भारतीय विद्यार्थी नवीन शेखरअप्पाको मृत्यु भएको पुष्टि गरेका छन् । भारतीय सञ्चारमाध्यमले कर्नाटकका मुख्यमन्त्री बासवराज बोम्मईलाई उद्धृत गर्दै नवीन होवेरी जिल्लाका स्थायी बासिन्दा रहेको जनाए । उनी एमबीबीएस चौथो वर्षका विद्यार्थी थिए । नवीनको शव भारत ल्याउन आफूले विदेश मन्त्रालयका अधिकारीसँग कुरा गरिरहेको मुख्यमन्त्री बोम्मईले बताए ।युक्रेनमा भारतीय विद्यार्थीको मृत्यु भएपछि कांग्रेस नेता राहुल गान्धीले दुःख व्यक्त गर्दै हरेक मिनेट महत्त्वपूर्ण भएको उल्लेख गरेका छन् । युक्रेनमा फसिरहेका भारतीय नागरिकलाई उद्धार गर्न सरकारले रणनीतिक योजना बनाउनुपर्ने गान्धीले बताएका छन् ।प्रवक्ता बाग्चीले भारतीय नागरिक र विद्यार्थीलाई तत्काल युक्रेनको राजधानी किभ छाड्न आग्रह गरेका छन् । युक्रेनमा करिब २० हजार भारतीय रहेको अनुमान छ । तीमध्ये अधिकांश विद्यार्थी छन् । भारतले युक्रेनस्थित नागरिक उद्धार गर्न अपरेसन गंगा चलाइरहेको छ । भारतले युक्रेनस्थित नागरिकलाई विभिन्न छिमेकी देशमा ल्याएर त्यहाँबाट एयर लिफ्ट गर्दै आएको छ । त्यसका लागि भारतले चारजना केन्द्रीय मन्त्रीलाई युक्रेनका छिमेकी मुलुकमा पठाएको छ । उद्धार कार्यमा वायु सेनालाई पनि परिचालन गरेको छ । अहिलेसम्म ८ हजार भारतीय नागरिकले युक्रेन छाडिसकेको विदेश मन्त्रालयले जनाएको छ । मन्त्रालयले थप १ हजार ४ सय नागरिकलाई बुधबारसम्म ल्याउने तयारी भइसकेको जनाएको छ ।"
बढ्छ पानी अभाव र तातो हावा,"(काठमाडौं)  जलवायु परिवर्तनका कारण पृथ्वीमा तीन जनामध्ये एक जना मानिसले अहिले सामना गरिरहेको उष्ण दबाब (हिट स्ट्रेस) को मात्रा यो शताब्दीको अन्त्यसम्म ५० देखि ७० प्रतिशतले वृद्धि हुने भन्दै वैज्ञानिकहरूले सतर्क गराएका छन् । राष्ट्र संघको अन्तरसरकारी प्यानल (आईपीसीसी) ले सोमबार सार्वजनिक गरेको प्रतिवेदनले जलवायु परिवर्तनले मानिसले अनूकलन गर्न सक्नेभन्दा छिटो पृथ्वीलाई हानि गरिरहेको उल्लेख गरेको छ । आईपीसीसीको छैटौं वैज्ञानिक प्रतिवेदन (एआर६) को दोस्रो खण्डमा शताब्दीको अन्त्यसम्म बर्सेनि एक समयमा पानीको चरम अभावको अवस्था आउने चेतावनी छ । विश्वका ३ अर्ब ५० करोड मानिस जलवायु परिवर्तन असरको उच्च जोखिममा रहेको प्रतिवेदनले औंल्याएको छ । तातो हावा र उष्ण दबाब झन् बढ्ने प्रतिवेदनमा उल्लेख छ । ६७ मुलुकका २ सय ७० जना लेखक, ६ सय ७५ जना सहयोगी र ६२ हजार ४ सय १८ जना विज्ञ र सरकारी निकायका प्रतिनिधिहरूको संलग्नतामा सार्वजनिक प्रतिवेदनले मानिसका कारण बढिरहेको तापक्रमले आगामी दिनहरू झन् भयावह हुने आउने चेतावनी दिएको हो । आईपीसीसीका १ सय ९५ पक्ष राष्ट्रले यो रिपोर्टलाई अनुमोदन गरेका छन् । सर्वाधिक मानिस र पारिस्थितिकीय प्रणालीलाई असर गर्ने देखिएको आईपीसीसीका अध्यक्ष होउसेङ लिले सार्वजनिक गरेको प्रतिवेदनमा छ । जलवायु परिवर्तनले पृथ्वीकै लागि चुनौती थपिदिएको उनले बताएका छन् । पर्यावरणमा असर गर्ने आजको क्रियाकलापले कसरी अनुकूलन गर्न सक्छौं र जलवायु परिवर्तनलाई प्रकृतिले कसरी लिन्छ भन्ने सवालमा पनि हाम्रो भविष्य भर पर्छ, लिले पत्रकार सम्मेलनमा भने । प्रतिवेदन अनुसार अबको दुई दशकमा पनि पृथ्वीमा धेरै किसिमका जलवायुजन्य जोखिमको सामना गर्नुपर्नेछ । जलवायुजन्य जोखिमलाई सम्बोधन गर्न तत्काल उपयुक्त कदम चाल्न आवश्यक रहेको पनि औंल्याइएको छ । अत्यधिक गर्मीका कारण मानिसको मुत्युदर बढ्ने, खडेरीका कारण रूखहरू मर्ने, समुद्री तह तातो हुँदा पानीमुनिको जैविक विविधतामा क्षति हुने प्रतिवेदनमा उल्लेख छ । यसलाई सम्बोधन नगर्ने हो भने आगामी दिनहरू झन खतरा हुनेछ, प्रतिवेदनमा भनिएको छ, अफ्रिका, एसिया, मध्य र दक्षिण अमेरिकामा पनि खाना र पानीको असुरक्षा बढेको छ । हरितगृह ग्यास उत्सर्जनको व्यापक कटौती गर्नुपर्ने सुझाव दिइएको छ । एआर६ को वर्किङ ग्रुप२ का सहअध्यक्ष ह्यान्स ओटो पोर्टनरले भन,े क्षति भएका पारस्थितिकीय प्रणालीको पुनःस्थापना गर्दै पृथ्वीको ३० देखि ५० प्रतिशत जमिन मात्रै संरक्षण गर्ने हो भने कार्बन सञ्चिति क्षमता पनि बढ्छ र दिगो विकासको लक्ष्य हासिल गर्न पनि सहज हुन्छ । जोखिम न्यूनीकरणमा गहन छलफल र बहस ल्याउन जरुरी रहेको वैज्ञानिकहरूको मत छ । जथाभावी प्रयोग हुने प्राकृतिक स्रोत, बढ्दो सहरीकरण, सामाजिक असुरक्षा र भारी वर्षा र क्षति सम्बन्धिको बहस आवश्यकता रहेको आईपीसीसीले जनाएको छ । राष्ट्रसंघीय वातावरण कार्यक्रम (युनेप) की प्रमुख कार्यकारी निर्देशक इंगर एन्डेरसनले जलवायु परिवर्तनको असर अब लुकेर नबसी मानिसको टाउको बसेको बताइन् । १५ डिग्री तापक्रममा नबढ्न दिँदा यसको असर यस्तो देखिन्छ । हामी ३ डिग्री तापक्रम वृद्धि नजिक गइसकेका छौं, यसले ठूलो विपत्ति ल्याउदै छ, उनले भनिन् । आईपीसीसी जलवायु परिवर्तनको अनुसन्धान गर्ने र जानकारी दिने संयुक्त राष्ट्रसंघको सन् १९८८ मा स्थापना भएको अंग हो । यसका तीन कार्य समूह छन् । ती समूहले वैज्ञानिक आधार, असर, अनुकूलन, जोखिम र न्यूनीकरणका उपायहरूमा अनुसन्धान सहित प्रतिवेदन जारी गर्छन् । आईपीसीसीको सन् २०१५ को ४१ औं सम्मेलनले छैटौं रिपोर्ट (एआर६) बनाउने भनेको थियो । एसियामा कस्तो हुन्छ असर ? वर्किङ ग्रुप२ को रिपोर्टमा बढ्दो तापक्रमले गर्मी बढ्ने, दक्षिण एसियामा खडेरी हुने, मनसुनी बाढीको प्रकोप बढ्ने, हिमालका पग्लने उल्लेख गरेको छ । एसियाली मुलुकहरूमा शताब्दीको अन्त्यसम्म ५ देखि २० प्रतिशतसम्म खडेरीको वृद्धि हुने अनुमान छ । सन् २०५० सम्म एसियाका अमु दर्या, इन्दुस, गंगा नदीमा पानीको अभाव हुने र मौसमी चक्र फरक फरक हुने पनि अनुमान छ । एसिया क्षेत्रमा जलवायु परिर्वतनका कारण संरक्षित वनस्पतिहरूको बासस्थान विनाशसँगै जैविक विविधतालाई धेरै असर गर्ने उल्लेख छ । बरफ पग्लने र हिमताल विस्फोटनका जोखिम बढ्ने प्रतिवेदनले भनेको छ । पानअर्टिक क्षेत्रमा २०५० सम्ममा ६९ प्रतिशत मानव निर्मित संरचना उच्च जोखिममा पर्ने औंल्याइएको छ । दक्षिण एसियाली सहरहरू मुम्बई, ढाकामा समुद्र सतह बढ्दा बाढीबाट हुने क्षति बढने आकलन गरिएको छ । गर्मीसँग सम्बन्धित मृत्युदर पनि बढ्ने जनाइएको छ । यसमा लामखुट्टेले फैलाउने तत सरुवा रोगहरू पनि बढ्ने उल्लेख छ । दक्षिण एसियामा खाद्यान्नको अभाव र वृद्धिदर झन् बढ्ने प्रतिवेदनले औंल्याइएको छ ।वर्षाका घटनाहरू आएको फेरबदलले ऊर्जा संकट हुने र एसियाका ११ विकासोन्मुख मुलुकहरूमा ऊर्जा संकट हुने प्रतिवेदनले भनेको छ । अनुकूलनका लागि पारिस्थितिकीय प्रणालीमा आधारित विपद् जोखिम न्यूनीकरणका काम गर्न सुझाव दिइएको छ । तापक्रम वृद्धि हुँदै जाँदा हिमाली क्षेत्रबाट आउने नदीमा सन् २०५० सम्म २० प्रतिशत पानी घट्ने प्रक्षेपण छ ।यसअघि आईपीसीसीको छैटौं प्रतिवेदन (एआर६) को कार्य समूह१ को २०२१ को प्रतिवेदनले २०११ देखि २०२० मा मात्रै पृथ्वीको सतही तापक्रम ११ डिग्री पुगेको जनाएको छ । प्रतिवेदनले ११ डिग्री तापक्रम बढ्दा गर्मी समयमा यो २८ गुणाले वृद्धि हुने प्रक्षेपण गरेको छ । विश्वमा १५ डिग्री तापक्रम बढ्दा हिमाली क्षेत्रमा २१ डिग्री तापक्रम बढ्ने प्रक्षेपण गरिएको छ, जसको प्रभाव नेपाललाई ठूलो हुने देखिएको छ ।"
निलम्बनको दुई महिनापछि आयोग पदाधिकारी पदमुक्त,"कम्पनीहरू मर्जरमा जाने, प्राप्ति, सेयर खरिदबिक्री, उनीहरूको कार्यक्षमता मूल्यांकन, आन्तरिक नियन्त्रण, लेखा प्रणाली जस्ता प्रशासनिक काम आयोगले गर्ने गरेको छ । तर पदाधिकारी नहुँदा लामो समयसम्म यी काम हुन सकेका छैनन् । आयोगले तयार पार्ने विद्युत् क्षेत्र नियमनसँग सम्बन्धित विनियमावली तथा कार्यविधि निर्माणको काम पनि रोकिएका छन् । विद्युत् बजारमा प्रतिस्पर्धा कायम गर्ने र उपभोक्ता हकहितका विषयहरूसमेत हेर्ने जिम्मेवारी आयोगको छ ।यसै साता मात्र संसद्बाट अनुमोदन भएको अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) अन्तर्गतको कार्यक्रमका लागि विद्युत् नियमन आयोगको स्थापना तथा त्यसको सञ्चालनका लागि ऐनलगायत कानुनी संरचना तयार पारिनुपर्ने विषयलाई पनि पूर्वसर्तका रूपमा राखिएको थियो । आयोगको संरचनागत सुधार र क्षमता अभिवृद्धि जस्ता कार्यक्रमका लागि एमसीसीले वित्तीय सहयोग गर्ने पनि जनाइएको छ । एमसीसी कार्यान्वयनको चरणमा प्रवेश गरेकै बेला आयोगका पदाधिकारी पदमुक्त भएकाले थप केही असर हुने आकलन छ । तर मिलेनियम च्यालेन्ज अकाउन्ट (एमसीए) नेपाल विकास समितिका कार्यकारी निर्देशक खड्ग विष्टले पदाधिकारी नहुँदैमा कुनै असर नगर्ने बताए । यही बेला पदाधिकारी नहुनु चिन्ताको विषय हो । तर आयोजना कार्यान्वयनका लागि कुनै असर भने तत्काल पर्नेछैन, विष्टले भने ।"
कसैगरी पनि चल्न सकेनन् रेल,"त्यति बेला रेल चल्दा हुने घाटानाफाबारे आकलन गरिएन । रेल २०७६ माघ १ देखि सञ्चालनमा ल्याउने योजना महासेठकै पालामा भएको थियो । तर उनका पालामा रेल न नेपाल आयो, न चल्नै सक्यो । उनीपछि दुई मन्त्री फेरिए वसन्तकुमार नेम्बाङ र रेणुकुमारी यादव । अझै पनि रेल चल्ने टुंगो छैन । सम्झौतापछि पनि भारतले निर्माण गरेका रेलवेका भौतिक संरचना समयमै हस्तान्तरण भएनन् । कर्मचारी कति राख्ने, कानुन बनाउने, भाडा निर्धारणलगायत कार्ययोजना समयमै कार्यान्वयन गर्न नसक्नुले पनि अहिलेसम्म रेल चल्न नसकेको महासेठको बुझाइ छ । तर बिनातयारी २०७७ असोजमा दुई वटा रेल सेट ल्याइयो । त्यति बेला न कर्मचारी थिए, न कानुन बनेर कार्यान्वयनको चरणमै गएको थियो । रेलको भाडादर निर्धारण भइसकेको पनि थिएन । भारतले निर्माण गरेका भौतिक संरचना हस्तान्तरण भएकै थिएनन् । अहिले भने सबै तयारी पूरा भए पनि कानुन नहुँदा रेल चलाउन समस्या भएको नेपाल रेलवे कम्पनीका महाप्रबन्धक निरञ्जन झाले बताए । सबै तयारी सकियो । तर अध्यादेश कानुन निष्क्रिय हुँदा सञ्चालनमा समस्या भयो, झाले भने, अध्यादेश जारी गर्ने तयारी भइरहेको छ । तर संसद् अन्त्य भएपछि मात्र अध्यादेश ल्याउन मिल्छ । अहिले संसद् चलिरहेकाले अध्यादेश ल्याउन समस्या भएको छ । अध्यादेश जारी नभएसम्म मिति तोक्न नसकिने झाको भनाइ छ । रेलवे विधेयक प्रतिनिधिसभाबाट पास भए पनि राष्ट्रिय सभाबाट पास हुन नसकेको उनले बताए । ३४९ किमिमा चल्ने रेलका लागि २६ जना भारतीय कर्मचारी एक वर्षका लागि ल्याइनेछ । रेल सञ्चालनको तालिम लिएका ६० जना नेपाली कर्मचारीले अहिले व्यावहारिक अभ्यास गरिरहेका छन् । उनीहरूलाई प्राविधिक कुरा सिकाउन कोंकणबाट आएका १४ जना कर्मचारीले सहयोग गरिरहेका छन् । सबै गरेर नेपाली कर्मचारी पनि १ सय ५१ जना रहनेछन् । भारतीय प्राविधिक २६ मध्य बाँकी १२ जना रेल चल्ने बेलासम्म आइसक्ने झाको भनाइ छ । उनका अनुसार कुर्थादेखि जयनगरसम्म यात्रा गर्नेले सामान्य सिटको ७० रुपैयाँ र एसी सिटको ३ सय रुपैयाँ तिर्ने गरी भाडादर कायम गरिएको छ । कोंकणले दुवै रेल सेट ८४ करोड ६५ लाख रुपैयाँमा तयार गरेर दिएको हो । रेलवेको कुल दूरी ६८७२ किमि छ ।"
रोहिणीमा ३६ करोड खर्चिएपछि पुनःसंरचना सर्भे,"स्थानीयका अनुसार गत वर्षामा रोहिणी नदीमा आएको बाढी निर्माणाधीन बाँधले थेग्न सकेन । पानी बस्तीतिर सोझिँदा बाढीले देवदहको सिक्टहन र तिलोत्तमा १० का बस्ती डुबानमा परे । किसानको लाखौं मूल्यको अन्नबाली नष्ट भयो । बस्ती जोखिममा परेपछि स्थानीयले योजना फेर्न दबाब दिएका हुन् । नदीको पानीले बाटो फेर्दा सिक्टहनका १८ परिवारको खेत अहिले पनि खोलामा परिणत भएको छ । बाँधले बाढी थेगेन । सिँचाइ योजनाले खेतबारीमा बाह्रैमासे पानी आउला र उत्पादन बढाउला भनेको धन्नै मरिएन, देवदहको सिक्टहनकी कृष्ण केसीले भने, त्यसैले बाढी छेक्ने गरी बाँध बनाउन दबाब दिएका हौं । सिँचाइको कस्तो संरचना बन्ने हो भन्नेबारे भने स्थानीय बेखबर छन् । नदीको कतिपय स्वरुप विज्ञलाई भन्दा स्थानीयलाई थाहा हुन्छ, स्थानीय माया गाहले भनिन्, हामीलार्ई सोधपुछै नगरी काम गर्दा पनि सरकारको धन बालुवामा पानी भएको छ । सिँचाइ योजनाअन्तर्गत देवदहतर्फ २ हजार ६ सय ५५ र तिलोत्तमातर्फ ९ सय ६५ लिटर प्रतिसकेन्ड पानी जाने गरी क्यानल तयार भएको छ । ६६ मिटरको ड्याम वायर निर्माण भएको छ । पानी बस्तीतिर जान नदिन दायाँ र बायाँतर्फ २५२५ मिटरका गेट राखेर पानी पठाउने गरी पुनर्संरचना गर्ने योजना छ । बाँध क्षेत्र वरपरका बस्ती डुबानमा परेकाले बस्तीलाई प्रभाव नपर्ने गरी प्राविधिक टोलीले योजनाको रिडिजाइन गरिरहेको छ, जलस्रोत तथा सिँचाइ विकास डिभिजन कार्यालय रुपन्देही प्रमुख केसीले भने । गत कात्तिकमा योजनाको ड्रोन सर्भे भएको थियो । उक्त सर्भेको प्रतिवेदन आउन बाँकी रहेको उनले बताए । त्यसलाई रोक्न नदीकै तहअनुसार दायाँ र बायाँ किनारमा २५२५ मिटरका गेट राखेर पानी पठाउने पूर्वयोजना छ । तर प्रतिवेदन आएपछि मात्रै संरचनामा के परिर्वतन गर्ने भन्ने थाहा हुनेछ । देवदह नगरपालिका प्रमुख हीराबहादुर केसीले भने सिँचाइका लागि बनाइएको बाँधमा पानीको उचाइ बढ्दा निकास नभएको र बस्तीमा बाढी पसेको जानकारी दिए । यसलाई रोक्न दायाँबायाँबाट आउने पानीलाई नदीमै निकास दिने गरी संरचना बनाउन सुझाइएको उनको भनाइ छ । डीपीआर बनाउँदा भएको असावधानीले रोहिणी सिँचाइ आयोजनाको लगानी बेकामे बनेको लुम्बिनी प्रदेश योजना आयोगका उपाध्यक्ष वामदेव क्षेत्रीले बताए । ३६ करोड बजेट खर्च गरेर सम्पन्न भइसकेको आयोजना पुनः रिसर्भे गर्ने कुरा लाजमर्दो छ, उनले भने, यसले योजनाको विस्तृत अध्ययन प्रतिवेदन कति हचुवाका भरमा गरिन्छ भन्ने उदाहरण दिएको छ । प्रारम्भिक अध्ययनले बाँधमा बन्ने जलाशयको साढे दुई किमि दूरीमा डुंगा चलाउन सकिने देखाएको छ, जसमा जलाशयको बीचमा मन्दिर र छेउको दायाँबायाँ साइक्लिङ रुट, रेस्टुराँसहित निर्माण गुरुयोजना बनाउन सकिनेछ । सिँचाइको जलाशयलाई पर्यटकीय क्षेत्र बनाउनेबारे विस्तृत अध्ययनसहितको गुरुयोजना बनाउन यस वर्ष पदेवदह र तिलोत्तमा नगरपालिकाले २५२५ लाख बजेट छुट्याएर काम थालेका छन् । तिलोत्तमा नगरपालिका प्रमुख वासुदेव घिमिरेले जलाशयलाई बेकामे हुन नदिन पर्यटकीय क्षेत्र बनाउन प्रयास थालेको बताए ।"
वर्षापीडित किसानले ६० करोड पाउनुपर्नेमा १० करोड मात्र पाए,"(कञ्चनपुरनेपालगन्ज)  कात्तिक पहिलो साताको बेमौसमी वर्षाले कञ्चनपुरमा धानबालीलगायत कृषि क्षेत्रमा ३ अर्ब रुपैयाँभन्दा बढीको क्षति भयो । भित्र्याउने बेला धान खेतीलगायतमा भएको क्षतिले किसान निकै पीडित भए । सरकारले तत्काल किसानलाई राहत दिने घोषणा पनि गर्यो । त्यसैअनुसार जिल्ला प्रशासन कार्यालयले क्षतिको विवरण संकलन गरेर पठायो । यसअनुसार राहत वितरणका लागि झन्डै ६० करोड रुपैयाँ आवश्यक थियो । तर सरकारले १० करोड मात्रै पठायो । सरकारले क्षतिका आधारमा साना किसाना (१० कट्ठासम्म) लाई क्षतिको ६५ प्रतिशत, मध्यम किसान (३ बिघासम्म) लाई ३० र ठूला किसान (३ बिघाभन्दा बढी) लाई २० प्रतिशत राहत उपलब्ध गराउने घोषणा गरेको थियो । त्यसैअनुसार जिल्लाका सबै पालिकाबाट विवरण संकलन गरेर राहतका लागि आवश्यक रकम मागिएको थियो । राहत वितरणका लागि ५९ करोड ८१ लाख रकम मागिएको कञ्चनपुरका प्रमुख जिल्ला अधिकारी रामप्रसाद पाण्डेयले जानकारी दिए । तर माग गरेभन्दा निकै कम रकम आएपछि आएको रकमको प्रतिशत र क्षतिको विवरणका आधारमा राहत वितरण गरिने उनले बताए । हामीले माग गरेअनुसार रकम नआएपछि यसैलाई क्षतिका आधारमा वितरण गरिनेछ, उनले भने, अब पालिकाहरूबाट आवश्यक कागजातसहित विवरण आएपछि किसानको खातामै रकम पठाइनेछ । राहत वितरणबारे छलफलका लागि जिल्लाका नौ वटै पालिकाका प्रमुख र प्रमुख प्रशाकीय अधिकृतहरूलाई पत्राचार भइसकेको पाण्डेयको भनाइ छ । अब स्थानीय तहहरूबाट जतिसक्दो चाँडो आवश्यक कागजात आउँछ, त्यति चाँडो किसानको खातामा रकम पठाइनेछ, उनले भने, बैंकमा किसानहरूले खाता पनि खोलेको हुनुपर्छ । कञ्चनपुरमा धान, तोरी, आलु, तरकारी, केरा र उखु खेतीमा बेमौसमी वर्षाले क्षति पुर्याएको थियो । सबैभन्दा बढी धान खेतीमा ३५ प्रतिशत क्षति पुगेको कृषि ज्ञान केन्द्र कञ्चनपुरको तथ्यांक छ । धानमा मात्रै एक अर्ब रुपैयाँभन्दा बढीको क्षति भएको छ । तरकारी र अन्य क्षेत्रमा पनि ठूलो क्षति पुगेको छ । बेमौसमी वर्षाले लुम्बिनीसहित बाँकेका किसानले बढी क्षति बेहोर्नुपर्यो । धानको ऊर्वर क्षेत्रमा नोक्सान भएपछि यस वर्ष धान उत्पादनमा समेत कमी आयो । धानमा क्षति पुगेपछि किसानलाई राहत दिने घोषणा गर्दै सरकारले तथ्यांक संकलन सुरु गर्यो । बाँकेमा ३८ करोड ५० लाख रुपैयाँ बराबरको धानबालीमा क्षतिको दाबी किसानले गरेको तथ्यांक छ । तर राहत भने १० करोड मात्रै आएको छ । क्षति बेहोरेका किसानले ढिलै भए पनि सरकारबाट पूर्ण क्षतिपूर्ति पाउने आशा गरेका थिए । तर तत्काल आएको रकमले उनीहरूले पूर्ण रूपमा क्षतिपूर्ति पाउन सक्ने अवस्था छैन ।बाँकेका आठवटै पालिकाका किसानले क्षतिको विवरण पठाएका थिए । उनीहरूले लगाएको बालीको क्षेत्र र नोक्सानीसहित बैंक खाता उल्लेख गरेर तथ्यांक बुझाएका हुन् । गत कात्तिक २३ को मन्त्रिपरिषद् बैठकले क्षतिपूर्ति दिने निर्णय गरेर तथ्यांक मागे पनि तीन महिना बितिसक्दा पनि क्षतिपूर्ति नपाएका किसानले अब आफ्नो क्षतिअनुसारको रकम भने पाउने अवस्था देखिएको छैन । पसलमा बसेर क्षतिको विवरण संकलन गरियो । धेरै किसानले आफ्नो क्षतिको विवरण नै बुझाउन पाएनन्, अगुवा किसान लालबहादुर खत्रीले भने, ज्ञान केन्द्र र गाउँपालिकाका बीच समन्वय नै भएन ।गत कात्तिकमा केन्द्र सरकारले धानबालीमा क्षति पुगेका किसानलाई राहत उपलब्ध गराउनेसम्बन्धी मापदण्ड स्वीकृत गरेको थियो । अर्थ मन्त्रालयबाट निकासा प्राप्त रकम केन्द्रीय विपद् व्यवस्थापन कोषमा ल्याई सो रकममध्ये धानबालीमा क्षति पुगेका बाँकेलगायत ३० जिल्लाका किसानलाई राहत उपलब्ध गराउने निर्णय भएको हो । मापदण्डअनुसार किसानले क्षतिपूर्ति पाउने बाँकेका प्रमुख जिल्ला अधिकारी सूर्यबहादुर खत्रीले बताए । अहिले १० करोड रुपैयाँ क्षतिपूर्तिका लागि प्राप्त भएको छ । यसअघि सरकारले बनाएको मापदण्डअनुसार मागदाबी गर्ने सबै किसानलाई क्षतिपूर्ति दिइनेछ, उनले भने ।"
कर्णाली सरकारलाई बजेट खर्च गर्न सकस,सुर्खेत (कास) कर्णाली प्रदेश सरकारलाई बर्सेनि बजेट कार्यान्वयन गर्नै समस्या भएको छ । कर्णाली सरकारले चालु आर्थिक वर्षको ७ महिनामा १२४४ प्रतिशत मात्र बजेट खर्च गर्न सकेको छ । तलबभत्तामै धेरै रकम खर्चिएको सरकारले माघ मसान्तसम्म ८७३ प्रतिशत मात्र बजेट कार्यान्वयनमा ल्याएको छ । गत आर्थिक वर्षमा बजेटको ६५५२ प्रतिशत रकम कार्यान्वयन गरेको प्रदेश सरकारले चालु आर्थिक वर्षमा गत वर्षको यही अवधिभन्दा झन्डै दुई गुणा कम बजेट खर्च गरेको हो । लामो समयसम्म मन्त्रिपरिषद्ले पूर्णता नपाउँदा नै बजेट खर्च गर्न समस्या भएको मुख्यमन्त्री कार्यालयका एक कर्मचारीले बताए । यस वर्ष मुख्यमन्त्री तथा मन्त्रिपरिषद्को कार्यालयले सबैभन्दा कम ३०६ प्रतिशत अर्थात् १६ करोड ६५ लाख बजेट मात्र खर्च गरेको उनको भनाइ छ । यसमध्ये ३६१ प्रतिशत पुँजीगत रकम खर्च भएको हो ।माघ मसान्तसम्म सबैभन्दा बढी मुख्य न्यायाधिवक्ताको कार्यालयले ३३३५ प्रतिशत बजेट खर्चिएको छ । कार्यालयका लागि चालु आर्थिक वर्षमा १८ करोड ३३ लाख रुपैयाँ विनियोजन भएको छ । अघिल्लो वर्षको तुलनामा माघ समान्तसम्म बजेटको खर्चको रेसियो बढेको प्रदेश सरकारका प्रवक्तासमेत रहेका आर्थिक मामिला तथा योजनामन्त्री विन्दमान विष्टको दाबी छ । चालु आर्थिक वर्षको सुरुमा प्रदेशअन्तर्गतका कार्यालय र कर्मचारीहरूको संगठन तथा व्यवस्थापन (ओएनएम) का कारण बजेट खर्चमा समस्या भएको प्रदेश सरकारका प्रवक्तासमेत रहेका आर्थिक मामिला तथा योजनामन्त्री विन्दमान विष्टले बताए । यस वर्ष प्रदेश सरकारले ३६ अर्ब ५७ करोड ९७ लाख रुपैयाँ बजेट छुट्याएकामा ७ महिनामा ४ अर्ब ५५ करोड रुपैयाँ खर्च गरेको उनले जानकारी दिए । यस वर्ष पुँजीगततर्फ २२ अर्ब ११ करोड रुपैयाँ विनियोजन गरिएको छ ।चालुतर्फ १४ अर्ब ४६ करोड रुपैयाँ विनियोजन गरिएकामा १८११ प्रतिशत बजेट कार्यान्वयनमा गएको छ । यस वर्ष भौतिक पूर्वाधारतर्फको बजेट विनियोजन धेरै भए पनि खर्च भने अन्य मन्त्रालयको तुलनामा एकदमै कम छ । चालु आर्थिक वर्षमा ११ अर्ब २३ करोड रुपैयाँ विनियोजन भएको भौतिक पूर्वाधार तथा सहरी विकास मन्त्रालयले यस अवधिमा १ अर्ब ४६ करोड (९३२ प्रतिशत) बजेट मात्र कार्यान्वयनमा ल्याएको छ ।
एनसेलको अल टाइम डेटा प्याक,"काठमाडौं (कास) एनसेल आजियाटाले आफ्ना ग्राहकका लागि नयाँ अल टाइम डेटा प्याक ल्याएको छ । साथै ननस्टप युट्युब अफरअन्तर्गतको एक अल टाइम डेटा प्याकको भोल्युम कम्पनीले उही शुल्कमा दोब्बर प्रदान गरिएको बताएको छ । नयाँ अल टाइम डेटा प्याकमा ७ दिनको समयसीमा रहेको ५ जीबी अल टाइम डेटा ग्राहकले करसहित १२५ रुपैयाँमा प्रयोग गर्न सक्छन् । त्यस्तै ननस्टप युट्युब प्याकअन्तर्गत ग्राहकले करसहित १४७ रुपैयाँमा ७ दिनको समयसीमा रहेको ४ जीबी अल टाइम डेटा, भाइबर म्यासेजिङका लागि छुट्टै ५०० एमबी डेटा र युट्युबमा ननस्टप पहुँच पाउँछन् । पहिला ग्राहकले यस युट्युब प्याकमा यही मूल्यमा २ जीबी अल टाइम डेटा पाउँदै आएका थिए, अब यो भोल्युम बढेर ४ जीबी भएको छ ।"
पाँचखालमा सानिमाको शाखा,काठमाडौं (कास) सानिमा बैंकले काभ्रेको पाँचखालमा शाखा कार्यालय सञ्चालन गरेको छ । पाँचखाल नगरपालिकाका मेयर महेश खरेलले उक्त शाखाको उद्घाटन गरे । विश्वसनीय बैंकका रूपमा निरन्तर विस्तार हुन र थप सफलताका लागि उनले शुभकामना दिए । सर्वसाधारणलाई बैंकिङ सेवा उपलब्ध गराउने योजनाअनुसार बैंकले सेवा विस्तार गरेको बैंकका सहायक प्रमुख कार्यकारी अधिकृत सरोज गुरागाईंले जानकारी दिए । देशभर बैंकका १२४ कार्यालय र १०४ एटीएम सञ्चालनमा छन् ।
परिवारमा चिन्ता,"राजविराज (कास) द्वन्द्वग्रस्त युक्रेनको खार्किभ सहरमा फसेकाहरू त्यहाँबाट निस्के पनि अझै देश छाड्न सकेका छैनन् । त्यहाँ नेपालीसमेत रहेकाले यता तिनका परिवार चिन्तामा छन् । राजविराज नगरपालिका६ का रामनाथ चौरसियाका छोरा राकेशले आफू खार्किभ सहरबाट निस्के पनि पोल्यान्डको सीमासम्म पुग्न अझै समय लाग्ने जानकारी दिएका छन् । राकेश खार्किभस्थित खार्किभ नेसनल मेडिकल युनिभर्सिटीमा एमबीबीएस अध्ययनरत विद्यार्थी हुन् । रुसले युक्रेनमाथि हमला गरेपछि खार्किभमा रहेका राकेशलगायतका विद्यार्थीले उक्त सहर छाड्न सकिरहेका थिएनन् । एक नेपाली छात्रा र राकेश सोमबार दिउँसोदेखि ट्रेनमा यात्रारत छन्, राकेशका बुबा रामनाथले भने, ट्रेन यात्राकै क्रममा उनीहरूले बेलाबेला जानकारी दिइरहेका छन् । रामनाथलाई राकेशले आफूहरू खार्किभबाट ६ घण्टा पैदल हिँडेर सोमबार ४ बजेतिर ट्रेन चढेको बताएका थिए । मंगलबार राति १ बजेसम्म उनीहरू ट्रेनमै रहने र त्यसपछि ५ घण्टा पैदल हिँडे मात्र पोल्यान्डको सीमा पुग्ने बताएको रामनाथले जानकारी दिए । त्रासका बीच ट्रेनमा यात्रा गरिरहेको छु, राकेशले भनेका छन्, अझै पनि पोल्यान्डको बोर्डरमा पुग्ने योजना चुनौतीपूर्ण नै छ ।छोरा द्वन्द्वग्रस्त मुलुकमा फसेपछि उनको राजविराजस्थित परिवार चिन्तामा छ । युक्रेनका नेपालीहरूको उद्धारमा सरकारीस्तरबाट हुनुपर्ने सहयोग नभएको रामनाथको गुनासो छ । अन्य मुलुकबाट आउन सहज हुँदैन, उनले भने, द्वन्द्व चर्किने अवस्थामा राज्यकै स्तरबाट पहल गरी नेपालीलाई फिर्ता ल्याउनुपर्छ ।"
नाराबाजी गर्दै भिडियो खिच्दै,"तनहुँ (कास) दमौली बजारका होटलहरू पाहुनाले भरिएका छन् । बजार र जिल्ला प्रहरी कार्यालय अगाडिको सडकमा दिनभर क्यामरा बोकेकाहरू देखिन्छन् । नाबालिगलाई जबर्जस्ती करणी गरेको आरोपमा कलाकार पल शाह पक्राउ परेपछि उनका आफन्त, समर्थक, सञ्चारकर्मी र युट्युब च्यानल सञ्चालकहरूको भीड दमौली केन्द्रित भएको हो । पक्राउ पुर्जी जारी भएपछि आफैं आएका शाह गत आइतबारदेखि जिल्ला प्रहरी कार्यालय तनहुँको हिरासतमा छन् । नाबालिगलाई जबर्जस्ती करणी गरेको आरोपमा कारबाहीका लागि उनीविरुद्ध गत बिहीबार जाहेरी दर्ता भएको थियो । जिल्ला अदालतले ७ दिनको न्यायिक हिरासतमा राख्न दिएको अनुमतिपछि अनुसन्धान भइरहेको डीएसपी युवराज खड्काले बताए । अनुसन्धान जारी छ, जति सक्दो छिटो प्रक्रिया सकेर अदालतमा पेस गर्छौं, उनले भने । शाहलाई भेट्ने भन्दै उनका आफन्त, समर्थक र युट्युबरहरूको दिनहुँ भीड लाग्न थालेपछि प्रहरी हैरान छ । भीडले गत सोमबार शाहको पक्षमा नाराबाजी नै गरेको थियो । नाराबाजी गर्न लगाउँदै भिडियो खिच्नेहरूको भीड देखेर दमौलीका स्थानीय पनि हैरान छन् । कार्यालय परिसरमा अनधिकृत प्रवेश रोक्न प्रहरीले जनशक्ति थपेको छ भने भीड छेक्न मंगलबारदेखि मूल गेट अगाडि बाँस, ब्यारिकेट र डोरी लगाएको छ । आफन्त र कानुन व्यवसायीबाहेक अरूलाई शाहसँग भेटका लागि प्रवेश नदिइएको प्रहरीले जनाएको छ । घटनामा अनुसन्धान गर्न शाहलाई बिहीबार गैंडाकोट ल्याइने प्रहरीले जनाएको छ । शाहले आफूलाई मादक पदार्थ खुवाई गत चैत ७ मा गैंडाकोटको एक होटलमा बलात्कार गरेको भन्दै किशोरीको जाहेरी इलाका प्रहरी कार्यालयमा गत आइतबार दर्ता भएको थियो । त्यसैका आधारमा उनलाई गैंडाकोट ल्याइने जिल्ला डीएसपी दिलीप गिरीले बताए । मुद्दामा बयान लिन तनहुँबाट गैंडाकोट ल्याएर अनुसन्धानको कारबाही हुन्छ, उनले भने । शाहविरुद्ध प्रहरीका दुई युनिटमा एउटै कसुरमा कारबाहीको जाहेरी परेकाले दुवैतिर हुने अनुसन्धानले एउटै मुद्दामा कारबाही प्रक्रिया अघि बढ्ने उनले बताए ।"
अरुणा र विराज सर्वोत्कृष्ट,"(काठमाडौं)  महिला भलिबल टोलीकी कप्तान अरुणा शाही र फुटबलका पूर्वकप्तान विराज महर्जन एनएनआईपीए सर्वोत्कृष्ट खेलाडी चुनिएका छन् । अरुणा र विराज ललितपुर गोदावरीस्थित बज्रबाराही मन्दिरपरिसरमा मंगलबार आयोजित १६ औं एनएनआइपिए स्पोर्टस अवार्डमा सर्वोत्कृष्ट चुनिएका हुन् । दुवैले ११ लाख रुपैयाँ पुरस्कार पाए ।नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले हरेक वर्ष आयोजना गर्दै आएको अवार्डमा २६ खेलका उत्कृष्ट खेलाडीले अवार्ड पाए । त्यसमध्येबाट अरुणा र विराज सर्वोत्कृष्ट भएका हुन् । अरुणाको कप्तानीमा नेपालले दुई पटक एभीसी सेन्ट्रल जोन भलिबल च्याम्पियनसिपको उपाधि जितेको थियो । चैतमा सम्पन्न थ्री नेसन्स कपका क्रममा अन्तर्राष्ट्रिय फुटबलबाट संन्यास लिएका विराजले मनाङ मर्स्याङ्दी, थ्रीस्टार र मछिन्द्र क्लबबाट ए डिभिजन लिग जितेका थिए । गजराज आदर्श खेलव्यक्तित्वको सम्मान एथलेटिक्सका पूर्वराष्ट्रिय प्रशिक्षक पुष्पराज ओझाले प्राप्त गरेका छन् । राष्ट्रिय खेलाडी हुँदै प्रशिक्षकमा लामो समय बिताएका ओझाले ओलम्पिक खेल्नुका साथै प्रशिक्षकको भूमिकामा पनि सहभागिता जनाए । एनएनआईपीए खेल पत्रकारिता सम्मानबाट कान्तिपुर दैनिकका पत्रकार हिमेशरत्न वज्राचार्य सम्मानित भएका छन् । खेल व्यक्तित्व ओझाले ३५ हजार र पत्रकार वज्राचार्यले २५ हजार रुपैयाँ प्राप्त गरे । कोभिड१९ का कारण राष्ट्रिय र अन्तर्राष्ट्रियस्तरमा खेलकुद प्रतियागिताहरू नगन्य मात्रामा भएको र त्यसमा नेपालको खासै सहभागिता नरहेकाले एनओसीबाट आधिकारिक मान्यताप्राप्त २७ खेललाई आधार मानेर तिनै खेलका खेलाडीलाई अवार्ड प्रदान गरिएको एनएनआईपीएले जनाएको छ । सम्बन्धित संघकै सिफारिसमा उत्कृष्ट खेलाडी छानिएको जनाइएको छ ।आर्चरीकी ज्ञानु अवाले, एथलेटिक्सका किरणसिंह बोगटी, ब्याडमिन्टनका प्रिन्स दाहाल, बक्सिङकी सुष्मा तामाङ, बास्केटबलकी सदिना श्रेष्ठ, साइक्लिङका राजेश मगर, फेन्सिङकी अनिता कार्की, गल्फका करिश्मा शाह, ह्यान्डबलका विशाल बस्नेत, हक्कीकी अञ्जना चन्द, जिम्न्यास्टिकका रोशन बुढाथोकी, करातेका विप्लव श्रेष्ठ र र्याफ्टिङ एन्ड क्यानोइङका सुमन तामाङ, जुडोकी सुमित्रा राई, स्कीका सफलराम श्रेष्ठले वर्ष खेलाडीको अवार्ड पाए ।पौडीका अनुभव सुब्बा, सुटिङका कृष्णा थापा, कबड्डी नागेश्वर थारु, टेबलटेनिसका स्यान्टु श्रेष्ठ, तेक्वान्दोकी पार्वती गुरुङ, ट्रायथलनका हिमाल टमाटा, लन टेनिसकी अभिलाषा विष्ट, फुटबलका विराज महर्जन, भलिबलकी अरुणा शाही, भारोत्तोलनकी कमला श्रेष्ठ, उसुकी निमा घर्तीमगर र कुस्तीका सुरेश चुनारा वर्ष खेलाडी चुनिए । उत्कृष्टले जनही १० हजार प्राप्त गरे ।त्यसैमध्येबाट तेक्वान्दोकी पार्वती गुरुङ र ट्रायथलनका हिमाल टमाटाले प्रतिभाशाली खेलाडीको पुरस्कारस्वरुप समान ५० हजार पाए । ब्याडमिन्टनका प्रिन्स दाहाल र उसुकी निमा घर्तीमगरलाई उदीयमान खेलाडीबाट पुरस्कृत गरियो । उनीहरूले पनि जनही ५० हजार पाए ।पारा ओलम्पियन तेक्वान्दोकी पलेशा गोवर्द्धनबाट वर्ष पारा खेलाडी चुनिइन् । उनले १० हजार प्राप्त गरिन् । एसियन युथ पारा गेम्समा स्वर्ण जितेकी उनले टोकियो पारा ओलम्पिकमा दुई वाउट जितेकी थिइन् । बंगबन्धु एसियन सेन्ट्रल जोन महिला भलिबल च्यालेन्ज कप विजेता नेपाली महिला भलिबल टोलीलाई विशेष सम्मान प्रदान गरिएको थियो ।"
बाँसबारीको साथमा अराउन्ड द,"काठमाडौं (कास) सहिद स्मारक बी डिभिजन लिग खेल्ने तयारीमा रहेको बाँसबारी क्लबले मुख्य प्रायोजकका रूपमा ट्रेकिङ तथा ट्राभल व्यवसायमा संलग्न अराउन्ड द हिमालयज प्रालिलाई भित्र्याएको छ ।काठमाडौं महानगरपालिका३ स्थित क्लबको कार्यालयमा मंगलबार आयोजित कार्यक्रममा क्लबका अध्यक्ष प्रेम थापा र अराउन्ड द हिमालयजका प्रबन्ध निर्देशक सुदामा कार्कीले प्रायोजनसम्बन्धी सम्झौतापत्रमा हस्ताक्षर गरे । हाम्रो सम्झौता एक वर्षका लागि हो, अध्यक्ष थापाले भने, मुख्य प्रायोजकका रूपमा अराउन्ड द हिमालयजले क्लबलाई १० लाख रुपैयाँ दिनेछ । यस्तै सहकार्यलाई अघि बढाउँदै हामीले यसपालि ए डिभिजनमा उक्लने लक्ष्य बनाएका छौं ।बी डिभिजन लिग बुधबार सुरु हुँदै छ । बाँसबारीले पहिलो दिन नै सरस्वती युवा क्लबविरुद्ध खेल्दै छ । सरस्वती गत सिजन ए बाट रेलिगेसनमा परेको थियो । बाँसबारीले २०६९ मा शीर्ष श्रेणीबाट मध्यपुर युथ र बौद्धसँगै रेलिगेसनमा परेयता बी डिभिजन लिग खेलिरहेको छ । यसपालि बी डिभिजन लिगका शीर्ष दुई क्लब ए डिभिजनमा उक्लिने छन् ।अध्यक्ष थापाका अनुसार यसपालि बी डिभिजन लिगका लागि दुई महिनाको तयारी गरेको छ । क्लबले स्थानीय निरन विष्टलाई मुख्य प्रशिक्षक, निशानभक्त श्रेष्ठलाई प्रशिक्षक नियुक्त गरेर २३ खेलाडी अनुबन्ध गरिसकेको छ ।"
फिफा र यूईएफएबाट रुस प्रतिबन्धित,"लन्डन (रोयटर्स) अन्तर्राष्ट्रिय फुटबल महासंघ (फिफा) र युरोपेली फुटबल महासंघ (यूईएफए) ले रुसी राष्ट्रिय फुटबल टिम र क्लबलाई सोमबार अन्तर्राष्ट्रिय फुटबलमा प्रतिबन्ध लगाएको छ । युक्रेनमाथि रुसी आक्रमणको विरोधमा विश्व फुटबलका यी दुई ठूला संस्थाले अनिश्चित समयका लागि रुसमाथि प्रतिबन्धको निर्णय गरेको हो ।यो निर्णयपछि यही वर्ष कतारमा हुने विश्वकप र महिला युरो २०२० मा रुसले खेल्ने पाउने छैन । यूईएफएले विज्ञप्ति जारी गर्दै भनेको छ, फिफा र यूईएफएले आफूअन्तर्गत हुने सबैखाले प्रतियोगिता चाहे त्यो राष्ट्रिय होस् वा क्लबस्तरीय, त्यसमा रुसको सहभागिता अनिश्चित समयका लागि प्रतिबन्ध लगाइएको छ ।दुवै संस्थाले युक्रेनमाथि रुसी हमला विश्व खेलकुदको भावनाविरुद्ध रहेको पनि बताएका छन् । अब युरोपा लिग अन्तिम १६ मा आरबी लाइप्जिगले स्पार्टक मस्कोबाट वाकओभर पाएको मानिने छ । यस्तै यूईएफएले रुसी इनर्जी कम्पनी गाजप्रोमसँगको व्यापारिक प्रायोजन पनि रद्द गरेको घोषणा गरेको छ ।"
न्युजिल्यान्डलाई धक्का,"क्राइस्टचर्च (एएफपी) न्युजिल्यान्डलाई विश्व टेस्ट च्याम्पियनसिपको उपाधि रक्षा गर्ने विश्वासमा मंगलबार ठूलो धक्का पुगेको छ । टोलीलाई दक्षिण अफ्रिकाले दोस्रो टेस्टमा १ सय ९८ रनले हरायो । पछिल्लो ६ खेलमा न्युजिल्यान्डको यो तेस्रो हार हो । यसमध्ये दुई हार घरमै रहेको छ । यसअगाडि घरेलु मैदानमा न्युजिल्यान्ड लगातार अपराजित थियो । डिसेम्बरमा भारतविरुद्धको खेल गुमाएपछि न्युजिल्यान्ड माउन्ट माउन्गानुईमा बंगलादेशसँग पराजित भएको थियो । अहिले न्युजिल्यान्ड हेग्ली ओभलमा दक्षिण अफ्रिकाविरुद्ध पराजित रह्यो । पहिलो टेस्टमा प्रोटियसमाथि प्राप्त प्रभावशाली जितपछि न्युजिल्यान्डले शृंखला जित्ने आधार तयार भएको थियो । न्युजिल्यान्ड ९० वर्षको समययता १७ टेस्ट शृंखलामा दक्षिण अफ्रिकाविरुद्ध पहिलो जितको खोजीमा छ । तर, दोस्रो टेस्ट सुरु हुनु अघिमात्र न्युजिल्यान्डका कप्तान टम लाथमले शृंखला जित ठूलो मुद्दा नरहेको बताएका थिए । न्युजिल्यान्डको लक्ष्य विश्व टेस्ट च्याम्पियनसिपका लागि पर्याप्त अंक बटुल्नमा थियो । गत वर्ष टोलीले भारतलाई इंग्ल्यान्डमा भएको फाइनलमा पराजित गरेर विश्व टेस्ट च्याम्पियनसिप जितेको थियो । तर दक्षिण अफ्रिकाले पहिलो इनिङ्समा ७१ रनको अग्रता लिँदै दोस्रोमा ९ विकेट गुमाएर ३ सय ५४ रन बनाएपछि न्युजिल्यान्डको पकडबाट खेल बाहिरियो । न्युजिल्यान्डसामु जितनिम्ति ४ सय २६ रनको कीर्तिमानी लक्ष्य थियो ।"
मुख्यमन्त्री कप भलिबल हुने,"धनगढी (कास) धनगढीमा मुख्यमन्त्री कप राष्ट्रिय पुरुष भलिबल प्रतियोगिता चैत ७ देखि १२ सम्म हुने भएको छ । सुदूरपश्चिम प्रदेश खेलकुद परिषद्को आयोजनामा हुने प्रतियोगितामा ७ प्रदेश र ३ विभागीय गरी १० टोलीको सहभागिता रहने परिषद्का सदस्यसचिव दीपकबहादुर सिंहले जानकारी गराए । प्रतियोगिता विजेताले ४ लाख, उपविजेताले २ लाख, तेस्रो र चौथो स्थान प्राप्त गर्ने टिमले क्रमशः एक लाख र ५० हजार रुपैयाँसहित प्राप्त गर्नेछन् । सर्वोकृष्ट खेलाडीले २० हजार तथा उदीयमान खेलाडी, उत्कृष्ट लिफ्टर, स्पाइकर, ब्लकर, डिफेन्स, सर्भर र प्रशिक्षकलाई जनही १० हजारसहित पुरस्कृत गरिनेछ । हरेक खेलका म्यान अफ द म्याचले १ हजार ५ सय पाउनेछन् । सुदूरपश्चिम प्रदेश टिमलाई बन्द प्रशिक्षणमा राखेर प्रशिक्षण दिइने काम अहिले भइरहेको सिंहले बताए ।"
अक्षरिका र कौस्तुभ विजयी,"काठमाडौं (कास) अक्षरिका स्कुल मंगलबार छैटौं अर्किड कप अन्तरविद्यालय नकआउट छात्र फुटबलको क्वाटरफाइनल पुगेको छ । अक्षरिकाले टाइमलाइनलाई टाइब्रेकरमा ४२ गोलले हरायो । निर्धारित समय गोलरहित भएको थियो । अर्किड स्कुलद्वारा आयोजित प्रतियोगितामा कौस्तुभ एकेडेमी र डिफेन्डिङ च्याम्पियन केभीएस पनि क्वाटरफाइनलमा पुगेका छन् । कौस्तुभले दर्शनालाई टाइब्रेकरमा ६५ ले हरायो । निर्धारित समयको खेल ११ भएको थियो । केभीएसले एकलब्यमाथि ७० को जित पाउँदा रोशन कार्की र विशाल दर्नालले २२ तथा उचित राई, सचित खड्का र आभाष ठाकुरले ११ गोल गरेका थिए ।"
मानहुँकोटमा अल्ट्रा म्याराथन,"तनहुँ (कास) खेलकुदको माध्यमबाट पर्यटकीय क्षेत्रको प्रचारप्रसार गर्ने उद्देश्यसाथ व्यास नगरपालिकाले म्याराथन दौड गर्ने भएको छ । अन्तर्राष्ट्रिय नारी दिवसको अवसरमा दोस्रो व्यास नगर महिला खुला हाफ म्याराथन र फागुन २८ गते पाँचौं नगर अल्ट्रा म्याराथन हुने खेलकुद विकास समितिका अध्यक्ष एवं व्यास५ का वडाध्यक्ष मोहनकुमार श्रेष्ठले बताए । व्यासनगर महिला खुला हाफ म्याराथनलाई निरन्तरता दिन लागेको व्यास नगर उपप्रमुख मीरा जोशीले बताइन् । व्यासगुफादेखि तनहुँसुर दरबारसम्मकोहाफ म्याराथन (२१ किमि) मा १ सय ५० खेलाडीले भाग अनुमान गरिएको जोशीले बताइन् । विजेताले ४१ हजार, दोस्राले ३१ हजार, तेस्राले २१ हजार रुपैयाँ पुरस्कार पाउनेछन् । सान्त्वना स्थानमा आउने ५ जनालाई जनही ११ हजारबाट पुरस्कृत गरिनेछ । मानहुँकोटदेखि सहिद गाउँ पुलिमराङसम्मको ४४ किलोमिटरको अल्ट्रा म्याराथनमा एक सय खेलाडीले भाग लिने अनुमान गरिएको नगरप्रमुख वैकुण्ठ न्यौपानेले बताए । विजेताले ८५ हजार, दोस्रोले ६५ हजार, तेस्रोले ५५ हजार पाउनेछन् ।"

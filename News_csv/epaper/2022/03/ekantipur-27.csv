शीर्षक,विवरण
कोभिड खोपदेखि रेलवे अध्ययनमा सम्झौता,मुख्य सम्झौताचीनको प्राविधिक सहयोगमा काठमाडौंकेरूङ रेलको विस्तृत सम्भाव्यता अध्ययनप्रसारण लाइन ः नुवाकोटको रातमाटेबाट रसुवागढीकेरूङसम्म प्रसारण लाइन बनाउन चिनियाँ सहयोगमा सम्भाव्यता अध्ययन नेपालमा उत्पादित हेलेज घाँस चीन निर्यातका लागि सम्झौता नेपाली उत्पादनलाई चीनमा लाग्ने ९८Ü भन्सार हटाउन पत्र आदानप्रदान अरनिको राजमार्गको दीर्घकालीन मर्मत परियोजना (फेज ३) मा चिनियाँ सहयोग बीपी मेमोरियल क्यान्सर अस्पतालमा प्राविधिक टोली पठाउन चीन सहमत
चिनियाँ लगानी सधैं स्वागत,काठमाडौं (कास) प्रधानमन्त्री शेरबहादुर देउवाले विकास पूर्वाधारका क्षेत्रमा चिनियाँ लगानीलाई नेपालले सदैव स्वागत गर्ने बताएका छन् । चीनका विदेशमन्त्री वाङ यीसँग शनिबार साँझ बालुवाटारमा भेटवार्ता गर्दै उनले कुनै सामान्य विषयले चीनसँगको सम्बन्ध तलमाथि नहुने स्पष्ट पारे । एक महिनाअघि संसद्बाट अमेरिकी सहयोग निकाय एमसीसीसँगको सम्झौता अनुमोदन गर्ने क्रममा चिनियाँ पक्षबाट प्रकट भएका प्रतिक्रियाप्रति लक्ष्य गर्दै देउवाले नेपालको पूर्वाधार विकासका लागि वैदेशिक सहयोग कति आवश्यक छ भन्ने प्रस्ट पार्ने प्रयास गरेका थिए । विदेशमन्त्री वाङले नेपालको पूर्वाधार क्षेत्रमा चीनले थप लगानी बढाउन खोजेको बताएका थिए । प्रधानमन्त्री देउवाले त्यसलाई स्वागत गर्दै यसअघि चीन सरकारले पुर्याएको सहयोग र योगदानको प्रशंसा गरे । देउवाले कोभिड१९ विरुद्धको खोप सहयोगको सराहना गर्दै चिनियाँ राष्ट्रपति सी चिनफिङलाई धन्यवाद दिए । उनले कांग्रेस संस्थापक नेता बीपी कोइरालाकै पालादेखि चिनियाँ कम्युनिस्ट पार्टीसँग आफ्नो पार्टीको राम्रो सम्बन्ध रहेको र त्यसलाई आफूले अघि बढाउन चाहेको धारणा राखेका थिए ।
अंश फिर्ता प्रस्ताव संविधानविपरीत,"यसले संविधानमा व्यवस्था भएका मौलिक हकलाई प्रभावित बनाउने उनको दाबी छ । संविधानको धारा १६ को सम्मानपूर्वक बाँच्न पाउने अधिकारमाथि नियन्त्रण गर्ने प्रयास भइरहेको उनले बताइन् । यस्तो व्यवस्थाले धारा १८ को समानताको हक, धारा २९ को शोषणविरुद्धको हक तथा धारा ३८ को महिलाको हकमा प्रतिकूल असर पर्ने उनको भनाइ छ । कानुन आयोगका प्रवक्ता पाराश्वर ढुंगानाले मुलुकी देवानी संहिता ऐनको संशोधन प्रस्तावको छलफलका क्रममा सम्बन्धविच्छेदपछि दिइने सम्पत्ति दुरुपयोग हुने गरेको हुँदा केही अंकुश लगाउनुपर्ने सरोकारवालाले उठाएपछि समेटिएको बताए । महिलालाई दोहोरो हक हुने भयो, अर्को विवाह गरेपछि नयाँ पतितर्फ हक सिर्जना हुने भयो नि त भनेर परामर्श लिने क्रममा कुरा आयो, संशोधनमा थप्नुपर्छ भन्ने आएपछि समेटिएको हो, उनले भने । संहिता छलफलका क्रममा कानुन व्यवसायी, अध्यापक, सरोकारवाला, सामाजिक संघसंस्था सहभागी थिए । यो एकदमै प्रारम्भिक मस्यौदा हो, बाहिरतिर जुन हल्ला भयो त्यो होइन, मिडियामा नकारात्मक हिसाबले आएका छन्, उनले भने ।अधिवक्ता रूपनारायण श्रेष्ठले सम्बन्धविच्छेद भएपछि महिलालाई सम्पत्ति दिने व्यवस्था आएको एक दशकजति हुँदै गर्दा हचुवामा ल्याइएको नयाँ प्रस्ताव वैज्ञानिक नभएको बताए । दुईचार महिलाले सम्बन्धविच्छेद गर्दै सम्पत्ति लिने गरेकाले दुरुपयोग गरेका होलान् तर अपवादका यी घटनालाई लिएर यस्तो व्यवस्था ल्याइनु हँॅदैन । अनुसन्धानबिनै अपरिपक्व हिसाबले नयाँ व्यवस्था ल्याउन खोजेको देखियो, यसमा पर्याप्त बहस जरुरी छ, उनले भने, कानुन आयोगले ल्याउँदैमा लागू भइहाल्ने होइन, संसद् पनि छ । सबै महिला अथवा पुरुषले सम्बन्धविच्छेद गर्दै अर्को विवाह गर्ने विरलै हुन्छ, कतिपयले पाएको सम्पत्ति खर्च गरिसकेका पनि हुन सक्छन् जस्ता बहुआयामिक विषयमा अध्ययन हुनुपर्ने उनको भनाइ छ । राष्ट्रिय जनगणना २०५८ मा घरजग्गामा महिलाको स्वामित्व ११७ प्रतिशत थियो । ०६८ मा जनगणनासम्म आइपुग्दा १९७ प्रतिशत पुग्यो । भूमि व्यवस्थापन तथा अभिलेख विभागको अभिलेखअनुसार आर्थिक वर्ष २०७८७९ मा यो ३४२७ प्रतिशत पुगेको छ । देशभर हालसम्ममा १ करोड ३८ लाख ३४ हजार ७ सय ९१ जग्गाधनी छन् । त्यसमा ४७ लाख ४२ हजार १ सय ६४ महिला (३४२७ प्रतिशत) जग्गाधनी छन् । जग्गाको स्वामित्व भए पनि महिलालाई भोगचलन व्यवस्थापनका निर्णायक अधिकारमा नरहेको विभिन्न अध्ययनले देखाएको छ । यसै सन्दर्भमा भूमि व्यवस्था, सहकारी तथा गरिबी निवारण मन्त्रालयले पछिल्लो पटक २०७८ मंसिर ९ मा पैत्रिक सम्पत्तिमा लैंगिक भेदभाव नगरी प्रचलित कानुनअनुसार सबै अंशियारले अंश पाउने व्यवस्थाको प्रभावकारी कार्यान्वयन गर्न देशभरिका मालपोत कार्यालयहरूमा परिपत्र गरेको छ । परिपत्र गरेको चार महिना नबित्दै कानुन आयोगले सम्बन्धविच्छेद गरेकी महिलाले अर्को विवाह गरे फिर्ता गर्नॅपर्ने व्यवस्था ल्याइँदा विरोध हुन थालेको छ ।"
एउटै खुट्टाले फेसन शोको र्याम्पमा,"उनी आफूलाई माया गर्छिन्, आफैंलाई विश्वास गर्छिन् र आफैंभित्र खुसी खोजिरहेकी छन् । आफूलाई शास्त्रीय नृत्यमा ढाल्दै गर्दा उनी त्यही कलामा आफ्नो सपना र खुसी अडिएको महसुस गर्छिन् । त्रिभुवन विश्वविद्यालयको ललितकला केन्द्रीय विभागमा संगीतमा स्नातकोत्तर चौथो सेमेस्टरमा अध्ययनरत उनी शास्त्रीय धुनमा समेत आफूलाई डोर्याइरहेकी छन् । मान्छेका लागि खुट्टा नहुनु या शरीरको कुनै अंगका कारण अपांगता हुनु सामाजिक प्राणीभन्दा अलग भएको होइन भन्ने उनको धारणा छ । उनी प्रश्न गर्छिन्, नसुन्ने, नदेख्ने, खुट्टा नहुने मान्छेले पनि त सम्मानपूर्वक बाँच्न पाउनुपर्छ नि । उनीहरूका लागि कुनै समाज नै छैन र ? उनीहरूले खुसी हुन पाउनु पर्दैन र ? किन अगाडि बढ्नुपर्यो, कसरी गर्न सकिन्छ भन्ने जस्ता समाजका हरेक प्रश्नको उत्तर पाइलापिच्छे नै दिँदै अगाडि बढ्नुपरेको उनले सुनाइन् । समाजले फरक क्षमता भएकाहरूलाई वैकल्पिक बाटो खोजेर अगाडि बढ्ने बाटो नै नबनाएको उनको भनाइ छ । उनी यी सबै कुरालाई पनि सकारात्मक रूपमा लिएर अगाडि बढेकी छन् । अरूको भर पर्नुभन्दा आफैंले बाटो बनाएर आफूजस्ता मानिसका लागि समेत हिँड्नलाई सजिलो होस् भन्ने उनी चाहन्छिन् । एकै खुट्टाले नृत्यसँगै संसारलाई मोडलका रूपमा नेपालको प्रतिनिधित्व गर्ने उनले सपना बुनेकी छन् । भन्छिन्, तपाईंले हृदयदेखि कुनै क्षेत्रमा लगानी गरेको कुरा कहिल्यै खेर जाँदैन । त्यसको प्रतिफल अवश्य नै ढिलो चाँडो पाउनुहुनेछ । म त्यही विश्वासले अघि बढेकी छु ।"
गठबन्धनबारे देउवाकोइराला सवालजवाफ,"(काठमाडौं)  सत्तारूढ दल नेपाली कांग्रेसको केन्द्रीय कार्यसमिति बैठकमा आसन्न निर्वाचनमा गठबन्धन गर्ने वा नगर्ने भन्नेबारे बहस भइरहेका बेला सभापति शेरबहादुर देउवा र नेता शेखर कोइरालाबीच सवालजवाफ चलेको छ । बीपी स्मृति सहकारी सामुदायिक अस्पतालको वार्षिक साधारणसभामा शनिबार बोल्दै कोइरालाले वर्तमान सरकार निर्माण, सञ्चालन र आसन्न चुनावमा गठबन्धनबारे प्रश्न उठाए । उनले सभापति देउवाले प्रयास गरिरहेको भए पनि कतिपय कुरामा ध्यान नपुगेको भन्दै त्यसतर्फ ध्यानाकर्षण गराएका थिए । उनले आसन्न चुनावमा कांग्रेसले विचार र सिद्धान्त नमिल्ने दलसँग गठबन्धन गर्ने वा नगर्ने भन्नेबारे सोचेर निर्णय लिनुपर्ने बताए । यो सरकार बन्ने सन्दर्भमा माओवादी केन्द्र, एकीकृत समाजवादी र जनता समाजवादीसँग गठबन्धन भयो, संविधान र लोकतन्त्रको बचाउका लागि त्यो गठबन्धन गर्नु स्वाभाविक थियो, उनले भने, अब चुनावमा पनि गठबन्धन गर्ने कुरा कति फाइदाजनक हुन्छ ? गठबन्धन गर्दै जाँदा नेपाली कांग्रेसको अवस्था भारतीय कंग्रेसको जस्तो पो हुने हो कि ?कोइरालाले सभापति देउवाले अन्य पार्टीसँग गठबन्धन गर्नेभन्दा पनि कांग्रेसभित्रै गुटउपगुटलाई मिलाएर अघि बढ्नुपर्ने सुझाव दिए । कांग्रेसको आफ्नै विचार र सिद्धान्त छ, त्यसलाई अघि बढाएर, कांग्रेसभित्रका गुटउपगुट अन्त्य गरेर अघि बढ्ने हो भने कसैसँग गठबन्धन गर्नुपर्ने आवश्यकता छैन, उनले भने, कांग्रेसभित्रको गुटउपगुटलाई मिलाएर अघि बढ्ने प्रयास सभापतिले गरिरहनुभएको छ । त्यसलाई अझै जिम्मेवार ढंगले अगाडि बढाउन मेरो विनम्र आग्रह छ । कांग्रेसकै कार्यकर्ताबीचमा मेलमिलाप र एकता नहुने हो भने हामीले जोसुकैसँग गठबन्धन गरे पनि त्यसको औचित्य हुँदैन ।कोइरालाले स्थानीय तहसँगै संघ र प्रदेशमा समेत चुनाव जित्ने गरी योजना बनाउनुपर्ने बताए । गत निर्वाचनमा हामीले स्थानीय तहमा गठबन्धन गर्यौं तर संघ र प्रदेशको चुनावमा एमाले र माओवादी एक ठाउँमा उभिए, यसपटक त्यस्तो नहोस् भन्ने हाम्रो चिन्ता हो, उनले भने, तर गठबन्धन गर्दा कांग्रेसको विचार, सिद्धान्त र संगठन कमजोर हुन्छ कि ? यो विषयमा हामी सबै चिन्तित छौं जस्तो लाग्छ । जवाफमा सभापति एवं प्रधानमन्त्री देउवाले गुटबाट पार्टी नचल्ने दाबी गरे । हाम्रो पार्टीमा गुट त पहिले पनि थिए, गुटको अभ्यास पहिल्यैदेखि भएको हो । सुवर्णशमशेरको गुट थियो, गिरिजाबाबुको गुट थियो । पछि गिरिजाबाबु र किसुनजीको गुट थियो, अहिले पनि छ, उनले भने, तर गुटबाट पार्टी चल्नेवाला छैन । गठबन्धन गरे पार्टी कमजोर हुने चिन्ता व्यक्त गरेका कोइरालालाई उनले कडा जवाफ दिए । गठबन्धन नगर्दा कस्तो हालत हुन्छ, हामीलाई थाहै छ । हिजो धेरै साथीहरू हारेका हौं, शेखरजीले पनि हार्नुभएको हो, सबै साथीले हार्दा म नै बदनाम भएँ, उनले भने, अहिले सबै साथीलाई जिताउनका लागि मैले गठबन्धन गर्न चाहेको हो । मैले के बिगारेको छु र ? पार्टीले नहारोस् भन्ने चिन्ता हो । उनले कांग्रेसले चुनावी गठबन्धन नगरे माओवादी फेरि एमालेसँग मिल्ने बताए । एमालेमाओवादी फुटे, हामी जितिहाल्छौं भन्ने सोच्नुभएको होला । अनि उनीहरू फेरि मिले भने के हुन्छ ? त्यो बेला के गर्ने ? कि मिल्न दिने हो ? मिल्न दिने भए पनि दिऊँ, मलाई त केही छैन, उनले भने, उहाँहरूलाई मिल्न समस्या छैन । मिल्दै मिल्दैनौं भन्ने उहाँहरूको कुरा छैन ।देउवाले गठबन्धन नै नगरे पनि केपी ओलीको पार्टी कमजोर नरहेको बताए । तपाईंहरूको चिन्ता ठीक हो, पार्टी कमजोर नहोस्, बलियो होस् भन्ने मलाई पनि छ, पार्टी बलियो बनाउनुपर्नेछ तर अहिले गठबन्धन त गर्नैपर्ने अवस्था छ, उनले भने, अझै पनि ओलीजीको पार्टी धेरै बलियो छ । ओलीजी र माओवादी छुट्टिहाले, हामी जितिहाल्छौं भन्ने नसोचौं । नेपालमा लोकतान्त्रिक पार्टी भनेको कांग्रेसमात्रै हो, अरू त सबै कम्युनिस्ट हुन् । त्यसैले हाम्रो पार्टीलाई बलियो बनाउँदै सबैलाई मिलाएर जानुपर्छ ।प्रधानमन्त्री देउवाले स्थानीय चुनावमा आवश्यकताअनुसार गठबन्धन गरेर जान चाहेको बताए । उनले कांग्रेस कमजोर भएर वा कमजोर पार्नका लागि गठबन्धन गर्न खोजिएको भनेर नबुझ्न आग्रह गरे । कांग्रेसलाई कमजोर बनाउन गठबन्धन गर्ने भनेको होइन, कमजोर छौं भनेर पनि गठबन्धन गर्न खोजिएको होइन, उनले भने, कांग्रेसलाई कमजोर पार्ने कुरै छैन । बलियो बनाउने हो । सबैलाई मिलाएर लैजाऔं, सबैलाई समेटौं भनेर गठबन्धन गर्न खोजिएको हो ।त्यसअघि कोइरालाले सरकारले बिग्रिएको अर्थतन्त्र सुधार्न नसकेको भन्दै देउवाको ध्यानाकर्षण गराएका थिए । गठबन्धनको सरकार छ, सरकारको नेतृत्वमा कांग्रेस छ, यस्तो बेला मुलुकको अर्थतन्त्र लथालिंग भएको छ, उनले भनेका थिए, अर्थमन्त्रीले प्रधानमन्त्रीलाई थाहा नदिई अलग्गै संयन्त्र बनाएर काम गर्न खोजेको देखिन्छ । यसबारे ध्यानाकर्षण गराउन चाहन्छु, यस्तो विषयलाई छिटोभन्दा छिटो रोक्नुपर्ने मैले आवश्यकता देखेको छु ।उनले प्रधानमन्त्रीले अर्थतन्त्रप्रति चिन्तित भएर चासो नदिए नेपाल फेलर स्टेट बन्न सक्ने जोखिम रहेको बताए । अर्थतन्त्र सम्हाल्न प्रधानमन्त्रीजीले चासो दिनुपर्ने देखिन्छ, नत्र नेपाल पनि यही कारण फेलर स्टेट बन्ने हो कि भन्ने चिन्ता सबैलाई परिरहेको छ, उनले भनेका थिए । जवाफमा देउवाले आफ्नो कारणले अर्थतन्त्र नबिग्रिएको दाबी गरे । अर्थतन्त्र बिग्रिएको छ, नेपालमा व्यापार घाटा बढेको छ, यो पहिलेदेखि नै छ, मैले बढाएको होइन, उनले भने, हामी सबै चिज विदेशबाट ल्याउँछौं, नेपालमा केही किन्दैनौं, उत्पादन गर्दैनौं । देउवाले एमसीसी परियोजना संसद्बाट अनुमोदन गरेर व्यापार घाटा कम गर्न एउटा प्रयास गरेको दाबी गरे । १४ औं महाधिवेशनमा निर्वाचित भएपछि देउवाले राष्ट्रिय राजनीति र पार्टीका निर्णय प्रक्रियामा कोइरालालाई सहभागी गराएका छैनन् । कोइराला पक्षले देउवाले एकलौटी गरेको भन्दै विरोध गर्दै आएको छ । भ्रातृ संस्थाको तदर्थ समिति गठनको विषयमा सभापतिले परामर्श नगरेपछि कोइराला समूह मोर्चाबन्दी गरेर विरोधमा उत्रिएको छ ।"
प्रवेश परीक्षा दिनेमध्ये आधाले चिकित्सा पढ्न पाउने,"(काठमाडौं)  पहिलो पटक गत वर्ष सञ्चालित एकीकृत प्रवेश परीक्षाको नतिजालाई लिएर आलोचना भएपछि चिकित्सा शिक्षा आयोगले प्रवेश परीक्षा दिएकामध्ये ५० प्रतिशत विद्यार्थीले पढ्न पाउने पद्धति लागू गरेको छ । आयोगले चिकित्सा शिक्षा एकीकृत प्रवेश परीक्षा सञ्चालन कार्यविधि २०७७ संशोधन गरेर पर्सेन्टाइल प्रणाली लागू गरेको हो । आयोगका अनुसार नयाँ प्रणाली चैत १८ देखि सञ्चालन हुने एमबीबीएसलगायत स्नातक तहका विभिन्न विषयको प्रवेश परीक्षामा लागू हुनेछ । आयोगले गत वर्ष कार्यान्वयन गरेको पद्धतिमा दुई सय पूर्णाङ्कमा सञ्चालित परीक्षामा न्यूनतम एक सय अंक अर्थात् ५० प्रतिशत अंक ल्याउने विद्यार्थी मात्र चिकित्सा शिक्षामा भर्ना हुन योग्य हुने प्रावधान थियो । तर उक्त प्रावधानका कारण नर्सिङ, फार्मेसीलगायत विषयमा मेडिकल कलेजका लागि तोकिएको सिट संख्याभन्दा पनि न्यून संख्यामा मात्रै विद्यार्थी उत्तीर्ण भएका थिए । त्यतिबेला प्रश्न अति सजिलो र अति अप्ठ्यारो किसिमको बनाइएको भन्दै पनि आलोचना गरिएको थियो । यस्ता आलोचना र कमीकमजोरीबाट मुक्त हुन पर्सेन्टाइल पद्धति लागू गरिएको आयोगले दाबी गरेको छ । आयोगको नयाँ निर्णयले मेडिकल कलेजमा सिट खाली रह्ने सम्भावना टरे पनि कमजोर विद्यार्थीले पनि चिकित्सा शिक्षा पढ्न पाउने जोखिम बढाएको विज्ञहरू बताउँछन् । त्रिभुवन विश्वविद्यालय चिकित्साशास्त्र अध्ययन संस्थानका पूर्वडिन डा जगदीशप्रसाद अग्रवाल पर्सेन्टाइलले गुणस्तरमा सम्झौता गर्ने बताउँछन् । यसमा कम प्रतिशत ल्याउने विद्यार्थीले पढ्ने अवसर पाउँछन् । गुणस्तरमा सम्झौता गर्ने भए किन प्रवेश परीक्षा लिनुपर्यो ? उनले भने, कक्षा १२ कै आधारमा योग्यताक्रम निर्धारण गरेर भर्ना लिए भइहाल्छ । आयोगका सदस्य सचिव भोजराज काफ्लेले पर्सेन्टाइल प्रणालीमा गलत उत्तरको नम्बर घटाउने व्यवस्था हुने भएकाले अनुमानका भरमा उत्तर दिने र अंक प्राप्त गर्ने कार्यलाई निरुत्साहन गर्ने बताए । छिमेकी मुलुक र अन्तर्राष्ट्रिय अभ्यासमा पनि यो प्रणाली छ, उनले भने, प्रतियोगितात्मक परीक्षाका लागि पर्सेन्टाइल उपयुक्त हुने देखेर लागू गरिएको हो । आयोगकै कतिपय पदाधिकारीले भने एउटै परीक्षाको नतिजा विश्लेषण गरेर प्रणाली बदल्न नहुने सुझाव दिएका थिए । तर मेडिकल कलेजको सिट संख्या खाली हुँदा आयोगमाथि दबाब बढेको थियो । आयोगसँग निजी मेडिकल कलेजहरू असन्तुष्ट थिए । उनीहरूले विद्यार्थी पढाउन नसक्ने भन्दै सरकारलाई सांकेतिक रूपमा कलेजको साँचोसमेत बुझाएर नतिजाको विरोध गरेका थिए । नतिजामा पर्सेन्टाइल लागू गर्नुपर्ने माग उनीहरूको थियो । आयोगका उपाध्यक्ष श्रीकृष्ण गिरीले गत वर्षको नतिजा अध्ययन कार्यदलको सुझावअनुसार नै प्रणाली परिवर्तन गरिएको बताए । परीक्षाको नतिजाको योग्यताक्रममा समावेश हुन न्यूनतम ५० औं पर्सेन्टाइल र सोभन्दा माथि रहेको हुनुपर्ने र प्रत्येक सही उत्तरका लागि एक अंक प्राप्त हुने तथा प्रत्येक गलत उत्तरका लागि शून्य दशमलव २५ अंक घटाइने व्यवस्था संशोधित कार्यविधिमा छ, उनले भने । कुनै विषयमा तोकिएको सिट संख्याको आधाभन्दा कम विद्यार्थी प्रवेश परीक्षाको आवेदक भए भने प्रतिशतकै आधारमा योग्यताक्रम निर्धारण गरिने आयोगले जनाएको छ । पर्सेन्टाइल पद्धतिमा कमजोर विद्यार्थीले अवसर पाउँछन् भन्नु सत्य होइन, उपाध्यक्ष गिरीले भने, पढ्नयोग्य विद्यार्थी मात्रै प्रवेश परीक्षामा सहभागी हुन पाउँछन्, एकीकृत प्रवेश परीक्षा लिएर भर्नाको योग्यताक्रम मात्रै निर्धारण गरिने हो ।गत वर्ष विषयपिच्छे प्रवेश परीक्षा सञ्चालन गरिए पनि यसपटक मिल्दाजुल्दा विषयमा एउटै प्रश्नपत्रबाट साझा परीक्षा गर्न लागिएको आयोगले जनाएको छ । चैत १८, २० र २१ मा हुने प्रवेश परीक्षामा ३६ हजार विद्यार्थी सहभागी हुँदै छन् । गत वर्ष ३२ हजार विद्यार्थीले परीक्षा दिएका थिए । यस वर्ष चिकित्सा शिक्षाअन्तर्गत स्नातक तहमा ८ हजार विद्यार्थीले मात्रै पढ्न पाउने गरी सिट संख्या तोकिएको छ । परीक्षा केन्द्र काठमाडौं उपत्यकामा मात्रै तोकिएको छ । गतवर्ष उपत्यका बाहिर पनि परीक्षा केन्द्र थिए । कोभिड महामारीका कारण गत वर्ष काठमाडौं बाहिर पनि परीक्षा केन्द्र राखिएको गिरीले बताए । बाहिर परीक्षा केन्द्र राख्दा सुरक्षा जोखिम बढी हुने भयो, उनले भने ।"
आगलागीबाट २२ घर गोठ जले,"रामेछाप (कास) रामेछाप७ सुकाजोरको रजईछापमा शनिबार भएको आगलागीमा परी २२ घरगोठ जलेर नष्ट भएका छन । स्थानीय विनोद श्रेष्ठको घरमा भएको विद्युत् चुहावटमा बस्तीमा आगो सल्केको थियो । जिल्ला प्रहरी कार्यालय रामेछापका प्रहरी नायव उपरीक्षक राजकुमार थिङका अनुसार आगलागीमा परेर ११ घर र ११ गोठ नष्ट भएका छन् । आगलागीको घटना जानकारी हुनासाथ जिल्ला सदरमुकामबाट प्रमुख जिल्ला अधिकारी दीपककुमार पहाडी सुरक्षाकर्मीसहित घटनास्थलमा पुगेका थिए । प्रहरी, सेना, सशस्त्र प्रहरी र स्थानीयको सहयोगमा सांझ अवेर आगो नियन्त्रणमा आएको छ । आगलागी पीडितलाई तत्काल अस्थायी बसोबासका लागि त्रिपाल र खाद्यान्नसहित सहयोग गरिएको छ । आगलागिबाट हुन गएको क्षतिको विवरण लिन बाँकी रहेको प्रहरीले जनाएको छ ।"
सिन्धुलीमाडीका वनमा सधैं डढेलो,"(सिन्धुली)  वन डढेलो नियन्त्रण जनचेतना सप्ताह सुरु गरेकै दिन सदरमुकाम सिन्धुलीमाडीकै सामुदायिक वनमा व्यापक डढेलो लागेको छ । डिभिजन वन कार्यालय सिन्धुलीले कमला सामुदायिक वनका उपभोक्तालाई भेला पारेर डढेलो नियन्त्रण सप्ताह सुरु गरेको छ । सामुदायिक वनमा लागेको डढेलोका कारण संरक्षित वन नष्ट हुने तथा नजिक रहेका घरगोठमा आगलागी हुने भन्दै स्थानीय त्रसित छन् । सदरमुकामको च्याउकोट, कमलामाई, खाडीखोला र कोप्चेखोला सामुदायिक वन समूहमा लागेको डढेलो निभेको छैन । साँझ हुनासाथ डढेलोले सदरमुकाम घेर्ने गरेको छ । घाँसको लोभमा गोठाला तथा घाँसीले आगो सल्काइदिने भएकाले स्थानीयले नियन्त्रणका लागि खासै प्रयास गर्दैनन् । घर तथा बस्तीमा आगलागी पस्ला भन्ने मात्र भयमा हुने गर्छन् । डढेलोले संरक्षित साल तथा अन्य जातका रूख, वनस्पति, चराचुरुंगी र जीवजन्तुलाई प्रत्यक्ष असर गर्ने वन कार्यालयले जनाएको छ । जिल्लाको चुरे क्षेत्र र महाभारत क्षेत्रमा समेत हररात जंगलमा डढेलो लागेको देखिन्छ । वनका कर्मचारीलाई सेमिनार र गोष्ठी गरेरै फुर्सद छैन, जंगलमा लागेको डढेलो कसले निभाइदिने, खाडीखोलाका उपभोक्ता आइते सार्कीले दुखेसो पोखे । उपभोक्तामा डढेलो लगाउनु हुँदैन भन्ने ज्ञान नै नभएको उनको भनाइ छ । डढेलो नियन्त्रण सप्ताह सुरु भएको उनलाई पत्तो छैन । सामुदायिक वन उपभोक्ता जिल्ला महासंघका अध्यक्ष हितलाल श्रेष्ठ डढेलो सल्काउनेलाई उपभोक्ता मिलेरै निरुत्साहित गर्नुपर्ने तर्क राख्छन् । भन्छन्, सुक्खा मौसममा वनका पातपतिङ्गरमा सानो झिल्कोले भेट्दा पनि पूरै जंगल डढेलोले सखाप हुन्छ ।डढेलोका कारण महाभारत क्षेत्रमा पाइने जडीबुटीसमेत नष्ट हुन थालेको छ । डढेलो नियन्त्रणका लागि लाखौं बजेट जिल्लाका दुईवटै वन डिभिजन कार्यालयमा आउँछ, तर त्यो तालिम र गोष्ठीमै सीमित छ । वन कार्यालयका कर्मचारी र उपभोक्ता मिलेर डढेलो नियन्त्रणमा लिनुपर्ने सिन्धुली डिभिजन वन कार्यालय प्रमुख कृष्णराज न्यौपानेले औंल्याए । उपभोक्ताको जागरण र वनलाई आफ्नो ठानेमा डढेलो नियन्त्रणमा समस्या नभएको उनको तर्क छ ।सिन्धुली नेपालकै साल जातको रूख प्रशस्त भएको १० जिल्लामध्येमा पर्छ । जिल्लाको ९ वटा स्थानीय तहमध्ये कमलामाई र दुधौली नगरपालिका, मरिण र हरिहरपुरगढी गाउँपालिकामा चुरे क्षेत्रको जंगल पर्दछ । सिन्धुलीमा हालसम्म पाँच सय पाँचवटा सामुदायिक वन समूह रहेका छन् । एक लाख ५० हजार हेक्टर जंगल उपभोक्तालाई संरक्षणको जिम्मा दिइएको छ ।"
तामाकोसीमा दिनहुँ बाढी,"रामेछाप (कास) माथिल्लो तामाकोसी जलविद्युत् आयोजनाले विद्युत् उत्पादनका लागि जलाशयको पानी खोल्दा तामाकोसीमा दिनहुँ अप्रत्याशित बाढी आउन थालेको छ । चालै नपाई नदीमा बाढी आउन थालेपछि किनारमा खेल्न जाने बालबालिका बग्ने त्रासले स्थानीय भयभीत हुन थालेका छन् । आयोजनाले नदीमा अप्रत्याशित बाढी आउनेबारेको सूचना सर्वसाधारणलाई दिने गरेको छैन । बाढीका कारण तामाकोसी किनारमा शव जलाउनसमेत कठिनाइ हुन थालेको छ । जलाउँदै गरेको शव चितासहित बगायो, स्थानीय मनबहादुर कार्की भन्छन्, केही मिटर तल पुगेर शव टिपेर ल्याऔं र बाहिर चिता बनाएर जलायौं । तामाकोसीमा यसरी दाहसंस्कार गरिरहेका बेला आएको बाढीले धेरै शव बगाइसकेको छ । शव जलाउन यहाँ नदीकै छेउमा चिता बनाउने गरेका छन् । माथिल्लो तामाकोसीले बढी बिजुली चाहिँदा आफ्नो जलाशय खोल्ने गरेको छ । बिहान र बेलुका प्राधिकरणलाई बढी बिजुली आवश्यक पर्छ । त्यसबेला प्राधिकरणको भारप्रेषण केन्द्रको निर्देशन र मागबमोजिम जलाशयको पानी खोलेर बिजुली उत्पादन गर्ने गरेको माथिल्लो तामाकोसी जलविद्युत् आयोजनाका प्रवक्ता गणेश न्यौपानेले बताए । न्यौपानेका अनुसार आयोजनाको जलाशयमा जम्मा भएको पानी विद्युत् उत्पादनका लागि खोल्दा बढीमा ५ मिटर घटाउने गरिएको छ । ५ मिटर जलाशय घट्नु भनेको तामाकोसीमा हुने जलप्रवाहमा पानीको मात्रा अस्वाभाविक बढ्नु हो । हामी प्राधिकरणको भारप्रेषण केन्द्रको निर्देशनबमोजिम बिजुलीको उत्पादन गर्छौं, न्यौपाने भन्छन्, सामान्यतया बिहान र बेलुका केही बढी बिजुली आवश्यक पर्ने भएकाले जलाशय खोलेर उत्पादन गर्ने गरेका छौं । केन्द्रले ४ सय ५६ मेगावाट माग्दा जलाशयको पानी प्रयोग हुन्छ, त्यसबेला तामाकोसीमा पानीको बहाव बढ्ने नै भयो । समुद्र सतहबाट १ हजार ९ सय ८२ मिटरको उचाइमा रहेको आयोजनाको २२ मिटर लामो बाँधमा १ हजार ९ सय ८७ मिटर उचाइसम्म पानी जम्मा गर्ने गरिएको छ । संकटका बेला त्यही पानी खोलेर उत्पादनलाई पूर्ण क्षमता दिइने गरिएको छ । आयोजनाभन्दा तल दोलखा र रामेछाप जिल्लाका नदी किनारमा बसोबास गर्ने सर्वसाधारण, माछा मार्ने, नुहाउन र शव जलाउन जानेहरू बाढीका कारण प्रभावित हुन थालेको जानकारी आफूले पहिलो पटक पाएको न्यौपानेले बताए । अब निश्चित स्थानमा मात्र शव पोल्ने गरी व्यवस्था मिलाउनुपर्ने भयो, उनले भने । बाढीले वर्षायाममा अझ बढी प्रभाव पार्ने र नदीमा आउन सक्ने बाढीबारेमा सार्वजनिक सूचनासमेत जारी गर्नुपर्ने अवस्था देखिएको बताए ।"
"वक्तव्यमा पर्यो, बजेट आएन","रामेछाप (कास) पूर्वाधार विकासका लागि बजेट वक्तव्यमा परेको योजनालाई सरकारले रकम उपलब्ध नगराउँदा रामेछापमा यस वर्ष कुनै काम हुन सकेको छैन । आर्थिक वर्ष २०७८७९ को बजेट वक्तव्यमा पुराना सहरलाई पूर्वाधार विकास गरी सहर पुनर्जागृत गराउने कार्यक्रममा रामेछापसमेत समावेश थियो । तर रामेछापका लागि गर्ने भनिएको उक्त कार्यक्रमका लागि सरकारले बजेट भने दिएन । बजेट वक्तव्यमा रामेछापका अतिरिक्त म्यागुल्ङ, बन्दीपुर, भीमफेदी, तानसेन, नारायण, जुम्ला खलंगा, बन्दीपुर, भीमफेदी, तानसेन, नारायण, जुम्ला खलंगा र सिलगढी डोटीलगायतका बजार परेका थिए । तर ती सबै सहरमा गर्ने भनेको पूर्वाधार विकासका लागि सरकारले बजेट दिएन । तत्कालीन अर्थमन्त्रीले हाम्रो आकांक्षामा कुठाराघात गर्ने काम गरे स्थानीय प्रदीप श्रेष्ठ भन्छन्, सदरमुकाम चुडेर लगेपछि निरास बनेका रामेछापवासीलाई फेरि निराशा बनाइएको छ । बजेटमा जिल्लाको पुरानो सदरमुकाममा पूर्वाधार विकास गर्ने कुराले खुसी बनेका स्थानीयलाई अहिले सरकारले निराश बनायो । रामेछाप २ सय ८ वर्षसम्म जिल्ला सदरमुकाम बसेको ठाउँ हो । २०४५ सालको भूकम्पपछि उक्त क्षेत्रका संरचना ध्वस्त भएका कारण मन्थलीमा सदरमुकाम सारियो । भूकम्पले पूर्वाधार त भत्कायो नै, सरकारले सदरमुकाम खोसेर हाम्रो मन पनि भत्कायो स्थानीय नरेश श्रेष्ठ भन्छन्, त्यसपछि अझै बौरिन सकेका छैनौं । मन्थली र सेलेघाट दुवैतिरबाट सडक जोडिएको रामेछापमा अब सहरी पूर्वाधार निर्माणको खाँचो छ । नेपाली संस्कृति झल्कने पुष्पलाल श्रेष्ठको जन्मथलो भंगेरीदेखि रामेछापसम्मको सहरलाई चिरिच्याट्ट पार्न सके पर्यटक तान्न सक्ने आशामा रामेछापेली छन् । चिसो मौसम र प्राकृतिक रूपमा राम्रो मानिएको रामेछापमा नगरपालिका घोषणा भएपछि केही काम भए पनि दुर्गम क्षेत्र समेटेर नगरपालिका वनाइएकाले बजेट छरिएको छ । राणाकालमा पूर्व २ नम्बरको केन्द्र भएकाले बडाहाकिम बस्ने थलो रामेछापमा बेग्लै चहलपहल थियो ।"
१९ महिनामा २५ महिला जलाइए,प्रज्वलनशील पदार्थ छर्केर जलेका घटना(२०७७ जेठ०७८ पुस) पीडित महिला ः २५पीडित पुरूष ः १२ कारणघरायसी विवाद ः १० नखुलेको ः २० अन्य विभिन्न ः ६ कहाँ कतिमधेसका जिल्लामा भएका घटना ः २८पहाडी जिल्ला ः ८
बढ्दै यौन दुर्व्यवहार,"(विराटनगर)मोरङको लेटाङ५ खेरुवाकी १२ वर्षीया छात्रालाई गत साता शिक्षक मनोज पौडेलले यौन दुर्व्यवहार गरे । पक्राउ गर्न गएका सुरक्षाकर्मीमाथि उत्तेजित भीडले आक्रमण गर्दा प्रहरी जवान उर्मिला श्रेष्ठको मृत्यु भयो । स्थितिलाई नियन्त्रणमा लिन मोरङ प्रशासनले चार दिनसम्म लेटाङमा कर्फ्यु लगाउनुपर्यो ।सुन्दरहरैंचा७ गणेशपुरमा गत फागुन २७ मा १८ महिने बालिकाको बलात्कारपछि हत्या भयो । अपराधमा संलग्न स्थानीय २५ वर्षीय अजय चौधरी र २८ वर्षीय मिथुन चौधरीलाई प्रहरीले नियन्त्रणमा लियो । पीडक दाजुभाइ लागूपदार्थ सेवनकर्ता हुन् । दुवैलाई पीडित परिवारले चिन्छन् । लेटाङ८ जाँते ज्यामिरेकी १३ वर्षीया बालिका फागुन ११ मा विद्यालयबाट घर फर्कंदै गर्दा हराइन् । तीन दिनपछि शव स्थानीय लालहीरा सामुदायिक वनमा भेटियो । बलात्कारपछि हत्या भएको पुष्टि भयो । आरोपित तीन जनालाई प्रहरीले नियन्त्रणमा लिएको छ ।गत मंसिरमा कटहरी७ की चार वर्षीया बालिकालाई छिमेकमा आएका एक पाहुनाले ललीपप दिएर फकाई घरदेखि करिब २ सय मिटर टाढा लोहन्द्रा खोलाछेउ लगेर बलात्कार गरे । उनी अचेत अवस्थामा फेला परेकी थिइन् । पक्राउ परेका आरोपित भारतको अररियाका २४ वर्षीय मुकेश सर्दार जिल्ला अदालतको आदेशले थुनामा छन् ।गत कात्तिकमा मोरङको सुनवर्षी७ की अपांगता भएकी १७ वर्षीया किशोरी बलात्कृत भइन् । घरमा एक्लै भएका बेला स्थानीय २२ वर्षीय सुरेन्द्र ऋषिदेवले जबर्जस्ती गरेका थिए । पक्राउ परेका उनी पुर्पक्षका लागि थुनामा छन् ।मोरङमा बलात्कार र यौन दुर्व्यवहारका यी पछिल्ला चर्चामा आएका घटना हुन् । चालु वर्षको फागुनसम्ममा ७९ वटा यस्ता घटना भएको डीएसपी मञ्जिल मुकारुङले बताए । यस्ता घटनामा दुई बालिकाको मृत्युसमेत भएको छ । यीमध्ये ५१ बलात्कार, १३ बलात्कार प्रयास, ११ बालयौन दुरुपयोग र दुई अप्राकृतिक यौनसम्पर्कका घटना छन् । प्रायः एक्लै बस्ने, पारिवारिक सम्बन्ध खराब भएकाहरू बढी हिंस्रक भएर बलात्कारतर्फ आकर्षित हुने गरेको वरिष्ठ मनोचिकित्सक डा रोशन पोखरेलले बताए । बलात्कार भनेकै मानसिक समस्या हो, स्वास्थ्य सचिवसमेत रहेका पोखरेलले भने, विवेक गुमाएका यस्ता व्यक्तिले यौनइच्छा पूर्ति गर्न कसैलाई पनि छाड्दैनन् ।प्रदेश १ मा चालु आवको फागुनसम्म २ सय ८४ वटा बलात्कारका घटना भएको प्रहरी तथ्यांक छ । अघिल्लो वर्ष ४ सय ७६ र गत वर्ष ५ सय ९० यस्ता घटना भएको प्रदेश प्रहरी कार्यालयले जनाएको छ । मोरङमा तीन वर्षभित्र ३ सय २७ यस्ता घटना भएका छन् । प्रहरीका अनुसार ०७५७६ मा १ सय ७, ०७६७७ मा ९२ र ०७७७८ मा १ सय २८ वटा बलात्कार घटना भएका थिए । यस्ता घटनाका पीडितमध्ये झन्डै ६५ प्रतिशत बालिका हुने गरेको प्रहरीले जनाएको छ ।प्रहरीका अनुसार विगतको तुलनामा यो बढ्ने क्रममा छ । आव ०७४७५ मा ५८ प्रतिशतभन्दा बढी बालिका बलात्कृत भएका थिए । त्यसपछि यो बढ्दो क्रममा देखिएको प्रहरीले जनाएको छ । परिचित र परिवारभित्रकैबाट ८० प्रतिशत बलात्कार तथा यौन दुर्व्यवहारका घटना भएको अपराधविद् पूर्वडीआईजी हेमन्त मल्ल ठकुरीले बताए । पहिला सामाजिक डरले घटना बाहिर आउँदैनथ्यो, अहिले सार्वजनिक हुनु राम्रो पक्ष हो, उनले भने, नैतिक शिक्षाको अभाव र अनुशासनहीनताले पनि यौन अपराध बढ्दो छ । उनका अनुसार नाबालिकालाई फकाएर वा तर्साएर बलात्कार गर्ने र पोल खुल्ने डरले हत्या नै गर्ने प्रवृत्ति घातक हुँदै गएको छ ।यस्ता घटना बढ्नुमा अभिभावकको हेलचेक््रयाइँ, बढ्दो आधुनिकता र सामाजिक सञ्जाल प्रयोगलाई प्रमुख कारणका रूपमा प्रहरीले लिएको छ । यस्तै मदिरा सेवन तथा अश्लील फिल्मलगायत सामग्री हेर्ने लत पनि अर्को कारक भएको प्रहरीको बुझाइ छ । नानीबाबु घरपरिवार एवं समाजभित्रै असुरक्षित देखिए, डीएसपी मुकारुङले भने, कारबाहीसँगै समाजमा सचेतना पनि आवश्यक छ ।आत्मानुशासनमा कमी, गलत खानपिन र दलका नेतृत्व पंक्तिले सकारात्मक भूमिका नखेल्दा यौनसम्बद्ध अपराध बढेको समाजशास्त्री मुकेश सिंहले बताए । आधुनिक परिवेशमा चरित्र निर्माणका लागि अनुशासन, संस्कार एवं नैतिक मूल्य मान्यताको पाठ जरुरी भइसकेको छ, उनले भने, घरपरिवारदेखि यसको सुरुवात हुनुपर्छ । योग, व्यायाम र ध्यानले पनि असल नागरिक निर्माण एवं मानसिक सन्तुलन कायम गर्नमा सहयोग गर्छ । यस्तो मुद्दामा आर्थिक र राजनीतिक चलखेलमा आरोपी सहजै छुट्नुलगायत कारणले पनि नरोकिएको महिला अधिकारकर्मी विष्णु शर्माको बुझाइ छ । न्यायसम्पादन गर्नेदेखि राज्य र समाजका हरेक संयन्त्र जिम्मेवार बनेर गाउँस्तरमा सचेतनाका कार्यक्रम गर्न आवश्यक रहेको उनको सुझाव छ ।"
गौतम बुद्धमा व्यावसायिक उडानको निम्तो,"(हैदराबाद, भारत)  सञ्चालनको तयारीमा रहेको भैरहवास्थित गौतम बुद्ध अन्तर्राष्ट्रिय विमानस्थलमा व्यावसायिक उडानका लागि नेपालले विश्वभरका वायुसेवा कम्पनीलाई निम्तो दिएको छ । दक्षिण भारतको तेलंगानास्थित हैदराबादमा आयोजित विंग्स इन्डिया ः ग्लोबल एभिएसन समिट २०२२ को उद्घाटन समारोहमा संस्कृति, पर्यटन तथा नागरिक उड्डयनमन्त्री प्रेमबहादुर आलेले त्यस्तो निम्तो दिएका हुन् । नेपालले भगवान् बुद्धको जन्मजयन्तीको साइत पारी १६ मे (जेठ २) देखि व्यावसायिक सञ्चालनका लागि विमानस्थलको तयारी पूरा गरेको छ । म उडानसँग सरोकार राख्ने सबैलाई बुद्धको जन्मथलोमा निमन्त्रणा गर्न चाहन्छु, मन्त्री आलेले भने । सरदार पटेलरोडस्थित बेगमपेट विमानस्थलमा बिहीबारबाट सुरु भएको चार दिने हवाई मेलामा मन्त्री आलेले नेपालको नागरिक उड्डयन नीति वैदेशिक लगानीकर्तामैत्री भएको उल्लेख गर्दै भारतलगायत सहभागी मुलुकका विमान उत्पादक, वायुसेवाकार्गो सञ्चालक, एमआरो (जहाज मर्मत गर्ने संस्था), विमानस्थल लगानीकर्तालगायत उड्डयन व्यवसायसँग सरोकार राख्नेहरूलाई नेपालको खुला आकाश नीतिको अधिकतम लाभ उठाउनसमेत आग्रह गरे । कार्यक्रममा भारतका उड्डयनमन्त्री ज्योतिरादित्य सिंधिया पनि सहभागी थिए । भारत सरकारको निम्तोमा नागरिक उड्डयन प्राधिकरण र नेपाल वायुसेवा निगमका पदाधिकारीकर्मचारीसहितको नेपाली टोलीको नेतृत्व गर्दै शुक्रबार नयाँदिल्ली हुँदै हैदराबाद आइपुगेका मन्त्री आलेले भारतलाई श्रीलंकाका बौद्धमार्गी पर्यटकलाई लुम्बिनीमा सहजै पुर्याउनका लागि बैंग्लोरबाट कोलम्बो उडानका लागि नेपाली वायुसेवाको बाटो खोलिदिनसमेत अनुरोध गरे । पछिल्ला वर्ष बैंग्लोर नेपाली विद्यार्थीहरूले रुचाएको शैक्षिक हब हो । त्यहाँको श्रमबजारमा पनि थुप्रै नेपाली वर्षौंदेखि आउजाउ गर्दै आइरहेका छन् । नेपाल वायुसेवा निगमका कार्यकारी अध्यक्ष युवराज अधिकारीका अनुसार चारवटा जेट विमान भएको निगमले बैंग्लोरकोलम्बो उडान गर्ने योजना बनाइरहेको छ । काठमाडौंबाट बैंग्लोर हुँदै श्रीलंकाको कोलम्बो जान निगमले भारतलाई फिफ्थ फ्रिडम राइट (पाँचौँ स्वतन्त्रता अधिकार) उपयोग अन्तर्राष्ट्रिय उडान अनुमति माग्दै आइरहेको छ । यो अधिकारमा वायुसेवालाई तेस्रो गन्तव्यका यात्रु लैजानेल्याउने विशेषाधिकार रहन्छ । नेपालसहित १५ मुलुक तथा भारतका २५ प्रदेश सरकार सहभागी कार्यक्रममा मन्त्री आलेले भैरहवा सञ्चालन भएको ६ महिनापछि पोखरामा नेपालको अन्तर्राष्ट्रिय विमानस्थल पनि सञ्चालनको तयारीमा रहेको समेत जानकारी दिए । कोरोना महामारीबाट भर्खरै तंग्रिएको नेपालको पर्यटन प्रवर्द्धनका लागि नेपाली ध्वजावाहक वायुसेवालाई कोलकाता र हैदराबादमा उडान खोल्न सहयोग गरिदिन पनि मन्त्री आलेले भारतीय पक्षलाई आग्रह गरे । उनले अब सञ्चालनमा आउन लागेको पोखरा र भैरहवा विमानस्थललाई जोड्न लिमा६२६ हवाई रुटलाई दुईतर्फी बनाइदिन पनि अनुरोध गरे । नेपाल नागरिक उड्डयन प्राधिकरणका उपमहानिर्देशक हंशराज पाण्डेका अनुसार पश्चिम नेपालका भैरहवा र महेन्द्रनगर वायु क्षेत्रबाट जहाज निस्किने मात्रै एकतर्फी रुट छन् । मध्यपूर्वी मुलुक तथा नयाँदिल्ली हुँदै यी रुटबाट जहाज नेपाली वायु क्षेत्रभित्र प्रवेश गर्न पाउँदैनन् । नेपालले ०७५ कात्तिकमा भारतसँग दुईपटक संयुक्त प्राविधिक बैठकमा महेन्द्रनगरको वायुक्षेत्रबाट नयाँदिल्ली हुँदै पश्चिमी मुलुकहरूतर्फ जाने रुटलाई दुईतर्फी बनाउन सहमति भएको थियो । तर, भारतले तीन वर्षयता प्राविधिक बैठकले सदर गरेका विषयमा अन्तिम निर्णय गरिसकेको छैन । मन्त्री आलेले महेन्द्रनगरमाथिको लिमा६२६ हवाई रुटलाई दुईतर्फी बनाइदिन यसअघि कात्तिकमा नयाँदिल्ली पुगेका बेला पनि मन्त्री सिंधियालाई भनेका थिए । यसपटक पनि उनले यो विषय प्राथमिकतासाथ उठाए । नेपाल हालको लिमा ६२६ हवाई रुटलाई द्विपक्षीय रुटका रूपमा बनाउन चाहन्छ । यदि यो रुट दुईतर्फी भएमा यसले हवाई इन्धन खपत घटाउने तथा कार्बन उत्सर्जनमा पनि कमी ल्याउनेछ, उनल भने । शनिबार उद्घाटनपछि आयोजित फ्रान्स, लाओस, भारतसहितका पर्यटन तथा उड्डयन मन्त्रीस्तरीय छुट्टै बैठकमा पनि आलेसहित नेपाली प्रतिनिधिमण्डलले सिंधियालाई नेपाल र भारतसँग जोडिएका विषयबारे पत्र बुझाए । आलेसँगको भेटमा भारतीय समकक्षी सिंधियाले नेपालको मागबारे आफू सकारात्मक रहेको बताएका छन् । भारतीय नागरिक उड्डयनमन्त्रीले नेपालको मागमा सकारात्मक भएको बताउँदै गरिदिन्छु भन्नुभएको छ, दुई मन्त्रीबीच भएको भेटवार्तामा सहभागी एक नेपाली अधिकारीले कान्तिपुरसँग भने । पछिल्ला वर्ष भारतले उड्डयन क्षेत्रमा आक्रामक शैलीमा लगानी गरिरहेको छ । विश्व बजारमा भारत उडान संख्या र यात्रुतर्फ आन्तरिक उडानमा तेस्रो र अन्तर्राष्ट्रिय उडानमा सातौं स्थानमा छ । भारतमा दैनिक ४ लाख जनाले हवाई यात्रा गर्छन् । मन्त्री सिंधियाले सबैका लागि उडान अवधारणाका साथ भारतले ड्रोन, कार्गो, व्यावसायिक उडानलगायतमा नीति बनाइरहेको सुनाए । हामी सन् २०३० सम्म नागरिक उड्डयन क्षेत्रमा विश्वमै पहिलो स्थानमा पुग्ने लक्ष्यमा छौं, उनले भने, ७ वर्षमा ६० वटा विमानस्थल थप्यौं । सन् २०२५ सम्म थप ८० वटा विमानस्थल बनाउने योजना छ ।"
स्थानीय तहमा दलित महिला उपस्थितिको अर्थ,"राजनीतिमा महिला उपस्थितिको हिसाबले स्थानीय तहको पहिलो कार्यकाल उपलब्धिमूलक रह्यो । सामाजिक संरचनाको सबैभन्दा पीँधमा रहेका दलित महिला सहभागिताको कोणबाट त यसलाई अझ उत्साहजनक मान्न सकिन्छ । बाध्यात्मक संवैधानिक प्रावधानका कारण सामाजिकराजनीतिक पृष्ठभूमि नभएका दलित महिलाहरू पनि हजारौंको संख्यामा स्थानीय राजनीतिमा आइपुगे । यसअघि सामाजिक र राजनीतिक वृत्तमा उनीहरूको उपस्थिति नगण्य थियो । नेपाली समाजमा विद्यमान जात व्यवस्था र पितृसत्तात्मक सोचको दोहोरो मार खेपेका उनीहरूलाई अगाडि बढ्न निःसन्देह सजिलो थिएनछैन । यस्तो उल्झनका बावजुद स्थानीय राजनीतिमा अहिले ठूलो संख्यामा दलित महिलाहरू उपस्थित हुनुले केही फरक अवश्य पारेको छ । स्थानीय तह निर्वाचन ऐन२०७३ ले स्थानीय तहका प्रमुखउपप्रमुख र अध्यक्षउपाध्यक्ष एक पद र वडामा निर्वाचित पाँचमध्ये एक जना खुलाबाट महिला र एक जना दलित महिला अनिवार्य गरेको छ, जसका कारण साढे ६ हजारभन्दा बढी दलित महिला वडासदस्य बन्न सके । उनीहरूको उपस्थिति कति प्रभावकारी रह्यो भनेर निश्चय पनि बहस गर्न सकिन्छ, हाललाई भने यति ठूलो मात्रामा सीमान्तकृत समुदायका महिलाको प्रतिनिधित्व हुनु आफैंमा एउटा उपलब्धि हो, नेपाली समाजलाई एक कदम अगाडि बढाउनु हो । सामान्यतया वडासदस्यहरूको भूमिका महिनामा एक पटक बैठकमा सहभागी हुने र त्यहाँ आफ्नो क्षेत्रका समस्याहरू उठाउने हुने गर्छ । पालिकाका बैठकमा सहभागी भएपछि, बजेट बाडँफाँट, योजना तथा कार्यक्रमबारे उनीहरूलाई थाहा हुने नै भयो, यस्तो जानकारी र सहभागिताले उनीहरूलाई केही हदसम्म आफ्ना समुदायलक्षित कार्यक्रमहरूको माग राख्न वा कार्यान्वयन गर्न सजिलो भएको छ । बोल्न पनि धक मान्ने र लामो समय घरभित्रै थुनिएका दलित महिलाहरू एकै पटक सामाजिक रूपमा सक्रिय हुन थालेका छन्, यो माहोल नै उत्साहजनक छ । राजनीतिमा दलित महिलाको भूमिकाको परिकल्पना, उनीहरूले प्रतिनिधित्व गरेको समुदायको परिवेश बदल्न र पालिकाको समग्र नीति निर्माण प्रक्रियामा उनीहरूलाई सहभागी गराउन गरिएको हो । स्थानीय तहको पहिलो कार्यकालमा उनीहरूको संख्यात्मक उपस्थितिलाई जोड दिइयो पनि, अबको कार्यकालमा भने उनीहरूको गुणात्मक उपस्थितिबारे पनि दलहरूले सोच्नुपर्छ । अब यसलाई संवैधानिक प्रावधान पूरा गर्ने हिसाबले मात्रै सोचिनु हुँदैन । यो कार्यकालमा बटुलेका अनुभवको सदुपयोग गर्दै उनीहरूलाई नेतृत्वदायी भूमिकामा ल्याउन राजनीतिक दलहरूले पहल गर्न आवश्यक छ । यसका लागि उनीहरूका कठिनाइ सुल्झाउँदै राजनीतिक क्षमता वृद्धिमा ध्यान दिन जरुरी छ, ताकि उपस्थितिलाई सांकेतिक होइन, सार्थक पनि बनाउन सकियोस् । अहिले निर्णायक तहमा दलित महिलाको उपस्थिति निकै कमजोर छ । निर्वाचन आयोग अनुसार उपप्रमुख ९ र उपाध्यक्ष १२ जना दलित महिला छन्, जुन कुल निर्वाचित उपप्रमुखउपाध्यक्ष महिला जनप्रतिनिधिको ३ प्रतिशतजति मात्र हो । वडाध्यक्ष तथा पालिका प्रमुखमा कोही पनि दलित महिला छैनन् । यसअघि दलित महिलालाई नेतृत्वमा आइहाल्ने वातावरण थिएन पनि । यसबीचमा वडासदस्यका रूपमा काम गरिरहेका हजारौं दलित महिलाले राजनीतिक प्रक्रियाबारे धेरथोर जानकारी तथा अनुभव हासिल गरिसकेका छन् । त्यस कारण आसन्न चुनावमा उनीहरूलाई उपप्रमुखउपाध्यक्ष वा प्रमुखअध्यक्ष र वडाअध्यक्षमा पनि ल्याउन राजनीतिक दलहरूले सार्थक कदम चाल्नुपर्छ । जति उनीहरूलाई निर्णायक पदमा ल्याउन सकिन्छ, त्यति स्थानीय सरकारमा मुलुकको मुहार झल्किन्छ, र उनीहरूको अनुभवलाई बृहत् दलित समुदायको हितमा अधिकतम उपयोग गर्न सकिन्छ । क्षमता र साधनस्रोतको कमीका कारण दलित महिलाले चुनावमा प्रतिस्पर्धा गर्न असजिलो हुन सक्छ । अधिकांशको आर्थिक अवस्था पनि कमजोर छ । त्यसैले उनीहरूलाई निर्वाचनमा बलियो प्रतिस्पर्धी बनाएर उच्च पदमा ल्याउनु चुनौतीपूर्ण छ, जसलाई अब चिर्नैपर्छ । पहिलो त, जातीय तथा लैंगिक विभेद नै मुख्य चुनौती हो, जसको अन्त्यका लागि समाजको हरेक तहतप्काको भूमिका हुनु जरुरी छ, विशेष गरी राजनीतिक दलहरूले यसमा अग्रसरता लिनुपर्छ । अर्को, हाम्रो निर्वाचन प्रक्रिया यति विकृत भइसक्यो कि, साधारणजनले सोझो तरिकाले चुनाव जित्नै गाह्रो छ । जसले खर्च गर्न सक्छ, राजनीतिक दलहरूले उसैलाई मात्रै उम्मेदवार बनाउने गर्छन् । यस्तोमा दलित महिलालाई उम्मेदवार बनाउन दलहरूको सोच र व्यवहारमै आमूल रूपान्तरणको खाँचो छ । चुनाव क्षणिक नाफाघाटाको हिसाबकिताब मात्र होइन, यसले समाजमा दीर्घकालीन महत्त्व राख्छ । त्यसैले अनुभवी दलित महिलालाई स्थानीय तहको निर्णायक पदमा ल्याउन चुनावी प्रणाली र उम्मेदवार छनोट प्रक्रियामा दलहरूले सकारात्मक हस्तक्षेप गर्नैपर्छ ।दलित महिलालाई कार्यालय वा दलको संरचनाभित्र पनि विभेद गरियो वा भूमिकाविहीन बनाइयो भने उनीहरूको प्रतिनिधित्व अर्थपूर्ण हुँदैन । त्यसैले उनीहरूको प्रस्ताव र सुझावलाई कहिल्यै बेवास्ता गरिनु हुन्न । उनीहरूको कार्य क्षमतामाथि पनि यदाकदा प्रश्न उठ्ने गरेको छ तर के बुझ्नुपर्छ भने, सबैभन्दा विभेदमा परेको समुदाय एकै पटक सक्षम हुँदैन, यसका लागि उनीहरूलाई समाजको भरपूर भरथेग आवश्यक पर्छ । खास गरी, राजनीतिक दलहरूले उनीहरूको सामाजिक र राजनीतिक पहिचान बलियो बनाउन भूमिका खेल्नुपर्छ । यति ठूलो संख्यामा दलित महिलालाई स्थानीय तहमा प्रतिनिधित्व गराइनु लोकतन्त्रको एउटा सुन्दर प्रतिफल हो, अब यसलाई अर्थपूर्ण पनि बनाउँदै जानुपर्छ । त्यसका निम्ति उनीहरूलाई कमजोर बनाइरहेका वा असफल बनाउन खोजिरहेका सामाजिक, सांस्कृतिक तथा आर्थिक पक्षहरूबारे पनि गम्भीर विमर्श हुनु जरुरी छ ।"
झन्झन् खण्डित कम्युनिस्ट जनमत,"शंकर तिवारीको के कम्युनिस्ट जनमत यथावत् रहला ? लेख पढेपछि केही लेख्न लाग्यो । नेपालका कम्युनिस्टहरू जतिचोटि एकआपसमा मिले, त्योभन्दा धेरै पटक चोइटाचोइटा भएर फुटे । कम्युनिस्ट दर्शन र सिद्धान्तको जगमा ती दलहरू स्थापित थिए कि थिएनन् भन्नेमा छुट्टै बहस हुनु आवश्यक छ । नाममा कम्युनिस्ट भए पनि यथार्थमा कम्युनिस्ट चरित्र नभएका दलहरू पनि थुप्रै छन् नेपालमा । कम्युनिस्टको नाम धारण गर्ने तर दलाल पुँजीपतिहरूसँग साँठगाँठ गर्ने नेपाली कम्युनिस्टहरूको खराब चारित्रिक विशेषता हो । २०१५ सालको आम निर्वाचनदेखि सानो आकारबाट उदाएको कम्युनिस्ट जनमत २०७४ को निर्वाचनसम्म आइपुग्दा झन्डै दुईतिहाइ पुगेको थियो । नेकपा एमाले र नेकपा माओवादीबीच भएको एकताबाट बनेको तत्कालीन नेकपाको दुःखद अवसानसँगै बहुमतको कम्युनिस्ट जनमत विभाजित हुन पुग्यो । जनताको अभिमतलाई कम्युनिस्ट दल र नेताहरूले बचाउन सकेनन् । नेताहरूको व्यक्तिगत स्वार्थ, अहमता र पदलोलुपताले गर्दा बलियो भनिएको सरकार क्षतविक्षत हुन पुग्यो ।विश्वबाटै अस्ताउँदै गएको कम्युनिस्ट सत्तालाई नेपालबाट पुनर्जागरण हुँदै गर्दा विश्व कम्युनिस्ट आन्दोलनमा समेत नयाँ आयाम थपिँदै थियो, तर आपसी कलहले कम्युनिस्ट जनमतलाई खण्डित गर्यो । अहिले पनि नेपालमा कम्युनिस्ट जनमत बहुमतमा छ, तर विभाजनका कारण जनमत एकत्रित हुन सकेको छैन । नेपालका कम्युनिस्टहरू कम्युनिस्टसँग मिल्न सक्दैनन् बरु गैरकम्युनिस्टहरूसँग गठबन्धन गरेर चुनावमा जान उत्साहित हुन्छन् । आफूहरूमा आएको सैद्धान्तिक विचलनलाई सही व्यवस्थापन गर्न नसक्दा कम्युनिस्टहरूले बेलाबेलामा ठूलो क्षति बेहोरेका छन् । २०५१ सालमा बनेको मनमोहन अधिकारी सरकारले गरेको काम र लिएको नीतिको ब्याज कम्युनिस्ट नेताहरूले अझै खाँदै छन् । त्यो कार्यकालपछि कम्युनिस्ट नेतृत्वका सरकार त धेरै बने तर सम्झन लायकका कमै भए । यदि आन्तरिक कलहलाई व्यवस्थापन गरेर नेकपालाई सिंगो राख्न सकेको भए आगामी बीसपच्चीस वर्ष नेपालको सत्ता गैरकम्युनिस्टको हातमा पुग्न सक्ने थिएन । मुख्यतः केपी शर्मा ओलीमा देखिएको अहमता, पदलोलुपता र उनले चालेको संसद् विघटन जस्तो अलोकप्रिय कदमका कारण समग्र नेपाली कम्युनिस्ट आन्दोलनलाई नै ठूलो धब्बा लगायो, जुन कम्युनिस्ट इतिहासमा कलंकको रूपमा दर्ज हुनेछ ।विगतबाट सिकेर, आत्मलोचना गर्दै अघि बढ्ने हो भने अझै पनि समय छ । ससाना टुक्रामा विभाजित कम्युनिस्टहरूलाई एकत्रित गर्ने हो भने नेपालमा कम्युनिस्ट जनमत फेरि बहुमतमा रहनेछ । एमाले नेता घनश्याम भुसालले भनेझैं नेपालका कम्युनिस्टहरू कि आपसमा मिलेर एक ढिक्का भएर अगाडि बढ्नुपर्यो कि पतनको बाटोलाई स्वीकार गर्नुपर्यो । अझै पनि पद र व्यक्तिगत स्वार्थमा मात्र लागिरहने हो भने नेपालको कम्युनिस्ट आन्दोलन विसर्जनको बाटामा जानेछ । कम्युनिस्ट जनाधार र जनमत गैरकम्युनिस्ट पार्टिहरूमा समायोजन हुनेछ, जुन समग्र कम्युनिस्ट विचारधारा तथा आन्दोलनकै निम्ति दुःखदायी हुनेछ । दीपक थपलिया, शिवपुरी८, नुवाकोट"
सार्वजनिक शिक्षा सुधारका पक्ष,"एकातिर संविधानमार्फत मुलुकलाई समाजवादउन्मुख भनी घोषणा गर्ने अर्कातिर तिनै समाजवादी एवम् साम्यवादी भनिनेहरूले सार्वजनिक शैक्षिक संस्थाहरूलाई फगत राजनीतिको अखडा बनाउने परिपाटी छ । राजनीतिक दलका नेताहरू निजी शैक्षिक संस्थाहरूमा लगानी गरी आफ्नै स्वार्थ सिद्ध हुने गरी सरकारी नीतिहरू बनाउन तल्लीन छन् । यस्तो परिस्थति विडम्बनापूर्ण छ । यसले सरकारी शौक्षिक संस्थाहरूलाई कमजोर बनाइरहेको छ । समाजवादउन्मुख मुलुक भनिए पनि आर्थिक रूपमा कमजोर परिवारमा जन्मिएको बालबालका शिक्षा हासिल गर्नबाट वञ्चित भइरहेका छन् । अवसरबाट वञ्चित हुने भय तथा देखासिकीका कारण गरिब अभिभावकहरूले पनि सकीनसकी आफ्ना छोराछोरीलाई निजी विद्यालय भर्ना गर्ने गरेका छन् । अहिले कसरी आफ्ना छोराछोरीलाई गुणस्तरीय शिक्षा दिने भन्ने चिन्ताले पिरोल्ने गरेको छ, अधिकांश अभिभावकलाई । सरकारी नीतिमा सार्वजनिक शिक्षाका सुधारका पाटो नसमेटिएका होइनन् । सार्वजनिक विद्यालयमा विद्यार्थीहरू कम छन्, सरकारको लगानी भने धेरै छ । सरकारी विद्यालयका भवनहरू गाउँगाउँमा बनेका छन् । सार्वजनिक विद्यालयका बहुसंख्यक शिक्षकले निजी विद्यालयको भन्दा बढी नै पारिश्रमिक पाउँछन् । यसका बावजुद सरकारी विद्यालयको पढाइको गुणस्तर बढाउन सकिएको छैन । यसैलाई कारण देखाई अभिभावकहरू आफ्ना सन्तानलाई सार्वजनिक विद्यालय पढाउन चाहन्नन् । यो अवस्था प्राथमिक विद्यालयदेखि त्रिभुवन विश्वविद्यालयसम्मै कायम छ । नेपालमा शिक्षामा व्यापारीकरण २०४६ सालको प्रजातन्त्र स्थापनापछि बढ्न थाल्यो । यो क्रम पछिल्लो समय झनै घनीभूत भइरहेको छ । सबैभन्दा विडम्बना त मुलुकभरिबाटै स्तरीय विद्यालय शिक्षाका लागि काठमाडौं उपत्यकामा ओइरिने क्रम निकै बढ्दो छ । आर्थिक रूपमा कमजोर र मिहिनेती तथा जेहेन्दार विद्यार्थीले पाउने आरक्षणमा जात र भूगोललाई आधार बनाइएको छ, जुन अवसर हुनेखानेले नै पाएका छन् । यस्तो विभेद हटाउन कम्तीमा बाह्र कक्षासम्मको शिक्षा सरकारले सबैलाई समान रूपले निःशुल्क उपलब्ध गराउनुपर्छ । त्यसपछि रुचि र क्षमता अनुसार रोजगारमूलक शिक्षा, सिपमुलक तालिम आदिको व्यवस्था गर्नुपर्छ । राजनीतिक परिवर्तनका वाहक दाबी गर्ने अहिलेका ठूला राजनीतिक दलहरूले शिक्षामा सबैको पहुँच सुनिश्चित गर्नतिर ध्यान दिनैपर्छ । ढुण्डिराज पौडेल, कोहलपुर, बाँके"
प्राध्यापक ध्रुवकुमारलाई सम्झिँदा,"गत चैत ३ गते बिहानीपख प्राध्यापक ध्रुवकुमारको निधन भएको दुःखद समाचारले उनीसँग परिचित प्राज्ञिक समुदायलाई स्तब्ध बनायो । उनी अन्तर्राष्ट्रिय सम्बन्ध तथा सुरक्षानीतिको गहिरो अध्ययन, ज्ञान र अनुसन्धानका लागि नेपालमा मात्र होइनÙ दक्षिण एसियाली प्राज्ञिक समुदायबीच पनि परिचित थिए । जात, जाति र पहिचानको चर्चा अत्यधिक भइरहेको सन्दर्भमा नामबाट मात्र परिचित कतिपयलाई लाग्न सक्छ, को हुन् ध्रुवकुमार ? उनी काठमाडौंका नेवार हुन्, तर उनले आफ्नो नामका पछाडि कहिल्यै थर लेखेनन् । उनका लेख, पुस्तकहरूमा पनि ध्रुवकुमार मात्र लेखिएको छ । उनको नामपछिको श्रेष्ठ शैक्षिक र नागरिकता प्रमाणपत्रमै सीमित रह्यो । उनले किन आफ्नो थर लेखेनन् भनेर हामीले पनि कहिल्यै सोधेनौं, उनको यो निजी प्राथमिकताबारे कुनै चर्चा पनि गरेनौं ।प्राध्यापक ध्रुवकुमारसँग मेरो चार दशकभन्दा लामो निकटता थियो, सन् १९७८७९ देखि । उनी त्रिभुवन विश्वविद्यालयको कीर्तिपुरस्थित नेपाल तथा एसियाली अनुसन्धान केन्द्र (सिनास) मा अनुसन्धान गर्थे, म राजनीतिशास्त्र विभागमा पढाउँथें । मैलेभन्दा केही वर्षअघि स्नातकोत्तर पूरा गरेका उनीसँग मेरो परिचय विश्वविद्यालयमा पढाउन थालेपछि नै भएको हो । ध्रुव पनि यता विभागतिर आएर केही कक्षा लिन्थे, चीन सम्बन्धी एउटा विषय प्रायः उनकै जिम्मामा हुन्थ्यो । क्लास सकिएपछि श्रीधर खत्री, अरू केही साथी लगायत हामी घण्टौंसम्म क्याफ्टेरियाको चियामा झुम्मिन्थ्यौं । समसामयिक राष्ट्रियअन्तर्राष्ट्रिय विषयमा गफिन्थ्यौं । राजनीतिशास्त्र विभागबाट जर्नल निस्कन्थ्यो, सुरुमा ध्रुव पनि त्यसमा संलग्न थिए । हाम्रा अनुसन्धानमूलक लेखहरूको प्रारम्भ त्यही जर्नलबाट भएको थियो । मेरो सम्झना भएसम्म, ध्रुवको पहिलो लेख करेन्ट स्टेट अफ साइनोइन्डियन रिलेसन्स त्यही जर्नल (सन् १९८०८१) मा छापिएको थियो ।२०४१ सालतिर कुमार खड्गविक्रम शाह सिनासमा कार्यकारी निर्देशक भएर आएपछि, रणनीतिक अध्ययन (स्ट्राटेजिक स्टडिज) ले प्राथमिकता पाएको थियो । त्यसका लागि स्वाभाविक रूपमा राजनीतिशास्त्र, अन्तर्राष्ट्रिय सम्बन्ध र सुरक्षानीति सम्बन्धी विषय महत्त्वपूर्ण थिए । सेमिनार र प्रवचनहरूको आयोजना हुन्थ्यो । खड्गविक्रम राजाका नातेदार भए पनि शाही प्रोटोकलको त्यति परबाह गर्दैनथे, सबैसँग समान व्यवहार गर्थे । उनी उदार थिए, प्राज्ञिक स्वतन्त्रताको कुरा गर्थे । प्राज्ञिक सम्भावना देखिएका युवाहरूलाई कुनै राजनीतिक पूर्वाग्रह नराखी सिनासमा काम लगाउँथे । कसको के कति क्षमता छ भनेर आफैं पहिल्याउन सक्थे । उनकै समयमा सिनासमा चीन, भारत, बंगलादेश, पाकिस्तान, श्रीलंका लगायत विभिन्न डेस्कको अवधारणासहित क्षेत्रीय अध्ययनको थालनी भएको थियो । ध्रुवले चीन डेस्क हेर्थे । त्यस बेला दक्षिण एसियामा प्राज्ञिक सहकार्यको नयाँ उत्साह थियो, क्षेत्रीयस्तरका गोष्ठीहरू हुन्थे । आर्थिक विकास तथा प्रशासन अनुसन्धान केन्द्र (सेडा) मा विकास सम्बन्धी अध्ययनअनुसन्धान हुन्थे भने सिनासमा राजनीतिक र अन्तर्राष्ट्रिय सम्बन्धबारे । यी दुवै संस्था दक्षिण एसियाका अन्य अनुसन्धान केन्द्रसँग पनि निकै निकट रूपमा जोडिएका थिए । सन् १९८० को दशकमा सिनासले आकर्षक एवं सक्रिय अनुसन्धान केन्द्रका रूपमा ख्याति पाएको थियो । सन् १९९० को दशकसम्म पनि यो कुनै न कुनै रूपमा कायम थियो । तर पछिका वर्षहरूमा यस्ता संस्थाहरूको नराम्रोसँग ह्रास हुन थाल्यो । अहिले त ती एकदम उजाड लाग्छन् ।म आफ्नो क्लास सकिएपछि प्रायः सिनासमै हुन्थें । केही समय आंशिक रूपमा त्यहाँको डेस्क र अनुसन्धानमा पनि संलग्न रहें । पछिसम्म पनि मलाई प्रायः धेरैले सिनासकै प्राध्यापक भनेर चिन्थे । यसको मुख्य कारण ध्रुवकुमार, चैतन्य मिश्र, डिल्लीराम दाहालहरूसँगको संगत थियो । प्राध्यापक प्रयागराज शर्मासँग पनि त्यहीँ परिचय भयो, मौका पर्दा संवाद पनि हुन्थ्यो । निर्मल तुलाधरको कोठामा कफी नपिएको कुनै दिन हुँदैनथ्यो । विश्वविद्यालयका अतिरिक्त हाम्रो लगावको विशेष ठाउँ नयाँ सडकको कफी हाउस थियो । ध्रुवलाई सम्झिँदा कफी हाउसको चर्चा नगरी रहन सकिन्न, अपुरो पनि हुन्छ । कफी हाउस उनको पनि दैनिकी बनेको थियो । नेपालमा कफी हाउस संस्कृति कहिलेदेखि सुरु भयो, त्यो लामो चर्चाको विषय हुन सक्छ । मैले जान्दा नयाँ सडक पीपलबोटसँगैको इन्दिरा रेस्टुराँ निकै चर्चित थियो, बीपी कोइराला पनि त्यहाँ पुग्थे भनेर सुनेका थियौं । मध्यमवर्गीय बौद्धिकराजनीतिक भलाकुसारीको एउटा स्टाटस स्थलजस्तो थियो त्यो । एमए पढ्दै गर्दा म पनि एकाध पटक त्यहाँ पुगेको छु । तर त्यो ठाउँ हाम्रा लागि महँगो थियो, हाम्रो हैसियतभन्दा माथिÙ पछि बन्द पनि भयो । हाम्रो जमघटको अर्को ठाउँ नेपाल कफी हाउस थियो, त्यो पनि बन्द भयो । त्यसै बेला दक्षिण भारतका रामचन्द्रनले खोलेको पहिले मद्रास, पछि बैङलोर कफी हाउसमा हामी लामो समयसम्म रमियौं, जुन सबैभन्दा स्मरणीय रह्यो । त्यहाँ हाम्रा अग्रजहरू प्राध्यापक लोकराज बराल, प्रयागराज शर्मा, भाइसाहेब (डा साम्वभक्त पन्त), चैतन्य उपाध्याय लगायतको प्राज्ञिकराजनीतिक जमघट हुन्थ्यो । कांग्रेसका पुराना नेता होराप्रसाद जोशी पनि नियमित आउँथे । राष्ट्रिय पञ्चायतको अधिवेशन चलिरहेका बेला रूपचन्द्र विष्ट पनि बैठक सकिएपछि प्रायः त्यहीँ आइपुग्थे । राष्ट्रिय पञ्चायतमा आज के भयो भनेर सुनाउँथे, आफूले सुरु गरेको थाहा अभियानका पर्चा दिन्थेÙ एकदुई रुपैयाँ त्यसको मूल्य हुन्थ्यो, त्यो हामी तिर्थ्यौं । कहिलेकाहीँ पद्मरत्न तुलाधर पनि पुग्थे । समसामयिक राजनीतिक सन्दर्भका टिप्पणीहरू हुन्थे । हामी जुनियर नै थियौं, तर बिस्तारै त्यो क्लबको मेनस्ट्रिममै जोडिन पुगेका थियौं । प्राध्यापक, पत्रकार, राजनीतिकर्मी, साहित्यकार लगायत कफी हाउसको त्यो जमघट पञ्चायतकालको निषेधित वातावरणमा पनि असहमति पोख्ने एउटा आउटलेट थियो । सरकारी सुराकीहरू पनि केही मसला मिल्छ कि भनेर छेउछाउका टेबलमा मुन्टो लुकाउँदै बसेका हुन्थे । पञ्चायतकालमा राजनीतिक असहमतिको एउटा पृष्ठ थियो नै भन्न सकिन्छ कफी हाउस संस्कृतिलाई । यी हरफहरू लेखिरहँदा ध्रुवसँगका ती क्षणहरू फेरि ताजा भइरहेका छन् ।सिनासमा प्रवेश गरेपछि ध्रुवले पहिलो एक दशकमा आफ्नो प्राज्ञिक आधारलाई सुदृढ बनाउन लागे । उनको प्राज्ञिक व्यक्तित्व निर्माणको त्यो महत्त्वपूर्ण समय पनि थियो । त्यही क्रममा उनले बेलायतस्थित किंग्स कलेज, डिपार्टमेन्ट अफ वार स्टडिज र संयुक्त राज्य अमेरिकाको इलिन्वोई विश्वविद्यालयमा आफ्नो अध्ययनलाई अरू धारिलो बनाए । उनले पीएचडी गरेनन्, तर कैयौं पीएचडीधारी उनका अगाडि फिका देखिन्थे । सेमिनार पेपर, जर्नल आर्टिकल, ससाना अनुसन्धानात्मक लेखमाला, केही नीतिपत्रहरू लेख्नु कुनै पनि अनुसन्धाताका प्रारम्भिक काम नै हुन्Ù मुख्य कुरा, तिनले कसरी प्राज्ञिक विज्ञता, क्षमता निर्माण र हैसियत आर्जन गर्छन् भन्ने हो । यिनै फुटकर अनुसन्धान र रचनामै पनि ध्रुवले आफ्नो प्राज्ञिक उत्कृष्टता र पहिचान बनाइसकेका थिए । सिनासमा कुमार खड्गविक्रम पुगेपछि केही चहकमहक देखिए पनि त्रिभुवन विश्वविद्यालयमा प्राज्ञिक विकासका लागि सजिलो अवस्था भने थिएन । पुस्तकालयमा अन्तर्राष्ट्रिय स्तरका जर्नल, पुस्तकहरूको अभाव छँदै थियो । त्यसमाथि सुरक्षा अध्ययनका लागि चाहिने दस्तावेजहरू नेपालमा सजिलै उपलब्ध हुँदैनथे, युरोप तथा अमेरिकी संस्थाहरूबाट झिकाउनुपर्थ्यो । यसका बावजुद ध्रुवले अन्तर्राष्ट्रिय सम्बन्धका नीतिगत सूचना मात्र होइन चीन, भारत लगायत शक्तिराष्ट्रका सुरक्षा प्रतिवेदन, शस्त्रभण्डार, हातहतियारको क्षमताका सम्बन्धमा समेत जानकारी बटुलेका हुन्थे । सिनास त देखिने एउटा प्लेटफर्म मात्र थियो, उनले आफ्नो प्राज्ञिक क्षमता आफ्नै एकनिष्ठ लगाव, निरन्तरको अध्ययन र कठोर परिश्रमबाट बनाएका थिए । मलाई त बेलाबेलामा राजनीतिले पनि तान्थ्यो, प्राध्यापक संघको चुनावमा दौडिन्थें । सभा, जुलुस, आन्दोलनहरूमा पनि पुग्थें । ध्रुव भने राजनीतिमा पूरै निरपेक्ष त होइन, तर अध्ययनअनुसन्धानमा एकलव्यजस्ता थिए ।त्रिभुवन विश्वविद्यालयमा ध्रुव चीनविज्ञका रूपमा परिचित थिए । उनको कोठामा चीन, साम्यवाद र अन्तर्राष्ट्रिय सम्बन्धका पुस्तक, जर्नल, पत्रपत्रिकाहरू मात्र देखिन्थे । मार्क्स, लेनिन, माओका संगृहीत भोलुमहरू हुन्थे । लेनिनको स्टेट एन्ड रिभोल्युसन मैले त्यहीँ पढेको हुँ । त्यो कोठामा पस्ने जोसुकैलाई लाग्थ्यो, ध्रुवकुमार एक ठूला मार्क्सवादी चिन्तक, दार्शनिक होलान्, तर उनले कुनै पार्टीगत विचार वा बिल्ला बोकेका थिएनन्, कम्युनिस्ट त झन् छँदै थिएनन् । मान्छेको हक, अधिकार, स्वतन्त्रता र लोकतान्त्रिक प्रणालीका पक्षमा निर्भीक भएर आफ्नो विचार राख्थे । अलिक कडा स्वभाव थियो, झडङ्ग रिसाइहाल्थे तर सहृदयी थिए । आफूसँग छलफल र परामर्श गर्न आउने सबै विचारका मानिससँग खुला थिए । एक दशक बित्दानबित्दै ध्रुवको प्राज्ञिक कामले ठोस आकार लिन थाल्यो । सन् १९८९ मा उनको पहिलो पुस्तक माओज चाइना एन्ड फरेन पोलिसी प्रकाशित भयो । त्यो पुस्तकमा उनको एउटा निचोड अहिले सत्य साबित भएर आएको छ । उनले लेखेका थिए माओ, चाउ र देङ लगायतका नेताहरूको चीनको सुपर पावर बन्ने चाहना कहिल्यै हुनेछैन भन्ने वचनप्रति चीनको नीति सधैं इमानदार रहनेछ भन्नेमा विश्वास गर्न सकिन्न (पृ २१९) । अर्थात्, महाशक्ति बन्ने चीनको आकांक्षा अन्तर्राष्ट्रिय राजनीतिको यथार्थ हो, जुन आज प्रत्यक्ष भएको छ । चीन विश्वराजनीतिमा महाशक्तिद्वन्द्वको एक पक्ष बनेको छ ।२०४६ सालपछि ध्रुवको रुचि नेपाल सम्बन्धी अध्ययनमा केन्द्रित हुन थाल्यो । बहुदलीय प्रजातन्त्रको पुनःस्थापना भएर जननिर्वाचित सरकारले काम गर्न थालेको अवस्था थियो । लोकतन्त्रको विश्वव्यापी लहर थियो । सोभियत संघको विघटनपछि अन्तर्राष्ट्रिय राजनीतिको स्वरूपमा पनि परिवर्तन आइरहेको थियो । देशहरूबीचका आपसी द्वन्द्व केही मत्थर देखिन्थे, देशभित्रकै आन्तरिक द्वन्द्वहरू बढिरहेका थिए । त्यसबाट ती देशहरूको सुरक्षा र अन्तर्राष्ट्रिय राजनीति पनि प्रभावित थियो । सुरक्षा अध्ययनमा देशीय आन्तरिक पक्ष प्रभावशाली तत्त्व बनिरहेको थियो । नेपालमा प्रारम्भ भएको लोकतान्त्रिक राजनीतिक प्रणालीको विकास र सरकारको नीतिनिर्माणमा प्राज्ञिक मन्थन गर्ने उद्देश्यले ध्रुवकै संयोजकत्वमा सिनासमा केही सेमिनार भए । उनले सम्पादन गरेका ती सेमिनारमा आधारित केही पुस्तक नेपाल्स इन्डिया पोलिसी (सन् १९९२), स्टेट लिडरसिप एन्ड पोलिटिक्स इन नेपाल (सन् १९९५), डोमेस्टिक कन्फ्लिक्ट एन्ड क्राइसिस अफ गभर्न्याबिलिटी (सन् २०००) उनको योगदानलाई सम्झाइरहने सिनासका महत्त्वपूर्ण प्रकाशनहरू हुन् । ती पुस्तकमा संगृहीत लेखहरूले नेपालमा आउँदै गरेको शासकीय चुनौती, द्वन्द्व र संकटलाई स्पष्टसँग औंल्याएका थिए । विज्ञहरूले कुनै ज्योतिषीले जस्तो कुन नेता कहिले मन्त्री, प्रधानमन्त्री हुन्छ वा हट्छ भनेर भविष्यवाणी गर्दैनन् कि, नजिकिँदै गरेको संकटप्रति संकेत गर्छन्, सावधान गराउँछन्Ù त्यसको प्रणाली र नीतिगत सम्बोधनका उपायहरू देखाउँछन् । यहाँ उल्लिखित पुस्तकहरू त्यसका साक्षीप्रमाण हुन् । तिनको कसरी उपयोग गर्ने, नीतिनिर्माताको काम हो ।सन् १९९० दशकको अन्त्यतिर आइपुग्दा सिनासमा अध्ययनअनुसन्धानको रापताप निकै कम भइसकेको थियो । तर ध्रुवले आफूलाई सक्रिय राखिरहे । नयाँ शताब्दीमा प्रवेश गर्दा उनका काम अरू परिमार्जित, परिपक्व हुँदै गए र समसामयिक नेपालको समस्यामा केन्द्रित भए । उनका पछिल्ला पुस्तकहरू नेपाली स्टेट, सोसाइटी एन्ड ह्युमन सेक्युरिटी (सन् २००८), इलेक्टोरल भ्वाइलेन्स एन्ड भोलाटिलिटी इन नेपाल (सन् २०१०) र सोसल इनक्लुजन, ह्युमन डेभलपमेन्ट एन्ड नेसन बिल्डिङ इन नेपाल (सन् २०१२) नेपालको समसामयिक विषयमा केन्द्रित छन् । यी पुस्तकबाहेक उनका कैयौं अनुसन्धानमूलक मोनोग्राफ, जर्नल लेख, सेमिनार पेपरहरू छन्Ù एक सयभन्दा बढी त प्रकाशित नै छन् । ती सबै हाम्रा प्राज्ञिक सम्पदा हुन् । पछिल्लो समय ध्रुवकुमार कान पटक्कै नसुन्ने समस्याबाट पीडित थिए । भेटघाट हुँदा पनि संवादहीनताको अवस्था हुन थाल्यो, केही सोध्नुपरे लेखेर देखाउनुपर्थ्यो । उनी आफैं पनि साथीहरूसँगको सम्पर्कबाट अलि टाढा बस्न थाले । केही सीमित व्यक्तिहरूसँग उनको इमेल सम्पर्क भने कायमै थियो । तर अध्ययन, लेखन जारी थियोÙ ती प्रकाशित पनि भइरहेका थिए । पछिल्लो पटक, निधनभन्दा करिब डेढ महिनाअघि एउटा लेख मलाई इमेल गरेका थिए । वैदेशिक सहयोग, व्यापार र सुरक्षा सम्बन्धी उनको त्यो लेख प्रकाशनका लागि तयार रहेछ, एक पटक हेरिदे न भनेर मलाई पठाएका थिए । मैले आफ्नो प्रतिक्रिया दिएपछि उनले धन्यवाद सहित प्रत्युत्तर पनि दिएका थिए । आखिर त्यो नै ध्रुवसँगको अन्तिम संवाद बन्यो, सम्भवतः त्यो लेख उनको अन्तिम प्राज्ञिक लेखन पनि । उनको यो पछिल्लो प्रकाशोन्मुख लेखमा नेपालको भूआर्थिक एवं राजनीतिक सन्दर्भमा अमेरिकी सहयोग परियोजना एमसीसी र चीनसँग प्रस्तावित बीआरआई परियोजनाहरूले नेपालको आर्थिक तथा व्यापारिक विकासका साथै सुरक्षा विकल्पमा पार्न सक्ने प्रभावहरूको विश्लेषण गरिएको छ । स्वतन्त्र अध्ययनअनुसन्धानका टिप्पणीहरू कडा हुन्छन्, नीतिनिर्माताहरूले त्यसमा निहित सन्देशलाई बुझ्न सक्नुपर्छ । यस्तो खालको अध्ययन एवं विश्लेषणलाई आधार बनाएर सरकारले नीति बनाउने, राजनीतिक दल र नेताहरूले जनमत निर्माण गर्ने हो भने एमसीसी परियोजनाका सन्दर्भमा देखिएका अनेक अनर्गल प्रचारबाजी र बीआरआईको ऋण धरापको भयमा आत्तिनुपर्ने स्थिति आउँदैन । छिटछिटो परिवर्तन हुने दलीय सत्तासमीकरणका बावजुद मुलुकले दीर्घकालीन र भरपर्दो नीति पाउन सक्छ, छिमेकीसहित अन्तर्राष्ट्रिय समुदायमा आफ्नो विश्वसनीयतालाई पनि जोगाउन सक्नेछ ।"
चीनले श्रीलंकालाई दियो २ हजार टन चामल,कोलम्बो (एजेन्सी) गम्भीर आर्थिक संकटमा परेको श्रीलंकालाई चीनले आपत्कालीन सहयोगस्वरूप २ हजार टन चामल उपलब्ध गराएको छ । श्रीलंकाको राजधानी कोलम्बोस्थित चिनियाँ दूतावासले छिमेकी मुलुकको आधारभूत जिम्मेवारी स्वरूप चामल उपलब्ध गराइएको जनाएको हो । चीनले श्रीलंकालाई उपलब्ध गराएको चामलको मूल्य झन्डै २५ लाख अमेरिकी डलर पर्ने पनि वक्तव्यमा उल्लेख गरिएको छ ।
युक्रेनमा पहिलो चरणको युद्ध सकिएको रुसको घोषणा,"एजेन्सीहरू (मस्कोकिभ)  रुसले युक्रेनविरुद्ध पहिलो चरणको युद्ध सकिएको घोषणा गरेको छ । एक महिनाअघि युक्रेनमाथि आक्रमण सुरु गरेको रुसले आफ्नो रणनीति परिवर्तन गर्न युद्ध सकिएको घोषणा गरेको ठानिएको छ । रुसी रक्षा मन्त्रालयले युद्धको प्रारम्भिक उद्देश्य पूरा भएको र युक्रेनको युद्ध क्षमतामा कमी ल्याउन सफल भएको दाबी गरेको छ । मन्त्रालयले युक्रेनविरुद्धको विशेष सैन्य कारबाही अब पूर्वी क्षेत्रलाई मुक्त बनाउन केन्द्रित हुने घोषणा गरेको छ । हामीले कारबाहीको पहिलो चरणअन्तर्गतको उद्देश्य लगभग प्राप्त गरिसकेका छौं, रुसी वरिष्ठ सैनिक अधिकारी सर्गेई रुद्स्कोईले भने, युक्रेनी सशस्त्र फौजको युद्ध क्षमता कमजोर भएको छ जसले अब हामीलाई मुख्य लक्ष्य हासिल गर्न सहज हुन्छ । अब रुसी सेनाले डोन्बासको पूर्ण मुक्तिका लागि ध्यान केन्द्रित गर्ने उनको भनाइ छ । युक्रेनको पूर्वी क्षेत्र डोन्बासमा रुसले समर्थन गरेका पृथकतावादीहरूको बाहुल्य छ । रुद्स्कोईले रुसी फौजले युक्रेनी सेनालाई अन्य क्षेत्रमा अल्झाएर पूर्वी क्षेत्रमा केन्द्रित भइरहेको बताएका छन् । पछिल्लो समय रुसी फौजले भूराजनीतिक महत्त्वको बन्दरगाह सहर मरिउपोलमा आक्रमण केन्द्रित गरेको थियो । त्यस्तै, रुसी फौजले युक्रेनी राजधानी किभलाई घेराबन्दी गरेर बमबारी जारी राखेका छन् । रुसी फौजले युक्रेनका केही सहरमाथि नियन्त्रण कायम गर्न र भ्लोदिमिर जेलेन्स्की नेतृत्वको सरकार ढाल्नका लागि आक्रमण केन्द्रित गरेको बताइएको थियो । तर युक्रेनी सेनाको कडा प्रतिवादका कारण रुसले अपेक्षित सफलता हासिल गर्न सकेको छैन । रुसी राष्ट्रपति पुटिनले युक्रेनको निःशस्त्रीकरणमा जोड दिँदै आएका छन् । उनले युक्रेनमा नवनाजीहरूले नेतृत्व गरेको आरोप लगाएका छन् । तर युक्रेन र पश्चिमा देशहरूले उनको आरोप युद्ध सुरु गर्ने बहाना मात्रै भएको बताएका छन् । रुसी फौजले सोचेअनुसारको सफलता हासिल गर्न नसकेपछि पहिलो चरणको युद्ध सकिएको बताएको पश्चिमा अधिकारीहको दाबी छ । पछिल्लो घोषणालाई मस्कोको रणनीति असफल भएको संकेतका रूपमा लिन सकिने उनीहरूको भनाइ छ । तर पनि रुसी घोषणाका आधारमा मस्कोले किभलाई नियन्त्रणमा लिने उद्देश्य छाडिसकेको निष्कर्षमा पुग्नु हतार हुने पश्चिमा अधिकारीहरूको भनाइ छ ।एकैपटक धेरै मोर्चामा सफल सैन्य कारबाही गर्न निकै गाह्रो हुने भएकाले पनि रुसले आफ्नो रणनीतिमा परिवर्तन ल्याएको कतिपयको विश्लेषण छ । त्यस्तै, युक्रेनी राष्ट्रपति भ्लोदिमिर जेलेन्स्कीले भनेजस्तै रुसी सेनाले अनपेक्षित क्षति व्यहोरेको हुन सक्ने देखिएको छ । युक्रेनले नाटोको सदस्यता लिन लागेको भन्दै रुसले गत फेब्रुअरी २४ बाट युक्रेनमाथि सैन्य कारबाही थालेको थियो । एक महिना लामो रुसी आक्रमणमा एक हजार जनाभन्दा बढी सर्वसाधारण मारिएका छन् । संयुक्त राष्ट्रसंघले १ हजार ८१ जना सर्वसाधारणको ज्यान गएको जनाएको छ । मारिनेमध्ये १ सय ३५ जना बालबालिका छन् । रुसले आफ्ना १ हजार ३ सय ५१ सैनिक मारिएका जनाएको छ । युक्रेनले भने १६ हजार रुसी सैनिक मारिएको दाबी गरेको छ । सैन्य आक्रमण सुरु भएयता ३७ लाख युक्रेनीले देश छाडेका छन् ।"
बाइडेनले शरणार्थी भेटे,"वार्सा रुसयुक्रेन युद्धपछि विकसित घटनाक्रमबारे छलफल गर्न पोल्यान्ड पुगेका अमेरिकी राष्ट्रपति जो बाइडेनले शनिबार युक्रेनी शरणार्थीहरूलाई भेटेका छन् । राजधानी वार्सामा युक्रेनी शरणार्थीलाई भेट्ने क्रममा उनले एउटी बालिकालाई उचाले, केहीबेर काखमा लिए र ती बालिकासहित उनको परिवारसँग सेल्फी खिचे । उनले आफूले युक्रेनी भाषा बोल्न नसक्ने बताउँदै अरूको सहयोगमा ती बालिकालाई आफूले घर लैजान चाहेको बताए । शरणार्थीलाई भेटेलगत्तै उनले रुसी राष्ट्रपति भ्लादिमिर पुटिनको कडा आलोचना गरेका छन् । बाइडेनले राष्ट्रपति पुटिन कसाही भएको बताएका सीएनएनले जनाएको छ । उनले युक्रेनी शरणार्थीलाई बहादुर को संज्ञा दिएका छन् । वार्सामा बाइडेनले युक्रेनी उच्च अधिकारी र पोल्यान्डका राष्ट्रपतिसँग भेटवार्ता गरेका छन् । पोल्यान्डका राष्ट्रपति अन्द्रेज डुडासँगको भेटमा उनले युरोपको शान्ति सिधै अमेरिकाको स्थायित्वसँग जोडिएको दाबी गरे । बाइडेनले उत्तर एट्लान्टिक सन्धि संगठन (नाटो) लाई विभाजित पार्ने रुसी राष्ट्रपति पुटिनको सपना असफल भएको बताए । रुसी फौजलाई युक्रेनी सेनाले कडा जवाफ दिएको बाइडेनको भनाइ छ ।"
गुणस्तरहीन इन्टरनेटले हैरान पालिका,"पालिकाका कर्मचारी र जनप्रतिनिधिले भने आरडीटीएफअन्तर्गतकै ब्रोन्डब्यान्ड परियोजनाको इन्टरनेटसमेत गुणस्तरीय नभएको र कतिपय ठाउँमा परियोजनाको काम सुरु नभएको बताएका छन् । हाम्रोमा इन्टरनेट जोड्नुपर्ने ८० वटा साइट छन् । तर प्राधिकरणको तथ्यांकमा ६२ वटा मात्रै परेछ, रामेछाप नगरपालिकाका सूचना प्रविधि अधिकृत श्रेष्ठले भने, त्यो सच्याउनलाई चिठी पठाएका छौं । सच्चिएर आएपछि परियोजनाको काम सुरु होला । सुदूरपश्चिममा भने बझाङ र बैतडीमा अप्टिकल फाइबर बिछ्याउने काम भइरहेको धनगढी दूरसञ्चार कार्यालयका प्रमुख मल्लको भनाइ छ । इन्टरनेटको पहुँच पुगे पनि गुणस्तरीय सेवा नपाएकाले हैरान बनेका पालिकाका कर्मचारी तथा जनप्रतिनिधिले आफूहरूलाई बेलाबखत र्याखर्याख पार्ने गरेको दूरसञ्चार प्राधिकरणकै कर्मचारीहरूले बताए । अहिले हाम्रो इन्टरनेटको मुख्य समस्या नै डेटाको रिलायबिलिटी हो, प्राधिकरण सञ्चालक समितिका सदस्य चूडामणि चौलागाईंले भने, केही समयअघि रामेछापका मेयरले मलाई इन्टरनेटको विषयमा र्याखर्याख्ती पार्नुभएको थियो । नेपाल टेलिकमको पूर्वाधार बिग्रेर त्यहाँ बारम्बार इन्टरनेट अवरुद्ध हुँदो रहेछ । उहाँहरूले यसबारे टेलिकम र सञ्चार मन्त्रालयलाई समेत पत्र लेख्नुभएको छ । चौलागाईंका अनुसार अब नेपालमा इन्टरनेटको रिलायबिलिटी (भरपर्दो सेवा दिने विषय) मा काम गर्नुपर्ने बेला आएको छ । यसका लागि सबै सेवा प्रदायकहरूले प्राधिकरणले तोकेको कि पर्फरमेन्स इन्डिसेस (केपीआई) का प्राविधिक सर्त र सर्भिस लेभल एग्रिमेन्ट (एसएलए) का सर्त पूरा गर्नुपर्छ । महिना वा वर्षमा कति पटकसम्म सेवा अवरुद्ध हुन पाउँछ, अवरुद्ध हुँदा कति घण्टाभित्र त्यसलाई रिस्टोर गर्ने भन्नेबारे प्राधिकरणले मापदण्ड तोकिदिएको छ, उनले भने, त्यो पालना गर्नुपर्छ । र, ग्राहकलाई कमिटेड स्पिड दिनैपर्छ ।"
"सरकार लाइसेन्स दिन्छु भन्छ, महिनौं भयो, दिँदैन","नाम टुंगो लागेका ६ वटा प्रदेशमा इम्बोस्ड नम्बर जडान गर्न राजपत्रमा सूचना प्रकाशन गरिसकिए पनि अहिलेसम्म जडान हुन सकेको छैन । गत मंसिर १ देखि नयाँ दर्ता हुने, फागुनबाट नामसारी गरिने र जेठ १ देखि नवीकरण गर्ने सवारीमा इम्बोस्ड नम्बर प्लेट जडान गर्नुपर्ने हो । तर अहिलेसम्म मधेस, सुदूरपश्चिम र कर्णाली प्रदेशमा इम्बोस्ड नम्बर प्लेट लागू भएको छैन । अहिले गण्डकीको पोखरा र लुम्बिनीको बुटवलमा जडान सुरु भएको विभागको दाबी छ । यस वर्ष इम्बोस्ड नम्बर प्लेट जडानको कामलाई द्रुत पारिनेछ, महानिर्देशक घिमिरेले भने । थानकोटलगायत अन्य स्थानमा यस वर्ष इम्बोस्ड नम्बर प्लेट रिड गर्ने आरएफआईडी गेट जडान गरिनेछ । यो गेट अहिले विभागमा जडान गरिसकिएको छ ।"
भेरीबबईमा प्रतिदिन तीन चरणमा काम,"सुर्खेत (कास) राष्ट्रिय गौरवको भेरीबबई डाइभर्सन आयोजनामा प्रतिदिन तीन चरणमा काम हुन थालेको छ । अहिले आयोजनामा सिभिल निर्माण कार्यअन्तर्गत हेडवर्क्स, विद्युत् गृह, सर्जसाफ्टलगायतको काम भइरहेको हो ।नेपालमै पहिलो पटक टनेल बोरिङ मेसिन (टीबीएम) मार्फत सुरुङ खनी पहिलो चरणमा उत्साहजनक काम गरेको आयोजनामा दोस्रो चरणमा कोरोना महामारी, बन्दहडताललगायत कारणले काममा ढिलाइ भएको जनाइएको थियो । पछिल्लो चरणमा भने कामलाई तीव्र बनाइएको सिनियर डिभिजनल इन्जिनियर लेखनाथ सुवेदीले बताए । अहिले बाँधस्थलसँगै पावर हाउस निर्माणको काम भइरहेको उनको भनाइ छ । आयोजनाले हाइड्रोमेकानिकल (एचएम) सम्बन्धी काम गर्न चीनको ज्हेजियाङ ओरियन्ट इन्जिनियरिङ कम्पनीसँग २ अर्ब १३ करोड रुपैयाँमा सम्झौता गरेको छ । अहिले प्रतिदिन करिब एक सय जनाले आयोजनामा काम गरिरहेका छन् ।इलेक्ट्रोमेकानिकल (ईएम) तर्फको टेन्डर भएको छ भने छिट्टै निर्माण प्रक्रिया सुरु गरिनेछ । पानी डाइभर्ट गरेर मुख्य बाँधस्थलमा ढलान गरी बबईको हात्तीखालमा पावर हाउसको जग खन्ने कामलाई तीव्रता दिएका छौं, उनले भने, सँगसँगै स्लोप प्रोटेक्सन, सर्ज साफ्ट निर्माण र पाइलिङका काम पनि भइरहेका छन् । आयोजनाको ३६ अर्ब ८० करोड रुपैयाँ लागतमध्ये अहिलेसम्म १४ अर्ब ६४ करोड रुपैयाँ खर्च भइसकेको छ । आयोजनामा हालसम्म ४५ प्रतिशत वित्तीय प्रगति र साढे ५३ प्रतिशत भौतिक प्रगति भएको छ । सरकारले आयोजनाका लागि चालु आर्थिक वर्षमा ३ अर्ब ६ करोड ८३ लाख रुपैयाँ विनियोजन गरेको छ ।कम्पनीले दोस्रो चरणका सबै काम आर्थिक वर्ष २०७९८० मा सक्ने कार्यादेश पाएको छ । सरकारले आर्थिक वर्ष २०६८६९ मा भेरीबबई डाइभर्सन आयोजनालाई राष्ट्रिय गौरवमा सूचीकृत गर्दै १० वर्षभित्रै निर्माण सम्पन्न गर्ने लक्ष्य राखेको थियो । अन्य राष्ट्रिय गौरवका आयोजनाको तुलनामा भेरीबबई डाइभर्सनको प्रगति उत्साहजनक देखिन्छ ।संघीय सरकारले आफ्नो स्वामित्वमा रहने गरी भेरीबबई डाइभर्सन जलविद्युत् कम्पनी स्थापना गरिसकेको छ । आयोजनाले लुम्बिनी प्रदेशका बाँके र बर्दिया जिल्लाको ५१ हजार हेक्टरमा सिँचाइ सुविधा पुर्याउने लक्ष्य लिएको छ । सरकारले आन्तरिक स्रोतबाट विद्युत् र सिँचाइ पुर्याउने उद्देश्यले निर्माण गर्न लागेको यो नेपालकै पहिलो बहुउद्देश्यीय आयोजना हो । यो आयोजना सफल भए यस्तै प्रकृतिका ७ वटा आयोजना बनाउने सरकारले घोषणा गरेको छ ।"
'एनआरएनएमाथि राजनीतिक हस्तक्षेप नगरियोस्,"राष्ट्रपतिले गरिन् उद्घाटनयसैबीच संघको १०औं अन्तर्राष्ट्रिय महाधिवेशनको उद्घाटन राष्ट्रपति विद्यादेवी भण्डारीले गरेकी छन् । उक्त अवसरमा राष्ट्रपति भण्डारीले गैरआवासीय नेपाली संघका कार्यहरूको प्रशंसा गरिन् । नेपालको संविधानले गैरआवासीय नेपालीलाई आर्थिक, सामाजिक र सांस्कृतिक अधिकारसहितको गैरआवासीय नेपाली नागरिकता प्रदान गर्ने परिकल्पना गरेको उनको भनाइ छ । विदेशमा मिहिनेतपूर्वक आर्जन गरेको ज्ञान, सीप र धनलाई नेपालमा रोजगारी, पुँजी र उत्पादकत्व वृद्धि हुने क्षेत्र खोजेर लगानी गर्न उनले गैरआवासीय नेपालीलाई उनले आग्रहसमेत गरिन् । मातृभूमिको अपेक्षाअनुसार अझ एकताबद्ध भई संवाद, सहयोग र सहकार्यलाई विशेष जोड दिन उनले आग्रह गरिन् । सरकार गैरआवासीय नेपाली संघको साथमा रहेको गृहमन्त्री बालकृष्ण खाणले बताए । उद्योगी र व्यवसायीले विश्वभर छरिएका नेपालीसँग हातेमालो गरेर नेपालमा उद्योग व्यवसाय प्रवर्द्धन गर्ने र लगानी भित्र्याउने काम गरेकाले यसमा सरकारको पूर्ण समर्थन र साथ रहने उनको भनाइ छ । कोभिडपछि विश्व अर्थव्यवस्थामा आउने आमूल परिवर्तनलाई आत्मसात् गर्दै मुलुकलाई सोहीअनुसार अगाडि बढाउन सरकार, निजी क्षेत्र र गैरआवासीय नेपाली संस्थाहरूको सहकार्य र साझेदारी आवश्यक रहेको नेपाल उद्योग वाणिज्य महासंघका अध्यक्ष शेखर गोल्छाले बताए ।"
भवन कीर्तिरत्न पुरस्कार पुन र आविष्कार केन्द्रलाई,काठमाडौं (कास) गैरआवासीय नेपाली संघ र बीबी फाउन्डेसनको संयुक्त पहलमा नेपालकै ठूलो राशिको पुरस्कार महावीर पुन तथा राष्ट्रिय आविष्कार केन्द्रलाई प्रदान गरिएको छ । नेपालको विकासमा महावीर पुन तथा राष्ट्रिय आविष्कार केन्द्रले पुर्याएको योगदानको कदरस्वरूप १ करोड रुपैयाँको भवन कीर्तिरत्न पुरस्कार प्रदान गरिएको हो ।टीबीआई ग्रुपका अध्यक्ष एवं गैरआवसीय नेपाली संघका पूर्वअध्यक्ष भवन भट्टले शनिबार १० औं सम्मेलनका अवसरमा उक्त पुरस्कार घोषणा गरेका हुन् । हरेक दुईदुई वर्षमा प्रदान गरिने यो पुरस्कार गैरआवासीय नेपाली संघको १० औं सम्मेलनका अवसरमा पहिलो पटक प्रदान गरिएको हो । संघको अभिभावकत्वमा पुरस्कारको कार्यविधि बनाएर बीबी फाउन्डेसनले नेपाल तथा नेपालीका लागि योगदान गर्ने नेपाली वा गैरआवासीय नेपाली व्यक्ति वा संस्थालाई प्रदान गरिने बताइएको छ । नेपालमा तथा बाहिर पनि नेपालको विकासका लागि धेरै मानिसले काम गरिरहेको संघका पूर्वअध्यक्ष भट्टको भनाइ छ । समाज परिवर्तन गर्न खोजिरहेका सबै सकारात्मक ऊर्जालाई जोड्न यस पुरस्कारले भूमिका खेल्ने उनले बताए ।
बजारमा फोर्स गुर्खा,"काठमाडौं (कास) फोर्स मोटर्स नेपालले आफ्नो नयाँ गाडी गुर्खाको बिक्री सुरु गरेको छ । ग्राउन्डअप मोडुलर आर्किटेक्चर प्लेटफर्ममा निर्मित यस गाडीको आकृतिले अघिल्लो पुस्ताको प्रसिद्ध जीवागनलाई प्रतिबिम्बित गर्छ । लामो र चौडा बनावट भएको गुर्खाको क्याबिन अत्यन्त फराकिलो र आरामदायी छ । यसमा चारै जना यात्रुका लागि क्याप्टेन सिटलगायत लेगरुम, हेडरुम, एल्बोरुम एवं ५ सय लिटरको बुट स्पेसको व्यवस्था रहेको कम्पनीले जनाएको छ । मर्सिडिज निर्मित २६ सय सीसी इन्जिन जडित गुर्खा आफ्नो श्रेणीमा यस्तो गाडी हो, जुन बिनासमस्या तीन अंकको गतिमा हाइवेमा दौडिन, ३५ डिग्रीको उकालो चढ्न र ७ सय मिलिमिटर गहिरो पानीलाई छिचोल्न सक्ने कम्पनीको दाबी छ । पाँच विभिन्न आकर्षक रङमा उपलब्ध गुर्खाको वारेन्टी ३ लाख किमि वा तीन वर्ष रहेको कम्पनीले बताएको छ ।"
प्रमिलालाई लाइफटाइम एचिभमेन्ट अवार्ड,"काठमाडौं (कास) दक्षिण एसियाली महिला विकास मञ्चकी अध्यक्ष प्रमिला आचार्य रिजालले इन्दिरा गान्धीप्रियदर्शिनी लाइफटाइम एचिभमेन्ट अवार्ड पाएकी छन् । भारतका लघु, साना तथा मझौला उद्योगमन्त्री नारायण तातु राणेले प्रमिलालाई उक्त पुरस्कार प्रदान गरे । नेपालको महिला व्यापार क्षेत्रमा विशेष योगदान पुर्याएको भन्दै प्रमिलालाई भारतको नयाँदिल्लीमा हालै आयोजित एक विशेष कार्यक्रममा अवार्ड प्रदान गरिएको हो । भारतका साथै सार्क देशका महिला उद्यमशीलता प्रवर्द्धनमा उत्कृष्ट उपलब्धि हासिल गर्ने महिलालाई यो पुरस्कार दिने गरिएको छ ।"
नयाँ वर्षमा बेकोको योजना,काठमाडौं (कास) युरोपियन इलेक्ट्रोनिक्स ब्रान्ड बेकोले नयाँ वर्ष २०७९ लाई लक्ष्य गर्दै सेट अ न्यु ट्रेडिसन नामक योजना सार्वजनिक गरेको छ । उक्त योजनाअन्तर्गत बेको ब्रान्डका कुनै पनि सामानको खरिदमा आकर्षक उपहार प्राप्त गर्न सकिने कम्पनीले जनाएको छ । यसअनुसार वासिङ मेसिन र वासर ड्रायरको खरिदमा ६ केजीको एरिएल वासिङ पाउडर उपहार पाइनेछ । बेकोका अनुसार डिसवासर खरिदमा १ प्याकेट फोर्चुन डिसवासर ट्याब्लेटका साथै पिजन फ्राई प्यान उपहार पाइनेछ । उक्त योजना चैत ११ देखि सीमित अवधिका लागि लागू गरिएको कम्पनीले जनाएको छ । बेको ब्रान्डको आधिकारिक बिक्रेता चौधरी ग्रुपको सीजी इलेक्ट्रोनिक्सअन्तर्गत सीजी ईओएल छ ।
गोर्खा ब्वाइज विजयी,"बिर्तामोड (कास) पेनाल्टी सुटआउटमा जित निकाल्दै रूपन्देहीको गोर्खा ब्वाइज क्लब शनिबार दमक गोल्डकप फुटबल प्रतियोगिताको सेमिफाइनलमा पुगेको छ । गोर्खा ब्वाइजले दार्जिलिङ पुलिस क्लब भारतलाई टाइब्रेकरमा ४३ गोलले पराजित गरेको हो । निर्धारित समय ११ मा सकिएपछि खेलको निर्णय टाइब्रेकरबाट लिइएको थियो । टाइब्रेकरमा दार्जिलिङका दुई खेलाडीले प्रहार पोस्ट बाहिर पुगेपछि गोर्खा ब्वाइज भाग्यमानी बन्यो ।गोर्खा ब्वाइजका मिक्चेन तामाङ, सुसन तामाङ, फोडे फोफाना र आइबडेले गोल गरेका थिए । दार्जिलिङका भाइचुङ राई, दिवस तामाङ र निसाकर राईले गोल गरे । आशिष देवान र निवास रानाको प्रहार बाहिरियो । त्यसअघि दुवै टिमले पहिलो हाफमा गोल गरेका थिए । आठौं मिनेटमा मिक्चेन तामाङको फ्रिकिकमा यानिकले सेकेन्ड बार च्याप्दै हेडमार्फत गोल गरे । दार्जिलिङले ५ मिनेटपछि नै खेल बराबरीमा ल्यायो । गोर्खाका खेलाडीले ह्यान्ड गरेपछि दार्जिलिङले पेनाल्टी अवसर पायो । पेनाल्टीमा भाइचुङ राईले गोल गर्दै खेल बराबरी गरे । निर्धारित समयमा गोर्खाका खेलाडीले लगातार प्रहार गरे पनि दार्जिलिङका गोलकिपर धिरज विक बाधक बनिरहे । खेलमा गोर्खा ब्वाइजका डिफेन्डर आइबडे प्लेयर अफ द म्याच भए । उनले १० हजार रुपैयाँ प्राप्त गरे ।"
एमसीसीलाई सुपर लिग,लुम्बिनी (कास) मेलबर्न क्रिकेट क्लब (एमसीसी) ले शनिबार टेलिकम रूपन्देही सुपर लिगको उपाधि जितेको छ । फाइनल खेलमा एमसीसीले बुद्ध क्रिकेट क्लबलाई ९ विकेटले हराएर नवौं उपाधि जितेको छ । विजेताले ८० हजार र उपविजेताले ४० हजार पुरस्कार प्राप्त गरे । सिद्धार्थ क्रिकेट रंगशालामा टस जितेको बुद्धले ५० ओभरमा ११५ ओभरमा सबै विकेट गुमाई २८ रनमात्रै बनायो । अजय त्रिपाठीले १० रन बनाए । एमसीसीका रमेश कुर्मीले ७ रन खर्चेर ६ विकेट लिए । सन्तोष यादवले ३ र शिवकुमार मौर्यले १ विकेट लिए । एमसीसीले ७ ओभरमा १ विकेट गुमाई २९ रन बनाएर जित निकाल्यो । सुशान्त थापाले १५ र विजय प्रजापतीले ८ रन बनाए । बुद्धका विपिन खत्रीले एक विकेट लिए । रमेश कुर्मी म्यान अफ द म्याच भए । एमसीसीका रोशनलाल गुप्ता म्यान अफ द सिरिज र बेस्ट बलर भए । उनले २० हजार प्राप्त गरे । एमसीसीकै विजय प्रजापति बेस्ट ब्याटर र उदीयमान खेलाडी घोषित भए । उनले १० हजार पाए । लिगमा रूपन्देहीका २० टिम सहभागी थिए ।
आर्मी हक्की च्याम्पियन,"विराटनगर (कास) गिरिजाप्रसाद कोइराला स्मृति तेस्रो राष्ट्रिय पुरुष हक्की प्रतियोगिताको उपाधि आर्मी टिमले जितेको छ । शनिबार फाइनलमा आर्मीले सुदूरपश्चिम प्रदेशलाई ७१ गोलले पराजित गरेको थियो । आर्मीका राजेन्द्र कार्की, सुमितकुमार कामी र रोमन रानामगरले २२ गोल गर्दा प्रदीप राजवंशीले एक गोल थपे । सुदूरपश्चिमका केशवराज जोशीले एक गोल गरे । म्यान अफ द म्याच आर्मीका सुमितकुमार कामी भए । तेस्रो स्थानको खेलमा गण्डकी प्रदेशले लुम्बिनीलाई ५० गोलले हरायो । सर्वोत्कृट खेलाडी सुमितकुमार कामी, सर्वाधिक गोलकर्ता रोमन रानामगर र उत्कृष्ट गोलरक्षक पुरन ओली चुनिए । तीनैजना आर्मी हुन् । उदीयमान खेलाडी लुम्बिनीका अथनान अन्सारी र उत्कृष्ट डिफेन्डर सुदूरपश्चिमका केशवराज जोशी भए ।"
चितवनलाई उपाधि,चितवन (कास) प्रथम भरतपुर मेयर कप तीनदिवसीय क्रिकेटको उपाधि चितवनले जितेको छ । चितवन ७८ रनले विजयी भयो । २ सय २३ रनको लक्ष्य पछ्याएको मकवानपुर शनिबार ३७ ओभरमा १ सय ४४ रनमै अलआउट भयो । मकवानपुरका आकाश घिमिरेले ४७ र गौरव खड्काले ३४ रन बनाए । चितवनका गौतम केसीले ४७ रन खर्चेर ६ विकेट लिए । कृजन गुरुङले ३ विकेट लिए । चितवनले ५५ ओभरमा ९ विकेट गुमाई १ सय ७६ रन बनाएर इनिङ्स समाप्ति घोषणा गरेको थियो । कप्तान दिपेश श्रेष्ठले ६७ र गौतम केसीले ३५ रन बनाए । मकवानपुरका कप्तान रामनरेश गिरीले १३ ओभरमा ३३ रन खर्चिदै ५ विकेट लिए । सुर्वण भट्टले ३ विकेट लिए । पहिलो इनिङ्समा मकवानपुर १ सय ३८ रनमा अलआउट भएको थियो । रामनरेश गिरीले ३१ र गौरव खड्काले २९ रन बनाएका थिए । पहिलो इनिङ्समा चितवनका कृजन गुरुङले २८ रन खर्चिएर ५ विकेट र गौतम केसीले २ विकेट लिए । मकवानपुरका रामनरेश गिरीले कुल ११ विकेट लिए । चितवनका गौतम केसी प्लेयर अफ द म्याच घोषित भए । चितवनका कृजन गुरुङले पनि ८ विकेट लिएका थिए । चितवनका प्रतीक श्रेष्ठले सर्वाधिक ९७ रन बनाए । विजेतालाई भरतपुर महानगरकी उपप्रमुख पार्वती शाह ठकुरीले पुरस्कृत गरिन् ।
आर्मीले जित्यो मुख्यमन्त्री कप,"भरतसहित ८ खेलाडी सम्मानितसमापन कार्यक्रममा सुदूरपश्चिम घर भएका भलिबल खेलाडीलाई सम्मान गरिएको छ । नेपाली राष्ट्रिय टोलीमा १५ वर्षसम्म कप्तानी गरेका अछामका भरत शाहसहित ८ खेलाडीलाई सम्मान गरिएको हो । सम्मानित हुनेमा राजेन्द्र विष्ट, विनोद चन्द, दिनेश गिरी, विशाल बिक, टेकराज अवस्थी, भैरव बम, रविन चन्द र दीपक जोशी छन् ।"
रहेनन् रामकुमार,काठमाडौं (कास) आर्मीले सहिद स्मारक लिग ए डिभिजन खेल्दाको सुरुआती वर्षका प्रमुख खेलाडी डिफेन्डर रामकुमार विश्वासको शुक्रबार निधन भएको छ । नेपाली राष्ट्रिय टिमका खेलाडी रहेका विश्वासलाई उनको अग्लो र बलियो शरीर तथा त्यसअनुसार मजबुत खेलका लागि सम्झिनेछ । क्यान्सरपीडित विश्वासको इटहरीमा उपचारका क्रममा निधन भएको हो । विश्वास सन् २००६ मा बंगलादेशको चटगाउँमा एएफसी च्यालेन्ज कप खेल्दा नेपाली टिमका सदस्य थिए । उनले नेपालबाट २ खेल खेले । प्रशिक्षक श्याम थापाले उनलाई डेब्यु अवसर दिए । उनी एकै प्रतियोगितामा मात्र नेपाली टिममा परे ।श्रीलंकाविरुद्ध लिग चरणमा उनले डेब्यु अवसर पाए । बिसन गौचनको स्थानमा ९० औं मिनेटमा सब्स्टिच्युट भएर मैदान छिरेका थिए । सेमिफाइनलमा उनी श्रीलंकाविरुद्ध नै राजु तामाङको स्थानमा ७६ औं मिनेटमा मैदान छिरेका थिए । त्यो खेल निर्धारित समयसम्म ११ को बराबरी रहेपछि अतिरिक्त समयमा गएको थियो । उक्त खेलमा नेपाल टाइब्रेकरमा ५३ ले पराजित भएपछि ऐतिहासिक फाइनल पुग्ने अवसरबाट वञ्चित रहेको थियो ।
हरियाणा र आर्मी सेमिफाइनलमा,"नेपालगन्ज (कास) आठौं सगरमाथा सिमेन्ट प्रधानमन्त्री कप आमन्त्रण महिला भलिबल प्रतियोगितामा शनिबारको खेलबाट हरियाणा स्पोर्ट्स क्लब र त्रिभुवन आर्मी क्लब आआफ्नो समूह विजेता बन्दै सेमिफाइनल पुगेका छन् । नेपालगन्ज रंगशालास्थित कभर्डहलमा शनिबार भारतको हरियाणाले लुम्बिनी युनाइटेडलाई २५१५, २५७, १५१३ को सोझो सेटमा पराजित गरेको थियो । हरियाणाकी निर्मल प्लेयर अफ द म्याच घोषित भइन् । उनी १३ औं दक्षिण एसियाली खेलकुद (साग) मा भारतीय राष्ट्रिय भलिबल टिमकी कप्तान थिइन् । हरियाणा समूह ए को विजेता बन्दै अन्तिम चारमा पुगेको हो । फाइनल पुग्नका लागि हरियाणाले न्यु डायमन्ड एकेडेमीसँग खेल्नेछ । दोस्रो खेलमा त्रिभुवन आर्मी क्लबले भारतीय टिम एकलव्य स्पोर्ट्स कम्प्लेक्सलाई २५१२, २५१२, १५१२ ले हरायो । आर्मीकी संगम महतो प्लेयर अफ द म्याच भइन् । अब आर्मीले नेपाल पुलिससँग खेल्नेछ ।"
चोनबुरीसँग खेल्दै नेपाली टिम,"काठमाडौं (कास) नेपाली राष्ट्रिय फुटबल टिम (पुरुष) ले मैत्रीपूर्ण खेलमा आइतबार चोनबुरी एफसीविरुद्ध प्रतिस्पर्धा गर्दै छ । नेपाली टिम चोनबुरी रंगशालामा बिहीबार भएको अन्तर्राष्ट्रिय मैत्रीपूर्ण खेलमा थाइल्यान्डको राष्ट्रिय टिमसँग २० ले हारेको थियो । गोल अन्तर साँघुरो भए पनि थाई टिमले नेपाली खेलाडीलाई आफ्नै पोस्टवरिपरि व्यस्त राखेको थियो । त्यही रंगशालामा नेपालले थाई लिग वानको क्लब चोनबुरीविरुद्ध खेल्न लागेको हो । चोनबुरी लिगको पाँचौं स्थानमा छ । कुवेती प्रशिक अब्दुल्लाह अलमुताइरीले सम्हालेको नेपाली टिम एसियन कप २०२३ छनोटको तेस्रो चरणमा प्रतिस्पर्धा गर्ने तयारीमा थाइल्यान्ड पुगेको हो । छनोटको समूह ए मा रहेको नेपालले जोर्डन, कुवेत र इन्डोनेसियाविरुद्ध खेल्नेछ ।"
एनआरटी सेमिफाइनलमा,बारा (कास) एनआरटी जगदम्बा १२ औं जितपुरसिमरा गोल्डकप फुटबलको सेमिफाइनलमा पुगेको छ । सिमरा रंगशालामा शनिबार एनआरटीले विजय युथ क्लब हेटौंडालाई ३१ ले पराजित गरेको थियो । एनआरटीको जितमा मासुकी इहिनी अलोमोले दुई र स्टेफन समीरले एक गोल गरेका थिए । हेटौंडाबाट विमल राना मगरले एक गोल गरेका हुन् । निर्धारित समयमा ११ को बराबरीपछि खेल अतिरिक्त समयमा धकेलिएको थियो । अतिरिक्तमा एनआरटी दुई गोल थप्दै जित हात पार्न सफल भयो । मासुकी खेलको म्यान अफ द म्याच घोषित भए । उनले ५ हजार रुपैयाँ प्राप्त गरे । आइतबार हिमालयन शेर्पा क्लब र एपीएफ क्लबबीच प्रतिस्पर्धा हुनेछ ।
सिदिङवालाई मेयर कप,"ताप्लेजुङ (कास) फुङलिङ नगरपालिकाले आयोजना गरेको मेयर कप भलिबल प्रतियोगिताको उपाधि सिदिङवा गाउँपालिकाले जितेको छ । शनिबार सिरिजंगा गाउँपालिकालाई सिदिङवाले २५१९, २५२२, २५२० को सेटमा हराएको थियो । सिदिङवाले २ लाख ५० हजार र सिरिजंगाले १ लाख ५० हजार रुपैयाँ पुरस्कार पाए । फक्ताङलुङ गाउँपालिका तेस्रो भयो । टोलीले ४० हजार पायो । भलिबल खेलको प्रवर्द्धन गर्ने उद्देश्यले फुङलिङ नगरपालिकाले २०७५ देखि मेयर कप भलिबल गर्दै आएको छ । पहिलो वर्ष वडास्तरीय गरेको नगरपालिकाले दोस्रो वर्षदेखि पालिकास्तरीय गरेको हो ।"
क्षितिजलाई मेयर कप चेस,"मकवानपुर (कास) फिडे मास्टर क्षितिज भण्डारी हेटौंडा मेयर कप र्यापिड बुद्धिचाल च्याम्पियन भएका छन् । अन्तिम चरणमा काठमाडौंका पूर्वनेपाल च्याम्पियन मनीष हमालसँग बराबरी खेल्दै गृहनगरमा क्षितिजले उपाधि आफ्नो नाममा गर्न सफल भए । उनले उपाधिसहित ५० हजार रुपैयाँ प्राप्त गरे । उनले ६ अंक जोडेका थिए । हेटौंडाकै कृृष्ण थापा ५५ अंकका साथ द्वितीय भए । उनले २५ हजार पाए । झापाका प्रकाशचन्द्र नेपाल तृतीय हुँदै १५ हजार रुपैयाँ प्राप्त गरे । चौथो सुमन श्रेष्ठ र पाँचौं मनीष हमालले ५५ अंक बटुले । रूपेश जैसवाल, राजन सुवेदी, श्रीकृष्ण श्रेष्ठ, सुरुत दाहाल, आशिष फुयाल क्रमशः ६ देखि ११ औं स्थानमा रहे ।"

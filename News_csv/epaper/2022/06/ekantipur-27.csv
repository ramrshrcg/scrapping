शीर्षक,विवरण
संसद् नै नजाने नेता जनतामा कसरी जान्छन् ?,"यसरीे हाजिर गरेका ट्याक्सी भाडा एक हजार र बैठक भत्ता एक हजार निश्चित गरेका १ सय २७ सांसदले नीति प्रतिष्ठानसम्बन्धी विधेयकलाई भने बेवास्ता गरे ।एक चौथाइ पनि सांसद नभएपछि सभामुखले बैठक आधा घण्टाका लागि स्थगित गरे । दोस्रो बैठकमा भने सांसद संख्याको जोहो गरेर नीति अनुसन्धान प्रतिष्ठान विधेयकमा संशोधनको बाटो खोलियो भने लोक सेवा आयोग विधेयक पारित नै गरियो ।सांसदहरूले बंक गरेका कारण बैठक स्थगित भएको यो घटना चालु ११ अधिवेशनमा पहिलो हो । यसअघिका अधिवेशनमा पनि संख्या नपुगेको भन्दै नेमकिपाका सांसद प्रेम सुवालले बारम्बार सभामुखको ध्यानाकर्षण गराउँदै आएका थिए । प्रधानमन्त्री र मन्त्रीहरू नै संसद्प्रति जवाफदेही भएनन् । प्रतिनिधिसभा नियमावलीमा भएको व्यवस्था नै नहुने, सांसदले राखेको प्रश्नको जवाफ नदिने भएपछि हाजिर गर्दै हिँड्ने गरेका हुन्, सुवालले कान्तिपुरसँग भने, त्यसैले मैले पटकपटक गणना गराउन माग गर्दै आएको छु ।सांसदहरू भत्ताकै लागि हाजिर गर्छन् तर बहसमा रुचि नभएकाले बाहिरिन्छन् भन्ने आइतबारको उदाहरणले पनि प्रस्ट पारेको बताउँछन् संसद् सचिवालयका पूर्वसचिव मुकुन्द शर्मा । संसदीय दलहरूको भूमिका कमजोर देखियो । हाजिर गर्ने अनि बाहिर जान दिन भएन नि । प्रस्ताव निर्णयार्थ पेस गर्दासमेत कोरम नपुगेर बैठक स्थगित गर्नुपरेको देखेपछि आम मतदाताले सांसदलाई कसरी लिने ? उनको प्रश्न छ, सांसदको दायित्व नीति र विधि बनाउने हो । यो पूरा गरेको देखिएन । संसद् उपस्थित भएर बंक गर्ने मात्र होइन, संसद्मै उपस्थित नभई मासिक तलब लिने प्रवृत्ति झन् भयानक छ । संघीय संसद् सचिवालयबाट प्राप्त विवरणअनुसार यो प्रतिनिधिसभाको पाँच वर्षमा २ सय ९६ दिन बैठक बसेकामा प्रमुख दलका प्रमुख नेताहरू भने एक तिहाइ बैठकमा पनि उपस्थित छैनन् । त्यसको सिको गर्ने नेताहरू धेरै छन् । ०७४ फागुन २१ देखि ०७९ जेठ मसान्तसम्मको हाजिर अभिलेखअनुसार ५० प्रतिशत पनि उपस्थित नहुने सांसद २७ जना छन् ।यो प्रतिनिधिसभाको पहिलो अधिवेशन १० दिन, दोस्रो ६९ दिन, तेस्रो अधिवेशन ३२ दिन र चौथो अधिवेशन ६० दिन चलेको थियो । पाँचौं अधिवेशनमा ३० दिन, छैटौंमा २५ दिन, सातौंमा ९ दिन र आठौंमा ९ दिन बैठक बसेको थियो । त्यस्तै नवौं १२ दिन र १० औं अधिवेशनमा १९ दिन बैठक बसेको थियो । जेठ ३ बाट ११ औं अधिवेशन जारी छ, जेठमा मात्रै २१ बैठक बसेका छन् । यसरी जननिर्वाचित प्रतिनिधिसभालाई उपेक्षा गर्नेमा प्रधानमन्त्री शेरबहादुर देउवा र पूर्वप्र्रधानमन्त्री केपी शर्मा ओली सबैभन्दा अगाडि छन् । उनीहरू दुवै जना ७७७७ दिन मात्र उपस्थित छन् भने २ सय १९ दिन गयल छन् । त्यस्तै जसपा सप्तरीका सांसद सूर्यनारायण यादव सबैभन्दा बढी अनुपस्थित हुने सूचीको तेस्रोमा पर्छन् । उनी २ सय ४ दिन अनुपस्थित भएका छन् । म बिरामी भएकै कारण नियमित उपस्थित हुन सकिरहेको छैन, उनले संक्षिप्त प्रतिक्रिया दिँदै भने । कपिलवस्तुबाट निर्वाचित कांग्रेसका अभिषेक प्रताप शाह २ सय २ दिन गयल भएका छन् । गुल्मीबाट निर्वाचित एमाले सांसद गोकर्णराज बिष्ट १ सय ९६ दिन गयल छन् । २ सय ९६ दिन संसद् चल्दा बिष्ट १ सय दिन मात्रै उपस्थित छन् । मन्त्री हुँदा फुर्सद कम भयो, अरू बेला पनि स्वास्थ्य समस्याको कारण नियमित जान सकिएन, बिष्टले भने ।माओवादी अध्यक्ष पुष्पकमल दाहाल पनि कम उपस्थित हुनेमा पर्छन् । उनी १ सय ३ दिन हाजिर हुँदा १ सय ९३ दिन गयल छन् । उनी पछि गयल हुने सूचीमा माओवादीकै बिना मगर छिन् । उनी एक सय ४ दिन हाजिर र १ सय ९२ दिन गलय छिन् । माओवादीका शिवकुमार मण्डल १ सय ९१ बैठकमा अनुपस्थित छन् । जसपाका सांसद मोहम्मद इस्तियाक राई पनि १ सय ९१ दिन अनुपस्थित छन् । कांग्रेसका किशोरसिंह राठौर १ सय ९१, कांग्रेसकै नागेन्द्रकुमार १ सय ८६ दिन अनुपस्थित छन् । नगेन्द्रकुमारले सुरुमा सर्लाही कांग्रेसको सभापतिको जिम्मेवारीमा व्यस्त भएकाले र पछि स्वास्थ्यमा समस्या देखिएकाले उपस्थिति कम भएको बताए । प्रेसर पनि पनि छ । अहिले पनि जिल्लामै भएकै कारणले उपस्थित हुन सकेको छैन, उनले भने । समाजवादीका डोल्पाका सांसद धनबहादुर बुढा १ सय ८८ दिन, जसपा महोत्तरीका सांसद सुरेन्द्रकुमार यादव १ सय ८३, जसपाका अध्यक्ष उपेन्द्र यादव १ सय ७६ दिन गयल छन् । कांग्रेसका कर्मा घले १ सय ७२ र विनोद चौधरी १ सय ७० दिन गयल छन् । जसपाकी रेनुकुमारी यादव १ सय ६९, एमालेका जगतबहादुर सुनार १ सय ६५ दिन, माओवादीका चक्रपाणि खनाल १ सय ६१ दिन, कांग्रेसका सीताराम महतो १ सय ६० दिन गयल भएको संसद् सचिवालयको हाजिरबाट देखिन्छ । उपचार गराइरहेका अर्का सांसद् प्रदिप गिरी १ सय ५४ दिन अनुपस्थित छन् । एमालेका गोकुल बाँस्कोटा १ सय ५४ दिन, कांग्रेसका देवेन्द्रराज कँडेल १ सय ३० दिन, लोसपाका शरतसिंह भण्डारी १ सय ५० दिन, जसपाका प्रमोद साह १ सय ५० दिन गयल भएका छन् । माओवादीका शक्तिबहादुर बस्नेत १ सय ४९, एमालेका छविलाल विश्वकर्मा १ सय ४९ दिन गयल भएका छन् । संसदमा ५० प्रतिशत पनि हाजिर नहुनेमा मन्त्री पनि छन् । मन्त्रीहरूलाई हाजिर अनिवार्य नगरेकै कारण हाजिर न्यून देखिएको हुन सक्ने संसद् सचिवालयका प्रवक्ता रोजनाथ पाण्डेको भनाइ छ । सांसदहरूलाई नियमित १० बैठकमा गयल हुन नपाउने प्रावधान छ । तर, मन्त्रीहरूका लागि त्यस्तो बाध्यता छैन, भन्छन्, त्यसैले हाजिर कम देखिएको हुन सक्छ ।जसपाका सांसद एवं पूर्वमन्त्री मोहम्मद इस्तियाक राई मन्त्रीहरू बैठकमा उपस्थित भए पनि भत्ता नपाउने भएकाले कतिपयले हाजिर नगर्ने बताए । मन्त्रीले हाजिरमा ध्यान दिँदैनन्, मैले पनि नदिएकाले उपस्थिति कम देखिएको हुन सक्छ । मन्त्रीले सांसदसँग हाजिर गर्छन् भने प्रधानमन्त्रीको हाजिर कापी उनकै कार्यकक्षमा हुन्छ । संसद् बैठकलाई महत्त्व दिने सांसद हुँदै नभएका भने होइनन् । २ सय ९६ दिन संसद् चल्दा २ सय ७० भन्दा बढी उपस्थित हुनेको संख्या १३ छ । अग्रपंक्तिमा छन् ललितपुरबाट निर्वाचित एकीकृत समाजवादीका सांसद कृष्णलाल महर्जन र एमालेकी समानुपातिक सांसद बिनाकुमारी श्रेष्ठ । उनीहरू दुवै २ सय ७८ दिन उपस्थित भएका छन् । कांग्रेसका दिव्यमणि राजभण्डारी २ सय ७७ दिन उपस्थित छन् । त्यस्तै एमाले संसदीय दलका उपनेता सुवासचन्द्र नेम्वाङ र माओवादीका प्रमुख सचेतक देवप्रसाद गुरुङ २ सय ७५ दिन उपस्थित छन् । जसपाकी रेनुका गुरुङ २ सय ७५ दिन, एमालेका भूपेन्द्रबहादुर थापा २ सय ७३ दिन उपस्थित छन् । नेमकिपाका प्रेम सुवाल, एमालेका कृष्ण गोपाल श्रेष्ठ, कांग्रेसकी पार्वता डीसी र बिमला नेपाली पनि २ सय ७२ दिन उपस्थित छन् । माओवादीकी पूर्णकुमारी सुवेदी र एमालेका विजय सुब्बा २ सय ७० दिन उपस्थित भएका छन् । सांसदको सक्रियताले नै संसद्को आस्था र गरिमा बढ्ने बताउँछन् सचिवालयलका पूर्वसचिव शर्मा । जनताले नीति र विधि बनाउन सांसदमा निर्वाचित गरेर पठाएका हुन्, भन्छन्, बैठकमा सहभागी नै नहुनु भनेको जनतालाई पनि धोका दिनु हो । जिम्मेवारी पाएको काम नगर्दा सर्वसाधारणले सजाय पाउँछन् तर काननु बनाउनेले नै छुट पाइरहेका छन् । संसद्का पूर्वमहासचिव सूर्यकिरण गुरुङले जनताप्रति जिम्मवार नभएकै कारण सांसदहरू बैठकमा उपस्थित नभएको बताए । कार्यसूची पहिलै थाहा हुन्छ । तर, हाजिर गरेर हिँड्छन् । विगतकै समस्या हो, उनी भन्छन्, नियमित १० बैठकमा अनुपस्थित हुनेको पद जानेसम्मको कानुनी व्यवस्था छ, तर ०४८ यता कोही पनि कारबाहीमा परेका छैनन्, अधिवेशनको अन्त्यमा बिदा स्वीकृत गराउने प्रवृत्ति छ । गुरुङले भनेजस्तै संसद् बैठकमा लगातार १० दिन अनुपस्थित भए पनि कुनै पनि सांसदलाई अहिलेसम्म कारबाही भएको छैन । यही संसद्को दोस्रो अधिवेशनदेखिको विवरण केलाउने हो भने १० दिनभन्दा बढी लगातार अनुपस्थित हुने सांसदको सूची लामै छ । कांग्रेसका पदमनारायण चौधरी दोस्रो अधिवेशनमा लगातार २२ बैठकमा अनुपस्थित भएका थिए, अधिवेशनको अन्त्यमा बिदा स्वीकृत गराए । त्यही अधिवेशनमा जसपाका प्रमोद साह २८ दिन, काग्रेसका अभिशेष प्रताप शाह र जसपाका सूर्यनारायाण यादव २६ दिन, माओवादीका पुष्पकमल दाहाल २१ दिन, कांग्रेसका किशोरसिंह राठोर १९, उमेश श्रेष्ठ र जिपछिरिङ लामा १८ दिन, कांग्रेसका शेरबहादुर देउवा १५, माओवादीका अमनलाल मोदी र कांग्रेसकी उमा रेग्मी १२ दिन, कांग्रेसका उमाकान्त चौधरी १० बैठकमा लगातार अनुपस्थित भएको सूचना संसद् सचिवालयले निकालेको थियो ।यसरी सूचना नै जारी भएपछि यी सबैको पद समाप्त हुने कानुन छ । तर, सभामुखले बिदा स्वीकृतका लागि बैठकमा पेस गरेका थिए । अस्वस्थ, औषधिउपचार, जिल्ला भ्रमण, विदेश भ्रमण, घरायसी कारण, पार्टीको कामलगायतका विभिन्न कारण देखाएर निवेदन दिएका आधारमा उनीहरूको पद जोगाइएको थियो । तेस्रो अधिवेशनमा सबैभन्दा बढी अनुपस्थित हुनेमा कांग्रेसका नागेन्द्रकुमार थिए । उनी २२ वटा बैठकमा लगातार अनुपस्थित थिए । चाँदतारा कुमारी १५, निर्जला राउत १४, पद्मनारायण चौधरी पनि १७ बैठकमा लगातार अनुपस्थित भएका थिए । तेस्रो अधिवेशनमा लगातार १० बैठकमा अनुपस्थित हुनेमा बाबुराम भट्टराई, प्रदिप गिरी, शेरबहादुर देउवा, रुही नाज र दुलारी देवी खत्वेनी थिए । चौथो अधिवेशन १० दिनभन्दा बढी अनुपस्थित हुने सूचीमा पुष्पकमल दाहाल, नगेन्द्रकुमार, छक्कबहादुर लामा, सुजाता परियार, विमल श्रीवास्तव, पुष्पाकुमारी कर्ण कायस्थ थिए । त्यस्तै मोतीलाल दुगड, कर्मा घले, ब्रिजेशकुमार मण्डल, रेखा शर्मा, कमला रोका, विशाल भट्टराई, अञ्जना विशंखे, भूमिप्रसाद त्रिपाठीको पनि पद जोगाउन बिदा स्वीकृत गर्नुपरेको थियो । पाँचौंदेखि आठौं अधिवेशनसम्म अनुपस्थितको सूची सर्वजनिक नै भएन । नवौं अधिवेशनमा १० दिनभन्दा बढी अनुपस्थित हुनेमा झलनाथ खनाल, कर्मा घले, प्रदिप गिरी थिए । उनीहरू तीनै जना बिरामी भएर उपचार गराएको कारण देखाइएको थियो ।"
पार्टीले सिफारिस गरेको २१ दिनपछि फेरिए मन्त्री,"सकसपूर्ण बिदाइ झन्डै तीन साताको रस्साकसीपछि एकीकृत समाजवादीका चार मन्त्री सरकारबाट बाहिरिएका छन् । यसबीचमा पदको निरन्तरताका लागि उनीहरूले धेरै कसरत गरे । उनीहरूले पार्टी निर्णयलाई केही समय चुनौती दिए तर पार्टी झन् कठोर बनेपछि बाध्य भएर पद छाड्न राजी भए । त्यसैले उनीहरूको पार्टीभित्र संघर्ष र बिदाइ दुवै सकसपूर्ण बन्यो ।आफ्ना मुद्दाहरू राख्ने मामिलामा आक्रामक र लडाकु छवि बनाएकी निवर्तमान सहरी विकासमन्त्री रामकुमारी झाँक्री आइतबार मन्त्रालयमा आयोजित बिदाइ कार्यक्रममा भावुक बनिन् । पत्रकारसँग सवालजवाफ गरिनन् । पटकपटक उनका आँखा रसाए । हाँस्न खोजिन् र आफूलाई सम्हाल्ने कोसिस गरिन् तर कार्यक्रम सकिने बेलासम्म पटकपटक आँसु पुछिरहिन् । पत्रकार सम्मेलनमा हाँस्ने कोसिस गरिन् तर त्यो कृत्रिम देखियो । झाँक्रीको यही असहजता बुझेर होला सहरी विकास मन्त्रालयले पनि कार्यक्रमको नाम बिदाइ होइन, फेरि भेटौंला राख्यो । राजनीति गर्नेहरूका लागि पद आउनेजाने नियमित प्रक्रिया हो तर नयाँ राजनीतिक शक्ति सन्तुलन र गठबन्धन समीकरणमा पहिलो पटक मन्त्री बनेकी झाँक्रीले पद छाड्न धेरै असहज महसुस गरिन् । पत्रकारका प्रश्नमा उनी अलि रिस उठ्ने प्रश्न गर्नॅस्, त्यसो भयो भने बोल्न सक्छु भन्दै सम्हालिन खोजिन् तर सकिनन् । पत्रकारका अन्य केही प्रश्नको जवाफ दिने कोसिस पनि उनले गरिन् । नौ महिने कार्यकालमा राम्रो काम गरेको भए पनि अपमानजनक ढंगले बाहिरिनुपरेको झाँक्रीको अभिव्यक्तिले बताउँथ्यो । पीडा मिश्रित छोटो सम्बोधन गरिन् । उनले छाड्नुपर्ने कारण र पृष्ठभूमि संक्षेपमा राखिन् ।बजेटबारे छलफल चलिरहेका बेला पार्टीले फिर्ता बोलाउने निर्णय गरेको जानकारी मिडियामार्फत पाएको भन्दै उनले त्यसपछिका घटनाबारे प्रस्ट पार्न खोजिन् । पार्टीको निर्णय सार्वजनिक भएपछि नैतिक रूपमा काम गर्ने वातावरण नभएकाले प्रधानमन्त्रीलाई जानकारी गराएको उनको भनाइ छ । प्रधानमन्त्रीले बजेटसम्म काम गर्नॅहोस् भन्नुभयो, मुख्यसचिवलाई काम गर्ने वातावरण बनाउन भन्नुहोस् भनेर निर्देशन दिनुभयो, झाँक्रीले भनिन् । उनले बजेटको प्रतिवाद रहर भएको हुँदा समय मागेको बताइन् । मुस्कानका साथ मन्त्रालय सम्हालेकी झाँक्री आँसु झार्दै बाहिरएपछि सामाजिक सञ्जालमा दुईथरी टिप्पणी भएको छ । एकथरीले हाँस्नु र रुनुलाई सामान्य मानवीय स्वभाव भनेका छन् भने अर्काथरीले नकारात्मक टिप्पणी गरेका छन् ।निवर्तमान पर्यटनमन्त्री प्रेम आले पनि पत्रकार सम्मेलन गरेर बिदा भए । उनमा पनि ठूलो उत्साह थिएन । पद छाड्नुपर्दाको अस्वाभाविक पीडा झल्कन्थ्यो । उनले आफैंलाई १०० मा ९० नम्बर दिएर उत्कृष्ट काम गरेको घोषणा गरे । मलाई कोही पत्रकारले आफ्नो कामबाट कति सन्तुष्ट हुनुहुन्छ भनेर सोध्नुभयो भने मेरो उत्तर हुनेछ ९० प्रतिशत, उनले भने । आलेले यसबीचका कैयौं विवादलाई जानअन्जानमा भएका गल्तीका रूपमा स्वीकार गरे र माफी पनि मागे । काम गर्ने क्रममा मैले गल्ती बोलेको भए त्यो मेरो नियत थियो भन्ने नठानी दिनुहोला, त्यस्ता त्रुटिबाट सचेत रहनेछु, मैले कहिल्यै पनि दुईथरी कुरा गरेको छैन, उनले भने, जहिले पनि एउटै कुरा गरें । मन्त्रीबाट बाहिर गएपछि सांसदका रूपमा रहने र विकृतिका विरुद्ध आवाज उठाइरहनेछु ।निवर्तमान स्वास्थ्यमन्त्री विरोध खतिवडाले राष्ट्रिय सभामा जवाफ दिन पनि पाएनन् । प्रधानमन्त्री देउवाले मन्त्रिपरिषद् पुनर्गठन गरेपछि उनी स्वतः पदमुक्त भएका छन् । झाँक्री र आलेले जसरी खतिवडा आइतबार मिडियामा सार्वजनिक भएनन् । निवर्तमान श्रममन्त्री कृष्णकुमार श्रेष्ठले भने बजेटमाथि राष्ट्रिय सभामा उठेका प्रश्नको जवाफ दिन भ्याए । उनी पनि आइतबार मिडियामा सार्वजनिक भएनन् । प्रधानमन्त्री देउवाले असोज २२ मा मन्त्रिपरिषद् विस्तार गरेका थिए । एकीकृत समाजवादीले सुरुमै ६ महिनाका लागि भनेर मन्त्री पठाएको थियो, जसअनुसार चैतमा मन्त्री फिर्ता आउने बताइएको थियो । तर, स्थानीय तह निर्वाचन र पछि नयाँ आर्थिक वर्षको बजेटका कारण उनीहरूले करिब ९ महिना मन्त्रीका रूपमा काम गरेका छन् ।"
बंगलादेशको पद्मा सपना,"९ म्याग्निच्युडसम्मको भूकम्पलाई थेग्ने गरी आधुनिक फ्रिक्सन पेन्डुलम बियरिङ्स प्रविधि अपनाएर करिब ७ वर्षमा निर्माण भएको ४ लेनको पुलले सडक र रेलमार्गबाट २१ जिल्लालाई राजधानी ढाकासँग जोड्छ ।पुलको माथिल्लो भागमा गाडी गुड्ने सडक छ भने तल्लो भागमा रेलमार्ग । पद्मा परियोजनालाई इन्जिनियरिङ क्षेत्रमा समेत चमत्कार मानिएको छ । विज्ञहरूका अनुसार पद्मा नदी अमेजनपछिको खतरनाक र अनिश्चित मानिन्छ । त्यसैले पनि यो नदीमा ठूला परियोजना निर्माण जोखिमपूर्ण छ । चिनियाँ सरकारको मातहतमा रहेको रेल्वे मेजर ब्रिज इन्जिनियरिङ ग्रुप (आरएमबीईजी) ले करिब एक हजार दुई सय बंगलादेशी इन्जिनियरको सहयोगमा पुल बनाएको हो । पुल बन्नुअघि दक्षिण पश्चिम क्षेत्रका जिल्लाबाट १८० देखि ३०० किमि दूरीमा रहेको ढाका आउन १५ देखि २२ घण्टासम्म लाग्ने गरेको थियो । पुल बनेपछि ४ देखि ६ घण्टा कम समय लाग्नेछ । केही स्थानबाट त अझै छिटो ढाका पुगिने बताइएको छ । फेरीलगायतबाट करिब २ हजार गाडी आवतजावत हुने गरेकामा पुलबाट अब दैनिक २४ हजार गाडी गुड्ने अनुमान छ । पुलको उद्घाटन गर्दै हसिनाले भनिन्, पद्मा पुल इँटा र सिमेन्टको थुप्रो मात्र होइन, यो बंगलादेशको गौरव, सम्मान र दक्षताको प्रतीक हो । तपाईंहरू मेरो साथमा हुनुहुन्छ, त्यसैले असम्भवलाई सम्भव बनाउने साहस ममा छ । हामीले पनि केही गर्न सक्छौं भनेर विश्वलाई देखाएका छौं ।आयोजनाका निर्देशक सफिकुल इस्लामका अनुसार पद्मा ३८७ अर्ब अमेरिकी डलरको लागतमा तयार भएको हो । परियोजना सकिएपछि भने बंगलादेश र भुटानका लागि विश्व बैंकका निर्देशक मर्सी टेम्बनले खुसी व्यक्त गरिन् । पूर्वनिर्णयप्रति विश्व बैंकलाई कुनै पश्चाताप छैन भन्ने प्रश्नमा उनले पुलका कारण बंगलादेशी जनता कसरी लाभान्वित हुन्छन् भन्ने हेरिरहेको जवाफ दिइन् । यद्यपि, उनले पुलका कारण बंगलादेशमा गरिबी घटाउन सहयोग पुग्ने बताइन् ।विश्व बैंकले हात झिकेकै कारण पुल निर्माण सम्पन्न गर्न समय र खर्च बढेको जनाइएको छ । प्रारम्भिक लागत अनुमान १२ बिलियन अमेरिकी डलर हुने जनाइएको थियो । तर बंगलादेश सरकारले आन्तरिक स्रोत जुटाएर परियोजना सम्पन्न गर्दा झन्डै तेब्बर खर्च भयो । विभिन्न षड्यन्त्रका कारण पुल निर्माणमा ढिला हुन गएको हसिनाले बताइन् । कसैले पनि बंगलादेशलाई दबाउन सक्दैन, अन्तिममा हामीले जित्यौं, शेख मुजिबर रहमानको भनाइ उद्धृत गर्दै हसिनाले भनिन् । पुलका कारण बंगलादेशको कुल गार्हस्थ्य उत्पादनसमेत १२३ प्रतिशतले बढ्ने बताइएको छ । पुल निर्माणपछि पर्ने आर्थिक प्रभावबारे अध्ययन गरेका अर्थशास्त्री सलिम राइहानले पद्मा आर्थिक करिडोरका रूपमा रहने बताउँछन् । बंगलादेशको प्रमुख उद्योग रेडिमेड गार्मेन्ट पूर्ण रूपमा दक्षिण पश्चिम क्षेत्रबाट अलग थिए । मलाई विश्वास छ, अब लगानीकर्ता र उद्योगीहरू यस क्षेत्रमा लगानी गर्न तम्सिनेछन्, जसले ठूलो आर्थिक वृद्धि हुनेछ, उनले भनेका छन् ।"
तलेजु हारको प्रताप मल्ल लगत फेला,"(काठमाडौं)  अमेरिकाको सिकागो म्युजियममा एक वर्षअघि फेला परेको तलेजु भवानीको हार (कण्ठी) घरफिर्ता ल्याउन उत्पत्तिको मुलुक सम्बन्धी प्रमाण जुटाउन गाह्रो परिरहेका बेला तलेजुको सम्पत्तिसम्बन्धी झन्डै १ सय वर्षको लगत फेला परेको छ ।मल्लकालीन समयदेखि नेवार समुदायले इष्टदेवीका रूपमा पुज्दै आएको वसन्तपुर दरबार क्षेत्रमा रहेको तलेजु भवानीको कण्ठी को ऐतिहासिक प्रमाण (लगत) गुठी संस्थानमा समेत थिएन । म्युजियमले यो सम्पदाको उत्पत्तिप्रमाण मागिरहेका बेला मन्दिरका मूल पुजारीले आफ्नै खोजबिनमा लगत फेला पारेका हुन् । मेरा बाजे देवमानले प्रतिलिपि उतारेको लगत भेटिएको हो, उहाँ २००९ सालसम्म तलेजुमा मूल पुजारी हुनुहुन्थ्यो, तलेजुका मूल पुजारी उद्धव कर्माचार्यले भने । राजा प्रताप मल्ल (नेपाल सम्वत् ७६१७९४) को पालादेखि तलेजु भवानीका पुजारीका रूपमा कर्माचार्य सन्तति रहिआएका छन् । तलेजुबाट चोरिएको हार सिकागो म्युजियम प्रदर्शनीमा रहेको भन्दै अमेरिकावासी पत्रकार श्वेताज्ञानु बानियाँले सामाजिक सञ्जालमार्फत सार्वजनिक गरेपछि तलेजुसम्बद्ध अरू सम्पत्ति तथा त्यसबारेको अभिलेखमा खोजीनिति सुरु भएको हो । पुजारी कर्माचार्यका अनुसार २०२६ सालतिर हनुमानढोका परिसरकै देउतलेजुमा मूर्ति चोरी तथा तलेजु भवानीको किकिम्पा क्लिप (टाउकोमा लगाइने गहना) र तोरणसमेत चोरिएपछि दरबारकै निर्देशनमा तलेजुको सम्पत्ति लगत राख्ने भन्दै एक उच्चस्तरीय छानबिन समिति बनाइएको थियो । त्यो समितिमा राजदरबार प्रतिनिधिसहित गुठी, अञ्चलाधीश कार्यालय, प्रहरी र संस्कृति मन्त्रालयका अधिकारीसमेत थिए । त्यसबेला लिखित अभिलेख पनि राखिएको थियो । ३ सयभन्दा बढी प्राचीन भाँडाकुँडा, गरगहना, सुनचाँदीसहितको सम्पत्तिसमेत थियो, पुजारी कर्माचार्यले सुनाए, तर आज त्यो सम्पत्ति कतै छैन । त्यसबेलाको लिखतसमेत गुठीको केन्द्रीय लगत तथा अभिलेख शाखाले आफूसँग नरहेको जनाइसकेको छ ।अहिले फेला परेको लगत २०२७ सालको समितिले तयार गरेको टिपोट नभए पनि यो लिखतमा राजा प्रताप मल्लले तलेजु भवानीमा चढाएको ठूलो कण्ठी को स्पष्ट विवरण समेटिएको छ । चाँदीका पातामा सुनका मलम्बा लाग्याको, पक्का मोतीको घेरा लाग्याको, अष्टमात्रिकाको मूर्ति भयाको, लगनका भगवती देवी भयाको, स्वस्ती श्री राजेन्द्रप्रताप मल्ल भनिएको ठूलो कण्ठी एक भन्ने विवरणसहितको लगत पढेपछि लिपिविद् श्यामसुन्दर राजवंशीले सिकागोमा रहेको सम्पदा फर्काउन यो गतिलो आधार हुन सक्ने बताए । राजवंशीका अनुसार यस्ता सम्पदाको उत्पत्तिको प्रमाण जुटाउने कुरामा लगतभन्दा तस्बिरसहितको इन्भेन्ट्री जरुरी भए पनि सिकागो म्युजियमले प्रदर्शनीमा राखेको तलेजु हारको विवरणमा राजा प्रताप मल्लको नामदेखि नेपालका बारेमा समेत खुलाइएको देखिन्छ । हाम्रो कूटनीतिक निकाय र सम्बद्ध प्रक्रियागत कुरामा तदारुकता नभएकाले हाम्रो सम्पत्ति फिर्ता आउन नसकेको हो कि झैं लाग्छ, तलेजु हारमा राजा प्रताप मल्लको नामांकनविवरण आफैंमा यो सम्पत्तिको उत्पत्ति प्रमाण हो, राजवंशी भन्छन् । लगतअनुसार प्रताप मल्लले आफ्नो छोटो शासनकालमा पनि मठमन्दिरमा गरगहना, मूर्ति आदि चढाउन सबैभन्दा बढी योगदान गरेको देखिन्छ । लिपिविद् राजवंशीका अनुसार तलेजु मन्दिरमा भने गरगहना वा अरू विशेष सामग्री राजा वा पटरानी (मुख्य रानी) ले मात्रै चढाउने गर्थे । ल्याइते रानीले ल्याएको उपहार भने देगु तलेजु मा मात्रै चढाइने गरिन्थ्यो । नेवारी र नेपाली भाषा मिसिएको लगतमा चाँदी र सुनका सिक्री, माणिक, हीरा, पन्ना, मोती, पत्थर जडाउ, सुनको थालमा माणिक, मोती जडाउ भएको लकेट, मोतीदाना, पुष्पराजसहितका सयौं गहनाजुहारतको सूची छ । यस्तै, चाँदीले मोहोरिएको सुनको कण्ठी, सुनको दोहोरी सिक्री, चाँदीका रकम, चन्द्रहार माला, बुट्टेदार सुनथाली, ९ तोला वा लाल (९ लाई शुभ मानिने भएकाले) को सुनचाँदी पनि तलेजुमा चढाइएको लिखत छ । पुजारी कर्माचार्य भन्छन्, मन्दिरको गरगहना मन्दिरमै फर्कनुपर्छ कि त प्रदर्शनीमा राखिनुपर्छ । गुपचुप रहने र राख्ने यो तौरतरिका सही छैन । २०२७ सालमा गठित छानबिन समितिको सम्पूर्ण लगत पनि नभेटिएको र त्यसबारेमा कहींकतैबाट सरोकार नराखिएको देख्ता त्यही समयताका तलेजुको हार मन्दिरबाट चोरिएको हुन सक्ने देखिएको छ । तलेजु हारलाई अमेरिकी अर्बपति दम्पती जेम्स डब्लू एल्सडर्फ र मार्लिन ब्रुडर एल्सडर्फले सन् १९७६ (२०३३ साल) मा खरिद गरेको सन् २०१० मा सिकागो म्युजियमलाई प्रदान गरिएको म्युजियमकै सूचीपत्रमा उल्लेख छ । तर, एल्सडर्फ दम्पतीले यो सम्पदा कहाँबाट, कसरी खरिद गरेका हुन् भन्ने खुलाइएको छैन ।पुरातत्त्व विभागका महानिर्देशक दामोदर गौतमले सिकागो म्युजियमले प्रताप मल्लकालीन समयको अन्य अभिलेख र प्रमाण माग गरेकाले त्यसैअनुसार पत्राचार भइसकेको जानकारी दिए । तर थुप्रै भयो, म्युजियमले जवाफ फर्काएको छैन, हामी जवाफ पर्खिरहेका छौं, उनले भने ।"
५५ वर्षपछि न्युयोर्कमा भेटियो विष्णु मूर्ति,"काठमाडौं (कास) ५५ वर्षअघि चोरिएर अमेरिका पुगेको विष्णु भगवान्को ढुंगा मूर्ति न्युयोर्कस्थित सबैभन्दा व्यस्त संग्रहालयमा फेला परेको छ ।मेट्रोपोलिटान म्युजियम अफ आर्टमा फेला परेको विष्णु मूर्तिलाई पन्ध्रौं शताब्दीमा निर्माण भएको कला मानिन्छ । हराएकाचोरिएका कलासम्पदाबारेको सोधखोज र पहिचानमा संलग्न अभियान लस्ट आर्ट्स अफ नेपाल ले दिएको विवरणमा पाटनस्थित एक मन्दिरबाट चोरिएको भनिए पनि यो मन्दिरको अवस्थिति खुलाइएको छैन । यो सम्पदाबारे आर्कियोलोजिकल सर्भे अफ इन्डिया मा समेत उल्लेख छ । नेपालबाट चोरिएर बाहिरी मुलुकमा लगिएकामध्ये अघिल्लो चरणमा तेस्रो मुलुक पुर्याइएको यो पुरातात्त्विक सम्पदा सन् १९६७ मै अमेरिका पुगिसकेको थियो । यसअघि पनि मेट्रोपोलिटान म्युजियम अफ आर्टमा रहेका उमामहेश्वर (पाटन), बुद्धमूर्ति (यट्खा), शिवमूर्ति (कंकेश्वरी) लगायतका केही पुरातात्त्विक मूर्तिलाई फर्काइएको छ । उक्त म्युजियममा दर्जनौं पुरातात्त्विक नेपाली सम्पदा थन्किएर वा प्रदर्शनीमा रहेका छन् ।"
नागरिकता विधेयक 'फास्ट ट्र्याक बाट !,"(काठमाडौं)  जन्मका आधारमा नागरिकता पाएका बाबुआमाका छोराछोरीको समस्या सम्बोधनसहित नागरिकता सम्बन्धी विधेयक पारित गर्ने गृहकार्य सरकारले थालेको छ । राष्ट्रिय समझदारी नबनेकाले अंगीकृत नागरिकतासम्बन्धी प्रावधान समावेश नगरी विधेयक अघि बढाउन लागिएको हो । फास्ट ट्र्याक (प्रक्रिया छोट्याएर) बाट नागरिकतासम्बन्धी विधेयक पारित गर्ने सरकारको तयारी छ । प्रधानमन्त्री निकट स्रोतका अनुसार नागरिकताको विषयलाई बहुमत र अल्पमतबाट पारित गर्दा राम्रो सन्देश नजाने भएकाले सरकारले अंगीकृत नागरिकताका प्रावधानमा हात नहाल्ने भएको हो । संसद्मा विधेयक प्रस्तुत भई छलफल हुँदा सहमति भए छुट्टै कुरा भयो, भएन भने अंगीकृतसम्बन्धी प्रावधानलाई अहिले समावेश गरिने छैन । त्यसमा पछि सहमति खोज्ने गरी अहिले जन्मका आधारमा नागरिकता पाएका बाबुआमाका छोराछोरीलाई नागरिकता लिने बाटो खोल्ने तयारीमा सरकार जुटिरहेको छ, एक मन्त्रीले भने । सरकारमाथि विभिन्न खालका चुनौती र व्यवधान खडा हुन सक्ने भन्दै प्रधानमन्त्री शेरबहादुर देउवा संसद् चाँडै अन्त्य गरेर निर्वाचन घोषणा गर्ने पक्षमा छन् । त्यसैका लागि उनले नागरिकता विधेयक पारित गर्ने प्रक्रियासमेत छोट्याउन खोजेका छन् । उनले निर्वाचन मिति र चरणका विषयमा निर्वाचन आयोगका पदाधिकारीसँग अनौपचारिक छलफलसमेत गरिरहेका छन् । स्रोतका अनुसार निर्वाचन आयोगले दुई चरणको प्रस्ताव गरेको छ तर प्रधानमन्त्री देउवा एकै चरणको पक्षमा छन् । राष्ट्रिय सभाबाट बजेट पारित हुनासाथ नागरिकता विधेयक अघि बढाउने, फास्ट ट्र्याकबाट विधेयक पारित हुनासाथ कात्तिकको अन्तिम वा मंसिरको पहिलो साताका लागि निर्वाचनको मिति घोषणा गर्ने तयारीमा प्रधानमन्त्री हुनुहुन्छ । अमेरिका भ्रमणमा जानुअघि नै निर्वाचन मिति घोषणा हुने बलियो सम्भावना छ, स्रोतले भन्यो । देउवाले असार अन्तिम वा साउनको पहिलो सातामा अमेरिका भ्रमण गर्ने सम्भावना छ । अमेरिकी राष्ट्रपतिसँग भेटवार्ताको तालिका टुंगो लागिनसकेका कारण मिति औपचारिक रूपमा टुंगिन सकेको छैन । कानुनमन्त्री गोविन्द शर्मा कोइरालाले नागरिकतासम्बन्धी विधेयक चाँडै अघि बढाउने तयारीमा सरकार रहेको बताए । छलफल हुँदै छ, उनले भने, सरकार द्रुत गतिमा यसै अधिवेशनबाट नागरिकता विधेयक पारित गर्ने पक्षमा छ । ०७७ असार ७ मा राज्य व्यवस्था तथा सुशासन समितिले नेपाली पुरुषसँग विवाह गरेकी विदेशी महिलाले अंगीकृत नागरिकता लिन चाहे वैवाहिक सम्बन्ध कायम भएको ७ वर्ष नेपालमै निरन्तर बसोबास गरेको हुनुपर्ने प्रावधान बहुमतबाट पारित गरेको थियो । समितिले तयार गरेको प्रतिवेदनमा अंगीकृत नागरिकता नपाउँदासम्म आर्थिक, सामाजिक तथा सांस्कृतिक अधिकार उपभोगका लागि स्थायी आवासीय अनुमतिपत्र दिने व्यवस्था राखिएको थियो । तर, कांग्रेसलगायत जनता समाजवादी पार्टी (जसपा) र हाल लोकतान्त्रिक समाजवादी पार्टी (लोसपा) मा रहेका नेताले उक्त प्रावधानको विरोध गरेका थिए । समितिको प्रतिवेदनमा कांग्रेसले फरक मत दर्ता गराएको थियो । त्यति बेला नेकपामा रहेकै एउटा हिस्सा माओवादी र एमालेबाटै विभाजित भएको एकीकृत समाजवादी अहिले सत्तामा छ । कांग्रेसले त्यतिबेलै नेपाली पुरुषसँग विवाह गरी आउने विदेशी महिलाले सम्बन्धित देशको नागरिकता परित्यागको प्रक्रिया अघि बढाएको कागजात पेस गरेको प्रमाण बुझाए अंगीकृत नागरिकता दिनुपर्ने प्रस्ताव गरेको थियो । सरकारले संविधान जारी हुनुअघि जन्मका आधारमा नागरिकता पाएका बाबुआमाका छोराछोरीलाई नागरिकता दिने बाटो मात्रै खुला गर्न चाहेको छ । तत्कालीन केपी शर्मा ओली नेतृत्वको सरकारले ०७८ जेठमा ल्याएको अध्यादेशमा पनि अंगीकृत नागरिकतासम्बन्धी व्यवस्था समावेश थिएन । उक्त अध्यादेशलाई आधार मानेर विधेयक अघि बढाउँदा प्रमुख प्रतिपक्ष एमालेको समेत समर्थन प्राप्त हुने विश्वास सत्ता गठबन्धनलाई छ । एमाले नेतृ विन्दा पाण्डेले वैवाहिक अंगीकृत नागरिकताबारे संसदीय समितिले पारित गरेको प्रावधान परिवर्तन आफ्नो दललाई स्वीकार्य नहुने बताइन् । उनले उक्त सर्त पुरुषका हकमा पनि हुनुपर्ने माग आफूहरूको भएको बताइन् । नेपाली महिलासँग विवाह गर्ने विदेशी पुरुषले आफ्नो देशको नागरिकता त्यागेर नेपालमै बसोबास गरे महिलाले जस्तै सर्त पूरा गरेपछि अंगीकृत नागरिकता दिने व्यवस्था हुनुपर्ने बताइन् ।"
लोक सेवा कानुनमा सरुवा प्रावधान हेरफेर,काठमाडौं (कास) प्रतिनिधिसभाले लोक सेवा आयोगसम्बन्धी कानुनलाई संशोधन र एकीकरण गर्न बनेको विधेयक आइतबार पारित गरेको छ । राष्ट्रिय सभाबाट सुझावसहित प्राप्त प्रतिवेदन प्रतिनिधिसभाले जस्ताको तस्तै पारित गरेको हो । पारित विधेयकमा लोक सेवा आयोगले हाल प्रयोग गरिरहेको आर्थिक र प्रशासनिक अधिकारमा आंशिक परिवर्तन गरिएको छ । हाल आयोगका कर्मचारी सरुवा गर्दा आयोगबाटै सहमति लिनुपर्ने व्यवस्था छ । तर पारित भएको विधेयकमा आयोगको दरबन्दी अनुसार सरकारले कर्मचारी उपलब्ध गराउने उल्लेख गरिएको छ । सरकारले कर्मचारी पठाउन आयोगको स्वीकृत लिनुपर्दैन । तर आयोगमा कार्यरत कुनै विशिष्टीकृत कामको विशेषज्ञता हासिल गरेका वा विशेष गोपनीयता कायम गर्नुपर्ने वा कुनै विशेष जिम्मेवारीमा रहेका कर्मचारीलाई अन्य कार्यालयमा सरुवा गर्दा आयोगसँग परामर्श गर्नुपर्ने भएको छ । राज्य व्यवस्था समितिमा विधेयकमाथि छलफल गर्ने क्रममा कांग्रेस र आयोगका अधिकारीले प्रशासनिक र आर्थिक स्वायत्तता खोस्न तथा लोक सेवा आयोगलाई काठमाडौंमा सीमित गर्न लागिएको भन्दै विरोध गरेका थिए । लोक सेवाले संवेदनशीलता र गोपनीयतालाई ख्याल गरेर कर्मचारी सरुवा गर्दा आयोगको सहमति लिने व्यवस्था गरिदिन समितिलाई आग्रह गरेको थियो । आयोगले कामको प्रकृतिका आधारमा प्रस्ताव गरेअनुसारको बजेट खर्च गर्न पाउनुपर्ने माग राख्दै आएको थियो । आयोगले विविध शीर्षकको बजेट खर्च गर्नुपर्दा मात्रै कार्यविधि बनाएर अर्थ मन्त्रालयको सहमति लिनुपर्ने व्यवस्था गरिएको छ । विधेयकका प्रावधान कार्यान्वयन गर्न नियम बनाउने अधिकार आयोगलाई दिइएको छ । नियमावली बनाउन ७ बुँदे निर्देशिका विधेयकमा उल्लेख गरिएको छ । आयोगका कार्यालय आवश्यकताका आधारमा राख्न वा हटाउन सकिने भएको छ । विधेयकमा प्रदेश लोक सेवा आयोगले सहयोग मागे दिनुपर्ने उल्लेख छ । मुलुक संघीयतामा गएपछि आयोगको ऐन पहिलो पटक संशोधन गरिएको हो ।
मृत भेटिइन् गायिका सुनार,"काठमाडौं (कास) गायिका दिलमाया सुनार काठमाडौंको बालाजुस्थित आफ्नै कोठामै मृत अवस्थामा फेला परेकी छन् । लोकदोहोरी गायिका सुनार शुक्रबार राति बालाजु नेपालटारस्थित कोठामा मृत भेटिएकी हुन् । मृत्युको कारण आत्महत्या वा अन्य भन्ने खुलिनसकेको प्रहरीले जनाएको छ । उनको शव पोस्टमार्टमका लागि त्रिवि शिक्षण अस्पताल महाराजगन्जमा राखिएको काठमाडौं उपत्यका अपराध अनुसन्धान कार्यालयले जनाएको छ । अस्पतालबाट पोस्टमार्टम रिपोर्ट आएपछि घटनाको कारण खुल्ने प्रहरीले जनाएको छ । सुनारको मृत्यु हुँदा एक जना पुरुष पनि साथमै रहेकाले घटना थप शंकास्पद बनेको अनुसन्धानमा संलग्न एक प्रहरी अधिकारीले बताए । उनी सुनारसँग १ वर्षअघिदेखि लिभिङ टुगेदर मा रहेको खुलेको छ । प्रहरी नियन्त्रणमा रहेका उनले आफू घटना हुँदा एउटै कोठामा रहेको स्विकारे पनि आफू निदाएका बेला सुनारले सलले पासो लगाएर आत्महत्या गरेको दाबी गरे । घटनापछि उनी फरार भएका कारण सुनारले आत्महत्या गरेकी वा हत्या भएको भन्नेमा निचोडमा प्रहरी पुगिसकेको छैन । हामी सँगै थियो, म सुतिरहेका बेला निदाएछु, उनले पछ्यौरीले पासो लगाएर आत्महत्या गरिसकिछन्, त्यसपछि म डरले त्यहाँबाट हिँडें, प्रहरीसमक्ष ती व्यक्तिले प्रारम्भिक सोधपुछमा भनेका छन् । तर, पासो लगाएको भनिएको सल र मृतक सुनारको मोबाइल घटनास्थलमा फेला नपरेपछि घटना थप शंकास्पद बनेको हो । प्रहरीले नियन्त्रणमा लिएपछि भने ती पुरुषले सुनारले पासो लगाएको भनिएको सल महाराजगन्जको ढलमा फ्याँकेको बताएका थिए । घटना लुकाउन शंकास्पद व्यक्तिले चलखेल गरेको आशंका प्रहरीको छ । मृत्युअघि सुनारका फेसबुक र टिकटकमा उनले निराशजन्य सामग्री तथा भिडियो पोस्ट गरेको देखिन्छ । तर, ती पोस्ट उनी आफैंले वा उनीसँगै बस्ने पुरुषले गरेका हुन् भन्ने पनि अनुसन्धान भइरहेको अनुसन्धानमा संलग्न प्रहरी अधिकारीले बताए । घटना हुनुअघि सुनारको फेसबुकमा लामो सामग्री पोस्ट भएको देखिन्छ, तर घटनास्थलबाट मोबाइल र शंकास्पद व्यक्तिले उल्लेख गरेको सल पनि फेला नपर्नुले अनुसन्धानको दायरा बढेको छ, उनले भने । केही समयअघि नै श्रीमान्सँग सम्बन्धविच्छेद गरेकी सुनार काठमाडौंमा बस्दै आएकी थिइन् । उनका एक छोरा र एक छोरी छन् । दुवै सुर्खेतमा मामाघरमा बस्दै आएका खुलेको छ ।"
बजेट संशोधनको माग गर्दै एमालेद्वारा प्रदेशसभा अवरुद्ध,"(मकवानपुर)  वाग्मती प्रदेशको प्रमुख प्रतिपक्षी दल नेकपा एमालेले आगामी आर्थिक वर्ष ०७९८० को बजेट संशोधनको माग गरेको छ । सदनमा बजेट पेस भएको १२ दिनपछि आइतबार बसेको प्रदेशसभा बैठक अवरोध गर्दै एमालेले संशोधनको माग गरेको हो । सरकारले आगामी आर्थिक वर्ष ०७९८० को बजेटमा व्यवसायीलाई फाइदा पुग्ने गरी करको दर निर्धारण गरिएको, बजेटले सबै जिल्लालाई नसमेटेको, चुनाव केन्द्रित बजेट ल्याइएको र एउटै योजना बजेट पुस्तिकमा धेरै स्थानमा दोहोरिएको आरोप लगाउँदै एमालेले सदनमा अवरोध सिर्जना गरेको थियो ।प्रदेशसभाको बैठक सुरुवात हुनासाथ नेकपा एमालेका सांसदहरू उठेर बैठक स्थगितको माग राखेका थिए । त्यसलगत्तै सभामुख सानुकुमार श्रेष्ठले एमाले मुख्य सचेतक दीपक निरौलालाई बोल्ने समय उपलब्ध गराएका थिए । बजेट वक्तव्यमा गरिएको राजस्वसम्बन्धी नीति, कार्यक्रम तथा छुट र सहुलियतको व्यवस्थामा परिवर्तनले व्यवसायीलाई फाइदा पुग्ने दाबी गर्दै एमालेले तत्काल यसलाई संशोधन गर्न माग गरेको हो ।प्रदेशले सिमेन्ट उद्योगहरूमा लाग्दै आएको प्राकृतिक स्रोत उपयोग शुल्क खारेज गरेको छ । प्रदेशले प्रतिबोरा सिमेन्टमा ० दशमलव २५ प्रतिशत कर लगाउँदै आएको थियो । सिमेन्टको करको विषयको मुद्दा अदालतमा विचाराधीन अवस्थामा छ । सरकारले उद्योगीलाई पोस्ने गरी २० करोड रुपैयाँ कर छुट दिनु गलत हो । यो तत्काल फिर्ता लिन जरुरी छ, निरौलाले भने ।एमालेले ढुंगा, गिट्टी, बालुवामा दहत्तर तथा बहत्तरबापतको बिक्रीबाट प्राप्त राजस्वका लागि छुट्टै ऐन बनाउने भनेर सरकारले व्यवसायी मैत्री कानुन बनाउन लागेको आरोपसमेत लगाइएको छ । सिमेन्ट, ढुंगा, गिट्टी, बालुवामा दहत्तर तथा बहत्तर कर स्थानीय तहले उठाउने गरेका थिए ।एमाले संसदीय दलका नेता अष्टलक्ष्मी शाक्यले सरकारको बजेट निर्वाचतलक्षित भएका कारण सदन अवरुद्ध पारिएको बताइन् । बजेट जनताको हितमा छैन । चुनावलाई लक्षित गरी कार्यकर्ता खुसी पार्ने गरी बजेट ल्याइएको छ, बजेटमा भएको त्रुटि नसच्याएसम्म सदन चल्न नदिने चेतावनी दिँदै पूर्वमुख्यमन्त्री शाक्यले बताइन् । सरकारले सवै क्षेत्र, भूगोल र आवश्यकताका आधारमा बजेट ल्याएको छैन । एउटै योजना पाँच ठाउँमा समेत छ । एउटै वडामा करोडौं बजेट पनि गएको छ । कुनै वडामा बजेट नै छैन, उनले भनिन् । अवरोधपछि सभामुख श्रेष्ठले बैठक सोमबार बिहान ११ बजेसम्मका लागि स्थगित गरेका छन् । प्रदेशसभा बैठकअघि बसेको एमाले संसदीय दलको बैठकले पनि बजेटप्रति असन्तुष्टि व्यक्त गरेको थियो । एमालेका सांसदले मुख्यमन्त्री राजेन्द्र पाण्डेलाई बजेट पुस्तिका फिर्ता गरेका छन् । मुख्यमन्त्री कार्यालय पुगेर एमालेका सांसदहरूले आफूहरूका योजना बजेटमा नसमेटिएको भन्दै विरोध गरेर पाण्डेलाई बजेट वक्तव्य फिर्ता गरेका हुन् । प्रदेश सरकारले राजस्व संकलनको दर र खर्च गर्ने क्षमता पूर्ण रूपमा बेवास्ता गर्दै ठूलो आकारको बजेट ल्याएको थियो । आर्थिक मामिला तथा योजनामन्त्री शालिकराम जमकट्टेलले असार १ गते ७० अर्ब ९३ करोड ९२ लाख रुपैयाँ बराबरको बजेट पेस गरेका थिए । जुन चालु आर्थिक वर्षको भन्दा १३ अर्ब २१ करोड ८३ लाख रुपैयाँ बढी छ । चालु आवमा प्रदेश सरकारको कुल बजेट ५७ अर्ब ७२ करोड ९ लाख २७ हजार रुपैयाँ रहेको छ ।सरकारले आफ्ना कार्यकर्ता पोस्ने गरी प्रदेशभित्रका केही वडा छनोट गरी नमुना वडा समाजवादी कार्यक्रम लागू गर्न २५ करोड रुपैयाँ विनियोजन गरेकोप्रति पनि विपक्षी दलहरूको आरोप छ । देशभर भ्युटावर निर्माणको विरोध भइरहेका बेला सरकारले बजेट व्यक्तव्यमार्फत हिल स्टेसन निर्माण गर्ने घोषणा गरेको भन्दै सांसदहरू रुष्ट छन् । सरकारले निजी क्षेत्र र व्यवसायीसँगको सहकार्यमा हिल स्टेसन निर्माण गर्ने जनाएको थियो ।"
हेटौंडाको बजेट २ अर्ब ७१ करोड,"मकवानपुर (कास) वाग्मती प्रदेशको एकमात्र उपमहानगर हेटौंडाले आगामी आर्थिक वर्ष ०७९८० को नीति तथा कार्यक्रम र बजेट सार्वजनिक गरेको छ । नेकपा एमालेले बहिष्कार गरेपश्चात् असार १० गते बजेट ल्याउन नसकेको उपमहानगरले आइतबार ११ औं नगरसभाको दोस्रो बैठकमा २ अर्ब ७१ करोड ७९ लाख रुपैयाँ बराबरको बजेट सार्वजनिक गरेको हो । उपमेयर राजेश बानियाँका अनुसार पूर्वाधार विकासतर्फ १ अर्ब ८ करोड ४२ लाख, आर्थिक विकासतर्फ १९ करोड ६९ लाख, सामाजिक विकासतर्फ ६६ करोड १५ लाख, स्वास्थ्यतर्फ ९ करोड ५३ लाख, युवा तथा खेलकुदतर्फ ३ करोड ७३ लाख, महिला तथा बालबालिकाका लागि ३ करोड ५८ लाख रुपैयाँ, वातावरण तथा विपद् व्यवस्थापनतर्फ १२ करोड ६ लाख, संस्थागत विकास र सेवा प्रवाहतर्फ ७ करोड ३३ लाख, अन्य विविध शीर्षकमा ९९ लाख रुपैयाँ विनियोजन गरिएको छ । उपमहानगरले खर्च व्यहार्ने स्रोततर्फ आन्तरिक स्रोतबाट ९४ करोड ३६, राजस्व बाँडफाँटबाट ५८ करोड ९३ लाख, प्रदेश विभिन्न अनुदानबाट ९ करोड ५८ लाख, संघीय सरकार अनुदानबाट १ अर्ब ६ करोड ९५ लाख र अन्य आय र संघसंस्थातर्फ १ करोड ९६ लाख रुपैयाँ प्राप्त हुने अनुमान गरेको छ । उपमहानगरले हेटौंडा१० स्थित एकीकृत बसपार्क तथा टर्मिनल भवन निर्माणका लागि १५ करोड रुपैयाँ, हेटौंडा४ मा बासुदेव बहुउद्देश्यीय व्यापारिक भवन बनाउन ५ करोड रुपैयाँ, बृहत्तर चक्रपथ निर्माण गर्न ३ करोड रुपैयाँ र वडा तथा बस्तीस्तरीय पूर्वाधार निर्माण गर्न ३८ करोड ४० लाख रुपैयाँ विनियोजन गरेको छ । उपमेयर बानियाँका अनुसार हेटौंडा११ मा निर्माणाधीन प्रादेशिक थोक फलफूल तथा तरकारी बजार केन्द्रका लागि ३ करोड रुपैयाँ, पर्यटकीय पूर्वाधार योजना निर्माण गर्न ४ करोड १७ लाख रुपैयाँ, विद्यार्थी दिवा खाजा कार्यक्रमका लागि ३ करोड ५३ लाख रुपैयाँ, डाक्टर पढाउन मेयर छात्रवृत्ति कार्यक्रमअन्तर्गत २० लाख रुपैयाँ विनियोजन गरिएको छ । सत्तारुढ गठबन्धनबाट नेकपा (एस) बाट मेयरमा निर्वाचित लामाको पहिलो निर्णय कार्यान्वनतर्फ अगाडि बढेको छ । सीमान्तकृत तथा गरिब एक हजार ५ सय ४१ घरपरिवारको स्वास्थ्य बिमाका लागि ५३ लाख रुपैयाँ विनियोजित गरिएको छ । मेयरले घोषणा गरेअनुसार खानेपानी र विद्युत् पनि निःशुल्क उपलब्ध गराइने बताइएको छ ।"
हैजा उपचार पाटन अस्पतालमा,"काठमाडौं (कास) जिल्ला प्रशासन कार्यालय ललितपुरले पाटन अस्पताललाई हैजा रोगको उपचारका लागि डेडिकेटेड अस्पताल तोकेको छ । ललितपुरका प्रजिअ घनश्याम उपाध्यायको संयोजकत्वमा आइतबार बसेको सुरक्षा अधिकारी, स्थानीय तह, जनस्वास्थ्य अधिकृत, काठमाडौं उपत्यका खानेपानी लिमिटेड, खानेपानी वितरक, ट्यांकर व्यवसायी, उपभोक्ता अधिकारवादी, व्यवसायीलसहितको बैठकले हैजा रोग तथा यससँग मिल्दोजुल्दो लक्षणको उपचारमा पाटन अस्पताललाई डेडिकेटेड अस्पताल तोक्ने निर्णय गरेको हो ।डेडिकेटेड तोकिएसँगै हैजा रोगका लागि पाटन अस्पतालमा छुट्टै हेल्थ डेस्क खडा गरी सोहीअनुसार उपचारको प्रबन्ध मिलाइने प्रशासनले जनाएको छ । प्रजिअ उपाध्यायले ललितपुर जिल्ला र अरू ठाउँबाट आउने हैजा रोगका बिरामी तथा यससँग मिल्दोजुल्दो लक्षण भएका सबैले अस्पतालबाट उपचार सेवा लिन सक्ने बताए ।"
शैक्षिक मेलामा अवलोकनकर्ताको उत्साह,"काठमाडौं (कास) सातौं कान्तिपुर हिसान बृहत् शैक्षिक मेला (एडुफेयर) आइतबार उत्साहपूर्ण रूपमा विद्यार्थीअभिभावकले अवलोकन गरेका छन् । काठमाडौंको भृकुटीमण्डपमा जारी मेलामा एकै दिन ५५ हजार जना सहभागी भएको आयोजकले जनाएको छ । मेलामा विद्यार्थीको ओइरो लागेको संयोजक युवराज शर्माले जानकारी दिए । आइतबार विद्यार्थीबीच चित्रकला (आर्ट) र कविता प्रतियोगितासमेत भएको थियो । यी दुई प्रतिस्पर्धामा उत्कृष्टले प्लस टुमा पूर्ण छात्रवृत्तिसमेत पाएका छन् । चित्रकलामा प्रज्वल मगर प्रथम, सोनाम राई दोस्रो, बिजेक नगरकोटी तेस्रो भए । उनीहरूले नगद पुरस्कारसमेत जितेका छन् । त्यस्तै कविता प्रतियोगितामा सिर्जना कार्की पहिलो, पूर्णिमा कार्की दोस्रो, जेनिशा अधिकारी तेस्रो र उपेश बुढाथोकी चौथो भएका छन् । विजयी विद्यार्थीले नगद क्रमशः १०, ७ र ५ हजार रुपैयाँ पुरस्कार प्राप्त गरेको शर्माले जनाए । मेलामा ७४ वटा शिक्षण संस्थाका स्टल छन् । कक्षा ११ मा भर्ना हुने विद्यार्थीलाई लक्षित गरी मेला सञ्चालन गरिएको हो । प्रधानमन्त्री तथा मन्त्रिपरिषद् कार्यालयका राज्यमन्त्री उमेश श्रेष्ठले गत शनिबार मेला उद्घाटन गरेका थिए । उत्कृष्ट शिक्षा नेपालमै नारा दिइएको मेला सोमबार सकिँदै छ । उच्च शिक्षालय तथा माध्यमिक विद्यालय संघ नेपाल (हिसान) र कान्तिपुर पब्लिकेशन्स्ले संयुक्त रूपमा मेला आयोजना गरेको हो । आयोजकका अनुसार अन्तिम दिन सोमबार खेर गएका सामग्रीबाट नयाँ उत्पादन गर्ने प्रतियोगिता हुनेछ । नेपालमै सञ्चालित शिक्षालयहरूले दिने गुणस्तरीय तथा उत्कृष्ट शिक्षाका बारेमा सत्य, तथ्य र यथार्थ जानकारी गराउन एडुफेयर आयोजना गरिएको हो । मेलामा १ हजारभन्दा बढी विद्यार्थीका लागि पूर्ण तथा आंशिक छात्रवृत्तिको व्यवस्था गरिएको छ ।अवलोकनमा सहभागी विद्यार्थी र अभिभावकले शैक्षिक सूचना प्राप्त गर्न मेला फलदायी रहेको बताएका छन् । विद्यार्थी, अभिभावक तथा सरोकारवालालाई शिक्षण संस्था, विषय, पठनपाठन पद्धति छनोट, भर्ना मापदण्ड, छात्रवृत्तिलगायत विषयमा जानकारी दिइनेछ । मेलामा विद्यालय तहदेखि विभिन्न विश्वविद्यालयका सम्बन्धन र प्राविधिक तथा व्यावसायिक शिक्षा दिने शिक्षण संस्थाका बारेमा जानकारी प्राप्त गर्न सकिनेछ ।"
सबै जानकारी एकै ठाउँमा पाइयो,"शैक्षिक मेलामा व्यापारिक दृष्टिकोणबाट बढी प्रचारप्रसार भएजस्तो लाग्यो । तडकभडक अलि बढी भएजस्तो लाग्यो । अभिभावकले विद्यार्थी र शिक्षण संस्था दुवैको कुरा सुन्दै आफ्ना छोराछोरीलाई सचेत गराउनुपर्छ । मेला फाइदाजनक नै छ । एकै ठाउँमा लगभग उस्तैउस्तै स्तरका कलेजहरूको जमघट भएको रहेछ । शुल्क सस्तो भएका कलेज पनि रहेछन् । शिक्षण संस्थाबारे धेरैभन्दा धेरै सूचना पाइने रहेछ । सबैको कुरा सुनेर निर्णयचाहिँ विद्यार्थी, अभिभावक आफैंले गर्नुपर्छ । कलेजको लहैलहैमा चाहिँ लाग्नु हुँदैन । विपिनकुमार दाहाल, काठमाडौंबहिनीका लागि प्लस टु पढ्न बुझ्न आएको हो । म्यानेजमेन्टबारे बुझियो । हरेक ठाउँमा कलेजपिच्छे गएर बुझ्न गाह्रै हुन्छ । मेला भएपछि धेरै ठाउँ धाउनु परेन । विद्यार्थी, अभिभावकलाई यो एउटा अवसर हो । कस्ता शिक्षकले पढाउँछन् । कति खर्च लाग्छ बुझ्न पाइयो । भर्खर काठमाडौं आएका विद्यार्थीलाई त झन् कलेज बुझ्न एकदम सहज हुने रहेछ । शुल्क मेलामा एउटा र कलेजमा अर्कै भन्नेजस्तो देखियो । यो प्रवृत्ति मन परेन । समग्रमा मेला शैक्षिक जगत्का लागि ज्यादै फलदायी छ । ललिता साह, भक्तपुरकलेजहरूका सेवासुविधाबारे धेरै बुझ्न पाइयो । कलेजपिच्छे वेबसाइटमा गएर बुझ्न गाह्रो हुन्थ्यो । कलेजकलेज पुग्न पनि सकिँदैन थियो । शुल्कलगायत लाग्ने खर्चबारे पनि बुझ्न पाइयो । धेरैजसो त महँगोजस्तो लाग्यो । छात्रवृत्तिको सुविधा दिने र केही सस्ता कलेज पनि रहेछन् । पूर्वाधार, ल्याबलगायत सुविधाबारे पनि जानकारी पाइयो । धेरै विषय पढाइ हुने कलेजहरू पनि सहभागी रहेछन् । सबै विषयबारे बुझ्न पाइने तर भीडभाड बढी थियो । ठाउँ अझै बढाउन सके झन् उपयुक्त हुन्छ जस्तो लाग्छ । सत्यम सापकोटा, भक्तपुर"
हैजालाई हेलचेक्य्राइँ नगरौं,"काठमाडौं उपत्यकामा भित्रभित्रै हैजा फैलिरहेको केही दिन भइसक्यो । बागबजार, डिल्लीबजार, सानेपा, कालो पुल, कपन, बल्खु, बालाजु, बोहोराटार र थानकोटमा यसका बिरामीहरू देखिएका छन् । वर्षा लागेसँगै पानीजन्य संक्रमणहरू फैलिरहेको अवस्थामा हैजा देखिनु, र यसका बिरामी धेरैतिर भेटिनु चिन्ताको विषय हो । सरकार र नागरिक दुवै बेलैमा सतर्क नभएमा भोलि यसले महामारीको रूप लिन पनि सक्छ । तसर्थ, सरकारले तत्काल यसको रोकथाम तथा नियन्त्रणका लागि यथोचित कदम चाल्नुपर्छ । र, नागरिकले पनि यसबाट बच्न स्वच्छ पानी लगायत खानपिन र व्यक्तिगत सरसफाइमा ध्यान दिनुपर्छ । हैजाको संक्रमण मानव दिसाबाट प्रदूषित पानी र सडकछेउ अस्वास्थ्यकर ढंगले बिक्रीवितरण गरिएका खाद्य पदार्थको माध्यमले फैलिरहेको प्रारम्भिक जानकारी छ । यस्तो अवस्थामा सरकारले सर्वप्रथम त सार्वजनिक रूपमा वितरण गर्ने पानीलाई निर्मलीकरण गरी स्वच्छ तुल्याउनुपर्छ । चिकित्सकहरूले मिनरल वाटर भनिएका जार लगायतका पानीबाट पनि यो फैलिएको जनाएकाले पानी व्यवसायीहरूसमेत यसतर्फ सतर्क रहनुपर्छ । उनीहरूले स्वच्छ पानी मात्र बिक्रीवितरण गर्नुपर्छ, र सरकारी निकायबाट पनि यसको प्रभावकारी अनुगमन हुनुपर्छ । यस्तै, नागरिकहरूले हैजाको जोखिमलाई मध्यनजर गर्दै आफ्नो स्वास्थ्यको ख्याल राख्नुपर्छ । सबै उमेर समूहका व्यक्तिले जुनसुकै माध्यमको पानी भए पनि उमालेर मात्र पिउनुपर्छ, वा उपयुक्त मात्रामा क्लोरिन प्रयोग गरेर त्यसलाई शुद्ध बनाएर मात्र प्रयोग गर्नुपर्छ । यस क्रममा खानेपानीमा मात्र सचेत भएर पुग्दैन, चम्चाकाँटा लगायत खाना खाने भाँडाकुँडादेखि सलादफलफूलसम्म धुन पनि स्वच्छ पानीकै प्रयोग गर्नुपर्छ । अन्यथा पानी उमालेर वा स्वच्छ बनाएर पिए पनि अन्य स्रोतबाट हैजा फैलन सक्छ । यस मामिलामा पर्याप्त सावधानी नअपनाइए पानीजन्य अरू संक्रमण फैलने सम्भावना पनि त्यत्तिकै हुन्छ । यसका साथै, सरसफाइमा पर्याप्त ध्यान नपुर्याइएका होटलहरूको खाना खानु हुन्न । खास गरी सडकछेउछाउ बेचिने खानेकुराबाट पनि हैजा फैलिएको देखिएकाले यसतर्फ पनि सबै सावधान रहनुपर्छ । अनियन्त्रित रूपमा चौलानीजस्तो पातलो दिसा हुने रोगलाई बोलीचालीमा झाडापखाला भनिन्छ भने रोगीको पखालामा ब्याक्टेरियम भिब्रियो कोलेरी नामक ब्याक्टेरिया जीवाणु देखियो भने त्यो हैजा हो । यसको मतलब, भिब्रियो कलेरीबाट संक्रमित दूषित खाना वा पानी सेवन गर्दा कुनै पनि व्यक्तिलाई हैजा हुन सक्छ । र, महामारीको समय सामान्यतः हैजा संक्रमित व्यक्तिको दिसाबाट अन्य व्यक्तिमा फैलिन्छ । यसको संक्रमण भएमा प्यास बढी लाग्ने, नाडी मन्द हुने, पिसाब कम आउने र बेहोससम्म हुने समस्या देखिन्छन् । धेरै मात्रामा बान्ता र पखाला हुनाले बिरामीको शरीरमा भएको पानीसँगै लवण लगायतका शरीरका लागि आवश्यक पदार्थसमेत निस्किन्छन्, जसको समयमै आपूर्ति नभए संक्रमित व्यक्तिको मृत्युसमेत हुन सक्छ ।विश्व स्वास्थ्य संगठन (डब्लूएचओ) का अनुसार हैजाको जीवाणु शरीरमा प्रवेश गरेपछि यो रोगको लक्षण दुई घण्टादेखि पाँच दिनसम्म देखिन सक्छ । धेरै कम अवधिमै फैलिने भएकाले बेलैमा रोकथामका उपाय नअपनाइए यो संक्रमणले समाजमा विस्फोटकै रूप लिन सक्छ । डब्लूएचओको अनुमान अनुसार विश्वभर हरेक वर्ष १३ लाखदेखि ४० लाख जनामा हैजा देखिन्छ, र त्यसमध्ये २१ हजारदेखि १ लाख ४३ हजार जनासम्मको मृत्यु हुने गरेको छ । तसर्थ, हैजाबाट जोगिन नागरिकले सतर्कताका सम्पूर्ण उपाय अपनाउनुपर्छ, र संक्रमणको लक्षण देखिएमा अर्थात् एकदुई पटक चौलानीजस्तो पखाला हुनासाथ उपचारका निम्ति अस्पताल जानुपर्छ । झाडापखाला त हो, सामान्य औषधिमुलो गरेपछि ठीक भैहाल्छ नि भनेर बिरामीले घरमै बस्ने गल्ती गर्नु हुँदैन । डब्लूएचओका अनुसार हैजाका ८० प्रतिशत संक्रमितमा कुनै लक्षण विकसित हुँदैन, सामान्य पखाला मात्र लाग्ने गर्छ । तर, लक्षण नदेखिएका संक्रमितबाट पनि १० दिनसम्म दिसाको माध्यमबाट संक्रमण फैलने जोखिम हुने भएकाले सबैले शौचालय प्रयोग आदिमा पनि ध्यान दिनुपर्छ ।गृहमन्त्री बालकृष्ण खाँणले शनिबार काठमाडौं उपत्यकासहित विभिन्न ठाउँमा देखा परेको हैजा नियन्त्रणमा लाग्न सम्बन्धित निकायहरूलाई निर्देशन दिएका छन् । गृहमन्त्रीको निर्देशन आफैंमा सकारात्मक भए पनि यसमा स्वास्थ्य तथा जनसंख्या मन्त्रालयको विशेष तदारुकताको पनि उत्तिकै खाँचो छ । हैजा रोकथाम तथा नियन्त्रणमा स्वास्थ्य मन्त्रालयले अरू सम्बन्धित निकायसित उचित समन्वय गरेर प्रभावकारी पहल थाल्नुपर्छ । यसका निम्ति सर्वप्रथम त, उपत्यकामा विभिन्न स्रोतबाट वितरण हुने खानेपानीको परीक्षण गरी तदनुरूप प्रतिकार्य गर्नुपर्छ, र अस्पताल तथा स्वास्थ्य संस्थाहरूलाई पनि तयारी अवस्थामा राख्नुपर्छ । नागरिकहरूलाई स्वास्थ्य सतर्कता अपनाउन सजग गराउनुपर्छ । महामारी नफैलियोस् भनेर सम्बन्धित सबैले सम्पूर्ण उपाय लगाउनुपर्छ ।"
महानगरलाई स्वास्थ्यबारे सुझाव,"काठमाडौं महानगरका मेयरका लागि कार्यक्षमताभन्दा माथिका सुझाव प्रस्तुत भइरहेका छन् । सामान्य वडा क्लिनिकदेखि संघीय सरकारमातहतका वीर, कान्ति, प्रसूतिदेखि अर्धसरकारी शिक्षण आदि अस्पतालले दिइरहेको सेवा पनि बालेन शाहकै पहलमा अभिवृद्धि होऊन् भन्ने आकांक्षासमेत राखिएको छ । एउटा चिकित्सकको नाताले मैले पनि स्वास्थ्य सेवाबारे केही सुझाव प्रस्तुत गरेको छु ।१ प्रत्येक बासिन्दालाई बिमामा समेट्ने । आर्थिक रूपमा अक्षमका लागि विशेष व्यवस्था मिलाउने ।२ आधारभूत प्राथमिक स्वास्थ्य एकाइमा बासिन्दाहरूको दर्ता या पञ्जीकरण गर्ने । रजिस्टर खडा गरी कार्ड वितरण गर्ने ।३ ती एकाइमा चौबीसै घण्टा सामान्य या आकस्मिक समस्या आइपरेमा परीक्षण एवम् सामान्य उपचारजस्तो ज्वरो, अचानक पेट दुखेको, झाडापखाला आदि उपचारको प्रबन्ध गर्ने । चरणबद्ध रूपमा सामान्य रोग निदानका उपायजस्तो रगत परीक्षण, एक्सरेको व्यवस्था गर्ने ।४ स्थानीय स्वास्थ्य एकाइबाट तोकिएका माथिल्लो स्तरमा रिफर गर्ने । सो प्रयोजनका लागि निःशुल्क या सस्तो मूल्यमा एम्बुलेन्स या सवारी वाहनको व्यवस्था गर्ने । माथिल्लो स्तरका या विशिष्ट सेवा आवश्यक पर्नेका लागि बिमा, सहुलियतपूर्ण एवम निःशुल्क सेवा दिन सकिन्छ ।५ असहाय एवम् गरिबका लागि दुरुपयोग नहुने गरी सोही व्यवस्था गर्ने । त्यसै गरी बालबालिका, गर्भवती, वृद्धवृद्धा आदिका लागि पनि विशेष व्यवस्था गर्न सकिन्छ ।६ अहिले फेरि काठमाडौंको मनमोहन स्मृति अस्पताल सरकारलाई बेच्ने प्रस्ताव सञ्चालकहरूबाट प्रस्तुत भएको छ । महाबौद्धस्थित वीर अस्पतालको पुरानो भवनलाई महानगर अस्पतालका रूपमा सुसञ्चालन गर्न महानगरलाई हस्तान्तरण गरी मनमोहन स्मृति अस्पताल एवम् भौतिक संरचना नाम्सले स्वामित्वमा लिई सेवा एवम् शैक्षिक कार्यक्रमहरू सञ्चालन गर्ने । अन्य अस्पतालबारे पनि सम्भाव्यता हेर्न सकिन्छ ।७ लेखा या आम्दानीलाई पारदर्शी बनाई निश्चितभन्दा बढी कमाइ या मुनाफा गरेका निजी शैक्षिक, स्वास्थ्य संस्थाहरूका लागि निश्चित स्वास्थ्य कर लिन सकिन्छ । प्रत्येक विद्यालयमा विद्यालय स्वास्थ्यको अवधारणा अनुसार महानगरले नियमित सेवामा सहयोग पुर्याई सोबापत केही स्वास्थ्य सेवा कर लिन सक्छ ।८ स्वदेशीविदेशी व्यक्ति तथा संघसंस्थाले उपचार सेवामा सहयोग गर्न चाहेका हुन्छन् । तिनलाई आह्वान गरी समन्वयात्मक रूपमा सहयोग लिन सकिन्छ । अन्य देशमा (भारतमा समेत) विभिन्न उदारमना व्यक्ति एवम् संघ संस्थाहरूले मुनाफारहित विशिष्ट सेवा दिने अस्पतालहरू सञ्चालन गरेका हुन्छन् । नेपालमा भने ठीक उल्टो स्थिति छ तर पहल वा आह्वान गरे सम्भव छ । ढुण्डीराज पौडेल, नेपालगन्ज"
न्यायको किनबेच,"न्यायाधीशवकिल घूस वार्तालाप समाचारले दुःखी बनायो । काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्र पोखरेलबीच घूस लेनदेनबारे भएको संवादले न्याय क्षेत्रमा पनि बिचौलियाको दबदबा रहेको प्रस्ट पारेको छ । यो घटनाको सर्वत्र विरोध भइरहेको छ । हुन त, न्याय परिषद्ले ४५ दिनको समय दिई छानबिन समिति गठन गरेको छ । सोको प्रतिवेदनमा घटनाबारे केही विषय आउला नै । तर फोन संवादले नै के उद्देश्यले कुराकानी गरेको स्पष्ट गराएकैले छानबिन गर्नुपर्ने केही देखिन्न । यो संवादभन्दा अरू प्रमाण के नै चाहिन्छ र ? यस्तो घटनाले न्याय सेवामा समेत बिचौलिया बलियो भएकाले न्यायालयजस्तो आस्थाको धरोहरमा पनि विचलन आएको स्पष्ट छ । होइन भने अधिवक्ताले न्यायालयलाई भ्रष्टाचारको खाडलमा चुर्लुम्म डुबाएर न्यायाधीशलाई निर्धक्क सिकाउन र डिल गर्न सक्छ ? यो घटनाले अब करोडौं रकम घूस दिन नसक्ने पीडितले न्याय पाउन सक्दैनन् भन्ने प्रमाणित गरेको छ । होइन भने यस्ता न्यायाधीश र अधिवक्तालाई तुरुन्त निलम्बन र पक्राउ गरी कानुनको कठघरामा ल्याइनुपर्छ । गंगाराज अर्याल, पाणिनि८, अर्घाखाँची"
"जनतालाई सास्ती, कालोबजारीलाई मस्ती","सरकारले पेट्रोलको मूल्यमा २० रुपैयाँ र डिजेलको २९ रुपैयाँ घटाएको छ । पेट्रोलियम पदार्थको मूल्य घटेसँगै व्यापारीले बजार भाउ घटाउँछन् त ? तेलको भाउ बढ्यो भन्न नपाई भाउ बढाउन तम्सिने व्यापारीले अब बजार भाउ घटाउन पनि हतार गर्न पर्यो नि ! मनलागी बजार भाउ बढाउँदा पनि व्यापारीलाई डर छैन । राजनीतिक संरक्षणमा कालोबजारी बढेको छ । जसले जे गर्दा पनि छुट छ । अनुगमन नियन्त्रण गर्ने निकाय आपूर्ति तथा वाणिज्य विभाग रमिता हेरर बसेको छ । एउटै सामानको भाउ पसलैपिच्छे फरकफरक छ । यसलाई नियन्त्रण गर्न स्थानीय तहको पनि भूमिका देखिँदैन । जनतासँग प्रत्यक्ष सम्पर्कमा रहने स्थानीय निकायले किन बजार अनुगमन गर्दैन ? खाद्यान्न तथा अति आवश्यक वस्तुको भाउ आकासिएकाले ज्याला मजदुरी गर्नेहरूको दैनिकी चलाउन गाह्रो परेको छ । इन्धनको मूल्य घटेपछि दैनिक उपभोग्य वस्तुको भाउ पनि घट्नुपर्छ । खाने तेलमा झन्डै दोब्बर भाउ बढेको छ । तरकारी, फलफूल, गेडागुडी, दाल, चामल लगायतको भाउ पनि अचाक्ली बढेको छ । सार्वजनिक सवारीसाधनको भाडा पनि मनलागी बढेको छ । कति बढाउनुपर्ने हो भनेर वैज्ञानिक अध्ययन हुन्न । यसको अनुगमन गर्नुपर्न निकाय कहाँ छ ? जनतालाई सास्ती, कालोबजारीलाई मस्ती कहिलेसम्म सरकार ? पुरुषोत्तम घिमिरे, जोरपाटी, काठमाडौं"
लोकसेवाको अपायक परीक्षा केन्द्र,"लोकसेवा आयोगले विभिन्न संस्थान तथा निकायहरूका सबै परीक्षा केन्द्र काठमाडौंमा राखेको छ । यसले काठमाडौंबाहिरका परीक्षार्थीलाई असहज भएको छ । एक त बर्खाको मौसम बाढीपहिरोको डर अर्को यस्तो महँगीमा काठमाडौं आउजाउको खर्च । सामान्य अवस्थामा पनि देशका सीमावर्ती क्षेत्रका परीक्षार्थीलाई काठमाडौं आइपुग्न दुई दिन लाग्छ भने अहिले बाढीपहिरोको उच्च जोखिमका बेला यात्राका लागि मात्र ३४ दिन छुट्ट्याउनुपर्ने बाध्यता छ । काठमाडौं आएर होटलमा बस्दा एक परीक्षार्थीको कम्तीमा ५ हजार खर्च हुन्छ । यसरी वर्तमान समयमा पनि परीक्षा केन्द्र पायक नपर्नाले समय, आर्थिक तथा अन्य परिस्थितिका कारण परीक्षार्थीले परीक्षा पनि दिन नपाउनु दुःखद कुरा हो । संघीयतामा प्रदेशअनुरूप किन परीक्षा केन्द्रहरू बनाइँदैन ? आन्तरिक तथा उच्च तहको परीक्षाको संवेदनशीलताका आधारमा संघीय राजधानीमा केन्द्र राख्नु सान्दर्भिक देखिए पनि सुरुआती तहका खुला परीक्षाको केन्द्र प्रदेश अन्तर्गत नराखिनुको दुःखबारे स्वयं परीक्षार्थीलाई बाहेक अन्यलाई हावा नलागेको अवस्था छ । रूपेश आचार्य, पोखरा"
औषधिको मूल्य बढाउनु हुन्न,"आफूहरूचाहिँ राज्यको करोडौं रुपैयाँ लिएर उपचार खर्च जुटाउँछन् अनि जनताको टाउकामा चैं मूल्यवृद्धिको भारी बोकाउँछन् । लोजामन राजभण्डारीऔषधिको भाउ बढाएर व्यापारीको संरक्षण गरी नेताहरूले आफ्नो दुनो सोझ्याउनु गलत छ । यस्तो परम्पराले दलालहरूलाई मात्र पोस्ने काम हुन्छ, जनतालाई राहत मिल्दैन । रञ्जन पौडेलमन्त्रीले नै सबै काम गर्ने हो भने मन्त्रिपरिषद्को के काम, किन चाहियो ? कुलचन्द्र दाहालआउँदो चुनावमा जनताले मूल्यांकन गर्नेछन् । पारस राईऔषधिको मूल्य व्यापारीले बढाएकै छन्, सरकारले पनि यसमा सहयोग गरेको देखियो । रामनाथ दाहालजे गर्दा पनि हुन्छ, नियमकानुन कसलाई लाग्छ र ? विधिप्रक्रिया कुन चराको नाम हो थाहा नै नभएको हो कि बुझ पचाका हुन् मन्त्रीले । खगेन्द्र डंगोलजसले यत्रो विश्वास गरेर मत दिएर चुनेर पठाइयो, उसले जनतालाई राहत हुने खालका निर्णय गर्ने कि कमिसनको लोभमा गिरेर यस्तो हर्कत ? नवीनविक्रम रानानिजी विद्यालय र मेडिकल कलेज नाङ्ले पसलझैं खुलेका छौं । पसलका मालिकहरू र राज्य सञ्चालक दुवै आफैं । डाडुपुन्यु आफ्नै हातमा छँदै छ जे गरे नि भैगो नि ! राजकुमार अधिकारी"
गठबन्धनको गन्तव्य,"अब विचारधाराको द्वन्द्व सान्दर्भिक रहेन भनेर फ्रान्सिस फुकुयामाले घोषणा गर्दै गर्दा मलाई के भनेका होलान् भन्ने लागेको थियो । तर यतिखेरको नेपालको राजनीति नियाल्दा त्यस कुरामा दम रहेछ भन्ने लागिरहेछ । अस्ति मात्रै पाँचदलीय गठबन्धनका शीर्ष नेताको बालुवाटार भेटघाटमा सहसा मेरै मुखबाट आइहाल्यो, यहाँ सवाल कांग्रेस र कम्युनिस्टबीच हैन, सवाल मुलुकमा स्थायित्व चाहने र नचाहनेबीचमा छ । मैले नै भरतपुरमा रेणु दाहाललाई निःसंकोच मतदान गर्न आफ्ना पार्टीका साथीहरूलाई आह्वान गर्दै भनें यो हँसियाहथौडा आज काट्नेमार्ने अर्थमा छैन, यो त हाम्रा घरेलु काममा उपयोग हुने अर्थमा परिणत भैसकेको छ । यसमा मतदान गरौं, रूख र हँसियाहथौडा मा आदानप्रदान गरौं । अब सहकार्यको नयाँ युग सुरु भएको छ । सहमति, सहकार्य र एकताको युग । आजको राष्ट्रको हित र उन्नति केमा छ, जनताको हित र उन्नति कसरी हुन्छ, समाजमा खुसियाली र सन्तोष के गर्दा छाउँछ, हामीले त्यतापट्टि ध्यान दिनुपर्नेछ । नेपालको उन्नतिका आधार, नेपालीजनका समृद्धिका आधार राजनीतिक स्थिरता र सुशासन हुन् । तिनैको अभावमा हामी ७० वर्षदेखि भौंतारिइरहेका छौं । हामीलाई कहिल्यै पनि शान्ति र सुखसँग ढुक्कले काम गर्ने अवसर मिलेन । लोकतन्त्रोत्तरकालका यतिका वर्षहरू त्यति फलदायी हुन सकेनन् । विस्तृत शान्ति सम्झौता र यो संविधान निर्माणपछि हामीलाई एउटा अवसर मिलेको छ । त्यसैले बुद्धिमानीपूर्वक यसको सदुपयोग गरेर विकासमा फड्को मार्नुपर्नेछ । पाँचदलीय गठबन्धन यही अर्थमा निर्माण भएको हो । यो गठबन्धन केवल कांग्रेस, कम्युनिस्ट, मधेशवादी स्वार्थको तालमेल र मिलीजुली खाऊँ को अर्थमा हैन । यो आजको राष्ट्रको आवश्यकता हो । अस्थिरताका खेलहरूबाट हैरानी खाँदै आएको राष्ट्रको जल्दोबल्दो आवश्यकता हो । स्थिर भएर खुरुखुरु काम गर्न पाइयो भने हामीसँग हाम्रो मुलुकलाई उन्नतिको शिखरमा पुर्याउने अपार सम्भावनाहरू विद्यमान छन् । हाल सालै हामीले वर्षातमा उब्रेको जलविद्युत्लाई भारत निर्यात गर्न सुरु गरेका छौं । एक दिनमा औसत ८ करोड रुपैयाँको बिजुली निर्यात भैरहेको छ । एमसीसीको प्रसारण लाइन पूरा भएपछि र हाम्रा प्रस्तावित जलविद्युत् आयोजनाहरू सम्पन्न हुँदा हामी कति धेरै आम्दानी गर्न सक्ने हुन्छौं ? कल्पना गरौं त । कुरो आदर्श र भावनाको मात्र हैन, कुरो यथार्थमा आधारित राजनीतिक बुद्धिमानीको हो । पक्कै पनि आज कति मुलुकले उन्नति हासिल गरेका छन्, तर धेरैले अत्यन्त कष्टकर र पीडादायी अवधि पार गरेर, कतिले चरम दमनको हथकण्डा अपनाएर । हामीले पनि हिजो जे जति फजिती सहे पनि आज केवल सहमति, सहकार्य र एकताको सूत्र अँगाल्दा मात्रै उपलब्धि हासिल गर्न सक्ने अवस्थामा छौं । यसका लागि केवल केही समय धैर्य, संयम र सुझबुझ अँगालेर काम गर्नुपर्नेछ । तुच्छ स्वार्थहरूबाट अलिकति माथि उठ्ने प्रयत्न गर्नुपर्नेछ । नेपाल बन्न गाह्रो छैन । प्रयत्न गर्यौं भने हाम्रा गाउँसहर सबै सुगम बन्नेछन्, र स्वच्छ, सफा, हराभरा, र सुखी जीवन हामीले प्राप्त गर्न सक्नेछौं । २०७४ सालको चुनावले एउटा अवसर दिएको थियो, कम्युनिस्ट एकताको बहुमतले सृजना गरेको अवसर । तर केपी ओलीले त्यसको सदुपयोग गर्न सकेनन्, चाहेनन् वा कुनै अस्थिरताको खेलका उनी निमित्त नायक बने । त्यो अवसर गुम्यो । अब यो पाँचदलीय गठबन्धनलाई एउटा अवसर मिलेको छ, जुन खेर जान दिइनु हुन्न । यो देशको भविष्य छ भने यसको सदुपयोग हुनुपर्छ । संघीयता, लोकतन्त्र, गणतन्त्र र समावेशिता अनि गाउँगाउँमा सिंहदरबार, जनजनमा अधिकारको यत्रो ठूलो परिवर्तनको जगेर्ना गर्नुपर्छ । गठबन्धमा सम्मिलित पाँच दलका आआफ्नै अलगअगलग पृष्ठभूमि र सैद्धान्तिक मान्यता छन् । कांग्रेस, माओवादी, एकीकृत समाजवादी, जनता समाजवादी, राष्ट्रिय जनमोर्चाले अहिलेसम्म अख्तियार गर्दै आएका मान्यता र अवधारणामा झलक्क हेर्दा एकरूपता देखिँदैन । तर घटनाक्रमले अहिले यी दलहरूलाई एकै ठाउँमा, एउटै साझा मान्यतामा नजिक्याएको छ । जब विस्तृत शान्ति सम्झौतामा हस्ताक्षर भयो, त्यसैको पृष्ठभूमिमा निर्माण भएको वर्तमान संविधानमा सहमति भयो तब कताकति असहमति रहँदारहँदै पनि यी दलहरूबीच निकटता पैदा भयो । लोकतन्त्र, गणतन्त्र र तलैसम्मका जनताको हातमा सत्ता र समावेशिता यी दलहरूका साझा मुद्दा बने । २०६२०६३ को जनआन्दोलनले देशको राजनीतिमा गुणात्मक परिवर्तन ल्याएको छ । महिला, दलित, जनजाति, मधेशी, थारू, मुसलमानदेखि विकटदुर्गमवासी लगायत अहिलेसम्म उपेक्षित रहेका जनताको पहुँचमा राज्यसत्ता पुगेको छ । ०७४ को आम निर्वाचनका प्रसंगमा हुन पुगेको दुई ठूला कम्युनिस्ट पार्टीको एकताले यो परिवर्तनलाई अझ मजबुत बनाउने र राजनीतिक स्थायित्व दिलाएर मुलुकलाई समृद्धिको बाटामा अघि बढाउने अपेक्षा गरिएको थियो । तर त्यो कम्युनिस्ट एकतालाई भताभुंग पार्न अनि त्यति बलियो पार्टी, त्यति दरो सरकार र अत्यधिक बहुमत भएको प्रतिनिधिसभा भंग गरी देशमा अस्थिरता सुरुआत गराउन स्वयं त्यो पार्टी, सरकार र संसद्का नेता नै प्रयोग भए । देशमा आएको परिवर्तन र त्यसका उपलब्धिलाई नै खतरातर्फ धकेल्ने काम भयो । प्रधानमन्त्रीका रूपमा जसरी ओलीजी सर्वसत्तावादउन्मुख हुँदै गएका थिए, त्यसको आभास संसद् भंग हुनुभन्दा पहिले नै मलाई भैसकेको थियो, र बुल्दीपुल घटनाबाटै मैले उनलाई खबरदारी गरेको थिएँ । व्यक्तिभित्रको महत्त्वाकांक्षालाई उक्साएर उसबाट अनर्थ गराउने काम यो देशका अरू प्रधानमन्त्रीहरूबाट पनि पटकपटक हुँदै आएका हुन् । ती सबै विघटनकारी र विखण्डनकारी कामबाट मुलुक, सम्बन्धित दल र लोकतन्त्रको कहिल्यै भलो भएको छैन । अहिले एकातिर, प्रतिनिधिसभा हठात् विघटन गरेर जनताले दिएको जनादेशलाई विखण्डित र अपहेलित गरी अस्थिरता सृजना गर्ने तथा देशलाई कब्जाको रणनीतितर्फ अघि बढाई संवैधानिक व्यवस्थालाई नै अनिश्चयतर्फ धकेल्ने षड्यन्त्रका विरुद्ध परिवर्तन पक्षधर एक ठाउँमा उभिनुपर्ने राष्ट्रिय आवश्यकता छ । अर्कातिर, नयाँ संविधानले व्यवस्था गरेको समावेशी प्रबन्धका कारण सितिमिति कुनै एक दलको सहज बहुमत सदनमा हुन नसक्ने व्यावहारिक अवस्था छ । यी दुई कारणले सरकार निर्माणका लागि गठबन्धन निर्माण गर्नुपर्ने बाध्यता भएकाले चुनावैदेखि दलहरूबीच तालमेल गरेर जानुपर्ने र देशलाई स्थायित्व दिनुपर्ने राष्ट्रिय आवश्यकताले यो गठबन्धन निर्माण भएको हो । मूलतः सत्तरी वर्षको संघर्षपश्चात् राष्ट्रिय सहमतिका आधारमा निर्माण भएको वर्तमान संविधान र यसले जनतालाई प्रदान गरेको अधिकार अनि यो महान् परिवर्तनको रक्षाका खातिर यो गठबन्धन बनेको हो । देशमा स्थायित्व र सुशासन यो गठबन्धनका गन्तव्य हुन् । त्यसैले यो गठबन्धन निश्चित नीति र सिद्धान्तमा आधारित छ । यो दिशाहीन र स्वार्थकेन्द्रित गठबन्धन होइन । अहिलेको संविधान मुलुकका प्रमुख पार्टीहरूबीचको सम्झौताको बृहत् सैद्धान्तिक दस्तावेज हो । आज यसलाई मान्ने र बचाउन चाहनेजति एकै ठाउँमा छन् । ओली नेतृत्वको एमाले यो संविधान भत्काउन लागिपरेकाले ऊसँग एकता हुन सकेन । संविधानको विकल्प खोज्ने कुरा गर्दा गर्दै पनि विप्लव र सीके राउतहरू यसैले निर्धारण गरेको बाटामा आइपुगेर स्थानीय निर्वाचनमा सहभागी भैसकेका छन् । हिजोको साम्यवाद (मार्क्सवादलेनिनवादमाओवाद) आज पूरै असान्दर्भिक भैसक्यो भन्ने कुरा अंगीकार गर्न कतिलाई अप्ठ्यारो होला । तर त्यसको सन्दर्भ पार भैसकेको कुरा धरातलीय यर्थाथ हो । नेपालमा हामीले सम्झौता गरिसकेका छौं, लोकतन्त्रका मूल्य र मान्यतामा आधारित समाजवाद भनेर । बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतान्त्रात्मक संसदीय शासन प्रणाली भनेर नेपालको शासकीय स्वरूप निर्धारण भैसकेको छ । यो संविधान हामी सबैको साझा दस्तावेज भए पनि कसैलाई संघीयता मन परेको छैन, कसैलाई गणतन्त्र, कसैलाई लोकतन्त्र नै मन नपरेको हुन सक्छ । तर हामीले हिजोका आआफ्ना मान्यतालाई कहीँ न कहीँ सबैले सम्झौता गरेर सत्तरी वर्षपछि साझा चौतारीका रूपमा यो संविधान प्राप्त गरेका छौं । लोकतन्त्र एउटा शाश्वत सत्यजस्तै मानिएको छ । त्यसलाई पूर्णता दिन समावेशिता अँगालिएको छ । समावेशी राज्यको अवधारणालाई साकार गर्ने र शासन सत्तामा सबैको सार्थक पहुँच स्थापित गर्ने संसदीय प्रणालीबाहेक अर्को उपयुक्त विकल्प छैन । त्यसैले हामी आआफ्ना लहडबाजी र लफ्फाजीमा बहकिएर फेरि पनि व्यवस्था बदलिरहने चक्करमा रुमलिइरहन्छौं भने यो देशले स्थायित्वका साथ विकास र उन्नति गर्ने मौका कहिले कहाँ गएर प्राप्त गर्न सक्छ ? के यो मुलुकले बारम्बारको प्रयोग र परीक्षण थाम्न र सहन गर्न सक्छ ? एक पटक मुलुक र यहाँका दीनहीन जनतालाई सम्झेर र यहाँको भू राजनीतिक अवस्था तथा भूराजनतिक स्वार्थहरूतर्फ दृष्टि दिएर उल्लिखित प्रश्नहरूउपर विचार गर्न आवश्यक छ । कर्णप्रिय कुरा र रमाइलो अभिनय क्षणिक रूपमा कतिलाई रचिकरै होला । तर आज देशका लागि दिगो रूपमा राष्ट्र र जनताको हित हुने कुरा आवश्यक छ । मुलुकलाई स्थायित्व, सशासन र समृद्धि कसरी हासिल हुन्छ भनेर गम्भीर चिन्तन आवश्यक छ । अहिले नेपालमा दिनदिनै हिरो जन्मेका छन्, पार्टीहरू खोलिँदै छन् । तर, वर्तमान व्यवस्था र सञ्चालकहरूलाई गाली गरेर ताली खानुबाहेक तिनले देश र जनतालाई गन्तव्य देखाउन कति सकेका छन् ? निश्चित गन्तव्य र प्रतिबद्धताबीनाको तमासे राजनीतिले देश र जनतालाई कहीँ पनि पुर्याउँदैन । कुनै लहड र भावावेशमा केही महत्त्वाकांक्षी व्यक्तिहरूको संयोजन मिलाएर मात्रै पार्टी निर्माण हुन सक्दो रहेनछ भन्ने यथार्थ यही दशकका कतिपय प्रयत्नले प्रस्ट्याइसकेका छन् । पार्टी बन्न कुनै ऐतिहासिक संघर्षको संयोजनले मात्र सम्भव हुन्छ । त्यहाँ एउटा भावनात्मक आकर्षणले व्यक्तिहरूलाई जोडेको हुन्छ । यो व्यवस्थाका कतिपय पात्रहरू, विशेष गरी शासनको बागडोर सम्हाल्नेहरू र तिनको रंगढंग र काम गराइसित मेरो पनि गुनासो रहिआएको छ । तिनलाई सचेत गराउने र सुधार्ने काम व्यवस्थाको परिधिभित्रै रहेर निरन्तर प्रयत्न गरिरहनेछु । पात्रहरूको चरित्र सुधार्न जनता र सम्बन्धित मतदाता पनि सचेत र विवेकशील हुनु जरुरी छ । हामी एउटा निश्चित गन्तव्य र लक्ष्य अँगालेर ७० वर्ष लड्यौं, र अहिले देशमा संघीय लोकतान्त्रिक गणतन्त्र र समावेशी लोकतन्त्र संस्थागत भएको छ । यसबाट नेपाल एउटा समतामूलक समाजको निर्माणको दिशामा अग्रसर छ । दक्षिण एसियामै नेपाल नमुना समावेशी लोकतन्त्र बन्दै छ । तसर्थ यो संविधानको पूर्ण पालना र कार्यान्वयनतर्फ हामी सबै इमानदार भएर लाग्नुपर्छ । लोकतन्त्र र समाजवाद यसैबाट साकार हुन्छ । यो संविधान कार्यान्वयन गर्दै देशमा स्थायित्वबाट सुशासन दिन सकेमा कांग्रेस, कम्युनिस्ट र मधेशवादी सबैको उद्देश्य निश्चय पूरा हुनेछ ।"
रुसद्वारा युक्रेनी राजधानीमा आक्रमण,"किभमस्को (एजेन्सी) युक्रेनमाथि रुसी आक्रमणविरुद्ध ऐक्यबद्धना जनाउन जी७ का नेताहरू जर्मनीमा छलफलमा जुटिरहेका बेला रुसी फौजले युक्रेनको राजधानी किभमा आइतबार भीषण आक्रमण गरेको छ । उत्तर एट्लान्टिक सन्धि संगठन (नाटो) शिखर सम्मेलनको तयारीमा रहेका नेताहरूलाई तर्साउने उद्देश्यले तीन सातापछि पुनः हमला भएको किभका नगर प्रमुख भिटाली क्लिट्स्कोले बताएका छन् । किभको पश्चिममा रहेको सर्नी सहरमा कम्तीमा तीन जनाको मृत्यु भएको र थप मानिस भग्नावशेषमा पुरिएको हुन सक्ने स्थानीय अधिकारीले बताएका छन् । रुसी फौजले किभको आवासीय क्षेत्र र आसपासमा गरेको भीषण आक्रमणमा दुईजना घाइते भएका उनले जनाए ।केही क्षेप्यास्त्रहरू बेलारुसबाट प्रहार गरिएको युक्रेनको दाबी छ । युक्रेन युद्धमा बेलारुसले रुसलाई सहयोग पुर्याएको भए पनि त्यहाँका सेना आधिकारिक रूपमा युद्धमा सामेल छैन । क्रेमलिनले बेलारुसलाई युद्धमा होम्नका लागि क्षेप्यास्त्र प्रहार गर्न लगाएको युक्रेनको गुप्तचर सेवाको दाबी छ । रुसी रक्षा मन्त्रालयले आवासीय क्षेत्रलाई लक्षित गरी आक्रमण नगरिएको जनाएको छ । युक्रेनी क्षेप्यास्त्र कारखानामा प्रहार गरेको मन्त्रालयको दाबी छ । आर्टयोम कारखाना हाम्रो आक्रमणको लक्ष्य थियो । तर युक्रेनी पक्षले आक्रमणको प्रतिरक्षा गर्दा नजिकैको आवासीय भवनमा केही क्षति पुगेको छ, रुसी रक्षा मन्त्रालयद्वारा जारी विज्ञप्तिमा उल्लेख छ । आइतबारको आक्रमणको केही घण्टापछि जी७ का सदस्य राष्ट्रहरू क्यानडा, जापान र अमेरिकासँगै बेलायतले पनि मस्कोमाथि प्रतिबन्ध थप कडा पार्दै रुसी बहुमूल्य रत्न एवं धातुको आयात रोक्ने घोषणा गरेका छन् । युक्रेनी राष्ट्रपति भ्लोदिमिर जेलेन्स्कीले युरोपेली संघ र नाटोको भेलालाई सम्बोधन गर्ने अपेक्षा गरिएको बेला पोल्यान्डको सीमा नजिकका सहरमा पनि रुसी फौजले शनिबार आक्रमण गरेको थियो । रुसयुक्रेन युद्ध सुरु भएको चार महिना पुगिसक्दा पनि युद्ध रोकिने कुने संकेत देखिएको छैन । युक्रेनले नाटोको सदस्यता लिने तयारी गरेपछि रुसले आक्रमण सुरु गरेको हो । रुसले युक्रेनमाथि आक्रमण सुरु गरेयता करिब ५ हजार युक्रेनी सर्वसाधारणको मृत्यु भइसकेको राष्ट्रसंघले जनाएको छ । ५ हजारभन्दा बढी घाइते भइसकेका छन् । त्यस्तै, युद्धका कारण दुवै पक्षका हजारौं सुरक्षाकर्मीले ज्यान गुमाएका छन् भने ६९ लाख युक्रेनी विस्थापित भइसकेका छन् । तीमध्ये ५८ लाखले शरणार्थीका लागि विभिन्न देशमा आवेदन दिएका छन् । २१ लाख स्वदेश फर्किसकेका राष्ट्रसंघीय शरणार्थी निकायले जनाएको छ । कम्तीमा ८० लाख युक्रेनी भने देशभित्रै विस्थापित भएको जनाइएको छ । रुसी फौजले शनिबार मात्र सेभेरोदोनेत्स्कलाई पूर्ण रूपमा कब्जा गरेको युक्रेनले जनाएको थियो । पूर्वी युक्रेनको उक्त सहरमाथि नियन्त्रण कायम गरेपछि रुसले लुहान्स्क र दोनेत्स्क क्षेत्रका थुप्रै भूभागमाथि कब्जा जमाउन सक्छ । आफ्नो सेनाले सेभेरोदोनेत्स्कमाथिको नियन्त्रण गुमाएपछि युक्रेनी राष्ट्रपति जेलेन्स्कीले रुसले नियन्त्रणमा लिएका सबै सहर फिर्ता लिने दाबी गरेका छन् । तर उनले रुससँगको युद्ध कठिन चरणमा प्रवेश गरेको र अझै कति नोक्सानी हुन्छ भन्ने यकिन नभएको बताए । यसैबीच, रुसले बेलारुसलाई छोटो दूरीका परमाणु अस्त्र प्रणाली दिने भएको छ । रुसी राष्ट्रपति भ्लादिमिर पुटिनले बेलारुसलाई परम्परागत र परमाणु दुवै प्रकारका बलिस्टिक र क्रुज क्षेप्यास्त्र प्रहार गर्न सक्ने इस्कान्डरएम नामक प्रणाली प्रदान गरिने जनाएका हुन् । यो प्रणालीले ५ सय किलोमिटर टाढासम्म मार हान्न सक्छ । बेलारुसी समकक्षी एलेक्जेन्डर लुकासेन्कोसँगको बैठकमा पुटिनले केही महिनाभित्रै बेलारुसलाई इस्कान्डरएम नामक रणनीतिक क्षेप्यास्त्र प्रणाली हस्तान्तरण गर्ने बताएका हुन् । प्रणाली पठाउनेबारे सम्पूर्ण प्रक्रिया दुवै देशको रक्षा मन्त्रालयले हेर्ने पुटिनको भनाइ छ । सेन्ट पिटर्सबर्गमा रुसले बेलारुसी लडाकु विमानलाई परमाणु अस्त्र बोक्न सक्ने गरी परिमार्जन गर्न मद्दत गर्ने पनि जनाएका छन् ।"
चारगुणा बढ्यो क्यूआर कोडमार्फत हुने भुक्तानी,"यसैगरी पुसमा ९४ अर्ब ४० करोड ७० लाख, मंसिरमा ८८ अर्ब ५३ करोड १० लाख, कात्तिकमा ७८ अर्ब १५ करोड ७० लाख, असोजमा ८७ अर्ब ७३ करोड २० लाख, भदौमा ७४ अर्ब ३१ करोड र साउनमा ७२ अर्ब ८७ करोड ३० लाख रुपैयाँ बराबरको भुक्तानी भएको राष्ट्र बैंकले बताएको छ । उता, वैशाखमा इन्टरनेट बैंकिङमार्फत २ लाख ५२ हजार वटा कारोबार हुँदा ११ अर्ब ९१ करोड ७० लाख रुपैयाँ भुक्तानी भएको छ । चैतमा २ लाख ७४ हजार वटा कारोबारबाट १३ अर्ब ५ करोड ९० लाख रुपैयाँ भुक्तानी भएको थियो । साउनको तुलनामा वैशाखमा कारोबार संख्या र रकममा भारी गिरावट देखिएको छ । साउनमा ३ लाख ४० हजार पटक कारोबार हुँदा १५ अर्ब १७ करोड १० लाख रुपैयाँ भुक्तानी भएको थियो ।साउनयता कुनै पनि महिनामा १५ अर्बसम्मको भुक्तानी इन्टरनेट बैंकिङमार्फत नभएको राष्ट्र बैंकले जनाएको छ । उसका अनुसार भदौमा १३ अर्ब ५० करोड ४० लाख, असोजमा १३ अर्ब ३४ करोड ४० लाख, कात्तिकमा ११ अर्ब ८३ करोड २० लाख, मंसिरमा १२ अर्ब ७३ करोड ५० लाख, माघमा १२ अर्ब ८९ करोड ९० लाख र पुसमा १३ अर्ब ४९ करोड ६० लाख रुपैयाँ भुक्तानी भएको छ । मोबाइल बैंकिङ, इन्टरनेट बैंकिङ, वालेट, क्यूआर कोड, पीआएस, ईकमर्सलगायत विद्युतीय भुक्तानीअन्तर्गत पर्छन् ।"
ब्रोकरले लगानीकर्तालाई सेयर खरिद कर्जा दिन सकेनन्,"अहिलेलाई म्यानुअल भए पनि काम सुरु गर्ने र बिस्तारै सिस्टमलाई पनि सोहीअनुसार सुधार गर्ने सहमति ब्रोकरहरूसँग भएको हो, उनले भने, २४ वटा ब्रोकरले काम सुरु गर्छौं भनेकाले पनि उक्त निर्देशन जारी भएको हो । सहमतिअनुसार ब्रोकरले काम सुरु गर्दै होलान् । काम सुरु भएपछि कार्यान्वयनका क्रममा आउने समस्या क्रमिक रूपमा सुधार गरिँदै लैजाने उनले बताए ।पछिल्लो समयमा नेप्सेले ब्रोकरहरूले आफैं आफ्नो कारोबार प्रणाली बनाउनुपर्ने निर्देशन जारी गरेको छ । त्यसमा मार्जिन कारोबारसम्बन्धी विशेषता पनि जडान गर्न सकिने भएकाले निकट भविष्यमा नियमित रूपमा मार्जिन कारोबार पनि निरन्तर अघि बढ्ने जानकारहरूको दाबी छ । मार्जिन कारोबारसम्बन्धी कार्यविधिमा अब ब्रोकरले सेयर धितो राखेर लगानीकर्तालाई ७० प्रतिशतसम्म कर्जा दिन सक्छन् । यसअघि ५० प्रतिशतसम्म मात्र कर्जा दिन पाउने व्यवस्था थियो । लगानीकर्ताले धितोका रूपमा राख्ने सेयर मूल्यांकन गर्दा १ सय २० दिनको औसत कारोबार मूल्य वा बजारमा कायम अन्तिम मूल्यमध्ये जुन कम छ, त्यसका आधारमा कर्जा दिन पाउने भएका छन् । यसअघि एक सय ८० दिनको औसत मूल्य राखिएको थियो ।मार्जिन सुविधामार्फत लिएको कर्जा रकमबाट सेयर किन्दा एउटा कम्पनीमा बढीमा १० प्रतिशतसम्म मात्र लगानी गर्नुपर्ने सीमा हटेको छ । अब लगानीकर्ताले मार्जिन कर्जाबापतको रकम एकमुष्ट रूपमा एउटै कम्पनीमा वा बढीमा लगानी गर्ने भन्ने छुट पाएका छन् । लगानीकर्ताले पाउने रकमबाट एकभन्दा बढी कम्पनीमै लगानी गर्न ब्रोकरहरूले प्रोत्साहन गर्नुपर्ने व्यवस्था संशोधित कार्यविधिमा छ ।नयाँ व्यवस्थाअनुसार अब मार्जिन कारोबार सुविधाका लागि सम्भार मार्जिन (मेन्टिनेन्स मार्जिन) २० प्रतिशत हुनेछ । मार्जिन कारोबार सुविधा उपभोग गर्ने लगानीकर्ताको मार्जिन खाताको वास्तविक मार्जिन २० प्रतिशतभन्दा कम हुन आए सदस्य दलाल व्यवसायीले सम्बन्धित लगानीकर्तालाई मार्जिन कल गर्नेछ । मार्जिन कल गरेको दोस्रो कार्य दिनभित्र सम्बन्धित लगानीकर्ताले मार्जिन कारोबारयोग्य धितोपत्रहरू जम्मा गरी वास्तविक मार्जिन २० प्रतिशतभन्दा माथि कायम गर्नुपर्नेछ ।धितोपत्र ब्रोकरबाट ऋण लिएर लगानीकर्ताले सेयरमा लगानी गर्न सकून् भन्ने उद्देश्यले नियामक निकाय धितोपत्र बोर्डले ०७५ जेठमा यससम्बन्धी कार्यविधि जारी गरेको थियो । मार्जिन कारोबार सुविधा कार्यविधि, २०७४ नाम दिइएको उक्त कार्यविधि जारी भएको पनि ३ वर्षभन्दा बढी भइसकेको छ । अन्य राष्ट्रमा बैंक तथा वित्तीय संस्थाले लगानीकर्तालाई सेयर खरिद कर्जा दिने व्यवस्था छैन । लगानीकर्ताले ब्रोकरमार्फत यस्तो कर्जा लिन पाउँछन् । तर नेपालमा भने लगानीकर्ताले सीधै बैंक तथा वित्तीय संस्थाबाट सेयर खरिद कर्जा लिन पाउँछन् । यही कारण पनि मार्जिन कारोबारमा कम आकर्षण देखिएको जानकारहरू बताउँछन् ।"
सेयर बजारको अपत्यारिलो छलाङ,"काठमाडौं (कास) सेयर बजारले आइतबार अपत्यारिलो छलाङ मार्यो । बजारको परिसूचक नेप्से एकै दिन ९४९ अंक अर्थात् ५१ प्रतिशत बढेर १९५६ अंकमा पुग्यो । सरदर दैनिक १ अर्ब रुपैयाँको कारोबार हुने गरेकामा आइतबार २ अर्ब १९ करोड पुग्यो । सबै कम्पनी र सबै उपसमूहका सूचक बढे । बैंकिङ ३५, विकास बैंक २५७, फाइनान्स १०२, होटल तथा पर्यटन १४०, जलविद्युत् १५६, जीवन बिमा ३६६, उत्पादन २८४, लघुवित्त २३१, निर्जीवन बिमा ३६२, अन्य ९६ र व्यापार उपसमूह १२१ अंक बढे । झन्डै ३ दर्जन कम्पनीको मूल्य १० प्रतिशत बढ्यो । तर यो वृद्धिदर टिक्ने आधार भने कमजोर देखिन्छन् । एकातिर कर चुक्ता गर्नुपर्ने महिना र अर्कोतिर सेयर धितोमा लिएको बढी ऋणलाई असार मसान्तसम्म ४१२ करोडको सीमाभित्र ल्याउनुपर्ने बाध्यात्मक अवस्था छ । त्यस्तै बजारलाई प्रतिकूल प्रभाव पार्ने ब्याजदर, तरलता संकट जस्ता समस्या पनि उस्तै छन् । यावत् समस्याका बाबजुद बजारको बृद्धिलाई अपत्यारिलो ठानिएको छ । यसअघि पनि पटकपटक बढेका बजार टिक्न सकेनन् । क्षणिक बृद्धिदर टिक्न नसकेकै कारण बिहीबार (असार ९ गते) परिसूचक १८४८ अंकसम्म झरेको थियो । त्यही अंकलाई न्यूनतम बिन्दु (बटम प्वाइन्ट) बनाएर नेप्से माथि जान सकेमा लगानीकर्तालाई केही राहत पुग्नेछ । उच्च बिन्दुबाट बजार धेरै नै घटिसकेको छ । ०७८ भदौ २ मा नेप्से परिसूचकले ३१९८ को उच्च रेकर्ड बनाएको थियो । भदौ ३ मा कारोबार भइहँदा ३२ सय अंक नाघेर बजार ओर्लिन थालेको हो । उच्चतम अंकलाई आइतबारसँग तुलना गर्दा ३८ प्रतिशत नेप्से घटिसकेको छ । यस अवधिमा बजारको पुँजीकरण ४४ खर्ब ६८ अर्बबाट २७ खर्ब ९० अर्बमा झरेको छ ।"
पूर्वका उद्योगीको आन्दोलन स्थगित,"विराटनगर (कास) बजेटले परिवर्तन गरेका केही उद्योग लक्षित करको संशोधन र अर्थमन्त्री जनार्दन शर्माको राजीनामा माग्दै सडक आन्दोलनमा उत्रिएका पूर्वका उद्योगी एवं मजदुरले आइतबारदेखि आन्दोलन स्थगन गरेका छन् । अर्थमन्त्री शर्माले बजेट निर्माणका क्रममा नीतिगत त्रुटि भएको स्विकार्दै माथिल्लो सदनबाट बजेट पास भएको साताभित्र ती त्रुटिलाई सच्याउने आश्वासन दिएपछि तत्कालका लागि आन्दोलन रोकिएको मोरङ व्यापार संघ, उद्योग संगठन र नेपाल उद्योग परिसंघले आइतबार जारी गरेको संयुक्त विज्ञप्तिमा उल्लेख छ ।अर्थमन्त्री शर्माले नीतिगत भ्रष्टाचार गरेर सीमित उद्योगलाई संरक्षण गर्दै जीआई वायर, वनस्पति घिउतेल र सेनिटरी प्याड उद्योगलाई बन्द गर्न बाध्य तुल्याउन करमा परिवर्तन गरेको आरोपसहित मोरङ व्यापार संघ, उद्योग संगठन, नेपाल उद्योग परिसंघ प्रदेश १, नेपाल ट्रेड युनियन कांग्रेस मोरङ, नेपाल ट्रेड युनियन महासंघ (जिफन्ट) प्रदेश १ र अखिल नेपाल ट्रेड युनियन महासंघ (अन्टुफ) प्रदेश १ संयुक्त आन्दोलनमा थिए ।परिवर्तित करविरुद्ध यसअघि पनि उद्योगीले जेठ अन्तिम साता आन्दोलन गरेका थिए । त्यस बेला पनि अर्थमन्त्री शर्माले गल्ती स्विकार्दै संसद्बाट बजेट पास भएलगत्तै संशोधन गर्ने आश्वासन दिएपछि उद्योगीले आन्दोलन बन्द गरेका थिए । तर बजेट पास भएको साता बित्दा पनि अर्थमन्त्रीले आश्वासन पूरा नगरेको भन्दै उद्योगी र मजदुरले बिहीबारदेखि सडक आन्दोलन सुरु गरेका थिए ।"
स्टार्टअपका लागि साढे २४ करोडको लगानी सम्झौता,"काठमाडौं (कास) स्टार्टअप व्यवसायका लागि साढे २४ करोड रुपैयाँको लगानी सम्झौता भएको छ । नेपाल उद्योग परिसंघ युवा उद्यमी मञ्चले आयोजना गरेको तथा नबिल बैंकद्वारा प्रवर्द्धित सीएनआईवाईईएफ नेपाल स्टार्टअप फेस्टमा उक्त लगानीको सम्झौता भएको हो । लगानीकर्ताले ती परियोजनामा इक्विटी लगानी गर्न प्रारम्भिक सम्झौता गरेका हुन् । नेपाल स्टार्टअप फेस्टिभलको अन्तिम प्रतिस्पर्धामा पुग्न सफल स्टार्टअपसँग प्रारम्भिक लगानीको सम्झौता भएको हो । मेलामा देशभरबाट ३ सयभन्दा बढी परियोजना प्रस्ताव आएका थिए । त्यसमध्ये अन्तिम छनोटमा परेका परियोजना प्रस्तुत गर्ने अवसर दिइएको थियो । स्वपुँजी लगानीसम्बन्धी प्रारम्भिक सम्झौता भएका स्टार्टअपमा भक्सक्रो, स्किल सेवा प्राइभेट लिमिटेड, टिम बेदा, खेती, डार्कम्याटर गेम प्रडक्सन, डिजिटल एज नेपाल, डक्टर्स अन कल छन् । यी स्टार्टअपमा टिम भेन्चर्स, ग्लोबल इक्विटी फन्ड, अध्यान्ता फन्ड म्यानेजमेन्ट, हिमालयन क्यापिटल र टेलिभेन्चर पार्टनरले प्रारम्भिक लगानी सम्झौता गरेका हुन् । स्टार्टअप फेस्टको समापन समारोहमा अर्थमन्त्री जनार्दन शर्माले अन्तिम छनोटमा परेका परियोजनालाई अवार्ड प्रदान गरे ।"
कर्मचारी बचत वृद्धि कोषमा १५ प्रतिशत थप प्रतिफल,काठमाडौं (कास) नागरिक लगानी कोषले कर्मचारी बचत वृद्धि स्वीकृत अवकास कोष कार्यक्रमका करिब २ लाख ९८ हजार सहभागीलाई कोषको आर्थिक वर्ष ०७७७८ सम्मको मुनाफाबाट १ दशमलव ५ प्रतिशत थप प्रतिफल दिने भएको छ । असार ११ मा बसेको कोष सञ्चालक समिति बैठकले उक्त निर्णय गरेको हो । ०७८ असार मसान्तसम्मको बचत रकममा सञ्चित मुनाफाबाट एक दशमलव ५ प्रतिशतका दरले थप प्रतिफल दिँदा सहभागीहरूको खातामा कुल रकम १ अर्ब ७४ करोड रुपैयाँ जम्मा हुनेछ । कोषले प्रतिफलबाट प्राप्त रकम सहभागीहरूको खातामा जम्मा गर्ने व्यवस्था गरिसकेको छ ।
प्रश्नपत्र हुबहु दोहोर्याउने शिक्षकमाथि कारबाही कहिले ?,"(काठमाडौं)  सरकारको नीति तथा कार्यक्रममा विश्वविद्यालयलाई क्रमशः सेन्टर अफ एक्सिलेन्सका रूपमा विकास गर्दै लगिने उल्लेख छ । तर, मुलुकको जेठो त्रिभुवन विश्वविद्यालय (त्रिवि) का कामकारबाहीमा गम्भीर लापरबाही दोहोरिने मात्रै होइन शिक्षकको जिम्मेवारीप्रति पनि प्रश्न उब्जिएको छ । हरेक विषयको परीक्षामा प्रश्नपत्र नयाँ हुनुपर्छ । सेमेस्टर प्रणालीमा हरेक ६ महिनामा परीक्षा लिइन्छ । तर शिक्षकले भने वार्षिक प्रणाली हुनुपर्ने भन्दै त्यही शैलीमा काम गर्ने गरेका छन् । फलस्वरूप गत जेठ १६ गते स्नातकोत्तर तेस्रो सेमेस्टरको पब्लिक इकोनोमिक्स विषयको प्रश्नपत्र गत वर्षकै हुबहु दोहोरियो । त्यसैगरी, जेठ २३ मा स्नातकोत्तर पहिलो सेमेस्टरको इन्टरनेसनल पोलिटिकल साइन्स (अन्तर्राष्ट्रिय राजनीतिशास्त्र) विषयको प्रश्नपत्र पनि हुबहु दोहोर्याएर सोधिएको थियो । पछिल्लोपटक राजनीतिशास्त्र विषय पढ्ने विद्यार्थी उल्लेख्य रहेका छन् । प्रश्नपत्रको विषयलाई लिएर त्रिविका जिम्मेवार डिन कार्यालय, विषयगत केन्द्रीय विभाग, विषय समिति, विषयविज्ञ र शिक्षकसम्म नैतिक संकटमा परेका छन् । यतिसम्म कि एक्स्प्लेन भन्ने ठाउँमा इन्ट्रोडुस राखेर अघिल्लो सालकै प्रश्न हुबहु सोधिएको पाइयो, विश्वविद्यालय क्याम्पसका एक प्राध्यापकले भने, यथार्थमा बदनियतपूर्वक विश्वविद्यालयको साख गिराउने खत्तम प्रवृत्ति हो । यसमा प्रश्नपत्र निर्माण गर्ने सिस्टममा संलग्न विषय शिक्षक सबैभन्दा दोषी देखिन्छन् । विषय उही भए पनि हरेक शिक्षकले सिर्जनात्मक ढंगले प्रश्न निर्माण गर्नुपर्छ । चिकित्साशास्त्र संकायमा भने प्रश्नपत्र निर्माणमा संलग्न शिक्षकले आर्थिक चलखेलसमेत हुने गरेको अर्का प्राध्यापक बताउँछन् । चिकित्साशास्त्रको प्रश्नपत्र निर्माणमा संलग्न शिक्षकको पारिश्रमिक बढी हुन्छ, तर अरू संकायमा त्यत्ति धेरै पैसा नहुने भएकाले लापरबाही दोहोरिएको उनको भनाइ छ । हरेक विषयको केन्द्रीय विभागले प्रश्नपत्र निर्माण गर्छ । प्रत्येक विषयको प्रश्नपत्र बैंकसमेत रहन्छ । प्रश्नपत्र निर्माण गरेपछि डिन कार्यालयमा पठाइन्छ । डिन कार्यालयले विषय समिति राखेर प्रश्नपत्रलाई मोडरेसन (छलफल) गर्छ । अघिल्ला परीक्षामा सोधिएका प्रश्न र अहिलेको प्रश्नबीच तुलना गरेर हेर्ने गरिँदैन, त्यसो गर्दा विषय शिक्षकमाथि अविश्वास गरेजस्तो हुन्छ । आफूखुसी प्रश्नपत्र अघि बढाउँदा लापरबाही दोहोरिएको हुनसक्छ, उनले भने, एक दुईवटा प्रश्न दोहोरिनु ठूलो कुरो होइन । तर हुबहु दोहोरिनु भनेको अल्छे गैरजिम्मेवार शिक्षकको लापरबाही हो । जाँचमा संलग्न परीक्षार्थीले प्रश्नपत्र हुबहु दोहोर्याएर सोधिएबारे प्रश्नपत्र दाँजेर सार्वजनिक गरे । त्यसपछि विद्यार्थीका केही संगठनले त्रिविमा तालाबन्दी गरेर विरोधका निम्नि विरोध जनाए । परीक्षा रद्द गर्दा विद्यार्थीको मेहनत खेर जाने भएपछि विरोध स्थगित गरे । प्रश्नपत्र दोहोरिँदा विद्यार्थीलाई नै फाइदा पुग्ने भएपछि उनीहरू विरोध गर्नबाट पछि हट्नु स्वाभाविकै हो, अर्का प्राध्यापकले भने, तर गल्ती गर्ने र कारबाही निकायचाहिं तैं चुप मैचुप गरेर बसेको अवस्था छ । मानविकी तथा सामाजिक शास्त्र संकायकी डिन प्राध्यापक कुसुम शाक्य छानबिन समिति गठन भएको र प्रतिवेदन प्राप्त नभएसम्म बोल्न नमिल्ने बताउँछिन् । राजनीतिशास्त्र केन्द्रीय विभाग प्रमुख रामकृष्ण तिवारीले समेत बोल्न नमिल्ने बताए । प्रतिवेदन आउन अझै एक साता लाग्ने उनको भनाइ छ । डिन कार्यालयमा कुन विषयको प्रश्न कुन शिक्षकले बनायो भन्ने यकिन रेकर्ड रहन्छ । तर प्रश्नपत्र निर्माण पदाधिकारीले आफूनिकटका शिक्षकलाई प्रश्नपत्र निर्माणमा संलग्न गराउने गरेका छन् । त्यसैले गर्दा छानबिन समिति झारा टार्नमात्र हुन सक्ने प्राध्यापकहरू आशंका व्यक्त गर्छन् । नियमानुसार दोषी शिक्षकलाई कालो सूचीमा राखेर अर्कोपटक प्रश्नपत्र निर्माणमा संलग्न गराउन मिल्दैन । ग्रेड रोक्का, दुई वर्षसम्म बढुवा रोक्का गर्न सक्छ । त्रिविको रातो किताबमा भएको कानुनको पालना नगर्दा प्रश्नपत्र हुबहु दोहोरिने गरेको छ, ती प्राध्यापकले भने, यसपटक दुई विषयका प्रश्नपत्र दोहोरिएका विषयमा पनि डिन कार्यालयका पदाधिकारी निकट रहेकाले कारबाहीमा हुनेमा शंका छ ।अर्कोतर्फ त्रिविले एकपटक स्थायी बनेका शिक्षकको दायित्व पढाउने मात्र नभई प्रश्नपत्र निर्माण विधि, उत्तरपुस्तिकाशोधपत्र जाँच्ने, परामर्श दिनेलगायत पर्छन् । तर त्रिविका अधिकांश शिक्षकले सेवाकालीन तालिम, पुनर्ताजगी तालिम पाउँदैनन् । पदाधिकारी निकट रहनेले थोरैमात्र भए पनि बढी लाभ लिने गरेको प्राध्यापकले बताए । त्रिविका चार संकाय र पाँच अध्ययन संस्थान छन् । सबै संकाय र अध्ययन संस्थानमा प्राध्यापक, सहप्राध्यापक, उपप्राध्यापक, सहायक उपप्राध्यापक, शिक्षण सहायक र प्रशिक्षक (तहगत) गरी ७ हजार ९ सय ६६ भन्दा बढी शिक्षक कार्यरत छन् ।"
मेयरसहित २१ विरुद्ध मुद्दा,"काठमाडौं (कास) नदीजन्य वस्तुबाट प्राप्त राजस्व हिनामिनामा संलग्न भएको आरोपमा रौतहटको फतुवा विजयपुर नगरपालिकाका प्रमुख गोपाल राय यादव र तत्कालीन उपप्रमुख कान्ति देवीसहित २१ जनाविरुद्ध अख्तियार दुरुपयोग अनुसन्धान आयोगले मुद्दा दायर गरेको छ । रौतहटका गुजरा नगरपालिका र फतुवा विजयपुर नगरपालिकाको लालबकैया नदीबाट प्राप्त ढुंगा, गिट्टीबालुवालगायत वस्तुबाट प्राप्त राजस्व हिनामिना आरोपमा अख्तियारले आइतबार उनीहरूविरुद्ध १ करोड ५३ लाख ५० हजार १ सय ९९ रुपैयाँ बिगो दाबी गर्दै विशेष अदालतमा मुद्दा दायर गरेको हो । जिल्ला समन्वय समितिको रोहवरमा बसेको बैठकबाट दुवै नगरपालिकाले संयुक्त रूपमा ढुंगा, गिट्टी र बालुवाको ठेक्का लगाउने र प्राप्त आयको ६० प्रतिशत फतुवा विजयपुर नगरपालिकाले र ४० प्रतिशत गुजरा नगरपालिकाले बाँडफाँट गर्ने सहमति भएको थियो । तर फतुवा विजयपुर नगरपालिकाले आर्थिक वर्ष २०७५७६ मा लाल बकैया नदीको ठेक्का कानुनविपरीत लगाएको आरोप छ । फतुवा विजयपुर पहिले पनि यादव नै नगर प्रमुख थिए । अख्तियारका प्रवक्ता श्यामप्रसाद भण्डारीका अनुसार उक्त अनियमिततामा यादव, कान्ति देवीका साथै तत्कालीन वडाध्यक्षहरू सञ्जय प्रसाद (वडा १), भविछन राय यादव (वडा २), दीपनारायण साह (वडा ३), शेख एजाज अहमद (वडा ५), हिरा राय यादव (वडा ६), उमाशंकर साह कलवार (वडा ८), दीपनारायण चौधरी (वडा ९), योगेन्द्रप्रसाद चौधरी (वडा १०) र ज्ञानेन्द्र चौधरी (वडा ११) विरुद्ध मुद्दा दायर गरिएको हो ।"
उस्तै छन् उमेश,"(डालास, अमेरिका)  डालासको ह्यास्लेटस्थित ग्लेनब्रुकमा आफ्नो आलिसान घरको डाइनिङ हलमा झुन्डिएको एउटा श्यामश्वेत तस्बिरमा उमेश प्रधान निकै जोसिला देखिन्छन् । यो तस्बिर सन् १९८९९० तिर एन्फा कप खेल्दाको हुनुपर्ने ठम्याइ छ प्रधानको । जहाँ उनी एक रुसी क्लबको तीन खेलाडीबाट घेरिएका छन् । दशरथ रंगशालामा लिइएको उक्त तस्बिरले उनी र नेपाली फुटबलको अतीत ब्युँत्याउँछ, विशेषतः ८० र ९० को दशक । प्रधान र मणि शाह नेपाली राष्ट्रिय टोलीमा मध्यपंक्तिका धरोहर थिए । नेपाली टोलीको रूपरेखा उनीहरूले नै तयार पार्थे । प्रधान राम्रो ड्रिब्लिङ गर्नुका साथै बल फिड गर्थे । तस्बिरमा देखिएजस्तै प्रधानको नियन्त्रणमा रहेको बल खोस्नु वा उनलाई बल नदिनु हरेक विपक्षीको लक्ष्य हुन्थ्यो । प्रधान, शाहसहित राजेश मानन्धर, दीपक अमात्य, राजुकाजी शाक्य, राजेश थापासहितका खेलाडीका कारण तीन दशकअघिको नेपाली टोली निकै ग्ल्यामर्स थियो । विशेष त लामो कपालका कारण । सन् १९८६ को विश्वकपमा कोलम्बियाका गोलरक्षक रेने हिगुताको लामो कपालको फेसनको प्रभाव प्रधानसहितका सबै खेलाडीमा परेको थियो । फेसनका लागि नेपाली टोलीका अधिकांश खेलाडी हिगुताका अनुयायी थिए । सन् १९८४ मा नेपालले पहिलोपल्ट आयोजना गरेको दक्षिण एसियाली खेलकुदलाई १६ वर्षे प्रधानले अविस्मरणीय बनाए । नेपालले स्वर्ण जित्दा उनी हरेक खेलमा मैदानमा उत्रिए । नेपालको पहिलो अन्तर्राष्ट्रिय यात्रामा राम्रो छाप छोडेपछि प्रधान नेपाली फुटबलमा लामो दौडको घोडा बने । १९९३ मा नेपालले दोस्रोपल्ट दक्षिण एसियाली खेलकुदमा फुटबलमा स्वर्ण जित्यो । बंगलादेशको ढाकामा नेपालले फाइनलमा भारतमाथि पेनाल्टी सुटआउटमा जित हात पार्यो । निर्धारित समयमा नेपालबाट दुईमध्ये एक गोल प्रधानले नै गरेका थिए । प्रधान र राजुकाजी नेपाली फुटबलको एउटा ब्रान्ड बने, जसले दक्षिण एसियाली खेलकुदमा दुई पटक स्वर्ण जितेको थियो । सन् २०१६ सम्म फुटबलबाट दुई स्वर्ण जित्ने प्रधान र शाक्यमात्र थिए । अहिले फुटबलको यो सूचीमा धेरै नाम थपिएको छ ।खेलाडीपछि प्रधान प्रशिक्षणतिर लागे । उनकै प्रशिक्षणमा नेपाली महिला टोलीले सन् १९९९ मा फिलिपिन्समा एसियन कप छनोट खेलेको थियो । १० वर्षसम्म महिलाको कुनै प्रतियोगिता नभएकाले नेपाली महिला फुटबललाई माथि ल्याउन निकै गाह्रो थियो । पछि महिला लिग सुरु भयो, यसले नेपालको महिला टोलीलाई राम्रो बनायो, प्रधान सम्झन्छन्, अहिलेको नेपाली महिला टोली राम्रो भएको छ । तर हामी साफ च्याम्पियनसिपमा ३४ पटक नै फाइनल पुगिसकेको अवस्थामा एक पटक जितका लागि राम्रो तयारीसाथ प्रयास हुनुपर्थ्यो । सन् १९९९ मै उनले र राजुकाजीले इंग्ल्यान्ड आएर यूईएफए बी लाइसेन्स कोर्स गरेका थिए, जसको मान्यता ए लाइसेन्सबराबर थियो । दुवैले यो कोर्स उत्तीर्ण गरेका थिए । प्रधानका अनुसार यो निकै उच्च श्रेणीको कोर्स हो । उनी यसै कोर्सको सहायतामा अमेरिका आइपुगे । गत वर्ष नेपाल सुपर लिग (एनएसएल) फुटबल आयोजना भएको थियो । अखिल नेपाल फुटबल संघ (एन्फा) ले एएफसीको ए लाइसेन्स गर्नेले मात्र एनएसएलको फ्रेन्चाइज टोलीलाई प्रशिक्षक राख्नुपर्ने प्रावधान राख्यो । एन्फा आफैंले इंग्ल्यान्ड पठाएर यूईएफए कोर्स गरेका राजुकाजीलाई एनएसएलमा प्रशिक्षण गर्न रोक्यो । नेपाल एयरलाइन्सको जागिर छाडेर अमेरिका आएका प्रधान अहिले व्यवसाय गर्छन् । तर, फुटबल प्रशिक्षणमै फर्किने दाउमा छन् उनी । नेपालबाट आएपछि उनले एफडब्लू एफसीमा चार वर्ष प्रशिक्षण गरेका थिए । यो सेलेक्ट क्लब हो । सेलेक्ट भएर आएका खेलाडीलाई यसबाट खेलाइन्थ्यो । तर व्यापारमा अलि राम्रो भविष्य देखेर उनी त्यतैतिर लागे । उनको घरको ब्याकयार्ड फुटबल मैदान जस्तै छ । उनी त्यहाॅ छोराहरूसँग फुटबल खेलेर आफ्नो तृष्णा मेटाउॅॅछन् र आफूलाई फिट राख्छन् । फिटनेसको हिसाबमा झट्ट हेर्दा उनी ८० र ९० दशककै नेपाली मिडफिल्डर उमेश प्रधान नै जस्तो देखिन्छन् । डालासमा नेपाली फुटबलको ठूलै जमात छ । नेपाली समाजमा यहाँ प्रत्येक साता सानोतिनो प्रतियोगिता भइरहन्छ । झन्डै २५ वर्षअघि स्थापित एन्फा एकेडेमीका सुरुआती दिनका प्रशिक्षक हुन् प्रधान । एन्फा एकेडेमीको पहिलो पुस्तालाई स्वर्णिम नै मानिन्छ । त्यसमध्ये प्रशान्त गिरी, प्रलय राजभण्डारी, प्रवीण मानन्धरसहित संगीत रजक डालासमै छन् । आफैंले सिकाएका खेलाडीसँगै विगत सम्झिएर रोमाञ्चित हुन्छन् उनी । नेपालमै हुँदा एक पटक उनले किशोर केसी र सुनील श्रेष्ठसँग मिलेर जावलाखेलमा एकेडेमी खोल्ने गृहकार्य गरेका थिए, जुन सफल भएन । नेपाली फुटबलको सबैजसो गतिविधिको खबर लिएर बसेका हुन्छन् प्रधान । एन्फा निर्वाचनको पूर्वसन्ध्यामा भेट्दा उनी उम्मेदवारमध्ये यी यी व्यक्तिले जितेमा नेपाली फुटबल उकास्न सक्लान् कि भनेर आकलन गरिरहेका थिए । २०५७ सालको सहिद स्मारक ए डिभिजन लिग चलिरहेको थियो । काठमाडौं क्लबका अध्यक्ष सञ्जीव मिश्र एउटा खबर लिएर दशरथ रंगशालाको खुला मिडिया बक्समा आएका थिए । काठमाडौं क्लबले लिगको कुनै एक खेल जितेकामा उमेश प्रधानले अमेरिकाबाट फोन गरेका रहेछन् । त्यही खबर मिश्रले खेलकुद पत्रकारलाई सुनाएका थिए । त्यतिबेला नेपालमा इन्टरनेट प्रभावकारी थिएन । इन्टरनेटमा भिज्न केही समय लिएका हामी केही खेलकुद पत्रकारलाई प्रधानले फोन, मेलबाहेक लिग फुटबलका गतिविधि कसरी थाहा पाए भन्ने खुबै चासोको विषय बनेको थियो । सन् १९९५ को सार्क ब्रिस्टल गोल्डकप (साफ च्याम्पियनसिप) नेपालले सम्झिनुपर्ने दुई विशेष कारण छन् । पहिलो, नेपालबाट कीर्तिमानी गोल स्कोरर हरि खड्काको डेब्यु प्रतियोगिता थियो । जहाँ उनी पाकिस्तानविरुद्ध आफ्नो पहिलो खेलमै गोल गर्न सफल थिए । दोस्रो, उमेश प्रधान यही प्रतियोगितामा देखाएको प्रदर्शनका आधारमा एएफसीबाट महिनाको उत्कृष्ट खेलाडी मनोनयनमा परेका थिए । नेपाली खेलाडी पहिलो पटक यसरी मनोनयनमा परेको थियो । सार्क ब्रिस्टल गोल्डकप सकिएपछि श्रीलंकामा एएफसीको मनोनयनमा परेको उनलाई जानकारी गराइएको रहेछ । सोही कारण उनीसँग कोलम्बोमा लिएको अन्तर्वार्तापछि एएफसीको म्यागेजिनमा छापिएको थियो । दुई वर्षपछि काठमाडौंमा साफ च्याम्पियनसिपको अर्को संस्करण भयो । आयोजना पक्ष छाड्ने हो भने नेपालका लागि प्रदर्शनका हिसाबले सम्झनलायक केही रहेन । प्रधानले भने यसलाई जिन्दगीभर बिर्सन सक्ने अवस्था पनि भएन । पहिलो खेलमै पाकिस्तानसँग २० को हारले स्तब्ध बनेको दाबेदार नेपालविरुद्ध अर्को खेलमा श्रीलंकाका रोशन पेरेराले ह्याट्रिक गोल नै ठोके । परिणाम नेपाल समूह चरणबाटै बाहिरियो । राजुकाजी शाक्यले जिन्दगीको अन्तिम खेल बेन्चमा बिताउनुपरेको थियो । उमेश प्रधानसहितका ग्ल्यामर्स ब्याच सोही नतिजाका कारण संन्यासको घोषणा गर्न नपाई फुटबल जीवन टुंग्याउनुपर्यो । घरेलु मैदानको दबाब नेपाली टोलीमाथि रहेको प्रधान सम्झन्छन् । अर्को दबाब हामीलाई एन्फाका पदाधिकारीहरूबाट थियो । जसरी भए पनि जित्नैपर्छ भनेर भनिएको थियो । यही दबाबले हामीले खेल्नै सकेनौं, २५ वर्षअघि नेपालले आयोजना गरेको साफ च्याम्पियनसिप सम्झिॅदै थिए प्रधान, हारको पीडा धेरै नै थियो, धेरै पछिसम्म रह्यो । अहिले पनि त्यो हारको पीडा छ । अलिक पहिल्यै नै खेल्न छाडेको भए यस्तो दुर्भाग्य दिन देख्नुपर्दैन थियो जस्तो पनि लाग्यो । तर सन् १९९९ को दक्षिण एसियाली खेलकुदको फाइनलमा बंगलादेशसँग हार्दा नेपाली टोलीमा अनुभवी खेलाडीको कमी देखियो । १२ जना अनुभवी खेलाडी भएको भए स्वर्ण पदक जितिन्थ्यो जस्तो लागेको थियो ।अनुभवको ठूलो प्रभाव देखे उनले । सन् १९९७ मा दुई खेलमा खराब नतिजाका आधारमा उनले झन्डै दुई दशकको यात्रा टुंग्याउनुपरेको थियो । जबकि त्यही वर्ष प्रधान एन्फाले प्रदान गर्ने वर्षको उत्कृष्ट खेलाडी भएका थिए । उनका अनुसार एन्फा जबरजस्ती केही खेलाडीको बिदाइमा लागेको थियो । केही महिनापछि नै उनले आधिकारिक बिदाइ पनि भन्न नपाई राष्ट्रिय टोलीसँगको यात्रा टुंग्याउन पुगे । त्यसपछि उनी कहिल्यै चुल्ठो कपालमा पनि देखिएनन् ।"
करोडौंको खेलमैदानमा गतिविधि शून्य,"व्यस्त हलेसी तुवाचुङहलेसी तुवाचुङ नगरपालिकामा भने खेलकुद क्रियाकलाप तीव्र रूपमा भइरहेको छ । फुटबल, भलिबल, सितोरियो कराते र एथलेटिक्सको प्रशिक्षक नै नियुक्ति गरेर खेलकुद गतिविधि बढाइएको नगरप्रमुख विमला राईले बताइन् । फुटबल र भलिबल प्रशिक्षक सागर राई र कराते तथा एथलेटिक्स प्रशिक्षक मिलन कसजुलाई नियुक्त गरेर खेलकुद गतिविधि गरिरहेको राईले बताइन् । उक्त नगरपालिकाको हरेक वडामा खेलमैदान निर्माण गरिएको छ । वडा५ दुर्छिममा रंगशाला निर्माणाधीन अवस्थामा छ । स्थानीय कृष्णराम राईले आठ रोपनी, मोतीप्रसाद राईका छोराहरू डडाकसिं, गान्दिपसिं, वीरबहादुर, देवबहादुर र हेमबहादुर राईले आठ रोपनी गरी १६ रोपनी जग्गामा कृष्णराममोतीप्रसाद रंगशाला निर्माण भइरहेको हो । उक्त कामका लागि नगरपालिकाको पाँच लाख, स्थानीयको पाँच लाख, प्रदेश सरकारको दस लाख, खेलकुद मन्त्रालयको दस लाख, भूसंरक्षण तथा जलाधारको आठ लाख गरी करिब ३८ लाख खर्च भइसकेको स्थानीय जनकराज राईले बताए । उक्त रंगशालाको नाम जग्गादाताहरूको नामबाट राखिएको राईले बताए । यो खेलमैदानमा २०७३ देखि २०७५ सम्म गोल्डकप फुटबल भएको छ । पहिलो टिमलाई एक लाख, दोस्रोलाई पचास हजार र सेमिफाइनलिस्टलाई १५१५ हजार राशिको पुरस्कारको प्रायोजन पनि जनकराज राईले नै गरेका थिए । त्यसयता भने कोरोनाले खेल आयोजना गर्न नसकिएको प्रायोजक राईको भनाइ छ ।"
क्रिकेट टिम घोषणा,"काठमाडौं (कास) नेपाल क्रिकेट संघ (क्यान) ले स्कटल्यान्डमा हुने विश्वकप लिग २ र त्यसअघि क्यानडाविरुद्धको वानडे सिरिजका लागि नियमित कप्तान सन्दीप लामिछानेको नेतृत्वमा आइतबार १४ सदस्यीय राष्ट्रिय टिम घोषणा गरेको छ ।टिमको उपकप्तानमा रोहित पौडेल निरन्तर रहेका छन् । अलराउन्डर पवन सर्राफले पुनरागमन गरेका छन् भने बायाँ हाते स्पिनर वासिर अहमदले पहिलोपल्ट वानडे टिममा स्थान पाएका छन् । अमेरिका भ्रमणको टिममा रहेका सागर ढकाल, सुसन भारी र सुनील धमला बाहिरिएका छन् । कुशल भुर्तेल, आरिफ शेख, देव खनाल, दीपेन्द्र सिंह ऐरी, आरिफ शेख, करण केसी, सोमपाल कामी, आदिल अन्सारी, किशोर महतो र विनोद भण्डारी टिममा यथावत् छन् ।नेपाली टिम क्यानडामा दुई वानडे खेलेपछि स्कटल्यान्ड जानेछ, जहाँ घरेलु टिम स्कटल्यान्ड र नामिबियिाविरुद्ध प्रतिस्पर्धा गर्नेछ । पहिलो खेल जुलाई ११ (नेपालविरुद्ध नामिबिया) हुनेछ । टिम मंगलबार क्यानडा प्रस्थान गर्नेछ ।"
अपन राधेमाई फाइनलमा,"काठमाडौं (कास) अपन राधेमाई युथ क्लब यू१६ नेक्सस कप टी२० क्रिकेट सिजन ५ मा आइतबार फाइनलमा प्रवेश गरेको छ । मूलपानी क्रिकेट मैदानमा राधेमाईले घोडाघोडी क्रिकेट एकेडेमी, कैलालीलाई ९० रनले पराजित गर्दै फाइनल यात्रा तय गरेको हो ।सुरुमा ब्याटिङ गरेको राधेमाईले निर्धारित २० ओभरमा ८ विकेट क्षतिमा १ सय २९ रन बनायो । राधेमाईका सागिर मियाँले ३०, सजित अख्तर हवारीले २८ र सफ्वान अलीले १९ रन बनाए ।जवाफमा घोडाघोडी १२४ ओभरमा पूरै विकेट गुमाउँदै मात्र ३९ रनमा खुम्चियो । बलिङतर्फ राधेमाईका म्यान अफ द म्याच अनिश साह कानुले ३ ओभरमा १ मेडन राख्दै ५ रन खर्चेर ४ विकेट लिए । राधेमाईकै वसिम अली मन्सुरी र रोहन यादवले २२ ब्याट्सम्यानलाई पेभेलियन फर्काए ।उपाधिका लागि राधेमाईले ग्रेट हिमालयन क्रिकेट एकेडेमी (जीएचसीए), ललितपुर र आयोजक नेक्सस क्रिकेट एकेडेमीबीचको विजेतासँग खेल्नेछ ।"
आर्मी टिम च्याम्पियन,"(काठमाडौं)  नेपाल आर्मी १८ स्वर्ण, १२ रजत र ५ कांस्यसहित कुल ५ पदक जित्दै आइतबार ४४ औं राष्ट्रिय एथलेटिक्स प्रतियोगितामा टिम च्याम्पियन बनेको छ ।त्रिपुरेश्वरस्थित दशरथ रंगशालामा सम्पन्न प्रतियोगितामा अर्को विभागीय टिम एपीएफ ९ स्वर्ण, ६ रजत ८ कांस्यसहित कुल २३ पदक हात पार्दै दोस्रोमा रह्यो । वाग्मती प्रदेश ३ स्वर्ण, २ रजत र ६ कांस्यसहित कुल ११ पदक प्राप्त गर्दै तेस्रो भयो । पुलिसले ३ रजत र ४ कांस्य हात पार्यो । सात प्रदेश र तीन विभागीय टिमले ३२ स्वर्णका लागि प्रतिस्पर्धा गरेका थिए । विभागीय टिमबाहिरका खेलाडीले स्वर्ण जित्न सकेनन् ।प्रतियोगितामा पुरुषतर्फ एपीएफका शिवराज पार्की र महिलातर्फ आर्मीकी जयरानी थारूले उत्कृष्ट खेलाडीको पुरस्कार हात पारे । शिवराजले ३ स्वर्ण र १ रजत जिते भने जयरानीले २ राष्ट्रिय कीर्तिमानीसहित ४ स्वर्ण र १ रजत जितिन् । प्रतियोगितामा तीन राष्ट्रिय कीर्तिमान बने र त्यसमा जयरानीले १ सय र ४ सय मिटर हर्डल्समा राष्ट्रिय कीर्तिमान बनाइन् । अर्को कीर्तिमान आर्मीका जीवन थारूले पुरुष १ सय १० मिटर हर्डल्समा बनाएका थिए । जीवनले २ स्वर्ण र २ रजत पदक हात पारे ।नेपाल एथलेटिक्स संघद्वारा आयोजित प्रतियोगितामा प्रत्येक राष्ट्रिय कीर्तिमानका लागि ५ हजार पुरस्कार दिइयो । दशरथ रंगशालामा सम्पन्न तीनदिने प्रतियोगितामा दस टिमका २ सय ४० खेलाडीले प्रतिस्पर्धा गरेका थिए ।"

शीर्षक,विवरण
अर्थमन्त्री शर्मामाथि छानबिनबिनै बजेट पारित,"कमिसनको खेल भयो ः ओलीअर्थमन्त्रीले संसद्मा प्रस्टीकरण दिइरहँदा राष्ट्रिय सभागृहमा आयोजित एमालेका स्थानीय तहका जनप्रतिनिधिको प्रशिक्षणमा अध्यक्ष केपी शर्मा ओलीले संघको बजेट निर्माण गर्ने क्रममा व्यापारीसँग मिलेमतो र कमिसनको खेल भएको बताएका थिए । करको दर तय गर्ने काम गोप्य रहने उल्लेख गर्दै उनले वर्तमान सरकार र अर्थमन्त्री शर्माले गोपनीयता कायम गर्न नसकेको आरोप लगाए । व्यापारीसँग मिलेर र कमिसन खाएर करका दर तोकिए । यस्तो त कुनै राज्य, कुनै प्रणालीमा पनि कल्पना गर्न सकिँदैन । यो पञ्चायत कालमा पनि हुँदैनथ्यो, उनले भने ।"
जिन्दगी घोडसवार,"धनकुटाको तत्कालीन चुङ्माङ९ (हाल पाख्रिबास नगरपालिका१०) दाङसिङ पुर्ख्यौली घर भएका राई सदरमुकाममा बसोबास गर्छन् । बाटोमा हिँड्दा घोडचढी वकिल आयो भन्दा आफूलाई आनन्द लाग्ने उनले बताए । घोडा चढेरै उनी जिल्ला, उच्च अदालत तथा सरकारी वकिल कार्यालय ओहोरदोहोर गर्छन् । अदालतकै चौरमा घोडा बाँधेर उनी बहसमा पुग्छन् । घोडासँग सेल्फी खिच्ने पनि ठाउँठाउँमा भेटिन्छन् । कसैकसैले त केहीबेर घोडा चढ्ने रहर गर्दै माग्छन्, उनले भने, फुर्सद हुँदा उनीहरूको रहर पूरा गरिदिन्छु । घोडचढीको अनुभव उनका लागि नौलो होइन । हजुरबुबा बाहाध्वज र बुबा धनबहादुरले घोडा पाल्ने गरेकाले बाल्यकालदेखि नै उनी घोडासँग रत्तिए । त्यसबेला बेंसीबाट धान ओसार्न घोडा प्रयोग गरिन्थ्यो । तीन वर्षको छँदा बुबाले पहिलो पटक घोडा चढाएको उनलाई सम्झना छ । त्यसबेला गाउँघरमा सबैजसोको घोडा हुन्थ्यो, उनले भने, गाउँबस्तीमै सडक पुगेपछि घोडालाई गाडीले विस्थापित गरिदियो । कतिपयले गाडी किन्न छाडेर घोडा भन्दै उनको खिसीट्युरी पनि गर्छन् । तर उनलाई यस्ता कुराको परवाह छैन । गाडीको सर्भिसिङ गरेजस्तै घोडाको स्याहारमा पनि विशेष ख्याल गर्नुपर्छ । उनी हरेक दिन कोरीबाटी गरिदिन्छन् । साप्ताहिक रूपमा नुहाइदिन्छन् अनि वर्षमा एक पटक जगर काटिदिन्छन् । घोडाको स्याहार र खान्कीमा दैनिक झन्डै एक हजार रुपैयाँ खर्च हुने राईले सुनाए । जसमा दैनिक खान्की चना, मकै र गहुँको चोकर पर्छ । लगाम, पेटी, रिकाब, जिन, काँटीको जाँच गरेर मात्रै उनी घोडामाथि चढ्छन् । अहिलेसम्म लडाएको छैन । आफूले माया गरेपछि उसले पनि धोका दिँदैन, उनले भने । घोडाले मलमूत्र विसर्जन गरेर फोहोर गर्ला भन्नेमा उनी सचेत छन् । उनले घोडाको पुच्छरमा झोला झुन्ड्याएका छन् । राईजस्तै घोडाका अर्का सोखिन हुन्, तेह्रथुमको लालीगुराँस नगरपालिका४ फुलेकका ६७ वर्षीय बौदमान पौडेल । ग्रामीण सडक बनेसँगै गाडीको लर्को बढिरहँदा उनी घोडा चढेरै आफ्नो गन्तव्य पुगिरहेका छन् । उनको गाउँमा पहिले मुखियाले मात्र घोडा चढ्थे । मोटरबाटो नहुँदा घोडा नै ठूलाबडाको सवारीसाधन थियो । बिस्तारै गाउँगाउँसम्म बाटो बने, मोटर कुद्न थाले । पौडेलको मन मोटरगाडीले तान्न सकेन । सुरुमा उनले ५ लाख २८ हजार रुपैयाँमा घोडा किनेर ल्याएका थिए । वसन्तपुर बजारमा चर्दाचर्दै घोडा मर्यो । त्यसपछि इलाम पुगेर ६ लाख ५० हजार रुपैयाँमा अर्को घोडा खरिद गरे । हिजोआज उनी त्यही घोडामा गाउँबजार गरिरहन्छन् । १८ वर्षदेखि ४६ वर्षसम्म उनले नियमित घोडा कुदाए । त्यसपछिका केही वर्ष भने मेसो नमिलेर घोडामा कुद्न पाएनन् । सवारीसाधनमा यात्रा गर्दा हुने दुर्घटनाले बिच्किएका पौडेल घोडालाई सुरक्षित सवारीसाधन ठान्छन् । घोडा चढ्ने सानैदेखिको रहर हो, वसन्तपुर बजारमा सोमबारको हटिया भर्न १० किलोमिटर टाढाको घरबाट घोडा चडेर आएका पौडेलले भने, अन्य साधनको तुलनामा यो त धेरै सजिलो । उनका बुबाले पनि युवा अवस्थादेखि नै घोडा दौडाए । पितापुर्खा घोडामा चढेर सदरमुकाम म्याङलुङ र धनकुटाबजारसम्म पुग्थे । करेली छाँदेर घोडामा घुम्दा देख्नेहरूले पनि हुनेखाने नै रहेछ भनेर गुणगान गाउँथे । त्यो मज्जा अहिले आफूले पनि पाइरहेको पौडेलको भनाइ छ । घोडाको विकल्प अरू सवारीसाधन होइनन्, घोडा नै हो, पौडेलको तर्क छ, घोडा त साँघुरो बाटामा पनि सजिलै जान्छ, अरू सवारीलाई त सडक नै चाहिन्छ । जिल्लाका टाढाटाढाका बजारसम्म उनी घोडामै जान्छन् । गाउँघरमा हुने विवाह तथा अन्य कार्यक्रममा जाँदा पनि घोडा नै प्रयोग गर्छन् । मोटरसाइकल र गाडीको संख्या बढिरहँदा उनी युवालाई घोडचढीमा आकर्षित गराउने मेसोमा छन् । युवालाई घोडा कुदाउने कौशल सिकाउन मन छ, उनले भने, गाउँमा घोडचढी दौड गराउन सके घोडा पर्यटनको सम्भावना पनि बढ्छ ।"
आँखाको ज्योति खोज्दै आउँछन् भारतीय सर्वसाधारण,"पर्वत पोर्तेल (झापा), विनोद भण्डारी (विराटनगर), भरत जर्घामगर (सिरहा), शंकर आचार्य (पर्सा), माधव ढुंगाना (भैरहवा), ठाकुरसिंह थारु (नेपालगन्ज) र अर्जुन शाह (धनगढी)"
हैजा आशंकामा २ को उपचार सुरु,"(काठमाडौं)  हैजा (कोलेरा) को आशंकामा बागबजारमा डेरा गरी बस्ने दिदीबहिनीको उपचार थालिएको छ । मोडेल अस्पतालमा उपचाररत उनीहरूलाई हैजा लागेको हुन सक्ने भन्दै टेकुस्थित शुक्रराज ट्रपिकल तथा सरुवा रोग अस्पताल रेफर गरिएको थियो । उनीहरूको हाल टेकु अस्पतालको सघन उपचार कक्ष (आईसीयू) मा उपचार भइरहेको छ । युवा दिदीबहिनीलाई मोडेल अस्पतालले हैजाको आशंकामा हामीकहाँ पठाएको हो, टेकु अस्पतालकी निर्देशक डा मनीषा रावलले भनिन्, हाल आईसीयूमा उपचार जारी छ, स्टुल कल्चरको रिपोर्ट पर्सि आउँछ ।अनियन्त्रित रूपमा चौलानीजस्तो पातलो दिसा हुने रोगलाई बोलचालको भाषामा झाडापखाला (डायरिया) भनिन्छ । यदि यस्ता रोगीको पखालामा ब्याक्टेरियम भिब्रियो कोलेरी नामक जीवाणु देखियो भने त्यो हैजा हो ।निर्देशक डा रावलका अनुसार टेकु अस्पतालमा ३ महिनायता दिनहुँ औसत ८ जनादेखि १० जनासम्म झाडापखालाका बिरामी आउने गरेका छन् । तर, सबै बिरामी सामान्यतया १२ दिनको अस्पताल बसाइपछि निको भएर घर फर्किने गरेका थिए । हाल उपचाररत दिदीबहिनीमा भने कडा लक्षण देखिएको हो । दुवै जनालाई चिकित्सकहरूले क्लिनिकल्ली हैजा लागेको ठहर गर्दै उपचार गरिरहेका छन् । उनीहरूलाई हामीले क्लिनिकल्ली हैजा नै भएको मानेर त्यसैअनुसार उपचार गरिरहेका छौं, टेकु अस्पतालको रिसर्च युनिट प्रमुख डा शेरबहादुर पुनले भने, तर परीक्षणको रिपोर्ट आएपछि मात्रै यकिनका साथ भन्न सकिन्छ । नेपालमा हैजा एडेमिक अर्थात् खासखास क्षेत्रहरूमा पटकपटक देखिरहेको औंल्याउँदै डा पुनले थपे, नेपालमा वर्षैपिच्छे विभिन्न ठाउँमा हैजा देखिने गरेको छ ।उनका अनुसार करिब ९ महिनाअघि कपिलवस्तुको कृष्णनगरमा झाडापखालाका बिरामीहरूबाट संकलित नमुनामध्ये एउटामा हैजाको जीवाणु देखिएको थियो । त्यसको १ महिनाअघि पनि ललितपुरमा एक व्यक्तिमा हैजा पुष्टि भएको थियो । पानी वाखाद्य पदार्थमा संक्रमित व्यक्तिको दिसा मिसिँदा हैजाका जीवाणु अन्य स्वस्थ व्यक्तिमा सर्न सक्छ । खानपानमा स्वच्छता र सतर्कता अपनाउँदा हैजाबाट बच्न सकिने डा पुन बताउँछन् । स्वास्थ्य शिक्षा र राम्रो खाद्य सुरक्षा पनि उत्तिकै महत्त्वपूर्णछ, उनले भने ।विश्व स्वास्थ्य संगठन (डब्लूएचओ) को अनुमानअनुसार विश्वभर हरेक वर्ष १३ लाखदेखि ४० लाख जनामा हैजा देखिन्छ । त्यसमध्ये २१ हजारदेखि १ लाख ४३ हजार जनासम्मको मृत्यु हुने गरेको छ ।"
मंकीपक्सका शंकास्पद बिरामी,"शुक्रराज ट्रपिकल तथा सरुवा रोग अस्पतालमै बिहीबार मंकीपक्सको आशंकामा २६ वर्षीय पुरुषलाई भर्ना गरिएको छ । वैदेशिक रोजगारीका क्रममा दुबईमा रहेका उनलाई स्वदेश फर्किने क्रममा त्रिभुवन अन्तर्राष्ट्रिय विमानस्थलस्थित हेल्थ डेस्कले मंकीपक्सको आशंकामा टेकु अस्पताल पठाएको थियो । शरीरभरि एलर्जीजस्तो डाबरसँगै अन्य स्वास्थ्य समस्यासमेत रहेको पाइएपछि अस्पताल पठाइएको हो ।अस्पतालका अनुसार उनलाई एक सातायता ज्वरो र शरीरमा डाबर आउने समस्या छ । उनी पछिल्लो पटक ६ महिनाअघि मात्रै दुबई गएका हुन् । तर, यस्तो समस्या उनलाई पहिले पनि देखिने गरेको र पछिल्लो पटक पुनः बल्झिएपछि उनी उपचार गर्नकै लागि नेपाल आएको समेत ती व्यक्तिले चिकित्सकहरूलाई बताएका अस्पतालले जनाएको छ ।हाल हामीले उनलाई आइसोलेट गरेर मंकीपक्स लगायत अन्य केके कारणले यस्तो समस्या देखिएको हुन सक्छ भन्ने परीक्षण गरिरहेका छौं, टेकु अस्पतालकी निर्देशक डा मनीषा रावलले भनिन् ।उनलाई यसअघि पनि यस्तो समस्या देखिने गरेको आधारमा मंकीपक्स नभएर अन्य कुनै शारीरिक समस्यासमेत हुन सक्ने भएकाले त्यसको निदानका लागि विभिन्न परीक्षण थालेको पनि डा रावलले जानकारी दिइन् ।"
बाघको आक्रमणबाट मृत्यु,चितवन (कास) बाघको आक्रमणबाट भरतपुर२७ की २३ वर्षीया रेखा बस्नेतको मृत्यु भएको छ । निगुरो टिप्न चितवन राष्ट्रिय निकुञ्ज आडको मेघौली राधाकृष्ण मध्यवर्ती सामुदायिक वनमा गएकी उनलाई बाघले आक्रमण गरी जंगलतिर लगेको थियो । बस्नेतसहित स्थानीय १०१२ जना बिहीबार बिहान ७ बजे निगुरो खोज्न गएका थिए । मध्याह्न १२ बजे उनको शव फेला परेको चितवन प्रहरी प्रवक्ता डीएसपी नरहरि अधिकारीले बताए । यसअघि जेठ २४ मा घौलाघारी मध्यवर्ती सामुदायिक वनमा निगुरो टिप्नकै लागि गएकी भरतपुर२३ जगतपुरकी मंगली बोटेको पनि बाघको आक्रमणमा परेर ज्यान गएको थियो । निकुञ्जका प्रमुख संरक्षण अधिकृत हरिभद्र आचार्यका अनुसार गत असार ७ यता बिहीबारसम्म बाघको आक्रमणमा मृत्यु हुनेको संख्या १६ पुगेको छ ।
प्रेमिकाद्वारा हत्या,"(दोलखा)  गत जेठ ११ मा गौरीशंकर गाउँपालिका३ झ्याँकुका २४ वर्षीय यानबहादुर बस्नेत जंगलमा झुन्डिएको अवस्थामा फेला परे । मृत्युको कारण खोतल्दै जाँदा प्रहरीले उनको हत्या गरेर झुन्ड्याइएको निष्कर्ष मात्रै निकालेन, घटनामा प्रेमिका र उनको परिवारकै संलग्नता रहेको तथ्य बाहिर ल्याएको छ । प्रहरीका अनुसार एक विद्यालयमा लेखापाल रहेका बस्नेत २ वर्षदेखि स्थानीय १९ वर्षीया किशोरीसँग प्रेम सम्बन्धमा थिए । उनीहरूको सम्बन्ध दुवैका परिवारलाई मान्य नभए पनि बस्नेत निरन्तर किशोरीलाई बिहे गर्न दबाब बढाइरहेका थिए । नजिकको नाता पर्ने भएकाले बिहे भएमा दुवैलाई परिवारबाट बहिष्कार खेप्नुपर्ने डर थियो । यहीबीच पछिल्लोपटक बस्नेतले भागी बिहे गर्न किशोरीसमक्ष आाग्रह गरिरहेका थिए ।किशोरीलाई भगाउने उद्देश्य राखेर बस्नेत जेठ ११ गते केटीको घर पुगेको देखिन्छ । तर केटीले प्रस्ताव अस्वीकार गरेपछि झगडा भएको पाइएको छ, दोलखा प्रहरीका प्र्रहरी नायब उपरीक्षक (डीएसपी) गंगाप्रसाद पौडेलले भने, बस्नेत मदिरा सेवन गरेर पुगेका थिए । झगडा परेपछि केटी र उनको परिवारका सदस्यले बस्नेतको घाँटी थिचेको र त्यही बेला उनको मृत्यु भएको देखियो ।रातको समयमा घरमा कोही नभएका बेलामा बस्नेतले भागौं भनेर जबर्जस्ती गर्दा उनको घाँटी थिचेर हत्या गरेको ती किशोरीले प्रहरीलाई बयानसमेत दिएकी डीएसपी पौडेलले जनाकारी दिए । उनका अनुसार हत्यापछिबस्नेतको शव व्यवस्थापनमा नाबालक २ भाइबहिनीसहित आमाबुबा र छिमेकीसमेत संलग्न रहेको र जंगलमा लगेर काफलको रूखमा झुन्ड्याएको किशोरीले स्विकारेकी छन् ।आत्महत्या देखाउन बस्नेतको शव घरभन्दा करिब ७० मिटर नजिकैको जंगलमा झुन्ड्याइएको अवस्थामा फेला पारिएको थियो । प्रहरी अनुसन्धानमा किशोरी कक्षा ९ मा अध्ययन गर्ने बेलादेखि नै बस्नेतसँग नजिकिएको पाइएको छ । गएको स्थानीय तह निर्वाचनमा उनी म्यादी प्रहरीका रूपमा समेत खटिएकी थिइन् । गाउँमा आफूहरूबीचको सम्बन्धको चर्चा हुन थालेपछि किशोरी बस्नेतबाट टाढिन खोजेकी थिइन्, डीएसपी पौडेलले भने, तर बस्नेतले उनलाई जबर्जस्ती भगाउन भन्दै घर नै धाउन थालेपछि किशोरीले उनको हत्या गरेको देखिन्छ ।"
अपांगता भएकालाई घरमै नागरिकता,"(नुवाकोट)  अपांगता भएर नागरिकता पाउन नसकेका स्थानीयलाई घरमै नागरिकता दिएको छ । सदरमुकाम विदुरदेखि करिब १८ किलोमिटर पश्चिममा पर्ने तारकेश्वर गाउँपालिका३ हटियाका २५ वर्षीय भवनाथ ढकाल र ५९ वर्षीया लक्ष्मी श्रेष्ठलाई जिल्ला प्रशासन कार्यालयका प्रशासकीय अधिकृत सुरेश श्रेष्ठ र अप्सरा पोखरेलले घरमै गई नागरिकता प्रदान गरेका हुन् ।अपांगता भएका उनीहरू नागरिकता नहुँदा राज्यबाट पाउने सुविधाबाट बन्चित थिए । भवनाथ आजीवन अपांग हुन् भने लक्ष्मी २ वर्षदेखि ओछ्यानमा छिन् । ढकाल बोल्न र हिँडडुल गर्न पनि सक्दैनन् । दिसापिसाबलगायत सबै नित्यकर्म परिवारकै भरमा हुने गरेको बुबा कृष्णलालले बताए । कृष्णलालका ४ भाइ छोरा २ छोरी छन् । भवनाथ कान्छो छोरा हुन् ।जन्मेदेखि नै उसको अवस्था यस्तै हो, उपचार गराउँदा सुस्तमनस्थितिको भएको र हातगोडाले काम गर्दैन भनिएको थियो, बाबु कृष्णलालले भने, दिसापिसाब, खाना खुवाउनेदेखि नुवाइधुवाइलगायत सबै काम घरका सबैले मिलेर गर्छौं ।पाँच सन्तानकी आमा लक्ष्मीको नसासम्बन्धी रोगका कारण शरीरको तल्लो भाग चल्दैन । उनी बोल्न सक्छिन् । तर, शौच गर्न अरूकै भर पर्नुपर्ने अवस्था रहेको श्रीमान् हरि श्रेष्ठले बताए । भारतको मुम्बइमा कार्यरत उनले ५ छोराछोरीको पढाइ र खर खर्च धान्दै आएका थिए । श्रीमती थला परेपछि उनी स्वदेश फर्किएर लक्ष्मीको सहारा बनेका छन् । श्रीमतीको स्याहारसुसारमा लाग्दा कमाइ बन्द भएको छ, अहिले घर खर्च चलाउन समस्या हुन थालेको छ, उनले भने । उनीहरू दुवैलाई नागरिकता दिलाउन २ वर्षदेखि गरेको प्रयास बल्ल सफल भएको वडाध्यक्ष सूर्यमान श्रेष्ठले बताए । अपांगता भएकालाई बोकाएर विदुरबाट नागरिकता दिलाउन सक्ने अवस्था नभएपछि ताकेता गरेर बल्ल उनीहरूले नागरिकता पाएको उनले सुनाए । उक्त वडामा ४१ जना अपांगता भएका व्यक्ति छन् । कार्यालयसम्म आउन नसक्नेहरू राज्यबाट पाउने सुविधाबाट वञ्चित नहोऊन् भनेर घरदैलोमै सेवा दिएको प्रमुख जिल्ला अधिकारी नारायणप्रसाद रिसालले बताए ।"
'शरणार्थीलाई शिविरमा छाडेर राष्ट्रसंघीय आयोग भाग्न मिल्दैन,"सन् ९० दशकको सुरुवातबाटै नेपाल आएका भुटानी शरणार्थीमध्ये १ लाखभन्दा बढी अमेरिका, बेलायतसहितका तेस्रो देशमा पुनर्बसोबासमा गइसकेपछि शरणार्थी समस्या सुल्झिएको छ भन्ने तर्क सुनिन्छ नि ? भुटानी शरणार्थीको स्वैच्छिक घरफिर्ती असम्भव भएपछि अन्तर्राष्ट्रिय समुदायको पहलमा पुनर्बसोबास सुरु भएको थियो । नेपाल र भुटान सरकारबीच १७ चरणमा वार्ता भइसक्दा शरणार्थी समस्या सुल्झेला कि भनी आशा गरिबसेका भुटानीहरू अर्को चरणको पुनर्बसोबासले समस्या समाधानको दिगो नतिजा दिन सक्ला भन्नेमै थिए । तर यो दिगो समाधान बन्न नसकेको यथार्थ आज सबैका सामु छ । तेस्रो देशमा पुगेपछि बिसाउने चौतारी पाएजस्तो भएको छ । सास फेर्न सक्ने केही खुला आकाश पाइएको होला तर हाम्रो अन्तिम गन्तव्य भनेको घरफिर्ती हो । हाम्रो पहिचान, संस्कृति, सभ्यता र सबैभन्दा बढी हाम्रो अधिकारको कुरा पनि हो यो । तेस्रो देशमा भुटानी समुदाय पुग्दैमा वा अझै पनि झापामोरङका शिविरमा ६५ सय जति शरणार्थीको बसोबास रहँदैमा शरणार्थीको बृहत् अभियान र घरफिर्तीको गन्तव्य टुंगिएको छ भन्न मिल्दैन । यो भुसको आगोजस्तो हो, अहिले निभेजस्तो देखिएको हो तर आगो निभेको छैन । तेस्रो देशमा शरणार्थी जानासाथै यो मामिला अन्तर्राष्ट्रियकरण भइसकेको छ भन्ने बहस पनि चल्ने गरेको छ । यस्तो ॅअन्तर्राष्ट्रियकरण को अर्थ कत्तिको रहन्छ ?हो, एक लाखभन्दा बढी शरणार्थी अमेरिका, युरोपमा पुगेको आजको स्थिति भनेको भुटानकै लागि आइपरेको (नसोचिएको) थ्रेट हो । यता शिविरमा बस्नेले मात्रै होइन, बाहिरी विश्वमा पुग्नेले पनि आफ्नो माटोको, उत्पत्तिको कथा भुलिगएका छैनन् । कुनै समयमा यो चेतनाले अप्ठ्यारो प्रकारको अभियान अघि बढाउन सक्नेछ । उता गएका छन्, पैसा कमाएका छन्, केही अमनचैन देखिन्छ । तर, भोलि गएर आजका भुटानीअमेरिकी वा भुटानीअस्ट्रेलियालीले आफ्नो पहिचान खोज्न सक्छन् । गैरआवासीय भुटानी समूहको अभियान अघि बढ्न सक्छ । भुटानका शासकले आफूले लखेटेका आफ्नै नागरिकबारेमा दिगो समाधान (एमिकेबल सोलुसन) पहिल्याएनन् भने यही अन्तर्राष्ट्रियकरण एउटा अभियान बन्ने निश्चित छ ।बाहिरी विश्वमा ॅजातीय सफाया को दाग खेपिरहेकै बेला भुटानले आफ्नो लोकतान्त्रिक छविमा निखार ल्याउनुको सट्टा ३० वर्षयता दर्जनौं ॅराजनीतिक बन्दी लाई आजीवन कारावासमा राखिरहेकै छ नि ?भुटानमा जुन परिवर्तन आयो, त्यसलाई उसले आफ्नो प्रकारको प्रजातन्त्र भनेको छ । भुटानले दिएको स्वतन्त्रता, यसरी भनेको स्वतन्त्रता र कानूनबारे हामीलाई थाहा छैन । आश्चर्य कहाँनेर छ भने अन्तर्राष्ट्रिय समुदायले पनि भुटानमा परिवर्तन आयो भन्छ तर त्यसका लागि अनुगमन संयन्त्र कहाँनेर छ, कसरी गरिएको छ, कसैले भन्न सक्दैन । धेरै मानिस आज भुटानभित्र राजबन्दीका रूपमा जेलमा छन्, उनीहरूको आधारभूत मानवअधिकार हनन भइरहेको छ तर यसको पनि रिपोर्टिङ भइरहेकै छैन । भित्र केही खुलापन आएको होला तर सिंगो पद्धतिमा सजायपुरस्कारको नियमन नभईकन केही भन्न सकिन्न ।भुटानभित्र रहेको अराजनीतिक र अप्रजातान्त्रिक स्थितिबारे बाहिरी विश्वका मञ्चहरूमा किन प्रश्न उठ्दैन ? हेग, जेनेभा, न्युयोर्कलाई यो स्थिति थाहै नभएको हो ?मैले बुझेसम्म बाहिरी विश्वमा त्यहाँ (भुटान) भित्र केही खुलापन बढेको छ, यसलाई अब केही समय निरीक्षणको दायरामा राखेर हेरौं भन्नेको एउटा माइन्डसेट पनि देखिन्छ । भुटानभित्रको गिर्दो मानवअधिकार र अराजनीतिक स्थितिबारे पश्चिमा जगत् जानकार छ, तर उच्च तहको कूटनीतिक कदमका हकमा तत्काल केही रेस्पोन्स नजनाइएको हुन सक्छ । यति कुरा भइरहँदा ॅह्यापी इन्डेक्स सहितका विज्ञापनमा त भुटान फेरि सफलै देखिन्छ नि ? त्यसो होइन, म अर्थशास्त्रको विद्यार्थी हुँ । राजनीतिक नाराका रूपमा भुटानले ग्रस नेसनल ह्यापिनेस (जीएनएच) भनेर जे ल्याएको छ, यो संसारले पचाएकै छैन । यसबारे पश्चिमा जगत्का अर्थशास्त्री, विज्ञहरूसँग मेरो कुरा भइरहन्छ । यो हावा हो भन्छन् उनीहरू । भुटानले जीएनएच भनेर वातावरण, सरसफाइको सूचकांकलाई अघि सारेको छ । तर, मौलिक अधिकार, स्वतन्त्रता, राजनीतिक स्वतन्त्रताजस्ता बुँदा कहाँ छन् ? ३० वर्षदेखि नागरिकताविहीन भएका भुटानी नागरिकका बारेमा कहाँ छ जीएनएच ? भुटानी शरणार्थीको इतिहास सम्झँदा भारतीय भूमि हुँदै नेपाल ल्याइएका १ लाखभन्दा बढी भुटानीको नियतिमा भारतको भूमिका र पहुँच सधैं ॅगौण बनाइएको छ । भुटान एक्लैको बलमा शरणार्थी मुद्दा यहाँसम्म तन्किएर आएको हो त ?हो, भुटानी शरणार्थीको हाम्रो इतिहासमा भारतले प्रोएक्टिभ रोल खेलेकै थियो, भारतीय भूमि हुँदै भारतीय सुरक्षा बलकै भरथेगमा पूर्वी नेपालको बिन्दुमा हामीलाई ल्याएर छाडिएको इतिहास कसैले पनि नकार्न सक्दैन । सन् १९९६ तिर हुनुपर्छ, भारतीय विदेश सचिव जेएन दीक्षितले काठमाडौं आएर भुटानी शरणार्थीलाई भारतले जिम्मा लिनेछ भनेका थिए । तर, परिस्थिति प्रतिकूल बन्दै गएको हो । समस्याको समाधान सोचिएजस्तो सहज नभइदिएपछि धेरै कुरा आउट अफ ट्र्याक बनेको हो । अहिले अन्तर्राष्ट्रिय समुदाय अगाडि आएको छ, यसमा क्षेत्रीय वा अन्तर्राष्ट्रिय राजनीति के छ भन्न सकिन्न । तर यत्ति हो, भुटानी शरणार्थीका हकमा भारतीय प्रशासनका मानिस वा सर्वसाधारण कोही पनि भारतसँगै खुसी छैनन् । भुटानीलाई भारतले (हामीले) अन्याय गरेको छ भन्ने बोध भएको छ ।तपाईंलाई आज भुटानी शरणार्थीको टेक्ने न समाउने धरातल बनेजस्तो लाग्दैन ? त्यसो होइन । जब अन्तर्राष्ट्रिय समुदायले भुटानी शरणार्थी मामलामा हात हाल्यो नि, त्यसबेला भनिएको थियो सबै बाटा खुला रहनेछन् । त्यो भनेको स्वैच्छिक घरफिर्तीको विकल्पसहितको प्रतिबद्धता हो । अन्तर्राष्ट्रिय समुदायले हात हालेको मुद्दा हो यो, यत्तिकै सेलाएर जान्छ भन्ने मलाई लाग्दैन । राष्ट्रसंघीय शरणार्थी आयोगले अब तेस्रो देशमा बसोबास गरिने प्रक्रिया बन्द भइसक्यो भन्दै शरणार्थीलाई सहयोग गर्ने सबै दातृ निकायले सहयोगबाट हात झिकेको छ । अब त भुटानी शरणार्थीको सरोकारै रहेन भनिन्छ नि ?होइन, यो अहिलेको ट्याक्टिकल कुरा हो । दाताहरूले यसरी अत्याउन चाहेका मात्रै हुन् । कसरी उनीहरूले शरणार्थी समस्या सकियो भन्न सक्छन् ? कसरी उनीहरू शरणार्थीलाई शिविरमै छाडेर भगौडा बन्न सक्छन् ? राष्ट्रसंघीय शरणार्थी आयोगले शरण दिएर, पहिचान दिएर राखेका मानिस हुन् नि झापामोरङका शिविरमा बस्नेहरू । अप्रत्यक्ष रूपमा नेपालभुटानलाई समस्या समाधानका लागि दिइएको दबाब हो यो । नेपालले जुन दिन भुटानी शरणार्थीका हकमा आफ्नो स्पष्ट अडान देखाउँछ नि, त्यही दिन अन्तर्राष्ट्रिय समुदाय र दाताहरू फेरि फर्कनेछन् । हामी यस क्षेत्रमा बस्ने मानिस हौं, न्यायअन्यायको कुरा हाम्रो पनि छ । त्यसै हात धोएर यो समस्या जानेवाला छैन ।"
नेपालभारत बैठक अपराध नियन्त्रणमा केन्द्रित,"(नयाँ दिल्ली)  नेपाल र भारतबीच सात वर्षपछि भएको सीमा व्यवस्थापनसम्बन्धी संयुक्त कार्यदलको बैठक अपराध नियन्त्रणमै केन्द्रित भएको छ । नयाँ दिल्लीमा बुधबार र बिहीबार भएको बैठकमा सीमा क्षेत्रमा हुने अपराध रोक्न दुवैतर्फका सुरक्षा संयन्त्रलाई सक्रिय बनाउने, सूचना आदानप्रदान बढाउने, स्थानीय तहमा समन्वय बढाउने विषयमा छलफल भएको हो । बैठकमा सहभागी नेपाल पक्षका एक अधिकारीका अनुसार खुला सीमामा तेस्रो मुलुकका व्यक्तिको अवैधानिक आउजाउलाई कडाइका साथ रोक्ने र नक्कली नोट, अवैध तरिकाले मानव तस्करी, लागूऔषध ओसारपसार वा हातहतियारको ओसारपसार हुन नदिन दुवैतर्फका सुरक्षा निकायले कडाइ गर्ने सहमति भएको छ । साना हातहतियार ओसारपसार रोक्न शंकास्पद व्यक्तिमाथि जाँच बढाउने, त्यस्ता कार्यमा संलग्नको पहिचान गरी कारबाही गर्ने विषयमा पनि छलफल भएको थियो ।बैठकमा नेपालबाट गृह मन्त्रालयका सहसचिव फणीन्द्रमणि पोखरेलले र भारतबाट गृह मन्त्रालयअन्तर्गत सीमा व्यवस्थापन विभागका प्रमुख सहसचिव आशिष कुमारले नेतृत्व गरेका थिए । नेपालबाट कानुन मन्त्रालयका सहसचिव, अध्यागमन र नापी विभागका महानिर्देशक तथा नेपाली दूतावासका उपप्रमुख, नेपाल प्रहरी, सशस्त्र प्रहरी र राष्ट्रिय अनुसन्धानका अधिकारीसहित १४ जना थिए । गृहका सहसचिव पोखरेलले लामो समयपछि संयुक्त कार्यदलको बैठक बस्नु पनि सकारात्मक विषय भएको बताए । हरेक वर्ष बस्ने भनिएको बैठक सन् २०१५ यता भएको थिएन । यसअघिको ११ औं बैठक नेपालमा भएको थियो । संविधान जारीपछिको भारतसँगको असहज स्थिति, सीमा विवाद, कोभिडलगायतका कारणले बैठक बस्न सकेको थिएन । सहसचिव पोखरेलले सीमा क्षेत्रमा हुने आपराधिक गतिविधि नियन्त्रण, सीमा व्यवस्थापन तथा सर्वसाधारणलाई आइपर्ने समस्याजस्ता विषयमा दुईपक्षीय कुराकानी भएको जानकारी दिए । उनका अनुसार हराएका र भत्किएका सीमास्तम्भको निर्माण तथा मर्मत, सीमा अतिक्रमण गरेर एकअर्को देशमा भएको बसोबास, सवारीसाधनको सीमा वारपारजस्ता विषयमा पनि छलफल भएको थियो । सीमावर्ती क्षेत्रमा संयुक्त भन्सार पोस्ट, रेलमार्ग, सडकलगायतका निर्माण कार्यलाई गति दिने र क्षमता बढाउने विषयमा पनि छलफल भएको छ । भारतले गृह मन्त्रालय, नेपाल प्रहरी र सशस्त्र प्रहरीको क्षमता अभिवृद्धिमा सघाउने प्रतिबद्धतासमेत व्यक्त गरेको छ । बैठकमा सहभागी एक अधिकारीका अनुसार नेपाली पक्षले सीमाक्षेत्रमा भारतका तर्फबाट निर्माण गरिएका कतिपय संरचनाले नेपाली बस्ती डुबान हुने गरेका विषय पनि उठाएका थिए । एजेन्डाकै रूपमा भने उक्त विषयले बैठकमा प्रवेश पाएको थिएन । दुई देशबीच सुपुर्दगी सन्धिका विषयमा पनि छलफल भएको थियो तर त्यसबारे कुनै सहमति भएन । कार्यदलको क्षेत्राधिकार सीमा व्यवस्थापनको विषयमा मात्रै रहेकाले त्यसमा मात्रै छलफल भयो, ती अधिकारीले भने ।"
अर्थमन्त्री शर्मा किन दण्डित हुनुपर्छर् ?,"एकपछि अर्को विवादमा मुछिँदै तर उन्मुक्ति पाउँदै आएका अर्थमन्त्री जनार्दन शर्माले आगामी आर्थिक वर्षको बजेट निर्माणका क्रममा पनि बजेटको मर्यादाका दृष्टिले अस्वीकार्य तथा मुलुकको आर्थिक हितका दृष्टिले आपराधिक कार्य गराएका रहेछन् । बजेट निर्माणको अन्तिम घडीमा राज्य संरचनाले चिन्दै नचिनेका अनधिकृत व्यक्तिलाई उनले करका दरहरू हेरफेर गर्न अख्तियारी दिएका रहेछन्, र कर्मचारीहरूलाई उनीहरूको आदेश मान्न लगाएछन् । जबकि, करको सैद्धान्तिक पक्षमा सरोकारवालाबीच छलफल गर्नुलाई मात्रै सामान्य मानिन्छ बजेटमार्फत गरिने करको दर हेरफेरबारे त बजेट निर्माणमै संलग्न पनि अति कम उच्च अधिकारीहरूलाई मात्रै थाहा हुन्छ । यही संवेदनशीलताकै कारण यो काम अन्तिम घडीमा गरिन्छ, र संसद्मा बजेट प्रस्तुत नगरुन्जेलसम्म यसबारे अरू कसैलाई जानकारी दिइन्न । त्यसबीचमै कथं कर सम्बन्धी सूचना चुहिहाल्यो भने अर्थमन्त्रीको पद नैतिक धरापमा पर्छ, यही कारण अरू देशमा राजीनामै दिने गरिएको दृष्टान्तसम्म छ । तर, यहाँ त करको दर सम्बन्धी सूचना चुहिएको मात्रै होइन, अमुक व्यापारीहरूको स्वार्थ सम्बोधन गर्ने गरी करको दर तोक्न अनधिकृत व्यक्तिहरूलाई बजेट निर्माणमै सहभागी गराइएको रहेछ । र, तिनै व्यक्तिको हुकुमप्रमांगी अनुसार बजेट निर्माण भएछ । मुलुकको इतिहासमा कहिल्यै नभएको तथा नसुनिएको यो घटना अर्थमन्त्रीद्वारा प्रदर्शित राजकीय अराजकताको उत्कर्ष हो । तैपनि अचम्म छ, यो प्रकरण सार्वजनिक भएको चार दिन बितिसक्दासमेत प्रधानमन्त्री शेरबहादुर देउवा, अर्थमन्त्रीसम्बद्ध दल माओवादी केन्द्रका प्रमुख पुष्पकमल दाहाल लगायत सत्तारूढ गठबन्धनका ओहोदावालाहरू तैं चुपमै चुपको अवस्थामा छन् । अर्थ मन्त्रालय उल्टै अर्थमन्त्रीको बचाउमा विज्ञप्ति निकालेर टकटकिएको छ । मन्त्रालयका सचिव लगायत उच्च प्रशासकहरूले आफ्नै नूर गिराएर मौनता साधेका छन् । र, राजस्व दर परिवर्तन प्रक्रियाप्रति गद्दारी तथा राष्ट्रघातको आरोप नै लाग्दा पनि अर्थमन्त्रीले स्वैच्छिक रूपमा पद त्याग्न चाहेका छैनन् । गभर्नर मामिला र स्रोत नखुलेको रकम रोक्का प्रकरणमा उठेका नैतिक प्रश्नलाई त्यसै पचाइदिएका अर्थमन्त्रीले अब पनि नैतिकता भुलेर पद नछाड्नुलाई अनौठो नमान्न पनि सकिन्छ । तर, प्रधानमन्त्री देउवाले पनि उनलाई बरखास्त गर्न नचाहनु र अर्थमन्त्रीसम्बद्ध दलका अध्यक्ष दाहालले पनि उनलाई फिर्ता नबोलाउनुको कारणचाहिँ बुझिनसक्नु छ । होलानहोला, तर अर्थमन्त्रीमाथि आवश्यक कारबाही नगरिँदा आम आशंका देउवा र दाहाल दुवैमाथि पनि उत्तिकै सोझिएको छ । राजकाज सम्बन्धी सामान्य समझ हुने व्यक्तिलाई पनि थाहा हुन्छ, राज्यले नचिनेका मानिसले यसरी बजेट चलाउन पाउँदैन, यो तथ्यको हेक्का स्वयं अर्थमन्त्रीलाई नहुने त कुरै भएन । तैपनि उनले किन यसो गरे भन्ने विषय अनुसन्धेय छ । राज्यका सम्बन्धित निकायहरूले यसबारे मिहिन ढंगले अनुसन्धान गर्नुपर्छ । खास गरी यसमाथि संसदीय छानबिन नै हुनुपर्छ । अर्थमन्त्रीले यो प्रकरणलाई अत्यन्त भ्रामक, कपोलकल्पित, एउटा झुटा कथा भनेका छन्, त्यसैले सुरुमा यसको सत्यता स्थापित गर्नकै निम्ति अनुसन्धान केन्द्रित हुनुपर्छ । त्यसका निम्ति उक्त समयको मन्त्रालयको सीसीटीभी फुटेजको जाँच गरिनुपर्छ । कथं त्यति बेलाको सीसीटीभी फुटेज हटाइएको रहेछ भने उक्त कार्यमा संलग्नहरूउपर पनि अनुसन्धान हुनुपर्छ । र त्यसपछि, अर्थमन्त्रीले बजेट निर्माणमा घुसाएका व्यक्तिहरूले अवाञ्छित रूपमा कुनकुन करको दर चलाए ? त्यसबाट कोको व्यापारीलाई कति फाइदा भयो, कसैलाई हानि पनि भयो कि ? र राज्यले कति राजस्व गुमाउनुपर्यो ? यी सबै विषयमा खोजबिन गरी आवश्यक कदमहरू चालिनुपर्छ । बहुमत सांसदले यो विषयको गम्भीरताप्रति बेवास्ता गर्दा बिहीबार बजेट संसद्बाट पारित भएको छ । तर यस विषयको निरूपण नहुन्जेल बजेटको वैधतामाथि प्रश्न उठिरहनेछ । अब पनि, अनुसन्धानका क्रममा करका दरहरूमा गम्भीर खेलबाड गरिएको पाइएमा सम्बन्धित दोषीहरूलाई कारबाही गर्ने मात्र नभएर पूरक बजेट नै पनि ल्याउनुपर्ने हुन सक्छ, यसतर्फ अवश्य ध्यान दिइनुपर्छ । र, यस क्रममा अर्थमन्त्रीको गैरकानुनी आदेशलाई लुरुलुरु पालना गर्ने सरकारी अधिकारीहरूलाई पनि चेतावनी दिइनुपर्छ । किनभने, राजनीतिक नेतृत्वले बाटो बिराउन खोज्दा उनीहरूलाई कानुनी दायरा सम्झाउने दायित्व कर्मचारीतन्त्रकै हो, जसबाट उनीहरू च्युत हुन मिल्दैन । उनीहरू राज्य र नागरिकप्रति जिम्मेवार हुने हो, राजनीतिकर्मी तथा मन्त्रीहरूप्रति होइन, त्यसका निम्ति उनीहरू कानुनी शासनका पक्षमा उभिनैपर्छ, र जायज अडानबाट कदापि पछि हट्नु हुँदैन । मूल विषय, नेपालको अर्थ प्रशासन तथा बजेट निर्माणको इतिहासमा भएको यति गम्भीर घटनालाई त्यसै ढिसमिस पार्ने गल्ती कसैबाट हुनु हुन्न । यो प्रकारण सामान्य हुँदै होइन, यसलाई पनि सामान्यीकरण गरियो भने भविष्यमा राज्यअराजकता अझ मौलाउनेछ, जुन यथार्थ बुझ्न खास गरी देउवादाहालले ढिलाइ गर्नु हुँदैन । जसरी हुन्छ, जिम्मेवार ओहोदावालाहरूले, अर्थमन्त्रीको हुल्लडबाजी कुकृत्य सच्याएर भविष्यमा पनि यस्ता कार्यहरू नदोहोरिने सुनिश्चितता गर्नैपर्छ ।"
जहिल्यै बर्खामै बाटो पिच,"एकातिर वर्षा पानी र झरी अर्कातिर जसरी पनि बजेट सकाउनुपर्ने बाध्यता । यो घनचक्करमा परेको छ, हाम्रो विकास निर्माण । अन्य विकास निमार्णलाई त वर्षातले खासै असर नपार्ला तर बाटोघाटो बनाउन, पिच गर्न र नदीहरूमा पुलपुलेसा बनाउन भने असर पुर्याउँछ । पानी परेको बेला पिच गर्न मिल्दैन र भर्खरै गरेको पिच पनि लगातार वर्षा भएमा अर्थहीन हुन्छ । तर यही अर्थहीन काम बजेट सकाउने नाममा नेपालमा गर्ने गरिन्छ । जति नगरनगराऊ भने पनि न ठेकेदारले सुन्छ न त उनीहरूलाई निर्देशन दिने सरकारी पदाधिकारीहरूले नै । यस्तो भएपछि कसरी दीघकालीन विकास सम्भव हुन्छ ? कम से कम राजस्वको त सदुपयोग होस्, दीर्घकालीन काममा खर्च होस्, विकास निर्माणका कामहरू धेरै समय टिकून्, वर्षाको भेलमा जनताले तिरेका कर नबगोस् भनी सरकार, नीतिनिमार्णकर्ताहरूले सोच्नुपर्ने हो । सरकारले बर्खामा ३ महिना विकास अरू काम गरे पनि बाटो पिच गर्न र पुलपुलेसा बनाउन प्रतिबन्ध लगाउनैपर्छ । यसका लागि बरु नियम नै बनाएर असारदेखि भदौसम्म यीयी काम गर्न पाइँदैन, गरेमा ठेकेदार र सरकारी पदाधिकारीहरूलाई कडा दण्डको व्यवस्था गर्नुपर्छ । वर्षाअगावै काम सकिने गरी योजनाहरू कुनै पनि सरकारको पालामा कार्यान्वयन भएनन् न त पुँजीगत खर्च नै समयमै भयो । जहिल्यै असारमै पुर्याउनुपर्ने कारण के हो ? किन राजनीतिक दल र नेताहरूमा सुधारका लागि इच्छाशक्ति जाग्दैन ? गोपाल देवकोटा, चाबहिल, पीपलबोट"
फोहोर व्यवस्थापन सबैको जिम्मेवारी,"बितेका दुई महिनादेखि काठमाडौंका सडकमा फोहोरका कृत्रिम पहाडै बनिसकेका थिए । बल्ल अहिले उठ्न थालेको छ । फोहोर व्यवस्थापन नहुनुपछाडिको कारण राजनीतिक हो वा महानगरको लापरबाही ? सहरमा फोहोर नउठ्दा दैनिकी अस्तव्यस्त भयो, संक्रमणको डर पनि उत्तिकै थियो । स्थानीयवासीको चर्को विरोधका कारण महानगरको फोहोर उठ्न सकेको हो । फोहोर थुप्रनुका कारण महानगरको व्यवस्थापकीय कमजोरी मुख्य कारण हो भने यसको उपचारको खोजी हुनुपर्छ । अब महानगरलाई समस्या मात्र देखाएर उम्कने छुट छैन । फोहोर थुप्रनु भनेको आमनागरिकको स्वास्थ्यमाथि गम्भीर खेलबाड गर्नु हो । त्यस्तै फोहोर डम्पिङ गर्ने ठाउँ अत्यन्तै व्यवस्थित हुनुपर्छ । प्रभावित क्षेत्रका बासिन्दाका जायज मागलाई सम्बोधन गरिनुपर्छ । यदि फोहोर थुप्रनुपछाडिको कारण राजनीति हो भने यो अत्यन्तै गलत छ । भर्खरै काठमाडौं महानगरमा स्वतन्त्र व्यक्ति मेयर बनेका छन्, जनताले अत्यधिक मत दिएर पठाएका छन् । मतदाताले उनले काम गर्ने आशा पनि लिएका छन् । अब उनलाई काम गर्ने वातावरण र समय दिनुपर्छ । त्यसमा कसैको पनि विरोध हुनु हुँदैन । फोहोर व्यवस्थापनमा पहिलेको कमीकमजोरीबाट सिकेर काम गर्नु जरुरी छ । त्यसका लागि नवनियुक्त मेयर तत्पर हुनुपर्छ । अहिले ल्यान्डफिल साइटका बासिन्दा र महानगरबीच सम्झौता भएर फोहोर व्यवस्थापनका काम अघि बढिरहेको छ । ल्यान्डफिलमा फोहोर जम्मा हुन थालेको छ । तत्कालका लागि फोहोर व्यवस्थापनका लागि यसले सहयोग गर्ला तर फेरि पनि यो दीर्घकालीन समाधानको उपाय ल्यान्डफिलमा फोहोर खन्याउनु मात्र होइन । अतः महानगर पालिकाले स्वतन्त्र मेयर पाएको यो समयमा फोहोर व्यवस्थापनको दिगो उपायमै बढी लगानी गर्नुपर्छ, त्यसका लागि योजना बनाउनुपर्छ । अन्यथा जुनै जोगी आए पनि कानै चिरेका उखान चरितार्थ हुनेछ । अनि फोहोर व्यवस्थापनमा नागरिकहरूले पनि आआफ्नो स्थानबाट सकेको काम गर्नुपर्छ । महानगरले बनाएको नियमको पूरापूर पालना गर्नुपर्छ । रामकृष्ण बराल, जोरपाटी५ काठमाडौं"
राजनीतिक स्थिरताको चाहना,"म भए ठीक, मबाहेक सबै गलत भन्ने सोच नेताहरूमा भएकै कारण देशमा राजनीतिक अस्थिरता बढेको हो । नेताहरूको घमन्डकै कारण बहुमतको सरकार ढल्यो । अघिल्लो संघीय तथा प्रदेश निर्वाचनमा राजनीति स्थिर होला भनेरै जनताले एमाले र माओवादी केन्द्रको वाम गठबन्धनलाई अत्यधिक बहुमत दिएका थिए । यी दुवै पार्टी मिलेर बनेको नेकपाले जनमतको कदर गर्न सकेन । केपी शर्मा ओली, माधवकुमार नेपाल र पुष्पकमल दाहालको जुँगाको लडाइँले देशमा राजनीतिक अस्थिरता उत्पन्न भयो । अब स्थिर सरकार बन्ने कहिले ? जनताले कुन दललाई विश्वास गर्ने ? सबैको उद्देश्य जनताले थाहा पाइसके । जनताले जति विश्वास गरे पनि दलहरूले जनमत बुझेर आफ्नो कर्तव्य निर्वाह गर्न सकेनन् । फेरि पनि राजनीति गर्ने नेताहरूले नै हो । त्यसकारण सबभन्दा पहिला नेताहरू नै सुध्रिनु आवश्यक छ । जनताले दलका नेताहरूलाई विश्वास नगरेकै कारण स्थानीय निर्वाचनमा स्वतन्त्र उम्मेदवारहरूप्रति मतदाता आकर्षित भए । कतिपय पालिकामा जिते पनि । यता दलका शीर्ष भनिने नेताहरू भने, एकअर्कालाई गाली गरेर समय खेर फालिरहेका छन् । यदि सबै नेताको उद्देश्य देश बनाउने हो भने हातेमालो गरेर अगि बढे भएन र ? गालीगलौज गरेर दुनियाँ किन हँसाउनुपर्यो ? नेपाल प्राकृतिक रूपमा समृद्ध छ, तैपनि यहाँको स्रोतसाधनको भरपूर उपयोग भएको छैन । भाषणमा मात्र समृद्धि आउने गरेको छ । देश विकासका लागि नेताहरूमा इच्छाशक्ति चाहिन्छ, जसको कमी छ । यसले देशलाई थप अस्थिरतातर्फ धकेलिरहेको छ । पुरुषोत्तम घिमिरे, काठमाडौं यसपालि विशेष गरी काठमाडौं, धनगढी तथा धरानमा व्यक्त भएको मत लगायत कतिपय वडा र पालिकाहरूमा समेत स्वतन्त्र उम्मेदवारहरू विजय हुनुलाई राजनीतिक वृत्तमा अर्थपूर्ण रूपमा विश्लेषण गर्न थालिएको छ । स्वतन्त्र मतलाई दलहरूप्रतिको वितृष्णा भन्न सकिन्छ । जनता अजेय शक्ति हो भन्ने यसपालि विशेषतः काठमाडौं महानगरको मत परिणामले देखायो । यस पटक दलीय पद्धतिबाट नागरिक आजित भएको थाहा पाइयो । यो भावना आगामी आउने प्रदेश तथा संघको निर्वाचनमा पनि प्रस्तुत हुने देखिन्छ । नेतृत्वमा युवा वर्गलाई ल्याउन दलहरूले प्रयत्न नगरे उनीहरूको हालत यसपालिको भन्दा नराम्रो हुनेमा दुईमत छैन । पुरातन सोच र विचारबाट अब देश तथा दलहरू अगि बढ्न सक्दैनन् । देशलाई नयाँ शिराबाट स्वच्छ राजनीतिक दिशा प्रदान गर्नेतर्फ आमजनता जागरुक हुनैपर्छ अब । सक्षम, दक्ष, स्वच्छ, योग्य र दूरदर्शी युवाको माग राजनीतिमा भइरहेको छ । केपी अधिकारी, भैंसेपाटी, ललितपुर"
आकासे पानीको सदुपयोग,"कृषिप्रधान देश भएकाले नेपालीका लागि पानी तेलसरह मूल्यमान छ । तर, हामीले यसको वैज्ञानिक ढंगले व्यवस्थापन गर्न सकेका छैनौं । गाउँबस्तीमा खडेरीले सताइरहेको हुन्छ, यता नजिकैबाट खोला नदीहरू बगेर गइरहेका हुन्छन् । नहरकुलो निर्माण खर्चिलो छ । पानी अभावकै कारण बर्सेनि कृषि उत्पादनमा ठूलो क्षति बेहोर्नुपरेको छ । यही कारण धेरै धनराशि खर्चेर खाद्य पदार्थ आयात गर्नुपरेको छ । आफ्नो टोलबस्तीका सानातिना खोलाखोल्साको पानीको पूर्ण सदुपयोग गर्न लगानी गर्न सकिएको छैन । हाम्रोमा वर्षायाममा पर्ने आकाशे पानीको पनि त्यही अनुसारको सदुपयोग गर्न सकिन्छ । विज्ञहरूका अनुसार यसरी वर्षायाममा जम्मा गरिने पानीले खेतबारी वा करेसाबारीमा सिञ्चित गर्ने मात्र हैन, वातावरणीय सन्तुलन कायम राख्न पनि ठूलै मद्दत गर्छ । हरियाली बढ्ने, ठाउँठाउँमा मूल पलाउने हुँदा धाराकुवा बनाएर पिउने पानीको समेत आवश्यकता पूरा गर्छ । केही वर्षअघिसम्म गाउँटोलमा वर्षायामको पानी बगेर खेर नजाने गरी पोखरीहरू बनाएर मौलिक ढंगले प्रयोगमा ल्याएको देखिन्थ्यो ।अहिलेको नयाँ भनिएको विकासले जथाभावी सडक र सहरबस्ती बनाउनमा जोड दिएकाले पोखरी, ताल, तलैया वा खोलाखोल्साहरू पुरिएर सकिँदा वा नासिँदा वर्षातको पानी सबै बगेर गएका छन् । वर्षायामभरिको पानी खेर फाल्ने अनि हिउँद लागेपछि काकाकुल बन्ने समस्याबाट थोरै भए पनि मुक्ति पाउनका लागि आकासे पानीलाई गाउँबस्तीमै अड्याउन पोखरीहरू बनाउन ढिला गर्नु हुन्न । यसका लागि संघीय सरकारकै ठूलो लगानी आवश्यक पर्दैन । टोलटोलमा आएको भनिएको सिंहदरबारले नै आफ्नो बार्षिक योजनामा समेटेर कार्यान्वयन गर्न सक्छ । कृष्ण कुम्पुरे, आदमटार, धादिङ"
इन्धनमा करको अर्थ,"हामी महँगीको चपेटामा छौं । नेपालमा मात्र होइन, विश्वभरि नै आज यो समस्या छ । पेट्रोलडिजेलको अत्यधिक मूल्यवृद्धिलाई ध्यानमा राख्दै, आम नागरिकलाई राहत मिलोस् भनेर पेट्रोलडिजेलबाट उठाउने गरिएको प्रतिलिटर १० रुपैयाँ पूर्वाधार कर आफैं बेहोर्ने गरी सरकारले मूल्य समायोजन गरेको छ । रुसले युक्रेनमाथि गरेको आक्रमणपछि पश्चिमा लोकतान्त्रिक मुलुकहरूले उल्लेख्य मात्रामा खनिज तेल उत्पादन गर्ने मुलुक रुसमाथि आर्थिक प्रतिबन्ध लगाएका छन् । फलस्वरूप खनिज तेलको आपूर्ति घटेको छ । मूल्य बढेको छ । सीधै वा घुमाउरो बाटो समातेर रुसबाटै खनिज तेल खरिद गर्ने मुलुकहरूबाहेक अरू सबैमा यो समस्या चुलिएको छ । हामी पनि त्यही श्रेणीमा छौं । खनिज तेलको आकासिँदो अन्तर्राष्ट्रिय मूल्यले गर्दा उपभोग्य सबै वस्तु, विशेषतः आयातित सरसामानको मूल्य निकै बढेको छ । विप्रेषणको आम्दानीका आधारमा सृजना भएको उपभोग्य वस्तुको मागअनुरूप आफ्नो उत्पादन विस्तार गर्न नसकेको र यसका लागि आयातमै निर्भर रहेको हाम्रोजस्तो मुलुकमा यो समस्या निकै गम्भीर हुनु स्वाभाविक हो । विषयान्तर नहोस् भन्ने कुरालाई ध्यानमा राख्दै यतिचाहिँ उल्लेख गर्नैपर्दछ, परदेशमा अत्यन्त दुःखका साथ काम गरेर विप्रेषण पठाउने नागरिकबाट देशमा गरिबी निवारण, आफन्तजनको जीवनस्तर वृद्धि र सरकारलाई राजस्व संकलनमा ठूलो मद्दत पुगेको छ । तर योसँगै परनिर्भर अर्थतन्त्र निर्माण हुँदै छ । यत्ति मात्र होइन, देशमा आर्थिक उत्पादन जस्ताको तस्तै रह्यो भने पनि सरकारको राजस्व बढ्ने गर्दछ । अझ चिन्ताजनक कुरा त, आयातनिर्भर अर्थतन्त्रमा आधारित व्यापार गर्ने, सोसँग सम्बन्धित राजस्वको व्यवस्थालाई अनुचित तवरले प्रभावित गर्ने, आयआर्जन गर्ने र यस कामलाई सहज बनाउने अधिकारीहरूलाई आर्थिक प्रलोभन देखाई उपयोग गर्ने संस्कृतिले हाम्रो समाजमा जरा गाड्न थालेको छ । सारांशमा भन्दा, देशको उत्पादन वृद्धिसँग कुनै पनि तवरले नजोडिएको भुइँफुट्टा शक्तिशाली अभिजात वर्गको उदय हुँदै छ, हामीकहाँ । फेरि खनिज तेलको अन्तर्राष्ट्रिय मूल्यवृद्धिबाट राहत र पेट्रोलडिजेलबाट सरकारले उठाउने राजस्वको चर्चातिर फर्कौं । हामीकहाँ खनिज तेलको मूल्य र सरकारले यसबाट उठाउने राजस्व घटाएर मात्र महँगीको मारमा परेका नागरिकलाई राहत दिन सकिन्छ भनेझैं गरी आम बहस प्रभावित देखिन्छ । खुला सिमाना भएको हाम्रोजस्तो मुलुकमा खनिज तेलको मूल्य निर्धारणमा स्वविवेक प्रयोगको सीमा छ । अर्को कुरा, पेट्रोलडिजेलबाट राजस्व संकलनको सैद्धान्तिक आधार र औचित्यबारे पनि स्पष्ट हुनु जरुरी छ । तर सबैभन्दा महत्त्वपूर्ण कुरा, नियमित र आम आवश्यकताका बेला विशेष रूपमा नागरिकका आवश्यकता पूरा गर्नु सरकारको कर्तव्य हो । अझ संघीय शासन प्रणाली अपनाएर तीन तहका सरकार भएको हाम्रोजस्तो मुलुकमा नागरिकलाई आवश्यकता र औचित्यका आधारमा लक्षित समुदाय पहिचान गरेर राहत प्रदान गर्ने थुप्रै खाले उपाय हुन्छन् । उद्देश्य र लक्षित समुदाय अनुसार त्यस्तो उपाय के हुन सक्छ भन्ने निर्क्योल गर्न रकेट वैज्ञानिक को आवश्यकता पर्दैन । सामान्य शासन र सुशासनको सिद्धान्तको जानकारी मात्रै भए पनि उल्लेख्य चालु खर्च गर्दै, राज्यले निर्माण गरेका संयन्त्रको सही उपयोग गर्दै यो जिम्मेवारी सरकारले पूरा गर्नुपर्दछ । छोटकरीमा भन्ने हो भने, राहत आवश्यक छ तर राहत पुर्याउन विभिन्न उपकरण हुन्छन्, जसका लागि खनिज तेलको भाउ घटाउनु एक मात्र विकल्प होइन । सरकारले पेट्रोल र डिजेलमा लगाउने प्रतिलिटर १० रुपैयाँ पूर्वाधार करमार्फत आगामी आर्थिक वर्ष २०७९८० मा ३० अर्ब ४१ करोड उठाउने लक्ष्य राखेको छ । अर्थात्, औसतमा प्रतिव्यक्ति करिब १ हजार रुपैयाँ वार्षिक उठाउने लक्ष्य राखेको छ । खनिज तेलमा प्रतिलिटर १० रुपैयाँ पूर्वाधार कर सरकारले बेहोर्नुको सट्टा लक्षित समुदाय पहिचान गरी वार्षिक रूपमा औसतमा १ हजार रुपैयाँ स्थानीय पालिकाका ६ हजार ७ सय ४३ वडाबाट वितरण गर्न सकिन्छ । यो अंक औसत भएकाले स्थानीय पालिकाले लक्षित समुदाय पहिचान गरी आवश्यकता अनुसार शून्यदेखि २३ हजार रुपैयाँसम्म प्रतिव्यक्ति राहत प्रदान गर्न सकिन्छ । वार्षिक रूपमै यो स्थिति रहन्न भन्ने लागेमा महँगी नियन्त्रित नहुँदासम्म त्यही अनुपातमा राहतको यस्तो कार्यक्रम सञ्चालन गर्न सकिने थियो । यो त एउटा सोझो विकल्प मात्र हो । अलि सृजनशील हुने हो भने प्रभावकारी र उपयोगी कार्यक्रम सञ्चालन गर्न सकिने थियो । यस्तो कार्यक्रम निर्माणले आजका लागि मात्र होइन, पछिसम्म भुइँमान्छेका बीचमा रहेको स्थानीय सरकार सञ्चालनका लागि दिशानिर्देश गर्ने थियो ।अब खनिज तेलमा सरकारले उठाउने राजस्व र त्यसको औचित्यबारे केही कुरा गरौं । विक्रम संवत् २०६० को दशकदेखि सडक बोर्ड, नेपाल गठन गरी सुरुमा पेट्रोलमा प्रतिलिटर ३ र डिजेलमा १ रुपैयाँ सडक मर्मतसम्भार दस्तुर उठाएर सरकारले रणनीतिक सडकको मर्मतसुधारको संस्थागत अभ्यास प्रारम्भ गरेको हो । त्यस बेला देशभर भत्किएका रणनीतिक सडकहरू वैदेशिक ऋण खर्च गरी पुनर्निर्माण गरेपछि फेरि सडक सञ्जालको त्यस्तो हालत नहोस् भनेर यो संरचानमार्फत नियमित र समयबद्ध मर्मतसम्भार र स्तरोन्नतिको कार्य सुरु भएको हो । सडक बोर्डको संरचना थप मजबुत र प्रभावकारी बन्दै गएपछि सवारीसाधन कर र अन्य प्रकारका दस्तुरसमेतको हस्तान्तरणबाट सडक मर्मतसम्भारको काम हुने गरेको छ । हाल स्थानीय सरकारका लागि सडक सञ्जाल मर्मतसम्भारको भरपर्दो स्रोत सडक बोर्डकै अनुदान हुन पुगेको छ । सडकमा गुड्ने सवारीसाधनले प्रयोग गर्ने इन्धनबाट उठाएको शुल्कबाट सडक मर्मतसम्भार गरिनु औचित्यपूर्ण पनि छ । अब सरकारले इन्धनबाट उठाउने अरू कर, दस्तुर र शुल्कबारे संक्षिप्त कुरा गरौं । सडक मर्मतसम्भारका लागि हाल पेट्रोलमा प्रतिलिटर ४ र डिजेलमा प्रतिलिटर २ रुपैयाँ शुल्क उठाउने गरिन्छ । पूर्वाधार कर, मर्मतसम्भार दस्तुरबाहेक सरकारले भन्सार र प्रज्ञापन शुल्क, प्रदूषण शुल्क, मूल्य अभिवृद्धि कर, मूल्य परिवहन शुल्क उठाउँछ । यसरी सबै गरेर पेट्रोलमा ६१ रुपैयाँ ९८ पैसा र डिजेलमा ४४ रुपैयाँ ६६ पैसा प्रतिलिटर राजस्व उठाइने गरेको छ । त्यसैले राजस्व घटाई पेट्रोलडिजेलमा राहत दिन गाह्रो छैन । तर, यसो गर्दा केके प्रभाव हुन्छ भन्ने कुराको विश्लेषण आवश्यक छ । त्यस्तो विश्लेषणका आधारमा, उचित छ भन्ने लागेमा अहिले पूर्वाधार करमा जस्तै अरू कर दस्तुर शुल्कमा राहत दिए भइहाल्छ । अन्यथा महँगीको मारमा परेका नागरिकलाई अहिले र पछि पनि औचित्य र आवश्यकताका आधारमा लक्षित लाभग्राही पहिचान गरी राहत दिनुपर्दछ । अब राजस्वका उपकरणको औचित्यबारे संक्षिप्त चर्चा गरौं ।अन्तःशुल्क र मूल्य अभिवृद्धिजस्ता अप्रत्यक्ष कर प्रगतिशील नहुने प्रस्ट छ । तर प्रत्यक्ष कर र त्यसलाई प्रगतिशील राजस्व उठाउने उपकरणका रूपमा प्रयोग गर्ने विषयमा हाम्रा सीमा र बाध्यता छन् । त्यो आफैंमा एउटा बेग्लै र सर्वाधिक महत्त्वपूर्ण छलफलको विषय हो । प्रदूषण कर सर्वसञ्चित कोषमा दाखिल गर्नुको सट्टा प्रत्यक्ष रूपमा प्रदूषण घटाउने काममा प्रयोग गर्न सके औचित्य साबित हुनेछ । अन्यथा, प्रतिलिटर थप १ रुपैयाँ ५० पैसाले आफैंमा कत्तिको प्रदूषण घटाउने लक्ष्य प्राप्त गर्ला ? सडक मर्मतसम्भार कर औचित्यपूर्ण छ । तर यो पनि सर्वसञ्चित कोषको सट्टा सीधै सडक बोर्डको कोषमा दाखिला हुने व्यवस्था उपयुक्त हुन्छ । तर पूर्वाधार कर भनेर बूढीगण्डकी निर्माणका लागि उठाइएको भन्नु तर सर्वसंचित कोषमा दाखिला गर्नुको औचित्य स्थापित गर्न सकिन्न ।पेट्रोलडिजेलबाट जति पनि कर, राजस्व उठाउन सकिन्छ, तर हाम्रोजस्तो खुला सिमाना भएको मुलुकमा पेट्रोलडिजेलको बजार मूल्य सस्तो भए खुला रूपमा तस्करी, अपचलन र घूसखोरीको समस्या बेहोर्नुपर्ने हुन्छ । अझ दिनानुदिन परिवर्तित वैदेशिक मुद्रा सञ्चिति घटेर अर्थतन्त्रमा चाप परेको मुलुकले विदेशी मुद्रा तिरेर किनेको इन्धन सीमापारि पुर्याएर बिक्री हुने स्थिति बेहोर्न सक्दैन । सौभाग्यवश, केही दिनदेखि सीमापारि इन्धनको मूल्य हामीकहाँ भन्दा महँगो छैन । समग्रमा भन्नुपर्दा, महँगीको मारमा परेका नागरिकलाई राहत आवश्यक छ तर राहत दिने भनी इन्धनको मूल्य सीमापारिभन्दा हामीकहाँ सस्तो बनाएर सञ्चित वैदेशिक मुद्रा अर्काका लागि खर्च गर्नु अनुचित हो ।"
शास्त्रबीचका नचाहिँदा पर्खालहरू !,"अंग्रेज मानवशास्त्री ग्रेगोरी बेटसन, न्युजिल्यान्डमा जन्मेका मानवशास्त्री रियो फर्चुन र अमेरिकी मानवशास्त्री मार्गरेट मिडबीचको त्रिकोणात्मक प्रेम एवं शोध सम्बन्धबारे उपन्यास प्रकाशित छ युफोरिया । लिली किङले रचना गरेको सो उपन्यास मानवशास्त्रका अध्येतामाझ चर्चित छ । उपन्यासकार किङ मानवशास्त्री होइनन्, न उनको प्राज्ञिक तालिमको जगमै मानवशास्त्र छ । बीएमा अंग्रेजी साहित्य र एमएमा सृजनात्मक लेखन पढेकी उनी उपन्यासकारका रूपमा स्थापित छिन् । युफोरिया का लागि आवश्यक सामल भने उनले मानवशास्त्रीका जीवन र प्रेम सम्बन्ध एवं उनीहरूले गरेका मानवशास्त्रीय अनुसन्धानलाई बनाइन् । अमेरिकी एथ्नोलोजिकल सोसाइटीको सन् २०१६ को वार्षिक सम्मेलनमा किङलाई वक्ताका रूपमा आमन्त्रण गरियो । सम्मेलनमा सहभागी मानवशास्त्रीहरूमध्ये एक जनाले उनलाई लेखनबारे प्रश्न गरिन्, मानवशास्त्रीका लागि आफू सम्बन्धित ठाउँ या क्षेत्रमै लामो समय बसेर त्यस ठाउँबारे गहिरो ज्ञान हासिल गर्न जरुरी हुन्छ र त्यो लेखनमा समेत अभिव्यक्त हुनुपर्छ । तपाईंले उपन्यास लेख्न त्यस्तो केही गर्नुभयो ? प्रश्न सुनेर किङ केही बेर अलमलमा परिन् र भनिन्, म आफू त्यस ठाउँमा बसेको होइन, स्वयं पाठकलाई त्यहाँ पुर्याएको अनुभूति दिनु बढी जरुरी हुन्छ, उपन्यासमा । प्रश्न सोध्ने मानवशास्त्री क्यारोल म्याकग्रनाहनले आफ्नो सम्पादनमा प्रकाशित एउटा किताबमा किङसँग भएको उक्त संवाद उल्लेख गरेकी छन् । मानवशास्त्र र साहित्यको सम्बन्ध मुखर रूपमा अभिव्यक्त भएका यी घटनाले भिन्न विधाबीच हुने ज्ञान विनिमयको महत्त्व बुझाउँछन् । ज्ञान उत्पादन र प्रसारका तरिका विविध हुन्छन्, शोध प्रणाली भिन्न हुन सक्छन्, एउटै विषयलाई बुझ्ने र अभिव्यक्त गर्ने शैली अलगअलग हुन सक्छन् एवं शोध गर्ने विषयका प्राथमिकताहरू पनि अनेक हुन्छन् । भिन्न र विविध हुनु भनेको एकअर्कासँग असम्बन्धित हुनु होइन । यही संसारÙ यहाँ बनेका समाजÙ उदाएका सभ्यताÙ मान्छेका विगत, वर्तमान र भविष्यÙ मान्छे हिस्सेदार भएको प्रकृतिका अनेक पक्षबारे बुझ्ने उपक्रममा सृजना भएका हुन्, यी विधा र संकाय । आआफ्ना विशिष्टतासहित उपस्थित यी भिन्न मोडका अन्तरसम्बन्ध बुझ्दा, गर्न चाहेको जुनसुकै अध्ययन सबल बनाउन सकिँदो हो । ज्ञानको उत्पादन, प्रसार र प्रयोग पूर्णतया अलगअलग एकाइमा स्पष्ट छुट्याएर गर्न सकिन्न । अनेक विषय भिन्न भईकन एकअर्कासँग जोडिएका हुन्छन्, जसरी सम्बन्धित हुन्छन् तराईका खोलाका माछामा निर्भर समुदाय र हिमालको हिउँ । वा, संस्कृत भाषाको वैज्ञानिकतामा घोत्लिइरहेको विद्वान्का लागि कामलाग्दा हुन सक्छन् फर्डिनान्ड डी सस्युरका सिद्धान्त र प्रयोग । यस्ता अन्तरसम्बन्ध बुझ्नका लागि ज्ञानका भिन्न हाँगाबीच उभ्याइएका पर्खाल छिचोल्न जरुरी हुन्छ । संवादका नयाँ अध्यायहरू सुरु गर्न आवश्यक हुन्छ । मानवशास्त्रीका भेलामा साहित्यकारहरू आउने, साहित्यिक सम्मेलनमा इतिहासकारहरू सहभागी हुने, भूगोलका कक्षामा भाषाविज्ञानका शिक्षकहरू पस्ने, व्यवस्थापनका गोष्ठीमा साहित्य सिद्धान्तका विज्ञहरू पुग्ने, समाजशास्त्रमै मानवशास्त्रीलाई निषेध नगर्ने, र मानवशास्त्री हौं भन्नेले समाजशास्त्रीका लिखत ध्यानस्थ भई पढ्ने वातावरण बन्न सके मात्र विधागत एवं संकायगत संकीर्णताहरू छिचोलिँदा हुन् । भिन्न तरिकाले एउटै समाजको अध्ययन गरिरहेका विद्वान्बीच संवाद तथा प्राज्ञिक गतिविधिमार्फत संगत बाक्लिन थाले त्यसको असर समग्र आमवृत्तमा फैलँदो हो । कीर्तिपुरस्थित त्रिभुवन विश्वविद्यालय (त्रिवि) को केन्द्रीय क्याम्पस एउटै फराकिलो आँगनमा भिन्न विधा र संकायका अध्ययनअध्यापन एवम् शोध गर्ने ठाउँ हो । यति विविध विधा र संकाय एउटै हातामा भएका अन्य संस्था नहोलान्, नेपालमा । एक छेउमा संस्कृति विभाग छ, सँगै छ भूगोल, अर्का छेउमा शिक्षा विभाग छ, सँगै छ जनसङ्ख्या, एकातिर भाषाविज्ञानको पाठशाला छ, अर्कातिर नेपाली साहित्य । समाजशास्त्र र मानवशास्त्रको अंशबन्डा भएको त केही वर्षअघि मात्रै हो, भौतिक दूरी खासै तन्केको छैन । अर्थशास्त्र र इतिहासबीचको दूरी केही मिनेटको पनि नहोला, अंग्रेजी साहित्य र सिद्धान्तमा घोत्ल्याइँ त्यतै नजिकै चलिरहेको हुन्छ । विज्ञान र व्यवस्थापन संकायका अध्यापन हुने ठाउँहरू पनि वरपर नै छन् । उसो त अध्यापनको भार नबोकेका र केवल अनुसन्धान गर्ने भनेर स्थापना गरिएका पुराना केही संस्था पनि केन्द्रीय क्याम्पसकै हिस्सा हुन् । यसरी हेर्दा, मुलुकको सबैभन्दा ठूलो र पुरानो विश्वविद्यालयको केन्द्रीय स्थापत्य ज्ञान विनिमयको सबैभन्दा बलियो सम्भावना भएको केन्द्र हो । नेपाली साहित्यमा दलितको उपस्थिति खोज्दै गरेको अध्येताले दलित प्रतिरोधका समाजशास्त्रीय कारणहरू पहिल्याउँदै गरेको शोधार्थीसँग निरन्तर अन्तरक्रियामा रहने सम्भावना कीर्तिपुरमा जति अन्यत्र कहाँ होला ? तराईको हुलाकी मार्गको इतिहास खोतल्न चाहने इतिहास केन्द्रको विद्यार्थीले मधेशको अर्थतन्त्रमा शोध गरेको शिक्षक वा शोधार्थीलाई भेट्न चाहँदा, अर्थशास्त्र विभाग कति टाढा छ र ? खाडीका श्रमिक बनेका युवामाथि सिनेमा बनाउन चाहने विद्यार्थीले बसाइँ र मुगलान उपन्यासको छलफल चलिरहेको कक्षाकोठामा बस्न खोज्दा के अप्ठ्यारो हुँदो हो र ?सम्भावनाका यस्ता उदाहरण दर्जनौं सोच्न सकिन्छ । दुई भिन्न विभागका प्राध्यापकहरूद्वारा संयुक्त आयोजनमा गर्न सकिने गोष्ठी र सम्मेलनदेखि, सँगै मिलेर लेख्न सकिने प्राज्ञिक महत्त्वको लेखसम्म । माथि भनिएझैं, एकले अर्काको कक्षाकोठामा पसेर भिन्न विभागका विद्यार्थीसँग गर्न सकिने अन्तरक्रियादेखि गराउन सकिने संयुक्त अनुसन्धानसम्म । एउटा विभागमा अध्ययनरत विद्यार्थीलाई अरू विभाग वा संकायका समेत केही विषय पढ्न सुविधा दिने चलन दुनियाँमा चलेको धेरै भइसक्यो । कीर्तिपुरका विद्यार्थी अझै आफू भर्ना भएको विभागमा मात्रै सीमित छन् वा अन्यत्र जान थाले, थाहा छैन । सम्भावना भएका यस्ता अनेकौं काममध्ये केके भइरहेको छ कीर्तिपुरमा ? त्यहाँका अडिटोरियम र गान्धी भवनतिर उपन्यासकार र मानवशास्त्रीबीच लेखन शिल्प र शैली, शोध प्रणालीका उपकरण र अभिव्यक्तिका बान्कीमा कतिको छलफल भइरहेको छ ?कीर्तिपुरबाट यस्ता सम्भावनाको कम, पतन र क्षयका खबरहरू ज्यादा बाहिरिने गरेका छन् । केही वर्षपहिले मानवशास्त्र र समाजशास्त्र टुटेको खबर सुनियो । विभाग टुटेका खबरहरू पढ्दा, त्यो फुटको कारक राजनीतिक दलहरू रहेको प्रतीत हुन्थ्यो । शास्त्रसम्बद्ध सैद्धान्तिकी वा शोध प्रणालीका ढाँचाका भिन्नताभन्दा स्रोतको बाँडफाँट र स्वार्थहरूको टकराव ज्यादा सुनियो । उसो त शिक्षकमाथि भएका भौतिक आक्रमण, विद्यार्थी संगठनका बाहुबली, पदाधिकारीबीचको दलीय लुछाचुँडीजस्ता खबरले नै त्रिविको आम पहिचान निर्माण गरेका छन् । मानवशास्त्र विभागका प्रमुख डम्बर चेम्जोङले दिनहुँ खटेर केन्द्रीय क्याम्पसको हातामा उमारेका राम्रा फूल र शोधपत्रको स्याहार मात्रले यो पहिचान उजिल्याउन सकेको छैन । हाल सालै सुनिएको एउटा खबरले भन्छ, त्रिविका भिन्न विभागीय संरचनाबीच भौतिक पर्खालहरू बनिरहेका छन् । यी भौतिक पर्खाल आफैंमा त्रिविका विभागहरू भविष्यमा अझै अलगअलग टापुमा परिणत हुन लागिरहेका विम्बात्मक संकेत हुन् ? त्यसो हो भने, त्रिविका विद्यमान समस्याका यामानका चाङमा विभागीय संकीर्णताको पुरानो समस्या उकुच पल्टिएको घाउझैं हुने भयो । अध्ययन, अनुसन्धान, र अध्यापनमा लगनसाथ काम गर्न चाहने नयाँ पुस्ताका सयौं विद्यार्थीमाझ त्रिवि अहिलेभन्दा बढी अनाकर्षक बन्ने भयो । दुनियाँका राम्रा संस्थामा ज्ञान र अनुभव हासिल गरेर फर्केकालाई त्रिवि आकर्षक विकल्प बन्न नसक्ने निश्चित भयो । बेला खुलापनको हो, अन्तरसम्बन्ध र अन्तरसंवादको हो, पर्खाल बनाउने र अलग टापु बन्ने होइन । कलेज ः पाथवेज अफ पसिबलिटी किताबका लेखक तथा उपन्यासकार सोइकत मजुमदार लेख्छन्, गणित शुद्ध बुझाइ र समस्याको चुरोसम्म पुग्न खोज्छÙ जीवन्त अनुभव र सैद्धान्तिक मीमांसा, मूर्त र गूढबीचको निरन्तर द्वन्द्वले कला परिभाषित हुन्छ । मूर्त यथार्थबिना अनुभूति सम्भव छैन, अमूर्त अवधारणा नभई बुझाइ पक्का हुँदैन । त्यसैले आटर््स (मानविकि) सँग दुवै हुनुपर्छ । हरियाणास्थित अशोका विश्वविद्यालयमा मानविकी संकायमा अध्यापन गरिरहेका मजुमदारले अन्तरविधात्मक उच्च शिक्षाबारे लेखेको यस पुस्तकमा सृजनात्मक लेखन र वैज्ञानिक विश्लेषण पद्धतिको पढाइ कसरी एकैसाथ गराउन सकिन्छ भनेर सोदाहरण चर्चा गरेका छन् । स्ट्यान्फोर्डमा अध्यापन गराउँदाको अनुभवसमेतका आधारमा उनले यो उपयोगी किताब लेखेका हुन् । संवादका नयाँ ढोका खोल्दै अध्ययनअनुसन्धानलाई प्रभावकारी बनाउन चाहँदा, उपायहरू प्रशस्त फेला पर्न सक्छन् । यिनै विषयमा अध्ययन गरेका र अनुभवले खारिएका मान्छे पनि प्रशस्तै भेटिँदा हुन् । कीर्तिपुरमै विमर्शहरूको थालनी हुन सक्छ, भर्खरै बनेको नयाँ फूलबारीछेउ बसेर यस्ता अनेक गफ गर्दै कामसमेत सुरु गर्न सकिँदो हो । बनिरहेका नयाँ पर्खाल र धेरै पहिलेदेखि मनमस्तिष्कमा खडा भित्ताहरूले खुल्न सक्ने नयाँ सम्भावनालाई निस्तेज गरेका छन् । नचाहिँदा पर्खाल ढलेको असल, ढल्न नसक्ने भित्तामा झ्याल र ढोकाहरू बनाउन सके राम्रो !"
अपांगता सम्बन्धी सवाल र स्थानीय सरकार,"स्थानीय सरकारको अबको बाटोअपांगता भएका व्यक्तिहरूप्रतिको स्थानीय सरकारको अहिलेको सबैभन्दा ठूलो जिम्मेवारी खण्डीकृत तथ्यांक संकलन नै हो । संविधानतः स्थानीय तथ्यांक र अभिलेखको संकलन गर्ने जिम्मेवारी पनि स्थानीय सरकारकै हो । हुन त, गत वर्ष सम्पन्न जनगणनाबाट पनि अपांगता भएका व्यक्तिको केही न केही तथ्यांक त आउँछ तर त्यसमा उनीहरूको शिक्षा, सीप, पुनःस्थापनाको स्थितिबारे विस्तृत विवरण पाउन सकिँदैन । आफ्नो पालिकाका अपांगता भएका व्यक्तिहरूको सामुदायिक पुनःस्थापनाको स्थिति, शिक्षास्वास्थ्यको स्थिति र पहुँचको अवस्था, रोजगारीको स्थिति, उनीहरूमा भएको क्षमता, सिक्न चाहेको सीप लगायतका विवरण संकलन र अद्यावधिक गरे मात्र पालिकाले गर्ने हरेक विकासका काममा उनीहरूलाई समावेश गर्न सकिन्छ । आधारभूत र माध्यमिक शिक्षा स्थानीय सरकारको दायित्वभित्र पर्छ । हरेक क्षेत्रका अपांगता भएका बालबालिकाले कम्तीमा आधारभूत शिक्षा आफ्नै गाउँठाउँमा पाउने वातावरण बन्नुपर्छ । हालको स्थितिमा बहिरा, दृष्टिविहीन र अन्य गम्भीर खालका शारीरिक र बौद्धिक अपांगता भएका बालबालिका शिक्षा पाउनकै लागि आफ्नो घरगाउँभन्दा टाढाका आवासीय विद्यालयमा जानुपर्ने स्थिति छ, जसले गर्दा उनीहरू सानै उमेरमा आमाबाबाबाट छुट्टै बस्नुपर्ने बाध्यता छ । छात्रावासमा बस्दा उनीहरूले आफ्नो गाउँठाउँको वास्तविकताबारे बुझ्ने अवसर पनि पाउँदैनन् । यसो हुनुमा गाउँठाउँको विद्यालयको भौतिक संरचना अपांगतामैत्री नहुनु महत्त्वपूर्ण कारण त हो नै, अझ विद्यालय प्रशासन र शिक्षकमा अपांगताप्रति सचेतनाको कमीलाई त्योभन्दा पनि ठूलो कारण मान्न सकिन्छ । अबको शिक्षा प्रणालीमा अपांगता भएका बालबालिकाले अन्य बालबालिकासरह नै गाउँघरकै विद्यालयमा कम्तीमा आधारभूत तहको शिक्षा पाउने वातावरण मिलाउँदै जानुपर्छ । यसका लागि विद्यालयको भौतिक संरचना निर्माणसँगसँगै शिक्षक र विद्यालय प्रशासनमा अपांगताका विविधता सम्बन्धी सचेतना जगाउनु जरुरी छ । त्यस्तै कम आयवाला अपांगता भएका व्यक्ति र तिनका परिवारलाई स्वास्थ्य बिमाको दायराभित्र पार्न स्थानीय सरकारले विशेष भूमिका निर्वाह गर्नु आवश्यक छ । पूर्ण अशक्त, अति अशक्त, बौद्धिक अपांगता भएका र मानसिक वा मनोसामाजिक अपांगता भएका व्यक्तिलाई पुनःस्थापना गरी आवश्यकता अनुसार, थेरापी, सांकेतिक भाषाको ज्ञान, जीवनोपयोगी सीपमूलक तालिम र परामर्श सेवाको स्थानीय क्षेत्रमै व्यवस्था गरी अपांगता भएका व्यक्तिलाई आफ्नै गाउँघरमा सक्रिय र मर्यादित जीवन जिउने वातावरण बनाउनुपर्छ । आर्थिक सशक्तीकरण, रोजगारी र स्वरोजगारीको प्रबन्ध अपांगता भएका व्यक्तिहरूका लागि सबैभन्दा ठूलो चुनौती बनिरहेको छ । स्थानीय सरकारले एकातिर आफ्ना क्षेत्रका अपांगता भएका व्यक्तिहरूको सीप विकास र व्यावसायिकता प्रवर्द्धनका कार्यक्रम सञ्चालन गर्नुपर्छ भने, अर्कातिर उनीहरूमा भएका सीप र क्षमतालाई अर्थोपार्जनसँग जोड्न सक्नुपर्छ । यसका लागि शिक्षा र सीप भएका अपांगता भएका नागरिकलाई रोजगारीमा राख्न स्थानीय प्रतिष्ठान र सहकारीलाई प्रोत्साहन गर्ने खालका कार्य ल्याउन सकिन्छ । आफैं व्यवसाय गरी स्वरोजगार बन्न चाहने अपांगता भएका व्यक्तिका लागि सहुलियत दरमा कर्जा प्रवाह गर्न र उनीहरूले उत्पादन गरेका सामग्रीको बजार व्यवस्थापन गर्न पनि स्थानीय सरकारले सहजीकरण गरिदिनु जरुरी छ ।अपांगता भएका व्यक्तिहरूलाई विकासको मूलप्रवाहमा जोड्न हरेक क्षेत्रमा उनीहरूको आवाज र प्रतिनिधित्वको सुनिश्चितता हुनुपर्छ । राष्ट्रिय अपांग महासंघको तथ्यांक अनुसार हालै सम्पन्न स्थानीय तह निर्वाचनमा ४० जना अपांगता भएका व्यक्तिहरू विभिन्न पदमा निर्वाचित भए । जबकि २०७४ सालको निर्वाचनमा यो संख्या ४ मात्र थियो । अपांगता भएका व्यक्ति निर्वाचित हुनुलाई सकारात्मक मान्न सकिए पनि उनीहरूको आवाजलाई निर्णायक तहमा कत्तिको स्थान दिइन्छ र अपांगता भएका व्यक्तिहरूका सवाल सम्बोधन गर्न र जीवनस्तर उकास्नमा जनप्रतिनिधिले केकति काम गर्न सक्छन् भन्ने कुराले उपस्थितिको सार्थकता मापन गर्न सकिन्छ । यसबाहेक गाउँ वा नगरमा बन्ने शिक्षा, स्वास्थ्य, उपभोक्ता सम्बन्धी विभिन्न समितिमा अपांगता भएका व्यक्तिहरूको प्रतिनिधित्वको सुनिश्चितताले उनीहरूको सवाल सम्बोधन गर्न मद्दत गर्छ । स्थानीय स्तरका विकास आयोजना तथा परियोजनाहरू सञ्चालन गर्दा, केही यस्ता परियोजनाहरू अपांगता विशेषलाई मात्र लक्षित गरी सञ्चालन गरिनुपर्छ भने धेरैजसो सन्दर्भमा समग्र व्यक्तिलाई लक्षित गरी सञ्चालन गरिने विकास कार्यक्रममा अपांगता भएका व्यक्तिलाई सँगसँगै समावेश गर्ने खालका योजना हुनुपर्छ ।स्थानीय तह निर्वाचनपछि अपांगता भएका व्यक्तिहरूले पनि आफ्नै गाउँठाउँमा आफूमैत्री शिक्षा, स्वास्थ्य, पुनःस्थापना, रोजगारी र स्वरोजगारीको वातावरणको सृजना हुने सामान्य सपना देखेका छन्, जुन पूरा गर्नु तीनै तहका सरकारको दायित्व र कर्तव्य पनि हो । स्थानीय सरकारको अघिल्लो कार्यकाल भौतिक संरचना निर्माणमा बढी केन्द्रित भयो । भौतिक निर्माण विकासको महत्त्वपूर्ण पाटो त हो तर समग्र विकासको सूचक भने होइन । अबको कार्यकालमा भौतिक पूर्वाधारसँगसँगै मानवीय र सामाजिक विकासमा जोड दिनु उत्तिकै आवश्यक छ । नेपाल एक्सेस प्लानेटकी कार्यकारी निर्देशक हुन् ।"
ठूला दरका नोटहरू अर्थतन्त्रका लागि किन घातक छन् ?,"भारतमा २०१६ को नोभेम्बर ८ मा भारु ५०० र १,००० दरका बैंकनोटहरूलाई लक्षित गरी नोटबन्दी घोषणा गरिँदाका प्रमुख उद्देश्यहरू थिए जालीनक्कली नोट जफत गर्ने, कर छलीलाई निरुत्साहित गर्ने, कालोधन निर्मूल पार्ने, आतंककारी गतिविधिमा वित्तीय लगानीमा रोक लगाउने र नगदरहित अर्थतन्त्रलाई प्रवर्द्घन गर्ने । तर, हालै भारतकै झारखण्ड राज्यमा एक उच्च सरकारी अधिकृतबाट अवैध रूपमा राखिएको भारु १८ करोडभन्दा बढीको नगद जफत गरिएको छ । त्यसमा सबै बैंकनोट भारु ५०० र २,००० दरका रहेको समाचारले ठूला दरका बैंकनोटहरू प्रचलनमा रहँदाको औचित्यमाथि पुनः प्रश्न तेर्स्याएको छ ।स्ट्यान्डर्ड चार्टर्ड बैंकका पूर्वकार्यकारी प्रमुख पिटर अलेक्ज्यान्डर स्यान्ड्स वित्तीय अपराध तथा कर छली लगायतको सामना गर्न सरकारले ठूला दरका बैंकनोटहरू हटाउनुपर्ने धारणा राख्छन् । विश्वप्रसिद्घ अमेरिकी अर्थशास्त्री केनिथ रोगाफ द कर्स अफ क्यास शीर्षक पुस्तकमा उल्लेख गर्छन् ठूला दरका बैंकनोटहरूलाई प्रणालीबाट हटाउनाले साना दरका बैंकनोटबाट कारोबार गर्नुपर्दा कठिनाइको सामना गर्नुपर्ने भई वित्तीय अपराध तथा कर छलीजस्ता प्रयासहरू कम नाफामूलक हुन जान्छन् र यसबाट ती कारोबारीहरूलाई समेत औपचारिक अर्थतन्त्रमा आउन बल पुग्छ । जस्तो, नेपालका सन्दर्भमा १,००० दरका नोटको हिसाबले ५ करोड रुपैयाँ एउटा बाकसमै अट्छ (५० बन्डल नोट, तौल करिब ६० किलो) भने, १०० दरका नोटको हिसाबले सोही ५ करोड पुर्याउन दस बाकस नोट चाहिन्छ ।चलनचल्तीमा रहेका बैंकनोटमध्ये अधिकांश भाग ठूला दरको हुने गर्छ । नेपाल राष्ट्र बैंकबाट जारी पछिल्लो वार्षिक प्रतिवेदन अनुसार, चलनचल्तीमा रहेका विभिन्न दरका बैंकनोटमध्ये ५०० र १,००० दरको अंश प्रतिशत क्रमशः २२०२ र ७१४८ गरी कुल ९३५० छ । त्यसैले पनि यस सम्बन्धी जुनसुकै निर्णयले समग्र मुद्रा अर्थतन्त्रमा कति अहम् भूमिका खेल्छ भन्ने स्वतः सिद्घ छ ।विगत हेर्दा, विश्व रंगमञ्चमा आश्चर्यलाग्दा ठूला रकमका बैंकनोटहरू पनि प्रचलनमा रहेको पाइन्छ । सन् १९९३ मा तत्कालीन युगोस्लाभियामा एउटै नोट युगोस्लाभ दिनार ५०० अर्ब अंकित गरी छापिएको थियो तर त्यस्ता नोट पन्ध्र दिनमै मूल्यहीन ठहरिएका थिए । त्यस्तै, सन् २००८ मा जिम्वाब्वेमा १०० ट्रिलियन जिम्वाब्वे डलर अंकित गरिएका नोटहरू जारी भएका थिए । ती नोटहरू पनि कागजी मूल्यका मात्र भए र हाल बजारमा संकलनकर्ताहरूले ५ अमेरिकी डलरसम्ममा किनबेच गर्ने गर्छन् (वर्तमानमा जिम्वाब्वेको सबैभन्दा ठूलो मूल्यको बैंकनोट ५० जिम्वाब्वे डलरको मात्र छ) । यसरी अत्यासलाग्दा ठूला दरका नोटहरू जारी हुनुले देशविशेष चरम आर्थिक संकटबाट गुज्रिरहेको संकेत गर्छ ।विगतमा ठूला दरका बैंकनोट जारी गर्ने गरेका विभिन्न देशले पनि क्रमशः त्यस्ता नोटहरूको छपाइ बन्द गर्ने वा चलनचल्तीमा नपठाउने काम सुरु गरिसकेका छन् । भारतीय केन्द्रीय बैंकले सन् २०१९ देखि नै भारु २,००० दरका नोटहरू बजारमा पठाउन छोडिसकेको छ । युरोपमा सन् २००२ देखि प्रचलनमा रहेका ५०० युरो दरका नोटहरूको छपाइ २०१६ देखि बन्द छ र युरोपेली केन्द्रीय बैंकले सो नोटको छपाइ बन्द गरिनुको कारणमा अपराधीहरूको छनोटमा पर्न गएको उल्लेख गरेको छ । यसमा उल्लेख गरिएको कारणले किन गहन अर्थ राख्छ भने, कसैले जालीनक्कली नोट बनाउन खोजिहालेमा ५ वा १० जस्ता साना दरका नोट बनाउँदैन ।सर्वसाधारणका तर्फबाट हेर्दा, ठूला दरका नोटहरूमा सटही समस्या देखिन्छ । नोट लेनदेनका सम्बन्धमा विद्वान्हरूको मत छ लिनुपर्दा ठूला दरका नोटहरू मन पराइन्छन् भने खर्च गर्नुपर्दा साना दरका । कसैकसैमा त खुद्रा रकम खर्च गर्ने र ठूला दरका नोटहरू सकेसम्म जोगाइराख्ने प्रवृत्ति पनि देखिन्छ । अर्थात्, लेनदेनमा साना दरका नोटहरू नै बढी मात्रामा चल्छन् र ठूला दरका नोटहरूको केही हिस्सा यदाकदा अनौपचारिक हिसाबले खर्च गर्दै जाँदा क्रमशः थेग्रिँदै गई वित्तीय अपराधी तथा भ्रष्टाचारीहरूकहाँ संगृहीत हुन पनि पुग्छ । उदाहरणका लागि, हामिले घरजग्गा खरिदबिक्री गर्दा नामसारीपश्चात् सहयोगीलाई एकमुस्ट १०२० हजार रुपैयाँ दिने र यसमा स्वाभाविक हिसाबले १,००० वा ५०० दरका नोट नै उपयोग गर्दछौं । समयसँगै लाखौं परिमाणमा संकलन हुने यस्तो रकमको कुनै अभिलेख दिनेलिने कोहीसँग हुँदैन । त्यस्तो रकम जुवातास, चिट्ठा, वेश्यावृत्ति लगायतमा खर्च हुन जाने र यसबाट एउटा वित्तीय आपराधिक चक्रकै सुरुआत हुन मद्दत पुग्ने हुन्छ, किनकि जुन हिसाबले आम्दानी आएको छ, सामान्यतः सोही हिसाबले खर्च गरिने पनि हुन्छ ।चलनचल्तीमा रहने ठूला दरका नोटहरूबाट उत्पन्न हुन सक्ने यस्तै जोखिम र समस्याहरूका कारण सर्वसाधारणले एकै पटक वा पटकपटक गरी एक दिनमा निश्चित सीमाभन्दा बढी रकमको नगद कारोबार गर्न नपाइने र गरेमा स्रोत खुलाउनुपर्ने लगायतको व्यवस्था राज्यस्तरबाटै गरिएको हुन्छ, जस अनुसार नेपालमा हाल यस्तो सीमा १० लाख रुपैयाँ तोकिएको छ । भारतमा सोका अलावा, कुनै पनि व्यक्तिले एक दिनमा जोकोहीबाट भए पनि भारु २ लाखभन्दा बढी नगद रकम लिन नपाउने, व्यवसायीहरूले भारु १०,००० भन्दा बढीको खर्च नगदमा गरेमा कर प्रयोजनका लागि सो खर्चको अभिलेख जनाउन नपाइने लगायतको व्यवस्था कायम छ ।केही विद्वान्मा अर्थतन्त्रमा ठूला दरका नोटहरू रहनुपर्दछ वा यसभन्दा पनि अझै ठूला दरका नोटहरूसमेत ल्याउनुपर्दछ भन्ने धारणा पनि पाइन्छ । यसको औचित्यका रूपमा प्रस्तुत गरिने केही तर्क हुन् तुलनात्मक रूपमा छपाइ लागत कम लाग्छ (उदाहरणका लागि, १० दरको नोट छाप्न ३ रुपैयाँजति लाग्छ भने १,००० दरका लागि करिब ५ रुपैयाँ), सेनोरिज (मुद्राको अंकित मूल्य र छपाइ खर्चबीच भिन्नता) का कारण सरकारलाई फाइदा पुग्छ, एकै पटकमा आवश्यकतानुसार ठूलो परिमाणको रकम ढुवानी गर्न सकिन्छ, बढी हिफाजत गरिने हुनाले नोटको प्रतिस्थापन खर्च कम लाग्छ, साना दरका नोटहरू प्रायः घरव्यवहारमा घुमिरहने तथा बैंकिङ प्रणालीमा नजाने र बैंकले लिन असहज मान्ने हुनाले अर्थआँकडामा समेटिँदैनन् । कतिपय व्यक्तिमा देखिने अहम्वादी प्रवृत्ति अर्थात् १०० को नोट पनि के नोट ? बच्चाहरूले दक्षिणामा त लिन मान्दैनन् भन्ने खालका अभिव्यक्तिले पनि यस्तो सोचमा मलजल पुगेको देखिन्छ । तर यी मुद्रा व्यवस्थापन विज्ञानको मर्म नबुझी गरिने सतही तर्क मात्र हुन् । दुई पैसा जोगिन्छ भनेर वा कुनै समूहको तुष्टीकरणका लागि समग्र प्रणालीलाई नै आघात पुर्याउने काम कसलाई मान्य होला र !बैंकनोटहरूलाई चलनचल्तीबाट हटाउनुपर्दा निश्चित प्रक्रिया एवम् सर्वमान्य सिद्घान्तहरूको परिपालना गर्नुपर्ने हुन्छ । सामान्यतः यस्तो अवस्थामा ठूला दरका नोटहरू नै पहिला हटाउँदै साना दरका नोट र सिक्काहरू कायमै राख्ने गरिन्छ । विद्युतीय मुद्रातर्फ अघि बढ्दै जाँदा त्यसपछि क्रमशः अन्य नोट र सिक्काहरू पनि चलनचल्तीमा आवश्यक नरहन सक्छन् । नेपालमा सबैभन्दा साना दरका कागजी मुद्रा अर्थात् १ र २ का नोटहरू नै चलनचल्तीबाट हटाई (पछिल्लो छपाइ क्रमशः २०५४ र २०५७ साल) सिक्काले प्रतिस्थापन गरिदिँदा चिया प्रतिकप ६ बाट १० रुपैयाँ पुगेको, स्थानीय सार्वजनिक सवारी भाडा १५ वा २० रुपैयाँ पुगेको, पसलहरूबाट खुद्रा रकमको सट्टामा सलाई वा चकलेट लगायत लिनुपरेको थियो ।ठूला दरका नोटहरू चलनचल्तीबाट हटाउनेबित्तिकै भ्रष्टाचार निर्मूल भइहाल्छ, वित्तीय अपराधीहरू लाखापाखा लागिहाल्छन् भन्ने त होइन तर यसले त्यस्तो गलत मनोवृत्तिलाई न्यूनीकरण गर्न भने ठोस भूमिका खेल्छÙ देशमा विद्युतीय मुद्रा प्रचलनमा ल्याउनुपूर्व आवश्यक सामाजिक तथा मनोवैज्ञानिक वातावरण बनाउँछ । ठूला दरका बैंकनोटहरू चलनचल्तीबाट हटाउनु भनेकै विद्युतीय मुद्रालाई मार्गप्रशस्त गर्नु हो । विद्वान्हरू भन्छन् ठूला दरका बैंकनोटहरू हटाई विद्युतीय मुद्रा चलाउन प्राविधिक हिसाबले सरल, राजनीतिक हिसाबले मात्र अप्ठेरो हो ।कडेल नेपाल राष्ट्र बैंकका पूर्वकार्यकारी निर्देशक हुन् ।"
४ देशका नेता युक्रेन पुगे,"किभ (एजेन्सी) रुसविरुद्धको युद्धमा युक्रेनलाई समर्थन जनाउन फ्रान्सेली राष्ट्रपति एमानुएल माक्रों, जर्मन चान्सलर ओलाफ स्कोल्ज, इटालीका प्रधानमन्त्री मारियो ड्राघी र रोमानियाका राष्ट्रपति क्लाउस इओहानिस बिहीबार युक्रेनी राजधानी किभ पुगेका छन् । रुसी आक्रमण सुरु भएपछि पहिलोपटक युक्रेन पुगेका उनीहरूले युक्रेनी राष्ट्रपति भ्लोदिमिर जेलेन्स्कीसँग भेटवार्ता गरेका छन् । भेटमा जेलेन्स्कीले रुसविरुद्ध थप कडा प्रतिबन्धहरू लागू गरी दबाब बढाउन आग्रह गरेका छन् । फ्रान्स, जर्मनी र इटालीका नेताहरू पोल्यान्डबाट विशेष रेल चढेर किभ पुगेका हुन् । किभ उत्रेलगत्तै पत्रकारहरूसँग कुरा गर्दै फ्रान्सेली राष्ट्रपति माक्रोंले नरसंहार भएको युद्धस्थलमा जाने बताएका छन् । यो निकै महत्त्वपूर्ण क्षण हो । हामीलाई थाहा छ, युक्रेनका लागि आगामी केही साता अझै अप्ठ्यारो हुन्छ । यस्तो अवस्थामा हामीले युक्रेनी जनताप्रति समर्थन व्यक्त गर्न चाहन्छौं, माक्रोंले भने, हामी वर्तमान अवस्था र भविष्यबारे पनि कुरा गर्न चाहन्छौं ।किभ नजिकैका सहरहरूमा जारी रुसी अत्याचारलाई माक्रोंले युद्ध अपराध को संज्ञा दिएका छन् । मानवअधिकारवादी संस्था एम्नेस्टी इन्टरनेसनलले रुसी फौजले युक्रेनमा युद्ध अपराध गरेको दाबी गरेको थियो । एम्नेस्टीले सोमबार ४० पृष्ठ लामो प्रतिवेदन सार्वजनिक गर्दै युक्रेनको उत्तरपूर्वी सहर खर्किभमा रुसी सेनाले सर्वसाधारणमाथि अन्धाधुन्ध आक्रमण गरेको उल्लेख गरेको हो । रुसी आक्रमणमा खर्किभमा ६ सय ६ सर्वसाधारणको ज्यान गइसकेको छ । युक्रेनले उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुष्ट बनेको रुसले फेब्रुअरी २४ मा आक्रमण सुरु गरेको हो । त्यसयता १५ हजार युद्ध अपराधका घटना भएका युक्रेनी अधिकारीको दाबी छ । किभ पुग्नुअघि तीनै जना नेताले युक्रेनको इर्पिन भ्रमण गरेका स्थानीय सञ्चारमाध्यमहरूले जनाएका छन् । किभबाट केही माइलको दूरीमा पर्ने इर्पिनमा रुसी फौजले भयानक आक्रमण गरेको थियो । युक्रेनले युरोपेली संघ (ईयूमा) को सदस्य बन्ने तयारी गरिरहेका बेला संघका प्रभावशाली देशका नेताहरू किभ पुगेका हुन् । रुसी फौजको सामना गर्न युक्रेनले पश्चिमा देशहरूसँग आधुनिक र ठूला हतियारका लागि आग्रह गरिरहेका बेला तीन देशका नेताहरू किभ पुगेका हुन् । आफूहरूले मागेकामध्ये करिब दस प्रतिशत हतियारमात्र पश्चिमा देशले उपलब्ध गराएको युक्रेनी अधिकारीको भनाइ छ । युक्रेन खासगरी जर्मनीको सैन्य सहयोगप्रति असन्तुष्ट रहेको छ । जर्मनीका लागि युक्रेनी राजदूत एन्ड्रिज मेल्निकले जर्मन चान्सलर स्कोल्जले ठूला हतियार दिनेमा आफू आशावादी भएको बताएका छन् । जर्मनीले युक्रेनलाई ठूला तथा आधुनिक हतियार दिने प्रतिबद्धता जनाएको थियो । तर युक्रेनले त्यस्ता हतियार अझैसम्म पाएको छैन ।"
सेनामा ४ वर्षे सेवाको विरोधमा भारतभर प्रदर्शन,"(नयाँदिल्ली)  भारत सरकारले छोटो अवधिका लागि सेनामा भर्ती योजना ल्याएपछि युवाहरूले देशव्यापी विरोध सुरु गरेका छन् । सरकारले सेनामा ४ वर्षका लागि भर्ना लिने र त्यसपछि अवकाश दिने अग्निपथ नामक सैन्य भर्ना कार्यक्रम सार्वजनिक गरेको हो । छोटो अवधिका लागि भर्ना भएकामध्ये २५ प्रतिशतले मात्रै सेनामा स्थायी जागिरको अवसर पाउनेछन् । बाँकीले अवकाश पाउँछन् । भारतले आफ्नो बजेटको ठूलो हिस्सा सुरक्षा क्षेत्रमा खर्चिने गर्छ । सुरक्षामा लगाइएको बजेटमध्येको ठूलो हिस्सा सैनिकको पेन्सनमा खर्च हुने गर्छ । सरकारले पेन्सनका लागि दिइने रकम घटाउन र कम खर्चमा ठूलो संख्यामा सैनिक भर्ती गर्नका लागि नयाँ योजना ल्याएपछि रुष्ट युवाहरूले विरोध थालेका हुन् । भारतको हालको रक्षा बजेट ६ लाख करोड रुपैयाँ छ । त्यसमा १ लाख २० हजार करोड पेन्सन वितरणमा खर्च हुने गरेको छ । र, दिन प्रतिदिन पेन्सनको व्ययभार बढ्दै गएको छ । यस वर्ष ४६ हजार युवालाई छोटो अवधिको सैनिक भर्ना गर्ने सरकारको तयारी छ । त्यो क्रम प्रत्येक वर्ष बढ्दै जाने जनाइएको छ । सेनाको जागिरलाई भारतमा उच्च सम्मानका साथ हेरिन्छ र अवकाशपछि भविष्यका लागि सामाजिक सुरक्षाका दृष्टिकोणले पनि राम्रो मानिन्छ । जसका कारण सेनामा भर्ना हुन युवाहरूको आकर्षण बढी छ । तर, सेनामा भर्ना हुने प्रतीक्षामा रहेका युवालाई सरकारको नयाँ नीतिले झस्काएको छ । उनीहरूले छोटो अवधिको सैन्य भर्तीले चार वर्षपछि बेरोजगार हुने स्थिति पैदा हुने भनेका छन् । साथै, पेन्सनबिनाको जागिरले सेनामा आकर्षण घटाउने उनीहरूको भनाइ छ । बिहार राज्यबाट सुरु भएको बिरोध प्रदर्शन भारतका विभिन्न प्रदेशमा फैलिएको छ । बिहीबार हरियाणा, हिमाचल, उत्तराखण्ड, राजस्थान, उत्तर प्रदेशलगायतका राज्यमा ठूलो संख्यामा युवाहरू प्रदर्शनमा उत्रेका हुन् । कतिपय ठाउँमा प्रदर्शनकारी र प्रहरीबीच झडपसमेत भएका भारतीय सञ्चारमाध्यमहरूले जनाएका छन् । बिहारमा गरिएको प्रदर्शनका क्रममा युवाहरूले रेलमा आगजनीसमेत गरेका छन् । त्यहाँ कतिपय स्थानमा रेल सेवा अवरुद्ध पारिएको छ । सेनाको नियमित भर्ना रद्द गरी ४ वर्षे भर्ना योजना ल्याएपछि विपक्षी दलहरूले समेत आपत्ति जनाएका छन् । विपक्षी दल कंग्रेसका नेता राहुल गान्धीले अग्निपथ कार्यक्रमको विरोध गरेका छन् । गान्धीले कुनै तह र पेन्सनबिनाको जागिर र चार वर्षपछिको अनिश्चितताले युवाहरूको अग्निपरीक्षा लिने काम भइरहेको बताएका छन् । छोटो अवधिका लागि सेनामा भर्ना हुने सैनिकलाई अग्निवीर नाम दिइएको छ । उनीहरूको तैनाथी अन्य सैनिक जस्तै जहाँ पनि हुन सक्छ । भर्नाको प्रक्रिया भने नियमित सैनिकको जस्तै हुने जनाइएको छ । भारतमा दुई वर्षयता सेनामा नियमित भर्ना खुलाइएको छैन । नयाँ योजना भारतको जल, स्थल र वायु तीनवटै सेनामा लागू गरिने योजनामा उल्लेख छ । यसमा अधिकृतभन्दा तलका तहमा मात्रै भर्ना लिइने जनाइएको छ । अग्निवीर सैनिकले ४ वर्षपछि सेनाबाट बाहिरिँदै गर्दा एकमुष्ट ११ लाख ७१ हजार रपैयाँ पाउनेछन् । २५ वर्ष उमेर पुग्दै गर्दा अग्निवीरले सेनाबाट अवकाश पाइसक्नेछन् । चार वर्षको अवधिमा ६ महिना तालिममा र त्यसपछि नियमित ड्युटीमा उनीहरूको तैनाथी हुने योजनामा उल्लेख छ । कार्यक्रमको भर्ना प्रक्रिया आगामी ९० दिनभित्र सुरु भइसक्ने जनाइएको छ ।"
'हाम्रो बोलीलाई नै प्रमाण मानियोस्,"(काठमाडौं)  उनीहरू सबैको ठाउँ फरक छ, जन्मेको गाउँ फरक छ । तर, छातीमा कहिल्यै निको नहुने गरी लागेको घाउ उस्तै छ । द्वन्द्वकालमा मारिएकाहरूका परिवारले १० लाख भए पनि क्षतिपूर्ति पाए, घाइतेले औषधिमूलो र राहत पाए । बेपत्ताका परिवारलाई सरकारले केही नदिए पनि खोजी ल्याउने आश्वासन दियो । तर, आफ्नै घरमा श्रीमान् र छोराछोरीका अघिल्तिर बलात्कृत भएकाहरूलाई सरकारले राहत त के, पीडित भनेर पहिचानसमेत दिएको छैन । आफ्नो अस्मिता लुटिँदा पनि कतै भन्न नसक्नुको गुप्त पीडा मुटुभरि बोकेर बाँचिरहेका यौन हिंसापीडितहरूले बिहीबार पहिलोपटक एउटा मौका पाए, मन्त्रीका आँखामा हेरेर प्रश्न गर्ने, हामीलाई न्याय कहिले मिल्छ सरकार ? कानुन, न्याय तथा संसदीय मामिलामन्त्री गोविन्दप्रसाद शर्मा कोइरालाका अघिल्तिर उनीहरूले आफ्ना दुःखपूर्ण कथा सुनाउँदै साझा माग राखे, वर्षौं बितिसकेकाले हामीसँग बलात्कृत भएको कुनै प्रमाण छैन, प्रमाण नभई सरकारले न्याय दिँदैन । हाम्रो बोलीलाई नै प्रमाण मानियोस्, न्याय दिइयोस् । सेना र माओवादी दुवैतर्फबाट बलात्कृत भएकामध्ये सातै प्रदेशबाट ३० प्रतिनिधि यौन हिंसापीडितको कुरा सुन्नुअघि मन्त्री कोइरालाले उनीहरूलाई खादा लगाइदिएका थिए । आजसम्म हामीलाई कसैले सम्मान गरेको थिएन, भावविह्वल हुँदै उनीहरूले भने, कसैले हामीलाई कस्तो छ भनेर सोधेको थिएन । उनीहरूले आँसु झार्दा मन्त्रीका आँखा पनि रसाए । परामर्शका लागि आएका सरकारी अधिकारी तथा मानवअधिकारकर्मी पनि भावुक बने । सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगसम्बन्धी ऐनलाई सर्वोच्चको आदेशअनुसार संशोधन गरेर संक्रमणकालीन न्यायको प्रक्रिया अघि बढाउँदा पीडितको राय बुझ्ने क्रममा उनीहरूलाई कानून मन्त्रालयले काठमाडौं बोलाएको थियो । उनीहरूले आफूहरूले भोग्नुपरेको पीडा सुनाउँदा हलमा सन्नाटा छाएको थियो । घरमा आएका सेना र माओवादीबाट पटकपटक यौन अपराधको सिकार भएका उनीहरूमध्ये कतिपयले बलात्कारबाटै सन्तान पनि पाएको खुलासा गरे । ती सन्तानलाई कानुनी हैसियत, भरण पोषण र शिक्षादीक्षाको व्यवस्था गरिदिनुपर्ने उनीहरूको माग छ । इज्जत जाने डरले लामो समय घटना गुपचुप राख्दा प्रमाण मेटिएको, अपराधीविरुद्ध बोल्न नसकिएको र पाठेघर खस्दा पनि उपचार गर्न पैसा नहुनाले घाउ बोकेर अहिलेसम्म बाँच्नुपरेको उनीहरूले सुनाए । आफूहरूको आवाजलाई नै प्रमाण मानेर राज्यले पीडितको सम्मानसहितको पहिचान गर्नुपर्ने उनीहरूको सामूहिक माग छ । आफ्नो बयानलाई आधार मानेर घटनाको अविलम्ब अनुसन्धान हुनुपर्ने, जोसुकै भए पनि पीडकलाई कारबाही गर्नुपर्ने र भविष्यमा यस्तो नहोस् भन्नका लागि गोपनीयतालाई कायम गर्दै आफ्ना कथा समेटेर कुनै संग्रहालयमा राख्नुपर्ने पनि उनीहरूको माग छ । पीडितका कुरा ध्यानपूर्वक सुनेर बसेका मन्त्री कोइरालाले सरकार न्याय दिलाउने मामिलामा गम्भीर भएर लाग्ने वाचा गरे । सशस्त्र द्वन्द्वका क्रममा यौन हिंसापीडित र यातना पीडितलाई राहत र क्षतिपूर्ति दिने व्यवस्था हालसम्म हुन सकेको देखिएन, उनले भने, यो सरकारका तर्फबाट भएको कमजोरी हो, यसपालिको बजेटमा यहाँहरूको पहिचान गरी पीडितका हैसियतले पाउने राहत, क्षतिपूर्ति र औषधोपचारको व्यवस्था भएको छ ।पीडितसँगको देशव्यापी परामर्शपछि असारको दोस्रो साता ऐन संशोधनको मस्यौदा तयार पार्ने र संसद्मा विधेयकका रूपमा पेस गर्ने सरकारको तयारी छ । मन्त्री कोइरालाकै अगुवाइमा प्रदेश १, मधेस, वाग्मती र सुदूरपश्चिम प्रदेशका पीडितसँग सरकारले परामर्श गरिसकेको छ । त्यही क्रममा सातै प्रदेशका यौन हिंसापीडित महिलासँग बिहीबार परामर्श भएको हो । शान्ति सम्झौता भएको १५ वर्षपछि पनि न्याय नपाएकामा पीडितहरूले सामूहिक रूपमा आक्रोश पोख्दै आइरहेको परामर्श समितिले जनाएको छ । लामो समयदेखि पीडितहरूले सर्वोच्चको आदेशअनुसार ऐन संशोधन गर्न सरकारको ध्यानाकर्षण गराइरहेका छन् । संक्रमणकालीन न्यायका मामिलामा नेपाललाई संयुक्त राष्ट्रसंघलगायत अन्तर्राष्ट्रिय समुदायको सुझाव पनि यही छ । ऐनमा आममाफी दिने प्रावधान हुन्जेल संक्रमणकालीन न्यायिक प्रक्रियालाई मान्यता नदिने जनाउ राष्ट्रसंघले दिएको धेरै वर्ष भइसक्यो । अन्तर्राष्ट्रिय मञ्चहरूमा नेपाललाई दण्डहीनता सम्बोधन गर्न नसकेकामा प्रश्नहरू पनि उठ्ने गर्छन् । गत वर्ष अमेरिकाले आयोजना गरेको संसारका सय राष्ट्र प्रमुख सम्मिलित डेमोक्रेसी समिट, २०२२ मा प्रधानमन्त्री शेरबहादुर देउवाले आफ्नो कार्यकालमा गर्ने मुख्य काममा संक्रमणकालीन न्यायको टुंगो पनि एक हुने वाचा गरेका थिए । गत चैत २४ गते कानुन तथा संसदीय मामिलामन्त्री नियुक्त भएकै दिन कोइरालाले सर्वोच्चको फैसलाअनुसार कानुन संशोधन गर्ने लिखित निर्णय गरेका थिए । उनी भन्छन्, पहिले काम गर्छु, अनि मुख खोल्छु ।मन्त्रालयका अन्य कामलाई थाती राखेर एकोहोरो संक्रमणकालीन न्यायको जेलिएको गाँठो समात्न पुगेका कोइरालाले शीर्ष नेता, सरकार, द्वन्द्वपीडित तथा मानवअधिकारसँग सरोकार राख्ने नागरिक समाजका मानिसलाई भेटेर संशोधित ऐनमा राख्ने प्रावधानका बारेमा धारणा बटुलिरहेका छन् । दुई महिनाको अवधिमा एक हजार जनालाई भेटें, उनी भन्छन्, अब केही दिन अझै परामर्श गर्नेछु र ऐनको मस्यौदा असारमै संसद्मा पेस पनि गर्नेछु । तर उनको नजरमा संक्रमणकालीन न्यायको टुंगो लगाउने जिम्मेवारी पाएका दुई आयोगमा परेको छैन । उहाँले हामीसँग परामर्श गर्नुभएको छैन, बेपत्ता आयोगका अध्यक्ष युवराज सुवेदी भन्छन्, सायद आवश्यकता नपरेर होला । उनको यो सरल वाक्यमा उपेक्षाको कटुता मिसिएको थियो, जसको जानकार कोइराला नभएका होइनन् । मेरा प्राथमिकतामा द्वन्द्वपीडितहरू नै छन्, जसलाई न्याय दिलाउनुछ, उनी भन्छन्, त्यसैले मेरो ध्यान उनीहरूकै कुरा सुन्नमा छ । दुवै आयोगका पदाधिकारीको अवधि असार मसान्तमा सकिँदै छ । त्यसअघि नै संसद्मा विधेयक पेस गरी बजेट अधिवेशनलाई लम्ब्याएरै भए पनि विधेयक पारित गराउने पक्षमा कानून मन्त्रालयको जोडबल छ ।हामी त्यसअनुसार परामर्शको काम सक्दै छौं, कानुन मन्त्रालयका सहसचिव मानबहादुर अर्याल भन्छन्, असारको पहिलो साता यो सकिनेछ, त्यसपछि सुझावअनुसारै अरू काम अघि बढ्छ ।ऐन संशोधनका लागि मन्त्री कोइरालाले पीडित, नागरिक समाजका प्रतिनिधि र कानून मन्त्रालयका अधिकारी सम्मिलित ६ जनाको समिति गठन गरेका छन् । जसमध्ये एक हुन् माओवादीद्वारा २०५८ माघ ३ गते हत्या गरिएका लमजुङका शिक्षक मुक्तिनाथ अधिकारीका जेठा छोरा सुमन अधिकारी । लामो समयदेखि द्वन्द्वपीडितलाई न्यायका लागि नेतृत्व गर्दै आएका अधिकारी यसअघिका हरेक सरकार र तालुकदार कानुनमन्त्रीदेखि निराश थिए । यसपटक हामीले विषयको मर्म बुझ्ने मानिसलाई मन्त्री पाएका छौं, उहाँको सक्रियता पनि राम्रै देखिन्छ, अधिकारी भन्छन्, अबचाहिँ संक्रमणकालीन न्यायले गति लेला कि भन्ने आशा जागेको छ । उनी सम्मिलित समितिको सक्रियतामा देशव्यापी रूपमा भएको परामर्श मात्रै होइन, सरकारले गरेका केही अरू निर्णयले पनि पीडितहरूमा केही आशा पलाएको छ । जस्तो, राष्ट्रपति विद्यादेवी भण्डारीले संसद्मा उभिएर सरकारको मुख्य नीतिमा शान्ति प्रक्रियालाई टुंगोमा पुर्याउने पनि हो भनिन् । सामान्यतया, १०१२ करोडको बजेटले काम चलाउने सत्य निरूपण तथा मेलमिलाप आयोग र बेपत्ता आयोगका लागि यसपाला १ अर्ब ४० करोड विनियोजन गरिएको छ । पहिले सरकार ऐन संशोधन गर्दा पीडितका कुरा सुन्दैनथ्यो । यसपटक हरेक ठाउँमा मन्त्री आफैं पुगेर उनीहरूका सुझाव डायरीमा टिपेर फर्कन्छन् । यो सबै देख्दा केही होला कि त भन्ने आस पलाएकै हो, परामर्श समितिका अर्का सदस्य चरण प्रसाईं भन्छन्, पीडितलाई न्याय दिन अब यहाँभन्दा ढिलो गर्ने समय हामीसँग छैन । गत १७ गते प्रदेश १ मा पीडितका साथ ऐन संशोधन र अन्य न्यायिक प्रक्रियाबारे सुरु भएको परामर्श अबको एक साताभित्र कर्णाली, लुम्बिनी र गण्डकी प्रदेशमा पुगी टुंगिनेछ । पीडित सबैले सर्वोच्चको फैसलाअनुसारै ऐन संशोधन हुनुपर्छ भन्नुभएको छ, परामर्श समितिकी सदस्य अनिता थपलिया भन्छिन्, सत्य निरूपण तथा मेलमिलापको क्षेत्राधिकारमा नपरेका सेना पक्षका पीडितसमेत समावेश गर्नुपर्छ भन्ने राय पनि आयो । बाँकी ठाउँको परामर्शबाट आएका रायलाई समेटेर ऐन संशोधनको मस्यौदा बनाउनेछौं ।२०५२ देखि २०६२ सम्म चलेको १० वर्षे सशस्त्र द्वन्द्वलाई पनि संक्रमणकालीन न्यायको संयन्त्रमार्फत टुंग्याउन २०६३ मा सरकार र तत्कालीन विद्रोही माओवादीबीच विस्तृत शान्ति सम्झौता भएको थियो । अन्तरिम संविधान २०६३ ले पनि ६ महिनाभित्र संक्रमणकालीन न्यायको संयन्त्र सत्य निरूपण तथा मेलमिलाप आयोगको गठन गर्ने उल्लेख गरेको थियो । तर, विस्तृत सम्झौता र अन्तरिम संविधानले वाचा गरेको संक्रमणकालीन न्यायको संयन्त्र आठ वर्षसम्म बन्न सकेन । सरकारले क्षतिपूर्ति मात्र दिएर द्वन्द्वका घटनालाई आममाफी दिने गरी तत्कालीन प्रधानमन्त्री डा बाबुराम भट्टराईको सरकारले संसद्मा विधेयक पेस गर्दा देश, विदेश सबैतिरबाट विरोध आएपछि लामो समयसम्म आयोगको विधेयक संसद्मा अलपत्र पर्यो । संविधानसभाको दोस्रो चुनावपछि तत्कालीन कानुनमन्त्री नरहरि आचार्यको जोडबलमा बनेको विधेयक संसद्ले २०७० वैशाख १२ गते पारित गर्यो । पीडकलाई आममाफी दिन सकिने प्रावधानसहितको उक्त ऐन जारी हुनेबित्तिकै त्यसविरुद्ध द्वन्द्व पीडितहरूले सर्वोच्चमा रिट दायर गरे । मुद्दा चल्दै गर्दा सरकारले भने २०७१ माघ २८ गते दुई आयोग गठन गर्यो । सर्वोच्चले त्यसको केही सातापछि हत्या, बलात्कार, व्यक्तिलाई बेपत्ता पार्ने काम र अपहरणजस्ता गम्भीर मानवअधिकार उल्लंघनका घटनामा पीडितले सहमति भए पनि आममाफी दिन नपाइने भन्दै तद्नुसार ऐन संशोधन गर्न सरकारलाई २०७१ फागुन १४ गते परमादेश दियो । तर, सरकारले सर्वोच्चले भनेजस्तो ऐन संशोधन गरेन । दुई वर्षभित्र द्वन्द्वकालीन अपराधको सत्य निरूपण गरी छानबिन टुंग्याउने जिम्मेवारी पाएका दुवै आयोगले चार वर्षसम्म एउटै घटनाको अनुसन्धान गर्न सकेनन् । उनीहरूले काम गर्न नसकेको भन्दै सरकारले दुवै आयोगमा नयाँ आयुक्त नियुक्त गरेको पनि तीन वर्ष पुग्दै छ । तर, एउटै द्वन्द्वपीडितले न्याय पाउन सकेका छैनन् । यो ऐन संशोधन नभएसम्म न्याय दिन पनि सकिँदैन, सत्य निरूपण तथा मेलमिलाप आयोगका अध्यक्ष गणेशदत्त भट्ट भन्छन्, यही ऐन रहुन्जेल हामीले चाहेर पनि सत्य निरूपण गरी पीडितलाई न्याय दिन सक्ने अवस्था छैन ।"
संसदीय समितिले बोलायो प्रधानसेनापति,एमाले वरिष्ठ उपाध्यक्ष पोखरेलको त्रुटिएमालेका वरिष्ठ उपाध्यक्ष तथा सांसद ईश्वर पोखरेलले एसपीपीमा कांग्रेस नेतृत्वका सरकारहरूले सकारात्मक प्रतिक्रिया अमेरिकालाई दिएको तर अहिले विवादमा आएपछि एमालेको टाउकोमा हाल्ने प्रयास भइरहेको भन्दै आपत्ति जनाएका छन् । प्रतिनिधिसभामा बिहीबार पूर्वउपप्रधान तथा रक्षामन्त्री पोखरेलले सन् २०१५ र २०१७ मा सुशील कोइराला र शेरबहादुर देउवा नेतृत्वको सरकारले एसपीपीबारे अमेरिकी प्रस्तावमा सकारात्मक प्रतिक्रिया दिएको दाबी गरे । उनले बोलेको केही समयपछि प्रधानमन्त्री केपी शर्मा ओली प्रधानमन्त्री भएकै बेला तत्कालीन प्रधानसेनापति राजेन्द्र क्षत्रीले अमेरिकालाई पठाएको पत्र सार्वजनिक भएको छ । सन् २०१७ मा भने देउवा प्रधानमन्त्री थिए । त्यतिबेला लेखिएको पत्र सार्वजनिक भएको छैन ।एसपीपीको समस्या सार्वजनिक भएपछि सुरुमा थाहा नपाएको जस्तो गरिएको र पछि लुकाउने प्रयास भएको पोखरेलको भनाइ थियो । सन् २०१५ र २०१७ मा औपचारिक ढंगले सकारात्मक प्रतिक्रिया दिएर नेपालका तर्फबाट प्रस्ताव पठाइएको थियो । सन् २०१५ मा यो मुलुकमा प्रधानमन्त्री को थियो ? प्रधानमन्त्री र रक्षामन्त्री हुने पार्टीले यसका बारेमा के भन्छ ? सन् २०१७ मा जसले सकारात्मक जवाफ पठाउँदा प्रधानमन्त्री को थियो ? पोखरेलले बैठकमा भनेका थिए । उनले एमाले सरकारमा रहेका बेला अमेरिकी सुरक्षा अधिकारी तत्कालीन प्रधानमन्त्री र रक्षामन्त्रीकहाँ आएको तर कुनै पनि सैन्य गठबन्धनमा सहभागी नहुने जवाफ दिइएको बताएका थिए ।
प्रदेशमा पनि राजस्वका दरमा व्यापक हेरफेर,"छुट र सहुलियतको व्यवस्थामा परिवर्तनवाग्मती प्रदेश सरकारले आगामी आर्थिक वर्ष ०७९८० बजेट वक्तव्यमा राजस्वसम्बन्धी नीति, कार्यक्रम तथा छुट र सहुलियतको व्यवस्थामा परिवर्तन गरेको छ । प्रदेशले सिमेन्ट उद्योगहरूमा लाग्दै आएको प्राकृतिक स्रोत उपयोग शुल्क खारेज गरेको छ । प्रदेशले प्रतिबोरा सिमेन्टमा ० दशमलव २५ प्रतिशत कर लगाउँदै आएको थियो । सिमेन्ट उद्योगमाथि लाग्दै आएको प्रतिकिलो प्राकृतिक स्रोत उपयोग शुल्क संघीय मूल्य अभिवृद्धिसँग दोहोरो परेकाले खारेज गरिएको हो, आर्थिक मामिला तथा योजनामन्त्री शालिकराम जम्कट्टेलले भने । ढुंगा, गिट्टी, बालुवामा दहत्तर तथा बहत्तरबापतको बिक्रीबाट प्राप्त राजस्वका लागि छुट्टै ऐन बनाउने पनि बजेटमा उल्लेख छ ।सिमेन्ट, ढुंगा, गिट्टी, बालुवामा दहत्तर तथा बहत्तर कर स्थानीय तहले उठाउने गरेका थिए । सिमेन्टको प्राकृतिक कर हटाएकोप्रति पालिकाले भने विरोध गरेका छन् । काठमाडौं उपत्यकाभित्र सञ्चालित उत्पादनमूलक उद्योगले आफ्नो कारखाना वाग्मतीका अरू जिल्लामा स्थानान्तरण गर्दा त्यस्तो उद्योगका नाममा खरिद गरिने जग्गाको रजिस्ट्रेसनमा छुट दिने व्यवस्था छ । यसबाट उपत्यकाको वातावरण प्रदूषण घटाउन सघाउ पुग्ने विश्वास लिएका छौं, मन्त्री जम्मकट्टेलले भने । सवारीसाधन नवीकरण नगरेका व्यक्तिले आगामी फागुन मसान्तसम्ममा दाखिला गरे जरिवाना छुट पाउनेछन् । यो दुईपांग्रे सवारीको हकमा मात्र लागू गरिएको छ । वाग्मती प्रदेशबाहिर दर्ता भएर प्रदेशभित्र सञ्चालनमा रहेका सवारीको अभिलेख र कागजात यस प्रदेशमा स्थानान्तरण गर्ने प्रक्रियालाई सहज बनाइने घोषणा बजेट वक्तव्यमा गरिएको छ । प्रदेश सरकारले घरजग्गा रजिस्ट्रेसन शुल्क र सवारीसाधन करको दरलाई यथावत् राखेको छ । कर नीतिमा स्थिरता कायम गर्न आगामी आर्थिक वर्षका लागि घरजग्गा र सवारीसाधन करको दरलाई यथावत् राखेर कार्यान्वयनका क्रममा देखिएका समस्या मात्र सम्बोधन गरिएको हो, उनले भने । चालु आर्थिक वर्षको भन्दा करिब ३ अर्ब बढी राजस्व आन्तरिक स्रोतबाट उठाउने प्रदेश सरकारको लक्ष्य छ । तर प्रदेशको सबैभन्दा बढी राजस्वको स्रोत घरजग्गा र सवारी नै हो ।"
केन्द्रको करविरुद्ध उद्योगीमजदुर सडकमा,"(भैरहवा)  बजेटमार्फत सरकारले फलामे डन्डी र वायरको कच्चा पदार्थ आयातमा विभेदकारी नीति लागू गरेको र यसबाट धेरैजसो उद्योग धराशायी हुने भन्दै बिहीबार रूपन्देहीका उद्योगी र मजदुर सडकमा उत्रिएका छन् । सीमित उद्योगलाई पोस्ने गरी अन्तःशुल्क तथा भन्सार महसुल दरमा फरक व्यवस्था कायम गरिएको उनीहरूको आरोप छ । यस खालको असमान तथा विभेदकारी प्रावधान हटाउनुपर्ने उनीहरूको माग छ । सरकारले पछिल्लोपटक स्पन्ज आइरन र फलामे बिलेट्सको आयातमा कायम गरेको भन्सार दर र अन्तःशुल्क महसुलको विरोधमा उनीहरूले भैरहवामा विरोध प्रदर्शन गरेका हुन् । भैरहवाको बुद्ध चोकमा जम्मा भएका उद्योगी, कर्मचारी, मजदुर र उद्योग वाणिज्य महासंघ प्रदेश र सिद्धार्थ उद्योग वाणिज्य संघका पदाधिकारीसमेतको जुलुसले विभिन्न नारा लगाउँदै बर्मेली टोल हुँदै जिल्ला प्रशासन कार्यालय पुगेर प्रमुख जिल्ला अधिकारीमार्फत संघीय अर्थमन्त्रीलाई ज्ञापनपत्र बुझाएका छन् । यस व्यवस्थाले नेपालमा सञ्चालित ३० वटा स्टिल्स उद्योगमध्ये स्पन्ज आइरनको आयात तथा पत्रु पगालेर डन्डी बनाउने ८ वटा उद्योगलाई मात्र एकपक्षीय रूपमा अत्यधिक लाभ गरेको उनीहरूद्वारा जारी विज्ञप्तिमा उल्लेख छ । स्पन्ज आइरनको आयातमा भन्सार महसुल ३ प्रतिशत कायम गरिनुपर्ने, अन्तःशुल्क कच्चापदार्थको आयातमै भन्सार विन्दुमा नलगाई तयारी वस्तुमा लगाइनुपर्ने, वायर उद्योगको कच्चापदार्थ एमएस वायरमा वृद्धि गरी १० प्रतिशत पुर्याइएको भन्सार महसुल घटाई साबिककै ५ प्रतिशत कायम गरिनुपर्ने माग व्यवसायीको छ ।आर्थिक विधेयक २०७९ मार्फत स्पन्ज आइरनको आयातमा भन्सार दर न्यून र अन्तःशुल्क छुट र फलामे बिलेट्स तथा वायर्सको कच्चापदार्थ एमएस वायरको आयातमा साबिकमा भन्दा वृद्धि गरिएपछि फलामे बिलेट्समा आधारित स्टिल र वायर उद्योग संकटमा पर्न थालेको पञ्चकन्या स्टिल प्रालिका उपमहाप्रबन्धक देवेन्द्र साहुले बताए । सरकारले गत वर्षको प्रतिस्थापन विधेयकमार्फत फलामे छड तथा वायर्सको तयारी वस्तुमा लाग्ने प्रतिटन १ हजार ६ सय ५० रुपैयाँको अन्तःशुल्क परिवर्तन गर्दै छडको कच्चा पदार्थ बिलेट्सको आयातमा प्रतिटन २ हजार ५ सय रुपैयाँका दरले भन्सार विन्दुमै अन्तःशुल्क लाग्ने व्यवस्था गरेको थियो । स्पन्ज आइरन आयातमा अन्तःशुल्क र भन्सार महसुल पूर्ण रूपमा छुट गरेको थियो । उक्त व्यवस्थाले बिलेट्सबाट छड बनाउने उद्योग र वायर्स उद्योगलाई मार परिरहेकै थियो, साहुले भने, अहिले बिलेट्स र एमएस वायरको आयातमा भन्सार र अन्तःशुल्क अत्यधिक बढाउने र स्पन्ज आइरनको आयातमा छुट दिइनाले हाम्रा उद्योग धराशायी हुने गरी विभेदकारी व्यवस्था लागू गरियो । आर्थिक विधेयक ०७९ ले फलामे डन्डीको कच्चा पदार्थ स्पन्ज आइरनको आयातमा भन्सार महसुल १ प्रतिशत मात्र कायम गरी अन्तःशुल्क पूर्ण रूपमा छुट गरेको छ । फलामे बिलेट्सको आयातमा ४ दशमलव ७५ प्रतिशत भन्सार दर कायम गरी अन्तःशुल्क दर प्रतिटन ३ हजार ५ सय रुपैयाँ कायम गरेको छ । वायर उद्योगको कच्चा पदार्थ एमएस वायरमा साबिक ५ प्रतिशत लाग्ने भन्सार महसुललाई वृद्धि गरी १० प्रतिशत पुर्याइएको छ । भन्सार बिन्दुमै लगाइँदै आएको प्रतिटन २ हजार ५ सय रुपैयाँ अन्तःशुल्कलाई वृद्धि गरी ४ हजार ५ सय रुपैयाँ पुर्याइएको छ । यस खालको असमान र विभेदकारी व्यवस्थाले बिलेट्सबाट फलामे छड उत्पादन गर्ने स्टिल उद्योग र एमएस वायरबाट वायर्स उत्पादन गर्ने उद्योगको उत्पादन लागत महँगो पर्न गई स्पन्ज आइरनबाट उत्पादन गर्ने समान खालका वस्तुसँग प्रतिस्पर्धा गर्न नसकी उद्योग धराशायी हुने एसआर स्टिल तथा एसआर औद्योगिक समूहका प्रबन्ध निर्देशक सुरज उप्रेतीले बताए । स्पन्ज आइरन तथा बिलेट्सबाट छड बनाउँदा लाग्ने कच्चा पदार्थको लागत मूल्यबीचको फरक भन्सार महसुलमै १२ देखि १३ रुपैयाँसम्म महँगो पर्ने गरेको छ, उप्रेतीले भने, यो व्यवस्थाले नेपालका करिब ८० प्रतिशत डन्डी तथा वायर उद्योगलाई मर्का परेको छ ।"
'गैरआवासीय नेपालीलाई लगानी सीमा नतोकौं,"(काठमाडौं)  गैरआवासीय नेपालीले ल्याउने लगानीलाई पनि र प्रविधि हस्तान्तरण ऐन (फिटा) अन्तर्गत विदेशी लगानी (एफडीआई) मा राखिएकाले उक्त प्रावधान हटाउनुपर्नेमा सरोकारवालाले जोड दिएका छन् । गैरआवासीय नेपाली संघ (एनआरएनए) ले बिहीबार काठमाडौंमा आयोजना गरेको नागरिकता, मताधिकार, लगानी तथा वैदेशिक रोजगार विषयक सेमिनारमा उनीहरूले गैरआवासीय नेपालीले गर्ने लगानीलाई एफडीआईअन्तर्गत राख्न नमिल्ने दाबी गरे । विदेशमा बस्ने नेपालीलाई लगानी गर्न आकर्षित गर्नुको साटो पहिला ५ करोड र अहिले २ करोड रुपैयाँको सीमा राख्न नहुने एनआरएनएका उपाध्यक्ष महेशकुमार श्रेष्ठले बताए । विभिन्न मुलुकमा बस्ने नेपालीले वार्षिक २० खर्ब रुपैयाँ आम्दानी गर्ने भएकाले नेपालीको हकमा पहिलो चरणमै २ करोड लगानी गर्नुपर्ने बाध्यकारी बनाउन नमिल्ने उनको भनाइ छ । एनआरएनए विकास फन्ड स्थापना गरेको ६ महिना बिते पनि अहिलेसम्म खर्च मात्र भइरहेको एनआरएनएका संस्थापक अध्यक्ष उपेन्द्र महतोको भनाइ छ । डलर खाता १ हजारमा खुल्छ, त्यहाँबाट जति ल्याए नि हुन्छ, जति लगे पनि हुन्छ, उनले भने, तर प्रवासीले नेपालमा गर्ने लगानी विदेशी भयो । फन्डमा आएको पैसा हामीले लगानी गर्न सकेका छैनौं । आउने रकम ल्याउन सकेका छैनौं । सक्दो छिटो सरकारले फन्ड ल्याउने वातावरण बनाइदिएन भने उक्त फन्डको अध्यक्ष पदबाट राजीनामा दिने उनको भनाइ छ । सरकारले राजदूत वा कन्सुलर नियुक्त गरिसकेपछि सम्बद्ध देशबाट कति लगानी भित्रियो र स्वदेशी वस्तु कति निर्यात भयो भन्ने हेर्न पनि एउटा कार्यविधि तयार गर्नुपर्ने नेपाल उद्योग वाणिज्य महासंघका वरिष्ठ उपाध्यक्ष चन्द्र ढकालको धारणा छ । नेपालमा सम्भावित परियोजना धेरै रहेको र लगानी आएको भोलिपल्ट नै तिनलाई चलाउन सकिने उनले बताए । गैरआवासीय नेपालीको सीप, ज्ञान र पुँजी भित्र्याउन सरकारको नीति नै भएकाले एनआरएनको मागबमोजिम सरकारले पनि नीति समयानुकूल परिमार्जन गर्दै लगेको परराष्ट्र मन्त्रालयका सचिव भरतराज पौडेलको भनाइ छ । नेपालमा लगानीका लागि प्रशस्त सम्भावना रहेको र वैदेशिक लगानी भित्र्याउन कानुनले धेरै सहजीकरण गरेको उनको दाबी छ । वैदेशिक लगानी र एनआरएनको लगानीलाई एउटै परिभाषामा समेट्दा समस्या देखिएकाले यसलाई छुट्टाछुट्टै रूपमा परिभाषित गर्ने काममा मन्त्रालय लागिसकेको उद्योग मन्त्रालयका सचिव अर्जुनप्रसाद पोखरेलले बताए । नेपाली अर्थतन्त्रमा परेको प्रभाव कम गराउँदै लैजान एफडीआईलाई आकर्षित गर्न तथा वैधानिक माध्यमबाट रेमिट्यान्स भित्र्याउन राष्ट्र बैंक प्रतिबद्ध रहेको राष्ट्र बैंकका डेपुटी गभर्नर नीलम आचार्यको भनाइ छ । नेपाली अर्थतन्त्रको दीर्घकालीन समाधानका लागि विदेशी लगानी भित्र्याउन आवश्यक रहेको र त्यसको काम एनआरएनबाट हुन सक्ने नेपाल उद्योग परिसंघका अध्यक्ष विष्णु अग्रवालले बताए । कुन क्षेत्रबाट वैदेशिक लगानी बढी भित्र्याउन सकिने सम्भावना छ, त्यतातर्फ अध्ययन र छलफल थालिनुपर्नेमा नेपाल बैंकर्स संघका अध्यक्ष अनिल उपाध्यायको भनाइ छ । सेमिनारको दोस्रो सत्रमा प्रधानमन्त्री शेरबहादुर देउवाले गैरआवासीय नेपालीहरूको नागरिकताको समस्यालाई यथाशीघ्र सम्बोधन गर्ने प्रतिबद्धता जनाए । तपाईंहरूले गैरआवासीय नेपालीको नागरिकताका विषयलाई जतिसक्दो चाँडो सम्बोधन गर्न आग्रह गर्दै आउनुभएको छ, उनले भने, यस विषयलाई सबै पक्षसँग समन्वय गरी यथाशीघ्र सम्बोधन गरिने कुरामा आश्वस्त पार्न चाहन्छु । मातृभूमिप्रतिको दायित्व निर्वाह गर्न, डलर खाता खोल्न तथा वैदेशिक रोजगार बचतपत्र किन्न उनले आग्रह गरे । कार्यक्रममा मातृभूमिको अर्थतन्त्रलाई टेवा पुर्याउन पराराष्ट्रमन्त्री नारायण खड्काले आग्रह गरे । नेपालको पहिलो प्राथमिकता आर्थिक विकास रहेको र पर्यटन विकाससँगै निर्यात प्रवर्द्धनमा पनि सबैले सहयोग गर्नुपर्ने पराराष्ट्रमन्त्री खड्काले बताए । गैरआवासीय नेपालीलाई दोहोरो नागरिकताको सुविधा प्रदान गर्न गैरआवासीय नेपाली संघका अध्यक्ष कुल आचार्यले आग्रह गरे । दोहोरो नागरिकता भए विदेशमा रहेका नेपालीले नेपालको विकास निर्माणमा सघाउन सक्ने उनको भनाइ छ । सेमिनारमा वैदेशिक रोजगार बोर्ड र एनआरएनएबीच सम्झौता भएको छ । सम्झौतामा एनआरएनएका अध्यक्षद्वय बद्री केसी र कुल आचार्य एवं बोर्डका कार्यकारी निर्देशक राजन श्रेष्ठले हस्ताक्षर गरे । प्रवासी कामदारको राहत, उद्धार, स्वदेश फिर्ती र पुनः एकीकरणका लागि सहकार्यका विषयमा सम्झौता भएको हो । विदेशमा बस्ने नेपालीलाई नेपालमा रहेका नेपालीसरह व्यवहार गर्न संघका अर्का अध्यक्ष केसीले सरकारलाई आग्रह गरे । गैरआवासीय नेपालीलाई सहज वातावरण बनाए राष्ट्र निर्माणका लागि विदेशी लगानी आवश्यक नपर्ने उनको भनाइ छ । नेपालमा लगानी भित्र्याउन १० अर्बको फन्ड स्थापना गरिए पनि सरकारले सहजीकरण गर्न नसक्दा कार्यान्वयन हुन नसकेको उनले बताए । प्रधानमन्त्री र परराष्ट्रमन्त्रीले संविधानअनुसार एनआरएनएलाई नागरिकता दिने आशा देखाए पनि वर्षौंदेखि कार्यान्वयनमा आउन नसकेको एनआरएनएका पूर्वअध्यक्ष जीवा लामिछानेको भनाइ छ । अब भने कार्यान्वयन गरिहाल्नुपर्नेमा उनको जोड छ । संविधान र गैरआवासीय नेपालीका विषयमा सबै दल एक ठाउँमा उभिएको र यसलाई निष्कर्षमा पुर्याउने पूर्वसभामुख सुवास नेम्वाङको प्रतिबद्धता छ । विदेशमा बस्ने नेपाली नागरिकले मतदान गर्न पाउने कि नपाउने प्रश्न उठिरहेको र त्यसलाई आफूहरूले सम्बोधन गर्ने विषयमा छलफल चलिरहेको निर्वाचन आयोगका प्रमुख आयुक्त दिनेशकुमार थपलियाले बताए । संसारभरि रहेका नेपालीले मताधिकार प्रयोग गर्न सकून् भन्ने चाहना सबै दलको रहेको गृहमन्त्री बालकृष्ण खाँणको भनाइ छ ।"
ग्लोबल आईएमई र बीओके गाभिने,"काठमाडौं (कास) ग्लोबल आईएमई बैंक र बैंक अफ काठमान्डू बैंक (बीओके) आपसमा गाभिने भएका छन् । यसका लागि दुवै बैंकले बिहीबार समझदारीपत्रमा हस्ताक्षर (एमओयू) गरेका छन् । समझदारीपत्रमा ग्लोबल आईएमई बैंकका अध्यक्ष चन्द्रप्रसाद ढकाल र बीओकेका अध्यक्ष प्रकाश श्रेष्ठले हस्ताक्षर गरे । दुवै बैंक समान सेयर अनुपात (१ः१) मा गाभिन लागेका हुन् । मर्जरपछि बन्ने नयाँ संस्थाको चुक्ता पुँजी करिब ३४ अर्ब हुनेछ । यो त्यसपछि उक्त बैंक पुँजीका आधारमा हालसम्मकै ठूलो बैंक बन्नेछ । मर्जरपछि यो ग्लोबल आईएमई बीओके बैंक लिमिटेडका नाममा सञ्चालनमा आउनेछ । मर्जरपछि बन्ने बैंकको अध्यक्षमा चन्द्रप्रसाद ढकाल (हाल ग्लोबल आईएमई बैंकका अध्यक्ष) नै रहनेछ । सञ्चालक समितिमा ग्लोबल आईएमई बैकका तर्फबाट अध्यक्ष चन्द्रप्रसाद ढकालसहित ५ जना र बीओकेका तर्फबाट २ जना रहने सहमति भएको छ ।प्रमुख कार्यकारी अधिकृतमा रत्नराज बज्राचार्य (हाल ग्लोबल आईएमई बैंकका सीईओ) बन्ने सहमति भएको छ । समझदारीपत्रमा ६ महिनाभित्र मर्जर प्रक्रिया पूरा गरिने उल्लेख भए पनि ४ महिनामै एकीकृत कारोबार सुरु गर्ने तयारीमा संयुक्त मर्जर समिति जुटेको छ । समझदारीपत्रमा हस्ताक्षर गरेपछि सैद्धान्तिक सहमतिका लागि दुबै बैंक अहिले नेपाल राष्ट्र बैंक पुगिसकेका छन् । विभिन्न वर्गका २१ वटा बैंक तथा वित्तीय संस्था गाभिएर मर्जरपछि बन्ने ग्लोबल आइएमई बिओके लिमिटेडमा हालसम्म दुबै बैंकमा गाभिएका संस्था जोड्दा २१ वटा पुग्नेछन्, जसमा ५ वाणिज्य बैंक, १० विकास बैंक तथा ६ वटा फाइनान्स कम्पनी समाहित हुनेछन् । मर्जरपछि बैंकको कुल पुँजी ५२ अर्ब २९ करोड, चुक्ता पुँजी ३४ अर्ब ४१ करोड, कुल निक्षेप ३ खर्ब ८४ अर्ब, कुल कर्जा ३ खर्ब ८० अर्ब पुग्ने विज्ञप्तिमा उल्लेख छ । कुल पुँजी, चुक्ता पुँजी तथा व्यवसायको आकारका हिसाबले मर्जरपछि यो बैंक नेपालको सबैभन्दा ठूलो हुने दाबी गरिएको छ । दुवै बैंकले जेठ मसान्तसम्म ६ अर्ब रुपैयाँभन्दा बढी खुद नाफा आर्जन गरिसकेका छन् । दुई बैंक कुल ३ सय ८५ शाखा कार्यालय, ३ सय ६७ एटीएम, २ सय ७५ शाखारहित बैंकिङ सेवा, ६१ विस्तारित शाखा कार्यालय र ३ वटा विदेशस्थित सम्पर्क कार्यालय पुग्नेछन् । ३७ लाखभन्दा बढी ग्राहकसहित अन्य धेरै वित्तीय परिसूचकमा ग्लोबल आईएमई बीओके लिमिटेड मुलुकको सबैभन्दा ठूलो बैंक बन्ने बैंकको दाबी छ ।"
चेम्बर एक्स्पो सुरु,काठमाडौं (कास) नेपाल चेम्बर अफ कमर्सको पाँचौं संस्करणको नेपाल चेम्बर एक्स्पो२०२२ भृकुटीमण्डपमा जारी छ । प्रधानमन्त्री शेरबहादुर देउवाले बिहीबार उद्घाटन गरेको एक्स्पो असार ६ सम्म चल्नेछ । निर्यात प्रवर्द्धन तथा आयात प्रतिस्थापन दुवै विषय निजी क्षेत्रको सक्रिय सहभागिता र सहकार्यबिना सम्भव नहुने प्रधानमन्त्री देउवाले बताए । निकासी प्रवर्द्धन गर्दै व्यापार घाटालाई वाञ्छित सीमाभित्र राख्न सरकार निजी क्षेत्रसँग सहकार्य गरी अगाडि बढ्न तयार रहेको उनको भनाइ छ । मेलामा राष्ट्रिय तथा अन्तर्राष्ट्रिय गरी १ सय ५० भन्दा बढी स्टल रहेको नेपाल चेम्बर अफ कमर्सका अध्यक्ष राजेन्द्र मल्लले जनाए ।
बजारमा नोकिया जी२१,काठमाडौं (कास) नोकिया फोनको उत्पादक तथा वितरक एचएमडी ग्लोबलले नोकिया जी सिरिजअन्तर्गत नयाँ नोकिया जी२१ सर्वजनिक गरेको छ । यो स्मार्टफोनमा तीन दिनसम्म टिक्ने ब्याट्री लाइफ रहेको कम्पनीको दाबी छ । सुपर ब्याट्री सेभर मोडको सुविधा यसमा छ । बनावट मात्र बलियो नभई यसको ओएस र सेक्युरिटी पनि उत्तिकै भरपर्दो रहेको एसिया प्यासिफिक र चीनका लागि एचएमडी ग्लोबलका भाइस प्रेसिडेन्ट रवि कुँवरको दाबी छ । ६१२८ जीबीको स्टोरेजमा उपलब्ध यो फोनको मूल्य २२ हजार ९ सय ९९ रुपैयाँ तोकिएको कम्पनीले जनाएको छ ।
बर्जर पेन्ट्सको फेसन शो,"काठमाडौं (कास) नेपालमा सन् २००० देखि रङ उत्पादन गर्दै आएको बर्जर पेन्ट्स नेपालले हिडन ट्रेजरसँगको सहकार्यमा होटल र्याडिसनमा एक विशेष फेसन शो समारोह गरेको छ । समारोहमा मुकु बुटिकका प्रख्यात डिजाइनर मुक्तिका श्रेष्ठ, मनीष राई र कासाद्वारा डिजाइन गरिएका बर्जर सिल्क इलुजनका मेटालिका र ननमेटालिका डिजाइन प्रस्तुत गरियो । मिस नेपालका २४ जना सुन्दरी प्रतियोगीले समारोहमा ती डिजाइन प्रदर्शन गरेका थिए ।"
नेपाल बैंकको एप चलाउँदा डाटा शुल्क निःशुल्क,काठमाडौं (कास) नेपाल बैंकले मोबाइल बैंकिङ एप प्रयोग गर्दा डाटा शुल्क नलाग्ने व्यवस्था गरेको छ । नेपाल बैंकमा खाता भएका र नेपाल टेलिकमको सिमकार्ड प्रयोग गर्ने ग्राहकलाई उक्त विशेष सुविधा उपलब्ध हुने भएको छ । बैंक र टेलिकमबीच बुधबार यस्तो सम्झौतामा नेपाल टेलिकमका चिफ कमर्सियल अफिसर संगीता पहाडी र बैंकका चिफ फाइनान्स अफिसर होमबहादुर खड्काले हस्ताक्षर गरे ।
रंगमञ्चमा सांस्कृतिक इतिहासको उत्खनन,"(काठमाडौं)  आधुनिक प्रविधि र विकासको लहरले पूर्वेली सभ्यता, संस्कृति र जीवन पद्धतिलाई ढपक्कै ढाक्यो । गोरेटा बाटा सडकमा परिवर्तन भए । सप्तकोसी (अरुण) नदीको किनार हुँदै हिँड्ने पुर्खाका सन्तान सहरी संस्कृति र संस्कारमा रमाउन थाले । साकेलासान्केवा संस्कारमा राज्यको प्रशासन र नीति हाबी भयो । बितेका तीन दशकमा किराती सभ्यता र संस्कृतिमा केके पक्ष हाबी भए ? किरातीले के पाए, के गुमाए ? नाटक सेमुना ले यिनै प्रश्नहरूको जवाफ खोजेको छ । पूर्वी नेपालमा फैलिएका किरात संस्कार, संस्कृति तथा जीवन पद्धतिको पृष्ठभूमिसहित साकेलालाई करिब तीन दशक पुरानो तत्कालीन जनजीवन र त्यसैभित्रको एक वियोगान्त प्रेमकथासँग जोडेर प्रस्तुत गरिएको छ । नाटकभित्र तीन दशकअघिको समाज, परिवेश, आफ्नै संस्कार र परम्पराभित्र रमाएका किराती जनजीवन, बाँच्नकै लागि तिनीहरूले गरेको संघर्ष अनि अव्यक्त प्रेमकथा छन् । तत्कालीन समयमा पूर्वी पहाडी जिल्लालाई सडक सञ्जालले छोएको थिएन । तिनताक माझकिरात, भोजपुरको हतुवा, आमचोक, रामप्रसाद राई गाउँपालिका तथा खोटाङको बोपुङ क्षेत्रका किराती साहुको भारी बोकेर जीविकोपार्जन गर्थे । अजंगको सप्तकोसी नदीको किनारामाथि भीरको गोरेटो बाटोमा उनीहरूको यात्रा जोखिमपूर्ण थियो । त्यही भीरको बाटो छिचोलेर समकालीन समयसम्म बाँचेका र भारीसँगै अरुण नदीमा जिन्दगी नै खसालेकाहरूको कथालाई नाटकले प्रस्तुत गरेको छ । साकेला नाच्दै अनि अरुण नदी किनारमा सँगसँगै यात्रा गर्दागर्दै बसेको जेठा र कान्छीबीचको प्रेमकथाको रोमाञ्चकता नाटकमा देख्न पाइन्छ । जुन प्रेम उनीहरूले मनले महसुस गर्छन् तर व्यक्त गर्न सक्दैनन् । अरुण नदीमा सधैंका लागि जिन्दगी खसाएका जेठाका लागि कान्छी उनै जेठाको चिहानलाई कुरेर आजीवन बस्छिन् । यी दुईबीचको प्रेमकथालाई जोड्दै नाटकले किराती समुदायको संस्कृतिसँग दर्शकलाई साक्षात्कार गर्ने जमर्को गरेको छ । प्रकृतिमाथि आस्था राख्ने किरातीहरू, भूमि पूजा गर्ने उनीहरूको संस्कारदेखि मृत्यु संस्कारलाई नाटकले समेटेको छ । पुरानो समाजलाई देखाउने पात्रहरूको अभिनय, लबज तथा मञ्चीय साजसज्जाले पुरानै समयको झल्को दिन्छ । इतिहास र वर्तमान समयपुस्तालाई नाटकले गाँसेको छ । किराती संस्कृतिमा राज्य प्रशासन तथा आधुनिकताको प्रवेश भएपछि कसरी मौलिक पक्षहरू ओझेल पर्दै गएका छन् भन्ने विषयलाई नाटकले सुरुवाती र अन्तिम दृश्यसम्म समावेश गरेको छ । हरेक उँभौलीउँधौलीमा पितृ तथा प्रकृतिको पूजा गर्दै नाचिने साकेलालाई किराती आफ्नो जीवन दर्शन मान्छन् । तिनै अवसरमा पितृ तथा देवलाई समेत चाहिने रक्सीको प्रयोग हाल राज्यको ऐनकानुनले गर्दा कसरी गैरकानुनी भएको छ भन्ने विषयलाई पनि नाटकले उठान गर्छ । नाटकमा सेमुनाहरू मुना हुन चाहन्छन् । उनीहरूलाई सातो होइन, मःम मन पर्छ । कथाकार दिलीप बान्तवाको लेखन रहेको नाटकको परिकल्पना तथा निर्देशन नीता राईले गरेकी हुन् । बान्तवाका अनुसार सेमुना विशेष गरी माझकिरात, भोजपुरको हतुवालगायत खोटाङको बोपुङ क्षेत्रतिर नै नाचिने साकेन्वासाकेला नाचको नाम हो । यिनै संस्कृतिलाई युवा पुस्ताले गरेको बेवास्ता, सडक विकासको नाममा किराती बस्तीदेखि चिहानसम्म चलेको डोजर आतंकको त्रास र पीडालाई नाटकको अन्तिम दृश्यले निकै पीडादायी रूपमा देखाएको छ । जेठाको चिहान भएरै गाउँमा मोटर बाटो जाने कुरा उठ्छ । आफ्नो प्रेमीको चिहानलाई नियाल्दै कान्छीले अन्तिम पटक दर्शन गर्छिन्, जेठा, अब तिम्लाई पनि यहाँ बस्न दिँदैनन् । तिम्रै घर भएर मोटर बाटो लाने रे ।रंगमञ्चमा अभिनयसँगै निर्देशनमा समेत हात हालेकी युवा पुस्ताकी रंगकर्मी राईले आफूलाई अझै दरिलो रूपमा उभ्याएकी छन् । नाटकमा प्रयुक्त संगीत, ध्वनि र दृश्य परिवर्तनको अवधिमा प्रयुक्त प्रकाश व्यवस्थापनमा दर्शकले केही समय कुर्छन् तर पट्यारै मान्नुपर्ने अवस्था सिर्जना हुँदैनन् । तीन दशकअघिको समय र संस्कारलाई जीवन्त देखाउन सौजन लिम्बू, राजेन्द्र कट्टेल, सुमन कोइराला, प्रकाश थापा, चन्द्र नेपालीलगायतले सशक्त अभिनय गरेका छन् । आरोहण गुरुकुलद्वारा काठमाडौं थापागाउँमा सञ्चालित कुञ्ज थिएटरमा गत शनिबारदेखि सुरु भएको नाटक असार ११ सम्म चल्नेछ ।"
कलासँगै नेपाल यात्रा,"काठमाडौं (कास) कुनै पनि मुलुकलाई भौगोलिक रूपमा छुट्याउन सिमाना हुन्छन् । तर, कला सिर्जनाको पक्षमा भूगोल होइन, मानवता र एउटै प्रकृतिको कुरा आउँछ भन्ने मान्यता राख्छन्, भारतका चित्रकार सञ्जयकुमार सहानी । एक जना सर्जकका लागि प्रकृति र उसका भोगाइ मानवताका हिसाबले समान देख्ने चित्रकार सञ्जय बेलाबेला नेपाल आउँछन् र यहाँका कलाप्रेमीलाई आफ्ना सिर्जनाका स्वाद चखाउँछन् । झन्डै आधा दशकअघि नेपालमा एकल चित्रकला प्रदर्शनी गरेका उनी फेरि यस्तै कलाका साथ नेपाल यात्रामा छन् । यसपटक भने उनले श्रीमती सञ्जिदा खनामका कलाकृतिहरू पनि साथै लिएर आएका छन् । सञ्जिदा र सञ्जयका डेढ दर्जनभन्दा बढी चित्र ठमेलस्थित मिथिला येन आर्ट ग्यालरीमा प्रदर्शनीमा छन् । इनोभेसन अफ युथ शीर्षक राखिएको प्रदर्शनीलाई बुधबार नेपाल ललितकला प्रज्ञा प्रतिष्ठानका कुलपति केके कर्माचार्य, ग्यालरीका निर्देशक श्यामसुन्दर यादव, अग्रज चित्रकार गेहेन्द्रमान अमात्य, गौतमरत्न तुलाधर, लेखक एवं समीक्षक रामदयाल राकेशलगायतले अवलोकन गरे ।प्रदर्शनीमा आजको समय, युवा र प्रकृतिलाई केन्द्रमा राखेर सिर्जना गरिएका कलाकृति छन् । प्रकृतिबोधक अमूर्त रूपमै मूर्त अर्थ दिने सञ्जयका कला सिर्जना निकै सुन्दर छन् । युवापुस्ताको मानसिकतालाई समेत उनले मिहिन ढंगले केलाएका छन् । अहिलेको पुस्ताले प्रकृति प्रविधि, शिक्षा, घर, परिवारको मानसिक दबाब बोकेर हिँड्नुपरेको यथार्थलाई उनले कलामार्फत अभिव्यक्त गरेका छन् । एउटा सर्जक जसरी जुन अवस्थामा बाँच्छ, त्यही नै उसको सिर्जनामा आउने सञ्जयले सुनाए । मेरो लागि कला जीवनको पाटो हो, उनले भने, मैले बाँचेको र महसुस गरेको कुरा नै मेरो कलामा आएका छन् । आजको समयमा युवा मानसिकता र उनीहरूले बोकेको बोझ जुनसुकै भूगोलमा पनि एकै खालको रहेको उनको बुझाइ छ । आफ्ना कलाकृतिले सबै भूगोलका सम्पूर्ण युवा र उनीहरूको अवस्थालाई चित्रण गर्ने उनले सुनाए । प्रकृति प्रेम दर्शाउने चित्रबारे सुनाउँदै उनले आजका युवालाई यसको महत्त्व बुझाउन जरुरी रहेको ठहर गरे । उनले भने, प्रकृति सबैको लागि चाहिन्छ । प्रत्येक घरका भित्तामा प्रकृति झल्काउने चित्र राखे प्रकृतिलाई जोगाऔं भन्ने भाव आउँछ । सञ्जिदाका चित्रमा भने अर्ध अमूर्त र कतै मूर्त रूप देखिने महिला फिगरसहितका मानसिक आवेग दर्शाउने कला छन् । चित्रहरू अवलोकन गर्दै लेखक एवं समीक्षक रामदयालले नेपाल र भारतबीच सदिऔंदेखि रहेको सांस्कृतिक सम्बन्धलाई अझ मजबुत बनाउन प्रदर्शनीले सघाउ पुराउने धारणा राखे । उनले भने, नेपाल र भारतबीच कला, कलाकारको परिचय मिथिला कलाकालदेखि नै परिचित छ । प्रदर्शनीले हामीबीच रहेको सांस्कृतिक सम्बन्ध विस्तार र यहाँका कलाकर्मीसँग पनि कलात्मक परिचय हुन्छ । प्रदर्शनी युवा कलाप्रेमीलाई प्रेरित गर्न कोसेढुंगा बन्ने उनले आशा राखे । कोरोना महामारीको समयमा भएका कला सिर्जनाबारे स्मरण गर्दै प्रतिष्ठानका कुलपति कर्माचार्यले जुनसुकै भूगोल र अवस्थामा पनि सिर्जनाक्रम नरोकिने दाबी गरे । कला सिर्जना कलाकारमा भर पर्ने कुरा हो । समय, प्रकृति, भूगोल र परिस्थितिअनुसार बिम्ब फरक होला तर कला सिर्जना रोकिँदैन, उनले भने ।"
'महत्त्वपूर्ण समयमा चल्न सकेनौं,"(ह्युस्टन, अमेरिका)  आफ्नो हातमै रहेको खेल हार्दा त्यसलाई स्वीकार्न निकै गाह्रो हुन्छ । नेपालका प्रशिक्षक पुबुदु दासानायके भन्दैथिए, पर्याप्त गल्ती गरिसकेपछि जित त गाह्रो हुन्छ । महत्त्वपूर्ण समयमा हामी चल्न सकेनौं, त्यसकारण हामीलाई अगाडि बढ्न गाह्रो भइरहेको छ ।आरिफ शेख र सोमपाल कामीले शतकीय साझेदारी गरे पनि नेपाल बुधबार आईसीसी विश्व क्रिकेट लिग २ मा अमेरिकासँग पराजित भएपछि दासानायकेले दिएको प्रतिक्रिया हो यो । अमेरिकाले मोसा क्रिकेट मैदानमा नेपाललाई ३९ रनले पराजित गर्यो । १८ बल र ८ रन अन्तरमा अन्तिम ५ विकेट गुमाएपछि नेपालको हार अस्वाभाविक बनेको थियो ।आरिफ र सोमपालले छैटौं विकेटमा १ सय ६ रनको साझेदारी गरे पनि २ सय ४६ रनको लक्ष्य लिएर आएको नेपाल ४७४ ओभरमा २ सय ६ रनमै अलआउट भयो । यो भ्रमण कन्डिसन, पिचसहितका कारण चुनौतीपूर्ण थियो । हामीले जुनसुकै स्थानमा पनि खेल्न सिक्नुपर्छ । हामीले हारेका दुई खेल निकै साँघुरो अन्तरमा थियो । तर हामीले ती हारका लागि ससाना पर्याप्त गल्ती गरेका छौं, दासानायकेले भने, यसको एउटै कारण हाम्रा खेलाडीमा अनुभवको कमी देखियो भने अर्को त कप्तान आफैं अझै सिकिरहेका छन् ।अली खान र सौरभ नेत्राभाल्करले ३३ विकेट लिँदै नेपाललाई रोकेका थिए । नेत्राभाल्करले अन्तिम ५ मध्ये ३ विकेट लिए । आरिफ र सोमपालको साझेदारी नेत्राभाल्करले नै तोडेका थिए । ४५ औं ओभरमा आरिफ ६३ रन बनाई आउट भए भने त्यसपछि नेत्राभाल्करले करण केसी (१) र कप्तान सन्दीप लामिछाने (०) लाई लगातार बलमा बोल्ड गरे । आरिफलाई आउट गरेपछि नेत्रभाल्करले सोमपाललाई रनआउट गरे । नेपालबाट आउट हुने अन्तिम ब्याटर आदिल आलम थिए । उनले अलीको बलमा मिडविकेट बाउन्ड्री लाइनमा क्याच दिन पुगे । नेत्राभाल्करले ९ ओभरमा ४४ र अलीले ८४ ओभरमा १ मेडन राख्दै ३२ रन खर्चेका थिए । नेपालको सुरुआत नै राम्रो हुन सकेन । कुशल भुर्तेल १० र आसिफ शेख १८ रनमा आउट भए । क्रिजमा आएलगत्तै छक्का प्रहार गरेका उपकप्तान रोहित पौडेल १९ रनमै आउट भए । देव खनाल रनआउट हुनु नेपालको दुर्भाग्य बन्यो । उनले ४७ बलमा २ चौका र १ छक्कासहित ३४ रन बनाए । अमेरिका भ्रमणमा ठूलो स्कोर बनाउन नसकेका दीपेन्द्रसिंह ऐरी ७ रनमा आउट भएपछि आरिफ र सोमपालले नेपाली इनिङ्स तानेका थिए । आरिफले यस भ्रमणमा दोस्रो अर्धशतक बनाउने क्रममा ६३ रन जोडे । उनले ७६ बल खेल्दा ३ चौका प्रहार गरे । सोमपालले ७२ बल खेल्दै १ चौकासहित ४७ रन जोडे ।यसअघि नेपालले टस जितेपछि ब्याटिङका लागि बोलाइएको अमेरिकाले सुशान्त मोदानी र गजानन्द सिंहको अर्धशतकमा निर्धारित ५० ओभरमा ७ विकेट गुमाई २ सय ४७ रन बनाएको थियो । करणले यसअघिका खेलमा जस्तै नेपाललाई राम्रो सुरुआत दिलाए । पहिलो ओभरको पाँचौं बलमै उनले स्टेभन टेलरलाई १ रनमा वैकल्पिक फिल्डर सुनील धमलाबाट प्वाइन्टमा क्याचआउट गराए । करणले आफ्नो अर्को ओभरमा कप्तान मोनांक पटेललाई ४ रनमा आउट गरी नेपाललाई सानदार सुरुआत दिलाए । आदिल आलमले कभरमा पटेलको आकर्षक ढंगमा क्याच लिए । तर मोदानीले आरोन जोन्ससँग तेस्रो विकेटमा ८८ रनको साझेदारी गरी अमेरिकाको इनिङ्स सम्हाले । मोदानीले ७ चौकासहित ५४ रन बनाए । सन्दीपको बलमा केही अत्तालिँदै देवले लङअनमा उनको क्याच लिए । जोन्सले ४३ रन बनाउँदा ३ चौका प्रहार गरे । साइतेजा मुकामल्ला र गजानन्दले पाँचौं विकेटमा ८५ रनको साझेदारी गरे । मुकामल्लाले ३ चौकासहित ३६ र गजानन्दले ५ चौका र १ छक्का प्रहार गरी ५८ रन बनाए । मुकामल्लालाई सोमपाल र गजानन्दलाई सन्दीपले आउट गरे । नोस्थुस केन्जुगेले ९ रनमा आउट गरी करणले तेस्रो विकेट लिए । करणले ९ ओभरमा ६७ रन खर्चेर ३ विकेट लिए । यस शृंखलामा कुल १३ विकेट लिएका करण प्लेयर अफ द सिरिज भएका छन् । सन्दीपले १० ओभरमा ४३ रन खर्चेर २ तथा सोमपाल र दीपेन्द्रले ११ विकेट लिए । नेपालले ओमानलाई अघिल्लो दिन ७ विकेटले पराजित गरेको थियो । लिग २ मा नेपालको यो चौथो शृंखला हो । नेपालले अहिलेसम्मकै थोरै अंक जोड्यो । नेपालले ४ खेलमा ३ अंकमात्र जोडेको हो । नेपाल र अमेरिकाबीच शनिबारको खेल टाइ मा टुंगिएको थियो । नेपालले यसअघिका तीन शृंखलामा ४४ अंक जोडेको थियो । नेपाल पहिलो खेलमा ओमानसँग १३ रनले पराजित भएको थियो । दासानायकेले अगाडि भने, हामीले अझै २० खेल खेल्न बाँकी छ । विगतमा पनि हामीले कहिल्यै हार मानेका थिएनौं । अर्को भ्रमणअघि सानातिना गल्तीहरूलाई सुधार गर्न जरुरी छ ।अमेरिकाले यसपालि सबैभन्दा बढी ५ र ओमानले ४ अंक बटुलेका छन् । ओमानलाई १ सय १४ रनले पराजित गरेको अमेरिका त्यसपछि ओमानसँग अर्को खेलमा १३ रनले पराजित भयो । लिग २ मा अमेरिका २४ खेलमा २३ र नेपाल १६ खेलमा १५ अंक जोड्दै क्रमशः चौथो र पाँचौं स्थानमा छन् । लिग २ अर्को वर्ष हुने एकदिवसीय विश्वकप छनोट र एकदिवसीय अन्तर्राष्ट्रिय मान्यताको आधार हो । लिग २ मा सहभागी ७ टोलीले ९ शृंखला अर्थात ३६ एकदिवसीय अन्तर्राष्ट्रिय खेल खेल्नुपर्ने प्रावधान छ ।लिग २ को शीर्ष ३ टोली सोझै जुलाईमा हुने एकदिवसीय विश्वकप छनोटमा पुग्नेछन् भने चौथो र पाँचौं टोलीले शीर्ष तीन टोलीले जस्तै एकदिवसीय अन्तर्राष्ट्रिय मान्यता कायम राख्दै विश्वकप छनोटमा पुग्ने अर्को मौका पाउनेछन् । दासानायके नेपालले एकदिवसीय अन्तर्राष्ट्रिय मान्यता कायम राख्नेमा विश्वस्त देखिन्छन् ।"
लगातार शृंखला,प्रशिक्षक दासानायके ह्युस्टनबाटै क्यानडाको टोरन्टो लाग्नेछन् । नेपाली टोली काठमाडौं गएर अर्को सातापछि पुनः उत्तर अमेरिकी राष्ट्र क्यानडा आउने छ । नेपालले क्यानडासँग दुई ट्वान्टी२० अन्तर्राष्ट्रिय र दुई एकदिवसीय खेल्ने तालिका छ । क्यानडासँग नेपालले ट्वान्टी२० अन्तर्राष्ट्रिय जुन २८ र २९ मा खेल्नेछ । त्यसपछि जुलाई ४ र ५ मा दुई एकदिवसीय खेल्ने तालिका बुधबार क्यानले सार्वजनिक गरेको छ । नेप्लिजक्यानेडियन क्रिकेट क्लबले नेपाली क्रिकेट टोलीको क्यानडा टुर व्यवस्थापन गर्ने क्यानले जनाएको छ । क्यानडाबाट नेपाली टोली जुलाई ८ मा स्कटल्यान्ड पुग्नेछ । नेपालले विश्वकप लिग २ को पाँचौं शृंखलामा स्कटल्यान्ड र नामिबियासँग प्रतिस्पर्धा गर्दै छ । सबै खेल इडेनब्रोमा हुनेछ । लिग २ मा एउटा टोलीले ९ खेल खेल्नुपर्ने प्रावधान छ । नेपालले जनवरी र फेब्रुअरीमा दुई शृंखला आयोजना गर्ने नेपाल क्रिकेट संघ (क्यान) का अध्यक्ष चतुरबहादुर चन्दले जनाए । उनका अनुसार नेपालले जनवरीदेखि अप्रिलसम्म बाँकी रहेको चारै शृंखला खेल्नुपर्ने हुनसक्छ । स्कटल्यान्डपछि नेपालको नामिबिया र पपुवा न्युगिनीको भ्रमण बाँकी रहनेछ । पपुवा न्युगिनीले आफ्नो घरेलु शृंखला नेपालमै खेल्ने इच्छा देखाएकाले त्यसबारेमा पनि छलफल चलिरहेको चन्दले बताए । लिग २ को घरेलु शृंखलाले नेपालको एकदिवसीय अन्तर्राष्ट्रिय मान्यता निर्क्योल गर्ने दासानायके बताउँछन् ।
ट्वान्टी२०,"मलेसियामा बिहीबार एसीसी महिला टी२० च्याम्पियनसिपको ट्रफी अनावरण गर्नेक्रममा नेपालसहित प्रतिस्पर्धी आठ टिमका कप्तान । नेपालले शुक्रबार भुटानसँग पहिलो खेल खेल्नेछ । समूह ॅबी मा रहेको नेपालले कुवेत बहराइन र हङकङसँग खेल्नेछ । समूह ॅए मा मलेसिया, ओमान, कतार र सिंगापुर छन् ।तस्बिर सौजन्य ः एसीसी"
क्रिकेटको ट्यालेन्ट हन्ट,"काठमाडौं (कास) मदन भण्डारी स्पोर्ट्स एकेडेमी क्रिकेट विभागले ट्यालेन्ट हन्टमार्फत देशभरबाट क्रिकेट खेलाडी छनोट थालेको छ । सोही कार्यक्रमअन्तर्गत बिहीबार प्रदेश १ मोरङको विराटनगरबाट विभागले यू१८ इमर्जिङ्ग स्टार क्रिकेट प्रतियोगिताको औपचारिक सुरुआत गरेको हो । मदन भण्डारी स्मृति दिवसको अवसरमा एकेडेमीकी उपमहासचिव सुवर्ण श्रेष्ठले बुधबार उद्घाटन गरिन् ।दुई दिन चल्ने प्रतियोगितामा तीन टिमको सहभागिता रहेको विभागका अध्यक्ष एवं पूर्व राष्ट्रिय क्रिकेट खेलाडी शक्ति गौचनले जानकारी दिए । विभिन्न तीन टिममा सहभागी ४० खेलाडी प्रदेश १ का सबै जिल्लाबाट ट्यालेन्ट हन्टमार्फत छनोट गरिएको उनले बताए । प्रतियोगितापछि प्रदेश १ को टिम तयार गरिनेछ ।छनोट खेलाडीलाई प्याट्रियोट्रिक क्रिकेट एकेडेमी सेन्टर, मिल्स क्रिकेट एकेडेमी ट्रेनिङ सेन्टर र विराटनगर क्रिकेट क्लब ट्रेनिङ एकेडेमीमा विभाजन गरी प्रतियोगिता गरिएको अध्यक्ष गौचनले बताए । खेल २५२५ ओभरको हुनेछ ।ट्यालेन्ट हन्ट मेचीमहाकाली अभियानमार्फत सातै प्रदेशमा प्रतिभावान खेलाडीको पहिचान गरी आगामी राष्ट्रिय तथा अन्तर्राष्ट्रिय प्रतियोगितामा सहभागिताका लागि सक्षम बनाइने उपमहासचिव श्रेष्ठले बताइन् । एकेडेमीले यो महिना क्रिकेटसँगै अन्य ८ खेल आयोजना गरी मदन भण्डारी स्मृति दिवस मनाउने योजना रहेको उनले बताइन् ।"
टेनिसमा दुवै टिम छानिएनन्,"काठमाडौं (कास) नेपाली टिम आईटीएफ एसिया यू१२ टिम टेनिस प्रतियोगिता (रिजनल क्वालिफाइङ साउथ एसिया) बाट छनोट हुन असफल भएको छ । काजकिस्तानमा हुने फाइनल चरणलाई नेपालको ब्वाइज गर्ल्स दुवै टोली छनोट हुन सकेन ।प्रतियोगिताको पाँचौं संस्करण शुक्रबार सम्पन्न हुँदै छ । यसबीचमा नेपाल दुईपटक छनोट हुन सकेन । यसपालिसहित नेपाल सन् २०२१ मा पाकिस्तान भएको चौथो संस्करणमा छनोट हुन सकेको थिएन । नेपालमै २०१७ मा भएको पहिलो संस्करणमा ब्वाइज टिम छनोट भएको थियो । २०१८ मा नेपालमै भएको दोस्रो संस्करणमा ब्वाइजगर्ल्स दुवै टिमले छनोट चरण पार गरेको थियो । बंगलादेशमा २०१९ मा भएको तेस्रो संस्करणमा ब्वाइज टिम छनोट भएको थियो । सातदोबाटोस्थित टेनिस कम्प्लेक्समा जारी प्रतियोगितामा शुक्रबार नेपाली ब्वाइजगर्ल्स दुवै टोलीले हारको शृंखलामा रोकेका थिए । ब्वाइजमा नेपालले माल्दिभ्सलाई ३० ले हरायो । सिंगल्समा असभसम्राट हाडाले सलामलाई ६०, ६० र वृजेश अर्यालले नियाजलाई ६०, ६२ को सोझो सेटमा पराजित गरे । डबल्समा वृजेश र आद्रित नेपालको जोडीले कलिम र नियाजको जोडीलाई ६४, ६१ को सेटमा हरायो । यसअघि नेपाल दुई खेलमा हारेको थियो । गर्ल्समा लगातार तीन खेलमा पराजय भोगेको नेपालले चौथो खेलमा भुटानमाथि ३० को जित पायो । सिंगल्समा कर्मिस्था श्रेष्ठले छिरिङ र शिभाली गुरुङले वाङमोलाई हराएका थिए । डबल्समा प्राज्ना मानन्धर र कर्मिस्थाको जोडीले छिरिङ र वाङमोको जोडीलाई हरायो । तीनै स्पर्धामा नेपाल समान ६०, ६० को विजयी भयो ।"
सुभाषको अग्रता,काठमाडौं (कास) गोकर्ण गल्फ क्लबमा भइरहेको राष्ट्रिय गल्फ च्याम्पियनसिपको दोस्रो दिन बिहीबार सुभाष तामाङले सात अन्डर ६५ स्कोर गर्दै ९ स्ट्रोकको अग्रता लिएका छन् । सुभाषले सदभाव आचार्यलाई ९ स्ट्रोकले पछाडि पारे । पहिलो दिन एक स्ट्रोकले मात्रै पछाडि परेका सदभावले एक ओभर ७३ को कार्ड बनाए । उनी समग्रमा ४ अन्डर १४० मा छन् । ३६ होल समाप्तिमा सुभाषको स्कोर १३ अन्डर १३१ भएको छ । किसन परियार २७ ओभर १७१ सहित तेस्रोमा छन् । महिलातर्फ प्रतिमा शेर्पा समग्रमा ६ ओभर १५० स्कोरसहित शीर्षस्थानमा छन् । ६ ओभर ७८ खेलिकी उनले कश्मिरा शाहमाथि ८ स्ट्रोकको अग्रता लिएकी छन् । कश्मिराले ७ ओभर ७९ स्कोर गरिन् ।
अरहन्त सेमिफाइनलमा,"काठमाडौं (कास) अरहन्त केशर सिंह, अमृत थापा मगर, दीपक थापा र अमिर ब्लोन ओलम्पिक डे स्क्वास प्रतियोगिताअन्तर्गत पुरुष सिंगल्सको सेमिफाइनल पुगेका छन् । महिलातफर् वृष्णा थापाले अस्मिता नगरकोटी र भावना सुनुवारले सालिनी घिमिरेलाई समान ३० स्कोरमा हराए । ५० वर्षमाथि भेट्रानमा लोकेन्द्र भण्डारी, प्रवीण कंसाकार, दीपक अधिकारी र विनोद शाक्य विजयी भए ।"

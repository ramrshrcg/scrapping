शीर्षक,विवरण
"सेनिटरी प्याडमा भन्सार ९० छुट, मूल्य उल्टै वृद्धि","नेपालको प्याड उत्पादन वार्षिक ३० करोड थान छ, स्वदेशी उद्योगको उत्पादन क्षमता नै ९० करोड थान छ, तर सरकारले विदेशबाट आयात हुने प्याडलाई सहुलियत दिएर स्वदेशी उद्योगलाई मर्कामा पारेको छ, उनी भन्छन् । नेपाल प्याडमा आत्मनिर्भर हुन सक्ने अवस्थामा भएकाले आयातितलाई निरुत्साहित गर्दै स्वदेशी उद्योगलाई प्रोत्साहनको आवश्यकता रहेको उद्यमीहरूको भनाइ छ । नेपालमा ६ अर्ब रुपैयाँ लगानीका साना तथा ठूला गरी ४० वटा उद्योगहरूले प्याड उत्पादन गरिरहेको संघले जनाएको छ । यी उद्योगहरूबाट प्रत्यक्ष र अप्रत्यक्ष गरी १५ हजार जनालाई रोजगारी दिइरहेको संघले जनाएको छ । स्वदेशी सेनिटरी प्याडको गुणस्तर विश्वस्तरीय र गुणस्तर चिह्न पनि प्राप्त गरिसकेकाले गुणस्तरमा समस्या नरहेको संघको दाबी छ । खासमा विदेशी उत्पादनभन्दा स्वदेशी उत्पादन सस्तो र गुणस्तरयुक्त छ । अहिले नेपालमा प्याड किलो र गोटामा आयात हुन्छ । तर ती प्याड भन्सारमा गुणस्तर परीक्षणबिनै भित्रिन्छन् । यस्तो अवस्थामा सरकारले कर छुट दिँदा अझ कम गुणस्तरीय, धेरै प्याड आयात हुने र महिलाको स्वास्थ्यमा प्रत्यक्ष असर पुग्न सक्छ, अध्यक्ष अधिकारी भन्छन् ।आयातित प्याडमा दिएको छुटले स्वदेशी उद्योगलाई बन्द हुने अवस्थामा पुर्याइएको हेल्थ एन्ड हाइजिनका प्रमुख कार्यकारी अधिकृत लाहोतीको भनाइ छ । विदेशी प्याड आएकाले आफ्नो क्षमताअनुसार उत्पादन गर्न सकेका छैनौं । अझ सरकारले आयातमा दिएको छुटले त झन् स्वदेशी उद्योग मर्कामा पर्यो । दैनिक ८ लाख पिस प्याड उत्पादन गर्न सक्ने क्षमता भए पनि बजार अभावका कारण महिनामा १२ दिन मात्र उद्योगबाट प्याड उत्पादन भइरहेको उनले बताए । नेपाली बजार सानो छ, विदेशी प्याडसँग प्रतिस्पर्धा गर्न गाह्रो हुन्छ, उनले भने । कुनै निश्चित व्यापारीका लागि सरकारले ल्याएको नीतिले स्वदेशी उद्योग बन्द हुने स्थिति आएको उनको भनाइ छ । गुणस्तरमा राम्रै भए पनि विदेशमा नाम चलेका ब्रान्डसँग प्रतिस्पर्धा गर्न नेपाली उत्पादनलाई गाह्रो हुने संघको भनाइ छ । झन् उनीहरूलाई भन्सार छुट दिने र हामीलाई कच्चा पदार्थमा कडाइ गर्दा आयातित प्याडकै बजार बढ्ने हो । सरकारका यस्ता नीतिले स्वदेशी उद्योगहरू प्रतिस्पर्धा गर्न सक्दैनन् र अन्ततः बन्द हुन्छन्, अधिकारीको भनाइ छ । संघका अनुसार प्याड उत्पादन गर्न ८ प्रकारका कच्चा पदार्थ चाहिन्छन् । त्यसमध्ये ४ प्रकारका कच्चा पदार्थमा मात्र अब १ प्रतिशत भन्सार महसुल र ५ प्रतिशत अन्तःशुल्क तिरे पुग्छ, संघका अध्यक्ष अधिकारी भन्छन्, बाँकी ४ प्रकारका कच्चा पदार्थमा ३० प्रतिशत भन्सार र ५ प्रतिशत अन्तःशुल्क तिर्नुपर्छ । समग्रमा हेर्दा स्वदेशी प्याड उद्योगीले प्रत्येक कच्चा पदार्थमा अझै पनि ११ प्रतिशत भन्सार महसुल तिर्नॅपर्ने उनले सुनाए ।त्यसो त नेपाली उद्योगले प्याड निर्यातसमेत गर्न थालेका छन् । नेपालबाट निर्यात हुने प्याड धेरै मात्रामा भारतीय बजारमा जान्छ । भन्सार विभागका अनुसार चालु आर्थिक वर्षको वैशाख मसान्तसम्म २ करोड ३० लाख ४२ हजार रुपैयाँ बराबरको प्याड निर्यात भएको छ । गत आर्थिक वर्षमा १ करोड ६१ लाख ४८ हजार रुपैयाँको प्याड निर्यात भएको थियो । त्यस्तै आर्थिक वर्ष ०७६०७७ मा १ करोड ९ लाख ७० हजारको ४२ लाख बराबरको प्याड निर्यात भएको थियो । यता, सरकारले भन्सारमा ९० प्रतिशत छुट दिँदा आफूहरूको माग थोरै मात्र सम्बोधन भएको बताउँछिन् रातो कर माफ गर अभियानकी सदस्य कृष्पी रमन जैसवाल । हाम्रो माग पूरा भएको छैन, भन्सार महसुलमा मात्र ९० प्रतिशत छुट दिएको हो, १३ प्रतिशत भ्याट कायम छ, प्याडलाई विलासिताका वस्तुअन्तर्गत नै राखिएको छ, उनी भन्छिन् ।भन्सार विभागका अनुसार चालु आर्थिक वर्षको वैशाखसम्म मात्र पनि ९९ करोड १४ लाख ३७ हजारको प्याड, ट्याम्पुन र मिन्स्ट्रॅअल कप आयात भएको छ । यसबापत सरकारले २८ करोड ४२ लाख ५० हजार राजस्व उठाएको छ । विभागका अनुसार गत आर्थिक वर्षमा १ अर्ब १७ करोड ७४ लाख रुपैयाँको प्याड आयात गर्दा ३४ करोड २४ लाख १९ हजार रुपैयाँ राजस्व उठेको थियो । आर्थिक वर्ष ०७६७७ मा २ अर्ब १८ करोड ४८ रुपैयाँको सेनिटरी प्याड, ट्याम्पुन र मिन्स्ट्राअल कप आयात गर्दा सरकारले ६४ करोड ५७ लाख २० हजार रुपैयाँ राजस्व पाएको थियो । सरकारले भन्सार घटाउँदा सेनिटरी प्याडबाट उठाइने राजस्व स्वतः कम हुने भए पनि कति कम हुन्छ भन्न नसकिने भन्सार विभागका उपमहानिर्देशक आनन्द काफ्लेको भनाइ छ । आयात भएअनुसार राजस्व उठ्ने हो, अन्दाजी यति घट्छ भनेर भन्न सकिँदैन । तर १५ प्रतिशतबाट १५ प्रतिशतमा पुर्याएपछि राजस्व घट्ने नै भइहाल्यो, उनी भन्छन् ।"
बलात्कार अभियुक्त सांसद निर्धक्क संसद्मा,"कांग्रेस सांसद डिला संग्रौलाले कानुनको कमजोरीका कारण बलात्कार आरोप लागेका सांसद संसद् फर्किन पाएको बताइन् । नैतिकताका आधारमा पनि राजीनामा दिनुपर्थ्यो, बलात्कारको आरोप लागेर धरौटीमा छुटेपछि फेरि सांसदको हैसियतमा आउने कानुन नै गलत देखियो, उनले भनिन्, मुद्दाको छिनोफानो नभएसम्म आरोप त छ । बलात्कारको आरोप लागेको सांसद संसद् फर्केपछि हामीमाथि जनताको विश्वास हुन्छ त ? पूर्वउपसभामुख एवं एमाले सांसद शिवमाया तुम्बाहाम्फेले भने कानुनी प्रावधानअनुसार नै बानियाँ संसद्मा फर्किएको बताइन् । अदालतले तारिखमा छाडेको हो, अदालतले छाडेको चिठी संसद्मा बुझाएपछि निलम्बन फकुवा भयो, सबै कुरा कानुन पालना गरेरै भएको हो, उनले भनिन् । एमालेको आफ्नै अनुशासन आयोग पनि छ । जसले पार्टी नेतृत्वविरुद्ध बोल्ने नेताहरूमाथि कारबाही चलाए पनि नैतिक र चारित्रिक विषयमा प्रश्न उठेका नेताका विषयमा मौनता साधेको छ । बलात्कारको आरोपमा पक्राउ परेर धरौटीमा छुटेका आफ्नो पार्टीका सांसद सहजै संसद् फर्किंदा पनि आयोगले अनदेखा गरेको छ । नैतिकताका आधारमा पनि बानियाँलाई सांसदको हैसियतमा ल्याउनु हुँदैनथ्यो, एमालेकै एक सांसद भन्छन् । बानियाँले पारिश्रमिक माग गर्दै सचिवालयमा निवेदन दिएका छन् । ऐनमा अदालतको आदेशबमोजिम थुना, कैद वा धरौटीमा रहेको अवधिमा कुनै किसिमको भत्ता नपाउने उल्लेख छ । संविधानको धारा ३०६ को (छ) मा पारिश्रमिक भन्नाले तलब, भत्ता र अन्य कुनै किसिमको पारिश्रमिक तथा सुविधासमेत बुझाएको छ । संसद्का पदाधिकारीले यसलाई अपव्याख्या गरेर भत्ता दिन नमिल्ने तर मासिक पारिश्रमिक दिन मिल्ने टिप्पणी उठाउन लागेका छन् । कानुन महाशाखाको राय लिएपछि पारिश्रमिक दिने तयारीमा रहेको सचिवालय स्रोतले जनाएको छ । कानुनले भत्ताको मात्रै कुरा गरेकाले पारिश्रमिक दिन मिल्छ कि मिल्दैन भनेर छलफलमै छौं, सचिवालयका प्रवक्ता रोजनाथ पाण्डेले भने ।"
"'बाँच्या भेट होइजाला, मरिगया यतिकै भयो","वसन्तप्रताप सिंह (बझाङ), डीबी बुढा (जुम्ला), आश गुरुङ (लमजुङ), घनश्याम खड्का (म्याग्दी) र हरिराम उप्रेती (गोरखा)"
'केन्द्रले थोपरेको तालमेल प्रभावकारी भएन,"(काठमाडौं)  कांग्रेसले स्थानीय तह निर्वाचनमा पाँचदलीय सत्ता गठबन्धनले केन्द्रबाट थोपरेको तालमेल प्रभावकारी नभएको निष्कर्ष निकालेको छ । पार्टीको निर्वाचन अनुगमन, मूल्यांकन तथा सुपरिवेक्षण उपसमितिले केन्द्रबाट चुनावी तालमेल गर्ने निर्णय भएका ६ महानगर र ११ उपमहानगरपालिकाको तुलनामा स्थानीयस्तरबाट भएको तालमेल बढी प्रभावकारी भएको निचोड निकालेको हो । नेता प्रदीप पौडेलको नेतृत्वमा गठित उपसमितिले बिहीबार सार्वजनिक गरेको प्रतिवेदनमा महानगर र उपमहानगरपालिकाको नतिजा कांग्रेसका लागि सन्तोषजनक नभएको उल्लेख छ । केन्द्रले स्थानीय परिस्थिति र आवश्यकतालाई भन्दा गठबन्धन दलका बीचको भागबन्डालाई मात्रै आवश्यकता ठानेर निर्णय गर्दा स्थानीय तहको चुनावमा अपेक्षा गरेअनुरूप नतिजा आउन नसकेको पौडेलले बताए । एजेन्डा र सामर्थ्यलाई भन्दा गणितलाई आधार मानेर गठबन्धन गर्दा महानगर र उपमहानगरको नतिजा सन्तोषजनक नभएको हो, उनले भने, स्थानीय तहस्तरमा स्थानीय वस्तुस्थितिका आधारमा तालमेल भयो । कांग्रेस कमजोर भएका स्थानमा अर्को शक्तिको बलमा जित्नुपर्छ भन्ने मनोविज्ञान थियो । तर केन्द्रको त्यस्तो चरित्र देखिएन ।गठबन्धनको केन्द्रीय निर्णयअनुसार कांग्रेसको भागमा ३ महानगर र ७ उपमहानगर परेका थिए । कांग्रेसले आफ्नो भागमा परेको देशकै राजधानी काठमाडौं महानगरपालिकामा जित्न सकेन । काठमाडौं महानगरको मेयरमा स्वतन्त्र उम्मेदवार बालेन्द्र शाहसँग कांग्रेसकी सिर्जना श्रेष्ठ ठूलो मतान्तरले पराजित भइन् । ललितपुर र विराटनगरमा कांग्रेसले जित्यो । भागबन्डामा सात उपमहानगरपालिका पाएको कांग्रेसले नेपालगन्ज, बुटवल र इटहरी मात्रै जित्यो । स्थानीय तहको निर्वाचन परिणामले स्थानीय आवश्यकता, दलको सामर्थ्य र एजेन्डालाई आधार मानेर मात्रै तालमेल गर्नुपर्ने शिक्षा नेतृत्वलाई दिएको संयोजक पौडेलले बताए । पार्टीको नियन्त्रित भोट आफ्ना उम्मेदवारले जति प्राप्त गरेका छन्, त्यही अनुपातमा अर्को दलको उम्मेदवारलाई दिन आवश्यक ठानिएन । मतदाताले पनि उम्मेदवार हेरेर देशको समृद्धिका लागि कसले कहाँनेर बल पुर्याउन सक्छ भन्ने कुरालाई हेरेको पाइयो, उनले भने, यसले एजेन्डाविहीन र गणित प्रधान होइन, एजेन्डामुखी गठबन्धन हुनुपर्छ भन्ने बलियो सन्देश दिएको छ । पार्टी प्रवक्ता प्रकाशशरण महतले भने केही अपवादबाहेक महानगर र उपमहानगरको नतिजामा असन्तोष प्रकट गर्नुपर्ने कारण नभएको उल्लेख गरे । वीरगन्ज महानगरपालिका, जितपुरसिमरा र जनकपुर उपमहानगरपालिका कांग्रेसले पाएको भए फरक नतिजा आउँथ्यो कि भन्ने चर्चा छ, यी केही अपवाद हुन्, उनले भने, केन्द्रमा नेताहरूको दबाब बढी भयो । गठबन्धनको बाध्यताका कारण हाम्रो पोजिसन बलियो भएका केही स्थान छाड्नुपर्यो । तर तलका पालिकामा त्यस्तो परिस्थिति थिएन । यसको अर्थ केन्द्रले गरेको असफल र स्थानीयस्तरमा भएका तालमेल सफल भन्ने निष्कर्षचाहिँ होइन, तल र माथिका तालमेलका राम्रा, नराम्रा दुवै पक्ष छन् । उपसमिति संयोजक पौडेलले परिणाम प्रतिशतका आधारमा कांग्रेसको तुलनामा माओवादीले सबैभन्दा बढी लाभ लिएको दाबी गरे । कुल ७ सय ५३ पालिकामध्ये ३ सय २४ स्थानमा मात्रै चुनावी तालमेल भएको थियो । तीमध्ये कांग्रेसले प्रमुख पदमा २ सय ९ र उपप्रमुख पदमा १ सय १५ मा उम्मेदवारी दिएको थियो । नतिजा आउँदा कांग्रेसले प्रमुखमा १ सय २८ र उपप्रमुखमा ८५ स्थान जितेको छ । यो प्रमुखमा ६१ र उपप्रमुखमा ७४ प्रतिशत हो । कांग्रेसले एकल प्रतिस्पर्धा गरेका ४ सय २३ मध्ये २ सय १ (४७५ प्रतिशत) पालिकामा जितेको छ । प्रतिवेदनअनुसार माओवादीले ८१ पालिकामा प्रमुख दिएकामा ६९ स्थानमा जितेको छ । १ सय ४९ स्थानमा उपप्रमुखको उम्मेदवारी दिएकामा ७९ उपप्रमुख जितेको छ । यो भनेको प्रमुखमा ८५ र उपप्रमुखमा ५३ प्रतिशत सफलता हो । एकीकृत समाजवादीले भने गठबन्धनबाट पाएको २७ प्रमुखमा १३, ४३ उपप्रमुखमा १४ पालिकामा जितेको छ । जसपा ३ प्रमुख र ११ उपप्रमुख पाउँदा २ प्रमुख र ४ उपप्रमुख र राष्ट्रिय जनमोर्चा ३ प्रमुखमध्ये २ र ११ उपप्रमुखमध्ये ४ स्थानमा विजयी भएको छ । गठबन्धन दलमध्ये एकीकृत समाजवादी र जसपाले कांग्रेसका मतदाताले केन्द्रको निर्णयअनुसार आफूहरूलाई मत नदिएको भन्दै असन्तुष्टि जनाउँदै आएका छन् । एमालेले पालिकामा कम जिते पनि लोकप्रिय मत आफूले पाएको बताइरहेका बेला कांग्रेसले उसको तुलनामा आफ्नो पार्टीले १ लाख ७५ हजार ७६ मत बढी पाएको दाबी गरेको छ । निर्वाचन जितेका, निकटतम प्रतिद्वन्द्वी भएका र तेस्रो स्थानको मत पाएका वडाध्यक्षको मतलाई आधार मानेर कांग्रेसले यो दाबी गरेको हो । वडाध्यक्षमा पहिलो, दोस्रो र तेस्रो मत ल्याएका कांग्रेसका उम्मेदवारको कुल मत ३८ लाख ८३ हजार १ सय ३८ रहेको र एमालेका उम्मेदवारले ३७ लाख ८ हजार ६२ मत पाएको प्रतिवेदनमा उल्लेख छ । १८ पालिकामा कांग्रेसका उम्मेदवार १ सयभन्दा कम मतअन्तरले प्रमुखमा विजयी भएका छन् । त्यत्तिकै अन्तरमा २७ जना पराजित भएका छन् । सयदेखि पाँच सयभन्दा कम मतले विजयी हुनेको संख्या ७७ छ भने त्यही मत अन्तरमा प्रमुखका ५० उम्मेदवार पराजित भएका छन् । समग्रमा ५ सयभन्दा कम मतको फरकमा प्रमुख पदमा जितेका उम्मेदवारको संख्या ९५ र निकटतम भएकाको संख्या ७७ छ । पौडेल नेतृत्वको उपसमितिले उम्मेदवार चयनमै कमजोरी हुँदा धेरै ठाउँमा पराजित हुनुपरेको निष्कर्ष निकालेको छ । स्वच्छ छवि, ऊर्जाशीलता, घोषणापत्र स्थानीयकरण गर्न सक्ने क्षमता भएका, लोकप्र्रियता, पार्टीमा निरन्तर लाग्ने विशेषतालाई मानक मानेर आन्तरिक सर्वेक्षणका आधारमा उम्मेदवार बनाउनुपर्ने देखिन्छ प्रतिवेदनमा भनिएको छ । वैधानिक व्यवस्थालाई पूर्ण कार्यान्वयन गर्ने र न्यायको सिद्धान्त स्थापित हुने गरी उम्मेदवार छनोट गर्नुपर्ने सुझाव पनि उपसमितिले नेतृत्वलाई दिएको छ । सार्वजनिक गर्नुअघि प्रतिवेदन कांग्रेस सभापति एवं प्रधानमन्त्री शेरबहादुर देउवा र निर्वाचन परिचालन समितिका केन्द्रीय संयोजक रहेका उपसभापति पूर्णबहादुर खड्कालाई बुझाइएको थियो । प्रतिवेदनलाई कांग्रेस केन्द्रीय कार्यसमितिको बैठकमा प्रस्तुत गरिने भएको छ ।"
"माओवादी : संगठनमा बेवास्ता, समीकरणमा जोड","(काठमाडौं)  माओवादी केन्द्रले आठौं महाधिवेशन सकेको पाँच महिना बित्दा पनि अध्यक्षबाहेकका पदाधिकारी, स्थायी समिति र पोलिटब्युरो चयन गर्न सकेको छैन । स्थानीय तह निर्वाचनको तयारी गर्ने भन्दै पदाधिकारी चयन स्थगन गरेको माओवादीले चुनाव सकिएपछि पनि संगठनलाई पूर्णता दिने एजेन्डालाई प्राथमिकता दिएको छैन । माओवादीको मुख्य ध्यान संघ र प्रदेशको संसदीय चुनावसम्म पाँचदलीय सत्ता गठबन्धनलाई टिकाइराख्नेमा मात्र केन्द्रित देखिएको छ । माओवादीको विधानमा एक अध्यक्ष, एक वरिष्ठ उपाध्यक्ष, ६ उपाध्यक्ष, एक महासचिव, दुई उपमहासचिव, तीन सचिव र एक कोषाध्यक्षसहित २ सय ९९ सदस्यीय केन्द्रीय समिति रहने उल्लेख छ । तर पुस १११८ मा भएको महाधिवेशनमा अध्यक्ष र अपुरो केन्द्रीय कमिटी चयन गरेर सकिएको थियो । गत फागुन २३ मा बसेको केन्द्रीय समिति बैठकले पदाधिकारी चयन गर्न नसकेपछि जेठ २० सम्म स्थगन गरिएको थियो । तर केन्द्रीय समितिले पूर्णता नपाएको भन्दै उक्त बैठक पनि स्थगन गरिएको छ । अर्को बैठक असार १५ का लागि बोलाइएको छ । दलका प्रमुख नेताहरू भने प्रदेश र संघीय निर्वाचनको समीकरण निर्माणमा केन्द्रित हुन थालेका छन् । माओवादी केन्द्रमा अहिले २ सय ४७ सदस्यीय केन्द्रीय समिति छ । पदाधिकारीमा आकांक्षी धेरै रहेकाले मिलाउन सकस छ । माओवादीमा महासचिव चयन बढी पेचिलो देखिएको छ । महासचिवमा वर्षमान पुन र जनार्दन शर्माको दाबी छ । मनोनीत केन्द्रीय सदस्यका लागि प्रस्तावित नाममा सहमति जुटाउन समस्या रहेको माओवादीका एक नेताले बताए । पार्टी नेतृत्व चुनावअघि पदाधिकारी चयन र केन्द्रीय सदस्य मनोनयनको उल्झनमा लाग्न नचाहेको देखिन्छ । तर माओवादीमाथि संगठनलाई बलियो बनाउनेभन्दा पनि गठबन्धनको बलमा टिक्न खोजेको आरोप पार्टीभित्रै र बाहिरबाट लाग्ने गरेको छ । नेतृत्वमा अकर्मण्यता र कार्यकर्तामा अराजकता छ । कहाँबाट पार्टी बनोस्, माओवादीका एक नेता भन्छन्, आफ्नो संगठनप्रति भरोसा छैन । सबैको ध्यान गठबन्धनमा छ । कसरी हुन्छ गठबन्धन गर्ने, चुनाव जित्ने र सत्तामा रहिरहने भन्ने चिन्ता मात्रै छ । यसरी पार्टी कहिलेसम्म चल्छ, हेरौं । अध्यक्ष पुष्पकमल दाहालसहितका नेताले अहिलेको पाँचदलीय गठबन्धन प्रदेशसभा र प्रतिनिधिसभाको निर्वाचनसम्म जाने अभिव्यक्ति दिइरहेका छन् । संविधान, लोकतन्त्र र स्थायित्वका लागि अहिलेको गठबन्धन आवश्यक भएको उनीहरूको भनाइ छ । नेता वर्षमान पुन पछिल्लो समय माओवादी सत्ता समीकरणतिर भन्दा पनि संगठन बनाउन लागिरहेको दाबी गर्छन् । स्थानीय तह र जिल्लामा समीक्षा भइसकेको छ । प्रदेश र स्थानीय तहमा बजेटको काम सकिएपछि पार्टीको बैठक बसेर हाम्रा काम अघि बढाउँछौं, उनले भने । माओवादी नेता हरिबोल गजुरेलले असार १५ को केन्द्रीय समिति बैठकमा पदाधिकारी, स्थायी समिति, पोलिटब्युरो र केन्द्रीय समितिलाई पूर्णता दिने गरी अध्यक्ष दाहालले प्रस्तावको गृहकार्य गरिरहेको जानकारी दिए । अध्यक्षले अब बस्ने केन्द्रीय समिति बैठकबाटै पदाधिकारी, स्थायी समिति, पोलिटब्युरो र केन्द्रीय समितिलाई पूर्णता दिनुपर्छ भन्नुभएको छ । अरू समितिले नभएकाले अध्यक्ष आफैंले बैठकमा प्रस्ताव पेस गर्ने गरी गृहकार्य गरिरहनुभएको बुझेको छु, गजुरेलले भने । त्यसबारे छलफल गर्न केन्द्रीय समिति बैठकअघि केन्द्रीय कार्यालयको विस्तारित बैठक बस्ने उनले बताए । असार १५ को केन्द्रीय समिति बैठकले निर्वाचनका विषयमा विस्तृत समीक्षा गर्ने पनि नेताहरूले जनाएका छन् । गत जेठ ११ मा बसेको पूर्वस्थायी समिति सदस्यहरूको बैठकले समग्रमा ०७४ को तुलनामा राम्रो नतिजा ल्याए पनि मधेसमा पार्टीलाई क्षति भएको ठहर गरेको थियो । मधेसमा अघिल्लो निर्वाचनमा २१ पालिकामा नेतृत्व जितेको माओवादीले यसपटक ९ पालिका मात्रै जितेको छ । संगठनात्मक कमजोरी र आन्तरिक विवादले मधेसमा अपेक्षाकृत नतिजा आउन नसकेको माओवादीको प्रारम्भिक समीक्षा छ । मधेस प्रदेशमा खास गरी मातृका यादव र गिरिराजमणि पोखरेल गुटबीच चर्को अन्तर्विरोध छ । यादव र पोखरेल पक्षको अन्तर्विरोधका कारण दाहालले मधेस प्रदेशको इन्चार्जको जिम्मा गणेश साहलाई दिएका थिए । अन्तर्विरोधकै कारण मधेसमा माओवादीले जिल्ला तहका कमिटीलाई पनि पूर्णता दिन सकेको छैन । मधेसमा यादव र पोखरेल पक्षको अन्तर्विरोधकै कारण स्थानीय निर्वाचनमा पराजय भोगेको निष्कर्षसहित दाहाल आफैंले फेरि हस्पक्षेप गरेर विवाद मिलाउने प्रयास गरेका छन् । तर सफल नभएको एक नेताको भनाइ छ । मधेसको विवाद अध्यक्षको बलबुताबाट पनि बाहिर गएको छ । तर पनि उहाँले मिलाउने प्रयास गरिरहनुभएको छ, एक नेताले भने । माओवादीले गठबन्धनको बलमा १ सय २१ पालिकामा प्रमुखअध्यक्ष जितेको छ । माओवादीका तर्फबाट उपप्रमुखउपाध्यक्षमा १ सय २८ र वडाध्यक्षमा १ हजार ५३ जना विजयी भएका छन् । ०७४ को निर्वाचनमा १ हजार १ सय ३ वडाध्यक्ष जितेको माओवादीले यसपटक ५० सिट गुमाएको हो । प्रमुखअध्यक्ष र उपप्रमुखउपाध्यक्ष पदमा भने माओवादीको संख्या बढेको छ । पार्टीका तर्फबाट स्थानीय तहमा निर्वाचित जनप्रतिनिधिलाई माओवादी केन्द्रले प्रशिक्षणसमेत दिइसकेको छ ।"
मनसुनसँगै पहिरोको सास्ती,"(चितवन)  मनसुनको सुरुवातसँगै मुलुककै लाइफ लाइन मानिने नारायणगढमुग्लिङ सडकमा पहिरोको सास्ती फेरि बढ्न थालेको छ । पहिरोले घण्टौं सडक अवरुद्ध हुँदा यात्रु र सवारी चालकले सास्ती व्यहोर्नुपरेको छ । संघीय राजधानी काठमाडौं र पर्यटकीय सहर पोखरालाई देशको पूर्व र पश्चिम भेगसँग जोड्ने मुख्य राजमार्गमा पहिरो खसेर एक दिन गाडी रोकिँदा थप अर्को दिनसम्म पनि आवागमन प्रभावित हुने गर्छ ।बुधबार साँझ काठमाडौंबाट दमौली हिँडेका शिवदत्त न्यौपाने काम विशेषले कुरिनटारमा रोकिए । बिहान उठेर दमौली जान लाग्दा पहिरोले बाटो रोकेको खबर पाए । हिजो त्यस्तै सवा ८ बजेतिर कलंकीबाट निस्केको, राति यतै बसियो । बिहान उठेर अगाडि बढेको जाममा परियो । हिजो सँगसँगै कलंकीबाट छुटेको धनगढी जाने रात्रिबस अहिले पनि यहीं छ, न्यौपानेले भने ।पृथ्वी राजमार्गको इच्छाकामना गाउँपालिका५ नाग्दी खोलामा बुधबार राति सवा ११ बजे पहिरो खसेपछि आवागमन ठप्प भएको हो । यो ठाउँ मुग्लिङ बजारबाट लगभग २ किलोमिटर पर काठमाडौंतर्फ पर्छ । मुग्लिङदेखि साढे ३ किलोमिटर पर नारायणगढतर्फ इच्छाकामना६ नान्सी खोलामा पनि बिहीबार बिहान ४ बजेतिर पहिरो खसेको थियो । २ ठाउँ पहिरो खसेपछि यातायात अस्तव्यस्त बनेको हो ।चितवन प्रहरी प्रवक्ता डीएसपी नरहरि अधिकारीले बिहीबार दिउँसो १२ बजेपछि दुवै ठाउँको पहिरो सफा गरेर दुईतर्फी नै गाडी चलेको बताएका थिए । तर, सडकमा अवस्था अर्कै थियो । बिहान हामी जहाँ थियौं, अहिले त्यहाँबाट २ सय मिटर मात्रै यता आएका छौं, मनकामना केबलकार स्टेसनभन्दा वरै रोकिएका न्यौपानेले कान्तिपुरसँग टेलिफोनमा भने । उनले यसो भन्दा साँझको ५ बज्दै थियो । एम्बुलेन्स र अन्य अत्यावश्यक सेवाका गाडीहरू चल्न मिल्ने गरेर बाटो खोले पनि सबै गाडी तँछाडमछाड गरेर चलाउन खोज्दा समस्या थपिएको सडक अधिकारीहरूले बताए । रातिदेखि रोकिएका गाडी एकैपटक जान खोज्दा समस्या भयो । फेरि पहिरो पनि पूर्णरूपमा हटाउन सकिएको छैन, डिभिजन सडक कार्यालयका सूचना अधिकारी इन्जिनियर शिव खनालले भने ।पहिरो हटाउन जाने मेसिन नै लैजान नमिल्ने गरी गाडीहरू सडकमा लामबद्ध थिए, खनालले भने, कालीखोलामा पहिरो सफा गरेको लोडर मुग्लिङ जान गाह्रो भयो । अनि कुरिनटारबाट मगाउनुपर्यो । सडकमा अव्यवस्थित तरिकाले गाडी रोकिँदा पहिरो सफा गरेर पनि गाडी चलाउन निकै कठिन भएको उनको भनाइ छ ।नान्सी खोलामा पुल बनाउन पहाड काटेको ठाउँमा पहिरो गएर समस्या आएको हो । यो ठाउँमा वर्षाअघि नै सुक्खा पहिरो पनि खसेको थियो । बिहीबार यही ठाउँमा खसेको यो तेस्रो पहिरो हो । सम्भावित जोखिममा रहेको ठाउँमा पर्याप्त उपकरण थिएनन् । नागढुंगामुग्लिङनारायणगढ सडक आयोजनाका सूचना अधिकारी इन्जिनियर कृष्ण आचार्य जेठको अन्तिमसम्म पर्याप्त उपकरण राख्ने बताउँछन् । तयारी जेठको अन्तिमबाट उपकरण राख्ने भन्दाभन्दै मनसुन सुरु भयो । समस्या पनि आइहाल्यो, उनले भने । बिहीबार चितवनका प्रजिअ असमान तामाङको अध्यक्षतामा बैठक बसेर पहिरोको खतरा रहेका ५ ठाउँमा ठूला मेसिन राख्ने निर्णय भएको उनले बताए ।७ वर्षअघि नारायणगढमुग्लिङ सडक खण्डलाई २ लेनको बनाउन ठाउँठाउँमा पहाड काटिएको थियो । पहाड काटेको ठाउँमा बर्खामा हरेक वर्ष पहिरो खसेर समस्या दिँदै आएको छ । गतवर्ष पहाड नै नकाटेको ठाउँ सेती दोभानमा पहिरो खसेर १० दिनजति यातायात प्रभावित भएको थियो । पृथ्वी राजमार्गको नाग्दी खोलामा पनि गत वर्ष नै पटकपटक पहिरो खसेको थियो । तर, यसबीचमा उक्त स्थानमा पहिरो नियन्त्रणका लागि कुनै प्रभावकारी काम हुन नसकेको सडक कार्यालयकै अधिकारीहरू बताउँछन् । त्यसैले यो वर्ष पनि पहिरोको उच्च जोखिम यथावत् छ ।"
दरबार हाईस्कुल १ वर्षदेखि प्रधानाध्यापकविहीन,"(काठमाडौं)  मुलुककै जेठो शिक्षालय भानु माध्यमिक विद्यालय (दरबार हाईस्कुल) करिब एक वर्षदेखि नेतृत्वविहीन छ । राजनीतिक हस्तक्षेपका कारण प्रधानाध्यापक नियुक्ति हुन नसकेको शिक्षकहरूले गुनासो गरेका छन् । काठमाडौं महानगरपालिकाको शिक्षा विभागले नियमविपरीत गत साउनदेखि शारदाकुमारी पौडेललाई प्रअको कामकाज गर्ने गरी जिम्मेवारी दिएको छ । क्षमताका आधारमा शिक्षकहरूबीच प्रतिस्पर्धा गराएर प्रअ नियुक्ति गर्नुपर्ने वा वरिष्ठताका आधारमा निमित्त प्रअ छनोट गर्नुपर्ने शिक्षा ऐननियमावलीको प्रावधान छ । यसलाई मिच्दै शिक्षा विभागले नै पौडेललाई प्रअको कामकाज गर्ने जिम्मेवारी दिएको हो । विद्यालय व्यवस्थापन समितिको अनुकूल उनलाई नियुक्ति गर्दा नियम कानुन उल्लंघन गरिएको एक शिक्षकले बताए ।तत्कालीन प्रअ हेमचन्द्र महतो २०७० फागुनमा ५ वर्षका लागि प्रतिस्पर्धाका आधारमा नियुक्त भएका थिए । उनको कार्यकाल २०७६ मा सकिएपछि केही समयका लागि ज्येष्ठताका आधारमा अखिलेशप्रसाद आजादलाई निमित्त प्रअको जिम्मेवारी दिइएको थियो । उनले घरायसी कारण देखाएर राजीनामा दिएपछि विद्यालय व्यवस्थापन समितिले आफूखुसी पौडेललाई विद्यालयमा प्रअको कामकाज गर्ने जिम्मेवारी दिने निर्णय गरेको निर्णय पुस्तिकामा भेटिन्छ । पौडेललाई प्रअ वा निमित्त प्रअ कुनै पनि पदमा नियुक्ति गर्न नियमकानुन बाधक नभएकाले सहप्रधानाध्यापक पद सिर्जना गरी जिम्मेवारी सम्हाल्ने भनी निर्णय गरिएको छ । उनीभन्दा आजाद र महतो विद्यालयका वरिष्ठ शिक्षक हुन् । खुला प्रतिस्पर्धाबाट प्रअ नियुक्ति गर्न पनि व्यवस्थापन समिति तयार भएन, निमित्त प्रअ पनि वरिष्ठताका आधारमा दिनुपर्ने व्यवस्था छ, ती शिक्षकले भने । पौडेललाई प्रअको जिम्मेवारी दिने निर्णयलाई पनि राजनीतिक आस्थाका आधारमा महानगरको शिक्षा विभागले पनि मान्यता दिएको उनले जनाए ।विद्यालय व्यवस्थापन समितिका अध्यक्ष गोपाल महर्जनले वडा कार्यालय, महानगरको शिक्षा विभागको स्वीकृतिमा नै पौडेललाई प्रअको जिम्मेवारी दिने निर्णय गरिएको बताए । प्रअ, निमित्त प्रअ बनाउने व्यक्ति भेटिएन, ऐतिहासिक विद्यालयमा महिलालाई प्रअको जिम्मेवारी दिएका हौं, उनले भने, कसैले पनि प्रअ हुने इच्छा नदेखाएपछि कसै न कसैलाई त स्कुलको जिम्मा दिनैपर्यो । तत्कालीन वडाध्यक्ष चिनियामान बज्रचार्य, विद्यालय निरीक्षक तारापति खरेल र शिक्षा विभाग प्रमुख रामप्रसाद सुवेदीको स्वीकृतिमा निर्णय गरिएको अध्यक्ष महर्जनले प्रस्ट्याए । पौडेलभन्दा वरिष्ठ आजादले राजीनामा दिएको र महतो पुनर्निर्माणका बेला अनियमिततामा जोडिएकाले प्रधानाध्यापक बनाउने उपयुक्त व्यक्ति नभेटिएको उनको भनाइ छ । यद्यपि महतोले छानबिनबाट सफाइ पाइसकेका छन् । शिक्षकहरूले माग गरे प्रतिस्पर्धाकै आधारमा नियम कानुनअनुसार प्रअनिमित्त प्रअ नियुक्ति गर्न सकिन्छ, महर्जनले भने ।पौडेलले अर्को व्यवस्था नभएसम्मका लागि व्यवस्थापन समिति र शिक्षा विभागले आफूलाई जिम्मेवारी दिएको बताइन् । उनले भनिन्, मलाई आर्थिक, शैक्षिक र प्रशासनिक जिम्मेवारी दिइएको छ, त्यो पूरा गर्दै आएकी छु । शिक्षकहरूले भने पौडेलले प्रअ लेखेर पदीय दुरुपयोग गरेको र सेवा सुविधासमेत लिएको आरोप लगाएका छन् । पूर्वप्रअ महतोले प्रधानाध्यापक को हुने भन्दा पनि नियम कानुनअनुसार हुनुपर्ने बताए । प्रतिस्पर्धाबाट प्रअ नियुक्ति गर्न प्रक्रिया नै सुरु नगरी कोही भेटिएन भन्न मिल्दैन, उनले भने, कोही तयार छैनन् भने पनि ऐननियमअनुसार निमित्तदिन सकिन्छ ।शिक्षा विभागका अधिकृत मोतीप्रसाद भट्टराईले विद्यालय व्यवस्थापन समितिले प्रक्रिया अघि नबढाउँदा प्रअ नियुक्ति हुन नसकेको बताए । हामीले प्रअ नियुक्ति गर्न भनिरहेका छौं तर हुन सकेको छैन । आजको भोलि हुने कुरा पनि भएन, उनले भने, हामीले कानुनबाहिर गएर प्रअ नियुक्ति गर्न स्वीकृति पनि दिएको छैन ।"
पढाइमा मासिक शुल्क,"भूकम्पले भत्केको भवन पुनर्निर्माण भएपछि दरबार हाईस्कुलमा सुविधासम्पन्न भव्य भवन बनेको छ । अघिल्लो शैक्षिक सत्रदेखि विद्यार्थीको संख्या पनि बढ्दै गएको छ । पछिल्ला वर्षहरूमा एकडेढ सयको हाराहारीमा मात्रै विद्यार्थी हुनेमा हाल ६ सय भर्ना भएका छन् । पुनर्निर्माणको अन्तिम वर्ष कक्षा ११० मा जम्मा ७१ जना विद्यार्थी पढ्थे । चिनियाँ सरकारको ८५ करोड लागतमा पुरानै मौलिक संस्कृतिमा भवन पुनर्निर्माण भएपछि गत वर्षदेखि विद्यार्थीअभिभावकको आकर्षण बढेको हो ।विद्यार्थीको चाप बढ्दै गएपछि विद्यालयले भने विद्यार्थीसँग भर्ना र मासिक शुल्क लिन थालेको छ । व्यवस्थापन समितिका अध्यक्ष महर्जनले अभिभावक सहयोग भनेर स्वैच्छिक रूपमा मासिक शुल्क लिने गरेको स्वीकार गरे । विद्यालयको अन्य आम्दानीको स्रोत छैन, निजी स्रोतका शिक्षक कर्मचारीलाई तलब दिनुपर्छ, उनले भने, तिर्न सक्ने अभिभावकसँग मासिक ५ सय लिने निर्णय गरेका छौं । वडाको सिफारिस ल्याए मासिक शुल्क छुट गर्न सकिने उनको भनाइ छ ।संविधानले नै माध्यमिक तहसम्मको शिक्षा निःशुल्क गरेको छ । तर, राम्रा गनिएका सामुदायिक विद्यालयले कुनै न कुनै शीर्षकमा विद्यार्थीसँग शुल्क उठाउने प्रवृत्ति बढ्दै गएको अभिभावकहरूको गुनासो छ । दरबार स्कुलका एक अभिभावकले मासिक शुल्क अनिवार्य तिर्नुपर्ने नियम लागू गरिएको बताए । पैसा नतिरेसम्म शैक्षिक प्रमाणपत्र नै दिँदैनन्, उनले भने ।"
डोल्पाको तिते फापर अमेरिका,"(सुर्खेत)  डोल्पाको त्रिपुरासुन्दरी नगरपालिका३ की पेमा बुढाले गत वर्ष करिब ३ क्विन्टल तिते फापर फलाइन् । उनले फलाएको फापर यो वर्ष सबै अमेरिका गयो । गाउँमा तितो हुन्छ भनेर कसैले खाँदैनन्, उनले भनिन्, काठमाडौंका एक आफन्तले मगाएका थिए, पछि सबै अमेरिका गएछ । उनीबाट फापर किनेका भदै कमलबहादुर बुढाले यो वर्ष करिब ३३ क्विन्टल फापर अमेरिका पठाएका छन् । अझै यसलाई व्यावसायिक बनाउन सकिएको छैन, उनले भने, डोल्पामै प्रशोधन उद्योग खुल्न सके यहाँको सबै फापर अमेरिका र बेलायत पठाउन सकिन्छ । उनले किसानबाट ६० देखि ८० रुपैयाँमा किनेको फापर काठमाडौंमा ३ सय ५० रुपैयाँ प्रतिकिलोमा बिक्री हुन्छ । देखिँदा किसानबाट किन्ने रकम र हामीले बेच्ने मूल्यमा धेरै फरक देखिए पनि फापरबाट पिठो निकाल्न एकदमै गाह्रो छ, उनले भने, ३ किलो फापरको एक किलो मात्र पिठो निस्कन्छ । डोल्पाको कृषि उपज प्रवर्द्धनका लागि झन्डै एक हजार रुपैयाँ कार्गो खर्च जोडेर फापर अमेरिका पठाइरहेको उनले बताए । अमेरिका गएको फापर त्यहाँका होटलहरूमा अर्गानिक कर्नर मार्फत बिक्री भइरहेको छ । त्यहाँका डिपार्टमेन्टल स्टोरले फापर माग गरिरहे पनि उत्पादन कम हुँदा पठाउन नसकिएको उनले बताए । डोल्पाकै अर्का व्यापारी तिलबहादुर रोकायाले पनि यो वर्ष करिब २० क्विन्टल फापरको पिठो अमेरिका पठाए । अमेरिकामा बस्ने नेपालीको पहिलो माग नै फापरको पिठो छ, यसलाई ब्रान्डिङ गर्न सके फापरले नै कर्णालीको पहिचान बनाउने थियो । डोल्पा र काठमाडौंका विभिन्न व्यापारीले यो वर्ष करिब ४० मेट्रिक टन फापर अमेरिका पठाएको उनको अनुमान छ । त्रिपुरासुन्दरी४ की लालमाया बुढाले फलाएको करिब ५ क्विन्टल फापर अमेरिका गएको छ । डोल्पाका ८ वटै स्थानीय तहमा फापर फल्छ । जिल्ला कृषि विकास कार्यालयका प्रमुख शरद लामाले डल्ले र चुच्चे गरी दुई किसिमको तिते फापर उपल्लो डोल्पामा उत्पादन हुने बताए । उनका अनुसार मिठे फापर भने तल्लो डोल्पाका ५ स्थानीय तहमा उत्पादन हुँदै आइरहेको छ । किसानलाई प्रोत्साहन गर्न ५० प्रतिशत ढुवानी अनुदान सहयोग गर्दै आइरहेका छौं, उनले भने, ब्रान्डिङ र प्याकेजिङमा पनि कार्यालयले सक्दो सहयोग गरिरहेको छ । अहिले डोल्पाली किसानले प्रतिकिलो ६० देखि ८० रुपैयाँमा फापर बिक्री गरिरहेका छन् । संघीय राजधानी काठमाडौंमा भने फापरको पिठो ३ सय ५० रुपैयाँ प्रतिकिलोमा बिक्री भइरहेको अर्का व्यापारी हरिप्रसाद डाँगीले बताए । उनका अनुसार देशका सबैजसो ठूला डिपार्टमेन्टल स्टोरमा फापरको पिठो पाइन्छ । तर पछिल्लो समय खेती गर्ने किसानको संख्या घट्दै गएपछि मागअनुसार काठमाडौंलगायत ठूला सहरमा पठाउन सकिएको छैन, यसको माग अमेरिका र बेलायतमा उच्च छ, उनले भने, पिसानी र कुटानीमा पनि समस्या हुँदा फापरलाई बाहिर पठाउन समस्या छ, दिनभरि ३४ जना मान्छे लगायो भने पनि ५० किलो फापर कुट्न सक्दैनन्, ४ माना पिसे २ माना मात्र पिठो निस्कन्छ । उनले यो वर्ष मात्रै आफ्ना र अन्य कोसेली घरमार्फत कम्तीमा ५ मेट्रिक टन फापर अमेरिका गएको जानकारी दिए । लेखाजोखा भएको छैन, तर यसको माग अमेरिकामा बस्ने नेपालीकोमा उच्च छ, उनले भने, फापर स्वास्थ्यका लागि पनि लाभदायक भएकाले माग बढ्दै गएको हो ।कर्णाली प्रदेश अस्पतालका वरिष्ठ बालरोग विशेषज्ञ डा नवराज केसीका अनुसार फापरमा २४ भन्दा धेरै पौष्टिक तत्त्व पाइने हुँदा यसको लोकप्रियता बढ्दै गएको छ । फापरमा प्रशस्त मात्रामा जिंक, कपर, म्याग्नेसियमलगायत शरीरलाई स्वस्थ राख्ने तत्त्व पाइन्छ, उनले भने, मधुमेह, उच्च रक्तचाप, कब्जियत, मोटोपन घटाउन र स्मरणशक्ति बढाउन पनि फापर खानु लाभदायक मानिन्छ ।जिल्ला कृषि विकास कार्यालयका अनुसार गत वर्ष डोल्पामा ६ सय ८२ हेक्टर क्षेत्रफलमा फापर खेती गरिएकामा ७ सय मेट्रिक टन उत्पादन भएको छ । कृषि विकास प्रमुख लामाले यकिन तथ्यांक नभए पनि करिब ४० देखि ५० मेट्रिक टन देशबाहिर गएको बताए । उनका अनुसार किसानबाट १ सय रुपैयाँ प्रतिकिलो खरिद गरिएको फापर पिठो बनेर काठमाडौंसम्म पुग्दा ३ सय रुपैयाँ प्रतिकिलोसम्ममा बिक्री हुन्छ । काठमाडौंसम्म पुग्दा यसमा गेडाको ग्रेडिङ, कुटानीपिसानी, ढुवानी खर्च, प्याकेजिङलगायतको रकम पनि थप हुन्छ, उनले भने, किसानलाई फापर खेतीमा आकर्षित गर्न विभिन्न अनुदानका कार्यक्रम सञ्चालन गरिरहेका छौं । यो वर्ष रैथाने बाली प्रवर्द्धनमा करिब १ करोड रुपैयाँ विनियोजन गरिएको उनले जानकारी दिए । फापर मात्र होइन कर्णालीबाट अहिले कालीमार्सी धान, चिनो, कागुनो, कोदोलगायत खाद्यान्न काठमाडौंलगायत देशबाहिर पनि गइरहेको छ । कुनै बेला गरिबको खाना मानिने कर्णालीको अन्नको माग अहिले सम्भ्रान्त परिवारमा धेरै छ, हुम्लाका व्यापारी कर्णबहादुर शाहीले भने, पहिलो फापर, चिनो, कागुनो र मार्सी गरिबले मात्र खान्थे, स्वास्थ्यबर्द्धक भएपछि अहिले धनीहरूले त्यही चिज महलमा खान थाले । उनले यो वर्ष करिब २५ क्विन्टल कर्णालीको विभिन्न उत्पादन अमेरिका, बेलायत, जापानलगायत देशमा पठाएका छन् । जुम्लाको कालीमार्सी धानको चामल नेपालगन्ज, काठमाडौं, सुर्खेतलगायत सहरमा जाने प्रमुख अन्न हो । जुम्ला जाने सबैले कोसेलीका रूपमा कालीमार्सी धान लैजान छुटाउँदैनन् । व्यापारीहरू चामल खोज्न घरमै आउने गरेको तातोपानी५ का नन्दराम न्यौपानेले बताए । अरू धानको तुलनामा कालीमार्सी रोप्न बढी दुःख हुने उनको भनाइ छ । आधुनिक जातका धान आउन थालेपछि रोगकिराको प्रकोप बढी देखिन थाल्यो, उनले भने, तर पनि बजारमा माग बढ्दै गएपछि खेती गर्न उत्साही छौं । जुम्लामा २९ सय हेक्टरमा धान खेती हुने गरेकामा मार्सी धानको क्षेत्रफल मात्र १ हजार ६ सय हेक्टर छ । जुम्लामा गत वर्ष करिब ४ हजार मेट्रिक टन मार्सी उत्पादन भएको कृषि विकास कार्यालय जुम्लाका निमित्त प्रमुख गणेश अधिकारीले बताए । अब त बरु किसानको घरमा मार्सी पाउन मुस्किल भइसक्यो, उनले भने, अहिले सहरहरूका डिपार्टमेन्ट स्टोर र मलहरूमा मार्सीको बिक्री बढेको छ । कर्णालीबाट गत वर्ष झन्डै १ सय ४ मेट्रिक टन कागुनो र ९७ मेट्रिक टन चिनो पनि बाहिर गएको छ । कर्णालीबाट बर्सेनि कोदो पनि संघीय राजधानी काठमाडौंलगायत सहरमा जाने गरेको छ । भूमि व्यवस्था कृषि तथा सहकारी मन्त्रालयका अनुसार कर्णालीमा १९ हजार ७६ हेक्टरमा कोदो खेती गरिएकामा गत वर्ष २० हजार ८ सय ६८ मेट्रिक टन कोदो उत्पादन भएको थियो । त्यस्तै १८ सय ७२ हेक्टरमा खेती गर्दा १३ सय ७५ टन चिनो उत्पादन भयो भने ९ सय ४८ हेक्टरमा कागुनो खेती गरिएकामा ५ सय ७५ टन फलेको छ । उत्पादन भएकोमध्ये झन्डै आधा रैथाने अन्न कर्णालीबाहिर गएको मन्त्रालयका सचिव डा किसनलाल भट्टले बताए । रैथाने बाली संरक्षणका लागि सिँचाइ, बीउबिजन, चक्लाबन्दी, बजारीकरण, कोसेली घर निर्माणलगायत कार्यक्रमलाई जोड दिइएको उनको भनाइ छ । मन्त्रालयले रैथाने बाली संरक्षणका लागि यो वर्ष झन्डै ५ करोड रुपैयाँ विनियोजन गरेको छ । कृषि विकास रणनीति र १५ वर्षीय प्रांगारिक नीतिमा पनि यो कार्यक्रमलाई समावेश गरेका छौं, उनले भने, जसका लागि मूल्यवान मार्ग ः सबैका लागि, सधैंका लागि नारा अघि सारिएको छ ।"
गुरुकुलले फर्काएका दलित बालक देवघाटमा भर्ना,"काठमाडौं (कास) ललितपुरको शंखमूलस्थित जगद्गुरु आदर्श संस्कृत गुरुकुलले भर्ना नलिएका चारमध्ये दुई बालकलाई चितवनको देवघाटस्थित योगी नरहरिनाथ संस्कृत गुरुकुलमले भर्ना लिएको छ । दलित भन्ने थाहा भएपछि शंखमूलको गुरुकुलबाट फिर्ता भएका उनीहरूमध्ये १० वर्षे समीर सुनार र १२ वर्षे विराज सुनारले देवघाटको गुरुकुलममा भर्ना पाएका हुन् । देवघाटमा भर्ना गर्न पनि निकै मुस्किल परेको बालकका बुबा नरेन्द्र सुनारले बताए । ललितपुरमा नभएपछि हामीले चितवनमा सम्पर्क गर्र्यौं, त्यहाँ पनि भर्ना गर्न मुस्किल पर्यो । झन्डै चार घण्टासम्म प्रयास गरेपछि अहिलेलाई तीन महिना परीक्षणका लागि भनेर लिइदिनुभएको छ, उनले भने, तीन महिनापछि टेस्ट लिने, नभए त्यसपछि घर पठाउने भन्नुभएको छ । बर्दियाको बारबर्दिया नगरपालिका६ का उनीहरूलाई शंखमूलको गुरुकुलले एक रात राखेपछि फिर्ता पठाइदिएको थियो । गुरुकुलमा भर्ना हुन व्रतबन्ध र मुन्डनसमेत गरिसकिएका ९ वर्षे भुवेश्वर सुनार र १० वर्षे भीमबहादुर सुनार भने अभिभावकसँगै छन् । समता नेपाल अभियानका संयोजक चन्द्रकान्त पौडेलले अभिभावक र बच्चाहरूलाई लिएर आग्रह गरेपछि देवघाटको बागेश्वरीस्थित योगी नरहरिनाथ संस्कृत गुरुकुलमले समीर र विराजलाई भर्ना गरेको बताए । उहाँहरूले उमेर र बच्चाको पढाइलाई आधार मान्नुभयो । साना बाबुहरूको पढाइ तल्लो कक्षामा रहेछ, त्यहाँ ६ कक्षादेखि मात्रै पढाइ हुन्छ, उनले भने । समीरका बुबा नरेन्द्रले देवघाटको गुरुकुलमले समेत तीन महिनामात्रै भनेकाले त्यसपछि के हुने भन्ने चिन्ता थपिएको बताए । हामी पनि हिन्दु हौं, गाउँघरमा ज्योतिष हेराउँदा बाहुनहरूले चिना हेरिदिन्छन् । तर, जपतप र पूजाआजा गर्नुपर्यो भने उहाँहरू आइदिनुहुन्न । दलितको घरमा गएर पूजाआजा गर्न मिल्दैन भन्नुहुन्छ, उनले भने, हाम्रा छोराले पढे भने यस्तो पीडाबाट सिंगो समुदायलाई मुक्ति मिल्छ भन्ने हो । हाम्रो समुदायमा त धर्मसंस्कारअनुसार काम गर्ने पुरोहित नै छैनन् । उनले गाउँमा बाहुन पुरोहितहरूले जस्तै देवघाटमा पनि गुरुहरूले विभेदपूर्ण कुरा गरेको गुनासो गरे । गुरुकुल भनेको शिक्षालयजस्तो हुनुपर्ने हो । तर, जहाँ गए पनि विभेद हुने अवस्था छ, उनले भने, दलितको बच्चाले वेद पढे पनि भविष्य छैन, कसैले बोलाउँदैनन्, जहाँ पायो त्यहीँ पूजा गर्न पाउँदैनन् । फेरि तपाईंहरूको समुदायमा यस्तो काम गर्ने स्वभाव पनि हुँदैन भन्नुभयो । नरेन्द्र, उनकी श्रीमती जयन्ती र बुहारी कमला सुनार छोराहरू लिएर १८ जेठमा काठमाडौं आइपुगेका थिए । २० गते चारै बालकको व्रतबन्ध र मुन्डन गरी २१ गते शंखमूलस्थित गुरुकुलमा भर्ना गर्ने तयारी थियो । त्यो दिन आश्रममा पुगे, तर शनिबार भएकाले भर्ना भएन । आइतबार भर्ना गर्ने कुरा भएपछि उनीहरू त्यहीं बसे । राति सोधखोज गर्दा दलित भएको थाहा पाएपछि आश्रमले उनीहरूलाई भोलिपल्ट भर्ना नगरी फिर्ता पठाइदिएको थियो ।"
शैक्षिक बेथितिमाथि सांसदहरूको आक्रोश,"(काठमाडौं)  शिक्षा मन्त्रालयकेन्द्रित बजेटमाथिको छलफलमा सांसदहरूले शैक्षिक बेथितिमाथि मन्त्री देवेन्द्र पौडेललाई प्रश्न गरेका छन् । त्रिभुवन विश्वविद्यालयमा लागेको ताला, पाठ्यपुस्तक अभाव, जनक शिक्षाको लापरबाहीका विषयमा उनीहरूले प्रश्न उठाएका हुन् । शैक्षिक सत्र सुरु भएको महिना दिन बित्दा पनि विद्यार्थीका हातमा नयाँ पुस्तक पुगेको छैन ।शिक्षासँगै सीप अभियान सञ्चालन गरी माध्यमिक तहका विद्यार्थीलाई सीपमूलक तालिम मिल्ने पाठ्यक्रम विकास गर्ने बजेटको योजनालाई विद्यार्थी रित्तो हात कक्षाकोठा प्रवेश गरिरहेको दृश्यले गिज्याएको सांसदहरूको भनाइ थियो । बिहीबार प्रतिनिधिसभा भएको छलफलमा मन्त्री पौडेललाई प्रतिपक्षका सांसदसँगै सरकारको नेतृत्व गरिरहेको कांग्रेसका सांसदले पनि पाठ्यपुस्तकको विषयमा प्रश्न गरेका छन् । कांग्रेस सांसद चित्रलेखा यादवले बजेटमा गुणस्तरीय शिक्षाका योजना ल्याउँदा पाठ्यपुस्तक विद्यार्थीका हातमा पुर्याएको छ कि छैन भन्ने हेक्का राख्न सुझाइन् । पाठ्यपुस्तक अहिलेसम्म विद्यार्थीको हातमा पुगेको छैन । विद्यार्थीको हातमा पाठ्यपुस्तक नपुग्ने विषय नेभर इन्डिङ प्रब्लमको रूपमा रहिराखेको छ । त्यसको समाधान हुनै नसक्ने कस्तो समस्या हो ? उनले भनिन् । मन्त्रालयको राजनीतिक नेतृत्वको इच्छाशक्ति र दृढ प्रतिबद्धताको अभावमा सार्वजनिक विद्यालयमा गुणस्तरीयता र पाठ्यपुस्तकको समस्या समाधान नहुने उनको भनाइ थियो । पाठ्यपुस्तक छपाइमा मन्त्रालय मातहतको जनक शिक्षा सामग्री केन्द्रको लापरबाही रहेको कांग्रेस सांसद मानबहादुर विश्वकर्माले बताए । सरकारको लापरबाहीबाट सरकारी विद्यालयमा पढ्ने विद्यार्थी अपहेलित भएका छन् । जुन विद्यार्थीले वर्षको अन्तिमसम्म किताब पाउँदैन त्यो कस्तो प्रकारको विद्यार्थी होला ? कस्तो प्रकारको नागरिक होला ? यसमा सरकारको ध्यान पुग्नुपर्ने हो कि होइन ? उनले प्रश्न गरे । विद्यार्थीका नाममा कर्णप्रिय नारा मात्रै सरकारले ल्याएको कांग्रेसकै सांसद देवेन्द्रराज कँडेलको भनाइ थियो । शैक्षिक सत्र सुरु हुनुपहिला सबै विद्यार्थीको स्वास्थ्य जाँचको व्यवस्था गर्ने बजेटमा उल्लेख गरिएको छ । तर, नयाँ सत्र सुरु भइसक्यो पाठ्यपुस्तक पुर्याउन सकिरहेका छैनौं, उनले भने । सरकारले स्वास्थ्य मन्त्रालयको योजनामा शैक्षिक सत्र सुरु हुनुअघि सार्वजनिक विद्यालयका सबै विद्यार्थीको निःशुल्क स्वास्थ्य जाँचको प्रबन्ध गर्ने उल्लेख छ । सांसद कँडेलले सोही योजनाको आलोचना गरेका हुन् । सांसद बिन्दा पाण्डेले शैक्षिक क्यालेन्डर सुरु हुनुभन्दा अघि नै विद्यालयहरूमा पाठ्यपुस्तक उपलब्ध गराउनुपर्छ भन्ने कुरालाई गम्भीरतापूर्वक ध्यान दिन जरुरी रहेको बताइन् । पुस्तक छाप्न जिम्मेवारी लिने तर वर्षैपिच्छे समयमा विद्यार्थीको हातमा पुस्तक नपुर्याउने जनक शिक्षालाई खारेज गर्नुपर्ने एमाले सांसद नवीना लामाको माग थियो । जनक शिक्षा बचाउने नाममा विद्यार्थीले समयमा पुस्तक कहिल्यै पाएनन् । पुस्तक छाप्न र वितरण गर्न नसक्ने हो भने जनक शिक्षा किन चाहियो ? सरकारले किन पैसा दिइरहने ? यसलाई खारेज गरौं, उनले भनिन् । त्यसलाई खारेज गरेर निजीलाई पुस्तक छापेर वितरणको जिम्मा दिनुपर्ने उनको माग थियो ।जनक शिक्षाका प्रबन्ध निर्देशक अनिल झाले जेठ १० गतेको शिक्षा तथा स्वास्थ्य समितिको बैठकमा युक्रेन युद्ध र स्थानीय तह निर्वाचनका लागि मतपत्र छपाइ गर्नुपर्दा पुस्तक छाप्न नसकिएको भन्दै आफ्नो बचाउ गरेका थिए । जनक शिक्षाको उक्त कुराको पनि जवाफ माग्दै सत्तारूढ एकीकृत समाजवादीका जीवनराम श्रेष्ठले सोधे, विद्यार्थीले समयमा पाठ्यपुस्तक नै प्राप्त गर्न सक्दैन, पढ्ने अवसर नै पाउँदैन, यो अवस्थामा हामीले धेरै ठूलो कुरा गरेर केही पनि फाइदा होलाजस्तो लाग्दैन । यो वर्ष त युक्रेन र रुसको युद्ध भयो, चुनाव भएर ढिलाइ भयो अनि विगतका वर्षमा के भएका थिए ?एमाले सांसद योगेश भट्टराईले जनक शिक्षाका अधिकारीले कति पुस्तक छपाइ गर्न बाँकी हो भन्नेबारे ढाँटिरहेको बताए । जेठ १० गते ७० लाख पाठ्यपुस्तक छाप्न बाँकी थियो तर जनक शिक्षाले ३५ लाख मात्रै छाप्न बाँकी रहेको भन्दै ढाँटेको थियो । कहिलेसम्म पुस्तक विद्यार्थीको हातमा दिन सक्नुहुन्छ भन्दा असारको ७ गतेभित्र सम्पूर्ण जिल्लामा सम्पूर्ण सेट पुस्तक पुर्याइनेछ भन्नुभएको थियो । आज पनि ५० लाख पाठ्यपुस्तक छाप्न बाँकी छ भनिएको छ, उनले भने । शिक्षा मन्त्रालयको बजेटबारे छलफल हुँदा माओवादी सांसदहरू भने मौन रहे । माओवादीबाट पूर्वशिक्षामन्त्री गिरिराजमणि पोखरेल र स्वतन्त्रबाट जितेर माओवादीमा प्रवेश गरेका छक्कबहादुर लामाले छलफलमा सहभागिता जनाएका थिए । लामो समय शिक्षा मन्त्रालयको नेतृत्वमा रहेर पनि पुस्तक छपाइ र वितरणको प्रणाली बसाल्न नसकेका पोखरेलले एमसीसीदेखि अन्य विषयमा छलफल गरे पनि विद्यार्थीले हातमा पुस्तक नपाएकोबारे एक वाक्य पनि बोलेनन् । लामाले पनि उक्त विषयमा धारणा राखेनन् । माओवादीका अन्य सांसद भने शिक्षासहित रक्षा, खानेपानी र अर्थ मन्त्रालयको विनियोजनमाथिको छलफलमा सहभागी नै भएनन् । शिक्षा मन्त्रालयको विनियोजनमाथिको छलफलका क्रममा चर्को रूपमा उठेको अर्को विषय थियो, त्रिभुवन विश्वविद्यालयलाई सेन्टर अफ एक्सिलेन्स बनाउने योजना । सरकारले बजेटमा उच्च शिक्षाको अध्ययन अध्यापन कार्यलाई अनुसन्धानमा आधारित बनाउन त्रिभुवन विश्वविद्यालयलाई सेन्टर अफ एक्सिलेन्सका रूपमा विकास गर्नेछ भन्ने उल्लेख गरेको छ । सांसदहरूले भने कांग्रेसको भ्रातृ संगठन नेपाल विद्यार्थी संघले माघ ७ देखि त्रिविमा लागेको ताला र त्यसलाई खुलाउन सरकारले देखाएको उदासीनताले उक्त योजनालाई गिज्याइरहेको बताए । एमाले सांसद भीम रावलले भने, विश्वविद्यालय के बनाउने रे ? उत्कृष्ट स्थल ? १ सय ३९ दिन भयो त्रिभुवन विश्वविद्यालयमा ताल्चा लगाएको । गृहमन्त्रीज्यू यहाँलाई जानकारी छ ? शिक्षामन्त्रीज्यू तपाईंलाई जानकारी छ ? के उत्कृष्ट हुन लागेको हो यो ? नेविसंघले ताला लगाउँदा प्रहरीको उपस्थिति रहेको दाबी गर्दै रावलले त्यसलाई खोल्नका लागि कुलपति तथा प्रधानमन्त्री शेरबहादुर देउवा, उपकुलपति तथा शिक्षामन्त्री पौडेलले रमिता हेरिरहेको बताए । सांसद लामाले यस्तो प्रवृत्तिले त्रिवि सरकारले ल्याएको योजनाजस्तो नबन्ने बताइन् । यो सरकारले त्रिविलाई सेन्टर अफ गुन्डागर्दी बनाउँदै छ कि ? भीसी कुटेर सेन्टर अफ एक्सिलेन्स भएको छ ? यो विश्वविद्यालय सेन्टर एक्सिलेन्सभन्दा सेन्टर अफ ढुंगामुढा, गुन्डागर्दी, अराजकता हो भन्ने पुस्ट्याइँ हुन्छ, उनले भनिन् । नेविसंघले त्रिविका अधिकारी भ्रष्टाचार तथा अनियमिततामा संलग्न रहेको आरोप लगाउँदै त्रिविमा तालाबन्दी गरेका थिए । तालाबन्दीमाथि आंशिक प्राध्यापकहरूले अर्को ताला थपेका थिए । त्यसमा कांग्रेस समर्थक प्राध्यापक संघको पनि समर्थन थियो । एमाले सांसद पद्मा अर्यालले भने गृहमन्त्री बालकृष्ण खाँणको निर्देशनमा प्रहरीलाई साक्षी राखेर त्रिविमा तालाबन्दी गरिएको आरोप लगाइन् । गृह मन्त्रालयको काम बन्द गर्ने हो कि खुलाउने ? प्रधानमन्त्री र शिक्षामन्त्रीले के हेरेर बस्नुभएको छ ? उनले भनिन् । त्रिविको तालाबारे प्रतिपक्षका सांसदले जोडतोडका साथ आवाज उठाइरहँदा सरकारको नेतृत्व गरिरहेको र गृहको समेत जिम्मेवारी पाएको कांग्रेसका सांसद भने मौन रहे । सत्तारूढ दल माओवादी केन्द्रबाट बोलेका गिरिराजमणि पोखरेलले त्रिविलाई सेन्टर अफ एक्सिलेन्स बनाउने कुराको त समर्थन गरे तर १ सय ३९ दिनदेखि दुई ताला झुन्डिइरहेको त्रिवि कसरी सरकारले योजनामा भनेजस्तो बन्छ भन्ने तरिका सुनाएनन् ।"
१२१७ वर्षलाई बुस्टर डोज आजबाट,"काठमाडौं (कास) सरकारले १२ देखि १७ वर्षसम्मको उमेर समूहलाई शुक्रबारदेखि कोभिडविरुद्ध खोपको बुस्टर डोज दिने भएको छ । पूर्ण मात्रा खोप लिएर तीन महिना नाघेकालाई बुस्टर डोज दिन लागिएको हो । सरकारी तथ्यांकअनुसार मुलुकमा यो उमेर समूहमा ३४ लाख २५ हजार ४ सय ८ जना छन् । १२ देखि १७ वर्षसम्मलाई गत पुस ४ देखि कोभिडविरुद्घको खोप दिइएको थियो । उनीहरूमध्ये पूर्ण मात्रा खोप लिएको तीन महिना भइसकेकालाई बुस्टर डोज लगाइदिन देशभरिका स्वास्थ्य निकायलाई आज (बिहीबार) हामीले परिपत्र गरेका छौं । हाल चलिरहेकै खोप अभियानमा बुस्टर डोज समावेश गरिनेछ, स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालले कान्तिपुरसँग भने । बुस्टरका रूपमा १२१७ वर्ष उमेर समूहलाई मोडर्ना खोपको ०२५ एमएल मात्रा वा फाइजर खोपको ०३ एमएल मात्रा दिने सरकारको तयारी छ । १२१७ वर्ष उमेर समूहले पहिले दुई मात्रामा जुनसुकै खोप लिएको भए पनि बुस्टर डोजमा एमआरएनए प्रविधिमा आधारित मोडर्ना वा फाइजर खोप लिन सक्छन्, शाखा प्रमुख दाहालले भने ।"
आइपुगे अमेरिकी जनरल फ्लिन,काठमाडौं (कास) अमेरिकी सेनाका एसियाप्रशान्त क्षेत्र प्रमुख चार्ल्स ए फ्लिन चारदिने औपचारिक भ्रमणका लागि बिहीबार काठमाडौं आइपुगेका छन् । प्रधानमन्त्री शेरबहादुर देउवा र प्रधानसेनापति प्रभुराम शर्माको अमेरिका भ्रमणको गृहकार्य भइरहेका बेला अमेरिकाबाट चारतारे जनरल फ्लिन नेपाल आएका हुन् । इन्डिगो एयरलाइन्सको विमानमा नयाँदिल्लीबाट दिउँसो आइपुगेका फ्लिनलाई त्रिभुवन विमानस्थलमा सेनाका बलाधिकृत रथी बालकृष्ण कार्कीले स्वागत गरेका थिए । सैनिक प्रवक्ता नारायण सिलवालका अनुसार फ्लिनको सद्भावना भ्रमण हो । फ्लिनले शुक्रबार सैनिक मुख्यालय जंगीअड्डा भ्रमण गर्ने कार्यक्रम छ । त्यस अवसरमा प्रधानसेनापति शर्मा र जनरल फ्लिनबीच भेटवार्ता हुने तयारी छ । बेलुकी प्रधानसेनापति शर्माले फ्लिनको सम्मानमा रात्रिभोज गर्नेछन् । फ्लिन शनिबार माउन्टेन फ्लाइटमा सगरमाथा आधार शिविर जानेछन् । उनले आइतबार सेनाको वीरेन्द्र शान्ति कार्य तालिम केन्द्र पाँचखालको भ्रमण गर्नेछन् । यसबीचमा जनरल फ्लिनले राष्ट्रपति विद्यादेवी भण्डारी र प्रधानमन्त्री शेरबहादुर देउवासँग शिष्टाचार भेटवार्ता गर्ने कार्यक्रम छ ।
दाहालअमेरिकी दूतावास उपप्रमुख भेट,"काठमाडौं (कास) अमेरिकी दूतावासका उपप्रमुख मानुएल पी मिकलरले माओवादी केन्द्रका अध्यक्ष पुष्पकमल दाहाललाई बिहीबार भेटेका छन् । दाहाल निवास खुमलटारमा उनीहरूबीच भेटवार्ता भएको दाहालका स्वकीय सचिव रमेश मल्लले जानकारी दिए । उहाँहरूबीच द्विपक्षीय हितका विषयमा कुराकानी भयो, मल्लले भने । अमेरिकी सेनाका एसियाप्रशान्त क्षेत्रका प्रमुख चार्ल्स ए फ्लिन चारदिने औपचारिक भ्रमणका लागि बिहीबार काठमाडौंमा उत्रनुअघि सत्ता गठबन्धनको हिस्सेदार माओवादी केन्द्रका दाहाललाई भेट्न उपप्रमुख मिकलर खुमलटार पुगेका हुन् । अहिले प्रधानमन्त्री शेरबहादुर देउवा र प्रधानसेनापति प्रभुराम शर्माको आसन्न अमेरिका भ्रमणको गृहकार्य भइरहेको छ ।"
पश्चिम सेतीमा प्रक्रिया र लाभको प्रश्न,"लगानी बोर्डको यसै साता बसेको बैठकले बहुप्रतीक्षित ४५० मेगावाट क्षमताको पश्चिम सेती र ४५० मेगावाटको सेती रिभर६ आयोजना निर्माणको जिम्मा भारतको सरकारी कम्पनी एनएचपीसी लिमिटेडलाई दिने प्रक्रिया अघि बढाउने निर्णय गर्यो । लामो समयदेखि रोकिएका आयोजनालाई कार्यान्वयनतर्फ लैजानु सुखद सुनिए पनि निर्माणको जिम्मा दिँदा नियमसंगत प्रक्रिया नअपनाइँदा स्वभावतः प्रश्नहरू उठ्छन् । यो निर्णयका हकमा पनि त्यसो भएको छ खास गरी सार्वजनिक प्रतिस्पर्धा नगराई आयोजनाको जिम्मा दिइएकाले । साथै अब सम्झौतावार्तामा नेपालले आफूले पाउनुपर्ने लाभबारे कति स्पष्टसित अडान राख्न सक्छ भन्नेमा पनि संशय छ ।आयोजना निर्माण गर्न पाऊँ भनी भारतीय कम्पनीले निवेदन दिएका आधारमै प्रधानमन्त्रीले अध्यक्षता गर्ने लगानी बोर्ड बैठकले यो निर्णय लिएको हो । नेपाली बिजुलीको तत्कालको सहज बजार भारत तथा बंगलादेश देखिएकाले सम्बन्धित देशबाटै लगानी प्रस्ताव आउनु सकारात्मक नै हो । भारतमा स्वच्छ ऊर्जाका लागि माग बढिरहनु, नेपालसँग त्यसको सम्भावना हुनु र त्यहीँका लगानीकर्ताहरूले निर्माणको तदारुकता देखाउनु दुई देशबीचको सहकार्यका दृष्टिले मात्र नभई, परनिर्भर अर्थतन्त्रको समस्यामा रहेको नेपाललाई व्यापार घाटा घटाउने हिसाबले पनि सुखद विषय हो । परन्तु स्वदेशी होऊन् वा विदेशी, जुनसुकै लगानीकर्तालाई पनि सार्वजनिक स्रोत तथा सम्पत्ति जोडिने विषयमा लगानी गर्न दिने निर्णय गर्दाको प्रक्रिया पारदर्शी र प्रतिस्पर्धाका आधारमा हुनुपर्छ । र, नेपालले अपनाएको प्रक्रिया, सर्त र लाभहानिको विषयलाई पनि उत्तिकै महत्त्व दिइनुपर्छ । निश्चय पनि, हाम्रा कतिपय जलविद्युत् आयोजना निर्माण गर्ने भनेर बहस सुरु भएको आधा शताब्दी पुग्न लागिसकेको छ । यस अर्थमा अब आयोजनाको निर्माण नै अगाडि बढाइनुपर्छ, रोकिनु हुँदैन । पश्चिम सेती जलविद्युत् आयोजनाको चर्चा भएकै ४० वर्ष बितिसके । यसलाई बनाउन सन् १९९७ मै अस्ट्रेलियाको कम्पनी स्मेकले निर्माण अनुमति पाएको थियो । तर १० पटकसम्म अवधि थप्दा पनि स्मेकले लगानी जुटाउन नसकेपछि २०११ मा सम्झौता रद्द गरियो । सन् २०१२ मा चीनको थ्रीगर्जेज इन्टरनेसनल (सीटीजीआई) सँग समझदारी भई परियोजना विकास गर्न नेपाल विद्युत् प्राधिकरण र उक्त कम्पनीबीच संयुक्त लगानी सम्झौतासमेत भएको थियो । तर सम्झौता अनुरूप स्पेसल पर्पज भेहिकल दर्ता हुन नसकेपछि त्यो पनि टुट्यो । सीटीजीआईले आयोजना बनाउन विभिन्न सर्त राखेको थियो, जसमा विद्युत् बजार नेपालले सुनिश्चित गर्नुपर्ने, आयोजनाको उत्पादन क्षमता घटाउनुपर्ने, जग्गा अधिग्रहण र मुआब्जा वितरण टुंग्याउनुपर्ने लगायतका विषय थिए । त्यसैले पनि, भारतीय कम्पनी एनएचपीसीले यी विषयहरूलाई कसरी लिन्छ भन्ने हेर्न जरुरी हुन्छ । परियोजनाको खाका, लगानीको ढाँचा, परियोजनाको क्षमता, बजार र वित्तीय सुनिश्चितताजस्ता विषय अझै प्रस्ट भइसकेका छैनन् । यी सबैमा नेपाल चनाखो भई आफ्नो हित सुनिश्चित हुने गरी मात्र सम्झौताको चरणमा पुग्नुपर्छ । जुनसुकै आयोजना निर्माण जिम्मा दिँदा किन नहोस्, नेपालले मूलतः तीनवटा पक्षमा ध्यान पुर्याउनैपर्छ । पहिलो, यस्तो प्रक्रिया पारदर्शी र प्रतिस्पर्धाका आधारमा हुनुपर्छ । दोस्रो, नेपालले दिने र पाउने छुट सुविधाबारे पर्याप्त विचार पुर्याइनुपर्छ । हालसम्म निर्माण जिम्मा दिइएका आयोजनामध्ये ९ सय मेगावाट क्षमताको अरुण तेस्रोसहितका केही जलविद्युत् आयोजनाबाट नेपालले निःशुल्क प्राप्त गर्ने विद्युत्को हिस्सा २२ प्रतिशत हाराहारी छ । पश्चिम सेती लगायत अब बन्ने आयोजनामा पनि नेपालले प्राप्त गर्ने विद्युत् यसभन्दा कम त हुनै हुन्न, बरु सकभर बढी लिन कोसिस गरिनुपर्छ । कर तथा अन्य सेवासुविधामा छुट दिँदा पनि नेपालले आफ्नो हित हेर्नुपर्छ ।तेस्रो, आयोजनाको निर्माण, उत्पादन र हस्तान्तरण अवधि र अवस्थाबारे नेपाल स्पष्ट दृष्टिकोण राखेर अघि बढ्नुपर्छ । खास गरी नेपालका जलविद्युत् आयोजनाहरू सार्वजनिकनिजी साझेदारी (पीपीपी) अवधारणामा निर्माण र हस्तान्तरण हुने गरेका छन् । सार्वजनिकनिजी साझेदारी तथा लगानी ऐन२०७५ ले पीपीपी अवधारणामा बन्ने आयोजना नेपाल सरकारले फिर्ता पाउने सन्दर्भमा सम्झौतामा उल्लेख भए बमोजिम हुने भन्ने तजबिजी व्यवस्था गरेको छ । विद्युत् आयोजनाको हकमा उत्पादन सुरु गरेको मितिले सामान्यतया २५ वर्षको अवधिपछि चालु अवस्थामा आयोजना नेपाल सरकारलाई हस्तान्तरण गर्ने चलन छ । यद्यपि, यस्तो अवधि आयोजनापिच्छे फरक छ । त्यसकारण कति वर्षभित्र निर्माण सम्पन्न हुने, र कहिले हस्तान्तरण गर्ने भन्ने विषय टुंग्याउँदा नेपालले आफ्नो हात तल पार्नु हुँदैन । अर्को, कतिपय कम्पनीहरूमा लाइसेन्स लिने र काम नगरी दशकौंसम्म आयोजना मात्रै ओगटेर बस्ने प्रवृत्ति छ । यसमा माथिल्लो कर्णाली आयोजनामा अर्को भारतीय कम्पनी जीएमआरको दृष्टान्त पर्याप्त छ, जसले वित्तीय स्रोत जुटाउन नसकेर नेपालले म्याद थपेको थप्यै गर्नुपरेको छ । यो पक्षमा पनि नेपाल सतर्क रहनुपर्छ । पछिल्लो समय नेपालसँग ऊर्जा विकास र व्यापार गर्न भारतीय पक्ष अग्रसर र केही हदसम्म उदारजस्तो देखिन्छ । गत चैतमा प्रधानमन्त्री शेरबहादुर देउवाको भारत भ्रमणका क्रममा दुई देशबीच ऊर्जा क्षेत्रमा सहकार्य सम्बन्धी संयुक्त दृष्टिकोण पत्र नै जारी गरिएको थियो, जसमा ऊर्जा उत्पादन, प्रसारण तथा अन्तरदेशीय विद्युत् व्यापारमा सहकार्य गर्ने उल्लेख छ । लगत्तै नेपालले अरुण४ आयोजनालाई प्रतिस्पर्धाबिनै भारतीय सरकारी कम्पनी सतलज जलविद्युत् निगमलाई दियो । ९ सय मेगावाट क्षमताको अरुण३ र ६ सय ७९ मेगावाटको तल्लो अरुण आयोजनासमेत बनाइरहेको सतलजलाई फेरि अर्को आयोजना प्रतिस्पर्धाबिनै दिइएको भनेर आलोचना पनि भएको थियो । हाल विद्युत् उत्पादन कम्पनी लिमिटेडको स्वामित्वमा रहेको फुकोट कर्णाली जलविद्युत् आयोजनामा पनि एनएचपीसीले चासो देखाउँदै आएको छ । त्यो आयोजना पनि प्रतिस्पर्धाबिनै भारतलाई दिने तयारी देखिन्छ । लाभहानिको यथार्थपरक विश्लेषणबिनै एकपछि अर्को गर्दै आयोजना दिँदै जाने हो भने त्यसको असर नेपालले भविष्यमा भोग्नुपर्ने हुन्छ, जसबारे अहिल्यै सचेत हुन जरुरी छ । आयोजनाबाट पाउने निःशुल्क विद्युत्, रोयल्टी लगायत सुविधाहरूमा गरिने लेनदेनवार्तामा नेपालले अधिकतम लाभ खोज्न सक्नुपर्छ । विकासकर्ता कम्पनीले परियोजना ओगटेर मात्र राख्ने नियत राखेमा वा आयोजना बनाउन नसकेमा तत्काल सम्झौता भंग गर्ने व्यवस्था पनि सम्झौतामै उल्लेख गरिनुपर्छ । नीतिगत विषयमा नेपालको हात माथि पर्ने गरी सम्झौता हुन सकेन भने त्यसले नेपालको ऊर्जा क्षेत्रलाई दीर्घकालसम्मै असर पुर्याउन सक्छ । त्यसैले, जुनसुकै परियोजनाका सन्दर्भमा पनि उपयोगिता, दिगोपन, सरकारको दायित्व, रोजगारी, लागत तथा कार्यान्वयन पक्षबारे नेपाल स्पष्ट धारमा अघि बढ्न सक्नुपर्छ ।"
जातका आधारमा ज्यादती गुरुकुलबाट फर्काइए दलित,"विद्यार्थी समाचारले निकै दुःखी बनाएको छ । यो घटनाले जात व्यवस्था समाजमा कति जब्बर छ भन्ने प्रस्ट पार्छ । जातकै आधार अध्ययन नै गर्न नपाइने व्यवस्था कुनै पनि धर्ममा छैन । धर्मलाई गलत व्याख्या गर्नेहरूले दलितलाई गुरुकुल वा कर्मकाण्डी विधिको अध्ययनमा रोक लगाउनु गम्भीर त्रुटि हो । भर्नाका लागि सबै तयारी भएपछि, जब जात सोधियो तब बालकहरूलाई कोटा सकियो भनेर गुरुकुलबाट निकालियो । यस्तो व्यवहारले गुरुकुलका अगुवाहरूको नियतमै खोट देखिन्छ । दलित भएकै कारण संस्कृत अध्ययन गर्न दिइएन भन्ने कुरा ती अबोध बालकको दिमागमा पसेपछि, कस्तो असर पर्ला ? त्यसको हिसाबकिताब कसले गर्ने ? जातका आधारमा धार्मिक शिक्षाबाट वञ्चित गराउने संस्थाहरूको खारेजी गर्न राज्यले अगुवाइ लिनुपर्छ । संविधानले जात, धर्म, पेसा र लिंगका आधारमा कसैलाई विभेद गर्न पाइँदैन भनेर प्रस्ट व्यवस्था गरे पनि दलित समुदायमाथिको ज्यादती रोकिएको छैन । राज्यका उपल्लो तहमा बसेर जातीय विभेद सामाजिक अपराध हो भन्नेहरू यस्तो घटना हुँदा बेखबर बनिरहनु दलितमाथिकै अत्याचार हो । जातीय विभेद व्यावहारिक रूपमा नहट्नुको कारण पनि । राज्य हिजो पनि दलितमैत्री थिएन आज पनि छैन । यस्तो अमानवीय व्यवहार हुँदा पनि राज्य सधैँ रमिते बनिरहन्छ । कुनै प्रतिकार नै गर्दैन । अनि कसरी दलितमाथि हुने ज्यादती रोकिन्छ ? गुरुकुलजस्ता संस्थाहरूमा निर्धक्कसँग अध्ययन गर्न पाउने वातावरणका लागि कुन तन्त्र चाहिने हो ? यसको जवाफ राज्यका उपल्लो तह भएकाहरूले दिनैपर्छ । गोविन्द विक, बूढानीलकण्ठ१२, काठमाडौं"
मेयर बालेन शाह र उपमेयर सुनीता डंगोललाई शिक्षा सम्बन्धी पत्र,"१ हुन त, सबै क्षेत्र तपाईंका लागि उत्तिकै महत्त्वपूर्ण छन् तर पनि प्राथमिकतामा पर्नुपर्ने शिक्षा क्षेत्रको बारेमा यो पत्र लेख्दै छु ।२ राजधानीको काठमाडौं महानगरपालिकाका विद्यालयहरू देशकै लागि नमुना हुनुपर्ने थिए तर देशभरिमै सबैभन्दा गएगुज्रेको अवस्थामा अधिकांश सार्वजनिक विद्यालय पुगेका छन् भन्नुपर्दा दुःख लाग्छ ।३ सार्वजनिक विद्यालयको संख्या १०० भन्दा कममा झरिसके जब कि निजी विद्यालयको संख्या सात सयको हाराहारी छ महानगरमा । घरेलु बाल मजदुर, गरिबीको रेखामुनि रहेका नेपालीका सन्तान, र निम्नमध्यमवर्गीय जनताका छोरीहरू पढ्ने विद्यालयको नाम हो महानगरका सार्वजनिक विद्यालय ।४ कतिपय विद्यालयमा विद्यार्थी संख्याभन्दा शिक्षक संख्या बढी हुन थालिसकेका छन् । त्यसैले आधारभूत तहमा महानगरका सार्वजनिक विद्यालयमा शिक्षक विद्यार्थी अनुपातका आधारमा शिक्षकको संख्या बढी देखिन्छ । यस्तै रीत निरन्तर रहे महानगरपालिकामा आगामी १० वर्षभित्र सार्वजनिक विद्यालयको संख्या ज्यादै न्यून वा शून्यमै झर्न सक्ने बलियो सम्भावना छ ।५ तीमध्ये करिब एक दर्जन विद्यालयलाई महानगरपालिकाले केही गर्नु पर्दैन । यिनीहरू महानगरका गहना बनेर बसेका छन् । बाँकी करिब ८० वटा विद्यालयको सुधार तत्कालै गर्नुपर्ने देखिन्छ, त्यसमा पनि अधिकांशको भवन र अन्य भौतिक सुविधा थप्नु पर्दैन । शैक्षणिक पाटोमा मात्रै सुधार गरे पुग्छ ।६ त्यसका लागि शिक्षकका राजनीतिक संगठनसँग सहकार्य गरी अघि भनिएका राम्रा एक दर्जन विद्यालयलाई सहजीकरणको वैधानिक बाटो खोलिदिने हो भने खासै समस्या महानगरले बोक्नै पर्दैन ।७ शिक्षकको क्षमतामा वृद्धि, नियमित पठनपाठन, प्रविधिको प्रयोग र पाठ्यक्रमले तोकेको न्यूनतम सिकाइ उपलब्धि पूरा गर्नेतर्फ महानगरको ध्यान तत्काल जानुपर्ने देखिन्छ । त्यसका लागि प्रविधिको केन्द्रीय उपयोग गरेर सबै विद्यालयमा उही स्तरको अनलाइन शिक्षक सेवा उपलब्ध गराउन सकिन्छ, जसले सबै सार्वजनिक विद्यालयको न्यूनतम गुणस्तर सुनिश्चित गर्नमा मद्दत पुग्छ ।८ त्यसभन्दा बाहेक बाल घरेलु मजदुरलाई उनीहरू काम गर्ने घरका धनीलाई सम्झाई काममा नलगाउने तर महानगरले आवासीय सार्वजनिक विद्यालय सञ्चालन गरी बालबालिकामाथि भैरहेको शोषणको अन्त्य गर्न र उनीहरूको भविष्य पनि सुनिश्चित गर्नुपर्ने देखिन्छ ।९ संविधानको धारा ३१ र ३९ को मर्म, बालबालिका सम्बन्धी ऐन र अनिवार्य तथा निःशुल्क शिक्षा ऐन तथा नियमावलीको साख जोगाउन पनि सार्वजनिक विद्यालय निःशुल्क नै हुनु जरुरी छ । त्यसका लागि महानगरका तर्फबाट सार्वजनिक शिक्षाका लागि प्राथमिकतासहितको बजेट तयार हुनुपर्ने देखिन्छ ।१० संविधानले विद्यालय शिक्षाको सम्पूर्ण जिम्मा स्थानीय सरकारको काँधमा सुम्पेको छ । त्यसैले शिक्षामा हुने जस वा अपजसको जिम्मेवारी पनि तपाईंहरूजस्तै स्थानीय जनप्रतिनिधिकै हो । राजधानीभित्र त्यो पनि काठमाडौं महानगरले आफ्नो सार्वजनिक विद्यालयलाई शिक्षाकै नमुना बनाउन पहल गर्नेछ भन्नेमा महानगरवासी विश्वस्त छन् । मनप्रसाद वाग्ले, मीनभवन, काठमाडौं"
अर्थराजनीतिको चस्माबाट बजेट,"बजेटले नयाँ लय समातेको हो त ?सन् २००८९ को विश्वव्यापी मन्दीयता नवउदारवादी बजार अर्थनीतिमाथि संसारभर अनगिन्ती प्रश्न उठ्दै आएका छन् । तर नेपालमा राजनीतिक दलहरू र तीसँग आबद्ध अर्थशास्त्रीहरूले त्यसको समीक्षा गर्नुपर्ने ठानेनन् । सन् २०१५ को भुइँचालोपछि एकीकृत बस्ती विकास र एकीकृत आर्थिक नीति संयोजन गर्न सकिन्छ कि भनेर खोजीनिती गरिएन । सन् २०२० पछि कोभिड१९ को महामारी एवं त्यसले मुलुकको अर्थतन्त्र र आमजनको जीवनस्तरमाथि पारेको प्रभावलाई लिएर आवश्यक योजना तर्जुमा तथा संस्थागत व्यवस्थापनबारे पनि बहस भएन । निर्णायक बहस गर्ने थलो सार्वभौम संसद् अवरुद्ध रहँदै आयो । कस्ता कारणहरूले संसद् अवरुद्ध गरियो र किन खुल्यो, यसको जवाफदेही कसैले लिएको छैन । संसद् खुल्यो, राम्रो भयो । २०७९८० को बजेटमाथि यस पटक सांसदहरूले ८ देखि १२ बुँदेसम्म प्रश्न गर्न भ्याए । यद्यपि बजेटले समात्न खोजेको लयमाथि सैद्धान्तिकवैचारिक प्रश्न उठाएको सुनिएन । यसमा सांसदहरूको गल्तीभन्दा पनि उनीहरू आबद्ध राजनीतिक दल तथा नेतृत्वले पार्टीलाई ब्रान्डनेममा सीमित राख्न गरेको प्रयत्न जिम्मेवार देखिन्छ ।नेपाली अर्थतन्त्रको आर्थिक परिदृश्यमाथि चर्चा गरेर हामीले मुलुकको हालत के हो, के छ, कति र कस्तो जोखिमको सम्भावना छ भनेर आकलन गरिसकेका छौं । भासिँदै गएको अर्थतन्त्रलाई सम्भावित संकटको जोखिम टार्न नेपाली अर्थतन्त्रले आफ्नो गन्तव्यहीन हवाई उडान छोडेर धरातलमा टेक्न जरुरी थियो । दिगो र भरपर्दो लय समात्न जरुरी थियो । समष्टिगत अर्थतन्त्रका अवयवहरूमध्ये कुनलाई प्राथमिकतामा राख्ने र कुनकुनलाई लय मिलाएर निरन्तरता दिने भन्ने विषय धेरै महत्त्वपूर्ण थियो । नेपाली अर्थतन्त्रले नयाँ प्रस्थानविन्दु बनाउन आवश्यक भई नै सकेको थियो । लामो समयदेखि राज्यले अँगालिरहेको दीर्घकालीन विकास रणनीति असफल भइसकेको सन्दर्भमा समय र परिस्थितिअनुकूल नयाँ पाइला चाल्नु जरुरी थियो । अर्थमन्त्रीले यस पटकको बजेटमा कृषि क्षेत्रलाई केन्द्रमा राखेर कृषिको रूपान्तरण र त्यससँग अन्योन्याश्रित सम्बन्ध रहेका अन्य विशिष्ट अवयव जस्तो ः उद्योग, सिँचाइ, ऊर्जा, बाटो, वातावरण संरक्षण, पूर्वाधार विकास लाई समन्वय गर्ने कोसिस गरेको देखिन्छ । पुरातन, जीविकोपार्जनमुखी खेतीकिसानी मृतप्रायः भइसकेको सन्दर्भमा सहकारी संयन्त्र, खास गरी कृषि सहकारीको विस्तार र विकासमार्फत कृषिमा रूपान्तरण गर्ने उद्देश्य राखेको आभास गराएको छ, यस पटकको बजेटले । कृषिप्रधान भनेर चिनिएको मुलुकले खर्बौंखर्ब रुपैयाँको आयातलाई प्रतिस्थापन गर्नका लागि कृषि उत्पादन बढाउन जरुरी छ । कृषि उत्पादन बढाउन अब व्यावसायिक हुन जरुरी छ नै र व्यवसायी हुन सहकार्य गर्न पनि त्यत्तिकै जरुरी छ । सहकार्य ठूलो स्केलमा गर्न सहकारी तथा सामुदायिक कम्पनीहरू नै अबको कृषि उत्पादन वृद्धिको वाहक हुन सक्छन् । उत्पादन गरेर मात्र हुन्न, कृषिउपज प्रशोधन कारखाना खोल्न पनि त्यत्तिकै जरुरी हुन्छ, ताकि तयारी मालको आयात प्रतिस्थापनसँगसँगै स्वरोजगारी तथा रोजगारी उत्पादनमा मूल्य अभिवृद्धि गर्न सकोस् । वर्तमान अर्थमन्त्रीले बजेटमा कृषिको रूपान्तरणका लागि जुन अवधारणा र बजेट ल्याएका छन्, यो नेपाली अर्थतन्त्रको विकासको जग निर्माणका लागि नयाँ प्रस्थानविन्दु बन्न सक्छ ।बजेट कार्यान्वयनका चुनौती अहिलेको युगलाई पोस्टइन्डस्ट्रियल मात्र होइन, रोबोटिक अर्थात् आर्टिफिसियल इन्टेलिजेन्सको युग पनि भन्ने गरिएको छ । विकसित मुलुकहरू प्रविधि विकासमार्फत मंगल ग्रहमा पुगिरहेका बेला हामीले चाहिँ कृषिलाई किन केन्द्रविन्दुमा राखेर हिँड्नुपरेको होला ? यस्ता प्रश्नहरू अखबार तथा सामाजिक सञ्जालमा जान्नेसुन्ने बौद्धिकहरूले नै गरेको नदेखिएको होइन । तर झन्डै ७५ प्रतिशत हाराहारी अदक्ष श्रमिक भएको देशमा कृषिको विकल्पमा तत्काल के हुन सक्छ ? कसैले सुझाउन सकेको देखिन्न । नेपालको यथार्थलाई यसरी पनि हेर्न सकिन्छ चालु आर्थिक वर्षमा जीडीपीमा कृषि क्षेत्रको योगदान २३९ प्रतिशत रहने अनुमान गरिएको छ । सन् २००७ देखि प्रत्येक वर्ष जीडीपीमा कृषि क्षेत्रको योगदान घटिरहेको अनुपातमा त्यसमा आश्रित जनसंख्या र कृषि क्षेत्रमा क्रियाशील श्रमशक्ति घटेको छैन । जस्तो, सन् २००७ मा कृषि क्षेत्रले जीडीपीमा ३६ प्रतिशत योगदान दिएको थियो र ६६ प्रतिशत नेपाली कृषि क्षेत्रमा क्रियाशील थिए, जुन चालु आर्थिक वर्षमा क्रमशः २३९ प्रतिशत र ६०४ प्रतिशत छ (आर्थिक सर्वेक्षण २०७८७९) । अर्थात्, योगदानमा १२ प्रतिशतभन्दा बढी विन्दुले कमी आउँदा श्रमिक संख्या ठीक आधा अर्थात् ६ प्रतिशतले मात्र घटेको देखिन्छ । अझ, ८० प्रतिशत जनसंख्या कुनै न कुनै रूपमा कृषिमै आश्रित छ । यसको सीधा अर्थ हो हामीले अपनाएका शिक्षा लगायतका सामाजिक कार्यक्रमहरू दक्ष जनशक्ति जन्माउन अक्षम देखिन्छन् । हाम्रा राजकीय संयन्त्र अर्थात् विश्वविद्यालय र शिक्षालयजस्ता संस्थाहरू दक्ष र स्वस्थ कामदार उत्पादनमा असमर्थप्रायः छन् । तर हामी किन अक्षम हुन पुग्यौं भन्नेबारे संस्थागत समीक्षाको सर्वथा अभाव छ ।कुरा साधारण छ वैदेशिक लगानी अपेक्षा अनुरूप आएन, त्यसैले औद्योगिकीकरण हुन सकेन । वैदेशिक लगानी नआउनु मात्र समस्या होइन । कस्तो औद्योगिकीकरण, कुन क्षेत्रलाई प्राथमिकतामा राखेर औद्योगिकीकरण भन्ने कुराचाहिँ सबैभन्दा ठूलो समस्या हो । सन् २०१७ मा त ७५ प्रतिशत श्रमशक्ति अदक्ष रहेको देखिन्छ भने ३० वर्षअघि हाम्रो मुलुकमा दक्ष कामदार थिए होलान् ? आयात प्रतिस्थापन गर्ने कृषिसँग आबद्ध उद्योगहरू भत्काइरहँदा वा भंग गरिरहँदा हामीले कस्तो औद्योगिकीकरण र अदक्ष श्रमशक्तिको बाहुल्यमा रहेको मुलुकमा कस्तो औद्योगिक लगानी आउँछ भनेर कल्पना गरिरहेका थियौं ? परिणाम हाजिर छ जीविकोपार्जनमुखी कृषिमा नअटेका बेरोजगारहरूले सस्तो ज्यालादारी वैदेशिक रोजगारीमा हामफाल्नुपरेको छ । त्यो पनि दस वर्षयता घट्दो क्रममा छ । वैदेशिक रोजगारीमा जान नसक्दा मात्र होइन, रोजगारहरू स्वदेश फर्कंदा पनि कृषि उत्पादन र कृषिमा आधारित उद्योगव्यवसायको स्थापना र पुनःस्थापनाको विकल्प देखिन्न ।उत्पादनशील सबै क्षेत्रमा श्रमशक्तिको अभाव छ । कृषिमा होस् या पूर्वाधार निर्माणमा, उद्योगमा होस् या पर्यटनमा । उत्पादन किन बढ्न सकिरहेको छैन भने क्रियाशील युवा जनशक्ति देशमा छैन । क्रियाशील जनशक्ति नभएको मुलुकमा राज्यले गर्ने पुँजीगत खर्च कसरी बढ्छ ? जुन देशमा उत्पादनमा भन्दा आयातमा आयआर्जनको दर बढी हुन्छ भने त्यहाँ घाटा खान उद्योगमा कसले लगानी गरोस् ? बजारनियन्त्रित पुँजीवादी राज्यले पुँजीगत खर्च उत्पादन कार्यमा नभई बजार अर्थात् निजी क्षेत्रलाई सहजीकरण गर्नमा (पूर्वाधार निर्माण, बैंक तथा वित्तीय संस्थामार्फत ऋण सहजीकरण, प्रविधि भित्र्याउन र प्राविधिक दक्ष जनशक्ति आदिमा) गर्छ भन्ने मान्यता राखिन्छ । असफलताको ठूलो सिँढी ओर्लिएर संकट सामु खडा भइरहँदा नेपालको वर्तमान सरकार कृषि र कृषिजन्य उद्योगको विस्तारको लक्ष्य लिएर खडा भएको छ, जंगलमा बाटो बिराएको पथिक उही टुंगोमा फकिर्एर नयाँ यात्रामा निस्कन लागेझैं ।अर्थ मन्त्रालय आफैंमा बजेट कार्यान्वयनको भूमिकामा रहँदैन । कृषि तथा पशु विकास मन्त्रालय, उद्योग, वाणिज्य तथा आपूर्ति मन्त्रालय, भूमिसुधार तथा सहकारी मन्त्रालय, ऊर्जा तथा सिँचाइ मन्त्रालय, योजना आयोग र अरू सम्बद्ध विभागले बहुसंख्यक जनसंख्या आबद्ध रहेको कृषि क्षेत्रको विकासमा आफ्नो र मुलुकको भविष्य सुरक्षित छ भन्ने विश्वास बोकेका छन् ? प्रदेश र स्थानीय सरकारहरू संघको अर्थ मन्त्रालयसँग तादात्म्य राखेर काँधमा काँध मिलाई सहकार्य गर्न तयार छन् ? विकास के हो र कसका लागि समर्पित हुनुपर्छ भन्ने बुझ्न अल्छी गरेको प्रमुख प्रतिपक्षी आफ्नो कमजोरी महसुस गर्न तयार छ । समग्रमा, बजेट कार्यान्वयनमा चुनौती यहीँनेर देखिन्छ । यद्यपि विश्वव्यापी रूपमा फैलिरहेको खाद्य संकट, आपूर्ति सञ्जालको संकट, नयाँ शीतयुद्ध तथा फेरि फर्किरहेको भूमण्डलीकरणविरुद्धको राष्ट्रिय राज्यको अवधारणामा कृषिको रूपान्तरणबाहेक अर्को विकल्प देखिन्न ।"
भारतले नदिएको हवाईमार्ग,"समाधानभारतले सीमा मामिला समाधानबारे आफू जहिल्यै वार्ताका लागि गम्भीर रहेको सन्देश त दिने गरेको छ तर नेपालले वार्ताका लागि पाँच पटक कूटनीतिक नोट पठाए पनि कार्यान्वयनको सकारात्मक जवाफ नदिने परिपाटी अहिलेसम्म यथावत् छ । हवाईमार्ग दिने सम्बन्धमा पनि गम्भीरतापूर्वक छलफल गर्ने आश्वासन दिने, तर त्यस्तो वाचा कहिल्यै पूरा नगर्ने परम्परा चलिरहेकै छ ।एकातिर नेपालभारत सीमा समस्या समाधान गर्ने संयन्त्रले काम सुरु गर्न सकेको छैन भने, अर्कातिर आकाशमार्ग दिन भारत हिचकिचाइरहेको छ । भारतीय प्रधानमन्त्री मोदीले दुई देशबीचको आपसी सम्बन्ध हिमालझैं अटल राख्न, हिमालको जस्तै उचाइमा पुर्याउन नेपाललाई आवश्यक पर्ने आकाशमार्ग उपयोग गर्न दिनमा ढिलाइ गर्नु हुन्न ।"
जनप्रतिनिधिहरूको कार्यभार,"स्थानीय स्रोतसाधनको परिचालन तरकारीफलफूल उत्पादन, मत्स्यपालन, बाख्रापालन, मौंरीपालन लगायत क्षेत्रको विकासका लागि स्थानीय सरकारले ध्यान दिनुपर्छ । स्थानीयस्तरमा गर्न सकिने व्यवसायको पहिचानलाई जनप्रतिनिधिहरूले प्राथमिकतामा राख्नुपर्छ । त्यस्तै जडीबुटी लगायत अम्रिसो, अलैंची, चिया, उखु, कपास, जुटजस्ता उत्पादनलाई प्रोत्साहन गर्ने योजनाहरू पनि आवश्यक छन् । घरेलु उद्योगहरूलाई स्थानीय स्रोतसाधनको परिचालन गरी विकास गर्न सकिन्छ । कलासंस्कृतिको विकास र प्रवर्द्धन गर्न विविध कार्यक्रम ल्याई यसलाई जोगाइराख्न सक्नुपर्छ । यो र अरू पनि योजना तथा कार्यक्रमहरू ल्याउँदा निजी क्षेत्रलाई पनि जोड्न सक्नुपर्छ । स्थानीयस्तरका व्यावसायिक तथा सामाजिक संस्थाहरू, आमा समूह, युवा क्लब, टोल समिति लगायतसँग समन्वय र सहकार्य गर्नतर्फ पनि स्थानीय सरकार लाग्नु उत्तिकै जरुरी छ । संग्रौला (पन्त) नेपाली कांग्रेसकी केन्द्रीय सदस्य तथा प्रतिनिधिसभा सदस्य हुन् ।"
स्थानीय सरकारको दोस्रो कार्यकाल र विद्यालय शिक्षा,"पछिल्ला केही दशकमा नेपालले विद्यालय उमेरका बालबालिकाको भर्नादरमा ठूलो फड्को मारिसकेको छ । तर पनि गुणस्तर आयाममा गर्नुपर्ने काम अझै धेरै छ । नेपाल सरकार अन्तर्गतको शैक्षिक गुणस्तर परीक्षण केन्द्र, विभिन्न गैरसरकारी संस्था र स्वतन्त्र तेस्रो पक्षबाट गरिएका मूल्यांकनले विद्यार्थीहरूले निकै कम सिकिरहेको स्पष्ट पारेका छन् । उदाहरणका लागि, तीन वर्षअघि कक्षा ३ को अन्त्यतिर गरिएको परीक्षणमा घरमा नेपाली बोल्ने ३० प्रतिशत विद्यार्थीले मौखिक पठन प्रवाहमा शून्य अंक प्राप्त गरे अर्थात् १० जनामध्ये ३ जनाले एउटा पनि साधारण शब्द शुद्धसँग पढ्न सकेनन् । शैक्षिक गुणस्तर केन्द्रले २०७४ सालमा गरेको विद्यार्थी उपलब्धिको राष्ट्रिय मूल्यांकनले देखाएअनुसार, कक्षा ५ का विद्यार्थीहरूले गणित र नेपालीमा क्रमशः ३२ र २० प्रतिशतले आधारभूत तहभन्दा न्यून क्षमता प्रदर्शन गरेका थिए । सामुदायिक विद्यालयमा कक्षा ३, ४ र ५ मा पढ्ने आधाजसो विद्यार्थीले साधारण जोडघटाउको समस्या पनि समाधान गर्न नसकेको कुरा गत वर्ष गरिएको एउटा अध्ययनले देखाएको छ । यस परिप्रेक्ष्यमा हालसालै ६ लाई ३ ले भाग गर्दा कति हुन्छ भन्ने प्रश्नको उत्तर सार्वजनिक विद्यालयका कक्षा ९ का पाँचमध्ये एक विद्यार्थीले नमिलाउनु अचम्मको कुरा भएन ।१० वर्षभन्दा लामो समयदेखिको मेरो शैक्षिक क्षेत्रको अनुसन्धानको अनुभवले हामीले शैक्षिक गुणस्तर सम्बन्धी समस्याको गहिराइलाई आत्मसात् गर्न सकेका छैनौं भन्ने छर्लंग पारेको छ । अहिले आएर शिक्षाको गुणस्तर सुधारको कुरा सबैजसोले गर्छन्, तर कसरी सुधार गर्ने र के कुरामा विशेष ध्यान दिने भन्नेमा गहन छलफल भएको छैन र त्यसमा सहमति पनि हुन सकेको छैन । परिणामस्वरूप, शैक्षिक सुधारका कार्यक्रमहरू छरपस्ट भएका छन् र तिनले आशा अनुरूप सफलता पाउन नसकेको यथार्थ जगजाहेरै छ ।शैक्षिक सुधारको पहिलो महत्त्वपूर्ण कदम भनेको निश्चित कक्षाका विद्यार्थीले न्यूनतम रूपमा सिक्नैपर्ने सिकाइका क्षेत्र वा विषयमा सहमत हुनु हो । उदाहरणका लागि, कक्षा ४ वा ५ मा पढ्ने सबै बालबालिकाले नेपाली भाषामा लेखिएका यस लेखका जस्ता अनुच्छेद सही रूपमा पढ्न सक्षम हुनुपर्छ भन्नेमा कोही पनि असहमत नहोलान् । त्यसै गरी, दुई अंकका जोड र घटाउ सम्बन्धी प्रश्नहरू अनि सामान्य गुणन र भागका प्रश्नहरू समाधान गर्न सबैजसो सक्षम हुने अपेक्षा गर्न सकिन्छ । ४ र ५ कक्षामा पढ्ने चारमध्ये एक विद्यार्थी मात्र आधारभूत गणित र साक्षरताका प्रश्नहरूको उत्तर दिन सक्षम भए त्यहाँ सिकाइ संकट छ र त्यसलाई सम्बोधन गर्न निकै ढिलो भइसक्यो भनी स्वीकार गर्न हामीलाई कठिनाइ हुनु हुँदैन । कोभिड१९ महामारीका कारण अवस्था झनै बिग्रिएको छ । यस डरलाग्दो अवस्थालाई बेवास्ता गरिरह्यौं र सुधारतर्फ पहल गरेनौं भने हामीले हाम्रा बालबालिका र त्यसमा पनि खास गरी सामुदायिक विद्यालयका बालबालिकालाई ठूलो अन्याय गरिरहनेछौं ।स्थानीय तहको दोस्रो कार्यकाल शिक्षाको गुणस्तर सुधारका दिशामा उपलब्धिमूलक हुन सक्छ । नेपालको संविधानले स्थानीय सरकारहरूलाई आधारभूत र माध्यमिक शिक्षाको पूर्ण जिम्मेवारी दिएको छ । शिक्षामा व्यवस्थित हस्तक्षेप र ठोस प्रयासहरूको नतिजा हेर्न धेरैजसो अवस्थामा १०१५ वर्षभन्दा बढी लाग्ने हुनाले जनप्रतिनिधिहरूलाई जवाफदेह बनाउन त्यति सहज नहोला । चुनावी चक्र सामान्यतया पाँच वर्षको हुने भएकाले जनप्रतिनिधिहरू आफ्ना कार्यकर्तालाई मन पर्ने कार्यक्रमहरू (जस्तै नतिजा देखाउन सजिलो हुने कक्षाकोठा निर्माण, सीसीटीभी राख्ने काम) मा अग्रसर हुन सक्छन् ।शिक्षामा गुणस्तर सुधारका लागि स्थानीय बासिन्दाहरूले जनप्रतिनिधिलाई पदभार ग्रहण गरेलगत्तै त्यसतर्फ सचेत गराउनुपर्छ । कार्यकालको पहिलो वर्षमा सुधार कार्यहरू गर्न सजिलो हुन्छ भनी उनीहरूलाई झकझकाउनुपर्छ । कार्यकाल थालेको केही वर्षपछि मात्र यस्ता कार्यक्रम सुरु गर्न खोजे विपक्षीले यसलाई आफूविरुद्ध प्रयोग गर्न सक्ने जोखिम भएकाले उनीहरू त्यस बेला लागू गर्न अग्रसर नहोलान् । त्यसैले कार्यकालको सुरुमै कम्तीमा आधारभूत संख्या र साक्षरताको द्रुत मूल्यांकन गर्ने र त्यसैका आधारमा सिकाइ सुधार कसरी गर्ने भन्नेमा गहन छलफल गरी निश्चित कार्यक्रम तय गर्नुपर्छ । आधारभूत तहका प्रारम्भिक कक्षाहरूमा गरिने यस्ता द्रुत मूल्यांकन सरल हुनुपर्छ ताकि जनप्रतिनिधि लगायत सबैले यी बालबालिकाको मूल्यांकन गर्न सकून् वा अवस्था कत्तिको खराब छ भनेर सजिलैसँग बुझ्न सकून् । यी मूल्यांकनलाई सर्वस्वीकार्य बनाउन सञ्चालन गर्न सजिलो र अपेक्षाकृत लागत पनि कम हुनुपर्छ । तथ्यांकको विश्लेषण गरिसकेपछि विद्यालय व्यवस्थापन समिति, प्रधानाध्यापक, शिक्षक, अभिभावक, शिक्षा एकाइका प्रमुख, निर्वाचित पदाधिकारीहरू लगायतले विद्यार्थीको सिकाइ सुधार गर्ने उपायहरू खोज्नुपर्छ । यस बेला कुनै विशेष कार्यक्रमको वकालत गर्नुपर्दैन । सन् १९६० को दशकमा देङ स्याओपिङले बिरालो कालो होस् कि सेतो, त्यसले मुसा समात्न सक्छ भने त्यो राम्रो बिरालो हो भनेझैं प्रस्तावित गतिविधिहरूले सिकाइमा सुधार गर्छन् कि गर्दैनन् भनी सुनिश्चित गरेको हुनुपर्छ । भरपर्दो तथ्यांक नियमित रूपमा संकलनसँगै बालबालिकाले सिकाइमा राम्रो सुधार गरिरहेको सुनिश्चित गर्नुपर्छ । सिकाइमा अपेक्षाकृत सुधार नभए फेरि नयाँ तरिकाले सोच्न र काम गर्न पनि तयार हुनुपर्छ ।यस विन्दुमा विगतका पदाधिकारी र अन्य सरोकारवालालाई दोषारोपण गरेर समस्या समाधान हुँदैन र यसले सुधारको गतिलाई रोक्न सक्छ भन्ने हेक्का गर्नुपर्छ । स्थानीय बासिन्दाले जनप्रतिनिधिहरूलाई जवाफदेह बनाउन आफू इच्छुक छौं भनेर स्पष्ट पारिदिनुपर्छ । शिक्षा अब स्थानीय सरकारहरूको प्रमुख मुद्दा बन्नुपर्छ । जनप्रतिनिधिहरूले शिक्षालाई प्राथमिकता नदिएसम्म सुधार गर्नु अप्ठ्यारो हुन सक्छ ।यसो भनिरहँदा शिक्षामा अन्य मुद्दा महत्त्वपूर्ण छँदै छैनन् भन्ने होइन । गर्नुपर्ने काम धेरै छन् । उदाहरणका लागि, वाञ्छित लक्ष्यमा पुग्न नीतिनिर्माताहरूले एक्काइसौं शताब्दीमा चाहिने सीप र शिक्षणमा प्रविधिको एकीकरणजस्ता विषयहरूमा ध्यान केन्द्रित गर्नु निकै महत्त्वपूर्ण छ । तर सुधारका विभिन्न कार्यक्रममध्ये कुनलाई प्राथमिकतामा राख्ने भन्ने कुरा मुख्य हो । जस्तो आधारभूत सीपहरूमा निपुणताबिना अन्य सुधार त्यति प्रभावकारी नहुन सक्छन् । शिक्षाको गुणस्तर सुधार गर्न स्थानीय सरकारहरूले ध्यान दिनुपर्ने हुन्छ । स्थानीय सरकारहरूले आफ्नो अधिकार क्षेत्र अन्तर्गतका विद्यालयहरूलाई कक्षा ५ सम्मका सबै बालबालिकालाई संख्यात्मक र साक्षरतामा आधारभूत सीप हासिल गरेको अवस्थामा पुर्याउनका लागि आवश्यक स्रोतसाधन उपलब्ध गराउनु महत्त्वपूर्ण हुन्छ ।नेपालको संविधानले माध्यमिक तहसम्मको शिक्षा निःशुल्क पाउने हकलाई प्रत्याभूत गरेकाले मुनाफामूलक निजी विद्यालयहरू बन्द हुनुपर्नेमा धेरै शिक्षा नीतिनिर्माता र विचारनिर्माताहरू विश्वास गर्छन् । त्यसैले आफ्ना नागरिकलाई निःशुल्क शिक्षा प्रदान गर्नु सरकारको दायित्व हो । नेपालमा चलिरहेका सबै छलफलमा शिक्षाको गुणस्तरीय आयाम र शैक्षिक गुणस्तर सुधारमा निजी विद्यालयले खेलेको भूमिकालाई उचित ध्यान नदिइएको प्रस्ट छ । धेरैजसो सामुदायिक विद्यालयको गुणस्तरमा उल्लेख्य सुधार नभएसम्म निजी विद्यालयमाथिको प्रतिबन्धले नीतिनिर्माता र विचारनिर्माताहरूले परिकल्पना गरेको वाञ्छित परिणाम ल्याउने सम्भावना धेरै छैन । सामुदायिक विद्यालयहरूमा सबैका लागि गुणस्तरीय शिक्षा सुनिश्चित गर्न ठोस कदमहरूलाई सबैभन्दा माथिल्लो प्राथमिकतामा राख्नुपर्छ । सामुदायिक विद्यालयको गुणस्तर सुधार गर्न सबै सरोकारवालाले मिलेर काम गरे धेरै निजी विद्यालयले विद्यार्थी आकर्षित गर्नमा सामुदायिक विद्यालयसँग प्रतिस्पर्धा गर्न नसक्ने र आफैं बन्द हुने अवस्था पनि आउन सक्छ ।अमेरिकाको मिनिसोटा विश्वविद्यालयबाट विद्यावारिधि उपाधि लिएका शर्मा स्वतन्त्र अनुसन्धाता हुन् ।"
विश्वभर खाद्य संकट जोखिम बढ्यो,"जेनेभा (एजेन्सी) रुसयुक्रेन युद्धका कारण विश्वव्यापी खाद्य संकटको जोखिम बढेको संयुक्त राष्ट्रसंघले जनाएको छ । युद्धले रुस र युक्रेनी अर्थतन्त्र तहसनहस हुनुका साथै ९४ देशका १ अर्ब ६० करोड मानिसले खाद्य संकट झेल्नुपर्ने राष्ट्रसंघले चेतावनी दिएको छ । लम्बिँदै गएको युद्धका कारण ती देश वित्तीय, खाद्यान्न वा ऊर्जा संकटको अवस्था उत्पन्न भएको ग्लोबल क्राइसिस रेस्पोन्स ग्रुपले बुधबार सार्वजनिक गरेको प्रतिवेदनमा उल्लेख छ । युद्धले यी तीनवटै क्षेत्र थप जोखिममा पर्दै गएका जनाइएको छ । खाद्यान्न र इन्धनको निरन्तर रूपमा बढिरहेको भाउलाई स्थिर राख्न, सामाजिक सुरक्षा प्रणाली लागू गर्न र विकासोन्मुख देशलाई आर्थिक सहयोग बढाउन प्रतिवेदनमा आह्वान गरिएको छ । आगामी वर्ष खाद्यान्न संकट रोक्न र त्यसमा पहुँच र उपलब्धता बढाउन ठोस काम गर्नुपर्नेमा समेत प्रतिवेदनमा जोड दिइएको छ । यदि युद्ध लम्बिँदै गयो, अनाज र मलको उच्च मूल्य निरन्तर रह्यो भने मकै, गहुँ र सागसब्जीलगायत खाद्यान्नको उपलब्धता घट्ने तथा ऊर्जा संकट थपिने भएकाले अर्बौं मानिसहरू नराम्ररी प्रभावित हुने निश्चित छ, प्रतिवेदनमा उल्लेख छ । यसैबीच राष्ट्रसंघीय महासचिव एन्टोनियो गुटेरेसले युक्रेन युद्धका कारण विश्वव्यापी रूपमा जीवनयापनको संकट उत्पन्न भएको भन्दै सबै पक्षहरू समयमै समस्या समाधानका लागि जुट्नुपर्ने बताएका छन् । युद्धको प्रभावबाट कुनै पनि देश उम्कन नसक्ने उनको चेतावनी छ ।खाद्य सुरक्षा, ऊर्जा र वित्त पोषणमा द्वन्द्वको प्रभाव घटाउन तथा आफ्ना नागरिकहरूको जीवन र जीविकोपार्जन जोगाउन सबै देशहरूले प्रभावकारी कदम चाल्नुपर्नेमा उनको जोड छ । खाद्य सुरक्षा, ऊर्जा र वित्तीय क्षेत्रमा युद्धको प्रभाव प्रणालीगत, गम्भीर र तीव्र छ, उनले भने । पश्चिमा देशहरूले लगाएका प्रतिबन्ध र निर्यातमा आएको गिरावटका कारण रुसी अर्थतन्त्र यो वर्ष १५ प्रतिशत र आगामी वर्ष थप ३ प्रतिशतले संकुचित हुने विज्ञहरूको अनुमान छ ।"
६९ लाख युक्रेनीले देश छाडे,"एजेन्सीहरू (जेनेभाकिभ)  रुसले आक्रमण सुरु गरेयता ६९ लाख युक्रेनीले देश छाडेका छन् । तीमध्ये ४८ लाख जनाले शरणार्थीका लागि विभिन्न देशमा निवेदन दिएका जनाइएको छ । राष्ट्रसंघका अनुसार रुसले गत फेब्रुअरीमा आक्रमण सुरु गरेयता ६९ लाख युक्रेनी छिमेकी देशहरूमा पुगेका थिए । तीमध्ये २१ लाख स्वदेश फर्केका राष्ट्रसंघीय शरणार्थी निकाय (यूएनएचसीआर) ले जनाएको छ । ८० लाख युक्रेनी देशभित्रै विस्थापित भएका हुन् । रुसयुक्रेन युद्धका कारण युरोपमा हालसम्मकै ठूलो शरणार्थी समस्या उत्पन्न भएको राष्ट्रसंघले जनाएको छ । युक्रेन युद्धले विश्वकै सबैभन्दा ठूलो मानव विस्थापन संकट निम्त्याएको छ, यूएनएचसीआरले भनेको छ । तर पछिल्ला दिनमा रुसी फौजले युक्रेनी राजधानी किभलगायत प्रमुख सहरहरूमा आक्रमण रोकेपछि स्वदेश फर्कनेको संख्या बढेको हो । युक्रेनबाट अन्य देश पुगेकामध्ये ९० प्रतिशत महिला र बालबालिका छन् । १८ देखि ६० वर्ष उमेर समूहका पुरुषहरूलाई सैनिक सेवाका लागि आग्रह गरिएका कारण देशभित्र रहेका रहेका यूएनएचसीआरले जनाएको छ । युक्रेनबाट विस्थापित भएकामध्ये सबैभन्दा बढी छिमेकी देश पोल्यान्ड पुगेका छन् । राष्ट्रसंघका अनुसार विस्थापितमध्ये ३६ लाख ९० हजार ९६ जना पोल्यान्डमा शरणार्थीका रूपमा रहेका छन् । त्यहाँबाट १५ लाख १२ हजार १९२ जना स्वदेश फर्केका छन् । त्यस्तै, ५ लाख ८७ हजार २१९ जना रोमानियामा छन् भने २ लाख ८३ हजार ४७५ जना फर्किसकेका छन् । रुसमा ९ लाख ४५ हजार ७ र हंगेरीमा ६ लाख ५४ हजार ६६४ जना शरणार्थीका रूपमा छन् । मोल्दोभाले ४ लाख ८३ हजार ३०६ जनालाई आश्रय दिएको छ । १ लाख १० हजार ३१३ जना फर्केका छन् । अन्य विस्थापितहरू स्लोभाकिया र बेलारुस पुगेका छन् । स्लोभाकियाबाट १ लाख ९६ हजार ६७ जना युक्रेन फर्के पनि ४ लाख ६६ हजार २६४ जनाले आश्रय लिएका छन् । १६ हजार ६४८ जना बेलारुसमा शरणार्थीका रूपमा रहेका राष्ट्रसंघले जनाएको छ । युद्ध चर्कंदै गएपछि पोल्यान्ड, हंगेरी र स्लोभाकियाले युरोपेली संघअन्तर्गतका देशका लागि सीमा खुला गरिदिएका थिए । जसका कारण पहिलोपटक ती देश पुगेका कतिपय शरणार्थी अन्य देश पुगेका थिए । संघले युक्रेनबाट विस्थापितलाई ३ वर्षसम्म सदस्य राष्ट्रमा बस्न र काम गर्न पाउने अधिकार दिएको छ । कम्तीमा ७ लाख ८० हजार युक्रेनी जर्मनी पुगेका जनाइएको छ । त्यहाँ पुगेकामध्ये ४० प्रतिशत बालबालिका छन् । त्यस्तै, चेक गणतन्त्रमा ३ लाख ६१ हजार ५६० र स्पेनमा १ लाख १८ युक्रेनीले शरणार्थीका रूपमा आवेदन दिएका छन् । युक्रेनका लुहान्स्क र दोनेत्स्क क्षेत्रबाट विस्थापित कतिपय भने रुस पुगेका जनाइएको छ । यसअघि रुसी राष्ट्रपति भ्लादिमिर पुटिनले आफ्नो देशको सेनाले १ लाख ४० हजार युक्रेनीलाई मरिउपल सहरबाट अन्यत्र जान सहयोग गरेको जनाएका थिए । तर तीमध्ये कसैलाई पनि रुस जान दबाब नदिइएको पुटिनको दाबी छ । अन्तर्राष्ट्रिय आप्रवासन संगठन (आईओएम) का अनुसार युक्रेनभित्र विस्थापित हुनेको संख्या करिब ८० लाख छ । तीमध्ये खर्किभ क्षेत्रबाट २३ प्रतिशत, किभबाट २० प्रतिशत र दोनेत्स्क क्षेत्रबाट १७ प्रतिशत विस्थापित भएका हुन् । विस्थापित भएकामध्ये २७ प्रतिशतले आफूमाथि आक्रमण भएको वा घाइते भएका कारण घर छाडेका आईओएमले जनाएको छ । युक्रेनले उत्तर एटलान्टिक सन्धि संगठन (नाटो) को सदस्यता लिने तयारी गरेपछि रुष्ट बनेको रुसले फेब्रुअरी २४ मा आक्रमण सुरु गरेको हो । त्यसयता कम्तीमा ४ हजार २५३ सर्वसाधारणको मृत्यु भइसकेको राष्ट्रसंघले जनाएको छ । ५ हजार १ सय ४१ जना घाइते भइसकेका छन् । त्यस्तै, युद्धका क्रममा दुवै पक्षका हजारौं सुरक्षाकर्मीले ज्यान गुमाएका छन् ।"
बुढीगण्डकीमा २२ अर्ब लागत बढाइँदै,"(काठमाडौं)  सरकारले स्वदेशी लगानीबाटै बनाउने भनिरहेको बुढीगण्डकी जलाशययुक्त जलविद्युत् आयोजनामा निर्माण लागत बढाउने तयारी गरेको छ । १ हजार २ सय मेगावाट उत्पादन क्षमताको यो आयोजनामा यसअघि निर्धारितभन्दा करिब २२ अर्ब रुपैयाँ लागत बढाउन लागिएको हो ।गत चैत २४ मा बसेको मन्त्रिपरिषद् बैठकले बुढीगण्डकी आफैं बनाउने निर्णय गरेसँगै लागत पुनरावलोकनका लागि नेपाल विद्युत् प्राधिकरणअन्तर्गतको एनईए इन्जिनियरिङ कम्पनीलाई जिम्मा दिइएको थियो । फ्रान्सेली कम्पनी ट्र्याक्टेवेल इन्जिनियरिङले सात वर्षअघि तयार पारेको आयोजना लागतलाई एनईए इन्जिनियरिङले पुनरावलोकन गरेको हो । ट्र्याक्टेवेल इन्जिनियरिङले सन् २०१५ अक्टोबरमा तयार पारेको आयोजनाको सम्भाव्यता अध्ययन र विस्तृत डिजाइन प्रतिवेदनमा कुल लागत २ अर्ब ५९ करोड २७ लाख ५० हजार अमेरिकी डलर बराबर रहने अनुमान गरिएको छ । तर त्यो लागतमा १७ करोड ३४ लाख ७० हजार अमेरिकी डलर बराबर बढाएर २ अर्ब ७६ करोड ६२ लाख २० हजार अमेरिकी डलर बनाउन लागिएको छ । बढेको लागत रकम बिहीबारको विदेशी विनिमय दरअनुसार करिब २२ अर्ब रुपैयाँ बराबर हो । लागत पुनरावलोकनसम्बन्धी प्रारम्भिक विवरणलाई एनईए इन्जिनियरिङले बिहीबार ऊर्जा, जलस्रोत तथा सिँचाइ मन्त्रालयलाई ब्रिफिङसमेत छ । ऊर्जा मन्त्रालयका एक उच्च अधिकारीका अनुसार बुढीगण्डकीको अहिलेको लागत ३ खर्ब ३१ अर्ब ९४ करोड ६४ लाख रुपैयाँ बराबर हुने गरी एनईए इन्जिनियरिङले विवरण तयार पारेको छ । यो लागत विदेशी विनिमय दर प्रतिअमेरिकी डलर १ सय २० रुपैयाँ बराबर हुँदाको हो । नेपाल राष्ट्र बैंकले बिहीबारका लागि तय गरेको विनिमय दरलाई आधार मान्ने हो भने यो लागत अझ बढी हुन जान्छ । विनिमय दर प्रतिअमेरिकी डलर १ सय २४ रुपैयाँ ६८ पैसालाई आधार मान्दा आयोजनाको लागत करिब ३ खर्ब ४५ अर्ब रुपैयाँ बराबर पुग्ने देखिन्छ ।बुढीगण्डकीको लागत पुनरावलोकनबारे बिहीबार ऊर्जा मन्त्रालयमा प्रस्तुतीकरण भए पनि अन्तिम टुंगो लागिनसकेको एनईए इन्जिनियरिङ कम्पनीका प्रबन्ध निर्देशक माघवप्रसाद कोइरालाले बताए । हामीले प्रारम्भिक आँकडा प्रस्तुत गरेका हौं । पहिले र अहिलेको लागत अनुमानमा खासै धेरै फरक छैन, उनले भने, ट्र्याक्टेवेलले गरेको लागत अनुमानमा मूल्य अभिवृद्धि कर (भ्याट) लाई समेटिएको देखिएन । हामीले त्यो पनि राखेका छौं । सबै टुंगिइसकेको छैन, विभिन्न कोणबाट फेरि हेरौं भन्ने भएको छ । मन्त्रालय स्रोतले कान्तिपुरलाई उपलब्ध गराएको विवरणअनुसार विभिन्न शीर्षकबाट लागत बढाइएको छ । ट्र्याक्टेवेलले वातावरणीय तथा सामाजिक लागत ६१ करोड २० लाख अमेरिकी डलर बराबर अनुमान गरेकामा अहिले एनईए इन्जिनियरिङले त्यसलाई घटाएर ५६ करोड ३० लाख डलर बनाएको छ । सबैभन्दा ठूलो रकम खर्च हुने सिभिल निर्माणमा यसअघि १ अर्ब १४ करोड ५ लाख डलर बराबर खर्च हुने भनिएकामा अहिले १ अर्ब १५ करोड २९ लाख अमेरिकी डलर बनाइएको छ । त्यस्तै हाइड्रोमेकानिकल, इलेक्ट्रोमेकानिकल, प्रसारण लाइन, इन्जिनियरिङ तथा प्रशासनिक खर्च पनि बढ्ने आकलन छ । ट्र्याक्टेवेल इन्जिनियरिङले प्रतिवेदन बुझाएको दुई वर्षपछि गरिएको एक अर्को अध्ययनले भने लागत घट्ने देखाएको थियो । राष्ट्रिय योजना आयोगका तत्कालीन उपाध्यक्ष स्वर्णिम वाग्लेको संयोजकत्वमा गठित बुढीगण्डकी जलविद्युत् आयोजना निर्माण सम्बन्धमा लगानीको खाका तयार गर्न गठित समितिको प्रतिवेदन२०७४ ले ट्र्याक्टेवेल इन्जिनियरिङले तयार पारेको लागतभन्दा १० प्रतिशत कम लागतमा आयोजना बनाउन सकिने प्रतिवेदनमा उल्लेख गरेको छ । त्यस्तै आयोजना स्वदेशी लगानीमै ८ वर्षभित्र बनाउन सकिने पनि उक्त प्रतिवेदनमा जनाइएको छ ।कम्पनी मोडलमा आयोजना बनाउने भएपछि ऊर्जा मन्त्रालयले अर्थ र कानुन मन्त्रालयमार्फत सैद्धान्तिक स्वीकृति माग्दै करिब १ महिनाअघि पत्र पठाएको थियो । तर त्यसको जवाफ अझै नआएको मन्त्रालयका प्रवक्ता मधुप्रसाद भेटुवालले बताए । कम्पनी मोडलमा कसरी जाने भनेर अर्थ र कानुन मन्त्रालयमार्फत मागिएको राय आइपुगेको छैन, उनले भने । बुढीगण्डकी आयोजनाको नियमावली र प्रबन्धपत्रमाथि पनि कानुन र अर्थ मन्त्रालयको राय मागिएको छ । यो आयोजना अब स्वदेशी लगानीको बुढीगण्डकी जलविद्युत् विकास कम्पनी लिमिटेड मार्फत अघि बढ्ने प्रबन्धपत्रको मस्यौदामा उल्लेख छ । कम्पनीको अधिकृत पुँजी १ खर्ब रुपैयाँ हुनेछ भने उक्त पुँजीलाई प्रतिसेयर १ सय रुपैयाँका दरले १ अर्ब कित्ता सेयर जारी गरिने जनाइएको छ । मस्यौदाअनुसार कम्पनीको तत्काल जारी पुँजी ४० अर्ब रुपैयाँ बराबर हुनेछ । संस्थापक सेयरधनीहरूमा २० करोड कित्ता अर्थ मन्त्रालय, २५ करोड कित्ता ऊर्जा, जलस्रोत तथा सिँचाइ मन्त्रालय, १० करोड कित्ता सहरी विकास मन्त्रालय, समान ५ करोड कित्ता वाग्मती र गण्डकी प्रदेश सरकार तथा १५ करोड कित्ता नेपाल विद्युत् प्राधिकरणको रहने जनाइएको छ । आयोजना प्रभावित स्थानीयका लागि १० करोड कित्ता र सर्वसाधारणका लागि समान १० करोड कित्ता सेयर जारी गरिने ऊर्जाले रायका लागि अर्थ मन्त्रालयमा पठाएको प्रबन्धपत्रको मस्यौदामा उल्लेख छ । ०७४ सालमा स्वर्णिम वाग्ले संयोजकत्वको कार्यदलले दिएको सुझावअनुसार आयोजना बनाइने, विद्युत् प्राधिकरणको सहायक कम्पनीका रूपमा विशिष्टीकृत आयोजना कार्यान्वयन इकाई बनाउनुपर्ने भनिएको थियो । तत्कालीन अवस्थामा अनुमानित २ खर्ब ७० अर्ब रुपैयाँ बराबरको लागतमध्ये ३५ प्रतिशत परिपूरक कोष (भायबिलिटी ग्याप फन्डिङ) मार्फत पूर्ति गर्न सकिने कार्यदलको प्रतिवेदनमा उल्लेख छ । पटकपटकको राजनीतिक विवाद र सरकारैपिच्छे हुने निर्णयहरूबाट बुढीगण्डकी आयोजना थप अनिश्चित हुँदै गएको छ । आयोजना कहिले आफैं बनाउने त कहिले बिनाप्रतिस्पर्धा गेजुवालाई दिने निर्णय यसअघिका सरकारबाट भएका छन् । नेकपा माओवादी केन्द्रका अध्यक्ष पुष्पकमल दाहाल दोस्रोपटक प्रधानमन्त्री हुँदा बुढीगण्डकी गेजुवालाई दिने निर्णय गरेका थिए । तर ०७४ सालमा शेरबहादुर देउवा नेतृत्वको सरकारले त्यसलाई खारेज गर्यो । पछि केपी शर्मा ओली नेतृत्वमा बहुमतको सरकार गठन भएपछि आयोजना फेरि गेजुवालाई नै दिने निर्णय भएको थियो । यसरी विभिन्न राजनीतिक दल र स्वार्थ समूहहरूको खेलोफड्कोका कारण बुढीगण्डकीमा मुआब्जा बाँड्नेबाहेक थप कुनै प्रगति देखिँदैन । ऊर्जा मन्त्रालयका अनुसार आयोजनामा मुआब्जा वितरण तथा बस्ती स्थानान्तरण र पुनःस्थापनालगायत काममा हालसम्म साढे ३५ अर्ब रुपैयाँ खर्च भइसकेको छ ।"
"निर्माणाधीनमै छैन प्रगति, थपिए ४ द्रुतमार्ग",बजेटमा थपिएका द्रुतमार्ग िचन्द्रागिरिचित्लाङपालुङचितवन िचितवनरामपुरबुटवल िचितवनरामपुरपोखरा िमिर्चैयालुक्लासगरमाथा
कर नीतिविरुद्ध संघर्षमा उद्योगी,"(विराटनगर)  बजेटमार्फत गरिएको कर परिवर्तनले उद्योग धराशायी हुने भन्दै सुनसरीमोरङ औद्योगिक क्षेत्रका मजदुरसँगै उद्योगी व्यवसायी बिहीबारदेखि सडक संघर्षमा उत्रिएका छन् । उनीहरूले बिहीबार मोरङको हात्तीमुढास्थित कोसी राजमार्गमा डेढ घण्टा यातायात अवरुद्ध गरे । मोरङ व्यापार संघ, उद्योग संगठन र नेपाल उद्योग परिसंघको संयुक्त आन्दोलनमा ट्रेड युनियन कांग्रेस मोरङ र जिफन्ट प्रदेश १ को समेत ऐक्यबद्धता छ । अर्थमन्त्री जनार्दन शर्माले कमिसनको चक्करमा अमूर्त उद्योगलाई काखी च्यापेर बजेटमार्फत कर नीति निर्धारण गर्दा अर्बौं रुपैयाँको लगानीमा सञ्चालित स्टिल तथा वायर उद्योग, वनस्पति घिउतेल उद्योग र सेनिटरी प्याड उत्पादन गर्ने उद्योग बन्दको स्थितिमा पुगेको उद्योगीको भनाइ छ ।उद्योगी र मजदुरले अर्थमन्त्री सच्चिदेऊ, मजदुर र उद्योगी मार्न पाइँदैन, बजेट भाषण संशोधन गर, निर्यातको अन्तःशुल्क खारेज गर जस्ता नारा लगाएका थिए । बजेटमार्फत गरिएको कर परिवर्तनमा सरकारले नीतिगत भ्रष्टाचार गरेको आरोप लगाउँदै उनीहरूले सच्याउन आग्रह गरे । भारतले आफ्नो मुलुकमा फलामजन्य सामग्रीको बढ्दो मूल्य नियन्त्रण गर्न कच्चा पदार्थ निर्यातमा १५ प्रतिशत अन्तःशुल्क लगाएको छ । तर अर्थमन्त्री शर्माले जेठ १५ मा ल्याएको बजेट वक्तव्यमा भन्सार महसुल ५ प्रतिशतबाट १० प्रतिशत र अन्तःशुल्क प्रतिटनमा २ हजार ५ सयबाट ४ हजार ५ सय पुर्याइएको छ । यसबाट वायर स्टिल उत्पादन गर्ने उद्योगले आयातित सामग्रीसँग प्रतिस्पर्धा गर्न सक्ने स्थिति छैन । परिवर्तित भन्सार महसुल र अन्तःशुल्क कार्यान्वयन हुँदा कच्चा पदार्थ आयात गरी वस्तु उत्पादन गर्ने स्थानीय उद्योगको भन्दा तयारी वस्तु आयात गर्दा प्रतिटन १५ हजार ४३ रुपैयाँ सस्तो पर्छ । यस्तो अवस्थामा मुलुकका ४० भन्दा बढी सानाठूला वायर उद्योग तत्काल बन्दको स्थितिमा पुग्ने प्रिमियर वायर उद्योगका सञ्चालक तथा व्यापार संघका पूर्वअध्यक्ष पवन सारडाको भनाइ छ ।वनस्पति घिउतेल उद्योगको कच्चापदार्थमा यसअघि १० प्रतिशत भन्सार महसुल र प्रशोधित तेलमा एक तहमाथि १५ प्रतिशत भन्सार महसुल लाग्दै आएको थियो । हाल सार्वजनिक गरिएको बजेटले उद्योगका लागि भन्दै प्रशोधित पाम र पामोलिन तेल आयातमा ५ प्रतिशत शुल्क कायम गरेको छ । यो नीतिले सञ्चालनमा रहेका वनस्पति घिउतेल उद्योगको लगानी जोखिममा परेको छ ।सेनिटरी प्याड उत्पादन गर्ने उद्योगहरूले प्याकिङ मेटेरियलमा ३० प्रतिशत भन्सार महसुल र ५ प्रतिशत अन्तःशुल्क तथा कच्चा पदार्थ आयातमा १ प्रतिशत भन्सार महसुल तिर्दै आएका थिए । तयारी सेनेटरी प्याड आयात गर्दा १५ प्रतिशत भन्सार महसुल लाग्ने गरेको थियो । बजेटले यसलाई घटाएर १५ प्रतिशत मात्र कायम गरेको छ । यसका कारण स्वदेशमा उत्पादन गर्नुभन्दा आयात गरेर बिक्री गर्दा सस्तो पर्ने उद्योगीहरूले जारी गरेको विज्ञप्तिमा उल्लेख छ ।"
नयाँ उचाइमा अमेरिकी डलर,काठमाडौं (कास) नेपाली मुद्राको तुलनामा अमेरिकी डलरको भाउ (विनिमय दर) हालसम्मकै बलियो बनेको छ । नेपाल राष्ट्र बैंकले शुक्रबारका लागि एक अमेरिकी डलरको विनिमय दर १ सय २४७३ रुपैयाँ (विक्री दर) तोकेको छ । यो हालसम्मकै उच्च हो । यसअघि यही जेठ ६ मा अमेरिकी डलरको भाउ १ सय २४६७ रुपैयाँ पुगेको थियो । त्यसयता बुधबार एक अमेरिकी डलरको विनिमय दर १ सय २४६८ रुपैयाँ (बिक्री दर) तोकेको छ । करिब तीन सातामा डलरको भाउमा सामान्य कमी भएकोमा पछिल्ला दिनमा लगातार बढिरहेको छ । सोही क्रममा शुक्रबार डलरको भाउ पुनः नयाँ उचाइमा पुगेको हो । गत असारको तुलनामा चैतसम्म अमेरिकी डलरसँग नेपाली रुपैयाँ २०४ प्रतिशतले कमजोर (अवमूल्यन) भएको राष्ट्र बैंकको प्रतिवेदनमा उल्लेख छ । गत आर्थिक वर्षको सोही अवधिमा नेपाली रुपैयाँ ०४८ प्रतिशतले बलियो (अधिमूल्यन) भएको थियो । पछिल्ला ४ वर्षमा अमेरिकी डलर भाउ करिब २३ रुपैयाँ बढेको छ । डिसेम्बर २०१७ मा एक अमेरिकी डलरको भाउ १०२ रुपैयाँ मात्रै थियो । विश्वबजारमा अमेरिकी डलरको माग अकासिएपछि भाउ पनि बढेको जानकारहरू बताउँछन् । पछिल्लो समयमा गत वैशाख २७ देखि अमेरिकी डलरले हरेक दिनजसो नयाँ रेकर्ड बनाउन थालेको हो । त्यसअघि गत फागुन २४ मा एक अमेरिकी डलरको विनिमय दर १ सय २३४४ रुपैयाँ र २०७७ वैशाख १० मा १ सय २३२४ रुपैयाँसम्म पुगेको थियो । पछिल्ला केही महिनायता विश्वबजारमा अमेरिकी डलरको माग बढ्न थालेपछि डलरको मूल्य पनि उकालो लागेको हो । त्यसको असर भारतीय मुद्रा (भारु) हुँदै नेपाली मुद्रासम्म आइपुगेको जानकारहरूको भनाइ छ । नेरु र भारुबीच स्थिर विनिमय दर छ । स्थिर विनिमय दरसँगै कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । बुधबार साँझसम्म एक अमेरिकी डलरको विनिमय दर भारु ७७७२ छ । दुई दिन अघि (जुन ६ तारिख) अमेरिकी डरलको विनिमय दर हालसम्मकै उच्च भारु ७८०६ पुगेको थियो । पछिल्ला महिनामा अमेरिकी अर्थतन्त्रको सुधार तीव्र गतिमा भइरहेको छ ।
"सुपारी, मरीच, केराउ आयातमा शतप्रतिशत नगद","काठमाडौं (कास) अब औद्योगिक प्रयोजनका उद्योगहरूले सुपारी, मरीच र केराउ आयातका लागि प्रतीतपत्र (एलसी) खोल्दा पनि शतप्रतिशत नगद मार्जिन राख्नुपर्ने भएको छ । यसअघि दुईपटक गरी ६७ उपसमूहअन्तर्गतका करिब १४ सय वस्तुको आयातका लागि प्रतीतपत्र खोल्दा ५० देखि १ सय प्रतिशतसम्म नगद मार्जिन राख्नुपर्ने व्यवस्था राष्ट्र बैंकले गरेको छ । तर उद्योगहरूले औद्योगिक प्रयोजनका लागि उल्लिखित वस्तु आयात गर्दाको हकमा भने नगद मार्जिन राख्नु नपर्ने व्यवस्था छ । तर अहिले राष्ट्र बैंकले परिपत्र जारी गर्दै सुपारी, केराउ र मरीचको हकमा उद्योगले औद्योगिक प्रयोजनका लागि आयात गर्दा पनि एलसीमा शतप्रतिशत नगद मार्जिन राख्नुपर्ने व्यवस्था गरेको हो ।"
राईलाई डिसहोमको एक लाख,काठमाडौं (कास) १ वर्षको रिचार्ज गर्दा २४ महिना डिसहोम हेर्न पाइने योजनाअन्तर्गत लक्की ड्रमार्फत इलामकी मन्दिरा राईले १ लाख नगद जितेकी छन् । डिसहोमको टोलीले इलाम पुगेर उनलाई नगद हस्तान्तरण गरेको छ । एक वर्षको रिचार्ज गरेर राई लक्की ड्रमा सहभागी भएकी थिइन् । डिसहोमका ग्राहकले १ वर्षको रिचार्ज गर्दा यो अफरमा सहभागी हुन पाउँछन् । अफरअन्तर्गत रिचार्ज गर्नेमध्ये हरेक साता एक जना भाग्यशाली ग्राहकले लक्की ड्रमार्फत एक लाख नगद जित्ने अवसर पाउने कम्पनीले जनाएको छ । नमस्ते पेबाट टेलिकमको डाटा तथा भ्वाइस प्याककाठमाडौं (कास) नमस्ते पे एपबाट नेपाल टेलिकमको डाटा तथा भ्वाइस प्याक सुविधा लिन पाइने भएको छ । नमस्ते पे प्रयोगकर्ताले अब नमस्ते पे वालेट ब्यालेन्समार्फत टेलिकमले उपलब्ध गराएको डाटा तथा भ्वाइसका जुनसुकै प्याक खरिद गर्न सक्ने कम्पनीले जनाएको छ । नमस्ते पे प्रयोगकर्ताले आगामी दिनमा नेपाल टेलिकमको डाटा र भ्वाइस प्याकमा आकर्षक लाभ लिन सक्ने कम्पनीको दाबी छ । मोबाइल एपमार्फत अन्य क्षेत्रमा समेत आधुनिक र सरल डिजिटल भुक्तानी सेवा प्रदान गर्ने सुविधा पनि यसमा रहेको कम्पनीले बताएको छ ।
महालक्ष्मीका ग्राहकलाई अन्नपूर्ण केबलकारमा छुट,"काठमाडौं (कास) महालक्ष्मी विकास बैंक र अन्नपूर्ण केबलकारबीच छुटसम्बन्धी सम्झौता भएको छ । सम्झौताअनुसार बैंकको डेबिट कार्ड, क्यूआर (स्क्यान पे), महालक्ष्मी मोबाइल बैंकिङमार्फत भुक्तानी गर्ने ग्राहकले केबलकार सेवामा आकर्षक छुट पाउनेछन् । यस किसिमको सहकार्यबाट बैंकका ग्राहक लाभान्वित हुने बैंकको भनाइ छ । बैंकका प्रदेश १ मा ५, मधेसमा १५, वाग्मतीमा ३७, गण्डकीमा ९, लुम्बिनीमा १८, कर्णालीमा २ र सुदूरपश्चिममा १७ शाखा छन् ।"
भारतीयले खनेको कुलो सशस्त्रले भत्कायो,"काठमाडौं (कास) भारतीय पक्षले एक्स्काभेटर प्रयोग गरी कुलोनहर खनेर पानीको बहाव नेपालतर्फ फर्काउने प्रयास सशस्त्र प्रहरी टोलीले असफल बनाइदिएको छ । मंगलबार मध्यरात महोत्तरीको जलेश्वर नगरपालिका३, खैरागाउँबाट दक्षिण भारतको सीतामढी जिल्ला श्रीखण्डी ग्राम पञ्चायत४ का स्थानीयले पानीको बहाव नेपालतर्फ फर्काउने प्रयास गरेका थिए । तर, कुलो सीमा सुरक्षार्थ तैनाथ सशस्त्र प्रहरीको टोलीले भत्काएर पुरानै अवस्थामा कायम गरेको छ । भारतले कुलो खनेको स्थान नेपालभारत सहायक सीमा स्तम्भ ३००६ (४) नम्बरबाट ३ मिटर भित्र पर्छ । भारतीयले खनेको कुलो कायम रहने हो भने त्यहाँबाट पानी एकत्रित भई नेपालतर्फै फर्किन्छ । तर, सशस्त्रले कुलोको स्थान पुरेपछि अहिलेलाई पानीको बहाव छेकिएर नेपालतर्फै फर्किने सम्भावना टरेको छ । पानीको बहाव फर्काउने काममा संलग्न केही भारतीयलाई एक्स्काभेटरसहित नियन्त्रणमा लिई सचेत गराएर भारतीय सुरक्षाकर्मीको जिम्मा लगाइएको महोत्तरीस्थित सशस्त्र प्रहरी बल छिन्नमस्ता बाहिनी मुख्यालय स्रोतले जानकारी दियो । रातको समय भारतीयले कुलो खन्न थालेको सूचना पाएपछि नेपालतर्फको खैरागाउँका स्थानीयले सशस्त्र प्रहरीलाई खबर गरेका थिए । त्यसको केहीबेरमा जलेश्वरस्थित बोर्डर आउट पोस्ट (बीओपी) बाट सशस्त्र टोली खटिएको थियो । त्यसपछि भिट्टामोडमा रहेको भारतीय सशस्त्र सीमा बल (एसएसबी) सँग समन्वय गरेर नियन्त्रणमा लिइएका व्यक्तिलाई माफी मगाएर जिम्मा लगाइएको थियो । गत जेठ १८ मा मात्रै कञ्चनपुरको दोधाराचाँदनीस्थित दशगजा क्षेत्रको जमिन कब्जा गर्न एसएसबी र भारतीय सशस्त्र वन रक्षकले गाडेका सिमेन्टका पोल र काँडेतार सशस्त्र प्रहरीले हटाएको थियो । त्यसअघि वैशाख २९ मा दोधाराचाँदनी नगरपालिका३ बडुवाल टोल नजिकै नेपाली भूभागलाई असर पर्ने गरी भारतले नखाताल वन क्षेत्र नजिकै बनाएको ढुंगा र माटाको अग्लो संरचना पनि सशस्त्रले भत्काइदिएको थियो । यी तीन वटा तथ्यले पनि वर्षातको समय नजिकिएसँगै भारतीय पक्ष नदीखोलाखोल्सी र भलबाढीको प्राकृतिक बहाव छेक्न तल्लीन रहेको देखिन्छ ।"
कान्तिपुरकर्मी कर्णलाई मातृशोक,"विराटनगर (कास) कान्तिपुर पब्लिकेशन्स् लिमिटेडको प्रदेश १ क्षेत्रीय कार्यालय प्रमुख अनुजलाल कर्णलाई मातृशोक परेको छ । उनकी ८३ वर्षीया आमा सूर्यकलादेवीको बिहीबार बिहान विराटनगरको विराट नर्सिङ होममा उपचारक्रममा निधन भएको हो । उनी केही समयदेखि शरीरमा नुनको मात्रा कमीका कारण हुने समस्याबाट पीडित थिइन् । सिरहाको अर्नमा गाउँपालिका२, ब्रह्मापुरी स्थायी बसोबास गर्ने सूर्यकलादेवीका तीन छोरी र दुई छोरा छन् ।"
बाघ नियन्त्रणमा,बर्दिया (कास) खाता जैविकमार्गमा समस्याग्रस्त बाघ नियन्त्रणमा लिइएको छ । डिभिजन वन कार्यालयको समन्वयमा बर्दिया राष्ट्रिय निकुञ्ज र राष्ट्रिय प्रकृति संरक्षण कोषको प्राविधिक टोलीले बिहीबार साँझ करिब सात बजेतिर पोथी पाटेबाघ नियन्त्रणमा लिएको हो । खाता जैविकमार्गको गणेश सिसनिया सामुदायिक वनबाट डट गरी नियन्त्रणमा लिइएको डिभिजन वन कार्यालय अधिकृत प्रवीण बिडारीले बताए । नियन्त्रणमा लिएको बाघलाई बर्दिया राष्ट्रिय निकुञ्ज ठाकुरद्वारा लगिनेछ । बाघ बुढो भइसकेको र खुट्टामा चोट लागेको निकुञ्ज स्रोतले जनाएको छ ।मधुवन२ सोनाहा फाटामा दुई साताअघि समस्याग्रस्त बाघले कौशिका पाललाई आक्रमण गरी मृत्यु भएको थियो । सोमबार बिहानमात्रै सोही ठाउँमा अस्मिता थारू बाघको आक्रमणबाट घाइते भएकी थिइन् । यसै विषयलाई लिएर बाघ नियन्त्रण लिन स्थानीय आन्दोलित भएका थिए । आन्दोलनका क्रममा प्रहरीको गोली लागेर एक किशोरीको मृत्यु भएको थियो ।
जोर्डनविरुद्ध जुझारु प्रदर्शन,"(काठमाडौं)  जोर्डनविरुद्धका अघिल्ला ४ खेलमा १६ गोल बेहोरेको नेपाली टिमले १ गोलमात्रै गरेको थियो । ११ वर्षअघि यो अरब मुलुकविरुद्ध अम्मानमा ९० ले हारेको नेपालले त्यसको ५ दिनभित्रै दशरथ रंगशालामा झरीमै भएको प्रतिस्पर्धा ११ मा टुंग्याउँदा ठूलै उपलब्धि मानिएको थियो । एसियाली फुटबलमा मध्यमस्तरको जोर्डनविरुद्ध दुईपल्ट ३० ले हारेको नेपालले बुधबार कुवेत सिटीमा भएको एसियन कप २०२३ छनोटको भेटमा २० को हार बेहोर्यो ।एसियन कप छनोटको अन्तिम चरणमा प्रतिस्पर्धा गर्न विदेश जानुअघि नै प्रशिक्षक अब्दुल्लाह अल्मुताइरीसँगै राष्ट्रिय टिम विवादित बन्यो । सिनियर ११ खेलाडीको अनुपस्थितिमा युवा र कमै अनुभवी खेलाडी समावेश नेपाली टिम ठूलै अन्तरले हार्ने अनुमान गरिएको थियो । तर, फिफा वरीयतामा ७७ स्थानमाथिको टिम जोर्डनविरुद्ध जाबेर अल अहमद रंगशालामा २० को हारले अल्मुताइरीलाई ठूलो राहत दिएको छ । उनले केही हदसम्म आलोचकलाई चुप लगाएका छन् ।शीर्ष तीन गोलकिपर किरण, विशाल श्रेष्ठ र विकेश कुथुको नहुँदा मौका पाएका दीप कार्कीले पहिलो हाफको अन्त्यतिर मोउसा अल तामरीलाई पेनाल्टीमा रोक्दै युवा जोस देखाए । उनको ग्लोब्स हुँदै बल पोलमा लागेर फर्कियो । डिफेन्डर गौतम श्रेष्ठले मोहम्मद अबु जेरिकलाई लडाएपछि जोर्डनले पेनाल्टी पाएको थियो । पहिलो हाफमा रोकिए पनि खेल पूर्णतः जोर्डनकै कब्जामा थियो । नेपाली खेलाडीहरू जोर्डनलाई रोक्न आफ्नै क्षेत्रमा व्यस्त रहे । स्क्रिनमै हेर्दा पनि प्रस्टै थियो कि जोर्डन गोल हान्न खोज्ने र उसलाई रोक्ने प्रयासमा नेपाल खेलिरहेको थियो ।शृंखलाबद्ध आक्रमण गरेको जोर्डन दोस्रो हाफमा रोकिएन । अल तामरीको उत्कृष्ट पासमा दुई डिफेन्स बिट भएपछि अली ओलवानले ६९ औं मिनेटमा राम्रो फिनिसिङ गर्दै जोर्डनलाई अगाडि बढाए । फेरि जोर्डनले पेनाल्टी पायो । सुमन अर्यालले अल तामरीलाई लडाएपछि पाएको मौकामा सब्स्टिच्युट हम्जा अल दारबोरले ८२ औं मिनेटमा जोर्डनको अग्रता २० बनाए । दीपसँगै डिफेन्डर विकास तामाङले अन्तर्राष्ट्रिय फुटबलमा डेब्यु गरे । दीपले केही राम्रो बचाउ गरे । अरू नेपालीले जुझारु खेलाडी साबित गर्ने प्रयास गरे । अग्रपंक्ति फेरि फिक्का रह्यो । जोर्डनलाई डराउनै परेन ।हारपछि अल्मुताइरीले फेसबुक स्टाटस लेखेका छन्, हाम्रा हिरोहरूप्रति गर्व गर्छु । हामी अझै रणनीतिको सुरुआतमा छौं । गोल अन्तर घट्यो भन्दैमा हारमा खुसी हुने अवस्था भने छैन । समूह ए को अर्को खेलमा इन्डोनेसियाले आयोजक कुवेतलाई २१ ले स्तब्ध पार्यो । अब नेपालले शनिबार कुवेतविरुद्ध खेल्नेछ । त्यसपछि मंगलबार इन्डोनेसियाको सामना गर्नेछ । यिनै दुई खेलबाट युवा खेलाडीको क्षमता र अल्मुताइरीको रणनीति छर्लंग हुनेछ ।"
विजय युथ सेमिफाइनलमा,"(मकवानपुर)  हेटौंडामा भइरहेको मकवानपुर गोल्डकप फुटबल प्रतियोगितामा मकवानपुरको विजय युथ क्लब र एभिनियर एफसी क्यामरुनी टिम सेमिफाइनल पुगेका छन् । बिहीबार बिहानको खेलमा विजय युथले नव जनजागृति युवा क्लब सिमरालाई ३० गोलले हरायो । यो खेल बुधबार वर्षाका कारण स्थगित भएको थियो । विजय युथका अमिर श्रेष्ठ, संजोग राई र सुनील घलानले गोल गरे । अमिरले विजयका लागि ५४ औं मिनेटमा गोल गरे । उनको प्रहार सिमराका गोलरक्षक दिलमणि चौधरीको हातमा लाग्दै पोस्टको दिशा लिएको थियो । ६३ औं मिनेटमा संजोगले अग्रता दोब्बर पारे । गोलरक्षकले पन्च गरेको बलमा संजोगले गोल गरेका हुन् । निर्धारित समयको अन्तिम मिनेटमा विजय युथले गोल अन्तर बढाउने मौका खेर फाल्यो । सिमराका डिफेन्डरले अमिर श्रेष्ठलाई लडाएपछि प्राप्त पेनाल्टीमा गोल हुन सकेन । अमिरले नै पेनाल्टी प्रहार गरेका थिए । इन्ज्युरी समयमा विजय युथका सुनील घलानले बक्सबाहिरबाट गरेको प्रहार गोलमा परिणत भयो । म्यान अफ द म्याच उनी सुनील भए । बिहीबार दिउँसो भएको क्वाटरफाइनल खेलमा एभिनियरले ए डिभिजन टोली चर्च ब्वाइजलाई ४० ले हराएको हो । चारै गोल पहिलो हाफमा सम्भव भएको थियो । आठौं मिनेटमा बिल्लेको गोलबाट एभिनियरले अग्रता लियो । २७ औं मिनेटमा टिम्बा टिम्बाले अग्रता दोब्बर बनाए । उनले हाफ भलीमार्फत उत्कृष्ट गोल गरे । ३५ औं मिनेटमा चर्च ब्वाइजका गोलरक्षक किशोर गिरीलाई छक्याउँदै एब्डेलले गोल गरे । ४० औं मिनेटमा सेमसेमको प्रहार गोलरक्षक किशोरको हातमा लाग्दै गोल भयो । दोस्रो हाफमा चर्च ब्वाइजले सुधारिएको खेल पस्केको थियो ।"
मलेसियामाथि जित,काठमाडौं (कास) मलेसियामा जारी आईसीसी यू१९ महिला टी२० विश्वकप छनोटको अन्तिम खेलमा नेपालले मलेसियालाई २५ रनले हराएको छ । क्वालालम्पुरमा नेपालले छाडेको ८७ रनको लक्ष्य पछ्याएको मलेसियाले निर्धारित २० ओभरमा ४ विकेट गुमाई ६१ रनमात्र बनाउन सक्यो । नेपालको कसिलो बलिङसामु मलेसियाकी एल्सा हन्टेरले मात्र सर्वाधिक २८ रन जोडिन् । नेपालकी कप्तान कृतिका मरासिनीले २ विकेट र मनीषाकुमारी उपाध्यायले एक विकेट लिए ।टस जितेको नेपालले २० ओभरमा ७ विकेट गुमाई ८६ रन बनाएको थियो । अञ्जली विश्वकर्माले ३३ र आस्मा पुलामीले २६ रनको योगदान दिए । मलेसियाकी नुर अब्दुल समदले दुई र एल्सा हन्टेरले एक विकेट लिए ।जित निकाले पनि नेपाल स्पर्धाबाट बाहिरिइसकेको छ ।

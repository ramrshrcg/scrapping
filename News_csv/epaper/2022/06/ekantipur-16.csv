शीर्षक,विवरण
"विकासमा बेवास्ता, वितरणमै बल","हेमन्त जोशी (काठमाडौं), देवनारायण साह (विराटनगर), सन्तोष सिंह (जनकपुर), सुवास बिडारी (मकवानपुर), लालप्रसाद शर्मा (पोखरा), घनश्याम गौतम (बुटवल), कृष्णप्रसाद गौतम (सुर्खेत), अर्जुन शाह (धनगढी)"
एसपीपी : दूतावासको दाबी नेपाली सेनाद्वारा खण्डन,"पूर्वपराष्ट्रमन्त्री प्रदीप ज्ञवालीले भने एसपीपीबारे अमेरिकाबाट प्रस्ताव आएको र आफूहरूले रोकेको जनाएका छन् । बुधबार संसद्मा बोल्दै उनले भने, केपी शर्मा ओली नेतृत्व सरकारका पालामा पनि कुरा आएको हो तर उक्त सम्झौताका समग्र पक्षबारे अध्ययन गरेर मात्रै जवाफ दिने भनेर होल्डमा राखिएको थियो । त्यसले परराष्ट्र सम्बन्धमा पार्ने प्रभावलगायतका विषयलाई लिएर अध्ययन नगरेसम्म केही जवाफ नदिने भनेर स्थगित गरिएको थियो । तर यसको पछिल्लो स्थितिका विषयमा सरकारले नै जवाफ दिनुपर्ने प्रमुख प्रतिपक्षीको माग छ ।मस्यौदा सार्वजनिक भएपछि दबाबमा परेका प्रधानमन्त्री शेरबहादुर देउवाले आफ्ना विश्वासपात्र र गठबन्धनका सहयोगीहरूसँग पनि छलफल गरेका छन् । प्रधानमन्त्रीको अमेरिका भ्रमणका क्रममा एसपीपीमा हस्ताक्षर हुन लागेको चर्चा भएपछि सत्ता गठबन्धनका शीर्ष नेताहरूले बालुवाटारमा भएको भेटमा प्रधानमन्त्रीसँग सरोकार राखेका थिए । जवाफमा देउवाले मुलुकको असंलग्न चरित्रलाई आघात पुग्ने वा रणनीतिक साझेदारीका कुनै पनि गठबन्धनमा सहभागी हुने गरी हस्ताक्षर नगर्ने प्रस्ट पारेका छन् ।प्रधानमन्त्रीसँग बुधबार भएको भेटमा माओवादी अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपाल र जनता समाजवादी पार्टीका अध्यक्ष उपेन्द्र यादव सहभागी थिए । भेटपछि नेता नेपालले पार्टीको बैठकमा यसबारे जानकारी दिएका थिए । आज बालुवाटारमा प्रचण्ड, म र उपेन्द्र यादवबीचमा प्रधानमन्त्रीजीले स्पष्ट कुरा गर्नॅभएको छ । उहाँको क्लियर कुरा छ, देशको हितमा आघात पुग्ने वा कुनै रणनीतिक महत्त्वको सम्झौतामा हस्ताक्षर हुने काम मबाट हुँदैन । अरू कसैले भनेर, दबाब दिएर हुनेवाला छैन । म यो विषयमा प्रस्ट छु भन्नुभएको छ, नेपाललाई उद्धृत गर्दै समाजवादीका एक नेताले भने ।"
मलेसियामा श्रमिकको परिवारलाई पनि सामाजिक सुरक्षा,"काठमाडौं (कास) मलेसियाले नेपालीसहित विदेशी श्रमिकको परिवारलाई पनि सामाजिक सुरक्षा कार्यक्रममा आबद्ध गर्न सुरु गरेको छ । मलेसियाको भिसा प्रक्रियाका लागि स्वास्थ्य परीक्षण (बायोमेडिकल) गर्ने बेला नै कामदारले परिवारको निकटतम सदस्यको नागरिकतासहित विवरण पेस गर्ने नियम मंगलबारदेखि कार्यान्वयनमा ल्याइएको छ । मलेसियाले सन् २०२० जनवरी १ मा मृत्यु तथा अंगभंग भएका विदेशी श्रमिक तथा तिनका परिवारलाई समेत आजीवन पेन्सन दिने योजनासहित सामाजिक सुरक्षा कार्यक्रम (सोस्को) सुरु गरेको थियो । कामदारले बायोमेडिकल गर्ने बेला नै आफ्नो निकटतम व्यक्तिको नाम दर्ता गर्नुपर्छ । यो सिधै विदेशी श्रमिकको केन्द्रीय व्यवस्थापन प्रणालीमा जोडिन्छ, नेपालका लागि मलेसियाका कार्यवाहक राजदूत मोहमद फाजिल अबु हसनले भने । यो प्रणालीमा श्रमिक व्यवस्थापनसँग सम्बन्धित मलेसियाका सबै विभाग जोडिएका छन् ।बायोमेडिकलका लागि मलेसियाले ३६ वटा मेडिकल संस्थालाई तोकेको छ । दूतावासका अनुसार बायोमेडिकल गर्ने बेला नै कामदारले दुई वर्ष म्याद भएको सक्कल राहदानी, वैदेशिक रोजगार विभागले कामदार भर्ना गर्न म्यानपावर कम्पनीलाई अनुमति दिने बेला जारी गरिएको लट नम्बर, भ्याक्सिन कार्ड र सोको कोड र परिवारका नजिकको सदस्य (एकाघर) को नागरिकता पेस गर्नुपर्छ । मलेसियाको सामाजिक कार्यक्रमअनुसार मृत्यु भएका श्रमिकको परिवारलाई आजीवन रूपमा दैनिक तलबको ६० प्रतिशतसम्म रकम दिने व्यवस्था गरेको छ । यो व्यवस्था लागू भएपछि कति नेपालीले आजीवन भत्ता पाएको संख्या भने खुलेको छैन । मलेसियामा वार्षिक रूपमा करिब ४ सय नेपालीको मृत्यु हुने गरेको छ ।क्वलालम्पुरस्थित नेपाली दूतावासका अनुसार मृतकको पत्नी वा पति नभए मृतक श्रमिकका सन्तानले २१ वर्षको उमेरसम्म दैनिक तलबको ४० प्रतिशत रकम पाउने व्यवस्था छ । पति वा पत्नी वा छोराछोरी कोही नभए बाबुआमा वा दाजुभाइ वा हजुरबाहजुरआमाले दैनिक तलब दरको ३० देखि ४० प्रतिशतका दरले हुन आउने रकम पनि प्राप्त गर्न सक्ने व्यवस्था रहेको दूतावासले जनाएको छ ।त्यस्तै, दुर्घटनामा परी काम गर्नै नसक्ने भए श्रमिकले आफ्नो दैनिक तलबको ९० प्रतिशतका दरले स्थायी अक्षमता भत्ता पाउने छन् । अस्थायी रूपमा काम गर्न अक्षम भएकाले भने आयआर्जनमा तोकिएका सर्तका अधीनमा रही तलबको ८० प्रतिशतसम्म लाभ प्राप्त गर्न सक्ने दूतावासले जनाएको छ । अस्थायी अक्षमता लाभ, स्थायी अक्षमता लाभ र आश्रित लाभ भने श्रमिक स्वयम् वा निजको परिवारजनले पाउने सुविधाहरू हुन् ।मृत्यु भएका श्रमिकको रोजगारदातालाई मलेसियामै वा श्रमिकको मुलुकमा दाहसंस्कार गर्दा तोकिएबमोजिमको अन्त्येष्टि खर्च उपलब्ध गराइन्छ । १ जनवरी २०२० देखि सबै रोजगारदाताले अनिवार्य रूपमा सोस्कोमा आबद्ध गराउनुपर्ने बाध्यकारी व्यवस्था छ ।"
'हेलो सरकार सिंहदरबारमै सीमित,संघीय मन्त्रालयसँग सम्बन्धितगुनासो ५३११फर्छ्योट ३५७८ (६७३६ प्रतिशत)संघीय जिल्ला कार्यालयसँग सम्बन्धितगुनासो ५४० फर्छ्योट १५० (२७७७ प्रतिशत)प्रदेशका निकायसँग सम्बन्धितगुनासो १८८फर्छ्योट ५० (२६५९ प्रतिशत)स्थानीय तहसँग सम्बन्धितगुनासो ११०४फर्छ्योट २८३ (२५६३ प्रतिशत)आयोगसँग सम्बन्धितगुनासो १२फर्छ्योट ११ (९१६६ प्रतिशत)
"वाग्मतीको बजेट आकार ठूलो, कार्यान्वयन चुनौतीपूर्ण","कार्यान्वयन गर्न चुनौती ः विपक्षीवाग्मती प्रदेशका विपक्षी दलहरूले सरकारले ल्याएको बजेट कार्यान्वयन गर्न निकै चुनौतीपूर्ण रहेको टिप्पणी गरेका छन् । प्रमुख प्रतिपक्षी दल नेकपा एमाले संसदीय दलका नेता अष्टलक्ष्मी शाक्यले बजेटले सम्पूर्ण क्षेत्र समेटेको भए पनि कार्यान्वयन गर्न गाह्रो हुने बताइन् ।विवेकशील साझाका सांसद रमेश पौड्यालले चालु आर्थिक वर्षकै बजेट कार्यान्वयन गर्न नसकेको सरकारले आगामी बजेट पनि कार्यान्वयन गर्नेमा आशंका व्यक्त गरे । पुँजीगत खर्च बढ्नु राम्रो हो । तर, कार्यान्वयन गर्ने स्पष्ट आधार बजेटमा छैन । जसका कारण सरकार फेरि पनि बजेट खर्चमै चुक्ने देखिन्छ, उनले भने । राप्रपाकी सांसद रीना गुरुङले सरकारले चुनावलक्षित बजेट ल्याएको दाबी गरिन् ।"
सिसडोलको दुर्गन्ध हटाउन जीवाणु प्रयोग,"(काठमाडौं)  स्थायी रूपमा फोहोर विसर्जन बन्द गरिएको नुवाकोटको ककनी गाउँपालिका३ स्थित सिसडोल ल्यान्डफिल साइटबाट आउने दुर्गन्ध हटाउनका लागि जीवाणुको प्रयोग गर्न थालिएको छ । विषादी प्रयोग गरेर दुर्गन्ध हटाउन खोज्दा फोहोरको कुहिने दर कम भएपछि जीवाणुको प्रयोग गरिएको हो । ल्यान्डफिल साइटमा थुप्रिएका फोहोरमध्ये कुहिने ७० प्रतिशत भएको अनुमान छ । त्यसैले कुहिने दर बढाउन र मल बनाउने उद्देश्यले जीवाणु प्रयोग गर्न थालिएको हो । नेपाल कृषि अनुसन्धान परिषद् (नार्क) पूर्ववरिष्ठ वैज्ञानिक एवं नेप्लिज नेचुरल बायोप्रोडक्टका वरिष्ठ वैज्ञानिक खड्गभक्त पौडेलले विकास गरेको जीवातु सूक्ष्म जीवाणुयुक्त झोल सिसडोलमा करिब एक सातादेखि प्रयोग गर्न थालिएको हो । मानवका साथी भनेर चिनिएका ब्याक्टेरिया र ढुसीबाट जीवातु बनाइएको छ । ट्राइकोडर्मा स्पेसिस, पेनिसिलिन, एस्परजिलस, सिउडोमोनास, एजेटोबेक्टर, ल्याक्टो ब्यासिलिस, ढुसीलगायतका सूक्ष्म जीवलाई एकै ठाउँमा हालेर जीवातु झोल बनाइएको छ । दैनिक ५ सय लिटर झोल प्रयोग गरेर ल्यान्डफिल साइटमा हालिएको इन्जिनियर सरकारदीप श्रेष्ठले जानकारी दिए । झोलको प्रयोग गर्न थालेपछि गन्ध पनि कम आउन थालेको पाइएको छ । फोहोर बोकेर आउने ट्रकबाट रसाएर तरल फोहोर (लिचेट) झरेको स्थान, फोहोर थुपारेका ठाउँ, बन्चरेडाँडा विसर्जन स्थल र नजिकैको गाउँ आसपासमा उक्त झोल छर्किएको उनले बताए । महानगरले फेनोल पनि छर्किरहेको छ । अर्गानिक फोहोर कुहिने प्रक्रिया हुँदा धेरै गन्हाउँछ । फलाउँदा विषादी हालेका तरकारीका दुर्गन्ध हटाउन खोज्दा कुहिने प्रक्रिया ढिला हुने पौडेलले बताए । यो सूक्ष्म जीवाणुले अर्गानिक फोहोरको कुहिने दरलाई बढाइदिन्छ, उनले भने, यी माइक्रोब्स (जीवाणु) ले हेभी मेटल्सलाई पनि विच्छेदन गराइदिन्छन् । रसायनहरू प्रयोग गरेर फोहोरलाई कुहाउँदा त्यहाँ गह्रौं धातु (हेभी मेटल्स) का कणहरू हुने र गुणोत्तरी (बायोमेग्निफिकेसन) मानिसलाई नै असर गर्ने पौडेलले जनाए ।अहिले सिसडोल आसपासका क्षेत्रमा यो झोल छर्कंदा स्थानीयवासीको पनि प्रतिक्रिया राम्रो आएको इन्जिनियर श्रेष्ठले बताए । टेकुमा पनि प्रयोग गर्दा राम्रै प्रतिक्रिया आएको छ । जीवाणुको प्रयोग गर्नुअघि काठमाडौं महानगरपालिकाले फोहोर विसर्जन स्थल, सार्वजनिक ठाउँमा भएको फोहोरको थुप्रोबाट आउने दुर्गन्ध हटाउनका लागि विभिन्न प्रकारको कीटनाशक प्रयोग गर्थ्यो । महानगरले नुडोन, डीडीभीपी, उत्तमवान नामक कीटनाशक प्रयोग गर्दै आएको थियो । यी कीटनाशकमा जाइलिन, इपिक्लोरोड्रिन, ट्राइइथानोलामाइन, मेथाइलिन ब्लु, इमल्सिफायर्स लगायतका हानिकारक रसायन थिए । यसमा जाइलनको मात्रा ८ प्रतिशत थियो भने डाइक्लोरवोसको मात्रा ८३ प्रतिशत थियो । स्वास्थ्यका लागि अत्यन्त हानिकारक हुने यी रसायनलाई नेपाल सरकारले अघिल्लो वर्षदेखि पूर्ण रूपमा प्रतिबन्ध लगाए पनि महानगरपालिकाले प्रयोग गर्दै आएको थियो । खरिद गरेर स्टकमा यी कीटनाशकको मात्रा धेरै भएपछि महानगरपालिकाले प्रयोग गरेको थियो । सरकारले यी कीटनाशक विषादीलाई प्रयोग गर्न प्रतिबन्ध लगाए पनि हामीले स्टोरमा भएकाले प्रयोग गर्दै आएका थियौं । हामीलाई यसबारे धेरै ज्ञान पनि थिएन, प्रयोग गर्यौं । अहिले सकिएको छ, नयाँ टेन्डर गरेका छौं, स्रोतले भन्यो ।अघिल्लो आर्थिक वर्षमा काठमाडौं महानगरपालिकाले २५ लाख रुपैयाँ खर्च गरेर सरकारले प्रतिबन्ध गरेका ती कीटनाशक औषधि खरिद गरेको थियो । चालु आर्थिक वर्षमा पनि महानगरपालिकाले सेन्ट्रानल, फेनोल, मालाथिन खरिद गर्नका लागि भनेर ८० लाख रुपैयाँ विनियोजन गरेको छ । यस्तै, महानगरपालिकाले ११ सय लिटर मालाथिन, ५६ हजार लिटर फेनोल, ११ सय लिटर्स सेन्ट्रानोल खरिद गर्नका लागि टेन्डर आह्वान गरिसकेको छ । यी रसायनहरू पनि सिसडोल र बन्चरेडाँडा र टेकुस्थित ट्रान्सफर स्टेसन र सार्वजनिक स्थानमा प्रयोग गर्ने तयारी छ ।"
परिमार्जन हुँदै चुरे गुरुयोजना,"रोकिएन ॅमरुभूमीकरणउदयपुर चुरे संरक्षण कार्यक्रम लागू भएपछि उत्खननका लागि नियम र मापदण्ड बनाइएका थिए । यसको मूल उद्देश्य थियो, तराईमधेसको मरुभूमीकरण नियन्त्रण गर्ने । तर, चुरे क्षेत्रमा तीव्र रूपमा उत्खनन कार्य अहिले पनि जारी छ । जसका कारण गाउँबस्ती डुबान हुने क्रम बर्सेनि बढ्दै गएको छ । खेतीयोग्य उर्वर जमिन बालुवाले पुरिँदै गएको छ ।चुरे बर्बादीको प्रमुख कारण ढुंगागिट्टी उत्खनन र वन जंगलको कटान नै हो, स्थानीय काजीमान बस्नेतले भने, ढुंगागिट्टी उत्खननलाई स्थानीय तहले आम्दानीको मुख्य स्रोतका रूपमा अघि बढाउँदा समस्या बढ्दै गएको छ । कटारी नगरपालिकाले अहिलेसम्म वन, वातावरण संरक्षणका लागि ऐननियम बनाएको छैन । नगरपालिकाका सूचना अधिकारी ओम मिश्रले पाँचवर्षर् ेकार्यकालमा जनप्रतिनिधिको ध्यान यतातिर नगएको बताए ।वातावरणीय प्रतिकूलताको प्रभावले सबैभन्दा बढी मधेस र भित्री मधेस (उदयपुर, सिन्धुली, मकवानपुर, चितवनलगायत) का बासिन्दा प्रभावित छन् । आगजनी, शीतलहर, बाढीको प्रकोप यहाँका बासिन्दाले बर्सेनि खेप्दै आएका छन् । अनियन्त्रित चुरे दोहनले उदयपुरको त्रियुगा नदी तटीय क्षेत्रमा खेतीयोग्य जमिन मरुभूमि बन्दै गएको छ । उत्खनन एवं बढ्दो वन विनाश नियन्त्रणका लागि स्थानीय स्तरमा खासै प्रयास नभएको चौदण्डीगढी नगरपालिका५ सुन्दरपुरका सुरेन्द्र चौधरीले बताए । स्थानीय तहले वन वातावरण संरक्षणका लागि दीर्घकालीन योजना नै बनाएका छैनन्, उनले भने, चुरे मात्रै होइन वातावरण संरक्षणका लागि ऐन, नियम अहिलेसम्म बनाएर कार्यान्वयन गरेको देखिएन ।सरकारले ८ वर्षअघि मुलुकको ३७ जिल्लामा पर्ने चुरे क्षेत्रका साबिकका गाविस र नगरपालिकालाई वातावरण संरक्षण क्षेत्र घोषणा गरेको थियो । ०७१ असार १६ मा भएको विज्ञान प्रविधि तथा वातावरण मन्त्रालयस्तरीय उक्त निर्णय नेपाल राजपत्र भाग ५ मा प्रकाशित छ । लगत्तै उक्त क्षेत्रबाट ढुंगा, गिट्टी, बालुवालगायत नदीजन्य पदार्थ संकलन, उत्खनन नगर्न सम्बन्धित निकायलाई निर्देशन गरियो । क्रसर उद्योग बस्तीबाट २ किलोमिटर र खोलाकिनार तथा राजमार्गबाट ५ सय मिटर टाढा हुनुपर्ने मापदण्ड छ । तर, मापदण्ड मिचेर जथाभावी उत्खनन गर्दा चुरे क्षेत्र र यहाँका बासिन्दा संकट भोग्न बाध्य छन् ।"
बजेट पारितपछि मन्त्री फिर्ता : नेपाल,"काठमाडौं (कास) एकीकृत समाजवादीले प्रतिनिधिसभाबाट आगामी आर्थिक वर्षको बजेट पारित हुनेबित्तिकै पार्टीका मन्त्रीहरू फिर्ता हुने जनाएको छ । स्थायी कमिटीको बैठकमा अध्यक्ष माधवकुमार नेपालले बजेट पारितपछि मन्त्री परिवर्तन हुने जानकारी गराएका हुन् । अध्यक्षले गठबन्धनका अन्य दलहरूमा पनि छलफल भइरहेकाले एकै पटक मन्त्री हेरफेर हुने बताउनुभएको छ, स्थायी कमिटीका सदस्य श्रीप्रसाद साहले भने । एकीकृत समाजवादीले मन्त्रिपरिषद्बाट विरोध खतिवडा, रामकुमारी झाँक्री, प्रेम आले र कृष्णकुमार श्रेष्ठलाई फिर्ता बोलाएर राज्यमन्त्री भवानीप्रसाद खापुङलाई स्वास्थ्यमन्त्री, शेरबहादुर कुँवरलाई श्रममन्त्री, मेटमणि चौधरी सहरी विकासमन्त्री बनाउने निर्णय गरेको थियो । त्यसैगरी हीरा केसीलाई स्वास्थ्य राज्यमन्त्री बनाउने निर्णय थियो । बैठकले अमेरिकासँग स्टेट पार्टनरसिप प्रोग्राम (एसपीपी) मा सम्झौता हुन लागेको विषयमा पनि केही नेताले प्रश्न गरेका थिए । कानुनमन्त्रीले संसद् र प्रधानमन्त्रीले गठबन्धनको बैठकमा यसबारे तयारी नभएको जानकारी गराइसक्नुभएको अध्यक्षले बताउनुभयो, साहले भने, एसपीपी राष्ट्र हितविपरीत रहेको बैठकको धारणा हो । तर प्रधानमन्त्रीले सम्झौता नहुने बताएपछि थप निर्णय भएन ।"
'वाम एकता रोज्ने कि सत्यनाश ?,"काठमाडौं (कास) एमाले नेता घनश्याम भुसालले कम्युनिस्ट पार्टीहरू विभाजन हुँदा कांग्रेसलाई त्यसको लाभ मिलेको बताएका छन् । एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहालबीचको गोप्य सम्झौताका कारण जुटिसकेको कम्युनिस्ट आन्दोलन विभाजनको सिकार बन्नुपरेको उनले टिप्पणी गरे । काठमाडौंमा बुधबार नेपाली कम्युनिस्ट आन्दोलन र अबको बाटो विषयक विचार गोष्ठीमा नेता भुसालले भने, आज संसद्मा पहिलो पार्टी कम्युनिस्ट, तेस्रो पार्टी कम्युनिस्ट, पाँचौं पार्टी पनि कम्युनिस्ट, छैटौं, सातौं, आठौं पनि कम्युनिस्ट पार्टी नै पाउन सक्नुहुन्छ । हामी कस्तो संकटको अवस्थामा छौं भने अहिले कम्युनिस्टकै तेल लगाएर कम्युनिस्टको धुलाई गर्दै कांग्रेसले शासन गरिरहेको छ । भुसालले ओली र दाहालले गोप्य सम्झौता गरेर त्यसको पालना हुन नसक्दा संसद्माथि आक्रमण भएको बताए । दुई जना नेताले पालैपालो प्रधानमन्त्री र अध्यक्ष हुने भनेर गोप्य हस्ताक्षर गरे, त्यो सहमति पार्टी र कार्यकर्तालाई थाहा दिएनन् । त्यो ठाउँमा पुगेका जिम्मेवार नेताहरूले गर्ने काम त्यो हो र ? आखिर विभाजन कहाँ रहेछ त ? उनले भने । संगठन फरकफरक भए पनि कम्युनिस्ट नेताकार्यकर्ताले एकताको आवश्यकता महसुस गरेको भुसालको भनाइ थियो ।"
बलात्कार आरोपित पाण्डेविरुद्ध २ मुद्दा,काठमाडौं (कास) आठ वर्षअघि एक सौन्दर्य प्रतियोगीलाई बेहोस बनाएर बलात्कार गरेको आरोप लागेका मनोज पाण्डेविरुद्ध बुधबार काठमाडौं जिल्ला अदालतमा दुईवटा छुट्टाछुट्टै मुद्दा दायर गरिएको छ । जिल्ला सरकारी वकिल कार्यालयले मोडल ग्लोबल भिसाज कन्सल्टेन्सीका सञ्चालक पाण्डेविरुद्ध मानव बेचबिखन र बाल यौन दुर्व्यवहारको मुद्दा दर्ता गरेको सहन्यायाधिवक्ता गंगाप्रसाद पौडेलले जानकारी दिए । सन् २०१४ मा भएको मिस ग्लोबल इन्टरनेसनल प्रतियोगितामा सहभागीलाई आयोजक पाण्डेले होटलमा बोलाएर नशालु पदार्थ खुवाई बलात्कार गरेको तथा फोटो र भिडियो खिचेर ब्ल्याकमेल गर्दै यौन शोषण गरेको घटना सार्वजनिक भएको थियो । अर्की एक बालिकाले पनि पाण्डेले शोषण गरेको बताएकी थिइन् । मानव बेचबिखन तथा ओसारपसारमा अधिकतम १५ वर्षसम्म र बालयौन शोषणमा तीन वर्षसम्म कैद सजाय माग गर्दै बुधबार मुद्दा दर्ता गराइएको हो । बालयौन शोषणको अर्को घटना भने एक वर्षभित्रैको भएकाले उनलाई त्यसमै अभियोजन गरिएको छ ।
"प्रधानमन्त्रीज्यू, सैन्य साझेदारी सम्झौता कदापि नगरियोस्","अमेरिकासँग गर्न खोजिएको भनिएको स्टेट पार्टनरसिप प्रोग्राम (एसपीपी) सम्झौता नेपालका निम्ति प्रथमदृष्टिमै अस्वीकार्य छ । दुई देशबीच सैन्य गठबन्धनको झल्को दिने गरी प्रस्तावित यससम्बन्धी मस्यौदाका सार्वजनिक भएका प्रावधानहरू सर्वथा आपत्तिजनक छन् । अरू देशले जे गरे पनि, संवेदनशील भूराजनीतिक विन्दुमा उभिएको नेपालले मुलुकविशेष, चाहे त्यो अमेरिका होस् वा चीन वा भारत, कसैसित कुनै पनि किसिमको सैन्य गठबन्धन गर्न किमार्थ मिल्दैन । यसो गर्न नेपाललाई न आफ्नो असंलग्न कूटनीतिक इतिहासले दिन्छ, न वर्तमानलाई मार्गनिर्देश गरिरहेको संविधानले नै भोलि मुलुकलाई भूराजनीतिक चपेटामा फसाउने गरी यस्तो सम्झौता गर्न भविष्यका दृष्टिबाट पनि मिल्दैन । त्यसैले यो सैन्य साझेदारी प्रस्तावका सन्दर्भमा नेपाल सरकार, खास गरी प्रधानमन्त्री शेरबहादुर देउवा आफैंले प्रस्ट शब्दमा सार्वजनिक रूपमा जनतालाई आश्वस्त पार्नुपर्छ हामी यो सम्झौतामा अघि बढ्न सक्दैनौं । निश्चय पनि हिजो नेपाली संसद्बाट अमेरिकी मिलेनियम च्यालेन्ज कर्पोरेसनसम्बन्धी सम्झौता अनुमोदन गर्दा त्यसबारे समाजमा व्यापक ध्रुवीकरण बढेको थियो राजनीतिक शक्तिहरू मात्र होइन, जनमत पनि विभाजित थियो । तर, त्यो मूलतः विकास साझेदारी भएकाले निश्चित भ्रमहरूलाई चिर्दै व्याख्यात्मक टिप्पणीका साथ त्यसलाई अनुमोदन गरेर नेपाल अगाडि बढ्यो । तर अहिले एसपीपीमा हस्ताक्षर गर्न नेपाललाई अनुचित जोड दिइन्छ, अर्थात् नेपाली नेताहरू नै त्यसतर्फ अघि बढ्छन् भने उति बेला कतिपय कोणबाट गरिएजस्तो एमसीसी अनुमोदन गरे नेपालमा अमेरिकी सेना आउँछ भन्ने दाबी यथार्थमा परिणत हुनेछ, जसले साम्य भैसकेको एमसीसी विवादलाई नै फेरि बल्झाउनेछ । र, यसबाट नेपालको भूराजनीतिक उल्झन त थप बढ्छबढ्छ, अमेरिकासितको सम्बन्धमा पनि अनावश्यक अविश्वास उत्पन्न हुन सक्छ । यो धरातलीय यथार्थलाई नेपाल र अमेरिका दुवैतर्फका अधिकारीले बुझ्नुपर्छ ।नेपाल आफ्ना सबै मित्रराष्ट्रहरूसित राष्ट्रिय हित र आवश्यकतामा आधारित सहायता लिन स्वतन्त्र छ र लिन्छ पनि, तर कुनै तेस्रो राष्ट्रलाई सोझै सशंकित तुल्याउने र असंलग्नतामा आधारित हाम्रो आफ्नै परराष्ट्र नीतिको खिलाफ हुने सम्झौता गर्न बाध्य छैन, त्यस्तो गर्नु पनि हुँदैन । यहाँ के पनि बुझ्नुपर्छ भने, एसपीपीमा राजनीतिक अभिमत र जनमत एमसीसीमा जसरी विभाजित पनि छैन, बहुसंख्यक मत यस्तो प्रकृतिका सामरिक सम्झौताको विरुद्धमा छ । खासमा एमसीसीमा वादविवाद थियो, यसमा त केवल विवाद छ । कोही पनि देशभक्त नेपालीले एसपीपी नेपालको हितमा छ भनेर निर्क्योल निकाल्न सम्भवै छैन । प्रतिपक्षी दलहरू मात्र होइन, सत्ता साझेदार दलहरू, अझ प्रमुख सत्तारूढ नेपाली कांग्रेसकै कतिपय शीर्षस्थ नेता यसको विपक्षमा छन् । कतिपयले भनेजस्तो सम्झौताले विशुद्ध रूपमा नेपाली सेनाको कौशल तथा प्राविधिक स्तर सुदृढ तुल्याउने मात्रै हो भने पनि, यसका प्रावधानहरूले नेपालमा अमेरिकी सेनालाई जुन खाले स्थान उपलब्ध गराउँछन्, त्यसकै कारण यो अमान्य छ ।एक छिनलाई मानिलिऔं, एसपीपी सैन्य रणनीति होइन, तैपनि यसको मस्यौदाबाट उद्घाटित तथ्यहरूले रणनीतिकै प्रस्ट आभास गराउँछन् । अमेरिकी सेना यहाँ पूर्वाधार नै बनाएर या लिएर बस्ने, तिनले यहाँ नियमित तालिमअभ्यास गर्ने, आफ्ना गाडीदेखि हवाईजहाजसम्म लिएर आउने, त्यसका निम्ति ट्रान्जिट र रिफ्युलिङ को अधिकार दिनुपर्नेजस्ता प्रावधान सामान्य सैन्य सहायताको परिभाषाभित्र मात्र पर्दैनन् । अनि यसका निम्ति अमेरिकी सरकारले उपलब्ध गराउने भनिएको ५० करोड अमेरिकी डलर पाँच वर्षसम्ममा खर्च गरिने मस्यौदामा उल्लेख भए पनि प्रस्तावित सम्झौता कति अवधिसम्म जारी रहन्छ भन्ने स्पष्ट उल्लेख छैन, न त त्यस प्रयोजनमा नेपाल आउनेल्याइने अमेरिकी फौजको संख्या किटान गरिएको छ । यस्ता अस्पष्ट प्रावधान थप संशय बढाउने किसिमका छन् ।दुई देशबीच कुनै पनि सम्झौता सिद्धान्ततः परस्पर लाभका आधारमा गरिन्छ । तर यो सम्झौतामा नेपालको नभएर अमेरिकाको रुचि र हितलाई हेरिएको कुरा छिपेको छैन । जहाँसम्म मस्यौदामा उल्लिखित नेपाली सेनाका लागि साइबर सुरक्षासम्बन्धी तालिम, आतंकवादविरुद्ध नेपाली सेनाको गुप्तचर क्षमता विस्तार, अमेरिकामा नेपाली सैनिकका लागि तालिमको अवसर, नेपालमा अमेरिकी सेनाका लागि तालिम अवसरलगायतका पक्ष छन्, तिनका लागि यस्तो सम्झौता गर्नैपर्दैन दुई मुलुकका सेना तथा सरकारबीचको परम्परागत सम्बन्धबाटै यी कार्य हुन सक्छन् । अहिले पनि नेपालको अमेरिकासित मात्र होइन, भारत, चीनलगायतसित पनि संयुक्त सैन्य अभ्यास हुँदै आएको छ, नेपाली सैन्य अधिकारीहरूले ती देशका वार कलेजहरूमा अध्ययन गर्दर् ैआएका छन्, यहाँका सैन्य प्रतिष्ठानमा विदेशी अधिकृत पनि पढ्न आउने गरेका छन् । तसर्थ यस किसिमको सहकार्य बेग्लै विषय हो, यसबाट दुई देशका सेनाबीचको पेसागत सम्बन्ध विकास भैरहेको छ । तर रणनीतिगत प्रयोजनको कुनै सैन्य साझेदारी सम्झौता नै गर्न खोज्नुको औचित्य भने नेपाली दृष्टिले कदापि पुष्टि हुँदैन । नेपालले यस खाले सैन्य सम्झौता न अमेरिका, न भारत, न चीन कसैसित पनि गर्नु हुँदैन, गर्न मिल्दैन ।उदेकलाग्दो त, एसपीपीबारे नेपालले केकस्तो गृहकार्य गरिरहेको छ भन्ने प्रस्ट नहुँदै परराष्ट्रमन्त्री नारायण खड्काले मंगलबार प्रतिनिधिसभामा जसरी यो सम्झौता नेपालको परराष्ट्र नीतिविपरीत नरहने दाबी गरे, त्यो सरासर अनुचित छ देशको कूटनीतिक कमान्ड सम्हालेको व्यक्तिले यस्तो अनुत्तरदायी अभिव्यक्ति दिन सुहाउँदैन । प्रस्तावित सैन्य साझेदारी कुनै एउटा खास मिसन (आउँछ) अनि त्यो जान्छ, सकिन्छ भनेर नेपालको भूराजनीतिक संवेदनशीलतालाई कुनै पनि राजनीतिक ओहोदाधारीले बेवास्ता गर्न मिल्दैन । त्यसैले, प्रस्तावित सैन्य साझेदारी सम्झौतामा प्रधानमन्त्री देउवा वा प्रधानसेनापति प्रभुराम शर्माको अमेरिका भ्रमणका बेला हस्ताक्षर गर्ने तयारी भइरहेको दलहरूको जुन आशंका छ, त्यसले लंका पिट्न नपाउँदै सरकारले यसबारे एक कदम पनि अघि नबढ्ने प्रतिबद्धता जनाउनुपर्छ । भोलि उम्कनै नसकिने चंगुलमा फस्ने र असंलग्न परराष्ट्र नीतिको प्रतिकूल हुने गरी यस्तो रणनीतिमा नेपाल सहभागी हुनै हुँदैन । सर्वत्र आलोचना भएपछि प्रधानमन्त्री देउवा लगायतले अनौपचारिक रूपमा एसपीपी अघि नबढाउने त भनेका छन्, जुन सकारात्मक छ, तर पर्याप्त छैन । यस्तो सैन्य सम्झौता आज मात्र होइन, भोलि पनि र कहिले पनि गर्न पाइँदैनÙ अमेरिकासित मात्र होइन, कुनै पनि देशसित । यसमा राजनीतिक र सैन्य नेतृत्व कसैमा पनि कुनै द्विविधा रहनु हुन्न ।"
एमालेको अबको विकल्प,"स्थानीय तह निर्वाचनको नतिजा सार्वजनिक नहुँदै सत्ता पक्षले धाँधली गरेको आरोप प्रमुख प्रतिपक्षी दल नेकपा एमालेले लगाएको थियो । अहिले एमालेले हारको कारण त्यसैलाई बनाएको छ । बाहिर यस्तो भने पनि भित्रभित्रै निर्वाचनमा हार्नुको कारण अन्तर्घात हो भन्ने निर्क्योल निकालेको छ । सभासम्मेलनमा एमाले अध्यक्ष केपी शर्मा ओलीले आफ्नो दलले हारेको भनेर स्विकार्दैनन् । बरु प्राप्त मतका आधारमा एमाले झन् बलियो भएको दाबी गर्छन् । बोली एकातिर भए पनि हारेकै हो भन्ने ओलीलाई भित्रभित्र लाग्दो होला, एमालेमा भइरहेका चहलपहलले पनि यसलाई प्रस्ट पार्छ । यो परिणाम ध्यानमा राखेर आगामी संघ र प्रदेश निर्वाचनमा कसरी जाने भन्नेमा एमालेभित्र बहस सुरु हुन थालिसकेको छ । यसका लागि अध्यक्ष ओली स्वयं लागिपरेका छन् । देशभरिको स्थानीय तहको नतिजाको हिसाबकिताब गर्न आफैं खटिएका छन् । बाहिर बोल्न नसके पनि एमालेमा ओलीको हैकमवाद मन नपराउने नेताहरू धेरै छन् । उनीहरू ओलीसामु निरीह भएर बस्नुको विकल्प छैन । किनकि ओलीविरुद्ध बोल्नेहरू कारबाहीमा परिहाल्छन् । स्थानीय निर्वाचनमा हार बेहोरिसकेपछि ओलीले अध्यक्षबाट राजीनामा दिनुपर्छ भन्ने आवाज पनि कताकति नसुनिएको होइन । तर ओली अरूको विचार सुन्ने पक्षमा न हिजो थिए न त आज नै । आगामी निर्वाचनका लागि ओलीले विभिन्न विकल्प सोच्न थालिसकेका छन् । ओलीले वर्तमान पाँचदलीय सत्ता गठबन्धनलाई भत्काएर पुनः वाम गठबन्धन गर्नुलाई पहिलो प्राथमिकतामा राखेका छन् । यो सफल हुन सकेन भने उनले गठबन्धनबाहिरका दलहरूलाई फकाएर भए पनि आगामी निर्वाचनको नतिजा आफ्नो पक्षमा पार्न भएभरको तागत लगाउने देखिन्छ । सुजन देवकोटा, पालुङ्टार४, गोरखा"
मनसुनी विपद्को पूर्वतयारी,"मनसुनी विपद्को प्रक्षेपण, बनेन क्षति रोक्ने खाका समाचार अनुसार गत वर्षझैं यसपालि पनि मनसुनी वर्षा छिटो सुरु भएकाले क्षति अझ बढी नहोला भन्न सकिँंदैन । सरकारले बाढी, पहिरो, डुबानकटान लगायत प्राकृतिक प्रकोपबाट यस वर्ष जोखिममा पर्ने घरधुरीको प्रक्षेपण गरिसकेको छ । तर समस्या जटिल बनेपछि मात्र जिम्मेवार पदाधिकारी काम देखाउन अघि सर्ने संस्कारका कारण समस्या घट्नुको साटो हरेक वर्ष बढ्ने गरेको यथार्थ जगजाहेरै छ । हुन त, बाहिरबाट हेर्दा उक्त विपद् व्यवस्थापनका लागि बनेका प्राधिकरण, समितिका पदाधिकारी वर्षमा ९ महिना निदाएर बसेको भन्न करै लाग्छ । समस्या समाधानको कुरा गर्दा, बस्ती स्थानान्तरण मननयोग्य भए पनि झन्डै २० लाख जनसंख्यालाई स्थानान्तरण गर्न सहज देखिँदैन । सुकुम्बासी समस्याको राजनीतिक छाया यसमा पनि पर्ने, भूमाफिया सलबलाउन थाल्ने, विपद्को जोखिममा परेकाभन्दा अरूले नै जग्गा हत्याउने सम्भावनालाई नकार्न सकिँदैन । ज्यानको जोखिम बढी हुनेलाई स्थानान्तरण गर्नु आवश्यक देखिए पनि अरूलाई वन, भूसंरक्षणका कार्यक्रममा अग्रसर गराउनुपर्छ । नदीकिनारका बस्ती हटाउने, देशभर वृक्षरोपण, संरक्षण अभियान चलाउने, डोजरे विकासको अन्त्य गर्ने, नदी दोहन रोक्ने भू, जल, वन माफियाको बिगबिगी रोक्नेजस्ता विषयलाई दीर्घकालीन योजनामा समावेश गरिनुपर्छ । भुवनेश्वर शर्मा, चन्द्रागिरि२, काठमाडौं"
स्थानीय उत्पादनको प्रवर्द्धन,"निकै रोचक स्टोरी । हामीसँग संरक्षण, पैरवी, प्रत्साहन र बजारीकरणका लागि चाहिने रैथाने ज्ञानलाई समेट्ने मौका छ । यसले स्थानीय सरकार र समुदायलाई पनि स्रोतको जोह गर्न सघाउँछ । राधिका तुमहाङ्फेहामी गफाडी भएर गरिब भएको हो, गफ होइन काम गर्नुपर्छ सम्पन्न हुनलाई । आनन्द खनालजुन ठाउँमा जे चीज पाइन्छ, त्यसबारे त्यहाँका विद्यालयका पाठ्य सामग्रीमा राख्नु जरुरी छ । चिरण कडेलचाइनिज साग खाने बानी परेकालाई यस्तो जडीबुटीको के महत्त्व हुन्थ्यो ? दीपेन अधिकारीदेश चलाउने राजनीतिक दलहरूले सारा नेपालीलाई कार्यकर्ता बनाए । घरघरमा राजनीति गर्ने मात्र भेटिन्छन् अनि कहाँबाट हुन्छ देश विकास ? राजनीतिक दलहरू विकास गर्नभन्दा कार्यकर्ता बढाउनमै व्यस्त छन् । केशाङ शेर्पायो कहानी पनि पुरानो भयो अब । हामी काम नगर्ने कुरा बढी गर्ने भएर गरिब भएका हौं । काम गरौं काम । यन्द्र दाहालआआफ्नो ठाउँबाट कसैले ठीक काम नगर्नु, विदेशी उपभोग्य वस्तु नेपाली रोजाइमा पर्नु, राज्य संयन्त्रले रोजगार सृजना गर्न नसक्नु पनि अहिलेका समस्या हुन् । रामहरि कार्कीजनप्रतिनिधिहरू डाँडा उधिन्नै व्यस्त छन् । स्थानीय त्यै हेरेर रमाइरहेका छन् । क्या गज्जब लाग्ने ! सूर्य विश्वकर्मा"
अनुत्तरदायी बजेट प्रणाली,"सुरुमै म ठोकुवा गर्छु आर्थिक वर्ष २०७९८० को बजेटले प्रक्षेपण गरेको कुनै पनि लक्ष्य हासिल हुँदैन । ८ प्रतिशतको आर्थिक वृद्धिदर, ७ प्रतिशतको मुद्रास्फीति, मर्यादित रोजगारी वार्षिक ३० प्रतिशतले वृद्धि गर्ने लगायत अनेक मनगढन्ते सहायक लक्ष्य समेटिएको र गफैगफले भरिएको कुनै पार्टीको राजनीतिक घोषणापत्रजस्तो लाग्ने बजेटको प्रस्तुतिले सम्पूर्ण बजेट निर्माण तथा अनुमोदनको प्रक्रियालाई हदैसम्म अवमूल्यन गरेको छ । संविधानद्वारा निर्देशित संसदीय प्रणाली अनुरूप प्रस्तुत र अनुमोदन हुने नियमित प्रक्रियाबाहेक बजेटको कुनै पनि महत्त्व देखिँदैन । बजेट प्रस्तुतिमा हुने गरेका यस्तै कमीकमजोरी, हचुवापन, हल्कापन, अध्ययन तथा अर्थतन्त्रको धरातलीय सुझबुझको अभाव, प्रतिगामी स्रोत वितरण शैली आदि कारणले बजेटको प्रक्रिया, सान्दर्भिकता र महत्त्व अवमूल्यन हुँदै गएको छ ।२०७९८० को बजेट अनुमोदन भएसँगै मुलुकले लगातार दुई वर्ष निर्वाचनकेन्द्रित, सस्तो लोकप्रियतालक्षित ठूलो आकारको बजेटको भार थेग्नुपरेको छ । तत्कालीन अर्थमन्त्री विष्णु पौडेलको २०७८७९ को छुटैछुटको बजेटपछि अर्थमन्त्री जनार्दन शर्माले पनि उस्तै झल्को दिने इच्छासूचीजस्तो लाग्ने बजेट पेस गरेका छन् । नयाँ संविधानअगाडिका पाँच वर्षका बजेटहरू जीडीपीको अनुपातमा औसतमा २२६ प्रतिशतका थिएÙ खर्च १९६ प्रतिशत भएको र लक्ष्य ८६८ प्रतिशत हासिल भएको थियो । तर नयाँ संविधानपछि बजेटहरूको आकार र सरकारी खर्च ह्वात्तै बढ्दै गयो, जीडीपीको अनुपातमा बजेटको आकार औसतमा ३६ प्रतिशत र वास्तविक खर्च २८६ प्रतिशत पुग्यो भने खर्चको हिसाबले करिब ८० प्रतिशत मात्र लक्ष्य हासिल भयो । यसरी ठूलो आकारको बजेट पास गरेर खर्चको लक्ष्य कम हुँदा विकास तथा पुँजीगत खर्चमा प्रत्यक्ष नकारात्मक असर पर्दछ । यद्यपि पुँजीगत खर्च भने नयाँ संविधानअगाडि करिब ३१ प्रतिशत रहेकामा हाल बढेर ६२ प्रतिशत पुगेको छ । तर २८६ प्रतिशतको कुल सरकारी खर्चमा ६२ प्रतिशत मात्र पुँजी खर्च हुनु स्रोत व्यवस्थापनको हिसाबले राम्रो संकेत भने होइन । साथै आर्थिक वर्ष २०७४७५ मा अहिलेसम्मकै उच्च २७० अर्ब रुपैयाँ बराबरको खर्च भएयता पछिल्ला वर्षहरूमा भने पुँजीगत खर्च बढ्न सकेको छैन । चालु खर्च अधिक बढेको अवस्थामा साधारण खर्चमा व्यापक मितव्ययिता अपनाई विकास खर्च बढाउने उपायहरू अवलम्बन गर्दै जानुपर्छ । तर, नयाँ संविधानपछि बजेटको गाम्भीर्य, औचित्य तथा उत्तरदायित्वको संस्कार समाप्त भएको अनुभूति भएको छ । जुन जोगी आए पनि कानै चिरेको भन्ने खालको हाम्रो राजनीतिक प्रवृत्तिबाट यो बजेट पनि अछुतो रहन सकेन । विशेष जोड दिइएको कृषि क्षेत्रलाई ५६ अर्बको बजेट छुट्याई २३ हजार हेक्टर जग्गामा सिँचाइ सुविधा विस्तार गरेर न कृषि उत्पादन एकतिहाइले वृद्धि गर्न सकिन्छ न कृषि आयात एकतिहाइले घटाउन । कृषि क्षेत्रको विकासका लागि सहज कर्जा उपलब्ध गराउने मूल उद्देश्य अनुरूप पाँच दशकअगाडि स्थापना भएको कृषि विकास बैंकको कुल कर्जा १८० अर्ब रुपैयाँ पनि नपुगेको अवस्थामा स्रोत र साधनबिना ५०० अर्ब रुपैयाँको एक लघुवित्त कोष स्थापना गर्ने हदैसम्मको काल्पनिक कुरा गरेर कृषिमा आयात प्रतिस्थापनको दिवास्वप्न देख्नु ठीक होइन । कोभिड महामारीले प्रत्यक्ष प्रभाव पारेका क्षेत्रहरूको पुनरुत्थानका लागि पुनर्कर्जा र सहुलियत कर्जामार्फत राष्ट्र बैंकले २६० अर्ब रुपैयाँ बराबरको अतिरिक्त स्रोत व्यवस्था गरी कुल ३३० अर्ब रुपैयाँ परिचालन गरेको अवस्थामा फेरि ५०० अर्ब रुपैयाँ बराबरको स्रोत जुटाउने क्षमता न अर्थमन्त्रीसँग छ न उनका विज्ञहरूसँग न राज्यसँग न त राष्ट्र बैंकसँग नै छ । यद्यपि महत्त्वपूर्ण कुरा के हो भने, प्राथमिकताका आधारमा राज्यको सम्पूर्ण संयत्र तथा स्रोत परिचालन गरेर भए पनि कृषिजन्य वस्तुमा सन् २०३० सम्म आत्मनिर्भर हुनुपर्छ ।सम्भ्रान्त, उच्च र मध्यम वर्गले असमान लाभ पाउने ७१ अर्ब बराबरको ज्येष्ठ वृद्धभत्ताÙ धनी वर्गलक्षित विद्युतीय सवारीसाधनको आयातमा तीन गुणा धेरै विदेशी मुद्रा खर्चेर भन्सारमा दिइएको असमान छुटÙ मध्यम तथा धनी वर्गलक्षित एकतिहाइ परिवारले प्रयोग गर्ने खाना पकाउने ग्यासमा दिइएको २० अर्ब रुपैयाँ बराबरको अनुदानÙ सरकारी कर्मचारीको उच्च तलब वृद्धिजस्ता प्रतिगामी स्रोत वितरण प्रणाली तथा नीतिगत अतिवादले सीमान्तकृत वर्गप्रति राज्यले गम्भीर अन्याय र उपेक्षा तथा नीतिगत अपराध गरेको छ । सम्भवतः बिनायोगदान कुनै पनि मुलुकले यो हदसम्मको वृद्धभत्ता (न्यूनतम ज्यालाको करिब ३० प्रतिशत) बाँडेको छैन । वृद्धभत्तास्वरूप बाँडिने रकमले हरेक महिना एउटा अन्तर्राष्ट्रिय स्तरको शिक्षण अस्पताल बनाउन सकिन्छ । सो स्रोत देशको भविष्य युवा पुस्ताको शिक्षा, स्वास्थ्य तथा क्षमता अभिवृद्धिमा लगानी गर्न सके देशमा केही न केही सकारात्मक परिवर्तन ल्याउन सकिन्थ्यो । विद्युतीय सवारीसाधनमा गरिएको नयाँ व्यवस्थाले १०० किलोवाट आवरभन्दा कम क्षमताको गाडीका लागि पहिलेकै छुटलाई निरन्तरता दिएको छ, जसले गर्दा एकातिर सोभन्दा धेरै क्षमताको गाडीको आयातमा अत्यधिक भेदभाव भएको छ भने विदेशी मुद्रा सञ्चितिमा गिरावट तथा न्यून राजस्व परिचालनको समस्या यथावत् छ । यो व्यवस्था निश्चित व्यक्तिको स्वार्थ पक्षपोषण गर्न ल्याइएको हो भनी सहजै बुझ्न सकिन्छ । बिनाअध्ययन लादिएको गलत नीतिले राज्यलाई हुने गम्भीर हानिको यो एउटा ज्वलन्त उदाहरण हो ।तीन वर्षअगाडि युवराज खतिवडाले लगातार तीन वर्षको न्यून मुद्रास्फीति (कुल १३२ प्रतिशत) का बावजुद सरकारी कर्मचारीको तलब २० प्रतिशतको वृद्धि गरेका थिए भने अहिले १५ प्रतिशतले बढाइएको छ । प्रायः विकासशील राष्ट्रका प्रमुख चुनौतीहरू भनेका न्यून आर्थिक वृद्धिदर, उच्च मुद्रास्फीति दर र उच्च बेरोजगार हुन् । यसरी मुद्रास्फीति दरकै दाँजोमा वा सोभन्दा बढी अनुपातले ज्याला तथा तलब बढ्दै लाने हो भने अर्थतन्त्रले प्रतिस्पर्धी क्षमता गुमाउँदै, महँगी थपिँदै र मुलुक थप परनिर्भर हुँदै जानेछ । शत प्रतिशत पार्टपुर्जा आयात गरेर नटबोल्ट मात्र कस्ने, अधिकांश भारतीय कामदारले रोजगारी पाउने र अत्यन्तै न्यून मूल्य अभिवृद्धि हुने एसेम्ब्ली फ्याक्ट्रीलाई विशेष कर तथा आयातमा भन्सार छुट दिएर देश समृद्ध हुँदैन । हालसम्म स्थापना भएका दुईपांग्रे सवारीसाधनका एसेम्ब्ली फ्याक्ट्रीहरूले राज्यले दिएका अनेक सुविधा तथा लाभका बावजुद ग्राहकलाई कुनै अतिरिक्त सुविधा दिन सकेका छैनन् ।कुनै पनि विषय नछुटेको इच्छासूचीजस्तो लाग्ने ८५ पृष्ठ लामो बजेट भाषणमा केही महत्त्वपूर्ण प्राथमिकताका विषय भने अटाएनछन् । राज्यले कार्बन व्यापारबाट लिन सकिने आर्थिक लाभका लागि गर्नुपर्ने तयारी, क्षमता अभिवृद्धि तथा लगानी, विश्व डिजिटल इकोसिस्टमसँग जोडिन चाहिने जनशक्ति अनुरूपको शैक्षिक कार्यक्रम तथा व्यापक विस्तार र पूर्वाधार निर्माण, सीमान्तकृत वर्गको सहज तथा छिटो उत्थानका लागि हरेक घरपरिवारको एक सदस्यलाई राज्यको बैंक ग्यारेन्टीमा वैदेशिक रोजगारीको अवसर, इन्धन सुरक्षा अन्तर्गत तीन महिनालाई पुग्ने भण्डारण क्षमताको पूर्वाधार विकास, जग्गाको मूल्यवृद्धि तथा कारोबारमार्फत कालो धनलाई सेतो बनाउने प्रवृत्ति नियन्त्रण गर्ने सम्बन्धी व्यवस्था, जलाशय जलविद्युत् आयोजनामा भारत र बंगलादेश अनिवार्य सहभागी हुनुपर्ने नीति तथा योजना, सुक्खा पहाडी शृंखलालाई स्रोतका रूपमा परिचालन गर्ने सम्बन्धी व्यवस्था त्यस्ता केही उदाहरण हुन् । यी विषयहरूले मुलुकलाई विकास र समृद्धिको अर्को तहमा पुर्याउन टेवा दिनेछन् ।नेपालको विकासका लागि थुप्रै प्राथमिकतामध्ये पाँच प्रमुख मध्यकालीन उपायहरू हुन् सन् २०३० सम्म शत प्रतिशत घरपरिवारमा खाना पकाउन बिजुलीको प्रयोग, आयात प्रतिस्थापनमार्फत २०३० सम्ममा प्रमुख कृषिजन्य खाद्यान्नमा आत्मनिर्भर, कार्बन व्यापारमा उल्लेख्य वृद्धि, गिग कामदारमार्फत विश्व मूल्य अभिवृद्धि शृंखलामा आबद्धता एवं मधेश प्रदेश र लुम्बिनी प्रदेशमा आधुनिक सीप प्रशिक्षण केन्द्र स्थापना गरी निर्माण तथा उद्योगमा भएको भारतीय कामदारको एकाधिकारलाई प्रतिस्थापन गर्ने रणनीतिको अवलम्बन । खाना पकाउन बिजुलीको प्रयोग गरी मुलुकले सम्पूर्ण मूल्य अभिवृद्धि शृंखलामा बृहत् लाभ लिन सक्छ । राम्रो नीतिगत व्यवस्था गर्ने हो भने बिजुली चुलो (इन्डक्सन कुकर) तथा सोमा प्रयोग हुने भाँडाकुँडाको उत्पादनदेखि भरपर्दो बिजुली प्रसारणका लागि पूर्वाधार निर्माण लगायत मर्मतसम्भारको व्यवसायसम्म देशभित्रै स्थापित हुन सक्छ । ६० लाख परिवारलाई चाहिने इन्डक्सन कुकरका लागि मात्र कम्तीमा ३० अर्ब रुपैयाँ बराबरको बजार खडा हुन सक्छ । महावीर पुनको राष्ट्रिय आविष्कार केन्द्रले प्रविधि विकास र चुलो निर्माणमा योगदान दिन सक्छ ।यी पाँच उपाय मुलुकको अर्थव्यवस्थालाई रूपान्तरण गर्न र मुलुकले सामना गरिरहेको तरलता संकुचन र बाह्य क्षेत्रको असहज परिस्थिति सम्बोधन गर्न हदैसम्म सहयोगी हुनेछन् । अबको हरेक बजेट र मौद्रिक नीतिले अनिवार्य रूपले बाह्य क्षेत्रमा पर्ने प्रत्यक्ष तथा अप्रत्यक्ष असरको लेखाजोखा गर्नैपर्छ । विदेशी मुद्राको सञ्चितिमा उल्लेख्य सुधार नआएसम्म विगतमा जस्तो पूर्वाधार निर्माण लगायतमा सरकारले गर्ने खर्च तथा राष्ट्र बैंकले लिने कर्जा नीतिले बाह्य क्षेत्रलाई पार्ने असरबारे मूल्यांकन नगर्ने सुविधा हुँदैन । निजी क्षेत्रले पनि आफ्नो बृहत् तथा दीर्घकालीन हितका लागि यो कुरा अनिवार्य रूपले मनन गर्नैपर्छ ।नयाँ संविधानपछिका वर्षहरूमा उच्च सरकारी खर्च र कर्जा वृद्धिले हाम्रो बाह्य क्षेत्रमा क्रमिक रूपमा नकारात्मक असर पार्दै गए पनि सरकार, विपक्षी दल, नीतिनिर्माता, मिडिया, अनुसन्धान समुदाय लगायतले यसबारे भेउसम्म पाएनन् । आर्थिक वर्ष २०७६७७ मा तत्कालीन अर्थमन्त्री युवराज खतिवडाले अर्थतन्त्रको दाँजोमा अहिलेसम्मकै सबैभन्दा ठूलो बजेट (३९ प्रतिशत) पेस गरेर ८५ प्रतिशतको आर्थिक वृद्धिदरको लक्ष्य लिएका थिए । सो लक्ष्य लगातार तीन वर्षको उच्च आर्थिक वृद्धिदर (औसत ७७५ प्रतिशत), लगातार दुई वर्षको शोधनान्तर घाटा (करिब १ अर्ब डलर), विगत चार वर्षको उच्च वार्षिक कर्जा वृद्धिदर (२०७ प्रतिशत) र बढ्दै गएको चालु खाता घाटाका बावजुद लिइएको थियो । राष्ट्र बैंकका तत्कालीन गभर्नर चिरञ्जीवी नेपालले पनि उच्च आर्थिक वृद्धिको सरकारी लक्ष्यप्राप्तिका लागि २१ प्रतिशतको कर्जा वृद्धिदरको लक्ष्यसहितको मौद्रिक नीति प्रस्तुत गरेका थिए । तर लगातार तीन वर्षको उच्च आर्थिक वृद्धिदरले गर्माएको अर्थतन्त्र वर्षको सुरुदेखि नै सुस्ताएको थियो, जुन कुरा अर्थमन्त्री खतिवडाले कहिल्यै स्विकारेनन् । बजेटको ७१ प्रतिशत मात्र खर्च गरेर खस्किएका अर्थमन्त्री खतिवडाले आर्थिक वर्ष २०७७७८ को बजेट भने मुलुकको सात दशकको बजेटको इतिहासमा सम्भवतः पहिलोचोटि अघिल्लो वर्षका तुलनामा घटाएर (३८ प्रतिशत) पेस गरेका थिए । तैपनि सो वर्षको कुल खर्च बजेटका तुलनामा केवल ८० प्रतिशत मात्र थियो । व्यापक संरचनात्मक सुधार नगरेसम्म अहिलेको असहज आर्थिक परिस्थिति तत्कालै समाधान हुनेछैन । आर्थिक वर्ष २०७२७३ सम्म विप्रेषणले धान्दै आएको व्यापार घाटा, सोपछिका वर्षहरूमा भएको असमान वृद्धिदरका कारण (७८ प्रतिशत र १८ प्रतिशत) चालु खाता लगातार घाटामा गएको छ । कोभिड महामारीबीच पहिला १० महिनामा ३२ अर्ब डलरको विदेशी मुद्रा सञ्चिति थपिए पनि त्यसपछिका १४ महिनामा उच्च आयात र घट्दो विप्रेषणले गर्दा सोही बराबरको विदेशी मुद्रा घट्दा अर्थतन्त्रमा तरलता र बाह्य क्षेत्रको समस्या देखिएको छ । तर यो दुई वर्षको अवधिमा आयात भने मासिक ११५ अर्बबाट बढेर १६४ अर्ब रुपैयाँ अर्थात् डलर मूल्यमा ३८७ प्रतिशतले वृद्धि भएको छ, जसले गर्दा शोधनान्तर स्थितिमा उच्च दबाब आई बाह्य क्षेत्र र तरलता व्यवस्थापनमा गम्भीर चुनौती थपिएको छ ।बैंकिङ क्षेत्रमा देखिएको संरचनात्मक तरलता संकट, बाह्य क्षेत्र व्यवस्थापनको चुनौती, रुसयुक्रेन युद्धले गर्दा विश्व आपूर्ति शृंखलामा थपिएको समस्याका कारण आकासिएको मूल्यवृद्धिजस्ता असहज परिस्थितिबीच सस्तो लोकप्रियताबाट प्रेरित असम्भव आर्थिक लक्ष्य समेटिएको ठूलो बजेट पेस हुनु उत्तरदायी बजेट प्रणालीप्रतिको उपहास र गैरजिम्मेवारी हो । अफसोस त के भने, यो प्रवृत्तिमा तत्काल सुधार हुने देखिँदैन । तेस्रो त्रैमासिकतिर पुग्दै गर्दा अर्थमन्त्रीले लक्ष्यप्राप्तिमा पुनः दृढता र विश्वास व्यक्त गर्दै बजेटको आकारमा सामान्य परिमार्जन गर्नेछन् र मिडियामा केही चर्चा हुनेछ । लगत्तै अर्को वर्षको बजेट निर्माणको चटारोमा विभिन्न क्षेत्र तथा मिडिया अनगिन्ती कार्यक्रममार्फत पुनः जोडिनेछन् र व्यापक चर्चापरिचर्चा हुनेछ । सो क्रममा विगतको बजेटमा समेटिएको लक्ष्य तथा कार्यक्रमको मूल्यांकनको विषय गौण हुनेछ र पूरा गर्न नसकेको परिणामको उत्तरदायित्व अर्थमन्त्री र सरकारले वहन गर्नुपर्नेछैन । यो जवाफदेहीविहीनताको शृंखला चलिरहनेछ, मानौं यसको कुनै अन्त्य छैन । जनताका प्रतिनिधि भनाउँदा केही सांसदले आर्थिक तथा राजनीतिक जोडघटाउका आधारमा केही प्रक्रिया दिनेछन्, बाँकी सबैले मौनता साध्नेछन् । यस्तो गलत अर्थराजनीतिक प्रवृत्तिको अन्त्य गरी जिम्मेवारीपूर्ण बजेट व्यवस्थापन प्रणाली स्थापित गर्ने हो भने आम नागरिक नै सचेत भएर सरकारको जवाफदेही खोज्ने अभ्यास तथा संस्कारको विकास गर्नु अपरिहार्य छ ।"
चुरेलाई हामी खुसी पार्न सकौंला ?,"गत जेठ २६ गतेको कान्तिपुर दैनिकमा चन्द्रकिशोरको मान्छेसँग खुसी छैन चुरे शीर्षक लेख पढेपछि मैले चुरे संरक्षण क्षेत्रका सरोकारवालाहरूलाई सम्झें । निजी क्षेत्रसँग त चुरे खुसी होस् पनि कसरी, जसको ध्याउन्न नै चुरेको ढुंगा, गिट्टी र बालुवा बेचेर धनी बन्ने दाउ मात्र छ । यो वर्ग यति धेरै शक्तिशाली छ, आफूले चाहेजस्तो भएन भने सरकारको नीति नै बदल्न पछि पर्दैन । पछिल्लो समय ढुंगा, गिट्टी र बालुवा बेचेर राजस्व बढाउने नाममा यो वर्गसँग स्थानीय तहको पनि घाँटी जोडिएको छ । यी दुवै वर्गलाई चुरे रिसाएकामा खासै चिन्ता छैनÙ कमाइको शृंखला टुट्नु भएन, बस । चुरेको चिन्ता त्यहीवरिपरि बस्ने समुदाय, नागरिक समाज र प्रकृतिप्रेमीलाई मात्रै छ । यो वर्ग चुरेको प्राकृतिक स्रोतको जगेर्ना गरेर स्थानीय पारिस्थितिकीय प्रणालीलाई सदाका लागि नियमित राख्न चाहन्छ । यो वर्गको एक मात्र चाहना भनेको चुरे क्षेत्रलाई स्वच्छ र सफा राखेर तराईमधेशका बासिन्दालाई पनि स्वच्छ र सफा राख्नु नै हो ।चुरेलाई खुसी पार्न हुनुपर्ने पहिलो काम भनेको नीतिगत पूर्वाधार हो । चुरे संरक्षण क्षेत्र वातावरण संरक्षण ऐनमा टेकेर घोषणा गरिएको हो र यसको व्यवस्थापन गठन आदेश अन्तर्गत समितिले गर्दै आएको छ । वन तथा वातावरण मन्त्रालयबाट खटिएका कर्मचारीहरूले अहिले समितिमातहत रहेर काम गर्ने गरेका छन् । चुरे समितिका आफ्नै स्थायी कर्मचारी छैनन् । मन्त्रालयबाट खटिएका कर्मचारीहरू समितिभन्दा मन्त्रालयप्रति उत्तरदायी भएको समितिको गुनासो रहिआएको छ । जबसम्म समितिले आफ्नो कार्यप्रकृति र कार्यबोझका आधारमा आफ्नै कर्मचारीको व्यवस्था गर्दैन, तबसम्म यो गुनासो हट्नेछैन । चुरेका समस्याहरू समधान गर्न गुरुयोजना नै बनाएर अगाडि बढिएको भए पनि दोहन घटेको छैन, किनभने चुरे दोहन रोक्न समितिसँग कानुनी आधार नै छैन । चुरे क्षेत्र बहुआयामिक भएकाले कस्तो कानुन बनाउने हो, यसबारे समितिले सरोकारवालाहरूसँग बसेर खुला बहस गर्नुपर्ने हुन्छ । चुरे समिति आफैं कार्यकारी निकाय हुने हो कि समन्वयकारी निकाय, त्यो पनि प्रस्ट हुनुपर्छ । चुरे गुरुयोजनालाई नै टेकेर डिजाइन गरिएको चुरे उत्थानशील आयोजनालाई मन्त्रालयले छुट्टै निकायमार्फत कार्यान्वयन गर्दा अहिले चुरे समितिको औचित्यमाथि नै प्रश्न उठेको छ । एउटै प्रकृतिको कार्यक्रम कार्यान्वयन गर्न राज्य आफैंले दुइटा निकाय खडा गरेकोजस्तो आभास कार्यान्वयन तहमा भएको छ । एउटा मन्त्रालय अन्तर्गतका दुइटा संस्थाले एउटै क्षेत्रमा उस्तै प्रकृतिको काम गर्दा स्रोतको दुरुपयोग र दोहोरोपन कति हुन्छ, त्यो त भविष्यले नै बताउला, तर यतिचाहिँ ठोकुवा गर्न सकिन्छ नीतिगत तहका मान्छेहरूसँग पनि चुरे खुसी छैन । चुरेलाई खुसी पार्ने दोस्रो उपाय भनेको पानीको स्रोत संरक्षण हो । चुरे क्षेत्रमा सानाठूला गरी १६४ वटा नदी प्रणाली छन्, जसको स्रोत भनेको वर्षातको पानी नै हो । चुरे संरक्षण गुरुयोजनाको मुख्य ध्येय चुरेको माटो चुरेलाई, सफा पानी सबैलाई रहेकाले चुरे क्षेत्रको ठूलो क्षेत्रफलमा लामो समय पानी सञ्चय गरिरहन सकिन्छ, चुरे र त्यहाँको जैविक विविधता त्यति नै धेरै खुसी हुने देखिन्छ । चुरे क्षेत्रको माथिल्लो तटीय क्षेत्रमा पानी संकलन र सञ्चय गरेर तल्लो तटीय क्षेत्रमा उपलब्ध गराउन सकियो भने चुरे स्वतः खुसी हुन्छ, किनभने सिँचाइ सुविधा भयो भने त्यसले कृषि उत्पादनमा योगदान पुर्याउँछ । चुरे क्षेत्रले प्राकृतिक प्रक्रियालाई अक्षुण्ण राख्न र जलवायु अनुकूलन क्षमता वृद्धि गर्न सके मात्र यो हामीसँग खुसी हुन्छ । तेस्रो उपाय हो कृषिवन । नेपालीको जनजीवन आफैंमा कृषिमय छ, चुरे क्षेत्र आसपासमा बस्ने समुदाय पनि कृषिमय नै छन् । तर हामीले बजारको मनोविज्ञान बुझेर चुरेक्षेत्रमा कृषिवनको विकास र विस्तार नगर्ने तर, चुरे दोहोनमै ध्यान दिदा आज चुरे मान्छेसँग रिसाएको छ । पूर्वपश्चिम राजमार्गलाई आधार मानेर, त्यसको वरिपरि बहुउपयोगी रैथाने प्रजातिका फलफूलका बिरुवा रोप्न तथा जडीबुटी खेतीको विकास र विस्तार गर्न सकियो भने मान्छेसँग चुरे त्यसै खुसी हुन्छ । चुरेक्षेत्रमा कृषिवन प्रवर्द्धनमार्फत खाद्य सुरक्षामा आत्मनिर्भर र खाद्य पदार्थको आयातमा प्रतिस्थापन गर्न सकियो भने पनि चुरेलाई खुसी पार्न सकिन्छ । पर्यापर्यटन प्रवर्द्धन चुरेलाई खुसी पार्ने चौथो उपाय हो । चुरेक्षेत्र प्राकृतिक र सांस्कृतिक सम्पदामा धनी छ । यी प्राकृतिक र सांस्कृतिक सम्पदालाई पर्यटन गन्तव्यका रूपमा विकास गरेर, तिनका वरिपरिका गाउँलाई होमेस्टे र हिलस्टेका रूपमा विकास गर्न सकियो भने चुरे खुसी नहुने कुरै छैन । त्यसो हुन सके चुरे समृद्धिको आधार पनि बन्न सक्छ । पाँचौं उपाय हो कृषि र वनमा आधारित हरित अर्थतन्त्रको विकास र विस्तार । नेपालको अर्थतन्त्रको टेको कृषिले निजी क्षेत्रलाई आकर्षण गर्न नसक्दा व्यावसायिक रूप धारण गर्न सकेको छैन । चुरेक्षेत्र पनि यो समस्याबाट मुक्त छैन । चुरे वनक्षेत्रका लागि धनी छ, तर विदेशबाट आयात हुने काठ र फर्निचरले गर्दा चुरेको मन रोएको छ । विगतमा लागू भएको वैज्ञानिक वन कार्यक्रमले त चुरेलाई रुवाएरै छाड्यो । समुदायमा आधारित वन व्यवस्थापनले पनि चुरेलाई सोचेजति खुसी पार्न सकेको छैन । निजी क्षेत्रलाई वनमा आधारित उद्योगमा लगानी गर्न आकर्षित गर्न सक्ने हो भने चुरे खुसी हुन्छ र त्यसले राजस्व वृद्धिमा समेत सकारात्मक भूमिका खेल्नेछ । ढुंगा, गिट्टी, बालुवाको संकलन र उत्खननको व्यवस्थापन चुरेलाई खुसी पार्ने छैटौं उपाय हो । चुरे क्षेत्रको ढुंगा, गिट्टी र बालुवाको दुश्चक्र हेर्दा सन् १९६८ मा हार्डिनले ट्राजेडी अफ कमन्स शीर्षक लेखमा निकालेको निष्कर्ष ठ्याक्कै मेल खान्छ । चुरे क्षेत्रका ढुंगा, गिट्टी र बालुवाका ठेकदार र व्यवसायी नाफैनाफामा छन्Ù घाटामा छन् त केवल चुरे क्षेत्र, प्रकृति र सरकार । कानुनका छिद्र प्रयोग गरी दुईभन्दा बढी ठेक्का लगाएर नदी प्रणालीको अखण्डतालाई बचाउन नसक्दा आज चुरे रिसले चूर भएको छ । ढुंगा, गिट्टी र बालुवाको सुशासनमा स्थानीय सरकार गम्भीर नहुँदा आगामी दिनमा चुरे अझै विपद्का रूपमा रिसाउने सम्भावना छ । तसर्थ, स्थानीय तहहरूले खोला र नदीतटीय क्षेत्रमा ठेक्कापट्टा लगाउने बेलामा दुई पटक सोच्नुपर्ने हुन्छ । सातौं उपाय हो चुरेलाई खुसी पार्ने अर्को उपाय विकास र वातावरणबीचको सन्तुलन हो । चुरे क्षेत्रमा निर्माण हुने भौतिक पूर्वाधार विकास आर्थिक समृद्धिको आधार भए पनि वातावरण विनाशका लागि प्रमुख कारक भएको कसैबाट छिपेको छैन । विस्तृत परियोजना दस्तावेज र वातावरणीय प्रभाव अध्ययन गरेर मात्र भौतिक पूर्वाधार विकास गर्ने पद्धति अवलम्बन गर्ने हो भने चुरे आफैं सन्तुलित हुँदै जान्छ । हचुवाको भरमा गरिने विकासले चुरे क्षेत्रको सामाजिकआर्थिक पछौटेपनलाई समेत बढाएको छ । पूर्वपश्चिम राजमार्गको निर्माण गर्दा होस् वा सरकारले बस्ती विकास गर्दा, सबै घटनाले चुरेलाई रिस उठाउने मात्र काम गरेका छन् । यस्तो बेथितिबाट चुरेलाई मुक्ति दिलाउने हो भने यहाँका खाली जग्गा र नदीकिनारमा वृक्षरोपण गर्नुको विकल्प छैन । वृक्षरोपण मानव जातिले गर्ने सबैभन्दा पवित्र कार्य हो । यस कार्यका फाइदा मात्रै छन्, घाटा केही पनि छैन । यस कार्यबाट कार्बन सञ्चिति, जलवायु अनुकूलन क्षमतामा वृद्धि, पानीका स्रोत संरक्षणमा योगदान, भूसंरक्षण, जैविक विविधताको संरक्षण, उद्योगका लागि कच्चा पदार्थको आपूर्ति, प्राकृतिक प्रक्रियामा नियमन आदि फाइदा मात्र छन् । संस्कृतमा भनिएकै पनि छ प्रकृति रक्षित रक्षिताः अर्थात् प्रकृतिको संरक्षण गरे प्रकृतिले हाम्रो पनि संरक्षण गर्छ । वृक्षरोपण उद्देश्यमूलक हुन जरुरी छ । भूबनोट र हावापानीका आधारमा स्थानीय समुदायको चाहनालाई ख्याल गरेर बहुउपयोगी बिरुवा रोप्नुपर्दछ । उद्देश्यमूलक वृक्षरोपण सकेसम्म तारबार गरेर, स्याहारसम्भारसमेतको व्यवस्थासहित ठूलो क्षेत्रमा गर्नुपर्दछ । ठूलो क्षेत्रमा वृक्षरोपण गर्न सकियो भने उद्योगधन्दालाई चाहिने कच्चा पदार्थको आपूर्ति सहजै गर्न सकिन्छ । नेपालका सामुदायिक वनबारे विद्यावारिधि गरेका ढकाल राष्ट्रपति चुरे तराई मधेश संरक्षण विकास समितिका सदस्यसचिव हुन् ।"
कांग्रेसको आन्तरिक ऊर्जा र गठबन्धन,"गठबन्धनको खाकानिर्वाचनमा आंशिक रूपमा गरिएको गठबन्धन आम निर्वाचन र प्रदेश निर्वाचनमा पूर्ण रूपमा गर्नुपर्ने दबाब देखिन्छ । गठबन्धन नेपाली कांग्रेसका लागि औँलो दिँदा डुँडुल्नो निल्ने परिस्थिति बन्न पुगेको छ । प्रत्यक्ष निर्वाचिततर्फको ४० देखि ५० प्रतिशतसम्म क्षेत्र गठबन्धन साझेदारहरूलाई सुम्पिँदा पार्टीपंक्तिभित्रका टिकट दाबेदारहरूलाई के बिजनेस दिने, यो ठूलो चिन्ताको विषय बन्नेछ । २०७४ मा पनि यस्तै हम्मे परेको थियो र कांग्रेसले माओवादीसँग गठबन्धन गर्न सकेको थिएन । वाम एकताबाट पाठक सिकेको कार्यकर्ता पंक्तिले पार्टी सभापतिको इच्छा सहजै अनुमोदन गरो भने त केही हुँदैन, तर विद्रोह भएमा परिणाम अनपेक्षित हुन सक्छ ।वैचारिक रूपमा विभाजित पार्टीले आम निर्वाचनमा अपेक्षित परिणाम हासिल गर्न सक्दैन । विगत छ महिनाका एकएक गतिविधिलाई समीक्षा गर्दै पार्टीको आगामी कार्यदिशा तय गर्नुको विकल्प नेपाली कांग्रेससामु छैन । १४ औं महाधिवेशनले पार्टी कार्यकर्ता पंक्तिलाई मात्र नभएर सिंगो देशलाई दिएको अभूतपूर्व सकारात्मक ऊर्जा ६ महिनामै कता हराएर जाँदै छ, बेलैमा निर्क्योल गर्नुपर्छ ।"
फोहोरमा जरुरी कडा कानुन,"देशकै संघीय राजधानी काठमाडौंको बासिन्दा भएपछि यसका राम्रानराम्रा पक्षको भागीदार भइन्छ नै । दैनिकीको उपक्रममा, धूलोधूवाँसँग पौंठेजोरी खेल्दै दिनभरि सहरका गल्ली नाप्दै गर्दा अनेकन् दृश्यको साक्षी भइन्छ । अनि सोच्न बाध्य हुन्छु, हामी र हाम्रो भावनाबाट हामी निकै टाढा छौं, खास गरी सार्वजनिक सरोकार र सम्पत्तिप्रति हाम्रो भन्ने संवेदनशीलता पटक्कै छैन । प्रविधिले फड्को मारे पनि, सुखसुविधाका केही उपलब्धि देखिएभोगिए पनि वास्तवमा चेतनाले सम्पन्न हुन हामीलाई अझै समय लाग्ने देखिन्छ । साँच्चै, देशका कुनाकुनाबाट अनेक आशा र भरोसा लिएर आउनेहरूलाई आश्रय दिने हाम्रो सहर यति कुरूप र भद्रगोल किन छ ? प्रकृतिले भरिपूर्ण सहरलाई किन हामी दिनपरदिन कुरूप बनाइरहेका छौं ?सहरको मुख्य चुनौती फोहोरमैला व्यवस्थापन हो । हामीमध्ये धेरैलाई लाग्छ यो सहर सफा राख्ने काम स्थानीय सरकारको होÙ कम से कम मेरो वा व्यक्तिको होइनÙ मैले फ्याँकेको फोहोर उठाउने वा व्यवस्थित गरिदिने अर्को कोही छ र हुनु पनि पर्छ । तर, यस्तो सोच गलत हो । हरेक व्यक्ति जिम्मेवार र सचेत हुनुपर्छ, आफ्नो गाउँसहर स्वच्छ र व्यवस्थित राख्नलाई । कम से कम भान्साबाट निस्किने फोहोरलाई घरभित्रै प्रशोधन गर्न सक्नुपर्छ, जसका लागि पहिले त त्यस्तो सोच विकास हुनु जरुरी छ । फोहोर गरिसकेपछि, त्यसलाई सफा गर्नुभन्दा फोहोरै नगर्ने वा गरे पनि सुरुआती चरणमै कसरी व्यवस्थापन गर्ने भन्नेबारे प्रत्येक व्यक्ति सजग हुनु जरुरी छ ।कुनै समय, वातावरणीय स्वच्छता सरोकारको योजना अनुसार विद्यालयक्याम्पसका माइक्रोबससहित सार्वजनिक यातायातमा पनि डस्टबिन राखिने कुरो थियो । यो योजना अत्यन्तै जरुरी र उपयोगी भए पनि सर्वसाधारण, सरोकारवालाको चासो र चेतना अनि नियमनकर्ताको अभावमा त्यति प्रभावकारी हुन सकेन । एक दिन कतै जाँदै गर्दा मेरो टाउकामा सहरको नामी मानिने विद्यालयको बसको झ्यालबाट जंक फुडको खोल भुरुरु उडेर आई लाग्यो । नामी भनिने त्यो विद्यालयको वातावरणीय ज्ञान र व्यवस्थापन देखेर दिक्क लाग्यो । बसको पछाडि विद्यालयको सम्पर्क नम्बर थियो । नम्बर डायल गरें, डराईडराई । फोन उठाउने व्यक्तिलाई यो घटना सुनाएँ । उनले सरी भन्दै अबदेखि सजग हुने, यात्रामा पनि विद्यार्थीहरूलाई फोहोर डस्टबिनमै हाल्न लगाउने वाचा गरे । यस्ता दृश्य सहरमा सामान्य नै हुन् । फोहोरमैला व्यवस्थापनको भयवहतालाई धेरै हदसम्म न्यूनीकरण गर्न सकिन्छ, जसका लागि सानै पहल काफी छ । र, यो पहल हामीले आफ्नै घरबाट सुरु गर्न सक्छौं । देशदुनियाँ सुधार्ने ठेक्का लिन नसके पनि हामीले आफ्नो घरपरिवारको जिम्मा लिन त पक्कै सक्छौं । आजैदेखि तोकिएको ठाउँबाहेक कतै पनि फोहोर फ्याँक्दिनँ र मेरो परिवारका सदस्यहरूलाई पनि यही सिकाउँछु भन्ने प्रण गर्नुपर्छ । यति गरे सहर आफैं सफा भैहाल्छ ।घरघरबाट निस्किने ८० प्रतिशतसम्म फोहोरमैला पुनर्चक्रण गर्न मिल्ने खालका हुन्छन् । कागज, प्लास्टिकका बोतल, फलामकाठका टुक्राहरू, पुराना लत्ताकपडा कुनै न कुनै तरिकाले पुनर्प्रयोग गर्न मिल्छन्Ù आफैंले प्रयोग नगरे कबाडीमा बेच्न सकिन्छ । भान्साबाट निस्किने प्रायः फोहोरमैला कुहिने नै हुन्छन्, जसलाई मल बनाउन सकिन्छ । हरेक अभिभावकले यति कुरा मनन गरेर घरमै फोहोर छुट्याएर पुनर्पयोगलाई अनिवार्य गर्नुपर्छ । छोराछोरीलाई यसबारे सिकाउनुपर्छ, नियम नै बनाएर लागू गर्न सक्नुपर्छ । हरेक विद्यालयले पनि आफ्ना विद्यार्थीलाई यति कुरा गुरुमन्त्रजसरी सिकाऔं त, सहरको मुहार फेरिन कत्ति बेर लाग्दैन । फोहोर मोहोर पनि हुन सक्छ भन्ने त फोहोरबाटै जैविक मल, कम्पोस्ट मल र बायोग्यास बनाएबाटै सिद्ध भइसकेको छ । सहरमा जनघनत्व बढ्दै गएसँगै फोहोर व्यवस्थापनको समस्या पनि चुलिँदै गएको हो । अहिले नेपालमा लगभग ६५ प्रतिशत नागरिक सहरमा बसोबास गरिरहेको तथ्यांक छ । फोहोरलाई मोहोर बनाउनमा ध्यान दिने हो भने आधा समस्या सल्टिन्छ । बाँकीका लागि, औद्योगिक, स्वास्थ्य संस्था र घरघरबाट निस्किने नकुहिने फोहोरको उचित व्यवस्थापन गर्न सरकारले ठोस योजना, लगानी र प्रविधिको व्यवस्था गर्नुपर्छ । सहरबाट निस्किने कुल फोहोरमा २ प्रतिशतजति मात्र अस्पतालजन्य फोहोर हुने गर्छ तर स्वास्थ्यजोखिमका हिसाबले यो सबैभन्दा भयावह हुन्छ । हुन त, स्वास्थ्य नीति अनुसार अस्पतालजन्य फोहोरलाई संक्रमणमुक्त गरेर मात्रै अरू फोहोरमा मिसाइनुपर्ने हो तर धेरैजसो ठाउँ र अवस्थामा यो नियम पालन भइरहेको छैन । यी र यस्ता, सर्वसाधारणले चाहेर पनि गर्न नसक्ने व्यवस्थापनमा सरकारले कडीकडाउ गर्नु जरुरी छ । अधिकजसो रोग र संक्रमण फोहोरमैला, प्रदूषित पानी र खानपानबाटै हुने हो ।संसारका विकसित र व्यस्त भनिने सहरहरू फोहोर उत्पादन नभएरै सफा भएका होइनन् । त्यहाँ फोहोर सम्बन्धी कडा र प्रस्ट कानुन छन् । व्यवस्थापनका आधुनिक र वैज्ञानिक प्रविधि छन् । त्यहाँका सरकारी निकायहरू जिम्मेवारीपूर्वक काम गर्छन् र हरेक नागरिक सचेत र जिम्मेवार छन् । सभ्यताको पहिलो सूचक स्वच्छ गाउँसहर हो भन्नेमा जानकार छन् । के हामीलाई चाहिँ सभ्य हुनु छैन ?"
मेक्सिको पुगेर २०३ औं पटक रक्तदान,काठमाडौं (कास) रक्तदाता अर्जुनप्रसाद मैनालीले मंगलबार मेक्सिको पुगेर रक्तदान गरेका छन् । मंगलबार विश्वभर मनाइएको विश्व रक्तदाता दिवसका अवसरमा काभ्रे सिपालीका मैनालीले आफ्नो २०२ औं पटकको रेकर्ड ब्रेक गर्दै मेक्सिकोको एञ्जल मेट्रोपोलिटन अस्पतालमा मंगलबार २०३ औं पटक रक्तदान गरेका हुन् । रक्तदानपछि उनले ११ सय विद्यार्थी रहेको फिलिप कैरिलो प्यार्तो प्राविधिक विद्यालयका विद्यार्थीलाई चेतनामूलक जानकारी बाँडेका थिए । ३५ वर्षको अवधिमा मैनालीले विश्वका ६ महादेशका १९ विभिन्न देशमा रगत दान गरिसकेको जनाए ।
भारतमा राष्ट्रपति चुनावको सरगर्मी,"(नयाँदिल्ली)  भारतमा नयाँ राष्ट्रपतिको चुनावी प्रक्रियामा राजनीतिक दलहरू होमिएका छन् । निर्वाचन आयोगले जुलाई १८ मा राष्ट्रपतिका लागि मतदान हुने सूचना जारी गरेपछि सत्तारूढ र विपक्षी दलहरू उम्मेदवार छान्न तथा जित हात पार्न रणनीतिमा जुटेका हुन् । सन् २०१७ मा १४ औं राष्ट्रपति बनेका रामनाथ कोविन्दको ५ वर्षे कार्यकाल सकिँदै गर्दा नयाँ राष्ट्रपति छनोटका लागि चुनावी प्रक्रिया सुरु भएको हो । सन् २०१४ मा सत्तामा आएको भारतीय जनता पार्टी उम्मेदवार बनाएपछि कोविन्द विजयी भएका थिए । अहिले पनि भाजपासहितको एनडीए गठबन्धन राष्ट्रपति चुनावमा बलियो छ । तर, राष्ट्रपति निर्वाचित हुन चाहिने ५० प्रतिशतभन्दा बढी मत पुर्याउन उसलाई १७ हजार भोटको कमी छ । त्यसको लाभ उठाउन सकिने सम्भावना देखेपछि विपक्षी दलहरूले पनि तयारी तीव्र पारेका छन् । तर, सबै विपक्षी दलबीच एउटै उम्मेदवार छान्ने सहमति नबनेसम्म भने भाजपाले लाभ उठाउने लगभग निश्चित छ । विपक्षी दलबीच सबै राष्ट्रपतीय चुनावमा साझा सहमति जुटाउन पश्चिम बंगालकी मुख्यमन्त्री तृणमूल कंग्रेस नेतृ ममता बनर्जीले बैठक बोलाएकी छन् । तर, कतिपय दलले बैठकमा सहभागी नहुने जनाउ दिएकाले सबै विपक्षी दलको एउटै मोर्चा बन्ने सम्भावना देखिँदैन । सत्तारूढ भाजपाले भने दलहरूसँग वार्ता गर्न पार्टी अध्यक्ष जेपी नड्डा र रक्षामन्त्री राजनाथ सिंहलाई जिम्मा दिएको छ । राष्ट्रपति चुनावका लागि लोकसभा, राज्यसभा र विधानसभाका सदस्यहरू मतदाता हुन्छन् । ती सभामा मनोनीत भएर सदस्य भएकालाई भने मतदानको अधिकार हुँदैन । चुनावमा हरेक केन्द्रीय सांसदको मतभार समान हुन्छ । तर, विधानसभा सदस्यको हकमा भने उक्त प्रदेशको जनसंख्यको अनुपातमा मतभार फरकफरक हुन्छ । जस्तै, बढी जनसंख्या रहेको उत्तर प्रदेशका विधानसभा सदस्यको मतभार २ सय ८ छ । तर, कम जनसंख्या भएको सिक्किमका एक विधानसभा सदस्यको मतभार ७ मात्रै छ । भारतमा लोकसभा र राज्यसभामा निर्वाचित सांसदको संख्या ७ सय ७६ छ । प्रतिसांसदको मतभार ७ सय छ । देशभरका विधानसभा सदस्यहरूको कुल मतभारलाई कुल सदस्य संख्याले भाग गर्दा आउने संख्या सांसदको मतभार हुने गर्छ । विधायकको मतभार भने प्रदेशको कुल जनसंख्याको हिसाबमा निकालिन्छ । ३५ वर्ष उमेर पुगेको र लोकसभाको उम्मेदवार हुनलाई चाहिने अन्य योग्यता पुगेको जोसुकै पनि राष्ट्रपतिको उम्मेदवार हुन पाउँछन् । तर, उम्मेदवारले मतदाताहरूबाट ५०५० जना समर्थक र प्रस्ताव जुटाउनुपर्छ । राष्ट्रपति चुनावलाई हल्का बनाउने गरी जो कोही पनि उम्मेदवार बन्न नपाउन भनेर कानुनमा संशोधन गरेर अघिल्लो निर्वाचनबाट प्रस्तावक र समर्थकको संख्या बढाइएको हो । सदर मतको ५० प्रतिशत मत कटाउने व्यक्ति राष्ट्रपति चुनिन्छन् । ७ सय ७६ सांसद र ४ हजार ३३ जना विधायकले राष्ट्रपति चुन्नेछन् । सबै सांसदको मतभार ५ लाख ४३ हजार २ सय छ । त्यस्तै विधायकहरूको मतभार ५ लाख ४३ हजार २ सय ३१ छ । जम्मु कश्मीरलाई केन्द्र सरकार मातहत ल्याइएकाले यस पटक त्यहाँबाट विधायकको प्रतिनिधित्व छैन । कुल मतभार १० लाख ८६ हजार ४ सय ३१ छ । त्यसको ५० प्रतिशतभन्दा बढी अर्थात् ५ लाख ४३ हजार २ सय १६ मत ल्याउने व्यक्ति राष्ट्रपति चुनिनेछन् । राष्ट्रपतिको चुनाव गोप्य मतदानबाट हुन्छ । त्यसमा पार्टीको ह्वीपले लाग्दैन । त्यस कारण क्रस भोटिङको सम्भावना पनि रहन्छ । भाजपा गठबन्धनसँग ४७ प्रतिशत भोट छ । तीन प्रतिशत हाराहारी भोट तान्न भाजपालाई कुनै क्षेत्रीय दलको साथ चाहिन्छ । तीन प्रतिशत मत दिन सक्ने क्षेत्रीय दलको साथ पाउनासाथ भाजपा गठबन्धनका उम्मेदवारको जित सुनिश्चित हुन्छ । अघिल्लो पटक दलित समुदायका कोविन्दलाई मैदानमा उतारेको भाजपाले सन् २०२४ मा हुने आमनिर्वाचनलाई लक्षित गरी उम्मेदवार चयन गर्ने देखिन्छ ।"
"खेती गाउँमा, बढी कर्जा सहरमा","यसैगरी, रामेछापमा ६३ करोड, दोलखामा ७५ करोड र प्रदेशकै सबैभन्दा कम रसुवामा ५९ करोड रुपैयाँ कृषि कर्जामा उपयोग भएको छ । आलु, तरकारी, किबीलगायत उत्पादन बढाउन रसुवा, दोलखा, नुवाकोट र काभ्रेमा प्रशस्त कृषि कर्जा प्रवाह गरिनुपर्थ्यो । तर, त्यस क्षेत्रमा एकदम न्यून रकम गएको देखिएको छ, पूर्वकृषि सचिव कार्कीले भने । प्रतिवेदनले कार्कीकै भनाइलाई सम्भावनाका रूपमा औंल्याएको भने छ । मकवानपुर, धादिङ, चितवन, नुवाकोट, काभ्रेमा तरकारी, मासु र दूधको उत्पादन उच्च परीमाणमा गर्न सकिने बताइएको छ ।"
अब भैरहवाबाटै श्रम स्वीकृति,"भैरहवा (कास) गौतम बुद्ध अन्तर्राष्ट्रिय विमानस्थलबाट वैदेशिक रोजगारीमा जाने नेपाली श्रमिकको सुविधाका लागि भैरहवामै श्रम स्वीकृति सेवा प्रदान गर्न थालिएको छ । अस्कर अलि मियाँलाई श्रम स्वीकृति प्रदान गर्दै श्रम, रोजगार तथा सामाजिक सुरक्षामन्त्री किसान श्रेष्ठले बुधबार उक्त सेवाको शुभारम्भ गरे ।गौतम बुद्ध विमानस्थलको उद्घाटन तथा अन्तर्राष्ट्रिय उडान सञ्चालन भएको एक महिनापछि वैदेशिक रोजगार व्यवस्थापन शाखा स्थापना गरेर व्यक्तिगत श्रम स्वीकृति प्रदान गर्न थालिएको हो । शाखा उद्घाटन गर्दै मन्त्री श्रेष्ठले श्रमिकलाई श्रम स्वीकृति लिन काठमाडौं धाउनुपर्ने बाध्यताको अब अन्त्य भएको बताए । अन्तर्राष्ट्रिय विमानस्थल सञ्चालन गर्नु यस क्षेत्रका सबैको सपना थियो, उनले भने, यस विमानस्थललाई अब कसरी सफल बनाउने भन्नेतर्फ हामी लागेका छौं । वैदेशिक रोजगारीमा जाने धेरै नेपालीलाई भैरहवाबाट पठाउनुपर्नेमा उनले जोड दिए । गौतम बुद्ध विमानस्थलबाट अन्तर्राष्ट्रिय उडान सञ्चालन भएसँगै लुम्बिनी प्रदेश मात्र नभएर सुदूरपश्चिम, कर्णाली, वाग्मती र गण्डकी प्रदेशका श्रमिकलाई वैदेशिक रोजगारीमा जान सहज भएको छ । श्रमसम्बन्धी सबै काम भैरहवाबाटै हुने भएपछि यहाँबाट उडान भर्ने श्रमिकको संख्या र अन्तर्राष्ट्रिय उडान संख्यासमेत बढ्ने आकलन गरिएको छ । वैदेशिक रोजगारसम्बन्धी सेवालाई काठमाडौंमा मात्र सीमित नराखी भैरहवा र त्यसपछि पोखराबाट पनि सुरु गरिने मन्त्रालयका सचिव एकनारायण अर्यालले जानकारी दिए । राजधानीमा मात्र केन्द्रित रहेको सेवालाई अन्यत्रबाट पनि प्रदान गर्न सरकार अघि बढेको छ । म्यानपावर व्यवसायीले पनि साथ दिनूस्, उनले भने, यसका लागि म्यानपावर व्यवसायीलाई के सहयोग गर्नुपर्छ, त्यो सहयोग गर्न हामी तयार छौं । वैदेशिक रोजगार महासंघका अध्यक्ष विमल ढकालले सेवा दिँदा श्रमिकलाई अनावश्यक दुःख नदिन आग्रह गरे । सेवाग्राहीको सामान्य कमीकमजोरी र त्रुटिलाई केलाउँदै काम नरोक्नूस्, उनले भने, यसले राम्रो सन्देश जाँदैन ।"
सवारी र घरजग्गा करमा व्यापक हेरफेर,"प्रदेश सरकारहरूले आगामी आर्थिक वर्षको बजेटमार्फत राजस्वसँग सम्बन्धित नीति, कार्यक्रम तथा छुट र सहुलियतसम्बन्धी व्यवस्था परिवर्तन गरेका छन् । प्रदेश १ ले मनोरन्जन कर ०७९ फागुन मसान्तसम्ममा तिरे ब्याज छुट, ५ वर्षको सवारी कर एकमुष्ट बुझाए १० प्रतिशत छुटजस्ता राजस्वसम्बन्धी व्यवस्था बजेटमा राखेको छ । मधेस प्रदेशले विद्युतीय सवारीलाई छुट्टै कर निर्धारण गरेको छ । सामुदायिक विद्यालयका सवारी साधनमा ५० प्रतिशतसम्म कर छुट दिने, अटो रिक्सा र थ्री ह्विलर टेम्पोको कर १ हजार रुपैयाँले घटाउने जस्ता नयाँ व्यवस्था पनि ल्याएको छ । मधेस प्रदेशले होटल, रेस्टुराँ र साहसिक खेललगायतलाई आगामी आर्थिक वर्षदेखि छुट्टै कर शुल्क लगाउने भएको छ । वाग्मती प्रदेशले सिमेन्ट उद्योगहरूमा लाग्दै आएको प्राकृतिक स्रोत उपयोग शुल्क खारेज गरेको छ । ढुंगा, गिट्टी, बालुवामा दहत्तर तथा बहत्तरबापतको बिक्रीबाट प्राप्त राजस्वका लागि छुट्टै ऐन बनाउने पनि बजेटमा उल्लेख छ । काठमाडौं उपत्यकाभित्र सञ्चालित उत्पादनमूलक उद्योगले आफ्नो कारखाना वाग्मती प्रदेशका अरू जिल्लामा स्थानान्तरण गर्दा त्यस्तो उद्योगका नाममा खरिद गरिने जग्गाको रजिस्ट्रेसनमा छुट दिने व्यवस्था राखिएको छ । सवारी साधन नवीकरण नगरेका व्यक्तिहरूले आगामी फागुन मसान्तसम्ममा दाखिला गरे छुट पाउनेछन् ।गण्डकी प्रदेशले पनि सवारी साधन कर र जग्गा रजिस्ट्रेसन दरमा हेरफेर गरेको छ । गण्डकी प्रदेशभित्र वार्षिक रूपमा ३ सयभन्दा बढीलाई प्रत्यक्ष रोजगारी दिने उत्पादमूलक उद्योग स्थापना वा विस्तार गर्नका लागि जग्गा खरिद गर्दा लाग्ने शुल्कमा पूर्ण छुट दिने व्यवस्था गरिएको छ । व्यावसायिक कृषिका लागि खरिद गरिने जग्गाको रजिस्ट्रेसनमा पनि छुटको व्यवस्था छ । जनयुद्ध, जनआन्दोलन, मधेस आन्दोलनमा सहादत प्राप्त सहिद र बेपत्ता व्यक्तिका आश्रितका नाममा घरजग्गा कारोबार हुँदा लाग्ने शुल्कमा पूर्ण छुट दिइनेछ । अपांगता भएका व्यक्ति, दलित एवं पिछडिएका व्यक्तिले घरजग्गा रजिस्ट्रेसन शुल्कमा २५ प्रतिशत शुल्क छुट पाउने व्यवस्था पनि गण्डकी प्रदेश सरकारले बजेटमार्फत गरेको छ । लुम्बिनी प्रदेशले उक्त प्रदेशभित्र स्थायी ठेगाना भएका नागरिकको स्वामित्वमा रहेका तर अन्य प्रदेशमा दर्ता भएका सवारी साधन सोही प्रदेशमा दर्ता गरे सरुवा दर्ता दस्तुरमा शतप्रतिशत र एक वर्षको वार्षिक सवारी साधन करमा ५० प्रतिशत छुट दिने जनाएको छ । तीन वर्षभन्दा बढी समयदेखि सवारी कर नबुझाएका सवारीधनीले ०७९ चैत मसान्तसम्ममा पछिल्ला २ वर्षको मात्र थप दस्तुर र जरिवाना बुझाए पुग्नेछ । लुम्बिनी प्रदेशले कृषि आयमा लाग्ने करमा रहेको कर छुटको सुविधा ५ लाखबाट १० लाख पुर्याइएको छ । भूमिहीन, मुक्त कमैया र मुक्त हलिया परिवारले खरिद गरेको जग्गाको लिखत पारित गर्दा लाग्ने रजिस्ट्रेसन शुल्क, सेवा शुल्क र रोक्का शुल्कमा पूर्ण छुट पाउने व्यवस्था पनि बजेटमा राखिएको छ ।कर्णाली प्रदेशले दुई वा बढी पक्षले आपसी सहमतिमा कृषि प्रयोजनका लागि जग्गाको चाक्लाबन्दी र हक हस्तान्तरण गर्दा लाग्ने रजिस्ट्रेसन शुल्कमा ५० प्रतिशत छुट दिएको छ । कर्णालीभित्र सुर्ती र मदिराबाहेकका अन्य उत्पादनमूलक उद्योग स्थापना तथा सञ्चालन भए उद्योगका नाममा खरिद हुने जग्गाको रजिस्ट्रेसनमा शतप्रतिशत छुट दिएको छ । त्यस्तै, प्रदेशभित्र स्थायी ठेगाना भएका तर अन्य प्रदेशमा सवारी दर्ता गराएका सवारीधनीले सोही प्रदेशमै सरुवा गरे दर्ता शुल्कमा ५० प्रतिशत छुट पाउनेछन् ।सुदूरपश्चिम सरकारले पनि घरजग्गा रजिस्ट्रेसन शुल्क र सवारी साधन कर बढाएको छ । कृषि आयमा लाग्ने कर र पर्यटन शुल्कलाई सुदूरपश्चिमले पूर्ण छुट दिएको छ । आर्थिक वर्ष ०७७७८ सम्म प्रदेश सरकारलाई बुझाउन बाँकी कर ०७९ पुस मसान्तसम्म बुझाए ब्याज, शुल्क, दस्तुर र जरिवानामा ७५ प्रतिशतसम्म छुटको व्यवस्था बजेटमा राखिएको छ । आर्थिक वर्ष ०७७७८ सम्म नवीकरण नगरेका फर्म तथा उद्योगले आगामी पुस मसान्तसम्म नियमानुसार लाग्ने नवीकरण दस्तुर तथा जरिवानाको ५ प्रतिशत रकम मात्र बुझाए बाँकी जरिवाना तथा शुल्क मिनाहा गर्ने नीति सुदूरपश्चिम सरकारले लिएको छ ।"
एसपीपीमा सहभागी नहुने सरकारको प्रतिबद्धता,"(काठमाडौं)  अमेरिकासँग स्टेट पार्टनरसिप प्रोग्राम (एसपीपी) मा सम्झौता गर्दा सत्ता गठबन्धन टुट्ने जोखिम बढेपछि प्रधानमन्त्री शेरबहादुर देउवा पछि हटेका छन् । सत्ता गठबन्धन दलबाटै तीव्र विरोध भएपछि देउवाले उक्त सम्झौतासम्बन्धी विषय अमेरिका भ्रमणको सूचीमा नराख्ने बताएका हुन् । उनको अमेरिका भ्रमणका बेला सम्झौतामा हस्ताक्षर गर्ने तयारी सरकारले गरेको थियो ।देउवाले बुधबार बिहान गठबन्धन दलका शीर्ष नेतालाई बालुवाटार बोलाएर सम्झौता नहुने प्रस्ट पारेका थिए । गठबन्धन बैठककै निष्कर्षबमोजिम कानुनमन्त्री गोविन्दप्रसाद शर्मा कोइरालाले अमेरिकाले प्रस्ताव नै नगरेकाले सम्झौता अघि नबढ्ने जवाफ संसद्लाई दिए । अमेरिकाले अघि सारेको दसबुँदे प्रस्तावित सम्झौतालाई लिएर प्रमुख प्रतिपक्षी र सत्ता गठबन्धन दलका नेताहरू चर्को विरोधमा उत्रिएपछि देउवाले मंगलबार साँझै आफूनिकट मन्त्रीहरूलाई बोलाएर सम्झौता नहुने सन्देश दिएका थिए । त्यसअघि उनले निर्वाचनको मुखमा यस्तो सम्झौता गर्दा अमेरिकाप्रतिकै धारणामा नकारात्मक प्रभाव पर्ने भन्दै अमेरिकी अधिकारीहरूलाई तत्कालका लागि सम्झौता स्थगन गर्न आग्रह गरेका थिए । अमेरिकाको सकारात्मक सन्देश पाएपछि उनले गठबन्धनको बैठक बोलाएका हुन् । माओवादी अध्यक्ष पुष्पकमल दाहाल, एकीकृत समाजवादी अध्यक्ष माधवकुमार नेपाल र जसपा अध्यक्ष उपेन्द्र यादवसँग उनले गठबन्धनको सहमतिविपरीत आफूले कुनै पनि सम्झौता नगर्ने प्रतिबद्धता जनाएका थिए । बैठकमा गृहमन्त्री बालकृष्ण खाँण र कानुनमन्त्री कोइरालालाई समेत सहभागी गराइएको थियो ।माओवादी अध्यक्ष दाहाल र एकीकृत समाजवादी अध्यक्ष नेपालले निर्वाचनको मुखमा यस्तो सम्झौता गर्न नहुने भन्दै देउवालाई सचेत गराएका थिए । उनीहरूले सम्झौता भएमा आफ्नो पार्टीभित्र समस्या पैदा हुने र त्यसले गठबन्धनमै जोखिम आउने बताएका थिए । प्रधानमन्त्रीको प्राथमिकता आगामी निर्वाचनसम्म गठबन्धनलाई जसरी पनि लैजानुपर्छ भन्ने छ, त्यसलाई धरमर पार्ने गरी कुनै पनि सम्झौता वा कदम चाल्ने पक्षमा उहाँ हुनुहुन्न, सरकारका एक मन्त्रीले भने, शीर्ष तहको बैठकमा पनि प्रधानमन्त्रीले सहमतिबेगर यस्तो सम्झौता गर्दिन भनेर प्रस्ट रूपमा भन्नुभएको छ ।त्यही बैठकमा रक्षा मन्त्रालयका तर्फबाट खाँण र सरकारका तर्फबाट कानुनमन्त्रीले सम्झौताका विषयमा उठेका प्रश्नको जवाफ दिने समझदारी बनेको बैठकमा सहभागी एक नेताले बताए । विरोध सुरु हुनुअघिसम्म देउवाले आफ्नो भ्रमणकै क्रममा एसपीपी सम्झौतामा हस्ताक्षर गर्ने तयारी गरेका थिए । अमेरिकाले ५ मिलियन अमेरिकी डलर बराबरको सहयोग दिने गरी नेपाल सरकारसँग सम्झौता गर्न प्रस्तावसमेत पठाइसकेको थियो । निर्वाचनको मुखमा राष्ट्रवाद को मुद्दासँग जोडेर वामपन्थी ध्रुवीकरण हुन सक्ने खतरा बढेपछि प्रधानमन्त्री तत्काल सम्झौता गर्नबाट पछि हट्ने मुडमा पुगेका हुन् । नेपाल सरकार र अमेरिकाको युटाह राज्यको राष्ट्रिय पहरेदार (नेसनल गार्ड) बीच राज्यस्तरीय सहकार्य कार्यक्रम (एसपीपी) का लागि अमेरिकाले तयार पारेको १० बुँदाको प्रस्ताव सोमबार सार्वजनिक भएको थियो । कांग्रेसका नेताहरूले यसलाई सकारात्मक रूपमा लिँदै सम्झौता हुने संकेत गरिरहेका थिए भने प्रमुख प्रतिपक्ष दल र सत्ता गठबन्धनमै रहेका माओवादी केन्द्र र एकीकृत समाजवादीका नेताहरूले चर्को विरोध गरेका थिए । माओवादी संसदीय दलका प्रमुख सचेतक देव गुरुङले सम्झौता नगर्न मात्रै होइन, प्रधानमन्त्री देउवाले अमेरिका भ्रमण नै स्थगन गर्नुपर्नेर् बताउँदै आएका छन् । माओवादी नेता वर्षमान पुनले एसपीपीमा सम्झौता नहुनेमा आफूहरू आशावादी रहेको बताए । यो विषय ६७ वर्षदेखि चर्चामा छ । यो गम्भीर विषय हो । अहिलेको गठबन्धन सरकारले सम्झौता गर्दैन, उनले भने । कांग्रेस महामन्त्री गगन थापाले संसद्मा बोल्दै सम्झौताको विषयमा प्रधानमन्त्रीको जवाफ मागेका थिए । उनले यस्तो सम्झौता गर्न नहुने धारणासमेत राखेका थिए । संसद्मा सत्ता र प्रतिपक्षी सांसदले नेपालको परराष्ट्र नीति एवं नेपाली सैनिकलाई शक्ति राष्ट्रको सैन्य गठबन्धनमा संलग्न गराउने कुरा स्वीकार्य नहुने भन्दै प्रधानमन्त्री शेरबहादुर देउवाको धारणा माग गरेका थिए । सरकारको तर्फबाट मन्त्री कोइरालाले जवाफ दिएका थिए ।कोइरालाले कान्तिपुरसँग कुरा गर्दै प्रधानमन्त्री र शीर्ष नेताहरूसँग बुधबार बिहान बालुवाटारमा भएको बैठक समझदारीअनुसार नै संसद्मा आफूले जवाफ दिएको बताए । प्रधानमन्त्रीको इनिसिएसनमा नै मैले संसद्मा जवाफ दिएको हो, मैले संसद्मा जे भनें, सरकारको धारणा त्यही हो, उनले भने । अमेरिकासँगको प्रस्तावित एसपीपीबारे प्रमुख प्रतिपक्षी एमालेले संसद् सुरु हुनासाथ धारणा राख्न ढ्यापढ्यापे समय मागेका थिए । सबै सांसद उभिएर जरुरी सार्वजनिक महत्त्वको विषयमा धारणा राख्न एमालेका सांसद सिटबाट उठेपछि सभामुख अग्निप्रसाद सापकोटाले सांसद तथा पूर्वपरराष्ट्रमन्त्री ज्ञवालीलाई समय दिएका थिए । ज्ञवालीले एसपीपीमार्फत सरकारले मुलुकलाई भूराजनीतिक द्वन्द्वमा लैजान खोजेको आरोप लगाएका थिए । उनले सरकारले यस्तो सम्झौता गर्ला भन्ने परिकल्पना पनि नगरेको बताए । यो नेपालको संविधानको बर्खिलाप छ, नेपालले अहिलेसम्म अवलम्बन गर्दै आएको सन्तुलित, स्वतन्त्र परराष्ट्र नीतिको पनि बर्खिलाप छ, उनले भनेका थिए । नेमकिपाका सांसद प्रेम सुवाल र राप्रपाका सांसद राजेन्द्र लिङ्देनले एसपीपीलाई प्रतिनिधिसभाबाट गत फागुन १५ मा व्याख्यात्मक टिप्पणीसहित पारित अमेरिकाको मिलेनियम च्यालेन्ज कर्पोरेसन (एमसीसी) को अर्को भागको रूपमा ब्याख्या गर्दै सरकार मुलुकप्रति गम्भीर नबनेको बताए ।"
शिखर सुजका नयाँ मोडल,"काठमाडौं (कास) शिखर सुज इन्ड्रस्ट्रिजले नयाँ मोडेलका स्पोर्टस् जुत्ता बजारमा ल्याएको छ । कोरोना महामारीका कारण विगतमा सुस्ताएको बजार अहिले केही सहज भएसँगै जुत्ताका नयाँ मोडल उपभोक्तामाझ ल्याइएको कम्पनीले जनाएको छ । कम्पनीले एकैपटक ४० बढी मोडलका जुत्ता बजारमा ल्याएको हो । अहिले महिला, वृद्ध तथा युवावर्ग सबैको मागलाई ध्यानमा राखी बजारमा आएका स्पोर्टस् जुत्ता हल्का, लचकदार रहेको कम्पनीको दाबी छ । स्पोर्टस् जुत्ता सम्पूर्ण उमेर समूहका लागि उपयुक्त रहेको र सुपथ मूल्यमा पाइने पनि उसको भनाइ छ ।"
३ वितरकलाई सामसङको कार उपहार,"काठमाडौं (कास) नयाँ वर्ष २०७९ को अवसरमा सामसङले सञ्चालन गरेको नयाँ वर्ष, पुरस्कारको हर्ष वितरक उपहार योजनाअन्तर्गत ३ वितरकलाई कार उपहार प्रदान गरिएको छ । भरत ट्रेड प्रालि, सन मोबाइल स्टोर र जय माँ अम्बे मोबाइल स्टोरलाई किया सोनेट कार उपहार प्रदान गरिएको हो । साथै १० जना विजेतालाई बजाज २२० एफएबीएस मोटरसाइकल पुरस्कार वितरण गरिएको छ । यस योजनाअन्तर्गत ५० जनालाई दुबई भ्रमणका साथै अन्यलाई नगद भौचरसमेत प्रदान गरिएको सामसङले जनाएको छ । योजना सन् २०२२ को अप्रिलदेखि मे महिनासम्म सञ्चालन गरिएको थियो ।"
नेपाल चेम्बर एक्स्पोको पाँचौ संस्करण बिहीबारदेखि,"काठमाडौं (कास) नेपाल चेम्बर एक्स्पो २०२२ बिहीबारदेखि सुरु हुँदै छ । नेपाल चेम्बर अफ कमर्सले आयोजना गर्ने मेलाको पाँचौं संस्करण काठमाडौंको भृकुटीमण्डपमा सोमबारसम्म चल्नेछ । कोरोना महामारीका कारण अघिल्ला २ वर्ष एक्स्पो हुन सकेको थिएन । कोरोना संक्रमण जोखिम कम भएसँगै आर्थिक गतिविधिलाई चलायमान बनाउन एवं स्वदेशी उत्पादनको प्रवर्द्धन गर्न एक्स्पो गर्न लागेको चेम्बरले जनाएको छ । चेम्बर अध्यक्ष राजेन्द्र मल्लका अनुसार एक्स्पोको कन्ट्री पार्टनर बंगलादेश छ । एक्स्पोमा अटोमोबाइल, विद्युतीय सामग्री, फ्लोरिङ एन्ड फर्निसिङ, होम एप्लायन्स, फेसन, गार्मेन्ट, ह्यान्डिक्राफ्ट र जुत्ताचप्पललगायत वस्तुका १५० स्टल रहनेछन् । जसमा १०० वटा राष्ट्रिय एवं अन्तर्राष्ट्रिय कम्पनी, उद्योगी व्यवसायीको सहभागिता रहनेछ ।"
सिद्धार्थ बैंकमा अब अनलाइनबाटै डिम्याट खाता,"काठमाडौं (कास) सिद्घार्थ बैंकले डिजिटल प्रविधिको सदुपयोग गर्दै ग्राहकलाई छिटो तथा सहज सुविधा उपलब्ध गराउने उद्देश्यले अनलाइनमार्फत डिम्याट खाता खोल्न सकिने सुविधा ल्याएको छ । डिम्याट खाता खोल्न परेमा ग्राहकले भौतिक रूपमा बैंकमा उपस्थित नभई घरबाटै आवेदन दिन सक्नेछन् । यसका लागि बैंकको वेबसाइटमा गई इजी बैंक, डिम्याट सर्भिस, डिम्याट एकाउन्टमा जानुपर्नेछ । डिम्याट खाताका साथै मेरोसेयर र सीआरएनका लागि समेत ग्राहकले आवेदन दिन सक्ने बैंकले जनाएको छ । ग्राहकले दिएको आवेदनलाई सिद्धार्थ क्यापिटलले डिम्याट खाता खोल्ने प्रक्रिया अघि बढाई फ्रिज स्थितिमा डिम्याट खाता खालिदिनेछ । खाता खोलिसकेपछि ग्राहकलाई व्यक्तिगत प्रमाणीकरणका लागि परिचय खुल्ने कागजातहरूसहित ६० दिनभित्र नजिकको बैंक शाखा वा क्यापिटलमा उपस्थित हुन इमेल र एसएमएसमार्फत जानकारी गराइनेछ ।"
प्रकृति पूजा,भूमे पर्वको अवसरमा काठमाडौंको खुलामञ्चमा बुधबार सांस्कृतिक वेशभूषामा रमाउँदै मगर समुदाय । वर्षायामको सुरुवातसँगै बाली सप्रियोस् भनेर भूमिको पूजा गर्ने चलन छ । तस्बिर ः अंगद ढकालकान्तिपुर
महिनावारीमा कपको रोजाइ,"(काठमाडौं)  ललितपुरस्थित बालकुमारीकी मनीषा महर्जनले सेनिटरी प्याडको सट्टामा मिन्स्ट्रुअल कप प्रयोग गर्न थालेको तीन वर्ष भइसक्यो । प्याडको तुलनामा सहज र कम खर्चिलो हुने भएकाले उनले कप प्रयोग गर्न थालेको सुनाइन् । तीन वर्ष पहिला ५ सय रुपैयाँमा कप लिएँ, त्यही अहिलेसम्म चलिरहेको छ, महिनैपिच्छे प्याड किन्नुपर्ने झन्झटबाट मुक्त भएँ, उनले भनिन् । कम खर्चिलो र वातावरणमैत्री भएकाले कप प्रयोग सहज भएको उनको भनाइ छ । प्याड प्रयोग गर्दा कहाँ र कसरी फाल्ने भन्ने चिन्ता हुन्छ । कप प्रयोग गर्दा त्यस्तो समस्या नहुने उनले सुनाइन् । कप प्रयोगकर्ताका लागि पर्याप्त मात्रामा पानी भएको शौचालय भने अत्यावश्यक हुन्छ । महिलाले महिनामा एक प्याकेट मात्रै प्याड प्रयोग गर्ने हो भने पनि वर्षमा ७० रुपैयाँका दरले ८४० रुपैयाँ खर्च हुन्छ । तर कहिलेकाहीं महिनामै २ प्याकेट आवश्यक पर्छ । प्याडका कारण हुने घमौरा वा खटिरा (र्यासेज), एलर्जीलगायत समस्याबाट समेत छुटकारा मिलेको प्रयोगकर्ताहरूले सुनाए । चिकित्सकहरू पनि सेनिटरी प्याडको विकल्प मिन्स्ट्रुअल कप रहेको बताउँछन् ।पुरानो बानेश्वरकी ज्ञानु चौधरीले पनि कप प्रयोग गर्न थालेको ७ महिना पुग्यो । लकडाउनकै समयमा थाहा पाए पनि मानसिक रूपमा तयार हुन समय लागेको उनले सुनाइन् । सुरुमा कप प्रयोग गर्न कठिन भएको उनले सुनाइन् । आत्तिन थाल्यौं भने पनि कप योनीमा छिराउन मुस्किल हुन्छ, तर सामान्य छौं, दिमागमा केही छैन भने सहजै हुन्छ, उनले भनिन्, कप राम्ररी राख्न सक्यौं भने रगत बाहिर निस्कँदैन, प्याडभन्दा सजिलो हुन्छ । प्याड प्रयोग गर्दा महिनावारी सकिएपछि सधैं चिलाउने समस्या हुन्थ्यो । कप प्रयोग गर्न थालेपछि त्यस्तो कुनै समस्या नभएको उनले सुनाइन् । प्याड प्रयोग गर्दा लिकेजको र बाहिर सेप देखिन्छ भन्ने अनेक डर हुन्थ्यो, उनले भनिन्, तर अहिले न महिनावारीको तनाव न अन्य डर ।बजारमा धेरै थरीका मिन्स्ट्रुअल कप पाइने भएकाले राम्रो र गुणस्तरमा उपभोक्ताले ध्यान दिनुपर्ने प्रसूतिगृहका स्त्री तथा प्रसूतिरोग विशेषज्ञ डा कृतिपाल सुवेदीले बताए । कप किन्नुअघि कम्पनीका बारेमा जानकारी राख्नुपर्ने भन्दै उनले पहिलो पटक प्रयोग गर्दा नै संक्रमण भएको खण्डमा उक्त कपलाई निरन्तरता नदिन सुझाए । केमिकलबाट नै कप बन्ने हो, त्यसैले छिटो संक्रमण हुने सम्भावना हुन्छ, पहिलो चोटि नै संक्रमण भयो भने अर्को कम्पनीको कप रोज्नुपर्छ, उनले भने, महिनावारीको समयमा सरसफाइमा ध्यान दिनुपर्छ, प्रयोगकर्ताले कप निर्मलीकरण र सफाइमा अझै जोड दिनुपर्छ । प्याडको विकल्पमा आजभोलि ट्याम्पोन र मिन्स्ट्रुअल कपको प्रयोग बढेको उनी सुनाउँछन् । गुणस्तरहीन प्याड वा सामान्य प्याड प्रयोग गर्दा योनी वरिपरि चिलाउने र सेतो पानी बग्नेलगायत समस्या लिएर आउने हुँदा महिलाहरूलाई कप प्रयोग गर्न सुझाव दिने गरेको उनले बताए । मेरो अनुभवमा नेपाली बजारमा कप चल्न थालेको दुइचार वर्ष जति भयो, विदेश गएर फर्कने महिलाहरूले भने त्यसअघिदेखि नै प्रयोग गर्न थालेका हुन्, उनले भने । भन्सार विभागका तथ्यांकअनुसार पनि आर्थिक वर्ष ०७६७७ देखि प्याडसँगै ट्याम्पोन, मिन्स्ट्रुअल कप भित्रिन थालेका हुन् । परम्परागत सुतीको कपडा, सेनिटरी प्याडको विकल्पमा अहिले ट्याम्पोन र मिन्स्ट्रुअल कप आइसकेका छन् । बंगलामुखी बस्ने अस्मिता बस्नेत कप प्रयोग गर्ने निर्णय ढिला गरेकोमा पछुतो गर्छिन् । उनले प्याड छोडेर कप रोजेको महिना दिन मात्र भएको सुनाइन् । तर पहिलो महिनामै सन्तुष्ट छिन् । कप भनेको सुन्थे तर वास्ता गरिनँ, फेसबुकतिर धेरै आउन थालेपछि बल्ल चासो दिएँ, उनले भनिन्, महिनावारी भएको पहिलो दिन राति मात्र प्रयोग गरे । लिकेज हुने, कपभित्रै हराउने हो कि भन्ने डरले रातभर सतायो । दोस्रो दिनदेखि भने दिउँसो पनि प्रयोग गर्न थालेको र प्याडभन्दा सजिलो भएको उनले बताइन् । कप प्रयोगले महिनावारीको बेलामा हुने दुखाइ कम भएको महसुस भएको छ, उनले भनिन् ।सेनिटरी प्याड किनारा पसलदेखि अस्पतालसम्म किन्न पाइए पनि मिन्स्ट्रुअल कप अनलाइनमा मात्र सीमित छ । बजारमा मिन्स्ट्रुअल कप मात्र बेच्ने फेसबुक, इन्स्ट्राग्राम पेजदेखि इकमर्स साइटहरू छन् । ग्लो गेटर वर्ल्ड, सिरोना हाइजिन, द भी कप, स्मार्ट कप, पी सेफ, पुतली नेपालदेखि दराज, ग्यापुलगायतमा मिन्स्ट्रुअल कप पाइन्छन् । त्यस्तै स्वदेशी प्याड उद्योगले समेत आयातित कप बेच्न थालेका छन् । सेफ्टी ब्रान्डका जास्मिन हाइजिनले पनि आयातित मिन्स्ट्रुअल कप बेच्ने थालेको २ वर्ष भयो । उपभोक्ताले खोज्न थालेपछि बजार बुझ्नकै लागि भए पनि कप बेच्न सुरु गरेको जास्मिन हाइजिनका प्रबन्ध निर्देशक पुनित सदाले बताए । हाइजिनमा प्याड मात्र हुँदैन, बेबी डाइपर, एडल्ट डाइपर, बेब वाइप्स, पेन्टीलाइनर, फेसमास्कलगायत कप पनि पर्छन्, उनले भने, त्यसैले एकै पटक लगानी गर्नभन्दा नि बजार बुझ्नकै लागि पनि चीनबाट कप आयात गरेर बेच्न थालेका हौं । कम्पनीको हालसम्म जम्मा २ सय जना कप प्रयोगकर्ता रहेको उनले सुनाए । अहिले महिलाहरू कपप्रति जागरुक हुन थाले पनि प्रयोगमा भने हिचकिचाइरहेका उनको भनाइ छ । कपको बजार बिस्तारै बढ्दै गएको खण्डमा व्यवसायीहरू लगानी गर्न इच्छुक हुने भए पनि सरकारको नीतिले गर्दा हतोत्साही भएको उनले बताए । प्याडकै उद्योग बन्द हुने स्थितिमा पुग्दा बजार भए पनि लगानी गर्न खोज्ने अवस्था नरहेको उनले सुनाए ।"
तिलौराकोटमा २४ सय वर्षअघिको भग्नावशेष,"कपिलवस्तु (कास) बुद्धस्थल तिलौराकोटको मध्य भागमा रहेको पोखरीको दक्षिणतर्फको संरचना उत्खनन गर्दा मौर्यकालीन इँटाले बनेका पर्खालको भग्नावशेष फेला परेका छन् । पर्खालमा ४७ सेन्टिमिटर लामो, २६ देखि २८ सेन्टिमिटर चौडा र ७ सेन्टिमिटर मोटो इँटा प्रयोग गरेको पाइएको छ । ९१० तह गहिरो पर्खाल भेटिएको छ, उत्खननमा संलग्न लुम्बिनी विकास कोषका पुरातत्त्व अधिकृत हिमाल उप्रेतीले भने, नेचुरल स्वायलसम्मको गहिराइमा जाँदा अझ बढी तह भेटिने निश्चित छ । यसअघि सन् २०१६१७ मा उत्खनन गर्दा पोखरीको दक्षिणपश्चिम र पूर्वदक्षिणको कुना भेटिएको थियो । अहिले उक्त दुवै कुना दक्षिणी क्षेत्रबाट एकापसमा जोडिएको पाइएका हुन् । पोखरीमा २६ तहसम्मको इँटा भेटिएको छ । पुरातत्त्व विभाग र लुम्बिनी विकास कोषका विज्ञ एवं पुरातत्वविद्को टोलीले अत्याधुनिक प्रविधिका उपकरण प्रयोग गरेर करिब एक महिनासम्म उत्खनन गरेको थियो । एक मिटर चौडा र २४ मिटर लामो ट्रेन्च खनेर उत्खनन गर्दा माटाका भाँडाकुँडा, कर्ड इम्प्रेस, तामाका सिक्का, जनावरका मूर्ति र शिलाछाप पाइएका छन् । झन्डै डेढ मिटर गहिरोसम्म उत्खनन गरिएको थियो । रेडियो कार्बन तिथि निर्धारण गर्दा इसापूर्व तेस्रोदेखि दोस्रो शताब्दी झन्डै २४ सय वर्षअघि बनेको संरचना फेला पर्नाले तिलौराकोटको ऐतिहासिकता प्रमाणित बन्दै गएको पुरातत्त्व विभागका पुरातत्त्व अधिकृत भास्कर ज्ञवालीले बताए । त्यसपछिबाट त्यत्तिकै छाडिएको थियो, उनले भने, भूभौतिक सर्वेक्षण (जियोफिजिक्स) गर्दा अहिले फेला परेको हो । त्यसपछिबाट अहिले अध्ययन अन्वेषण थालिएको हो ।"
ओमानमाथि सानदार जित,"ह्युस्टन (कास) करण केसीको ५ विकेट तथा ओपनरद्वय आसिफ शेख र कुशल भुर्तेलको शतकीय साझेदारीमा नेपालले विश्वकप लिग २ क्रिकेटमा शीर्ष स्थानको ओमानविरुद्ध ७ विकेटको सानदार जित हात पारेको छ । करणको सानदार बलिङपछि टस जितेको ओमान ४६५ ओभरमा १ सय ६३ रनमै अलआउट भएको हो । मोसा क्रिकेट मैदानमा आसिफ र कुशलले पहिलो विकेटमा १ सय १४ रनको कीर्तिमानी साझेदारी गरेपछि नेपालले ३३१ ओभरमै लक्ष्य भेट्टायो । आसिफ ६२ र कुशल ५६ रन बनाए । एकदिवसीय अन्तर्राष्ट्रियमा नेपालबाट ओपनिङ ब्याटिङमा पहिलो पटक शतकीय साझेदारी सम्भव भएको हो । यी दुईले नै अमेरिकाविरुद्ध ओमानी भूमिमा ६६ रनको साझेदारी गरेका थिए, जुन नेपालको पहिलो विकेटमा बनेको उच्च स्कोर थियो । उनीहरूको १ सय १४ रनको त्या साझेदारी एकदिवसीय अन्तर्राष्ट्रियमा नेपालको चौथो शतकीय र कुल दोस्रो उच्च साझेदारी हो । देव खनाल र दीपेन्द्रसिंह ऐरीले पपुवा न्युगिनीविरुद्ध तेस्रो विकेटमा जोडेको १ सय २९ रन नेपालको एकदिवसीय अन्तर्राष्ट्रियमा उच्च साझेदारी थियो । नेपाल बिहीबार ओमानसँग १३ रनले पराजित हुँदा आसिफ र कुशल दुवै चोटका कारण टिममा थिएनन् । अमेरिकासँगको शनिबार फर्किएर आसिफ र कुशलले पहिलो विकेटमा ५६ रन जोडेका थिए । आसिफले लगातार दोस्रो अर्धशतक बनाएका हुन् । अमेरिकाविरुद्ध अघिल्लो खेलमा ६१ रन बनाएका आसिफले ८६ बलको इनिङ्समा ७ चौका र १ छक्का प्रहार गरे । कुशलले ७५ बल खेल्दै ५ चौका प्रहार गरे । देव खनाल रिभर्स स्विप गर्ने प्रयासमा १० रनमा आउट भए । उपकप्तान रोहित पौडेल २२ र विजयी चौका प्रहार गरेका दीपेन्द्र ६ रनमा अविजित रहे ।यसअघि नेपालको बलिङमा करण र कप्तान सन्दीप लामिछाने छाएका थिए । करणले कश्यप प्रजापति र शोएब खनाललाई समान २ रनमा आउट गरेपछि नेपालले सुरुदेखि नै ओमानलाई दबाबमा राख्यो । सन्दीपले ओपनर जतिन्दर सिंहलाई २३ रनमा बोल्ड गरे भने आयान खानलाई शून्य र खावर अलीलाई १ रनमा आउट गरेपछि ओमान १७ औं ओभरमा ४९५ को स्थितिमा पुग्यो । ओमानका कप्तान जेसन मक्सुद र सन्दीप गौडले छैटौं विकेटमा ८३ रनको साझेदारी गरेर नेपालमाथि चुनौती तेर्स्याए । दीपेन्द्रले मक्सुदलाई एलबीडब्लु आउट गरी नेपाललाई महत्त्वपूर्ण विकेट दिलाए । नेपालसँगको अघिल्लो खेलमा अन्तिम ओभरसम्म डटेर अविजित १ सय ४ रन बनाएका मक्सुदले अर्को अर्धशतकीय इनिङ्स खेले । उनले १ सय बल खेल्दा ३ चौका प्रहार गर्दै ५२ रन बनाए । ओमानसँगको अघिल्लो खेलमा ३८ रन खर्चेर ५ विकेट लिएका करणले गौडलाई आउट गरे । गौडले ९१ बलमा ३ चौका र १ छक्का प्रहार गरेका थिए । उनले नसिम खुशीलाई १० रनमै आउट गरे । कलिमुल्लाहलाई एलबीडब्लु आउट गर्दै करणले व्यक्तिगत ५ विकेट पूरा गरे । करणले १० ओभरमा ३३ रन खर्चे । सन्दीपले १० ओभरमा ४७ रन खर्चेर ३ विकेट लिएका थिए । अन्तिम विकेट सोमपाल कामीको नाममा रह्यो । नेपाली टोलीमा एक खेलाडी परिवर्तन गरिएको थियो । सुशन भारीको स्थानमा अर्का देव्रेहाते स्पिनर सागर ढकाललाई राखिएको थियो । पहिलो दुई खेलमा सुशनले विकेट लिन सकिनन् । ५ ओभर बलिङ गरेका सागरले पनि ओमानसँग विकेट लिन सकेनन् ।"
कोस्टारिका विश्वकप पुग्ने अन्तिम टोली,"विश्वकप खेल्ने ३२ देशसमूह ए कतार, इक्वेडर, सेनेगल र नेदरल्यान्ड्ससमूह बी इंग्ल्यान्ड, इरान, अमेरिका र वेल्ससमूह सी अर्जेन्टिना, साउदी अरेबिया, मेक्सिको र पोल्यान्डसमूह डी फ्रान्स, अस्ट्रेलिया, डेनमार्क र ट्युनिसियासमूह ई स्पेन, कोस्टारिका, जर्मनी र जापानसमूह एफ बेल्जियम, क्यानडा, मोरोक्को र क्रोएसियासमूह जी ब्राजिल, सर्बिया, स्विट्जरल्यान्ड र क्यामरुनसमूह एच पोर्चुगल, घाना, उरुग्वे र दक्षिण कोरिया"
नेपाल ७० ले पराजित,"काठमाडौं (कास) नेपाली राष्ट्रिय फुटबल टिमले इन्डोनेसियाविरुद्ध ७० को हारसँगै मंगलबार एफसी एसियन कप २०२३ छनोटको यात्रा टुंग्याएको छ । लगातार तीन हारपछि समूह ए मा अंकविहीन रहेपछि नेपाल छनोटबाटै बाहिरियो ।कुवेतको जाबेर अल अहमद रंगशालामा भएको खेलमा नेपालले पहिलो हाफमा दुई गोल बेहोरेको थियो भने दोस्रो हाफमा थप ५ गोल भयो । कुनै पनि स्थान र समयमा नपाली टिमको प्रदर्शन सुदृढ थिएन । डिफेन्डर सुमन अर्यालले डरलाग्दो ट्याकलको कारण ३३ औं मिनेटमै दोस्रो पहेँलो कार्ड बेहोर्दै मैदान छाडेपछि नेपाली टिम संकटमा परेको थियो । त्यसपछि इन्डोनेसियाले ६ गोल गर्यो ।फिफा वरीयतामा नेपालभन्दा ९ स्थानमाथिको इन्डोनेसिया प्लेअफमार्फत् एसियन कप छनोटको तेस्रो चरणमा पुगेको थियो । कुवेती प्रशिक्षक अब्दुल्लाह अल्मुताइरीले सम्हालेको नेपालले इन्डोनेसियालाई कुनै पनि पक्षमा दबाब दिन सकेन । विटान सुलेमनले दुई गोल गरे भने डिमास ड्राजाद, फचरुद्दिन अरयन्तो, सदिल रामदानी, एलटन बगोट र मार्सेलिनो फर्डिनानले एकएक गोल गरे ।कप्तान नवयुग श्रेष्ठ बेन्चमा रहेपछि मिडफिल्डर पुजन उपरकोटीले आर्मब्यान्ड लगाएका थिए । शिव गुरुङ र नीरकुमार राईले पहिलो रोजाइमा खेल्दै अन्तर्राष्ट्रिय फुटबलमा डेब्यु गरे । यसअघि नेपालले जोर्डनसँग २० र कुवेतसँग ४१ को हार बेहोर्यो । समूहमा सर्वाधिक ० अंक जोडेको जोर्डन र ६ अंक बनाएको इन्डोनेसिया अर्को वर्ष चीनमा हुने एसियन कपमा छनोट भएको छ । ३ अंकमै सीमित कुवेत भने नेपालसँगै छनोटमै रोकियो ।"
सुभाष र प्रतिमाको अग्रता,काठमाडौं (कास) नम्बर एक एमेच्योर गल्फर सुभाष तामाङले गोकर्ण गल्फ क्लबमा ६ अन्डर ६६ स्कोर गर्दै ओलम्पिक दिवसको अवसरमा आयोजित राष्ट्रिय गल्फको पहिलो दिन बुधबार एक स्ट्रोकको अग्रता लिएका छन् ।१३ औं सागका दुई स्वर्णधारी उनले सदभाव आचार्यमाथि एक स्ट्रोकको अग्रता लिए । दोस्रो वरीयताका सदभावले ५ अन्डर ६७ को कार्ड बनाए । सुभाषले सुरुका ९ होलमा तीन अन्डर ३३ स्कोर गरे । उनले पछिल्ला ९ होलको स्कोर पनि तीन अन्डर ३३ मै राखे । सुरुका ९ होल तीन अन्डर ३३ मा पूरा गरेका सद्भवले त्यसपछि दुई अन्डर ३४ खेलेका थिए । किसन परियार १६ ओभर ८८ सहित तेस्रोमा छन् । रनदीप थापा र सायन बस्न्यात समान १९ ओभर ९१ स्कोर गर्दै शीर्ष चारमा अटाए ।चर्चित गल्फर प्रतिमा शेर्पा इभन पार ७२ खेल्दै महिलातर्फ शीर्षस्थानमा रहेकी छन् । उनले सुरुका ९ होलमा १ ओभर ३७ र दोस्रोमा १ अन्डर ३५ स्कोर गरिन् । उनीभन्दा सात स्ट्रोक पछाडि छिन् कश्मिरा शाह (७ ओभर ७९) । सुष्मा सिग्देल ११ ओभर ८३ सहित तेस्रोमा छन् । नेपाल गल्फ संघद्वारा आयोजित ५४ होलको प्रतियोगितामा पुरुषतर्फ २१ वर्षमुनिका १४ खेलाडी सहभागी छन् । प्रतियोगिताले विश्व वरीयताको मान्यता पाएको छ ।
भ्याली र एन्जल्सलाई बीएनए कप,"काठमाडौं (कास) भ्याली पब्लिक र एन्जल्स हार्ट बुधबार पाँचौं बीएनए कप अन्तरविद्यालय बास्केटबल प्रतियोगितामा च्याम्पियन बनेका छन् । भ्याली पब्लिक सिनियरतर्फ ब्वाइजगर्ल्स दुवैमा विजेता भयो । एन्जल्स हार्ट जुनियर ब्वाइजतर्फ च्याम्पियन बन्यो । बसुन्धारा नेसनल एकेडेमी (बीएनए) द्वारा आयोजित प्रतियोगिताको फाइनलमा भ्याली पब्लिकले एचएचसीएलाई ४५२१ स्कोरले पराजित गर्यो । भ्यालीको जितमा छिरिङ लामाले १८ स्कोर गरे । सिनियर गर्ल्सको उपाधि भिडन्तमा भ्याली पब्लिकले ग्रिनल्यान्डमाथि २१९ को जित पायो । भ्यालीकी अनिता गुरुङले ९ स्कोर गरिन् । जुनियर ब्वाइज फाइनलमा एन्जल्स हार्टले इडेन ब्रिज एकेडेमी (ईबीए) लाई २३१८ ले हरायो । एन्जल्सका प्रतीक कँडेलले ८ स्कोर जोडे । सिनियर ब्वाइजमा भ्यालीका सुनील पौडेल, गर्ल्समा भ्यालीकै अनिता गुरुङ र जुनियर ब्वाइजमा एन्जल्स हार्टका प्रतीक कँडेल मोस्ट भ्यालुएबल प्लेयर घोषित भए ।"
एसईई बास्केटबल,काठमाडौं (कास) क्याम्पियन एकेडेमीमा बुधबार सम्पन्न थ्री बाई थ्री एसईई क्याम्पियन बास्केटबलको उपाधि स्प्याड्स (रातो बंगला) ले जितेको छ । स्प्याड्सले पहिलोपल्ट आयोजित बास्केटबल फाइनलमा लिम्पिया स्कुललाई १९१६ स्कोरले हराएको हो । एसईई फुटसलको पाँचौं संस्करण फाइनलमा फुटसल फाइभ भक्तपुरले बिड्डु एफसी ललितपुरलाई ३० ले हरायो । विजेताले ५० हजार र उपविजेताले ३० हजार हात पारे । बास्केटबल विजेताले १० हजार र उपविजेताले ५ हजार पाए ।
स्केटबोर्ड पोखरामा,काठमाडौं (कास) नेपाल स्केटिङ तथा स्केटबोर्डिङ संघले पाँचौं राष्ट्रिय स्केट बोर्ड प्रतियोगिता असार पहिलो साता गर्ने भएको छ । उक्त राष्ट्रिय प्रतियोगिता पोखरामा असार ६ र ७ गते गर्ने संघले जनाएको हो । पोखरा रंगशालास्थित अन्नपूर्ण स्केटपार्कमा हुने प्रतियोगितामा २२ देखि २५ जिल्लाका १ सय पुरुष र ३० महिला खेलाडीले प्रतिस्पर्धा गर्ने संघका अध्यक्ष अच्युत खनालले जानकारी गराए ।

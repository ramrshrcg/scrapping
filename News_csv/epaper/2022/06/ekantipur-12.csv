शीर्षक,विवरण
रेलमार्गका नाममा ५ हजार परिवारको जग्गा २ वर्षदेखि रोक्का,"(बिर्तामोड)कनकाई नगरपालिका९ घैलाडुब्बाका लक्ष्मीप्रसाद मैनालीले गत मंसिरमा १५ लाख रुपैयाँ ऋण लिएर छोरीको विवाह गरिदिए । अहिले उनी आफन्त र छरछिमेकलाई उक्त ऋण कसरी तिर्ने भन्ने चिन्तामा छन् । खेतीपातीमा निर्भर उनको आम्दानीको भरपर्दो स्रोत छैन । ठूलो आर्थिक कारोबार गर्नुपर्दा जमिन बेच्नुपर्छ वा बैंकमा धितो राखेर ऋण लिनुपर्छ तर उनी यी दुवै विकल्प प्रयोग गर्न पाउँदैनन् । उनको २ बिघाभन्दा बढी जग्गा पूर्वपश्चिम रेलमार्गका लागि २ वर्षदेखि रोक्का छ । केही कारोबार गरूँ भने जग्गा नै रोक्का छ । सरकारले न मुआब्जा दिन्छ, न जग्गा फुकुवा गरिदिन्छ, उनले भने । पूर्वपश्चिम रेलमार्गअन्तर्गत काँकडभिट्टाइनरुवा खण्डका लागि २ वर्षदेखि जग्गा रोक्का गरिँदा झापा, मोरङ र सुनसरीका करिब ५ हजार परिवार मैनालीजस्तै समस्यामा छन् । सरकारले जग्गा रोक्का गरेकाले किनबेच, अंशबन्डा, नामसारी, बैंकिङ कारोबार ठप्प छ । सरकारले यस्तो कठिन अवस्था बनाइदिएको छ कि पूरा व्यवहार चौपट बनेको छ, बिर्तामोड नगरपालिका३ का खगेन्द्र खरेलले भने । फर्निचर व्यवसायी उनले व्यवसाय गर्न साढे ३ तले घरसहित ७ कट्ठा जग्गा बिर्तामोडस्थित एक्सेल डेभलपमेन्ट बैंकमा धितो राखेर ३ करोड ५० लाख रुपैयाँ ऋण लिएका थिए । तर यही ७ कट्ठा जग्गामध्ये १३ धुर रेलमार्गमा पर्ने भएको छ । घरजग्गा रेलमार्गमा पर्ने भएपछि बैंकले उनलाई ऋण चुक्ता गर्न लगातार दबाब दिएको र रेल विभागले रोक्का गरिदिएपछि ताकेता अझ बढेको उनले सुनाए । कोरोना संक्रमणले व्यापार व्यवसाय ठप्प थियो, दबाब बढेपछि अर्को जग्गा राखेर अर्कै बैंकबाट थप ऋण लिएर एक्सेल बैंकलाई तिरेँ, उनले भने, रेल कुदाउँछौं भन्ने सरकारका कारण जनतालाई योभन्दा दुःख अरू के हुन सक्छ ?काँकडभिट्टाइनरुवा खण्ड १०६५९ किलोमिटर लामो हुने रेल विभागले जनाएको छ । यसले ३ जिल्लाका १८ पालिकाअन्तर्गत ६२ वटा वडा समेट्नेछ । रेलमार्गबाट ५१२६९ हेक्टर जमिन खेतीयोग्य, ५३६१ हेक्टर जलक्षेत्र, ३३ हेक्टर बस्ती र १९६० हेक्टर वन क्षेत्र प्रभावित हुनेछ । घर, भवनसहितका ४ हजारभन्दा बढी भौतिक संरचना हटाउनुपर्ने विभागको भनाइ छ । रेलमार्ग बनाउन झापा प्रशासन कार्यालयले जिल्लाका २ हजार २ वटा कित्ता नम्बर उल्लेख गरी २०७७ जेठ २४ मा जग्गा अधिग्रहणसम्बन्धी ३५ दिने सूचना प्रकाशन गरेको थियो । जेठ २७ मा मोरङ प्रशासनले पनि १ हजार ३ सय ५७ र सुनसरी प्रशासनले ८ सय ४९ वटा कित्ताको उस्तै सूचना जारी गरेको थियो । उक्त सूचनाको आधार भन्दै तीनवटै जिल्लाका नापी र मालपोत कार्यालयले सूचनामा उल्लेख भएभन्दा बढी झापामा २ हजार ४ सय ५७, मोरङमा १ हजार ६ सय ३८ र सुनसरीमा १ हजार ३ सय २९ वटा कित्ता रेलमार्गमा पर्ने उल्लेख गरेको छ । नापी र मालपोतले कायम गरेको कुल ५ हजार ४ सय २४ वटा कित्ता जग्गा सरकारले रोक्का राखेको हो ।लामो समयसम्म जग्गा रोक्का राखेर मुआब्जासमेत वितरण नगर्दा प्रभावितहरू सडक संघर्ष गर्नुपर्ने अवस्थामा पुगेको तीनै जिल्लाका प्रभावितहरू संलग्न रेलवे प्रभावित तथा मुआब्जा समन्वय समितिका संयोजक लक्ष्मी मैनालीले बताए । ऋणधन गरेर कमाएको १० धुर जग्गादेखि २३ बिघाको प्लट नै रेलमार्गमा पर्छ भन्दै रोक्का छ, रेलमार्गमा पर्ने बाहेकको जग्गा फुकुवा गरिदिए पनि हुन्थ्यो, उनले भने, समस्या समाधानका लागि हामीले लगातार तीनै जिल्लाका प्रमुख जिल्ला अधिकारी, रेल विभागका प्रमुख तथा प्राविधिक, संघ तथा प्रदेशका सम्बन्धित मन्त्रीको ध्यानाकर्षण गराउँदै आएका छौं । अझैसम्म सुनुवाइ भएको छैन ।प्रभावितहरूलाई मुआब्जा वितरण गर्न तथा आवश्यक बाहेकको जग्गाको रोक्का फुकुवा गरिदिन जिल्लाका राजनीतिक दल, संवाद समूहलगायतले समेत सरकारलाई आग्रह गर्दै आएका छन् । काँकडभिट्टाइनरुवा खण्डको मुआब्जाका लागि २४ अर्ब खर्च लाग्ने रेल विभागको अनुमान छ । समन्वय समितिका संयोजक मैनालीले भने चलनचल्तीको न्यूनतम मूल्य राख्दा पनि मुआब्जामा मात्रै एक खर्ब रुपैयाँभन्दा बढी खर्च लाग्ने दाबी गरे ।सरकारले आगामी आर्थिक वर्षको बजेटमा समेत रेलमार्गका लागि छुट्टै बजेटको व्यवस्था नगरेको समन्वय समितिका महासचिव रञ्जित प्रसाईंले बताए । बजेट भाषणले त हाम्रो अन्योललाई थप अनिश्चित बनाइदिएको छ । अब कडा संघर्षमा उत्रनुको विकल्प छैन, उनले चेतावनी दिए । संघर्षमा जानुअगाडि समन्वय समितिको बैठकले तत्कालै प्रधानमन्त्री र विभागीय मन्त्रीलाई भेटेर ध्यानाकर्षण गराउने निर्णय भएको उनले जनाए । हालसम्म रेलमार्गमा पर्ने क्षेत्रको सीमांकन (डिमार्केसन) गरी पिल्लर गाड्ने काम सकिएको छ । प्रतिघण्टा २ सय किलोमिटरको गतिमा चल्ने रेलमार्गले दायाँबायाँ २५ मिटर क्षेत्रफल ओगट्छ । उक्त खण्ड निर्माणका लागि ९० अर्ब रुपैयाँ लाग्ने रेल विभागको अनुमान छ ।"
पञ्चायतदेखिको अधुरो योजना,"(काठमाडौं)जनआन्दोलनबाट पुनःस्थापित प्रतिनिधिसभामा २८ असार ०६३ मा बजेट प्रस्तुत गर्दै तत्कालीन अर्थमन्त्री रामशरण महतले भनेका थिए, सार्वजनिकनिजी साझेदारीका अवधारणामा मलखादलगायत कृषि प्रसार सामग्रीमा निजी क्षेत्रलाई प्रोत्साहन गर्ने नीति अवलम्बन गरिनेछ । सात वर्षपछि ०७०७१ का लागि तत्कालीन अर्थमन्त्री शंकरप्रसाद कोइरालाले बजेट प्रस्तुत गर्दै भनेका थिए, प्रांगारिक मल कारखाना स्थापना गर्न ५० प्रतिशत अनुदान दिने र रासायनिक मल कारखाना स्थापना गर्न विस्तृत सम्भाव्यता अध्ययन गर्न बजेट व्यवस्था गरिनेछ ।फेरि तीन वर्षपछि आर्थिक वर्ष ०७३७४ को बजेट प्रस्तुत गर्दै तत्कालीन अर्थमन्त्री विष्णु पौडेलले अझ अगाडि बढेर घोषणा गरे, प्रांगारिक मल कारखाना तथा जैविक विषादी उत्पादन केन्द्र स्थापनाका लागि ८५ प्रतिशतसम्म पुँजीगत अनुदान दिने र रासायनिक मल कारखाना खोल्नका लागि स्वदेशीविदेशी लगानीकर्ता प्रोत्साहनको नीति लिइनेछ ।०७४ को निर्वाचनपछि गठन भएको शक्तिशाली सरकारका अर्थमन्त्री युवराज खतिवडाले आफ्नो पहिलो बजेटमा भने, कृषि आपूर्ति सहज गर्न सहकारी र निजी क्षेत्रसँगको सहकार्यमा रासायनिक मल, प्रांगारिक मल किटनाशक विषादी तथा कृषि औजार कारखाना स्थापना गरिनेछ ।अर्को वर्ष अर्थात् ०७६७७ मा बजेट ल्याउँदा भने खतिवडाले अर्कै कार्यक्रम घोषणा गरे, बजेटमार्फत उनले भने, कर्णाली प्रदेशलाई पूर्ण अर्गानिक र रासायनिक मल प्रयोगरहित प्रदेश बनाइनेछ र क्रमशः सबै प्रदेशमा प्रांगारिक मलको प्रयोग बढाउँदै अर्गानिक खेतीलाई प्रोत्साहन गरिनेछ । खतिवडा अर्थमन्त्री हुँदा प्रधानमन्त्री केपी शर्मा ओली नै थिए । ओली सरकारमा खतिवडालाई प्रतिस्थापन गरेर अर्थमन्त्री भएका विष्णु पौडेलले भने फेरि फरक नीति प्रस्तुत गरे । अध्यादेशमार्फत गत वर्षको बजेटमा उनले भने, आगामी तीन वर्षभित्र नेपालमै रासायनिक कारखाना खोलिनेछ । उनको बजेटलाई प्रतिस्थापन गर्न नयाँ अर्थमन्त्री जनार्दन शर्माले संसद्मा नयाँ विधेयक ल्याए, जसमा पनि तीन वर्षभित्र रासायनिक मल खरिद गर्ने घोषणा दोहोर्याइएको थियो ।आगामी आर्थिक वर्ष ०७९८० को बजेट प्रस्तुत गर्दै अर्थमन्त्री शर्माले भनेका छन्, ग्रिन हाइड्रोजन र ग्रिन प्रविधि प्रयोग गरी रासायनिक मल कारखाना स्थापना गर्न लगानी बोर्डमार्फत कार्य अगाडि बढाइनेछ ।यसरी ०६३ यताका सबै सरकारले रासायनिक मल कारखाना खोल्ने घोषणा गरेका छन् । तर अहिलेसम्म यसको प्रविधि, लगानी ढाँचा, वातावरणीय पक्ष, बजार आवश्यकता र प्रतिफल विश्लेषण नै गरिएको छैन । यतिसम्म कि, नेपालका लागि रासायनिक मल कारखाना आवश्यक हो वा होइन, चलाउन सकिन्छ कि सकिँदैन भनेर निचोडमा पुग्न अध्ययनसमेत गरिएको छैन । मल कारखानाको कथा यो राजनीतिक व्यवस्थाभन्दा पनि पुरानो हो, रासायनिक मल कारखाना खोल्ने विषयमा पहिलो पटक ०४१ भदौमा जापान सहयोग नियोग (जाइका) ले सम्भाव्यता अध्ययन गरेको थियो । अहिले जर्मनीको डीआईएजी इन्डस्ट्रिज कम्पनीले सम्भाव्यता गर्न लागेको छ, यो आठौं पटकको अध्ययन हो । लगानी बोर्डको गत चैतमा बसेको बैठकले नवलपरासीको बर्दघाटमा रासायनिक मल कारखाना खोल्न विस्तृत सम्भाव्यता अध्ययनका लागि डीआईएजी इन्डस्ट्रिजलाई अनुमति दिने निर्णय गरेको हो । विस्तृत सम्भाव्यता अध्ययनका लागि समझदारी (एमओयू) गर्ने तयारी चलिरहेको छ, अध्ययनका सर्तहरू के हुने र कार्यादेश कस्तो हुने जस्ता विषयमाथि गृहकार्य भइरहेको छ, बोर्डका सहप्रवक्ता रमेश अधिकारी भन्छन्, कुन प्रविधिमा जाँदा उपयुक्त हुन्छ भनेर त्यसको प्राविधिक र आर्थिक विश्लेषण कम्पनीले गर्छ । उसले बुझाएको रिपोर्टको मूल्यांकनपछि मात्रै आयोजना विकास सम्झौताको प्रक्रिया अघि बढ्छ । तर सम्झौताकै टुंगो नरहेको अवस्थामा अध्ययन कहिले सकिन्छ र निर्माण सुरु कहिले हुन्छ, यकिन छैन । विभिन्न देशले प्राकृतिक ग्यास, विद्युत्, बायोमास, थर्मोकोल र वाटर इलेक्ट्रोसिस जस्ता प्रविधि प्रयोग गरेर मल उत्पादन गर्दै आएका छन् । तर कुन विकल्प छान्ने भन्ने निर्क्योल अझै भइसकेको छैन । प्रविधिका विषयमा सम्भाव्यता अध्ययन गरेर बोर्डले गतवर्ष सरकारलाई दुईवटा विकल्प दिएको थियो । नेपालमा रासायनिक मल कारखाना स्थापना गर्ने प्रविधिको तुलनात्मक अध्ययनसम्बन्धी प्रतिवेदन मा वाटर इलेक्ट्रोसिस तथा कार्बन क्याप्चर प्रविधि वा प्राकृतिक ग्यासको विकल्प हुन सक्ने उल्लेख छ । वाटर इलेक्ट्रोसिस प्रविधि (जलविद्युत्बाट चल्ने) मल कारखाना नेपालका लागि उपयुक्त रहे पनि यो प्रविधि विश्वव्यापी रूपमा अध्ययनको प्रारम्भिक चरणमै रहेकाले नेपालले यसमा हतार गर्न नहुने सुझाव पनि प्रतिवेदनले नै दिएको छ । जलविद्युत्बाट मल कारखाना सञ्चालन गर्दा वातावरणीय रूपमा उपयुक्त हुने भए पनि वाटर इलेक्ट्रोसिस र कार्बन क्याप्चर टेक्नोलोजीबारे थप प्रस्टता आवश्यक छ, प्रतिवेदनमा भनिएको छ । ग्रिन हाइड्रोजन भनिने यो प्रविधि सन् २०३० पछि भने विश्वव्यापी रूपमा प्रयोगमा आउने र मूल्यका हिसाबले सस्तोसमेत हुने अनुमानका आधारमा नेपालले यसलाई छनोट गर्न सक्ने बोर्डको सुझाव थियो । बिजुलीको महसुल न्यून भएको अवस्थामा मात्रै यो प्रविधि वित्तीय रूपमा पनि सुहाउँदो हुने प्रतिवेदनमा उल्लेख छ । अहिलेको बिजुली महसुल ८ रुपैयाँ १६ पैसा प्रतिकिलोवाट घण्टालाई हेर्ने हो भने यो प्रविधि वित्तीय रूपमा उपयुक्त छैन । त्यसलाई घटाएर ३ रुपैयाँ प्रतिमेगावाट घण्टा बनाउने हो भने मात्रै कारखाना खोल्नु वित्तीय रूपमा सही हुनेछ, प्रतिवेदनमा भनिएको छ, कारखानाका लागि प्रतिदिन साढे ४ सय मेगावाट बिजुली उपलब्ध हुनुपर्नेछ । दोस्रो विकल्पका रूपमा प्राकृतिक ग्यासबाट चल्ने मल कारखानाको सुझाव बोर्डले दिएको छ । प्राकृतिक ग्यास भारतबाट आयात गर्नुपर्ने हुन्छ । त्यसका लागि यसअघि नेपाल आयल निगमले भैरहवादेखि भारतको गोरखपुरसम्म १ सय २९ किलोमिटर ग्यास पाइपलाइन बनाउन प्रस्ताव गरेकामा लगानी बोर्डले भने झापादेखि भारतको पटनासम्म बनाउन बढी उपयुक्त हुने सुझाव दिएको छ । रासायनिक मल कारखाना खोल्न कसरी लगानी जुटाउने भन्ने पनि यकिन छैन । सरकारले वार्षिक रूपमा छुट्याउने बजेटले युरिया र डीएपी मल किन्नसमेत पुगिरहेको छैन । लगानी बोर्डले तयार पारेको प्रतिवेदनमा कारखाना स्थापनाका लागि लगानीको ढाँचाबारे पनि उल्लेख छ । मल कारखाना सार्वजनिकनिजी साझेदारी (पीपीपी) मोडलमा जानुपर्ने हुन्छ । तर सरकारी पक्षले पनि वित्तीय सहुलियत (फिस्कल इन्सेन्टिभ) र भायबिलिटी ग्याप फन्डिङका लागि पहल गर्न आवश्यक छ, प्रतिवेदनमा भनिएको छ । जाइकाले चार दशकअघि सम्भाव्यता अध्ययनपछि उच्च लागत र उत्पादनपछिको बजारीकरणमा समस्या हुन सक्ने भएकाले नेपालमा कारखाना खोल्नु उपयुक्त नहुने सुझाव दिएको थियो । मल कारखाना खोल्न निकै ठूलो लगानी चाहिने र सरकार आफैंले लगानी जुटाउन नसक्ने भएकाले यो विषय लामो समयसम्म यत्तिकै थन्किएको थियो । यसैबीच, विदेशी लगानी वा निजी क्षेत्रबाट लगानी ल्याउने भन्दै लगानी बोर्डको कार्यालयले ०७१ भदौ १८ मा सार्वजनिक सूचना जारी गरी कारखाना स्थापनाका लागि सम्भाव्यता गर्न आशयपत्र मागेको थियो । त्यसमा ४ कम्पनीबाट प्रस्ताव परेकामा भारतीय परामर्शदाता कम्पनी इन्फ्रास्ट्रक्चर डेभलपमेन्ट कर्पोरेसन (आईडेक) सम्भाव्यता अध्ययनका लागि छानियो । आईडेकले पनि नेपालमा रासायनिक मल कारखाना खोल्न सम्भव नरहेको आशयसहितको प्रतिवेदन बुझायो । युरिया मल कारखाना खोल्न प्राकृतिक ग्यास र कोइला आवश्यक हुने तथा यस्तो कच्चापदार्थ आयात गर्नॅपर्ने भएकाले कारखाना खोल्न सम्भव नरहेको आईडेकको निष्कर्ष थियो । दुई अध्ययनले नेपालमा रासायनिक मल कारखाना खोल्न आर्थिक र प्राविधिक रूपले सम्भव नरहेको सुझाव दिए पनि लगानी बोर्डले ०७४ साउन १८ मा ढल्केबरमा कारखाना खोल्न सम्भाव्यता अध्ययन गर्ने प्रक्रिया अघि बढाउन निर्देशन दियो । तत्कालीन प्रधानमन्त्री तथा बोर्डका अध्यक्ष शेरबहादुर देउवाले सार्वजनिकनिजी साझेदारी (पीपीपी) ढाँचामा कारखाना खोल्ने भन्दै यस्तो निर्देशन दिएका थिए । तर त्यो प्रक्रिया अघि बढेन । देउवाअघिका प्रधानमन्त्री पुष्पकमल दाहालको अध्यक्षतामा ०७४ वैशाख २१ मा बसेको राष्ट्रिय विकास परिषद् बैठकले कृषि तथा पशुपन्छी विकास मन्त्रालय र लगानी बोर्डको कार्यालयलाई मल कारखाना स्थापनाका लागि आयोजना विकास मोडालिटी तयार पार्न निर्देशन दिएको थियो । यी दुई निकायको संयुक्त अध्ययनले वार्षिक ७ लाख टन रासायनिक मल उत्पादनका लागि प्राकृतिक ग्यास र विद्युतीय प्लान्ट राख्न सकिने देखायो । प्राकृतिक ग्यासबाट चल्ने मल कारखाना बनाउन नवलपरासीको बर्दघाट र विद्युत्बाट चल्ने कारखाना बनाउन धनुषाको ढल्केबर उपयुक्त स्थान रहेको संयुक्त प्रतिवेदनमा उल्लेख छ । कारखानाको लागत ६ सय ६५ मिलियन अमेरिकी डलर रहने पनि उक्त अध्ययनको निष्कर्ष थियो । यही प्रतिवेदनका आधारमा राष्ट्रिय योजना आयोगले १५औं पञ्चवर्षीय आवधिक योजना (०७६७७०८०८१) मा रासायनिक मल कारखाना खोल्ने विषय राख्यो । उक्त योजनाले देशको प्रमुख स्थानमा आवश्यकताका आधारमा रासायनिक मल कारखाना स्थापना गर्ने उल्लेख गरेको छ ।कोभिड१९ महामारीको कारण देखाउँदै मल ठेकेदारहरूले धेरैजसो ठेक्का अलपत्र पारेपछि तत्कालीन कृषिमन्त्री घनश्याम भुसालले फेरि नेपालभित्रै कारखाना बनाउन भन्दै सम्भाव्यता अध्ययन गराए । तत्कालीन कृषि सचिव राजेन्द्रप्रसाद भारीको संयोजकत्वमा गठित अध्ययन कार्यदलले ०७७ असोजमा प्रतिवेदन बुझाउँदै विद्युत् र फोहोरबाट निस्कने बायोमास प्रविधिमा आधारित मल कारखाना खोल्न सम्भव रहे पनि प्राकृतिक ग्यासमा आधारित कारखाना खोल्न सम्भव नरहेको सुझाव सरकारलाई दियो । प्राकृतिक ग्यास आयातका लागि भारतसँग परनिर्भर हुनुपर्ने र पाइपलाइनसमेत बनाउनुपर्ने भएका कारण यस्तो प्रविधिको कारखाना खोल्नु उपयुक्त नहुने उक्त प्रतिवेदनमा उल्लेख छ । कारखाना खोल्न ३० प्रतिशत स्वपुँजी र ७० प्रतिशत ऋण लगानीबाट वित्तीय व्यवस्थापन गर्न सकिने पनि कार्यदलको सुझाव छ । विदेशी लगानी भित्र्याउने वा नेपालभित्रकै निजी क्षेत्रलाई कारखाना खोल्ने जिम्मेवारी दिँदा सरकारले जग्गा उपलब्ध गराउनुपर्ने, मेसिनरी सामानमा भन्सार छुट दिनुपर्नेलगायत विषय पनि प्रतिवेदनमा समेटिएका थिए । कृषि सचिव भारी संयोजकत्वको कार्यदलले प्रतिवेदन बुझाएलगत्तै यही विषयमा अध्ययन गर्न मन्त्रिपरिषद्ले ०७७ कात्तिक २४ मा अर्को उच्चस्तरीय कार्यदल गठन गर्यो । तत्कालीन अर्थमन्त्री पौडेलको संयोजकत्वमा गठित उच्चस्तरीय कार्यदलमा उद्योगमन्त्री लेखराज भट्ट र कृषिमन्त्री पद्माकुमारी अर्याल सदस्य थिए । कार्यदलले भारी संयोजकत्वको अध्ययन कार्यदलले दिएको भन्दा ठीक उल्टो सुझाव सरकारलाई दियो । अरू विकल्पभन्दा ग्यासमा आधारित मल कारखाना स्थापना गरेर सञ्चालन गर्न सकिने प्रतिवेदन समितिले सरकारलाई बुझायो । सुरु पुँजी लगानी, लगानी फिर्ता अवधि तथा नाफाका दृष्टिबाट प्राकृतिक ग्यासमा आधारित मल कारखाना स्थापना गर्न बढी उपयुक्त देखिन्छ, प्रतिवेदनमा भनिएको छ । पूर्वअर्थमन्त्री पौडेल संयोजकत्वको कार्यदलले प्राकृतिक ग्यासमा आधारित मल कारखाना स्थापना गर्न १ खर्ब ३ अर्ब रुपैयाँ लगानी आवश्यक हुने निष्कर्ष निकालेको देखिन्छ । वाटर इलेक्ट्रोसिस प्रविधिमा आधारित कारखाना बनाउन भने १ खर्ब ८९ अर्ब रुपैयाँ लागत अनुमान गरिएको छ । वातावरणीय कारणले थर्मोकोल प्रविधिमा आधारित प्रविधि भने उपयुक्त नहुने उक्त कार्यदलले सुझाव दिएको देखिन्छ ।"
विद्यार्थीको आक्रमणमा किन पर्छन् शिक्षक ?,"(काठमाडौं)अमृत साइन्स क्याम्पस (अस्कल) का उपप्राध्यापक दिवाकर पाण्डे आफ्नै विद्यार्थीबाट गत आइतबार क्याम्पस हाताभित्रै कुटिए । २०७७ असोज २० गते उपप्राध्यापक प्रेम चलाउनेमाथि त्रिभुवन विश्वविद्यालय परिसरभित्रै सांघातिक आक्रमण भयो । त्रिचन्द्र क्याम्पसका तत्कालीन क्याम्पस प्रमुख प्राध्यापक प्रदीपबहादुर न्यौपानेलाई २०७६ मंसिर ९ गते कार्यकक्षमा विद्यार्थीले कुटपिट गरे । शिक्षण संस्थामा विद्यार्थीले शिक्षकमाथि गरेका पछिल्ला यी प्रतिनिधि घटनामात्रै हुन् । अध्यापकलाई कुटपिट गर्ने, मोसो दलेर दुर्व्यवहार गर्ने, कार्यकक्ष तोडफोडआगजनी, तालाबन्दी, कुर्सी जलाउने घटना विद्यार्थीबाटै किन भइरहेका छन् त ? प्रायः आक्रमणमा राजनीतिक दल आबद्ध विद्यार्थी संगठनका नेताकार्यकर्ता संलग्न हुने गरेका छन् । त्यसैले आक्रमणकारीले तिनै दल र नेताको संरक्षण पाउँदा यस्ता घटना रोकिने गरेको देखिन्न । एमाले पक्षधर अनेरास्ववियुका विद्यार्थीको आक्रमणमा परेका अस्कलका उपप्राध्यापक पाण्डे एक सातादेखि क्याम्पस आउन सकेका छैनन् । क्याम्पसका अनुसार उनी उपचारमा छन् । रसायनशास्त्र विभागका उपप्राध्यापक पाण्डेलाई बीएस्सी सीएसआईटीको भर्ना विषयमा चर्केको विवादले अनेरास्ववियु क्याम्पस इकाई सहसचिव पंकज पाण्डेयले निर्घात कुटपिट गरेको क्याम्पस प्रमुख लोकबहादुर बरालले बताए । अनेरास्ववियुले गत वैशाख ४ गतेदेखि विभिन्न माग राखेर क्याम्पस प्रशासनमा तालाबन्दी र प्रमुखलाई प्रवेशमा रोक लगाउँदै आएको थियो । तालाबन्दीकै अवस्थामा बीएस्सी सीएसआईटीको प्रवेश परीक्षाको नतिजामा किर्ते गरेको आरोपमा अनेरास्ववियु केन्द्रीय सदस्य कमलराज जोशी र क्याम्पस अध्यक्ष रुद्रहरि पोखरेलविरुद्ध क्याम्पस प्रशासनले मुद्दा दर्ता गरायो । उनीहरूमाथि क्याम्पसको छाप र लेटरप्याड दुरुपयोग गरी किर्ते कागजात खडा गरेको आरोप छ । यही मुद्दा दर्तालाई मुख्य माग बनाएका अनेरास्ववियुका कार्यकर्ताले उपप्राध्यापक पाण्डेलाई कक्षाकोठाभित्रै कुटपिट गरेको त्यहाँका अध्यापकहरू बताउँछन् । मुद्दा फिर्ता गर्न बार्गेनिङ गर्दै आएका थिए, छलफल गर्न भन्दै भेटेर कुटपिट गरेछन्, एक अध्यापकले भने । उपप्राध्यापक पाण्डे विद्यार्थी कल्याण तथा खेलकुद विभागमा पनि छन् । कुटपिट गर्नेविरुद्ध प्रहरीमा उजुरी दिए पनि कुनै कारबाही हुन सकेको छैन । एक प्राध्यापकका अनुसार क्याम्पस प्रशासनले कानुनी कारबाहीभन्दा पनि मुद्दा फिर्तासहित सबै घटनाक्रमको मेलमिलाप गर्न जोड दिँदै आएको छ । प्राध्यापक अभि सुवेदीले प्रजातन्त्र आएपछि शिक्षण संस्थामा संस्कारविहीन राजनीतिले प्रवेश पाउँदा यस्तो प्रवृत्ति दोहोरिने गरेको बताए । शिक्षण संस्थामा बन्दहडताल, तोडफोड, आक्रमण, दुर्व्यवहारको घटनाले शिक्षा प्रणाली नै ध्वस्त हुँदै गएको उनको भनाइ छ । अहिलेको संस्कार राम्रो छैन, शिक्षा प्रणाली झन्झन् विनाश हुँदै गएको छ, उनले भने, राजनीति भनेको रोग होइन, राम्रो संस्कारमा परिवर्तन गर्यो भने चेतना हो, राजनीतिलाई राम्रो संस्कारमा परिणत गर्न सकिएन भने सबैलाई डुबाउँछ । शैक्षिक चाख भएको व्यक्तिले शिक्षण संस्थाभित्र यस्ता क्रियाकलाप गर्नै नसक्ने उनको ठम्याइ छ । राजनीतिक मलजलकै कारण यस्ता प्रवृत्तिले प्रोत्साहन पाएको सुवेदी बताउँछन् । शिक्षण संस्थाका समस्या शिक्षकविद्यार्थीले नै वार्ता, छलफलबाटै हल गर्न सकिने उनको विश्वास छ । देश पार्टीहरूको गठबन्धन गरेर चल्छ भने विश्वविद्यालय सबै मिलेर किन चलाउन सकिँदैन ? उनले भने, अहिले त विनाशमा जाने संस्कृति हाबी भइरहेको छ, यसबाट परिवर्तन भइहाल्नुपर्छ ।छलफल र संवादको साटो त्रिवि समाजशास्त्र केन्द्रीय विभागमा लगाएको ताला खोलेर पठनपाठन गराउनुपर्ने धारणा राख्दा उपप्राध्यापक चलाउनेमाथि विद्यार्थीको समूहले आक्रमण गरेको थियो । आक्रमणअघि नेविसंघ त्रिवि इकाइले टाँसेको सूचनामा ताला काट्ने व्यक्ति काटिने चेतावनी दिइएको थियो । आक्रमणकारीले उनीमाथि बाँसको भाटा, मोटरसाइकलको चेन र रड प्रहार गरी खुट्टा नै भाँचिदिएका थिए । दुई साता अस्पताल भर्ना भएर उपचार गराएका उनले करिब एक वर्ष बैसाखीको सहारामा हिँड्नुपर्यो । उक्त घटनाका आरोपित नेविसंघ त्रिवि इकाइ अध्यक्षसमेत रहेका बुटवलका हरिप्रसाद आचार्य, नेविसंघ सचिव बाजुराका योगेन्द्र रावल, कैलालीका दीपकराज ओझा, सिरहाका रूपेश साह, रवीनकुमार लामा, झापाका सयुज श्रेष्ठ, काठमाडौंका नीरज राना मगरविरुद्ध काठमाडौं जिल्ला अदालतमा ज्यान मार्ने उद्योग मुद्दा विचाराधीन छ । तर, नेविसंघ केन्द्रीय समिति र कांग्रेस काठमाडौं जिल्ला कार्यसमितिको आग्रहमा गृह मन्त्रालयले मुद्दा फिर्ताको तयारी गरिरहेको छ । महान्यायाधिवक्ताको कार्यालयलाई गृह मन्त्रालयले राय मागेकामा महान्यायाधिवक्ता खम्मबहादुर खातीले उक्त मुद्दा फिर्ता गर्न मिल्ने राय दिएका छन् । उपप्राध्यापक पाण्डे र चलाउने घटनाका दोषी आरोपितले भने संलग्नता अस्वीकार गर्दै आएका छन् । आक्रमण गर्ने, भौतिक सम्पत्तिमा क्षति पुर्याउनेजस्ता जघन्य अपराधमा संलग्नलाई कारबाही नहुने र राजनीतिक दलले नै संरक्षण गर्दा दण्डहीनता मौलाउने पीडितहरूको गुनासो छ । त्रिचन्द्रका क्याम्पस प्रमुख न्यौपानेलाई मरणासन्न हुने गरी कुट्ने अनेरास्ववियुका गोविन्द थपलिया र मनराज थापाले पनि सामान्य सजायमा उन्मुक्ति पाएको त्रिचन्द्रका प्राध्यापकहरू बताउँछन् । त्रिचन्द्रले स्नातक तहका केही विषयको शुल्क वृद्धि गर्ने निर्णय गरेको थियो । शुल्क बढेको विरोधमा विद्यार्थी आन्दोलनमा थिए । प्रमुख न्यौपानेलाई अनेरास्ववियुले क्याम्पस प्रवेशमा रोक लगाएको थियो । आफ्नै विद्यार्थी त हुन् भनेर क्याम्पस छिरेका न्यौपानेमाथि विद्यार्थीले आक्रमण गरे । जिल्ला प्रशासन कार्यालयमा अभद्र व्यवहारको आरोपमा मुद्दा दायर भएपछि उनीहरू जनही १५ हजार धरौटीमा छुटेका थिए । कुटपिट, सार्वजनिक सम्पत्ति नोक्सान पुर्याउनेलाई प्रचलित कानुनअनुसार कारबाही गर्नुपर्ने भए पनि मेलमिलाप गरेर टुंगो लगाउने गरिएको छ । यसअघि त्रिवि उपकुलपति धर्मकान्त बाँस्कोटाको कुर्सी आगजनीसहित ताडफोड गर्नेलाई पनि कुनै कारबाही भएन । प्राध्यापक कपिल श्रेष्ठ शिक्षण संस्थामा हुने यस्ता गतिविधिमा अध्यापक र विद्यार्थीको समान दोष देख्छन् । दुवै आफ्नै मर्यादा र नैतिकतामा बस्न नसक्दा आक्रमणसम्मका घटना हुने गरेको उनको भनाइ छ । शिक्षकहरू हरेक हिसाबले कमजोर भए, पेसाप्रति लगाब छैन, आफ्नो मर्यादामा नबस्दा विद्यार्थीले हेप्न थाले, उनले भने, विद्यार्थीको उद्देश्य पनि पढ्नेभन्दा पनि अरू नै छ, नेताको चाकडी गर्ने, झोला बोक्ने । टुरिष्ट विद्यार्थीको बाहुल्य हुन थाल्यो । लेख्नपढ्न छाडे । प्राध्यापक र विद्यार्थीका युनियन नै खारेज गर्नुपर्ने अवस्था आइसकेको उनको सुझाव छ । पछिल्लो पटक नेविसंघले त्रिविमा गरेको तालाबन्दीका बेला उपकुलपति बाँस्कोटा, रजिस्ट्रार पेशल दाहाल र रेक्टर शिवलाल भुसाल असुरक्षाका कारण देखाउँदै त्रिविकै अन्य निकायमा बसेर दैनिक कामकाज गर्थे । नेविसंघले पदाधिकारीलाई त्रिवि प्रवेशमा रोक लगाएको थियो । तालाबन्दीबारे प्रधानमन्त्री, गृहमन्त्रीलाई समेत जानकारी गराइएकामा चासो नदिएकाले सुरक्षाको विषयमा उनीहरू सशंकित थिए ।शिक्षक, विद्यार्थीभित्रको विकृतिले शिक्षण संस्था आपराधिक अखडा बन्दै गएको प्राध्यापक संघका पूर्वअध्यक्षसमेत रहेका श्रेष्ठले बताए । निकम्मा भीसीहरू (उपकुलति) नेताका चम्चा भए, पार्टीहरूले कहाँबाट टिपेर ल्याए, महिनौंसम्म तालाबन्दी गरेको हेरेर बस्छन्, बोल्दैनन् अनि विद्यार्थीले हेप्दैनन् ? प्रश्न गर्दै उनले थपे, विद्यार्थीलाई भ्रष्टाचार सिकाउने विद्यार्थी युनियन भएका छन् । क्याम्पस चिफलाई धम्क्याएर पैसा उठाउने विद्यार्थी नेताहरूको दिनचर्या बनेको छ । क्याम्पसदेखि विभाग प्रमुखसम्म राजनीतिक भागबन्डाको आधारमा नियुक्ति गर्ने र प्राध्यापक पनि विद्यार्थी संगठनजस्तै पार्टीपिच्छेका भ्रातृ संस्थामा विभाजित भएका उनको भनाइ छ । शिक्षक नैतिकतामा बस्यो, पक्षपात गरेन भने कसैले छुने आँट गर्दैन, उनले भने, विद्यार्थी संगठन पनि शैक्षिक मुद्दा उठाउन छाडेर बरालिएकाले विसंगति मौलाएको हो ।"
लैंगिक अल्पसंख्यकको गौरव यात्रा,"(काठमाडौं)अपांगता भएका यौनिक तथा लैंगिक अल्पसंख्यक समुदायको अभियन्ता आदित्य राईले आफूलाई समलिंगी पुरुषका रूपमा पहिचान गरेको एक दशक हुँदै छ । शारीरिक अपांगता भएका उनी काठमाडौंको एक होस्टेलमा थिए । उनमा आफूजस्तै अर्को पुरुषसँग आकर्षित हुने स्वभाव थियो । रेडियो कार्यक्रम सुनेपछि उनी सन् २०१३ मा निलहिरा समाजको कार्यालयमा परामर्श लिन पुगे । उनी त्यतिबेला १८ वर्षका थिए । नेपालमा २२ वर्षअघि निलहिरा समाजले यौनिक तथा लैंगिक अल्पसंख्यक समुदायको क्षेत्रमा काम गर्न थालेदेखि यो समुदायको हकअधिकार र न्याय प्राप्तिको लडाइँ सुरु भएको हो । आदित्यले परामर्शबाट आफू समलिंगी पुरुष भएको थाहा पाए । त्यसयता लैंगिक अल्पसंख्यक समुदाय सम्बद्धले आयोजना गर्दै आएका कार्यक्रममा सहभागी हुन थाले । सन् २०१४ मा गाईजात्राको दिन ठमेलमा आयोजित कार्यक्रममा सहभागी भएर पहिलोपल्ट आफूलाई चिनाए । मेरो स्वभावलाई लिएर होस्टेलमा केटाहरूले नराम्रो शब्दले बोलाउँथे, असाध्यै दुःख लाग्थ्यो, उनले सुनाए, जब म ठमेलको त्यो कार्यक्रममा पुगें, हाम्रो समुदायका थुप्रै साथी भेटें, म त अझ अपांगता भएको समलिंगी पुरुष भएकाले अझ खुल्नुपर्छ र हक अधिकारमा लाग्नुपर्छ भन्ने हौसला आएको थियो । उनी अहिले अपांगता भएका यौनिक तथा लैंगिक अल्पसंख्यक समुदायका लागि निलहिरा समाजकै कर्मचारी भएर काम गर्छन् । रेनबो फेमिली एन्ड फ्रेन्ड्स अफ नेपाल मार्फत दिवस र कार्यक्रमको आयोजक हुन्छन् । र्यालीहरूमा निस्कँदा पेन्टिङ गर्ने, प्ले कार्ड बनाउने, सजिसजाउको काम गर्छन् । दिवसहरूमा इन्द्रेणी तथा रंगीचंगी पहिरन लगाउँछन् । इन्द्रेणी रङको झन्डा ओढ्छन् । निलहिरा समाजले समाजमा खुल्न तथा हक अधिकारका लागि बोल्न हौसला बढाउने उद्देश्यले सन् २०१० देखि गाईजात्राको दिन कार्यक्रम आयोजना गर्दै आएको थियो । त्यस्तै हरेक वर्ष अंग्रेजी जुन महिनालाई प्राइड मन्थ (गर्वको महिना अथवा गौरव यात्रा) का रूपमा मनाउने गरिन्छ । यस अवसरमा आयोजना गरिने प्राइड परेड जस्ता कार्यक्रमले यौनिक तथा लैंगिक अल्पसंख्यक समुदायका युवा साथीहरूलाई परिवार, समाजमा खुल्न, सम्मानजनक व्यवहार बढाउन, दृष्टिकोण फेर्न, राज्यलाई समुदायप्रति दायित्वबोध गराउन धेरै नै सहयोग पुर्याएको अधिकारकर्मी भूमिका श्रेष्ठको भनाइ छ । उनी अमेरिकी विदेश मन्त्रालयको प्रतिष्ठित अन्तर्राष्ट्रिय साहसी महिला पुरस्कार (आईडब्ल्यूओसी) २०२२ बाट सम्मानित विश्वभरका १२ साहसी महिलाभित्र पर्छिन् । विश्वमा सबैभन्दा पहिले प्राइड परेड दिवसलाई अमेरिकामा मनाउन थालिएको थियो । सन् १९७० तिर यौनिक तथा लैंगिक अल्पसंख्यकले दिवस मनाउन थालेका हुन् । नेपालमा जुन केन्द्रित कार्यक्रम नगरिए पनि ऐक्यबद्धता जनाउन एकअर्काबीचमा शुभकामना आदानप्रदान गर्ने अभ्यास निलहिरा समाजले थालेको थियो । सन् २०१९ देखि क्वेर युथ ग्रुप र क्वेर राइट्स कलेक्टिभ ले प्राइड परेड लाई औपचारिक रूपमा मनाउन सुरु गरेका छन् । काठमाडौंमा हरेक वर्ष जुन महिनाको दोस्रो शनिबार समुदायका व्यक्तिहरूको समानता र मर्यादाको लडाइँलाई देखाउन विभिन्न र्याली, मार्चपास र कार्यक्रमको आयोजना गर्छन् । हाम्रो ग्रुपले जुनलाई छुट्टै मनाउने चलन थिएन, हामीले सुरु गरेको पनि यो चौथो बर्ष हो, यसकारण प्राइड परेड नेपालका लागि नयाँ नै हो, क्वेर युथ ग्रुपकी कार्यकारी निर्देशक रुक्सना कपालीले भनिन्, यसले हाम्रो भिजिबिलिटी बढेको छ, युवाहरूमा उत्साह र हौसला जगाएको छ । जुन महिनाभर नेपालमा यौनिक तथा लैंगिक अल्पसंख्यक समुदायमात्रै नभएर अन्यले पनि ऐक्यबद्धता जनाउँदै इन्द्रेणी रङको झन्डा फहराउने, शुभकामना आदानप्रदान गर्ने, सामूहिक कार्यक्रम आयोजना गर्ने अभ्यास सुरु भएको छ । खुल्नका लागि हरेक दिनै मनाएको राम्रो हो, वर्षमा एक महिना भए पनि ऐक्यबद्धता जनाइनुले हामी चिनिन र समाजमा खुल्न पाइरहेको छौं, यस समुदायका अभियन्ता अनुज पिटर राई भन्छन्, पहिले हामीलाई देख्न सुन्नै नचाहने हुन्थ्यो भने पछिल्ला वर्षमा सबैको जिज्ञासा र प्राथमिकतामा पर्दै गएका छौं । सञ्चारमाध्यम तथा सामाजिक सञ्जालमा दिवसीय कार्यक्रमका तस्बिर, भिडियो देखेर काठमाडौं तथा बाहिर पहिचान लुकाएर बसेका यौनिक तथा लैंगिक अल्पसंख्यकलाई परिवार, साथीभाइ र समाजमा खुल्न सहजता थपेको छ । काठमाडौंमै पनि कति साथी हेल्मेट लगाएर घरबाट दर्शकजसो भएर कार्यक्रममा सहभागी हुनुहुन्छ, भलाकुसारी गर्नुहुन्छ, सुखदुःख साट्नुहुन्छ, आदित्यले भने । यौनिक तथा लैंगिक अल्पसंख्यकलाई समाजमा पहिचानसहित खुल्न र समाजले स्विकार्न थाले पनि राज्यको नीति, कार्यक्रम तथा योजनामा नपर्दा अधिकार प्राप्तिको संघर्ष निरन्तर चलिरहेको छ । सरकारसँग यौनिक तथा लैंगिक अल्पसंख्यकहरूको यकिन तथ्यांक छैन । तर नेपालमा यो समुदायको जनसंख्या नौ लाख हाराहारी रहेको निलहिरा समाजको आकलन छ । बजेट भाषणमा नियमित नसमेटिने, लैंगिक पहिचानअनुसारको जन्मदर्ता, नागरिकता जस्ता सरकारी प्रमाणपत्र सहजै नपाउने, विवाहले कानुनी मान्यता नपाउने, बलात्कारलगायत यौनजन्य हिंसा तथा दुर्व्यवहारविरुद्धका कानुनमा नसमेटिँदा न्याय पाउन गाह्रो भइरहेको निलहिरा समाजकी अध्यक्ष पिंकी गुरुङ बताउँछिन् ।जोडीहरूमा हिंसा कति छन् कति, कानुनको अभावले न्याय पाउँदैनन्, उजुरी लिने निकायले तिमीहरूलाई केको बलात्कार, केको हिंसा भनेर उल्टै गिज्याउँछ, यौनिक तथा लैंगिक अल्पसंख्यक समुदायको हकहितमा काम गर्ने समावेशी मञ्च नेपालका अध्यक्ष बद्री पुनले भने । राज्यका अवसरमा विभेद भइरहँदा राजनीतिक दलले घोषणापत्र र विधानमा समेटेर जानुपर्ने उनको भनाइ छ । भर्खरै सम्पन्न स्थानीय तह निर्वाचनमा विभिन्न राजनीतिक दलका घोषणापत्रमा आफूहरूको सवाल समेट्न आग्रह गरे पनि कांग्रेस, नेकपा एकीकृत समाजवादी र विवेकशील साझा पार्टीले मात्रै समेटेको उनले बताए । पार्टीहरूले हामीलाई घोषणापत्रमा राख्दैनन्, पहिचानसहित चुनाव उठ्छु भन्ने वातावरण छैन, स्थानीय चुनावमा पुरुषको नागरिकताबाट एक जना वडा सदस्य, महिलाको नागरिकताबाट एक जना गाउँपालिका उपाध्यक्ष भएका छन्, यस्तो भएपछि हामीले कसरी राजनीतिक अधिकार पाउँछौं ? उनले भने ।"
इम्बोस्ड नम्बर देवनागरीमा लेख्न मिल्दैन ?,"(काठमाडौं) नयाँ सवारी दर्तामा साउनबाट इम्बोस्ड नम्बर प्लेट अनिवार्य भनिएपछि सडकदेखि सदनसम्म यसको विरोध सुरु भएको छ । चौतर्फी दबाब बढेपछि यातायात व्यवस्था विभाग आफ्नो निर्णयमा केही लचिलो बने पनि नम्बर प्लेट अनिवार्य हुने उसको दाबी छ । छिमेकी मुलुकहरूको तुलनामा जडान गर्न लाग्ने शुल्क महँगो भएको भन्दै सामाजिक सञ्जालमा टीकाटिप्पणी गर्ने क्रम बढेको छ । केहीले भने नम्बर प्लेटमा लेखिने भाषाको विषय उठान गरेर अंग्रेजीको विकल्प खोज्न सुझाएका छन् । भाषाविद्हरूले देवनागरी लिपिमा लेख्नुको साटो अंग्रेजीलाई प्रश्रय दिने काम गरिएको आरोप लगाएका छन् । उनीहरूको प्रश्न छ, नेपालमा गुड्ने सवारीमा अंग्रेजी भाषा किन ? देवनागरी लिपिमा नलेखेर नेपाली भाषालाई समाप्त पार्न खोजिएको भाषाविद् गाउँले बलदेव (बलदेव अधिकारी) को आरोप छ । नेपाली भाषाको पहिलो व्याकरण अंग्रेजले नै लेखिदिए । नेपाली भाषाको पहिलो शब्दकोश पनि अंग्रेजले नै लेखिदिए । हाम्रो भाषामा पहिल्यैबाट धेरैतिरबाट आक्रमण भएको छ । शासकहरू जतिपल्ट फेरिन्छन्, तिनले भाषा नै शक्ति देशलाई चढाएका छन्, उनले भने, अहिले फेरि अंग्रेजी भाषामा इम्बोस्ड नम्बर लेखेर देवनागरी लिपि समाप्त पार्न खोजिएको छ ।लिपि नै भएन भने लिखित भाषा नरहने उनको भनाइ छ । नेपालका कैंयौ भाषा मरे, जसलाई लिपिबद्ध गरिएको थिएन, नेपाली भाषा बचाउ अभियान २०७२ का संयोजकसमेत रहेको गाउँलेले भने, लिपि समाप्त पारेपछि भाषा समाप्त पार्न सजिलो हुन्छ । त्यसैले भाषा जोगाउन देवनागरी लिपिमा इम्बोस्ड जडान गर्न जरुरी छ ।कांग्रेस सांसद मीनबहादुर विश्वकर्माले पनि केही दिनअघि संसद्मा नेपाली भाषामा किन इम्बोस्ड नम्बर नलेखिएको हो भन्दै प्रश्न गरेका थिए । इम्बोस्ड नम्बर लगाउने कुरा पहिलेदेखि नै विवादित थियो । यो देवनागरीमा किन भएन ? कहीँ स्टेट नम्बर भनेको छ, कहीँ प्रोभिन्स, हाम्रो प्रान्त हो कि राज्य हो ? उनले प्रश्न गरेका थिए ।पत्रकार कनकमणि दीक्षितले जेठ २१ मा ट्वीटरमा सडक सुरक्षा र चुस्त नियमनका लागि देवनागरी लिपिमा नम्बर प्लेट हुनुपर्ने उल्लेख गरे । समाजको बनोट र उत्पत्ति मुताबिक देवनागरीमा इम्बोस्ड नम्बर हुन सक्दैन भन्ने होइन, उनले ट्वीट गरेका छन्, बंगलादेशमा बांग्लामा नम्बर प्लेट हुन्छ । कुनै बेलाको कमिसनको चक्करको फलस्वरूप हो यो सब । देवनागरी लिपिमा नै नम्बर प्लेट हुनुपर्ने बहस सामाजिक सञ्जालमा प्रत्येक दिनजसो हुँदै आएको छ तर यसबारे जिम्मेवार निकाय भौतिक पूर्वाधार तथा यातायात मन्त्रालय र सरोकारवाला निकाय यातायात व्यवस्था विभाग मौन देखिएका छन् ।यसबारे पहिलादेखि धेरै बहस चलिरहेकाले सर्वोच्च अदालतले यससम्बन्धी न्यायिक निरुपण गरिसकेको यातायात व्यवस्था विभागका सूचना अधिकारी ईश्वरीदत्त पनेरु बताउँछन् । सर्वोच्चबाट निर्णय भइसकेको कुरामा हामीले चाहेर पनि केही गर्न सक्दैनौं, उनले भने, यो हामीले आपसमा निर्णय गरेको विषय होइन । यातायात व्यवस्था ऐन ०४९ को ०७४ मा संशोधित अनुसूची २ मा प्रस्ट व्यवस्था छ । सर्वोच्चबाट भएको निर्णय विभागले कार्यान्वयन मात्र गरेको उनको भनाइ छ । इम्बोस्ड नम्बर प्लेट देवनागरी लिपिमा हुनुपर्ने माग नागरिकस्तरबाटै आउन थालेको छ । विभिन्न देशले आफ्दै देशको भाषा र लिपिमा इम्बोस्ड नम्बर प्लेट लागू गरिरहेकाले नेपालले पनि देवनागरीमै गर्नुपर्ने धारणा भाषाविद्हरू मात्र नभई सर्वसाधारणको समेत छ । बंगलादेशले बांग्ला लिपि (गौडीअसामिज स्क्रिप्ट) मा रेट्रो रिफ्लेक्टिभ डिजिटल नम्बर प्लेट कार्यान्वयन गरिरहेको छ । भुटानका सवारीसाधनमा पनि जोङ्खा भाषा र तिब्बती लिपि राखिएका छन् । मध्यपूर्वका कतार, ओमानलगायत देशले अरेबिक भाषाअन्तर्गतका लिपिमा सवारी नम्बर प्लेट राखेका छन् । चीन र जापानमा ती देशको आफ्नो भाषा र लिपिमै इम्बोस्ड नम्बर प्लेट रहेको देखिन्छ ।जुन संस्थाले इम्बोस्ड नम्बर लागू गर्न खोजेको छ, उसले त्यसबारे आम सर्वसाधारणलाई राम्रोसँग सुसूचित गर्न नसकेको यातायातविज्ञ आशिष गजुरेल बताउँछन् । इम्बोस्ड नम्बर प्लेट केके न हो भन्ने भएको छ, यो भनेको डिजिटल नम्बर प्लेट हो, हामी डिजिटल युगमा जाने भनिरहेका छौं, उनले भने, यो डिजिटलको एउटा रूप मात्र हो । एउटा चिप्स हुन्छ, जसमा सवारीधनी को हो, कहिले किनेको, यसले सडक दस्तुर तिरेको छछैनलगायत जानकारी हुन्छ ।अरबी, बंगाली, जर्मन, फ्रेन्च भाषामा पनि इम्बोस्ड नम्बर प्लेट राख्ने गरिएको गजुरेलले बताए । भुटान, बंगलादेश, इन्डिया, नेपाल (बीबीआईएन) राष्ट्रहरूबीच भएको अन्तरदेशीय पारवहन सम्झौतामा नेपालले हस्ताक्षर गरेको र वान बेल्ट वान रोडको अवधारणा विकास भइरहेको अवस्थामा नेपाली सवारीसाधन अन्य देशमा समेत सञ्चालन गर्नुपर्ने भएकाले त्यसका लागि अंग्रेजी नम्बर प्लेट नै चाहिन्छ, उनले भने, भुटान, बंगलादेश जाँदा त्यहाँ नेपाली बुझ्दैनन्, त्यो हिसाबले ठीक पनि हो, अब हामीले चाहेको कुरा के हो ? त्यहीअनुसार यसबारे निर्णय लिन जरुरी छ ।काठमाडौं महानगरपालिका३ स्थित जलढुंगामार्गका भरतकुमार बस्नेतले अंग्रेजी भाषामा इम्बोस्ड नम्बर प्लेट वितरण रोक लगाउन र देवनागरी लिपिमा नम्बर प्लेट लेखिनुपर्ने मागसहित सर्वोच्च अदालतमा रिट हालेका थिए । ०७४ माघ १० मा सर्वोच्चमा दायर रिट निवेदन प्रधानन्यायाधीश चोलेन्द्रशमशेर जबरा, न्यायाधीश दीपकुमार कार्की, हरिकृष्ण कार्की, विश्वम्भरप्रसाद श्रेष्ठ र प्रकाशमान सिंह राउतको संवैधानिक इजलासले ०७६ मंसिर २७ मा रिट खारेज गरिदिएको थियो । त्यसपछि पुनः इम्बोस्ड नम्बर प्लेट जडानका लागि बाटो खुलेको थियो । इम्बोस्ड नम्बर प्लेट डिजिटल प्रविधिबाट मुद्रण हुने भएकाले नेपालीमा ह्रस्व, दीर्घ, तर्कुले, बर्दनेआकार, इकार, उकार जस्ता अक्षरका कारण साइज सानो र ठूलो हुने यातायात व्यवस्था विभागले अदालतलाई पठाएको जवाफमा उल्लेख छ । नेपालभारत क्रस बोर्डर एग्रिमेन्टअनुसार नेपालका सवारीसाधन भारतमा समेत सञ्चालन हुने भएको हुँदा अंग्रेजीमा लेख्दा सबैले बुझ्ने विभागको दाबी थियो । अंग्रेजी अक्षरको नम्बर प्लेट हुँदा नेपालमा आउने विदेशी पर्यटकलाई बुझ्न सरल र सहज हुन्छ, यातायात व्यवस्था कार्यालय एकान्तकुनाले सर्वोच्चलाई त्यसबेला पठाएको लिखित जवाफमा भनिएको थियो, अन्य देशमा प्रचलनमा रहेका इम्बोस्ड नम्बर प्लेटमा लेखिएका अक्षरलाई समेत आधार मानेर नम्बर प्लेटको जडान थालिएको हो ।"
६ वर्षमा २५ हजार मात्र इम्बोस्ड नम्बर,"इम्बोस्ड नम्बर प्लेटको ठेक्का बंगलादेश र अमेरिकाको डेकाटुरटाइगर आईटी कम्पनीले ०७३ जेठ १९ मा ज्वाइन्ट भेन्चरमा ठेक्का लिएका हुन् । ठेक्का सम्झौता भएको ६ वर्षमा जम्मा २५ हजार सवारीमा मात्र इम्बोस्ड नम्बर प्लेट जडान गरिएको छ । ०७८ असारमा ठेक्का सम्झौता सकिए पनि २८ महिनाका लागि म्याद थपिएको थियो । १६ महिनाभित्र २४ लाख ७५ हजार इम्बोस्ड नम्बर वितरण गरिसक्नुपर्नेछ तर यातायात व्यवस्था कार्यालयहरूले प्लेट जडानलाई प्राथमिकता नदिएका कारण उक्त समयभित्र यति धेरै नम्बर प्लेट वितरण गर्नसक्ने अवस्था छैन । १६ महिना समय बाँकी रहेको र त्यस अवधिमा द्रुतगतिले काम अघि बढाउन नसकिए तोकिएको समयमा नम्बर प्लेट जडान गरी नसक्ने विभागले जनाएको छ । विभागका अनुसार ठेक्का रकम ४ अर्ब ६८ करोड ५२ लाख ६२ हजार ५ सय रुपैयाँ (४ करोड ३७ लाख ८७ हजार ५ सय डलर) छ । त्यसमध्ये ३ करोड ६२ लाख ५६ हजार ४ सय ४१ रुपैयाँ भुक्तानी भइसकेको छ । भौतिक पूर्वाधार तथा यातायात मन्त्रालयले गत कात्तिक २२ मा राजपत्रमा सूचना प्रकाशन गर्दै मंसिर १ देखि नाम टुंगिएका सबै प्रदेशमा इम्बोस्ड नम्बर प्लेट लागू गर्ने भनेको थियो । सूचनाअनुसार मंसिर १ देखि नयाँ दर्ता हुने, फागुनदेखि नामसारी गरिने र जेठ १ देखि नवीकरण गर्ने सवारीमा इम्बोस्ड नम्बर प्लेट अनिवार्य जडान गर्नुपर्ने थियो । उक्त नियम लागू गर्न नसकिरहेका बेला विभागले फेरि वाग्मती र गण्डकीमा साउन १ देखि इम्बोस्ड प्लेट अनिवार्य जडान गर्नगराउन सूचना जारी गरेको छ । यस अवधिमा जडान नगरे कारबाही गर्नेसम्मको चेतावनी दिएपछि यसको सर्वत्र विरोध भयो । तर पछि फेरि विभागले नम्बर प्लेट अनिवार्य गर्दै निर्णयमा लचिलो बन्दै साउन १ बाट सबै सवारीमा इम्बोस्ड नम्बर अनिवार्य नभनिएको र राजपत्रमा प्रकाशित सूचनालाई निरन्तरता दिइएको जनाएको छ ।"
"हाइटेन्सनबाट ८ घण्टापछि उद्धार, प्राधिकरणलाई करोड घाटा","(नुवाकोट)विद्युत् प्रसारणलाइनका हाइटेन्सन टावर जहाँसुकै होस् त्यस वरपरका बासिन्दाले चढ्ने न काम पर्छ, न कसैले त्यस्तो दुस्साहस नै गर्छन् । तर शनिबार बिहान करिब ११ बजे ककनी गाउँपालिका७ ढाँडेफेदीमा रहेको हाइटेन्सन टावरमा स्थानीयले अनौठो दृश्य देखे । ६० मेगावाट क्षमताको त्रिशूली३ ए जलविद्युत् आयोजनाको प्रसारणलाइनको उक्त टावरमा कोही खुरुखुरु उक्लिरहेको थियो । ती विद्युत् प्राधिकरण वा आयोजनाका प्राविधिक थिएनन् । देख्नेहरू भेला भए । होहल्ला गरे । चिच्याए ए को हो ? तल उत्र । माथि उक्लिनेले न जवाफ फर्कायो, न त उत्रिने सुरसार नै देखायो । गाउँले डराए को हो कुन्नि ! करेन्ट लागेर ज्यान जाला ।हतारहतार जलविद्युत् आयोजना र प्रहरीलाई फोन गरियो । ऐनमौकामा खबर हुन सकेकाले आयोजनाले लाइन काट्यो, त्यसैले तत्कालीन जोखिम घट्यो, उनलाई उतार्न अर्को महाभारत सुरु भयो । नजिकै ढिकुरे चौकीको प्रहरी टोली आयो, उसैगरी झर्न आग्रह गर्दै प्रहरीहरू चिच्याए । तर टावरबाट तारमा पुगेका व्यक्ति फर्किएनन् । तल्लो तारमा खुट्टा राखेर माथिल्लो तार समात्दै उनी अगाडिअगाडि बढ्दै गए । यो सबपछि प्रहरी र स्थानीय झन् ैआत्तिए । अब बचाउने कसरी ? स्थानीयको भीड जम्मा भए पनि ती व्यक्ति बेलकोट नगरपालिका१३ घलेगाउँका ४३ वर्षीय माइला विक हुन् भन्ने पहिचान भयो । टावरमुनि दिनभर मेला लागेजस्तै भीड भयो । फोटो र भिडियो खिच्नेहरूले सामाजिक सञ्जालमा पोस्ट गरे । तर उनलाई उतार्न कसैले पनि चढ्ने हिम्मत गर्न सकेनन्, माथि कोही जाँदा उनी झन् पर सर्लान् भन्ने डर पनि थियो । अन्ततः नेपाली सेनालाई खबर गरियो । उद्धारका लागि सेना हेलिकोप्टरसहित पुगेको थियो । बिहान ११ बजे माइला टावरमा चढेका थिए, साढे सात घण्टासम्म उनी माथि नै थिए । साँझ ६ः५० बजे सेनाको टोलीले उनलाई तल उतार्यो । माइलाको सकुशल उद्धार गरिएको नुवाकोटका प्रमुख जिल्ला अधिकारी नारायणप्रसाद रिसालले बताए । उनको मानसिक अवस्था ठीक नभएको जानकारी आए पनि त्यसको यकिन नभएको उनको भनाइ छ । ककनी गाउँपालिका अध्यक्ष सुमन तामाङका अनुसार उनलाई प्रहरीको जिम्मा लगाइएको छ । नुवाकोटस्थित त्रिशूलीकाठमाडौं २२० केभी डबल सर्किट प्रसारणलाइनको विद्युत् आपूर्ति करिब आठ घण्टा रोकिँदा देशभरको विद्युत् व्यवस्थापन प्रणाली अस्तव्यस्त बनेको थियो । प्रसारणलाइनमा मान्छे चढेको सूचना पाएपछि त्रिशूलीकाठमाडौं प्रसारणलाइनमा जोडिने त्रिशूली३ ए र अरू साना आयोजनाको विद्युत् उत्पादन पनि बन्द गरिएको थियो । जसले साँझ ८ बजेसम्म करिब ६५ मेगावाट बिजुली प्रसारण अवरोध भयो । बिजुली आपूर्ति रोकिएपछि प्रतिघण्टा करिब १० लाख रुपैयाँ बराबर घाटा भएको नेपाल विद्युत् प्राधिकरणले जनाएको छ । माथिल्लो त्रिशूली३ ए र अर्को ५ मेगावाट जति सानो आयोजनाको बिजुली उत्पादन दिनभरजसो रोकियो, जसकारण प्राधिकरणलाई १ करोडभन्दा बढी घाटा भएको हाम्रो अनुमान छ, प्राधिकरणका प्रवक्ता सुरेश भट्टराईले भने, प्रणालीमा त्यति ठूलो परिमाणमा बिजुली अभाव भएपछि लोड व्यवस्थापनका लागि कतै लाइन काट्ने र कतै कम क्षमतामा बिजुली पठायौं । माग धान्न भारतबाट पनि बिजुली ल्याइयो ।"
बेदिङमा बल्यो बिजुली,"(दोलखा)जिल्लाको अति विकट गौरीशंकर गाउँपालिका९ को पर्यटकीय गाउँ बेदिङमा राष्ट्रिय प्रसारण लाइनको बिजुली बलेको छ । प्रसारण लाइन पुगेको ९ महिनापछि बल्ल बेदिङमा बिजुली बालिएको हो । हिम आरोहीहरूको गाउँ ले परिचित बेदिङमा बिजुली बलेपछि स्थानीयले खुसीयाली मनाएका छन् ।शेर्पाहरूको बसोबास रहेको गाउँमा पहिलो पटक बिजुली बलेपछि रातभर स्याब्रु नाचेर खुसीयाली मनाएको सगरमाथा आरोहीसमेत रहेका दावा छिरिङ शेर्पाले बताए । टुकीको भरमा रात काटिरहेका थियौं, कल्पना पनि गरेका थिएनौं बत्ती आउँछ भनेर, उनले भने, बत्ती बलेपछि खुसीको सीमा छैन, बलेको दिन रातभर स्याब्रु नाच्यौं । स्याब्रु नाच शेर्पाहरूले हरेक शुभकार्यमा नाच्ने नृत्य हो । कम्मरमा हात राखेर समूहमा खुट्टाको तालमा यो नाच नाचिन्छ ।बिजुली आएसँगै अब यहाँका होटलमा इलेक्ट्रिक चुला भित्र्याउने अभियान थालेका छौं, उनले भने, तीन दिन लगाएर ग्यास बोकेर ल्याउनुपर्ने बाध्यतासमेत हटाउँछौं । पर्यटकका लागि आपत्कालीन रूपमा खाना पकाउन ग्यास प्रयोग गर्ने गरेको उनले बताए । बेदिङ पुग्न सडकयात्रापछि थप ३ दिन हिँड्नुपर्छ । च्छोरोल्पा हिमताल घुम्न जाने आन्तरिक र विदेशी पर्यटक प्रायः बेदिङमा बास बस्छन् । रोल्वालिङ उपत्यकामा पर्ने बेदिङ समुद्री सतहबाट ३ हजार ७ सय २१ मिटर उचाइमा छ । बेदिङ वर्षको ४ महिना हिउँले पुरिन्छ । यहाँ ८३ घरपरिवारको बसोबास छ । सानाठूला गरी दर्जन होटल सञ्चालनमा छन् । हरेक घरमा हिमाल आरोहण गर्ने शेर्पाहरू भेटिन्छन् । बेदिङबाट अहिलेसम्म ६५ जनाले सगरमाथा आरोहण गरिसकेका छन् । यहाँ दूरसञ्चार प्राधिकरणले नेपाल टेलिकमको मोबाइल सेवाका लागि टावर सञ्चालनमा ल्याइसकेको छ । तर, विद्युत् नहुँदा सञ्चारविहीन बन्ने गरेको स्थानीय गुम्बाका प्रमुख ङावाङ तेन्जी लामाले बताए । हामीले सोलारमार्फत मोबाइल चार्ज गर्ने गरेका थियौं, उनले भने, घाम नलाग्दा फोन लाग्दैनथ्यो, आपत्विपत् परेका बेला निकै कष्ट हुने गर्थ्यो । यहाँस्थित लघुजलविद्युत् आयोजना एक दशकदेखि बिग्रिएर बन्द अवस्थामा छ । माथिल्लो तामाकोसी जलविद्युत् आयोजनास्थलबाट २५ किलोमिटर लामो राष्ट्रिय प्रसारण लाइनमार्फत बिजुली सेवा बेदिङ पुर्याइएको हो । हालसम्म २५ घरमा डिजिटल मिटर जडान गरी सेवा सुरु भइसकेको छ । स्थानीयले सेवा थाल्न गएका नेपाल विद्युत् प्राधिकरणका प्राविधिकलाई भव्य स्वागतसमेत गरेका थिए । बत्ती बाल्न पुगेका हामीलाई साह्रै न्यानो आतिथ्यता दिनुभयो, प्राधिकरणका प्राविधिक शिवराम केसीले भने, रातभर उहाँहरूसँगै स्याब्रु नाचेर खुसीयाली मनायौं । प्राधिकरणले ७ दिन लगाएर ३९० वटा बिजुलीका खम्बा ढुवानी गरी बेदिङमा ११ केभीको राष्ट्रिय प्रसारण लाइन पुर्याउन सफल भएको दोलखा वितरण केन्द्र प्रमुख मेघनाथ ढकालले बताए । दुर्गम भएकाले बेदिङमा दिगो होस् भनेर इन्सुलेटर तार प्रयोग गरेको उनले सुनाए । हिमालमुनि बिजुली पुगेको छ, समस्या आएमा सधैं जान सकिँदैन, उनले भने, मानिसले नै तार र खम्बा बोकेर प्रसारण लाइन पुर्याउँदै बत्ती बाल्न सफल भयौं ।मानिसले बोकेर लैजान सम्भव नभएपछि दुईवटा ट्रान्सफर्मर भने हेलिकोप्टरबाट ढुवानी गरेको उनले बताए । दुर्गम क्षेत्रहरू रिकुबाट सुरमुच्चे, क्याल्चे, डोगाङ, ढाङठिक हुँदै प्रसारण लाइन बेदिङ पुर्याइएको छ । बेदिङमा बिजुली पुर्याउन ३ करोड रुपैयाँ खर्च भएको उनले जानकारी दिए । बेदिङमाथि रहेको ना गाउँमा प्रसारण लाइन पुर्याउन निकै कठिन र खर्चालु देखिएको छ । माग आएमा सोलार सिस्टम जडान गर्छौं, उनले भने ।"
कहाँ पुग्यो पशुपतिको गुरुयोजना ?,"प्राचीन बस्ती हट्ने त्रास गुरुयोजनाले लागू भएपछि प्राचीन बस्ती हटाइने भन्दै स्थानीयले आपत्ति जनाएका छन् । गुरुयोजना मस्यौदामा जग्गा प्राप्ति, बस्ती स्थानान्तरण र भूउपयोगको नीति प्रस्ताव गरिएको छ । प्रस्तावित नीतिमा प्रथम चरणमा पशुपति क्षेत्रका विभिन्न स्थानको जग्गा प्राप्ति गर्ने उल्लेख छ । बस्ती हटाउने उल्लेख नगरे पनि मिचिएको जग्गा फिर्ता ल्याउने भन्ने उल्लेख छ, स्थानीय छत्रानन्द वैद्यले भने, बस्ती हटाउन खोजियो भने हामी गुरुयोजना लागू हुन दिँदैनौं । २०५८ सालमा पनि यहाँका १ सय ३९ घर अधिग्रहण गरेर तिलगंगामा पुनः स्थापना गरिएको थियो । पशुपतिको पश्चिम ढोकादेखि भुवनेश्वरी मन्दिर र दक्षिणतिरको सडकसम्मका घर अधिग्रहण गरेर भत्काइएको थियो । त्यो बेला संकटकालको मौका छोपेर बस्ती उठाइयो, पशुपति क्षेत्रसम्बन्धी जानकार संस्कृतिविद् मुकुन्दराज वैद्यले भने, बस्ती उठाइएपछि यहाँका संस्कृति हराए । मूर्ति चोरिए । मठमन्दिर अलपत्र परे । संस्कृति जोगाउने मान्छेले हो । मान्छे नै उठाइदिएपछि संस्कृति कसले जोगाउने ? २०५६ सालमा कोषले लागू गरेको अवधारणात्मक गुरुयोजना कार्यान्वयन गर्ने क्रममा बस्ती उठाइएको थियो । नयाँ गुरुयोजनाको मस्यौदामा तिलगंगा क्षेत्रका संरचना हटाएर खाली गर्न प्रस्ताव गरिएको छ । पशुपति क्षेत्रको नित्य, नैमित्तिक पूजा, जात्रा र पर्वको सञ्चालन र निरन्तरता दिने उद्देश्य गुरुयोजनाको छ । यस क्षेत्रको भूबनोट, भूसंरचना, नदी, जंगललगायत प्राकृतिक सम्पदाको संरक्षण गर्ने र यसको प्रयोग पनि गर्ने उद्देश्य छ । रैथाने जीवजन्तु पशुपक्षीका लागि आवश्यक सेवा सुविधा उपलब्ध हुने गरी आवश्यक पूर्वाधारको विकास गर्ने उद्देश्य छ । जल, जंगल, ढुंगा र वास्तुकला जस्ता चार तत्त्वले मान्छेमा आध्यात्मिक भाव जन्माउँछ, वास्तुकलाविद् तिवारीले भने, यी चारै तत्त्व पशुपति क्षेत्रमा छन् । यी जोगिए भने मात्र तीर्थस्थल जस्तो हुन्छ ।"
हात्तीको हूलसँग सधैं द्वन्द्व,"(झापा) गत जेठ २ मा मेचीनगर९ का एक ७० वर्षीय पेना किसानको हात्तीको आक्रमणबाट मृत्यु भयो । थोप्ले विरान सामुदायिक वन क्षेत्रमा आएका हात्तीले टिमाइ खोला बगरमा हिँडिरहेका उनलाई एक्कासि आक्रमण गरेको थियो । गम्भीर घाइते भएका उनको उपचारका क्रममा मेची अञ्चल अस्पताल भद्रपुरमा मृत्यु भएको हो । हात्तीको आक्रमणबाट झुना दनुवार घाइते भएकी थिइन् । अघिल्लो वर्षको असोज १४ मा जंगली हात्तीको आक्रमणबाट बिर्तामोड८ की ५० वर्षीय लतुमाई मर्डीको मृत्यु भएको थियो । चन्द्रगढी सामुदायिक वनमा निगुरो टिपिरहेका बेला उनलाई हात्तीले आक्रमण गरेको थियो । गत माघ १७ मा मेचीनगर१३ चारआलीका ७१ वर्षीय खम्बासिंह कार्की हात्तीको आक्रमणको सिकार भए । घरनजिकै आएका हूललाई धपाउन खोज्दा बिहान ३ बजे हात्ती उनीमाथि जाई लागेको थियो । उपचारका क्रममा उनको मृत्यु भएको थियो । झापामा मानवहात्तीबीचको द्वन्द्व वर्षौं पुरानो हो । बस्ती बढेर जंगल पसिरहेको छ । आफ्नो पुरानो बाटो नबिर्सने हात्तीका हूल मान्छेसँग जोरी खोजिरहेछ । द्वन्द्वका क्रममा मानिससँगै हात्ती पनि मारिएका छन् । ०७६ असार १४ मा झापाको हल्दीबारी गाउँपालिका४ स्थित रणकाली सामुदायिक वनमा एउटा जंगली हात्ती मृत फेला परेको थियो । त्यसलाई करेन्ट लगाएर मारिएको अनुमान डिभिजन वन कार्यालय झापाको थियो । तर, सामुदायिक वनको उत्तरी क्षेत्रको बस्तीलाई हात्तीबाट जोगाउने उद्देश्यले लगाएको विद्युतीय तारबारमा हात्ती अल्झिएर मरेको दाबी स्थानीयको थियो । लगत्तै ०७६ माघ १२ मा कचनकवल गाउँपालिका३ को हरियाली सामुदायिक वनभित्र अर्को हात्ती मृत भेटियो । उक्त हात्ती करिब २० दिनअघि नै मारिएका थियो । वन कार्यालयका कर्मचारीले ढिला थाहा पाए । हात्तीलाई विद्युतीय झड्का दिएर मारिएको आशंका वन कार्यालयको थियो । ०७७ कात्तिक १४ मा उत्तर बुद्धशान्ति गाउँपालिका५ पाँचपोखरी सामुदायिक वनमा एउटा भाले हात्ती मरेको भेटियो । उक्त हात्ती करिब ४०४५ वर्ष उमेरको हुनुपर्ने अनुमान डिभिजन वन कार्यालय झापाका वनकर्मीले गरेका थिए । स्थानीय बासिन्दाको पटकपटकको आक्रमणमा परी लामो समयदेखि त्यो हात्ती घाइते थियो । त्यसको जीउको पछाडिको भागमा भाला जस्तो धारिलो हतियारले प्रहार गरेको चोट देखिन्थ्यो । बालीनाली खान गाउँ पसेपछि स्थानीयले हात्तीलाई आक्रमण गरेको अनुमान गर्न सकिन्छ, डिभिजन वनका तत्कालीन डीएफओ विष्णुलाल घिमिरेले भनेका थिए, मान्छेको आक्रमणकै कारण हात्ती मरेको अनुमान गर्न गाह्रो छैन ।माथिका यी दृष्टान्तहरूले झापामा मानवहात्तीबीचको टकराव कस्तो छ भन्ने कुरा प्रस्ट झल्किन्छ । यो सीमावर्ती जिल्लामा जब साँझ पर्छ, हात्तीका बथान मेची तरेर यता लम्किन थाल्छ । मेचीपारि भारत, पश्चिम बंगालको केराबारी वन क्षेत्रमा दिनभरि बस्छन्, साँझ पर्न थालेपछि हाम्रातिर आउँछन्, लामो समयदेखि मानवहात्ती द्वन्द्वलाई नजिकबाट बुझिरहेका बाहुनडाँगीका शंकर लुइँटेल भन्छन्, सयौंका संख्यामा आउने हात्तीले वितण्डा नमच्चाएको दिन हुँदैन । यो सिलसिला दशकौंदेखि जारी छ । यही क्रममा बाली जोगाउन किसानले हात्तीलाई लखेट्ने र हात्ती पनि ज्यान जोगाउन मान्छेमाथि जाइलाग्ने गर्छ । डिभिजन वन कार्यालयका अनुसार डेढ दशकमा हात्तीको आक्रमणबाट झापामा ५३ जनाको ज्यान गएको छ । मृत्यु हुनेमा अधिकांश वृद्ध र महिला छन् । पाँच जना भारतीय पनि हात्ती आक्रमणको सिकार भएका छन् । यो अवधिमा १३ वटा हात्ती मारिएका छन् । अधिकांश हात्तीको मृत्युको कारण विद्युतीय करेन्ट छ । बालीनाली क्षतिबाट आजित भएका किसानहरू हात्तीप्रति धेरै आक्रामक बन्ने गरेका छन्, वन कार्यालयका एक पूर्वडीएफओले सुनाए, त्यही आक्रोशका बीच हात्तीलाई करेन्ट लगाउनेसम्मको काम हुने गरेको भए पनि यो कुरा गोप्य रहन्छ । वन्यजन्तु संरक्षण ऐनमा हात्तीलगायत वन्यजन्तु मार्न नपाइने उल्लेख छ । तर, हात्ती संरक्षण गर्ने कि मान्छे बचाउने भन्ने कुराले स्थानीय अलमलमा छन् । हात्तीबारे विद्यावारिधि गरेका डा नरेन्द्र प्रधानले जति बढी बिच्क्यायो हात्ती उति आक्रामक बन्ने गरेको बताउँछन् । उनले भने घोच्ने, कुट्ने, हिर्काउने गर्नाले हात्ती आक्रामक हुन्छन् र क्षति बढी गर्छन् । उनका अनुसार यसो गर्दा हात्ती र मान्छेबीचको द्वन्द्व झन् बढाएको छ । सरकारले वन्यजन्तुबाट हुने क्षतिको राहत सहयोगसम्बन्धी निर्देशिका २०६६ असार २१ मा जारी गरेको थियो । निर्देशिकाले सुरुमा वन्यजन्तुको आक्रमणबाट मृत्यु भएमा डेढ लाख, सख्त घाइतेलाई ५० हजार र सामान्य घाइतेलाई पाँच हजार रुपैयाँ क्षतिपूर्ति दिने व्यवस्था गरेको थियो । निर्देशिकालाई २०६९ मा सरकारले संशोधन गरी मृत्यु भएकाको हकमा दोब्बर क्षतिपूर्तिको व्यवस्था गरी ३ लाख बनाएको थियो । हाल उक्त रकम वृद्धि गरी १० लाख बनाइएको डिभिजन वनका सहायक वन अधिकृत ओमनाथ भट्टराईले बताए । मान्छे र हात्तीबीचको द्वन्द्व घटाउन उपायहरू नगरिएका भने होइनन् । विश्व बैंकको १ करोड २० लाख लगानीमा सरकारले हात्ती रोक्न बाहुनडाँगी क्षेत्रमा बनाएको विद्युतीय तारबार लगाएको थियो । त्यसले हात्ती रोक्न छाडेको अनुभव बाहुनडाँगीका बासिन्दाको छ । हात्ती नियन्त्रणका लागि नेपालमै पहिलो पटक नयाँ प्रविधिको अफसेट फेन्सिङ निर्माण गरिएको पाँच वर्षपछि यो प्रविधि पनि निष्प्रभावी हुन थालेको हो । यसअघि भारत, भुटानलगायत मुलुकमा यो प्रविधिको अभ्यास गरिएको थियो । सौर्य ऊर्जामार्फत छिटो छिटो करेन्ट प्रवाह हुने व्यवस्था मिलाइने भएकाले हात्तीले छुँदा विद्युतीय झड्का लाग्ने गर्छ । तर, पछिल्लो समय भने मर्मतसम्भार अभावमा उक्त प्रविधि नै काम नलाग्ने अवस्थामा पुगेको लुइँटेल बताउँछन् । अब यो तारबारमा हात्ती अव्यस्त हुन थालेको छ, उनले भने, अनेक उपाय अपनाएर हात्ती तारबार नाघेर खेतबारी र बस्तीभित्र छिर्न थालेका छन् । इलामको जिर्मले३ दुधेदेखि झापाको मेचीनगर१० नकलबन्दा क्षेत्रसम्म करिब १८ किलोमिटर क्षेत्रमा तारबार गरिएको छ । मानवहात्ती द्वन्द्व न्यूनीकरणका लागि बाहुनडाँगीमा काम गरिसकेका अमेरिकाको फ्लोरिडा विश्वविद्यालयका प्राध्यापक ब्रिजेश थापाका अनुसार विद्युतीय तारबार र अन्य उपायले मानवहात्ती द्वन्द्वको दीर्घकालीन समाधान नहुने दाबी गर्छन् । उनी भन्छन्, विद्युतीय तारबार दीर्घकालीन समाधानको उपाय बन्न सक्दैन । उनका अनुसार भारतपट्टि पनि तारबार गरिए हात्ती नियन्त्रणको सम्भावना देखिन्छ । नत्र समस्या ज्युँका त्युँ रहन्छ । हात्ती नियन्त्रणका लागि नेपालभारतका अधिकारीबीच उच्चस्तरीय सहमति जरुरी रहेको उनले बताए । उनको अनुभवमा एउटा देशबाट गएको हात्तीले अर्को देशमा गएर मानवीय तथा भौतिक क्षति गर्नु आश्चर्यजनक कुरा हो । विश्वलाई चकित तुल्याउने कुरा भनेकै यही हो, थापा भन्छन्, त्यसको निराकरणका लागि दुई देशीय सहमति हुनैपर्छ । झापाको हात्ती समस्यालाई नजिकबाट बुझेका मेचीनगर४ का वडाध्यक्ष अर्जुनकुमार कार्कीले हात्ती नियन्त्रणका लागि भनेर गरिएका सबै लगानी बालुवामा पानी खन्याएझैं भएको टिप्पणी गर्दै तीनै तहको सरकारको स्रोतबाट दीर्घकालीन समस्याको उपाय खोजिने जनाए । भन्छन्, लगानी धेरै भएको छ तर प्रतिफल शून्य छ । हामी अब लगानीअनुसारको प्रतिफलको खोजीमा छौं । दशकअघिसम्म हात्तीका हूल नेपाली भूभागमा धेरै आउने खास समय जेठदेखि असोजसम्म थियो । तर, अहिले बाह्रैमास आइरहन्छ । स्थानीयले आफ्नो अधिकांश समय हात्ती धपाउनमै व्यतित गर्ने गरेका छन् । दिनभरि सुत्यो, रातभरि हात्ती धपायो, स्थानीय नवीन काफ्लेले भने, पाकेको मकै भित्र्याउन अहिले धौधौ परेको छ ।"
नेपाल ल्यान्डपावर मुलुक : फ्लिन,"काठमाडौं (कास) अमेरिकी सेनाको प्रशान्त क्षेत्रका प्रमुख चार्ल्स ए फ्लिनले नेपाल ल्यान्डपावर मुलुक भएको बताएका छन् । नेपाल भ्रमणको दोस्रो दिन शनिबार कान्तिपथस्थित फोहोरा दरबारमा नेपालका सुरक्षाविद् तथा पूर्वसुरक्षाकर्मीसँगको अन्तर्क्रियामा उनले अमेरिकी सेना र नेपाली सेनाबीचको सहकार्य शान्तिका लागि भएको बताए । नेपाली सेनासँग सहकार्य र सहयोग जारी राख्ने प्रतिबद्धता जनाए । नेपाल र अमेरिकाको कूटनीतिक सम्बन्ध भएको ७५ वर्ष भयो । नेपाली सेना शान्तिलाई मन पराउने सेना हो । अमेरिकी सेना र नेपाली सेनाको सहकार्य शान्तिका लागि हो, उनले भने । अहिले अमेरिका ग्लु रहेको उल्लेख गर्दै उनले यसले संसारलाई जोड्ने काम गरेको बताए । इन्डोप्यासिफिक र एसियाप्यासिफिक क्षेत्रका विषयमा पनि उनले धारणा राखेका थिए । इन्डोप्यासिफिकभित्र ३६ मुलुक रहेको भन्दै उनले अमेरिकाका लागि यो क्षेत्र महत्त्वपूर्ण भूभाग रहेको बताए । मौसमका कारण माउन्टेन फ्लाइट र पोखरा भ्रमण स्थागित भएपछि जनरल फ्लिनले शनिबार काठमाडौं उपत्यकाका पुरातात्त्विक सम्पदाको भ्रमण गरे । उनी आइतबार पाँचखालस्थित वीरेन्द्र शान्ति कार्य तालिम केन्द्र र शिवपुरीस्थित सैनिक कमान्ड एन्ड स्टाफ कलेजको भ्रमण गरेर स्वदेश फर्कने कार्यक्रम छ ।"
अन्तर्राष्ट्रिय श्रम मापदण्डमा सुरक्षा र स्वास्थ्य पनि,"काठमाडौं (कास) अन्तर्राष्ट्रिय श्रम संगठन (आईएलओ) ले व्यवसायजन्य सुरक्षा र स्वास्थ्यसम्बन्धी महासन्धिलाई नयाँ अन्तर्राष्ट्रिय श्रम मापदण्डका रूपमा घोषणा गरेको छ । यसअघि अन्तर्राष्ट्रिय श्रम मापदण्डका रूपमा चारवटा मात्रै विषय स्वीकार गरिएको थियो । जेनेभामा जारी अन्तर्राष्ट्रिय श्रम महासभाले शुक्रबार व्यवसायजन्य सुरक्षा र स्वास्थ्यलाई महासन्धिका रूपमा स्वीकारेको घोषणा गरेको हो । यसअघि सबै देशले पालना गर्नुपर्ने गरी बालश्रमको अन्त्य, बाँधा श्रमको अन्त्य, समानता र संगठन स्वतन्त्रता तथा सामूहिक सौदाबाजीलाई कार्यस्थलको मौलिक महासन्धि भन्दै आएको थियो । आईएलओले १९९८ देखि सबै देशले अनिवार्य पालना गर्नुपर्ने गरी महासन्धि जारी गर्दै आएको छ । २९, ८७, ९८, १००, १०५, १११, १३८ र १८२ नम्बरलाई मुख्य महासन्धि मानिएको थियो । अब १५५ र १८७ लाई पनि समावेश गरिएको छ । नेपालले व्यवसायजन्य स्वास्थ्य र सुरक्षासम्बन्धी महासन्धि (१५५ र १८७) ले अनुमोदन नगरे पनि नयाँ श्रम ऐनमा भने यस महासन्धिका महत्त्वपूर्ण विषय समेटिएको छ । श्रम कानुन विज्ञसमेत रहेका पूर्वमहान्यायाधिवक्ता रमेश बडालका अनुसार श्रमिकको कार्यस्थल सुरक्षाको प्रबन्ध गर्न यसले थप दबाब पुग्ने बताए । आईएलओका अनुसार विश्व श्रम बजारमा व्यवसायजन्य सुरक्षा तथा स्वास्थ्यको अभावमा हरेक वर्ष ३० लाखको मृत्यु हुने गरेको छ ।"
सेनिटरी प्याडको भन्सार छुट कसलाई ?,"महिनावारी हुँदा महिलाले प्रयोग गर्ने सेनिटरी प्याडमा ९० प्रतिशत भन्सार घटाएर सरकारले यसलाई कुनै विलासी वस्तु नभई अत्यावश्यकीय सामग्री नै मान्न थालेको देखिन्छ, जुन उचित छ । तर, तयारी विदेशी प्याडको भन्सार १५ प्रतिशतबाट घटाएर १५ प्रतिशत बनाउँदा पनि सरकारले स्वदेशी उद्योगलाई आवश्यक कच्चा पदार्थ आयातमा भने ३० प्रतिशतसम्म भन्सार कायम राखेको छ, जुनचाहिँ अति विरोधाभासपूर्ण मात्र होइन, उत्तिकै अनुचित पनि छ । यसबाट सरकारले यो प्याडलाई अत्यावश्यकीय सामग्री मानेकैले भन्सार घटाएको हो या यसमा अन्तर्निहित उद्देश्य अर्कै छ भन्ने प्रश्न उठेको छ । सरकारको मनसाय सेनिटरी प्याडलाई सम्पूर्ण रूपमा अत्यावश्यकीय सामग्री मान्ने हुन्थ्यो भने, स्वाभाविक रूपमा, कच्चा पदार्थ आयातमा पनि भन्सार छुट दिइनुपर्थ्यो । अझ स्वदेशी उद्योग प्रोत्साहनका निम्ति कच्चा पदार्थ आयातलाई तयारी प्याडलाई भन्दा बढी सुलभ बनाउनुपर्थ्यो । स्वदेशमै निर्मित प्याड अन्तर्राष्ट्रिय गुणस्तरको हुनुपर्ने तथा सरकारले यसको गुण नियन्त्रणमा विशेष ध्यान दिनुपर्ने पाटो बेग्लै हो, त्यसमा सरकारी निकायहरू अवश्य सतर्क रहनुपर्छ, तर कुनै पनि कारणमा स्वदेशी उद्योग प्रवर्द्धनलाई बेवास्ता गर्न मिल्दैन । सम्भव भएसम्म बढीभन्दा बढी वस्तुको आयात प्रतिस्थापनमा ध्यान दिनुपर्ने सरकारले जानेर वा नजानेर उल्टै स्वदेशी उद्योगलाई निरुत्साहित तुल्याउने बाटो रोज्नु विडम्बनापूर्ण छ । विदेशमा ठूलो संख्यामा निर्माण भएर नगण्य भन्सार शुल्कमा भित्रिएका प्याडसित महँगो भन्सार शुल्कसहित कच्चा पदार्थ भित्र्याएर स्वदेशमा बनाइएका प्याडले प्रतिस्पर्धा गर्नै सक्दैनन् । यसले त स्वदेशी उद्योगको लगानीलाई सोझै जोखिममा धकेलेको छ । सरकार यसमा किन संवेदनशील बन्नुपर्छ भने, यस्तो नीतिले समग्र उद्योगीकै मनोबल घटाउँछ र अरू उद्योगमा हुन सक्ने सम्भावित लगानीलाई पनि हतोत्साही तुल्याउँछ । तसर्थ, सरकारले कर छुटको नीति अपनाउँदा पहिलो त उपभोक्तालाई केन्द्रमा राख्नुपर्छ र दोस्रोमा पनि व्यापारीलाई नभएर उद्योगीलाई प्राथमिकता दिनुपर्छ । नेपालमा करिब ६ अर्ब रुपैयाँ लगानीका साना तथा ठूला गरी ४० वटा उद्योगले प्याड उत्पादन गरिरहेका छन् । वार्षिक क्षमता ९० करोड थान भए पनि यिनले त्यसको एकतिहाइजति मात्रै उत्पादन गर्छन् । यसको अर्थ, सरकारले सहुलियत दिने हो भने विदेशबाट प्याड आयात ठूलो मात्रामा घटाउन सकिन्छ । तर भारत लगायतका बजारमा निर्यातसमेत थालिसकेका नेपाली उद्योगहरूलाई टेवा दिन सरकारले चिन्ता गरेको देखिँदैन । चालु आर्थिक वर्षको वैशाख मसान्तसम्म सवा २ करोड रुपैयाँको प्याड निर्यात भएको छ । सरकारी ढाडस पाउने हो भने प्याडमा परनिर्भरता मात्र घट्दैन, निर्यात पनि बढ्न सक्ने यो तथ्यांकले संकेत गर्छ । अर्को, सरकारले भन्सार छुट दिने भनेको उपभोक्ता हितका निम्ति हो; भन्सार शुल्ककै कारण बजार भाउ महँगो भएर अत्यावश्यकीय सामग्रीबाट सर्वसाधारण वञ्चित हुन नपरोस् भनेर यस्तो नीति अपनाउने हो । यसरी कुनै वस्तुमा भन्सार छुट दिनुको मूल्य प्रत्यक्ष रूपमा राज्यले र अप्रत्यक्ष रूपमा देशका सबै नागरिकले चुकाइरहेका हुन्छन् । राज्यले राजस्व गुमाउँदा राज्य सञ्चालन र नागरिक हितका निम्ति खर्चने स्रोतमा दबाब परिरहेको हुन्छ । तैपनि आम उपभोक्ताले प्रत्यक्ष राहत पाउने विषय भएकाले अति आवश्यक सामग्रीमा दिइने यस्तो छुटलाई मुनासिब नै मानिन्छ । तर दिक्कलाग्दो पक्ष, सरकारले भारी मात्रामा भन्सार छुट दिँदा पनि आयातित सेनिटरी प्याडको दाम घटेको छैन, बरु बढेको पो छ । अहिले प्रतिप्याड ५ देखि १२ रुपैयाँसम्म मूल्य बढेको छ, जसबाट भन्सार छुटको औचित्यमाथि नै प्रहार भएको छ । सरकारले आफ्नो उपस्थिति जनाएर भन्सार छुटको अनुभूति लक्षित उपभोक्तालाई नै दिलाउनुपर्छ । अहिलेको अवस्थाबाट त स्वाभाविक रूपमा प्रश्न उठ्छ राज्यले आफूले गुमाएर र उपभोक्तालाई पनि लाभ नपुग्ने गरी कसलाई छुट दिएको हो ? यो छुट सम्बन्धित व्यापारीहरूलाई हो कि लक्षित उपभोक्ताहरूलाई ? यो विषय किन पनि सन्देहास्पद छ भने, सरकारले बजेट प्रस्तुत गर्नुभन्दा तीन साताअघिदेखि बजारमा प्याड अभाव भएको थियो । जानकारहरूका अनुसार भन्सारमा सहुलियत दिने घोषणा हुँदै छ भन्ने सूचना पाएपछि व्यापारीहरूले आयात रोकेका थिए । यसरी पहिल्यै सूचना चुहिएको देखिनु र भन्सार छुटपछि पनि बजार नघटेर अझ बढ्नुमा कतै सरकारका जिम्मेवार ओहोदावालाहरूको मिलेमतो त छैन भन्ने प्रश्न सर्वत्र उठेको छ, जुन सजिलै खारेज गर्न मिल्ने देखिँदैन । त्यसैले, विद्यमान विरोधाभासलाई चिर्न सरकारले एकातिर स्वदेशी उद्योगका निम्ति आवश्यक कच्चा पदार्थमा लिँदै आएको भन्सार शुल्क घटाउनुपर्छ; सम्बन्धित उद्योगहरूलाई विदेशी वस्तुसित प्रतिस्पर्धा गर्न सक्ने गरी टेवा दिनुपर्छ । र अर्कातिर, सरकारले बजेटमार्फत भन्सार छुट घोषणा गरेर मात्र पुग्दैन, त्यसको लाभ लक्षित उपभोक्तासम्म पुग्योपुगेन भनेर पनि हेर्नुपर्छ । सरकारका सम्बन्धित निकायहरूले यसबारे पर्याप्त बजार अनुगमन तथा निरीक्षण गर्नुपर्छ । र, राज्य छुटको पैसा सीधै आफ्नो खल्तीमा हालेर उपभोक्तालाई थप महँगी लाद्ने व्यापारीव्यवसायीलाई कारबाहीको दायरामा ल्याउनुपर्छ । अन्यथा सरकार स्वयंको यसमा मिलेमतो भएको अर्थ लाग्छÙ उपभोक्ताका नाममा निश्चित व्यापारीव्यवसायी पोस्नकै निम्ति मात्र यस्तो रणनीति तय गरिएको बुझिन्छ ।"
लोकतन्त्रको स्थानीयकरण,"स्थानीय सरकारको निर्वाचन सकिएपछि कसले हार्यो, कसले जित्यो; धरान, काठमाडौं र धनगढीमा किन स्वतन्त्रले जिते; राजनीतिक दलहरूभित्र केकस्ता अन्तर्घात भए; गठबन्धन कति प्रभावकारी भयोजस्ता प्रश्नहरूको वरिपरि बहस केन्द्रित छ । साँच्चै संघीयतामा स्थानीय सरकारको मूल मर्म के हो, विगत पाँच वर्षमा स्थानीय सरकारले के गर्न सक्यो र के गर्न सकेन, अब पाँच वर्ष गर्नुपर्ने के होजस्ता प्रश्नहरू छेउ लगाइएका छन् । जे बहस गर्नुपर्दैनथ्यो, बहस त्यसमा केन्द्रित छ; मुख्य विषयमा बहस छैन । अहिलेको सबैभन्दा ठूलो चिन्ता यही नै हो । लोकतन्त्र केवल कानुनी कुरा होइन, केवल सिंहदरबारको मामिला मात्रै पनि होइन । हाम्रो औपचारिक लोकतन्त्र जरा नभएको रूखजस्तो छ । लोकतन्त्रको जरा समाज, घर र भान्सामा पुर्याउने माध्यम हो स्थानीय सरकार । राजनीतिक परिवर्तनपछि कानुनी रूपमा लोकतन्त्रको अभ्यास थालेपछि पनि हाम्रो समाजको लोकतन्त्रीकरण भएको छैन । समाजमा अनेक रूपमा ठूला र सानाका रेखाहरू छन् । घर लोकतान्त्रिक हुनु त झन् टाढाको विषयजस्तो छ । भान्सा अलोकतान्त्रिक छ भन्नुको अर्थ विषादीसहितका, उस्तै परे छुन पनि नहुने वस्तुहरू खाइरहेका छौं । यो विकराल समस्यालाई स्थानीय सरकारका माध्यमबाट अलिकति भए पनि सम्बोधन गर्न खोज्नु अहिलेको राजनीतिको सबैभन्दा ठूलो विषय हुनुपर्ने हो । तर यो विषय राजनीतिको केन्द्रमा आउन सकेकै छैन । राजनीतिमा प्रयोग हुने दाउपेचले यस्ता विषयलाई किनारामा धकेलेको छ । राजनीतिक खेतमा विचारको पानी पर्नै छोडिसकेको छ । राजनीति बाँझिएको छ । बाँझिएको राजनीतिलाई थोरै सिञ्चन गर्ने काम स्थानीय सरकारको हो । राज्यव्यवस्थाका हकमा प्रत्यक्ष लोकतन्त्र नागरिकका लागि साह्रै ठूलो र बलियो अवसर हो । प्रत्यक्ष लोकतन्त्र भन्नाले सामुदायिक रूपमा समुदायले आफ्नो निर्णय आफैं गर्नु । कस्तो र कसरी खेतीपाती, कस्तो कुलो र कस्तो पानीको बाँडफाँट, विद्यालयको पढाइ कसरी र कस्तोजस्ता विषयहरूमा समुदाय बस्ने, आफ्नो परिस्थिति र विशेषता अनुसार आफैं निर्णय गर्ने परिपाटी नै सबैभन्दा कम खर्चिलो, सबैभन्दा भरपर्दो, कर्मचारीतन्त्रको हैरान बेहोर्न नपर्ने, स्वयंसेवी हिसाबले काम हुने, सामाजिक न्याय प्रवर्द्धन हुनुका साथै नागरिक सर्वोच्चता वा नागरिक सार्वभौमसत्ताको अभ्यास हुने परिपाटी हो । तर अहिलेको राज्यको प्रणालीभित्र सबै कुरा समुदायले गर्न सक्दैन भनेर जनप्रतिनिधिमार्फत निर्णय गर्ने थिति बसालियो । यसको अर्थ यो होइन कि सबै कुरा जनप्रतिनिधिले निर्णय गर्ने हो । सबै कुरा जनप्रतिनिधिले गर्ने हो भने नागरिकको काम के ? पाँच वर्षमा एक पटक भोट हाल्नु मात्रै ? नागरिकको दैनिक रूपमा सक्रियता र नागरिकको विवेकको प्रयोगबारे जनप्रतिनिधिहरूले सोच्नुपर्छ । जनप्रतिनिधिहरू नागरिकको सार्वभौमसत्तामाथि बन्चरो हान्न चुनिएका होइनन्, उनीहरू नागरिकको सार्वभौमसत्तालाई फुकाउन, बढाउन र सहजीकरण गर्न चुनिएका हुन् । अर्को अर्थमा, लोकतन्त्र केवल राजनीतिक खेल मात्रै होइन । आफ्नो गाउँबाट बगेको खोलाको पानीको प्रयोगको प्राथमिकता के हो, आफ्नो वन कसरी जोगाउने, कसरी उपयोग गर्ने, आफ्नो जग्गाको प्रयोग कसरी गर्ने, कस्तो खेतीपाती गर्ने, कुन भाषा बोल्ने, कस्तो पोसाक लगाउनेजस्ता विषयहरू बृहत् लोकतन्त्रको छाताभित्र पर्छन् । कुनै जमाना थियो, राजनीतिक मामिलालाई केवल दल, मतदान, सदस्यता, चुनाव, नेता, कार्यकर्ताको घेराभित्र बुझिन्थ्यो । तर अब लोकतन्त्रको परिभाषा जब आर्थिक, राजनीतिक, सामाजिक, सांस्कृतिक रूपमा फैलावट भयो, यो फैलावटलाई नेपाली राजनीतिले समाउनै सकेन । लोकतन्त्रको स्थानीयकरण हुनै सकेन । जबसम्म लोकतन्त्रको स्थानीयकरण हुँदैन लोकन्त्रको जरा पनि समुदायजनतामा पुग्दैन । लोकतन्त्रको झुल्के घाम जनताको आगनमा पर्दैपर्दैन । कतै छेकिन्छ । यसको अर्थ यो होइन कि सबै कुरा समुदायले गरोस् । मुख्य कुरा समुदायले गर्न सक्नेजति सामुदायिक व्यवस्था जरुरी छ । समुदाय आफैं जम्मा भएर छलफल गरेर निर्णय गर्न नसक्नेजति कुरा जनप्रतिनिधिका हुन् । नेपालको संविधान समुदाय जम्मा भएर बनाउन सक्दैनथ्यो, त्यही भएर हामीले प्रतिनिधिमार्फत बनायौं । नेपालको परराष्ट्र नीति वा मौद्रिक नीति नेपाली सबै जम्मा भएर बनाउन मिल्दैन, प्रतिनिधि नै चाहिन्छ । तर समुदायले सक्ने र प्रत्यक्ष लोकतन्त्रबाट हुन सक्ने विषय जनप्रतिनिधिलाई दिएर नागरिकको सार्वभौमसत्ताको अतिक्रमण गर्न भने हुँदैन । हिजो केन्द्रीयताले जनताको आँगन घमाइलो भएन भनेर संघीयतामा स्थानीय सरकारको व्यवस्थापन भयो । तर स्थानीय सरकार पनि लोकतन्त्रको स्थानीयकरणमा सिद्धान्तको ढाँचाभित्र बसेर अभ्यासमा जान सकेन । केन्द्रीय अरनखटनमा चलेका गाविसभन्दा स्थानीय सरकार धेरै प्रगतिशील र धेरै कदम अगाडि छन् तर यसो भनेर चित्त बुझाउन सकिँदैन । यसो भन्दा लोकतन्त्रको स्थानीयकरण हुन सक्दैन । औपचारिक लोकन्त्रले हाम्रो अहिलेको समस्याको हल गर्दैन । संविधानमै सामुदायिक अधिकारको, सामुदायिक सर्वोच्चताको व्यवस्थापन कमजोर भयो तर अब अभ्यासबाट थाल्न ढिला गर्न हुँदैन । स्थानीय सरकारले के भुल्नु हुँदैन भने गाउँमा असंख्य समूह छन् । कृषि समूह, वन समूह, खानेपानी समूह, सिँचाइ समूह, महिला समूह, विद्यालय व्यवस्थापन समिति । सूची धेरै लामो बन्न सक्छ । ती समूहहरूमाथि शासन गर्न स्थानीय सरकार बनेकै होइन । त्यस्ता समूहहरूलाई सहजीकरण गर्ने, लोकतान्त्रिक दिशामा जान मद्दत गर्ने होÙ जसले बृहत् समाजलाई लोकतन्त्रीकरण गर्न मद्दत गर्छन् । समाजलाई सामाजिक न्यायको दिशामा हिँडाउन सक्छन्, जसले गर्दा लोकतन्त्रको स्थानीय बास्ना आउँछ । लोकतन्त्रको बास्नागन्ध बेग्लै आउन सक्छ । विश्वव्यापी लोकतन्त्रको परिभाषाको ढाँचाले पुग्दैन । त्यो ढाँचाभित्र स्थानीयकरण गर्ने काम स्थानीय सरकारको हो । विकास र स्थानीय सरकारको साइनो के हो ? विकास भनेकै के हो ? यो पनि हामीले छलफल गर्नुपर्ने अर्को विषय हो । स्थानीय सरकारका आँखामा, पूर्वाधार विज्ञका आँखामा विकास भनेको फराकिलो, सुरक्षित कालोपत्रे बाटो हुन सक्छ । स्वास्थ्य विज्ञका आँखामा विकास भनेको गज्जबको सेवा दिने स्वास्थ्य चौकी हुन सक्छ । विकासका परिभाषाहरू आआफ्ना हुन्छन् । तर स्थानीय सरकार र विकासको सम्बन्ध विज्ञहरूले र ठूला नेताहरूले बुझेको प्रक्रियाभन्दा धेरै जटिल छ । अहिले विकासलाई विविधताको अर्थमा बुझिएको छैन । एउटा प्रदेश अर्को प्रदेशभन्दा फरक छ । एउटा स्थानीय सरकार अर्को स्थानीय सरकारभन्दा फरक छ । फरक भौगोलिक विशेषताका हिसाबले छ । स्थानीय अर्थतन्त्रका हिसाबले फरक छ । जातीय, भाषिक, सांस्कृतिक बनोटका हिसाबले फरक छ । उपलब्ध प्राकृतिक स्रोतका हिसाबले फरक छ । कृषि प्रणालीका दृष्टिले फरक छ । पर्यावरणीय संकटका हिसाबले फरक छ । खाद्य संस्कृतिका हिसाबले फरक छ । ज्ञान र सीपका हिसाबले फरक छ । छोटकरीमा भन्ने हो भने, सामाजिक चालचलन, निर्णय गर्ने प्रक्रिया, स्रोत व्यवस्थापनको पद्धति र अर्थतन्त्र फरक छ । अहिलेलाई यति भनौं धेरै कुरामा फरक छ । हाम्रो देश धेरै विविधतायुक्त छ तर केन्द्रीय राज्य व्यवस्था र विकासको परिभाषाले फरक देख्नै सकेन । एउटै ज्ञान र विचारको चस्माबाट हेर्न खोज्दा वर्गीय र क्षेत्रीय असन्तुलनहरू बढे । एउटै मुलुकमा सम्मानित र असम्मानित नागरिक भए । पहिचानमाथि प्रश्न भयो भनेर हामी संघीयतामा गयौं । स्थानीय सरकारको प्रबन्ध गर्यौं । स्थानीय सरकारले विकासको परिभाषा र प्रक्रिया कुनै नामी देशको, कुनै नामी विज्ञ र विद्वान्को नक्कल गर्नु हुँदैन वा हुबहु पछ्याउन हुँदैन; त्यसले स्थानीयताको मर्म समाउनै सक्दैन । स्थानीय सरकारसामु ठूलो चुनौती र प्रश्न के हो भने, विकासको परिभाषा स्थानीयतासँग लय मिलाएर, स्थानीय परिवेश र सन्दर्भलाई चियाएर गर्नुपर्छ । एउटै परिभाषा, एउटै प्रक्रिया, एउटै मान्यता, एउटै विधिभित्र खोज्ने हो भने संघीयता नै औपचारिक हुन्छ । संघीयता र विकासको आत्मा यहीँनेर मर्छ । विविधतालाई स्विकार्नु अहिले स्थानीय सरकारका लागि कठिन तर नगरी नहुने काम हो । प्रदेशको हकमा पनि यही नियम लागू हुन्छ । विकासलाई जबसम्म हामीले स्थानीय लय र संगितमा मिलाउन सक्दैनौं, त्यति बेलासम्म विकासको प्रतिफल समाजका टाठाबाठा र वर्चस्वशालीलाई मात्र लाभदायिक हुन्छ; विकासमा समानुपातिकताको झल्को आउँदैन । स्थानीय सरकारलाई यही दिशामा संघले, प्रदेशले सहजीकरण गर्नुपर्छ । प्रदेश र संघको दादागिरी रहे पनि स्थानीय सरकार एक्लै विविधतालाई स्विकार्दै, स्थानीयतासँग लय मिलाउँदै लोकतन्त्र र विकासको स्थानीयकरण गर्ने बाटामा लाग्नुको विकल्प छैन । संघीयताको अभ्यासलाई सुदृढ बनाउने काम स्थानीय सरकारकै हो ।"
सिसडोलवासीको पीडा,"प्राथमिक विद्यालय भवन, सुविधासम्पन्न १६ बेडको अस्पताल, सडक निर्माणसहित अन्य पूर्वाधार विकास, स्वास्थ्य बिमा, उपचार र रोजगारी दिने सर्तमा दुई वर्षका लागि नुवाकोट, ओखरपौवा४ सिसडोलका स्थानीयहरूको सहमतिमा २०६२ सालदेखि सञ्चालन भएको सिसडोल डम्पिङ साइटमा सरकारी जोरजुलुमको खबरले सबैको ध्यान खिचेको छ । १७ वर्षदेखि अव्यवस्थित ढंगले सञ्चालन हुँदै आएको उक्त ल्यान्डफिल साइटबाट सिसडोल नजिकैका चल्सा गाउँ र बलामी टोलका साढे तीन दर्जन परिवार सबैभन्दा बढी प्रभावित भएका देखिन्छन् । ल्यान्डफिल साइटमा फालिएको फोहोरका कारण खोलाहरू दुर्गन्धित भएर सिँचाइ र पशुहरूको पानी पिउने ठाउँमा समेत असर परेको छ । उक्त ठाउँको दुर्गन्धले तीन किलोमिटर टाढा तारकेश्वर नगरपालिकासम्मको बस्तीलाई प्रभावित पारेको छ । अव्यवस्थित ल्यान्डफिल साइटकै कारण त्यस क्षेत्रमा बर्सेनि बिमारीहरूको संख्यामा वृद्धि भइरहेको छ । स्थानीय स्वास्थ्य चौकीमा दरबन्दी पूर्ति भएको छैन र सिटामोल र जीवनजलजस्ता आधारभूत औषधिसमेतको त्यहाँ अभाव देखिएको छ । अस्पताल, सडक निर्माण गरिदिने सरकारी आश्वासन हालसम्म पनि पूरा नभएको र दिनप्रतिदिन बढिरहेको रोगको डरले सिसडोलवासी आन्दोलित भएका हुन् । सिंगापुर बनाइदिने लालच दिएर सरकारले हाम्रो गाउँ झिंगापुर बनाइदियो भन्ने सिसडोलवासीको आरोपलाई चिर्न सरकार बेलैमा सचेत हुनुपर्यो । यसका लागि सिसडोलनजिकैको बन्चरेडाँडामा निर्माणाधीन ल्यान्डफिल साइटलाई वैज्ञानिक र व्यवस्थित ढंगले सञ्चालन गर्ने कार्य सरकारी प्राथमिकतामा पर्नु जरुरी छ । महेन्द्रसिंह बम, टीकापुर१, कैलालीमहानगरले तत्काल स्थायी नसके अस्थायी वा घुम्ती स्वास्थ चौकी तुरुन्त व्यवस्था गरोस् । कुबेर श्रेष्ठअन्याय त भएकै हो, दुर्गन्धित फोहोरका पहाडछेउका स्थानीय बासिन्दाको सरकारले अविलम्ब उचित पुनःस्थापना तथा व्यवस्थापन गर्नैपर्छ । सञ्जय लामािसिसडोलमा अत्याचार भएको कुरा थाहा पाउन त बालेन मेयर हुनुपर्यो भने त्यहाँ कति अत्याचार रहेछ त ? पवनबहादुर कार्कीमान्छे र फोहोरसँगै राख्नु अझै पनि गलत हो । मुआब्जा दिएर अन्यत्र सारौं । नत्र सो क्षेत्रमा फेरि समस्या आउँछ । जीवन भाइहो, सिसडोलवासीलाई वाचा गरेका सबै सुविधा उपलब्ध भएको भए त किन त्यति धेरै दुःख पोख्थे र ? सरकार, उनीहरूको माग पूरा गर अनि भविष्यसँग जोडिएका कुराहरू पनि सम्बोधन गर, यसो भए मात्र बल्ल उनीहरूलाई न्याय मिल्नेछ । दुर्गा खड्कायोचाहिँ भएन, जनतालाई स्वास्थ्य सुविधा दिने कर्तव्य सरकारको हो र फोहोरमैलालाई ऊर्जामा परिणत गर्न सक्नुपर्छ । यहीँ रोजगारी पनि सृजना गर्न सके विदेश जानु पर्दैनथ्यो । टंक लामा"
वायुसेवा निगमको पुनरुत्थान,"तीन दशकअघिसम्म नेपाल वायुसेवा निगमको काम गराइ चित्तबुझ्दो नै थियो, हाम्रो वायुयान र सोको परिचालन, व्यवस्थापन दक्षिण एसियाली मुलुकमै चर्चित थियो । तर २०५० को दशकपछि निगम राजनीतिको घेराबन्दीमा पर्यो । लाउडा, धमिजाकाण्डदेखि वाइडबडी विमान खरिद प्रकरणका नायकहरूले निगमलाई मृत्युशय्यामै पुर्याइदिए । यतिबेला स्वदेशीविदेशी नागरिकमा निगमले सेवा पुर्याउने कुरामा विश्वास छैन । कुशासनको भुमरीमा फसेको संस्थालाई उठाउन शीर्ष नेतृत्व, शासकवर्ग लागिपरेको पनि पाइँदैन । वस्तुतः थाई एयरवेजभन्दा पहिले जन्मिएको हाम्रो निगमको व्यवस्थापन पहिलेदेखि राम्रो भएको भए अहिलेसम्म सो संस्थाको स्वामित्वमा सयभन्दा बढी ठूला जहाज हुन सक्थे, पर्यटकलाई सहजै ओसारपसार गर्न सक्थ्यौं, अर्थतन्त्रको मेरुदण्ड बन्न सक्थ्यो । यथार्थमा यसको पुनरुत्थानमाथि जिम्मेवार नेतृत्व, पदाधिकारीले पटक्कै ध्यान दिएका छैनन् । उखुको रस चुसेपछि थुकेको छोक्रासरह बनेको छ निगम अहिले । आफ्नो ध्वजावाहक क्षतविक्षत बनाएर हामी उल्टै अनगिन्ती अन्तर्राष्ट्रिय विमानस्थल बनाउने सोच राखेर मडारिइरहेका छौं । दक्षिण कोरिया, मलेसियाजस्ता पूर्वका उदियमान राष्ट्र हुन् या युरोपेली संघका समृद्ध मुलुक कसैले पनि एउटाभन्दा बढी अन्तर्राष्ट्रिय हवाईअड्डा सञ्चालनमा ल्याएको पाइँदैन । अन्तर्राष्ट्रिय परिवेशमाथि समेत मध्यनजर राख्दै अब हामीले आफ्ना यस्तो सोच, योजनामाथि पूर्णविराम लगाउनुपर्छ । भुवनेश्वर शर्मा, चन्द्रागिरि२, काठमाडौं"
शिशुको सुरक्षा,"दुर्गममा घटेन शिशु मृत्युदर समाचार पढेपछि टिप्पणी गर्न मन लाग्यो । शिशु र मातृ मृत्युदर बढ्नुको कारणहरू शिक्षाको कमी, सानै उमेरमा गरिने प्रेम विवाह र गर्भवती बन्ने रहर वा बाध्यता, गर्भवती भएका बेला न्यूनतम स्याहारको कमी आदि हुन् । विशेष गरी कर्णालीमा शिशु मृत्युदर ४७ प्रतिशत देखिन्छ भने त्यहाँका थुप्रै आमाले समेत ज्यान गुमाउन बाध्य भएका छन् । अर्कातिर शिशु स्याहार कार्यक्रमअन्तर्गत सरकारको अर्बौंको लगानी प्रभावहीन भइरहेको छ । बाल बचाउ कार्यक्रममा एकलौटी हालीमुहाली गर्ने सेभ द चिल्ड्रेन ले के गर्दै छ ? गर्भावस्थामा कम्तीमा ४ पटक जाँच, स्वास्थ्य संस्थामा सुत्केरी गराएमा यातायात खर्चसमेत पाइने, नवजात शिशुको निःशुल्क उपचार सेवाबारे चेतना नै पुग्न सकेको छैन । त्यस्तै सुआहारा कार्यक्रम लागू भएको थुप्रै वर्ष बितिसक्दा पनि पोषण कार्यक्रम जहिल्यै किन खस्किरहेको छ ? त्यसकारण अब रोडम्याप, कार्यविधि बनाएर मात्र पुग्दैन । प्रेम विवाह र यसका फाइदाबेफाइदा, किशोरकिशोरीको स्वस्थ जीवन, विवाह गर्ने उमेर र यसका विभिन्न पक्ष, गर्भावस्था र सुत्केरीमा आफू र परिवारको भूमिका, घरेलु खाद्यपदार्थको फाइदा आदिबारे जीवनोपयोगी शिक्षा विद्यालयस्तरबाटै अध्ययनअध्यापन तथा विद्यार्थीको कडा निगरानी गर्नैपर्ने भएको छ । यसमा स्थानीय सरकारको पनि अहम् भूमिका हुन्छ । गंगाराज अर्याल, पाणिनि८, अर्घाखाँची"
जलमग्न ठमेल सडक,"काठमाडौंस्थित केशरमहलबाट ठमेल सञ्चयकोष भवन जाने बाटो आजकाल प्रायः जलमग्न हुन्छ । ढल निकासमा आएको समस्याले गर्दा यसो भएको हो । पैदलयात्रुहरू तथा दुईपांग्रे सवारीसाधनहरूलाई यसले निकै समस्या पुर्याएको छ । अब त, वर्षा पनि सुरु हुँदै छ । हुन त, काठमाडौंका प्रायः सडकको हविगत यस्तै हो । तैपनि ठमेलजस्तो पर्यटकीय स्थलको यस्तो विजोग देखेर विदेशी पर्यटकहरूले नेपालप्रति कस्तो धारणा बनाउलान् ? यसर्थ सम्बन्धित निकायले उक्त स्थानमा यथाशीघ्र ढल निकासको व्यवस्था गरोस् । अच्युतमानसिंह प्रधान, बालुवाटार, काठमाडौं"
दलहरूलाई सिकाउनैपर्ने पाठ,"स्थानीय तह निर्वाचनमा कतिपय स्वतन्त्र उम्मेदवारहरूले दलका प्रभावशाली नेताहरूलाई हराएका थिए । यसको सन्देश हो जनता विकल्पको खोजीमा छ । दलका नेतामा हाम्रो विकल्प छैन भन्ने दम्भ थियो । एमाले नभए कांग्रेस, काग्रेस नभए माओवादी भन्ने दिन गए अब । दलहरूको रबैया सुध्रेन भने आगामी संसदीय निर्वाचनमा पनि स्वतन्त्र उम्मेदवारहरू धेरै जन्मने आकलन गर्न सकिन्छ । जनताले जति नै विश्वास गर्दा पनि दलहरूले सधैं धोका दिए, फलस्वरूप जनताले स्वतन्त्रलाई चुने । कांग्र्रेस होस् या कम्युनिस्ट, जनताले बहुमतको सरकार बनाउने अवसर दिएकै हुन् । तर, यो सफल भएन । एकल पार्टीको बहुमतको सरकार हुँदा पनि नेताहरूले आन्तरिक कलहमै समय व्यतीत गरे । बहुदल पुनःस्थापनापछिको ३० वर्षमा कुनै सरकारले पाँच वर्ष पूरा गर्न सकेनन् । हरेक परिवर्तनमा जनताले नेताहरूलाई साथ दिए तर नेताले जनभावना बुझ्न सकेनन् । काठमाडौंका बालेन शाह, धरानका हर्कराज साम्पाङ राईजस्तो स्वतन्त्र उम्मेदवारलाई जनताले विश्वास गरेर जिताए । हिजोसम्म स्वतन्त्रले जित्दैनन्, जिते पनि केही गर्न सक्दैनन् भन्नेहरू अहिले शान्त भएका छन् । अबको केही महिनामा संसदीय निर्वाचन हुँदै छ । विभिन्न निर्वाचन क्षेत्रमा स्वतन्त्र युवाहरूले उम्मेदवार दिने घोषणा गरिरहेका छन् । प्रभावशाली नेताकै क्षेत्रबाट स्वतन्त्र उम्मेदवारहरू निर्वाचन लड्ने भनेका छन् । अब यस्ता युवा आउनुपर्छ र दलहरूको यो घमन्ड तोड्नुपर्छ । सधैं राजनीतिलाई बन्धक बनाउने नेताहरूलाई पाठ सिकाउने उपयुक्त समय हो यो । पुरुषोतम घिमिरे, जोरपाटी, काठमाडौं"
"बजेट मूल्यांकन, हाम्रो अभ्यास र वित्तीय जवाफदेही",अर्याल संसद्को अर्थ समितिका सचिव हुन् ।
बुढ्यौलीमा यौनेच्छा र शारीरिकमानसिक स्वास्थ्य,"कामसूत्रमा वर्णन गरिएका यौनिक क्रियाकलाप होऊन् वा मन्दिरका टुँडालतिर देखिने ईश्वरका विभिन्न यौनजन्य आसन र रतिराग, तपस्यारत विश्वामित्रको मेनकासँगको सम्बन्धको सन्दर्भ होस् वा यो संसारमा सृष्टिको अस्तित्व र सम्भावनाको प्रसंग, यी सबैले यौनको महिमा, यसको तागत र गुणात्मक जीवनसँगको सम्बन्ध र महत्त्वलाई दर्साउँछन् । यद्यपि यौनको महिमा र महत्त्व जति छ, त्यति नै योसँग जोडिएर आउने विभेद, अन्धविश्वासी मान्यता र ट्याबु पनि छन्; खास गरी जब शारीरिक अशक्तता भएका वा प्रौढ उमेरका व्यक्तिहरूको यौन जीवनको कुरा आउँछ । जसरी अपांगता भएका व्यक्तिहरूमा यौन चाहना हुँदैन भन्ने ठानिन्छ, त्यसरी नै वृद्धवृद्धाहरूको यौन रुचिको सन्दर्भलाई हाँसोठट्टाका रूपमा लिइन्छ । जसरी अपांगता भएका व्यक्तिहरूमा शारीरिक अशक्तताको कुरा आउँछ, त्यही शारीरिक अशक्ततालाई वृद्धवृद्धाहरूमा लगेर जोडी उनीहरूमा पनि एक प्रकारको अपांगता देख्छ हाम्रो समाजले । डोन कुलिक र जेन्स रिड्स्टोर्मको लोन्लिनेस एन्ड इट्स अपोजिट, रोबर्ट मेक्रुएर र एन्ना मलोको सेक्स एन्ड डिसेबिलिटी, टम शेक्सपियरको द सेक्सुअल पोलिटिक्स अफ डिसेबिलिटी र माइकल गिलको इन्टेलेक्चुअल डिसेबिलिटी एन्ड सेक्सुअल एजेन्सी जस्ता पुस्तकहरूमा अपांगता भएका व्यक्तिमा यौनको महत्त्व, मान्छेको गुणात्मक जीवनसँग यसको सम्बन्ध, तर यौनलाई समाजले हेर्ने साँघुरो दृष्टिकोण र शारीरिक अशक्तता भएका मानिसहरूसँग यौन चाहना हुँदैन भने पूर्वाग्राही तथा संकीर्ण सामाजिक सोचबारे व्याख्या गरिएको छ । तर ती अध्ययनको निष्कर्षका ठीक विपरीत हाम्रो समाजले भने प्रौढ व्यक्तिहरूको यौन जीवनलाई निरुत्साहित गर्छ र उनीहरूलाई पनि अपांगता भएकाकै श्रेणीमा राखिदिन्छ । किनकि उनीहरू सम्बन्धी शारीरिक अशक्तताका कुराहरू अपांगतासँग लगेर जोडिदिन सक्छन्, वृद्धवृद्धाबारे धेरै वर्षदेखि सहयोग जुटाउँदै र अनुसन्धान गर्दै आएका एजिङ नेपाल का संस्थापक अध्यक्ष चट्याङ मास्टर भन्छन् । शारीरिक अशक्तता भएका व्यक्तिमा यौन चाहना हुँदैन भन्ने मानसिकता भएको हाम्रो समाजमा वृद्धवृद्धाहरूको यौन जीवनलाई कसले महत्त्व दिने ? कसले यौनको महत्त्व र यसको गुणात्मक जीवनसँगको सम्बन्धबारे छलफल र व्याख्या गर्ने अनि यौनलाई अझ राम्ररी बुझ्ने ? यौनको महत्त्व वयस्कको जीवनमा मात्र होइन, प्रौढको जीवनमा पनि त्यत्तिकै छ । यसको महत्त्वलाई जीवनको स्वास्थ्यसँग जोडेर हेरिनुपर्छ । विश्व स्वास्थ्य संगठनका अनुसार, यौनिक रूपमा स्वस्थ हुनु भनेको व्यक्तिविशेष पूर्ण रूपमा शारीरिक, मानसिक, भावनात्मक र सामाजिक रूपमा स्वस्थ रहनु हो । यौन चाहनालाई र यौनिकतालाई जब दबाइन्छ, तब जीवनको गुणात्मकता र लयात्मकतामा ह्रास आउँछ । क्लिनिकल मेडिसिन जर्नलमा प्रकाशित फ्याक्टर्स कन्सर्निङ सेक्सुअल बिहेभियर इन ओल्डर एडल्ट्स ः अ सिस्टमेटिक रिभ्यु अफ क्वालिटी स्टडिज लेखमा भनिएको छ मानिसको पूर्ण जीवन अनुभवका लागि स्वास्थ्यकर यौनको महत्त्व छ, खास गरी ५० वा ५० वर्षभन्दा माथिको उमेरका मानिसहरूका लागि; यौनिक क्रियाकलाप भनेको प्रौढ जनसंख्याको गुणात्मक जीवनको महत्त्वपूर्ण पाटो हो जुन उनीहरूको मानसिक तथा शारीरिक स्वास्थ्यसँग सम्बन्धित हुन्छ, जसका कारण उनीहरू जीवनमा सन्तोषजनक सम्बन्ध स्थापित गर्न सक्छन् र अरू क्रोनिक रोगहरूबाट बच्न सक्छन् । यौन चाहना भए पनि त्यसको परिपूर्ति हुन नसके व्यक्तिविशेष निराशा, विरक्ति, एक्लोपन र विभिन्न रोगबाट ग्रस्त हुने सम्भावना रहन्छ, जसका कारण यौनिक आचरणमा पनि परिवर्तन आउन सक्छ । खास गरी प्रौढ उमेरमा पुगेका तथा शारीरिक अशक्तता भएका व्यक्तिहरूका लागि यौनिक इच्छा परिपूर्तिको अभाव धेरै हुन्छ । कारण, उनीहरूले आफ्ना जीवनसाथी प्रायः गुमाइसकेका हुन सक्छन् वा उनीहरूको यौन चाहनालाई समाजले बुझ्न सक्ने ल्याकत राख्दैन वा ट्याबु का रूपमा हेरिन्छ । कोही उपयुक्त परामर्शदाता वा यौन स्वास्थ्यलाई नजिकबाट हेरिदिने स्वास्थ्यकर्मीहरू पाउन सक्दैनन्, न त्यो सुविधाका लागि सोचिदिने कोही व्यक्ति नै । कारण त्यही हो वृद्धवृद्धा तथा शारीरिक अशक्तता भएका व्यक्तिहरूको यौन जीवनप्रतिको हाम्रो समाजको दृष्टिकोण । जनगणना२०७८ अनुसार, नेपालमा ६० वर्षभन्दा माथिकाको जनसंख्या ३० लाखभन्दा बढी छ । तीमध्ये कतिपय आफ्ना जीवनसाथि गुमाउनाले एक्लो जीवन बाँचिरहेका छन् । पुनर्विवाह गर्नेमा पुरुषको संख्या बढी छ, जसको कारण पनि हाम्रो समाजको महिलाप्रतिको दृष्टिकोण नै हो । उनीहरू खुलेर यौन र यौन चाहनाबारे कुरा गर्न सक्दैनन् । ६० वर्षभन्दा माथिका व्यक्तिहरूमाथि हालै गरिएको एउटा सर्वेक्षणमा तीन कुरा देखिए । पहिलो, सामाजिक रीतिरिवाजका कारण प्रौढ व्यक्तिहरू आफ्नो यौनिकता वा यौन चाहनाबारे खुलेर बोल्न सक्दैनन् । दोस्रो, उनीहरूलाई स्वास्थ्य र उमेरले पनि असर गरिरहेको हुन्छ । तेस्रो, यौनिकतालाई धेरै साँघुरो रूपले यौन सम्पर्कसँग मात्रै जोडेर हेर्ने गर्छन् । क्लिनिकल रिसर्च जर्नलमा छापिएको ज्यासन फेरिस र मेरियन पिट्सको सेक्स लाइफ अफ ओल्डर पिपल ः सेल्फ रिपोर्टेड सेक्सुअल एक्टिभिटी इन अस्ट्रेलियन सेक्साजेनेरियन अनुसार, सक्रिय यौन जीवन व्यक्तिविशेषको सुस्वास्थ्यका लागि धेरै महत्त्वपूर्ण छ । उनीहरूले गरेको सर्वेक्षणमा करिब ९० प्रतिशतले यौनको मानवीय स्वास्थ्यसँगको सम्बन्धलाई स्विकारेका थिए । सहभागीहरूलाई यौनबाट पाइने शारीरिक आनन्द र सन्तुष्टि एवं भावनात्मक सन्तुष्टिका आधारमा प्रश्न गरिएको थियो । चिकित्सकहरूका अनुसार, प्रौढहरूका लागि यौनको महत्त्व उनीहरूको सुस्वास्थ्यसँग जोडिएको हुन्छ । स्यारोन हिन्च्लिफको लेख द सिक्रेट सेक्स लाइफ अफ ओल्डर पिपल द्याट क्यान मेक अस रिथिंक आवर आइडिया अफ इन्टिमेसी मा एउटा सर्वेक्षणको हवाला दिँदै ७० वर्षभन्दा माथिकाले समेत महिनामा तीनचोटिभन्दा बढी यौन सम्पर्क गरेको उल्लेख छ । त्यस लेखमा के पनि उल्लेख छ भने, कतिपयले लजाएर यसबारे प्रस्ट भन्न चाहेनन् भने पार्टनर भएका व्यक्तिहरूको गुणात्मक जीवन पार्टनर नभएका व्यक्तिहरूको भन्दा राम्रो रहेको पाइयो । मार्क स्टिबिच सेक्स इन द सिनियर इयर्स मा लेख्छन्, धेरै मानिस उमेर वृद्धिसँगै यौन तथा यौन चाहना कम महत्त्वपूर्ण हुँदै जान्छ भन्ने सोच्छन् । त्यसमा केही सत्यता होला तर सन् २०१७ मा युनिभर्सिटी अफ मिचिगनद्वारा गरिएको एउटा सर्वेक्षण अनुसार ७०८० वर्ष उमेर समूहका मानिसहरूमध्ये ४० प्रतिशत यौन क्रियाकलापमा सक्रिय भएको पाइन्छ । यसले देखाउँछ, यौनको महत्त्व गुणात्मक जीवनसँग धेरै छ । हो, वृद्ध हुँदै जाँदा लिंग उत्तेजित नहुने, योनी सुक्खा हुनेजस्ता केही समस्या देखिँदै जान्छन्, तर उनीहरूको यौन चाहनालाई नियन्त्रण गर्ने सबैभन्दा ठूलो कारकचाहिँ समाजको नराम्रो दृष्टिकोण, सामाजिक चेत, ट्याबु र रीतिरिवाज हुन् । बेलायतमा गरिएको एउटा अध्ययन अनुसार, ७०८० वर्षका वृद्धवृद्धामध्ये ६० प्रतिशतको सक्रिय यौन जीवन छ भने ८०९० वर्ष उमेर समूहकामा यो ३३ प्रतिशत छ । सक्रियता पुरुषकै बढी छ, महिलाका तुलनामा । हफिङ्टन पोस्टमा प्रकाशित सेक्सुअल एक्टिभिटी अमोङ सिनियर्स : ह्वाइट इज नर्मल ? लेख अनुसार, ७ हजार जनाबीच गरिएको सर्वेक्षणमा जम्मा ३ प्रतिशत मात्र आफ्नो यौन जीवनबारे खुल्न चाहेनन्, बाँकीले ८० वर्षको उमेरमा समेत यौन क्रियाकलापमा सक्रिय भएको बताए । इमान हरिरी किया रिपेलर पत्रिकाको वी स्लेप्ट विथ हन्ड्रेड्स अफ पिपल : थ्री ओल्डर विमेन अन सेक्स एन्ड प्लेजर लेखमा लेख्छिन्, यौन भनेको दुई व्यक्तिबीचको क्रियाकलाप हो जसले सम्बन्धलाई गहिरो र गुणात्मक बनाउँछ । त्यसैले वृद्ध उमेरमा यौनेच्छा हुँदैन भन्नु गलत हो, भ्रम हो । क्लिनिकल मेडिसिन जर्नलमा उल्लेख भए अनुसार, वृद्धवृद्धामा यौन चाहना भई नै रहन्छ र उनीहरू आफ्नो यौन जीवन राम्ररी सदुपयोग गर्न पनि सक्छन् । कहिलेकाहीँ त वयस्क उमेरमा भन्दा पनि प्रौढ उमेरमा यौनेच्छा अझ बढ्न सक्छ, खास गरी तिनीहरूमा जसमा पारिवारिकसामाजिक दबाब हुँदैन । त्यही भएर सामाजिक सोच र चिन्तन अनि रूढिवादी विश्वास र ट्याबु, धार्मिक पूर्वाग्राही सोच, नैतिकताको प्रश्नजस्ता कुराले मानिसको गुणात्मक पक्षलाई तल पारिरहेको हुन सक्छ । उनीहरूको स्वतन्त्र जीवनलाई बाँधिराखेको हुन सक्छ । जर्नल अफ साइकोसेक्सुअल हेल्थमा छापिएको फ्रिक्वेन्सी अफ सेक्सुअल इन्टरकोर्स अमोङ रेजिडेन्ट्स अफ बंगलादेस, इन्डिया एन्ड नेपाल लेखमा पनि शारीरिक सम्बन्धलाई मानवीय सुस्वास्थ्यको महत्त्वपूर्ण अंगका रूपमा लिइएको छ । तर हामी यस्ता कुराहरू बुझ्नुको सट्टा प्रौढ व्यक्तिहरूको यौनिक जीवनप्रति प्रायः हेय दृष्टि लगाउने गर्छौं । यदि प्रौढ उमेरमा कसैका श्रीमान् वा श्रीमती बिते र ती सहाराविहीन भए भने उनीहरूलाई दोस्रो विवाह गर्न निरुत्साहित गर्छौं किनकि हाम्रो समाजले उनीहरूको मानसपटलमा एक किसिमको डर र घृणा उब्जाइदिन्छ । अझ कुनै व्यक्तिको शारीरिक क्षमता कमजोर छ, त्यसमा पनि महिला र कथित तल्लो जातको, त्यसमा पनि समलिंगी भए उसको यौनेच्छाको त कल्पनासमेत गर्न सक्दैन हाम्रो समाज । अन्तमा, यौनको महत्त्व मान्छेको गुणात्मक जीवनसँग जोडिएर आउँछ । यौन र गुणात्मक मानवीय जीवन अन्तरनिर्भर छन् । हामी भने यसलाई ट्याबुको विषय बनाइरहेका छौं र भनिरहेका छौं वृद्धवृद्धामा यौन चाहना के होला र ? शारीरिक अशक्ततालाई लिएर हामी व्यक्तिविशेषको मनोवैज्ञानिक र भावनात्मक चाहनामाथि नियन्त्रण गरिरहेका छौं । हामी यस्तो डिस्कोर्स बनाइरहेका छौं, जसले शारीरिक अशक्तता भएका मानिसका अरू बहुआयामिक पक्षमाथि कुठाराघात र अतिक्रमण गरिरहेको छ । उनीहरूको गुणात्मक जीवनको अभिवृद्धि गर्ने नाममा साँच्चै सम्बोधन गर्नुपर्ने विषयलाई बिर्सिरहेका छौं । पाश्चात्य विचारक मिसेल फुकु हिस्ट्री अफ सेक्सुआलिटी मा लेख्छन् यस्ता डिस्कोर्सले हामीलाई परिधिबाट बाहिर गएर प्रश्न गर्न निरुत्साहित गरिरहेका हुन्छन् । त्यसलाई चिर्न सक्नु स्वतन्त्र मानिसको दायित्व हो जसले गर्दा मानिस बन्धनबाट बाहिर आउन सक्छ । यौनलाई चिन्नु र चिनाउनु महत्त्वपूर्ण हुन जान्छ । सभ्य समाजमा सकिन्छ भने त झन् शारीरिक अशक्तता भएका तर यौन चाहना परिपूर्ति गर्न नसक्नेहरूलाई त्यो सुविधा जुटाइदिनु अझ बढी कल्याणकारी हुनेछ । बेलायती समाजशास्त्री टम शेक्सपियर खुलेरै लेख्छन् कुनै यौनकर्मी उपलब्ध गराएर शारीरिक अशक्तता भएका मानिसहरूको यौन चाहना पूरा गरिदिनुपर्छ, न कि यौनलाई अनैतिकताको प्रश्नसँग जोडेर हेर्ने र ट्याबुका रूपमा लिने र वृद्धवृद्धालाई दुर्व्यवहार गर्ने गर्नुपर्छ ।जनप्रशासनमा अमेरिकाको फ्लोरिडा अटलान्टिक युनिभर्सिटीबाट विद्यावारिधि गरेका आचार्य लैंगिकता र यौनिकताबारे लेख्ने गर्छन् ।"
ताइवान स्वतन्त्र बनाउने प्रयास गरे युद्ध : चीन,"सिंगापुर (एजेन्सी) चीनले ताइवानलाई स्वतन्त्र बनाउने प्रयास गरे युद्ध सुरु हुने भन्दै अमेरिकालाई चेतावनी दिएको छ ।चीनका रक्षामन्त्री वे फेङ्गेले एसियाली सुरक्षा सम्मेलनका अवसरमा अमेरिकी समकक्षी लोयड अस्टिनसँग भेटवार्ता गरेका हुन् । भेटका क्रममा वेले ताइवानलाई चीनबाट छुट्याइएको खण्डमा चिनियाँ सेनासँग जुनसुकै हालतमा लड्नुबाहेक अन्य विकल्प नहुने बताएका हुन् । वार्तापछि बोल्दै अस्टिनले चिनियाँ सैनिक गतिविधि उत्तेजनापूर्ण र अस्थिरता निम्त्याउने खालका भएको बताएका बीबीसीले जनाएको छ । ताइवानमाथि चीनले दैनिकजसो ठूलो संख्यामा वायुयानहरू उडाइरहेका र त्यसले उक्त क्षेत्रमा शान्ति र स्थिरतालाई अवमूल्यन गरिरहेको अस्टिनको भनाइ छ । चीनले आफ्नो भूमिको अभिन्न अंग मान्ने स्वशासित ताइवानलाई हतियार बेचेको भन्दै चिनियाँ रक्षामन्त्री वेले अमेरिकाको निन्दा गरेका छन् । ताइवानलाई चीनबाट कसैले अलग गर्ने प्रयास गर्छ भने चिनियाँ जनमुक्ति सेनासमक्ष लड्नु र स्वतन्त्र हुने ताइवानको प्रयासलाई कुनै पनि मूल्यमा दमन गरी देशको राष्ट्रिय सार्वभौमसत्ता र भौगोलिक अखण्डताको सुरक्षा गर्नुबाहेक कुनै विकल्प हुँदैन, वेलाई उद्धृत गर्दै एक प्रवक्ताले भनेका छन् । अस्टिनले भने बेइजिङलाई पूर्ण सरकारका रूपमा मान्यता दिन र ताइवानको स्वतन्त्रताको विपक्षमा उभिने यथास्थितिलाई स्वीकार गर्न अमेरिका प्रतिबद्ध रहेको बताएका बीबीसीले उल्लेख गरेको छ । बल प्रयोग गरेर तनाव अन्त्य गर्न नहुनेमा अस्टिनले जोड दिएका जनाइएको छ । दुई देशका रक्षामन्त्रीहरूबीच सिंगापुरमा आयोजित सांग्रिला सम्मेलनका क्रममा भएको कुराकानी करिब एक घण्टा चलेको थियो । दुवै पक्षले हार्दिकताका साथ कुराकानी भएको जनाएका छन् । अमेरिकी रक्षामन्त्री अस्टिनले कुनै असमझदारीको अवस्था उत्पन्न हुन नदिन चिनियाँ सेनासँग पूर्ण रूपमा सञ्चार संयन्त्र खुला राखिनुपर्नेमा जोड दिएका जनाइएको छ । मे महिनाको अन्त्यमा ताइवानी आकाशमा चीनले ३० वटा लडाकु विमानहरू उडाएपछि ताइवानले युद्धक विमानहरू परिचालन गर्दै चीनलाई चेतावनी दिएको थियो । चीन र ताइवान सन् १९४० को गृहयुद्धको समयमा विभाजित भएका हुन् । तर बेइजिङले आवश्यक परेको खण्डमा बल प्रयोग गरेर ताइवानलाई आफ्नो मूल भूमिमा गाभ्ने बताउने गरेको छ । तीन लाख सक्रिय सुरक्षाकर्मी रहेको ताइवानको आफ्नै संविधान छ र नेताहरू लोकतान्त्रिक रूपमा निर्वाचित हुन्छन् । तर ताइवानलाई निकै कम देशहरूले मात्र मान्यता दिएका छन् ।"
उत्तर कोरियामा महिला विदेशमन्त्री,सोल (एएफपी) उत्तर कोरियाली विदेशमन्त्रीमा पहिलो पटक महिला नियुक्त भएकी छन् । अनुभवी कूटनीतिज्ञ चोए सोन हुई उत्तर कोरियामा पहिलो पटक महिला विदेशमन्त्री बनेकी हुन् । हुईले यसअघि उपविदेशमन्त्रीको जिम्मेवारी सम्हालेकी थिइन् । अंग्रजी भाषामा पनि राम्रो दख्खल भएकी उनले री सोन ग्वोनलाई विस्थापित गरेकी हुन् । कूटनीतिक सेवाबाट आएकी हुईले विभिन्न देशसँगको वार्ताका क्रममा महत्त्वपूर्ण भूमिका निर्वाह गर्दै आएकी छन् । तत्कालीन अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङउनबीचको शिखर बैठकमा पनि उनको उल्लेखनीय भूमिका थियो । उत्तर कोरिया र विभिन्न शक्तिराष्ट्रबीचका वार्ता तथा छलफलमा सक्रिय सहभागिता जनाउँदै आएकी हुईले विदेश मन्त्रालयको जिम्मेवारी प्रभावकारी रूपमा निर्बाह गर्ने अपेक्षा गरिएको छ ।
निर्वाचनपछि बढ्यो निक्षेप,"(काठमाडौं)पछिल्ला सातामा वाणिज्य बैंकहरूमा निक्षेप थपिन थालेको छ । सोही क्रममा गत साता मात्र वाणिज्य बैंकहरूमा करिब ७ अर्ब रुपैयाँ निक्षेप थपिएको राष्ट्र बैंकको तथ्यांक छ । गत चैत मसान्तको तुलनामा वैशाखमा निक्षेप घटेको थियो । त्यति बेलाको निक्षेपमा आएको कमीलाई वैशाख ३० को स्थानीय तहको निर्वाचनका लागि पैसा बाहिरिएको रूपमा विश्लेषण गरिएको थियो ।जेठ लागेपछि भने निक्षेपमा निरन्तर सुधार आउन थालेको छ । यसलाई निर्वाचनका लागि बैंकबाट बाहिरिएको पैसा पुनः बैंकमा फर्किन थालेको रूपमा विश्लेषण गरिएको छ । राष्ट्र बैंकका अनुसार गत शुक्रबारसम्म वाणिज्य बैंकहरूको कुल निक्षेप ४३ खर्ब ९० अर्ब रुपैयाँ पुगेको छ । गत चैत मसान्तमा यस्तो निक्षेप ४३ खर्ब ८९ अर्ब रुपैयाँ थियो । वैशाख ३० मा यस्तो निक्षेप ४३ खर्ब ७० अर्ब रुपैयाँमा झरेको थियो । जेठमा रेमिट्यान्स आप्रवाहमा पनि केही सुधार भएको राष्ट्र बैंकले जनाएको छ । अघिल्ला महिनाको तुलनामा आयातको वृद्धिदरमा कमी आएको, रेमिट्यान्स आप्रवाहमा सुधार भएको, निर्वाचनका क्रममा खर्च भएको रकम बिस्तारै बैंकिङ प्रणालीमा आउन थालेकोलगायत कारण पछिल्ला साताहरूमा निक्षेपमा लगातार वृद्धि भएको बैंकहरू बताउँछन् ।निक्षेपमा सुधार भए पनि बैंकहरूको कर्जा प्रवाहमा भने सुधार देखिएको छैन । गत शुक्रबारसम्म वाणिज्य बैंकहरूको कुल कर्जा प्रवाह ४१ खर्ब ९६ अर्ब रुपैयाँ छ । गत वैशाख ३० मा यस्तो कर्जा ४१ खर्ब ९१ अर्ब रुपैयाँ थियो । गत चैत मसान्तमा बैंकहरूको कुल कर्जा प्रवाह ४२ खर्ब ९७ अर्ब रुपैयाँ थियो । तरलता अभाव भएको भन्दै अधिकांश बैंक तथा वित्तीय संस्थाले कर्जा प्रवाह रोकेका छन् । नयाँ कर्जा प्रावह नभएको अवस्थामा केही पुरानो कर्जा असुली भएकाले कुल कर्जा प्रवाह घटेको हो ।निक्षेप बढ्न थालेपछि वाणिज्य बैंकहरूको औसत कर्जा निक्षेप अनुपातमा पनि सुधार आएको छ । राष्ट्र बैंकका अनुसार गत सोमबारसम्म वाणिज्य बैंकहरूको कर्जा निक्षेप अनुपात ९० प्रतिशतभन्दा कम (८९९४ प्रतिशत) छ । सोही अवधिमा वाणिज्य बैंकहरूको मात्र सीडी अनुपात औसत ९०३२ प्रतिशत छ ।"
बजेटका ३० कार्यक्रम मौद्रिक नीतिले समेट्ला ?,"(काठमाडौं) नेपाल राष्ट्र बैंक यतिबेला आगामी मौद्रिक नीतिका लागि क्षेत्रगत सुझाव संकलनमा व्यस्त छ । बजेटमा लक्षित ८ प्रतिशतको आर्थिक वृद्धि प्राप्तिमा सहयोग हुने र मूल्यवृद्धिदर ७ प्रतिशतभित्रै राख्ने किसिमको मौद्रिक नीति निर्माण गर्नुपर्ने चुनौती राष्ट्र बैंकलाई छ । छिटोमा चालु आर्थिक वर्षको अन्त्य (असार अन्तिम साता) र ढिलोमा साउन पहिलो साताभित्र मौद्रिक नीति सार्वजनिक गर्ने राष्ट्र बैंकको तयारी छ । गत आर्थिक वर्षको तुलनामा चालु आर्थिक वर्षमा अर्थतन्त्रको अवस्था धेरै बिग्रिसकेको छ । निरन्तरको बढ्दो शोधनान्तर घाटा र व्यापार घाटा, उच्च दरले घटिरहेको विदेशी मुद्रा सञ्चिति, बढ्न नसकेको रेमिट्यान्स आप्रवाहलगायत कारण अर्थतन्त्र संकटोन्मुख अवस्थामा छ । अप्ठ्यारो अवस्थामा रहेको अर्थतन्त्रमा वित्तीय स्थायित्व र मूल्य वृद्धि वाञ्छित सीमा राख्नुपर्ने कडा चुनौती पनि राष्ट्र बैंकलाई छ । कोभिडका कारण गएका दुई आर्थिक वर्षमा राष्ट्र बैंकले विस्तारकारी (खुकुलो) मौद्रिक नीति जारी गरेको थियो । एकातिर कोभिडको संक्रमणकालीन अवस्थाबाट अर्थतन्त्रलाई जोगाउन जारी भएका नीतिहरूलाई हटाउँदै जानुपर्ने बाध्यता राष्ट्र बैंकलाई छ भने अर्कोतिर ती सुविधाकै कारण भर्खर खुट्टा टेक्न थालेको अर्थतन्त्र (आर्थिक गतिविधि) प्रोत्साहन गर्नकै लागि पनि केही सुविधा र छुटसम्बन्धी कार्यक्रमलाई निरन्तरता दिनैपर्नेछ । राष्ट्र बैंकको मुख्य काम वित्तीय र मूल्य स्थायित्व भएकाले पहिलो प्राथमिकता त्यसमै हुनुपर्ने विज्ञहरूको सुझाव छ । यद्यपि वित्तीय नीतिले तय गरेका आर्थिक वृद्धि, रोजगारी सिर्जनालगायत विविध लक्ष्य पूरा गर्न सघाउनुपर्ने दायित्व मौद्रिक नीतिको रहन्छ । यसकारण पनि आर्थिक पुनरुत्थानको नयाँ दिशाका लागि मौद्रिक नीतिमा सोहीअनुरूपका कार्यक्रम ल्याउनुपर्ने अप्रत्यक्ष दबाब राष्ट्र बैंकलाई छ ।यही सन्दर्भमा बजेटमा ३० वटाभन्दा बढी कार्यक्रम घोषणा भएका छन्, जुन मौद्रिक नीतिमार्फत सम्बोधन गर्नुपर्नेछ । जसअनुसार आगामी वर्षका लागि सरकारले उद्योग (उत्पादनशील क्षेत्र) र व्यापार (अनुत्पादनशील क्षेत्र) मा फरकफरक ब्याजदरको नीति अंगीकार गरेको छ । सस्तो ब्याजदर भएकै कारण अनुत्पादक क्षेत्रमा धेरै कर्जा प्रवाह भएको अनुमानका आधारमा सरकारले यस्तो नीति अवलम्बन गरेको हो । विगतका वर्षमा दिइँदै आएको ब्याज अनुदानको सहुलियत कर्जालाई निरन्तरताका साथै थप एक प्रतिशत बिन्दुले ब्याज छुट दिने व्यवस्था बजेटमा छ । विपन्न व्यक्ति, दलित तथा पिछडिएको क्षेत्रका स्थायी बासिन्दाले पिछडिएको क्षेत्रमा सञ्चालन गर्ने व्यवसायमा प्रदान गरिने सहुलियतपूर्ण कर्जाको ब्याजदरमा थप एक प्रतिशत बिन्दुले छुट दिइने घोषणा सरकारले गरेको हो । लघुवित्त र बचत तथा ऋण सहकारी संस्थाको नियमन, निरीक्षण तथा सुपरिवेक्षण व्यवस्था प्रभावकारी बनाउने योजना सरकारले अघि सारेको छ । सीमान्तकृत तथा दलित समुदायको वित्तीय पहुँच अभिवृद्धि गर्न सीमान्तकृत तथा दलित उत्थान कोष स्थापना गरिनेछ, बजेटमा उल्लेख छ । बैंकहरूले संस्थागत सामाजिक उत्तरदायित्व कार्यक्रमका लागि छुट्याएको रकमको न्यूनतम ५० प्रतिशत उक्त कोषमा जम्मा गर्नुपर्ने र कोषको रकम उत्पादनशील क्षेत्रमा मात्र लगानी गर्ने व्यवस्था गरिने पनि बजेटमा उल्लेख छ । नेपाल राष्ट्र बैंकको सुपरिवेक्षकीय दायरा बाहिर रहेका वित्तीय कारोबार गर्ने बचत तथा ऋण सहकारी र गैरसरकारी संस्थाहरूको प्रभावकारी नियमन, निरीक्षण तथा सुपरिवेक्षण गर्न दोस्रो तहको नियामक निकाय स्थापना गरिनेछ । विद्यालय तहदेखि नै बैंकिङ तथा वित्तीय क्षेत्रका विषयमा विद्यार्थीलाई साक्षर बनाई बैंकिङ सेवाको पहुँच विस्तार गरिने सरकारको योजना छ । दुर्गम क्षेत्रमा बैंक तथा वित्तीय संस्थाको शाखा सञ्चालनका लागि आवश्यक बिजुली, सञ्चार, इन्टरनेटलगायत पूर्वाधार सेवा उपलब्ध गराउने र लघुवित्त वित्तीय संस्थालाई सामाजिक बैंकिङ अवधारणाअन्तर्गत दुर्गम तथा पिछडिएको क्षेत्रमा वित्तीय सेवा प्रवाह गर्न प्रोत्साहित गरिने सरकारको योजना छ ।वाणिज्य बैंकहरूका प्रत्येक शाखाले कम्तीमा ५ वटा कृषि उत्पादन र प्रशोधन उद्योगलाई कर्जा प्रवाह प्रदान गर्नुपर्ने र उद्यमीहरूलाई परियोजनाका आधारमा उत्पादन कर्जा सहज रूपमा उपलब्ध गराउन लघु वित्त वित्तीय संस्थामार्फत ऋण उपलब्ध गराइने घोषणा पनि सरकारको छ । आगामी वर्ष वित्तीय प्रणालीमा स्थिरता कायम गरी आन्तरिक लगानी प्रवर्द्धन गर्न र तरलता व्यवस्थापनलाई थप प्रभावकारी बनाउन खुला बजार कारोबार स्थिरीकरण कोषको व्यवस्था गर्ने नीति सरकारको छ ।सम्बोधन हुनुपर्ने विषय१ आठ प्रतिशतको आर्थिक वृद्धि, मुद्रास्फीतिलाई ७ प्रतिशतमा सीमित राख्ने २ कृषकलाई लघुवित्तमार्फत सहुलियतपूर्ण कर्जा ३ पाँच खर्ब रूपैयाँको लघु वित्त कोष स्थापना ४ च्यालेन्ज फन्ड स्थापना गरी सहुलियतपूर्ण कर्जा प्रवाह ५ ०४९ सालअघि साझा संस्थाबाट किसानले लिएको ऋण मिनाहा ६ सीमान्तकृत समुदायलाई ५ प्रतिशत ब्याजदरमा सहुलियत कर्जा ७ सबै प्रदेशमा काठ सिजनिङ तथा ट्रिटमेन्ट प्लान्ट स्थापनालाई सहुलियतपूर्ण कर्जा ८ वैदेशिक रोजगारीबाट फर्केका नागरिकलाई सहुलियतपूर्ण कर्जा ९ तालिम तथा शैक्षिक प्रमाणपत्रका आधारमा युवा स्टार्ट अपलाई सस्तो ऋण १० स्थार्नीय तह र बैंकको सहकार्यमा १० हजार युवालाई उद्यमशीलता तालिम ११ उद्यमी गृहिणीलाई तालिम र लघुवित्तमार्फत सहुलियतपूर्ण कर्जा १२ वित्तीय क्षेत्रलाई आधुनिक, गतिशील, विविधतायुक्त, समावेशी र जोखिममुक्त बनाइने १३ उत्पादनशील एवम् राष्ट्रिय प्राथमिकताका क्षेत्रमा वित्तीय स्रोत परिचालन १४ उत्पादनशील क्षेत्र र व्यापारिक क्षेत्रमा प्रवाह हुने कर्जाको ब्याजदरमा अन्तर १५ विपन्न वर्गले पिछडिएको क्षेत्रमा सञ्चालन गर्ने व्यवसायलाई सस्तो कर्जा १६ लघुवित्त र बचत तथा ऋण सहकारी संस्थाको नियमन, निरीक्षण तथा सुपरिवेक्षण १७ वित्तीय पहुँच बढाउन सीमान्तकृत तथा दलित उत्थान कोष स्थापना १८ सहकारी र गैरसरकारी संस्था नियमन गर्न दोस्रो तहको नियामक निकाय स्थापना १९ बैंकिङ तथा वित्तीय क्षेत्रका विषयमा विद्यार्थीलाई साक्षर बनाई बैंकिङ सेवाको पहुँच विस्तार २० दुर्गम क्षेत्रमा शाखा सञ्चालनका लागि बैंकलाई आवश्यक विद्युत्, सञ्चार, इन्टरनेट सेवा २१ पूर्ण डिजिटल बैंक स्थापना २२ वाणिज्य बैंकका प्रत्येक शाखाले कम्तीमा ५ वटा कृषि उत्पादन र प्रशोधन उद्योगलाई कर्जा २३ उद्यमीलाई परियोजनाका आधारमा लघुवित्त वित्तीय संस्थामार्फत ऋण उपलब्ध २४ अनिवार्य बैंकिङ प्रणालीमार्फत सबै प्रकारका भुक्तानी २५ दोस्रो वित्तीय क्षेत्र विकास रणनीति कार्यान्वयनमा ल्याइने २६ लगानी प्रवर्द्धन र तरलता व्यवस्थापन गर्न स्थिरीकरण कोष स्थापना २७ वैदेशिक लगानीमा पर्ने जोखिम न्यून गर्न हेजिङ कोष स्थापना २८ निक्षेप बिमाको विद्यमान सीमा ३ लाखबाट बढाई ५ लाख रूपैयाँ पुर्याइने २९ भारतमा रहेका नेपालीले बैंकिङ माध्यमबाट रकम पठाउन मिल्ने व्यवस्था ३० आगामी आर्थिक वर्षमा २ खर्ब ५६ अर्ब आन्तरिक ऋण उठाइने"
के गर्दै छन् मुद्रण केन्द्रमा विकल पौडेल ?,"(काठमाडौं)अनियमितता १महालेखा परीक्षकको सन्ताउन्नौं प्रतिवेदनले सुरक्षण मुद्रण केन्द्रले गुरुयोजनाबिनै ३५ करोड ७४ लाख खर्चेको भन्दै अनियमितता औंल्यायो । सोही प्रतिवेदनमा भौतिक संरचना तयार नगरी १ करोड ७४ लाख ७५ हजार खर्चेको अर्को पनि उल्लेख गर्यो । अनियमितता २प्रतिनिधिसभाअन्तर्गत सार्वजनिक लेखा समितिले सेक्युरिटी प्रिन्टिङ प्रेस खरिदका विषयमा छानबिन गरेर कारबाहीका लागि अख्तियार दुरुपयोग अनुसन्धान आयोगमा पठायो । उल्लिखित यी दुवै अनियमितताको आरोप लागेका व्यक्ति हुन्, सेक्युरिटी प्रिन्टिङ केन्द्रका कार्यकारी निर्देशक विकल पौडेल । पौडेलमाथि उल्लिखित दुई आरोप मात्र लागेका छैनन्, उनी तत्कालीन सञ्चार तथा सूचना प्रविधिमन्त्री गोकुल बाँस्कोटाले ७० करोड घूस मागेको काण्ड, मेसिन रिडेबल पासपोर्ट (एमआरपी) छपाइ र सार्वजनिक विद्यालयमा आईटी ल्याब स्थापनामा पनि मुछिएका थिए । अहिले उनी इम्बोस्ड नम्बर प्लेटको मूल्य र गुणस्तरमा भएको कमजोरीमा पनि संलग्न भएको आरोप छ । संसदीय समिति र महालेखा परीक्षकको कार्यालयले लगाएको आरोपबाट उनी औपचारिक रूपमा मुक्त भइसकेका छैनन् । अख्तियारमा पठाएको छानबिन र कारबाहीका विषयमा अन्तिम टुंगो लागेको छैन । तर सरकारले गठन आदेशमा उल्लिखित प्रावधान परिवर्तन गरेर दुई साताअघि पौडेललाई पुनः नियुक्ति गरेको छ । पौडेललाई नै पुनः नियुक्ति दिनुमा सरकारले उनको विशेषज्ञता र क्षमतालाई आधार बनाएको छ । विवादमा परेका पौडेललाई पहिलो कार्यकालको म्याद सकिएपछि गठन आदेश नै परिवर्तन गरेर पुनः नियुक्ति गर्नुका कारण यतिबेला खोजी हुन थालेको छ । पौडेल नै आवश्यक हुन् भने उनले विगतमा सेक्युरिटी प्रिन्टिङ प्रेस खरिद र स्थापनामा भएका उपलब्धि के के छन् ? उनको अगुवाइमा अब पाँच वर्ष गरिने काम के के हुन् ? जसको चित्तबुझ्दो जवाफ न त पौडेलसित छ, न सरकारसँग ।गठन आदेशमा उल्लेख भएअनुसार सुरक्षण मुद्रण केन्द्रले राहदानी, स्मार्ट कार्ड, टिकट, राष्ट्रिय परिचयपत्र, मेसिन रिडेबल पासपोर्ट, बैंक नोट, चेक बुक, अन्तःशुल्क स्टिकरलगायत मुलुकभित्रै छाप्ने उद्देश्यसहित सेक्युरिटी प्रेस खरिद तथा स्थापना गर्न लागिएको हो । यसबाहेक सुरक्षण मुद्रणसम्बन्धी अध्ययन अनुसन्धान गर्नेगराउने, सुरक्षण मुद्रणसम्बन्धी तालिम तथा प्रशिक्षण कार्यक्रम सञ्चालन गर्ने, आर्थिक स्रोत जुटाउने, भौतिक पूर्वाधार तयार गर्नेलगायत काम गर्नुपर्ने गठन आदेशमा उल्लेख छ । कार्यकारी निर्देशकको हैसियतमा पौडेलको मुख्य काम सेक्युरिटी प्रेस स्थापना हो । छपाइका यी सबै काम हुने गरी प्रेस खरिद र स्थापनाका लागि करिब ३३ अर्ब लगानी गर्नुपर्ने गुरुयोजना रहेको कार्यकारी निर्देशक पौडेलले जनाए । तर यस अवधिमा साढे दुई अर्ब खर्च भएको छ । सेक्युरिटी प्रेसका लागि चालु आर्थिक वर्षमा १ अर्ब ५० करोड विनियोजन गरेकामा ९८ करोड ४१ लाख खर्च हुने अनुमान छ । चालु आर्थिक वर्षकै बजेट खर्च गर्न नसकेको अवस्थामा आगामी वर्षका लागि सेक्युरिटी प्रेसका लागि डेढ अर्ब रुपैयाँ बजेट विनियोजन भएको छ ।राजनीतिक रूपमा शक्तिशाली बिचौलियाले ठेक्का पाउने गरी सेक्युरिटी प्रेस खरिदको गृहकार्य भइरहेको छ, यसबारे जानकार सरकारका एक उच्च अधिकारी भन्छन्, पौडेलको नियुक्ति होस् वा पुनर्नियुक्ति त्यसैका लागि भएको हो । यसबारे सुरक्षण मुद्रण केन्द्रले अन्य केही काम गरेको छैन, त्यो ठेक्का नखुलुन्जेल केही गर्ने पनि छैन ।कार्यकारी निर्देशक पौडेलको ध्याउन्न पनि त्यस्तै देखिन्छ । उनी भन्छन्, मागअनुसारको स्टिकर छाप्न अझै चारवटा मेसिन थप्नुपर्छ । त्यसका लागि कम्तीमा चार अर्ब रुपैयाँ आवश्यक पर्छ । जब कि अर्को वर्षका लागि सरकारले डेढ अर्ब रुपैयाँ हाराहारी रकम विनियोजन गरेको छ । कर्मचारीलाई तालिम दिएपछि एक वर्षपछि मात्र मेसिनबाट उत्पादन सुरु गर्ने उनले जनाए । मागअनुसारको बजेट प्राप्त भए आगामी कार्यकालमा सबै काम पूरा गर्ने पौडेलको दाबी छ । यही रफ्तारमा बजेट आउने हो भने प्रेस स्थापना गर्न धेरै वर्ष लाग्न सक्छ, उनले भने । पाँच वर्षमा केन्द्रमा के के भयो ?सरकारले जुन उद्देश्यले सेक्युरिटी प्रेस खरिद र स्थापना गर्ने भनेको थियो, त्यो अलपत्र अवस्थामा छ । कमिसनको चक्करमा आफ्नो आवश्यकताभन्दा बाहिर गई दुईवटा मेसिन जडान गरिए पनि त्यसलाई सञ्चालन गर्न प्राविधिक कर्मचारी छैनन् । बनेपामा करिब दुई सय रोपनी जमिनमा रहको आईटी पार्कमा सेक्युरिटी प्रेस स्थापना गर्न लागिएको हो । मेसिन ल्याएको एक वर्ष बितिसकेको छ । कर्मचारी अभावमा मेसिन त्यत्तिकै थन्किई बसेको छ । सरकारले हालै ३२ जनाको दरबन्दी स्वीकृत गरेको छ । तर उनीहरूलाई दक्ष नबनाई काममा लगाउन सकिन्न । त्यसैले बनेपामा बनेको आईटी पार्कमा सेक्युरिटी प्रिन्टिङ प्रेस स्थापनाको काम अलपत्र जस्तै छ । लेखा समितिले २०७६ फागुनमा सेक्युरिटी प्रेस खरिद प्रक्रिया रोक्न निर्देशन दिएपछि पटकपटक गरेर सानो आकारका मेसिन किनिएको थियो । फ्रान्सको कम्पनी इनग्रुपले सेक्युरिटी मुद्रण केन्द्र स्थापनाका लागि २ सय ९५ मिलियन युरो (करिब ३८ अर्ब रुपैयाँ) र जर्मनीको कम्पनीले ३ सय मिलियन युरो (साढे ३८ अर्ब रुपैयाँ) को प्रस्ताव दर्ता गराएको थियो । विज्ञहरूले गर्दा प्रस्तावित मूल्य बजार भाउभन्दा ४० प्रतिशतसम्म महँगो हुने धारणा राखेपछि लेखा समितिले तत्काल खरिद प्रक्रिया रोक्न भनेको थियो । अहिले बनेपामा स्थापित मेसिनले राजस्वको अन्तःशुल्क स्टिकर छाप्न सक्छ । अहिले जडित दुईवटा मेसिनले बर्सेनि ५० करोड अन्तःशुल्क स्टिकर छाप्न सक्छन् । तर त्यो कामसमेत केन्द्रले गरेको छैन, यत्तिकै थन्काएर बसेको छ ।व्यक्तिका लागि गठन आदेश परिवर्तनगत जेठ १२ मा राजपत्रमा सूचना प्रकाशन गरेर सुरक्षा मुद्रण विकास समिति गठन आदेश २०७३ लाई तेस्रो पटक संशोधन गरी पौडेललाई दोस्रो पटक कार्यकारी निर्देशक बनाइएको हो । सञ्चार तथा सूचना प्रविधि मन्त्रालयले राजपत्रमा सूचना प्रकाशन गरेर एक पटकका लागि कार्यकारी निर्देशकको म्याद थप्न सक्ने व्यवस्था गरेर पौडेललाई बिनाप्रतिस्पर्धा नियुक्त गरिएको हो । मन्त्रालयले पौडेललाई कार्यकारी निर्देशक बनाउन गठन आदेश २०७३ को दफा ३ को उपदफा (५) मा उल्लिखित पाँचवर्षे कार्यकालको व्यवस्था परिवर्तन गरेर एक पटकका लागि म्याद थप्न सक्ने सूचना सार्वजनिक गरेको हो । गठन आदेश २०७३ अनुसार कार्यकारी निर्देशकको योग्यता मान्यताप्राप्त विश्वविद्यालयबाट विज्ञान, वाणिज्य, कानुन, विकास प्रशासन, व्यवस्थापन, इन्जिनियरिङ तथा आमसञ्चार तथा सूचना प्रविधिमा कम्तीमा स्नातकोत्तर उपाधि हासिल गरेको हुनुपर्ने उल्लेख छ ।गल्ती भए सजाय भोग्न तयारविभिन्न घटनामा आफ्नो नाम जोडिएपछि पौडेलले मंगलबार सिंहदरबारमा पत्रकार सम्मेलन गरेर सरकारले बनाएको कानुनबाहेक आफूले कुनै पनि गलत काम नगरेको दाबी गरे । आफ्नो संलग्नता नभएको काममा आफ्नो नाम जोडिने गरेको भन्दै उनले गल्ती गरेको भए सजाय भोग्न तयार रहेको बताए । सवारी साधनको इम्बोस्ड नम्बर प्लेटको मूल्य निर्धारण र गुणस्तरको जिम्मेवारी यातायात व्यवस्था विभागको भएको उनको भनाइ छ । आफूले सरकारको नीति मात्र कार्यान्वयन गरेको उनले प्रस्ट्याए । इम्बोस्डको टेन्डरमा आफ्नो नाम जोडिएको प्रसंग कोट्याउँदै उनले भने, म एक्लैले अमुक कम्पनीलाई ठेक्का दिए जस्तो गरी प्रचार गरियो । इम्बोस्ड नम्बर प्लेट डिजाइन गर्ने र चिप्स राख्ने काममा आफू संलग्न रहेको भन्दै उनले अगाडि भने, गुणस्तर जाँच गर्न त्यतिबेला यातायात व्यवस्था विभागका इन्जिनियर खटाइएको थियो । सम्झौताको तहमा पुग्ने बलासम्म आफ्नो संलग्नता रहे पनि त्यसपछिको जिम्मेवारी यातायात व्यवस्था विभागको रहेको उनको दाबी छ । आफूलाई सञ्चारमाध्यमले अनावश्यक रूपमा दोषी करार गर्न खोजेको उनको गुनासो छ । सार्वजनिक खरिद ऐनअनुसार भएको काममा आफ्नो व्यक्तिगत निर्णय हुन नसक्ने उनको दाबी छ । इम्बोस्ड नम्बर लागू गर्ने सरकारी नीतिमा टेकेर आफूले कामको कार्यान्वयन गरेको उनले बताए ।२०७३ जेठमा सरकारले बंगलादेश र अमेरिकाको संयुक्त कम्पनी डेकाटुर टाइगर आईटीसँग इम्बोस्ड नम्बर जडानसम्बन्धी सम्झौता गरेको थियो । उक्त कम्पनीसँग विभागले चार करोड ३७ लाख ८७ हजार अमेरिकी डलर (४ अर्ब ६८ करोड ५२ लाख) मा इम्बोस्ड नम्बर प्लेटसम्बन्धी सम्झौता गरेको थियो । पाँच वर्षमा २५ लाख नम्बर प्लेट बाँडिसक्नुपर्ने भए पनि सम्झौता कार्यान्वयन भएको छैन । समयमा काम नहुँदा अहिले विवाद उत्पन्न भएको छ । सरकारले असार मसान्तसम्म इम्बोस्ड नम्बर प्लेट नराखे जरिवाना गर्ने घोषणा गरेपछि विवाद बढेको हो । इम्बोस्ड नम्बरको गुणस्तर, ठेक्का प्रक्रिया र सरकारको निर्णयमाथि सोमबार प्रतिनिधिसभामा कांग्रेस सांसद गगनकुमार थापाले प्रश्न उठाएका थिए । संसद्मा कुरा उठेपछि असारसम्मको म्यादलाई सरकारले अनिवार्य नभएको धारणा सार्वजनिक गरेको छ ।"
ठेक्का तोडे पनि टिकुलिया पुलको काम गर्दै पप्पु,"(रौतहट)पप्पु कन्स्ट्रक्सनले ठेक्का तोडिएकै पुलको काम धमाधम अघि बढाएको खुलेको छ । लामो समय अलपत्र छाडेको पुलको काम सडक डिभिजन कार्यालय चन्द्रनिगाहपुरलाई थाहै नदिई झुक्याएर सुटुक्क सुरु गरेको हो । उक्त पुल निर्माण सम्पन्न गर्नुपर्ने म्याद सकिएको ५ वर्ष हुन लागेको छ । गौर नगरपालिका४ स्थित लालबकैया नदीको टिकुलिया घाटमा पप्पु कन्स्ट्रक्सनले ठेक्का लिएको पुलको सडक डिभिजन चन्द्रनिगाहपुरले जेठ १० मै ठेक्का तोडिसकेको छ । ठेकेदारले सम्झौताअनुसार काम नगरेको र पटकपटक लिखित तथा मौखिक ताकेता गर्दा पनि बेवास्ता गरेकाले सम्झौताको सर्तबमोजिम ठेक्का तोडिएको सडक डिभिजन कार्यालयले जनाएको छ । पप्पु कन्स्ट्रक्सनले ठेक्का सकारेको लालबकैया नदीको पुल, नीलगिरि नेसनल क्यानन जेभीको झाँझ नदी पुल, गौर पिपरा सडक र सपना निर्माण सेवाले ठेक्का सकारेको चाँदी खोला विश्रामपुर हजरियाको पुलको गत जेठ १० मै ठेक्का तोडिएको हो । ठेक्का तोडेको अवस्थामा पप्पु कन्स्ट्रक्सनले कुनै जानकारी नदिई काम गरेको फेला पारिएको सडक डिभिजन प्रमुख दरोगाप्रसाद साहले जनाए । ठेक्का तोडिसकेपछि ठेकेदारले काम गर्न पाउँदैन, उनले भने, उक्त ठेक्काको म्याद पनि सकिएको छ । थपिएकै छैन । अब अर्को प्रक्रियामा गइसकेको छ । पुल निर्माणको काम भइरहेको साइडमा सडकका कर्मचारी छैनन् । सडक कार्यालयलाई काम सुरु भएकै थाहा छैन । साइडमा पप्पुले आफ्ना इन्जिनियर जमुना यादवलाई खटाएको छ । यादवकै नेतृत्वमा धमाधम पुलको स्ल्याब ढलान भइरहेको छ । ढलान गुणस्तरीय छछैन भनी निगरानी गर्ने सडकका प्राविधिक छैनन् । पप्पुले निर्माणाधीन अवस्थामा बीचमै काम छाडेर गएपछि ठेकेदारको लापरबाही भन्दै सडकले म्याद नथपेको हो । सम्झौताअनुसार ठेकेदारले काम गर्ने म्याद सकिएको झन्डै ५ वर्ष भइसकेको छ । तत्कालीन सडक डिभिजन कार्यालय हेटौंडाबाट २० करोड ७२ लाखको लागतमा गौर औरैया जोड्ने लालबकैया नदीमा २२५ मिटर लम्बाइ र ७२ मिटर चौडाइ भएको पक्की पुल बनाउन बोलपत्र आह्वान गरेको थियो । लागत एस्टिमेटभन्दा २८ प्रतिशत कम १४ करोड ९३ लाखमा टेन्डर सकार गरेर तीन वर्षभित्र निर्माण कार्य पूरा गर्ने लिखित सम्झौता गर्दै ०७१ असार २९ मा पप्पु कन्स्ट्रक्सनका तत्कालीन सञ्चालक हरिनारायण रौनियारले सम्झौता गरेका थिए । लालबकैया नदी टिकुलिया घाटको पुलको ठेक्का नम्बर १३९०७१०७२ हो । ठेकेदारले बिनाकारण बीचमै काम छाडेर गएपछि पुल अलपत्र परेको थियो । ठेक्काको सम्झौता ०७४ असार २५ मा सकिएको छ । यहीबीचमा ठेकेदारले निर्माणमा लापरबाही गरेपछि सडक डिभिजनले ०७४ माघ २९ मा सम्झौताअनुसार काम किन नसकेको भन्दै पत्र पठाएको थियो । पत्रको ठेकेदार कम्पनीले बेवास्ता गर्यो । चैत ६ मा अर्को पत्र पठाएर काम चित्तबुझ्दो नभए सार्वजनिक खरिद ऐनअनुसार कारबाही हुने चेतावनी दिइयो । सडक डिभिजनले ७ दिनभित्र कामको प्रगति विवरणसहित उपस्थित हुन भन्दै चैत २५ मा थप पत्र पठायो । पटकपटक ताकेता गरे पनि कामै नगरी चुप बसेपछि बाध्य भई ठेक्का ताडेका हौं । अब सुटुक्क काम सुरु गर्छ भने यो गलत हो, प्रमुख दरोगाले भने । लामो समय काम छाडेर चुप बसेको ठेकेदारले ठेक्का तोडेको थाहा पाएपछि तीन दिनअघिबाट काम सुरु गरेको हो । उसले उच्च अदालत वीरगन्जमा ठेक्का रद्दबारे मुद्दा दिएको छ । अदालतले ठेक्का रद्द गर्नुको कारणबारे सडक कार्यालयसँग जवाफ मागेको छ । सडक डिभिजनका अनुसार रद्द भएको अवस्थामा अदालतले अन्तरिम आदेशमा काम गर्न दिनू भनेको छैन । ठेकेदारले जबर्जस्ती काम गरेको सडकको आरोप छ । ६ वटा स्पानमध्ये ४ वटाको काम सकेर अब दुई मात्र बाँकी रहेको ठेकेदार कम्पनीका इन्जिनियर यादवले बताए ।ठेक्का रद्द भए पनि अदालतले अन्तरिम आदेशबाट काम सुरु गरेका हौं, उनले भने, सडक डिभिजनलाई भनेरै काम थालेका हौं । यसको जानकारी माथिल्लो निकायलाई समेत दिनहुँ गराइरहेका छौं । पुलको काम ७० प्रतिशत सकिएको उनको दाबी छ । सडकलाई म्याद थपका लागि जति पटक भने पनि सुनुवाइ नभएको उनको भनाइ छ । आठ वर्षमा ठेकेदारले ७० प्रतिशत निर्माणको काम गरेको छ । पुलको पश्चिम भागको दुई वटा गडरको काम गुणस्तरहीन भएकाले चर्किएको सडकले जनायो । लामो समय निर्माणकै अवस्थामा साइड छाडेपछि पिलर र स्पानमा लगाउन राखिएका डन्डीमा खिया लागेको छ । तिनै रड राखेर ठेकेदारले धमाधम ढलानको काम गरेको छ । टिकुलिया घाटमा पुल नबन्दा वर्षाका बेला स्थानीयले सास्ती भोग्नुपरेको छ । पुलकै कारण ०७५ भदौ ९ मा डुंगा दुर्घटना हुँदा ५ जनाको ज्यान गएको थियो । उक्त डुंगामा सवार २४ जनाले पौडिएर ज्यान जोगाएका थिए ।"
हेटौंडा कपडा उद्योग खोल्न कति सहज ?,"(मकवानपुर)चीन सरकारको लगानीमा स्थापना भएको हेटौंडा कपडा उद्योग झन्डै २२ वर्षदेखि बन्द छ । २०३२ सालमा निर्माण भएको उद्योग लगातार घाटामा गएपछि २०५७ फागुन १ बाट बन्द भएको हो । सरकार परिवर्तनसँगै उद्योग सञ्चालन गर्ने वा उत्पादन बन्द गरेर सम्पत्ति बाँडफाँट (लिक्विडेसन) को प्रक्रियामा जाने भन्नेबारे अन्योल हुँदा २२ वर्षसम्म सञ्चालन भएको उद्योग पूर्ण रूपमा बन्द हुन पुगेको हो ।आगामी आर्थिक वर्ष ०७९८० को बजेट संघीय संसद्मा प्रस्तुत गर्दै अर्थमन्त्री जनार्दन शर्माले हेटौंडा कपडा उद्योग सञ्चालनमा ल्याउने घोषणा गरे । अर्थमन्त्री शर्माले बन्द कपडा उद्योगलाई उपयुक्त ढाँचामा सञ्चालन गर्ने बताए पनि सहज भने देखिँदैन । सरकारले रुग्ण उद्योग सञ्चालन गरी यहाँबाट उत्पादित कपडा सार्वजनिक पदधारण गरेका व्यक्तिले लगाउने बजेटमार्फत घोषणा गरेको छ । यसअघि पनि विभिन्न समयमा उद्योग सञ्चालन गर्ने भन्दै सरकारले बजेट विनियोजन गरे पनि उद्योगमा रहेका पुराना मेसिन र कच्चा पदार्थको अभावमा रोकिँदै आएको थियो । पछिल्लो पटक सुरक्षा निकायको पोसाक उत्पादन गर्नेगरी नेपाली सेना, सशस्त्र प्रहरी बल र नेपाल प्रहरीको लगानीमा उद्योग सञ्चालन गर्ने तयारी भए पनि अघि बढ्न सकेको थिएन ।उद्योगको भवनको स्तरोन्नति गर्नुपर्ने अवस्था छ । पुरानो मेसिनले अहिलेको बजारमा प्रतिस्पर्धा गर्न नसक्ने हुँदा मेसिन मर्मत गर्नुपर्ने वा नयाँ थप गर्नुपर्ने हेटौंडा औद्योगिक क्षेत्र लिमिटेडका प्रमुख राजेन्द्र कँडेल बताउँछन् । अहिलेकै अवस्थामा उद्योग सञ्चालन गर्न सकिन्न । यदि सञ्चालन गरे उद्योग पुनः घाटामा जाने पक्का छ । त्यसैले नयाँ ढंगबाट अगाडि बढ्नुपर्छ, उनले भने ।उनका अनुसार उद्योगमा रहेका मेसिन मर्मत गर्न चीनबाट जनशक्ति ल्याउनुपर्छ । केही दिनअघि उद्योग सञ्चालन गर्ने विषयमा उद्योग मन्त्रालयले समितिसमेत गठन गरेको छ । समितिले उद्योग सञ्चालनको सम्भाव्यता अध्ययन सम्बन्धमा आफूसँग टेलिफोनमार्फत जानकारी लिएको उनले बताए । बजेट वक्तव्यमा उद्योग सञ्चालन गरिनेछ मात्रै भनिएको छ । सरकारले चलाउने हो वा निजी क्षेत्रले, मोडालिटीबाटबारे प्रस्ट छैन, उनले भने ।उद्योगमा ४ सय ८६ वटा कपडा बुन्ने तान र १४ हजार ६ सय ८८ वटा स्पिन्डल छन् । पुराना मेसिन भए पनि धेरै काम लाग्ने अवस्थामा छन्, तर प्रयोगको अवस्थाबारे मेसिनको परीक्षणपश्चात् मात्र पूर्ण जानकारी मिल्नेछ, उनले भने । हाल औद्योगिक क्षेत्र व्यवस्थापन लिमिटेडले उद्योगको रेखदेख गरिरहेको छ । उद्योगका धेरै मेसिन अहिले पनि चलाउन सकिने अवस्थामा रहेको विभिन्न अध्ययनले देखाएको औद्योगिक क्षेत्र व्यवस्थापन कार्यालयले जनाएको छ । कार्यालयका अनुसार उद्योगको वार्षिक क्षमता २ हजार ३ सय मेट्रिक टन धागो, २ करोड ५० लाख मिटर कपडा तथा दिनमै ३६ हजार मिटर कपडा उत्पादन गर्न सक्ने थियो । तत्कालीन समयमा स्वदेशमा उत्पादन भएको कपास प्रयोग गर्दै उद्योगले मुलुकलाई सुती कपडामा आत्मनिर्भरसमेत बनाएको थियो । उद्योग पूर्णरूपमा सञ्चालन हुँदा करिब १२ सय कर्मचारीले रोजगारीसमेत पाएका थिए ।पटकपटक चर्चा मात्रैहरेक पटक सरकार परिवर्तन भएसँगै यसको भविष्यबारे चर्चा भइरहन्छ तर हालसम्म ठोस काम भएको छैन । तत्कालीन पुष्पकमल दाहाल नेतृत्वको सरकारले उद्योग सञ्चालन गर्न ८ करोड रुपैयाँ छुट्याएको थियो । ६ करोड रुपैयाँ खर्चेर मेसिन मर्मत गरी उत्पादनको परीक्षण भए पनि आवश्यकताअनुसार कपास उपलब्ध नभएको भन्दै उद्योग सञ्चालनमा आएन ।२०६६ कात्तिकमा उद्योगलाई दोस्रो पटक लिक्विडेसनमा लैजाने प्रक्रिया अगाडि बढाइएको थियो । २०६९ माघ १२ को मन्त्रिपरिषद् बैठकले उद्योगको सम्पत्ति सेयर लगानीका रूपमा औद्योगिक क्षेत्र व्यवस्थापन लिमिटेडमा गाभ्ने निर्णय गरेको थियो । हेटौंडा औद्योगिक क्षेत्रभित्र २ सय ३६ रोपनी जग्गामा कपडा उद्योग र २ सय ५६ रोपनी जग्गामा आवास रहेको औद्योगिक क्षेत्र व्यवस्थापन कार्यालयले जनाएको छ । उद्योगमा हाल सशस्त्र प्रहरी बलको गण नम्बर १४ को कार्यालय छ । जहाँ ३ सयभन्दा बढी सुरक्षाकर्मी बसिरहेका छन् । उद्योगको आवासीय क्षेत्रको जग्गामा भने नयाँ औद्योगिक क्षेत्र स्थापना गरिएको छ । उक्त क्षेत्रमा नयाँ ५० उद्योग स्थापना गर्न सकिने गरी सबै जग्गा औद्योगिक क्षेत्र व्यवस्थापन समितिले उद्योग स्थापनाका लागि उद्योगीहरूलाई दिएको छ । कुल ३ हजार १ सय १९ रोपनी क्षेत्रफलमा औद्योगिक क्षेत्र फैलिएकोमा हाल ११० वटा उद्योग सञ्चालनमा छन् ।"
लाजिम्पाटमा ग्लोबल आईएमईको कर्पोरेट भवन,"काठमाडौं (कास) ग्लोबल आईएमई बैंकले काठमाडौंको लाजिम्पाटस्थित उत्तरढोकामा अत्याधुनिक नयाँ कर्पोरेट भवन निर्माण गर्ने भएको छ । भवन निर्माणका लागि डिजाइज बनाउने सम्झौता भएको छ । बैंकले नयाँ कर्पोरेट कार्यालय भवनको आर्किटेक्चुएल, मेकानिकल, विद्युतीय इन्जिनियरिङलगायत डिजाइनका लागि डिल्लीबजारस्थित आर्किप्लान एसबीटी प्रालिसँग सम्झौता गरेको बताएको छ । बैंकका प्रमुख कार्यकारी अधिकृत रत्नराज वज्राचार्य र आर्किप्लानका प्रमुख आर्किटेक्ट सञ्जयबहादुर थापाले यससम्बन्धी सम्झौतापत्रमा हस्ताक्षर गरे ।"
बीओकेका ग्राहकलाई अन्नपूर्ण केबलकारमा छुट,"काठमाडौं (कास) बैंक अफ काठमान्डू लिमिटेड (बीओके) र अन्नपूर्ण केबलकारबीच छुटसम्बन्धी सम्झौता भएको छ । बैंकको डेबिट कार्ड, क्रेडिट कार्ड स्वाप गरी तथा मोबाइल बैंकिङबाट क्यूआर कोड स्क्यान गरी केबलकारको टिकट किन्दा १० प्रतिशत छुट पाइनेछ । उक्त छुटको उपयोग गर्न ग्राहकले बैंकको कार्ड तथा मोबाइल बैंकिङ प्रयोग गरी भुक्तानी गर्नुपर्नेछ । यसले आन्तरिक पर्यटनमा समेत प्रवर्द्धन पुग्ने बैंकको भनाइ छ । हालसम्म बीओकेका १०१ शाखा कार्यालय, ९२ एटीएम र १० एक्सटेन्सन काउन्टर सञ्चालनमा छन् ।"
'महिलालाई कर्जा प्राथमिकतामा परेन',"काठमाडौं (कास) महिला उद्यमी तथा विज्ञहरूले महिला उद्यमीलाई बिनाधितो ऋण दिने सरकारी कार्यक्रम बैंकहरूको प्राथमिकतामा नपर्दा प्रभावकारी कार्यान्वयन हुन नसकेको बताएका छन् । दायित्वले शुक्रबार ललितपुरमा आयोजना गरेको आर्थिक नीति संवाद कार्यक्रममा उनीहरूले ऋण लगानीका लागि पूरा गर्नुपर्ने कार्यविधिका कारण यस्तो भएको दाबी गरे । १५ लाख वा १५ करोड ऋण दिँदा पूरा गर्नुपर्ने प्रशासनिक प्रक्रिया एउटै हो, कृषि, खाद्य तथा लैंगिक विज्ञ यमुना घलेले भनिन्, १५ लाखमा प्राप्त गर्नेभन्दा १५ करोड रुपैयाँबाट आउने ब्याज बढी हुँदा बैंकले महिला उद्यमीलाई बिनाधितो उपलब्ध गराउने ऋण सम्बन्धमा खासै चासो हुने गरेको छैन । बैंकका लागि महिला उद्यमीहरूलाई ऋणबारे खासै चासो हुने गरेको देखिएको छैन । कोभिड महामारीले महिलाहरूले सञ्चालन गरेका उद्यम बढी समस्यामा परेको महिला उद्यमी महासंघकी अध्यक्ष नीरु राजभण्डारीले बताइन् ।"
सहर जोड्ने अर्को नाटकघर,"दुई दशकअघि रंगमञ्चप्रति आमदर्शकको उपस्थितिलाई उनी अहिले स्मरण गर्छन् । २०५४५५ सालतिर नेपाल प्रज्ञा प्रतिष्ठानमा एक नाट्य महोत्सव थियो । महोत्सवमा नाटक हेर्ने दर्शक नभएपछि उनी मुखभरि रङ दलेर चटक देखाउँदै पुतलीसडकदेखि प्रतिष्ठानको हलसम्म आएका थिए । नाट्य महोत्सव त रंगकर्मीहरूका लागि पर्व नै हो । त्यतिबेला नाटक हेर्ने दर्शक नै नभएपछि पुतलीसडकदेखि चटकेझैं केके बोलेर चटक देखाउँदै हिँडे । मानिसहरू मेरो पछिपछि आएपछि नाटक हेर्न हलसम्म पुर्याएँ, उनले हाँस्दै सुनाए । तीनताक उनलाई मानिसले पागलको संज्ञा दिए पनि रंगमञ्चका लागि दर्शक कमाउनु उनको मुख्य ध्येय थियो । रंगमञ्चले अहिले सामाजिक प्रतिष्ठासँग जोडेर फराकिलो दायरा बनाएको छ । थिएटरसम्म लाइन लागेर नाटक हेर्न जाने दर्शक छन् । यसलाई उनी निकै उत्साहजनक रूपमा लिन्छन् । तर रंगमञ्चको विस्तार काठमाडौं खाल्डोमा मात्र भयो । काठमाडौं बाहिर भर्खरै लहर सुरु भएको छ । मेचीदेखि महाकालीसम्म थिएटरको अवधारणा नपुगेसम्म काठमाडौं बाहिर निकै गाह्रो छ । अझै पनि गोदाम घरमा बसेर पनि नाटक गर्नुपर्ने अवस्था छ, उनले दुःखेसो गरे । उनी केन्द्रमा मात्र होइन नाटकको लहर देशको कुनाकुनामा पुग्नुपर्ने धारणा राख्छन् । प्रादेशिक सरकार आएपछि रंगमञ्च क्षेत्रको फैलावटका लागि केही सहज वातावरण सिर्जना भएको उनको भनाइ छ । उनी रंगमञ्चमा नयाँ पुस्ताको आकर्षण निकै उत्साहजनक रूपमा देख्छन् । उनका अनुसार अधिकांशको सपना रंगमञ्चभन्दा पनि फिल्ममा स्थापित हुने खालका छन् । उनलै रंगमञ्चमा ज्ञान दिएका दयाहाङ राई, सौगात मल्ल, सिर्जना सुब्बा जस्ता रंगकर्मीहरूले फिल्म क्षेत्रमा समेत आफ्नो दरिलो उपस्थिति देखाइरहेका छन् । कलाप्रतिको लगाव र भक्तिभाव भएर नै रंगमञ्चको प्रेम आउने उनको बुझाइ छ । उनले थपे, जो सफल छन्, उनीहरूले पनि लामो समय रंगमञ्चमा अभ्यास गरेका छन् । रंगकर्मीहरूमा रंगमञ्चप्रति लाग्ने आगो र त्यसलाई जगाउने फिलिङ्गो हुनुपर्छ । संसारमा एकदमै रफ्तारमा दौडिरहेको छ । मानिसमा एउटै चिजमा फोकस नभएकाले कुनै क्षेत्रमा सफतला पाउन नसकेको उनको ठहर छ । नयाँ पुस्तामा रंगमञ्चबाट लिनेभन्दा दिने सोच हाबी भएर यसैमा समर्पित हुन सके यसैमा जीविकोपार्जनको बाटो बन्न सक्ने उनको धारणा छ । मान्छे २५३० वर्षसम्म पैसाको होइन राम्रो कामका लागि भाग्ने हो । त्यसपछि तपाईंलाई पैसा आफैं खोज्दै आउँछ । तपाईंले राम्रो काम गर्नुभो भने सबैले मन पराउँछन् र त्यसका लागि मूल्य तिर्छन्, उनले भने । युवापुस्तासँग उनको एउटै आग्रह छ,सुखले रोजेको कुराभन्दा दुःखले पाएको र मन परेको कुरा प्यारो हुन्छ । आफूले रोजको क्षेत्रलाई आलोचना नगरौं । सामाजिक र सांस्कृतिक चेतले मात्र रंगमञ्चमा कलाका सौन्दर्यका विविधता देखाउन सकिन्छ । रंगमञ्च र फिल्म एकअर्कामा जोडिने भएकाले फिल्म क्याम्पससँग सहकार्य गरेको नयाँ नाटकघरले नयाँ उचाइसँगै नाट्य क्षेत्रलाई नौलो आयाम दिने बरालको विश्वास छ । यसले नयाँ पुस्तालाई फिल्म र रंगमञ्चको अवधारणा, एकअर्काको परिपर्ति पूरा गर्ने वातावरण सिर्जना गर्ने उनको दाबी छ ।"
उँभौली साकेला सिली मैझारो,"पहाडी जनजीवनमा खेतीपाती र पशुपालनलाई चिसोतातो सन्तुलन मिलाउनुपर्छ । लेकमा पाल्ने भेडाबाख्रा, याकचौंरी धेरै चिसो हुँदा अलि तल झारिन्छ । तल्लो भूभागमा गर्मी बढ्न थालेपछि फेरि माथि लगिन्छ । पूर्वी पहाडका आदिवासी जनजातिले उँधौलीउँभौलीलाई पर्वका रूपमा मनाउनु भौगोलिक विशेषतासँग जोडिन्छ । दिक्तेलको माठीकारे टुँडिखेल शनिबार ढोल, झ्याम्टाको तालमा यस्तै गीतले गुन्जयमान थियो । बालबालिकादेखि तन्नेरी र बूढापाकासम्मले साकेला सिलीमा रमाइरहेका थिए । ढोलझ्याम्टका तालसँगै नाच्न कस्सिएकाहरूको मुहारमा बेग्लै हर्ष देखिन्थ्यो । किरात राई यायोक्खा र किरात सेवा समाज खोटाङले संयुक्त रूपमा आयोजना गरेको साकेला सिलीमा गैरकिरातले समेत लहर मिलाएका छन् । शनिबारबाट यो वर्षका लागि उँभौली साकेला सिली समापन भएको छ । किरातीहरूले वैशाखे पूर्णिर्मामा उँभौली र मंसिरे पूर्णिमा उँधौली गरी वर्षमा दुई पटक सिली नाच्ने गर्छन् । यो बेला जलचर तथा थलचर जीवजन्तु उँभो लाग्ने भएकाले उँभौली भनेको किरात राई यायोक्खाका सचिव युगसन किरातले बताए । उँभौलीमा खेतीपाती राम्रो होस्, प्राकृतिक प्रकोप आइनपरोस् लगायतका कामना गर्दै प्रकृतिको पूजा आराधना गर्ने चलन छ । त्यस्तै उँधौलीमा अन्नको सह बसोस्, अनिकाल नलागोस् भन्ने कामनाका साथ प्रकृतिको पूजा गर्ने चलन छ । यो बेला जलचर तथा थलचर जीवजन्तु उँधौली लाग्ने भएकाले मंसिरे पूर्णिमाको दिनदेखि उँधौली मनाउने गरिएको किरातले सुनाए । उँभौलीउँधौली आफन्तसँगको भेटघाट गर्ने महत्त्वपूर्ण अवसर पनि मानिन्छ ।उँभौलीको अवसरमा यो चोटि जिल्लाको मझुवागढी, तुवाचुङ जायजुमलगायत किरात ऐतिहासिक थलोमा विभिन्न भूमेथानमा एक महिनासम्म प्रकृतिको पूजाआराधना गरी उँभौली साकेला मनाइएको किरातले बताए । साकेला सिली किरातीहरूले मात्र नभई सबै जातजाति तथा धर्मका समुदायले समेत नाच्ने भएकाले जातीय सहिष्णुता, एकता र भाइचाराको विकास गर्ने एउटा समृद्ध संस्कृति बनेको किरात राई यायोक्खाका खोटाङका अध्यक्ष हात्तीराम राईको बुझाइ छ । साकेला किराती संस्कृतिअनुसार महत्त्वपूर्ण चाड हो, उनले भने, के किराती के गैरकिराती सबै जातजातिको सहिष्णुता, एकता र भाइचाराको विकास गर्ने सबैको साझा समृद्ध संस्कृति बनिसकेको छ ।"
उपाधि रक्षाको बाटोमा आर्मी,"(मकवानपुर)साबिक विजेता त्रिभुवन आर्मी फुटबल क्लब हेटौंडामा जारी चौथो स्थानीय तह सहिद स्मृति मकवानपुर गोल्डकप फुटबल प्रतियोगिताको फाइनलमा पुगेको छ । हेटौंडा५ स्थित पिप्ले क्याम्पा रंगशालामा शनिबार भएको खेलमा क्यामरुनी क्लब एभिनियर एफसीलाई पेनाल्टी शुटआउटमा १११० ले पराजित गर्दै विभागीय क्लब आर्मी फाइनलमा पुगेको हो । सोमबार हुने फाइनलमा आर्मीले स्थानीय टोली विजय युथ क्लबसँग उपाधिका लागि प्रतिस्पर्धा गर्नेछ ।रोमाञ्चक र प्रतिस्पर्धात्मक बनेको दोस्रो सेमिफाइनलको निर्धारित ९० मिनेटमा ११ गोलको बराबरीमा सकिएपछि खेलको निर्णयका लागि पेनाल्टी शुटआउटको सहारा लिइएको थियो । सुरुआतीमा ३३ गोलको बराबरीपछि खेल सडनडेथतर्फ अगाडि बढेको थियो । ११११ खेलाडीले पेनाल्टी प्रहार गर्दा ८८ गोलको बराबरी भयो । त्यसपछि आर्मीले तीनै पेनाल्टीमा गोल गर्दा एभिनियरको अन्तिम पेनाल्टी सदुपयोग हुन नसक्दा पराजित हुनपुग्यो ।सुरुआती ५५ पेनाल्टी प्रहारमा आर्मीका दीपक गुरुङ, सीमान्त थापामगर र दिनेश हेन्जनले गोल गर्न सफल भए । कमलबहादुर थापाको प्रहार पोलमा लाग्दै बाहिरिँदा सन्तोष केसीले गोल गर्न सकेनन् । सडन डेथमा आर्मीका युद्ध शाही, विकेश कुथु, सुरज बस्नेत, विमल पाण्ड्ये र भरत खवासले गोल गर्दा जितेन्द्र कार्कीले गोल गर्न सकेनन् । त्यसपछि पुनः दीपक गुरुङ, दिनेश हेन्जन र सीमान्त थापा गोल गर्न सफल भए ।आर्मीलाई खेलको ४९ औं मिनेटमा दिनेश हेन्जनले गोल गर्दै सुरुआती अग्रता दिलाएका थिए । तर, आर्मी अन्तिम समयमा सम्हालिन नसक्दा गोल खान पुगेको थियो । जिकाले इन्ज्युरी समयको तेस्रो मिनेटमा गोल गर्दै क्यामरुनी टिमलाई खेलमा फर्काएको थियो । म्यान अफ द म्याच आर्मीका दिनेश हेन्जन भए । उनले १० हजार रुपैयाँसहित ट्रफी प्राप्त गरे । एभिनियरका प्रशिक्षक आशिक थापा मगरले पटकपटक पाएको मौकालाई सदुपयोग गर्न नसक्दा हार बेहोर्नुपरेको प्रतिक्रिया दिए । खेलमा धेरै राम्रा मौका पाएका थियौं । त्यसलाई सदुपयोग गर्न सकेनौं । अन्तिम केही सेकेन्ड बाँकी हुँदा खेलमा फर्किएर पनि हार बेहोर्न बाध्य भयौं, उनले भने । आर्मीका प्रशिक्षक नवीन न्यौपानेले अन्तिममा डिफेन्सलाइनमा चुक्दा खेल बराबरीमा पुगेको र जितका लागि सडनडेथसम्म कुर्नुपरेको प्रतिक्रिया दिए ।विजय युथले शुक्रबार विभागीय नेपाल पुलिस क्लबलाई १० ले पराजित गर्दै फाइनलमा स्थान बनाएको हो । मकवानपुर जिल्ला फुटबल संघको आयोजनामा १२ टोलीको सहभागिता रहेको प्रतियोगिता विजेताले उपाधिसहित १५ लाख र उपविजेताले १० लाख रुपैयाँ प्राप्त गर्नेछन् ।"
निशा र युवराजलाई स्वर्ण,"काठमाडौं (कास) नेपाल पुलिस क्लबकी खेलाडी निशा दर्नालले प्रथम राष्ट्रिय खुला तेक्वान्दो पुम्से प्रतियोगितामा शनिबार स्वर्ण पदक जितेकी छन् । उनले १८२२ वर्ष उमेर समूहको महिला एकलमा स्वर्ण जितेकी हुन् ।आर्मीकी स्वस्तिका तामाङले रजत तथा पुलिसका मोनिका रम्तेल र जैनव खातुनले कांस्य जितेका थिए । सोही स्पर्धाको पुरुषमा युवराज राना स्वर्ण, अस्मिन राउत रजत तथा राम गोले र लक्ष्मण गोले कांस्य पदक जित्न सफल भए । चारै खेलाडी पुलिसका हुन् ।नेपाल तेक्वान्दो संघको आयोजनामा सातदोबाटोमा भइरहेको प्रतियोगिताको १५१८ वर्ष पुरुष एकलमा गोदावरी फिटनेसका श्रृजल श्रेष्ठले स्वर्ण, गोदावरीकै सैरुस थापाले रजत, हात्तीवनका युकेन चौगुठी र मूलपानीका आयुश ढुंगेलले कांस्य जिते । महिलामा आर्मीकी पूर्णिमा बस्नेत, बुटवलकी एलिजा रोकाया तथा बुटवलकै नुतन गुरुङ र हात्तीवनकी रोस्लिन ओझाले क्रमशः स्वर्ण, रजत र कांस्य जिते । १२१५ वर्षको पुरुष एकलमा नुवाकोटका साजन तामाङले स्वर्ण, आरबीका निश्चल धानीले रजत तथा स्युचाटारका आर्जन श्रेष्ठ र न्युजेनका सम्राट सिंहले कांस्य जितेका थिए । सोही स्पर्धाको महिलामा गोदावरीकी सरगम थापा स्वर्ण, स्वयम्भूका तारा वाइबा रजत तथा स्वयम्भूकी सुवानी तामाङ र बुटवलकी अनुष्का तामाङ कांस्य जित्न सफल भए ।१०१२ वर्षको पुरुष एकलमा गोदावरीका नीरव महर्जन पहिलो, स्टेपिङ स्टोनका अदृश रायन दोस्रो तथा स्युचाटारका रोदन राई र लैनचौरका इराजसिंह ठकुरी तेस्रो बने । महिलामा न्युजेनकी सृष्टि स्याङ्बो पहिलो, झापाकी खुशी गौतम दोस्रो तथा जैसीदेवलकी मुविक्ष्या गजुरेल र आर्मीकी कुसुम तामाङ तेस्रो भए ।प्रतियोगितामा विभाग, प्रदेश र जिल्लाका ७ सय ४३ खेलाडीको सहभागिता रहेको आयोजकले जनाएको छ ।"
सागरलाई स्वर्ण,आयोजक कोटेश्वर तेक्वान्दो डोजाङका सागरसिंह ठकुरीले काठमाडौं महानगर खुला तेक्वान्दो प्रतियोगितामा शनिबार स्वर्ण जितेका छन् । पेप्सीकोलास्थित आयोजक डोजाङकै हलमा सम्पन्न पुरुष ५० केजीमुनि फाइनलमा सागरले नुवाकोटका रन्जित तामाङलाई हराए । आयोजककै दीपकसिंह सितौला र सुनसरीका अफान श्रेष्ठ तेस्रो भए ।पुरुष ३४ केजीमुनि बाँकेका जीवेशजंग शाहीले फाइनलमा चाँदनीका आशिष माझीलाई हराएर स्वर्ण जिते । नुवाकोटका अशोक तामाङ र टोखाका राजन कर्माचार्य तेस्रो भए । महिला ३१ केजीमुनि चन्द्रागिरिकी सेली गुरुङले बाँकेकी रितु राजकोटीलाई हराएर स्वर्ण जितिन् । आयोजककी रितिका थापा र एसकेबीसीकी याङजुम शेर्पा तेस्रो भए । महिला ३७ केजीमुनि बाँकेकी अनु थापाले स्वर्ण भिडन्तमा नेवारेकी आशा शाहीलाई हराइन् । एसकेबीसीकी देवुना केसी र राष्ट्रिय विभूतिकी सन्जु सापकोटा तेस्रो बने ।
बेवारिस बने खेल पूर्वाधार,"विराटनगरमा सफ्ट टेनिस र सुटिङका खेलाडी र प्रशिक्षक नै छैनन् । सिक्न इच्छुक खेलाडी त्यहाँको खण्डहरमा पुग्ने कुरै भएन । निवर्तमान जिल्ला खेलकुद समिति अध्यक्ष रोहित कोइरालाका अनुसार प्रदेश सरकारमातहत ती खेलकुद पूर्वाधार हाल बेवारिसे अवस्थामा छन् ।राष्ट्रिय खेलकुद परिषद् र अखिल नेपाल फुटबल संघले यहाँको सहिद मैदानको रेखदेख र संरक्षणका लागि विराटनगर महानगरपालिकालाई हस्तान्तरण गर्दा रेखदेख हुँदै आएको छ । कोइरालाले भने, तर, बैजनाथपुरको रंगशाला प्रदेश सरकारले जिल्ला खेलकुद विकास समितिको जिम्मामा राख्दा बेवारिसे भएको हो । बजेट अभावमा त्यो समिति बेकामे बनेको स्थानीय खेलकर्मीहरू बताउँछन् ।"
निर्माण नहुँदा बजेट फिर्ता,"(नेपालगन्ज)कोहलपुर नगरपालिकामा क्रिकेट मैदानको भौतिक पूर्वाधार निर्माणका लागि हरेक वर्ष बजेट विनियोजन हुँदै आएको छ । यस वर्ष सार्वजनिक बजेटमा पनि क्रिकेट मैदान निर्माण गरिने उल्लेख छ । अहिलेसम्म निर्माण सुरु नभएकाले सरोकारवालाले फेरि पनि आशंका व्यक्त गरेका छन् । यसअघि प्रत्येक वर्ष विनियोजन गरिएको बजेट फ्रिज भएको छ । क्रिकेट मैदानको जग्गा भोगचलन विवादका कारण सरकारले छुट्याउने गरेको बजेट फिर्ता हुने गरेको हो । त्यससँगै मैदानको क्षेत्रभित्र करिब सात सय घरधुरीको बसोबास छ तर नगरपालिकाले त्यो जमिन खाली गराउन सकेको छैन । जग्गा स्वमित्व विवादले भौतिक निर्माणका काम हुन नपाएको कोहलपुर नगरपालिकाका प्रमुख प्रशासकीय अधिकृत टीकाराम ढकालले बताए । खेल मैदानको जग्गा कहिले जिल्ला खेलकुद समितिको हुने कि नगरपालिकाको हुने या राष्ट्रिय खेलकुद परिषद्को हुने भन्ने विवादले पनि निर्माणको काम रोकिएको हो, उनले भने, हालै राष्ट्रिय खेलकुद परिषद्का नाममा जग्गा स्वमित्व दिने गरी सिफारिस गरेर पठाएका छौं । कोहलपुर नगरपालिकाले क्रिकेट मैदानका लागि ४ बिघा १९ कट्ठा जग्गा छुट्याएको छ । उक्त जग्गामा अनधिकृत रूपमा सात सय घर निर्माण भइसकेको प्रमुख प्रशासकीय अधिकृत ढकालले बताए । पहिलेको अभिलेख हेर्ने हो भने सात सय घरधुरी क्रिकेट मैदानभित्रै बनेको देखिन्छ । पछिल्लो समय थप घर निर्माण भइसकेको जानकारी आएको छ, उनले भने, क्रिकेट मैदान निर्माण हुन नसक्नुको अर्को कारण जग्गा अतिक्रमणमा पर्नु हो ।युवा तथा खेलकुदमन्त्री महेश्वरजंग गहतराजको गृह नगरपालिका कोहलपुर भएका कारण यस वर्षको बजेट कार्यान्वयन हुनसक्ने विश्वास गरिएको छ । तर, अतिक्रमणको समस्या नसुल्झिएसम्म क्रिकेट मैदान निर्माणको काम सुरु हुनसक्ने छाँट देखिँदैन । बाँकेमा क्रिकेटका अन्तर्राष्ट्रिय स्तरका खेलाडी भए पनि खेल मैदान नहुनु लाजको विषय भएको मध्यपश्चिम खेलकुद विकास समितिका पूर्वअध्यक्ष भीम ओली बताउँछन् । उनले आफ्नो कार्यकालमा पनि कोहलपुरमा क्रिकेट खेलका लागि पूर्वाधार निर्माणको काम सुरु गर्न प्रयास गरेको जनाए । अन्तर्राष्ट्रियस्तरका क्रिकेट खेलाडी जन्माइसकेको बाँकेमा भने मैदान नहुँदा प्रतियोगिता आयोजनामा समस्या हुने गरेको छ । मैदान अभावमै क्रिकेटका गतिविधिमा कमी आएको छ । नेपालगन्ज रंगशालामा क्रिकेट प्रतियोगिका लागि क्षेत्रफल अपुग छ । यहाँस्थित मंगलप्रसाद माविको चौरमा प्रतियोगिता आयोजना हुने गरेको थियो । तर, प्रतियोगिताका कारण पढाइ प्रभावित भएको भन्दै विद्यालय प्रशासनले रोक लगाएपछि समस्या भएको हो । नेपालगन्जबाटै महिला क्रिकेटको सुरुवात भएको थियो । यहाँका महिला क्रिकेटरले अन्तर्राष्ट्रियस्तरमै खेलेर उपाधि जितिसकेका छन् । उनीहरूले मंगलप्रसाद माविकै चौरमा प्रशिक्षण लिएका थिए । जिल्लामा क्रिकेट मैदानका लागि पटकपटक आवाज उठ्ने गरेको छ । प्रतियोगिता आयोजनाका क्रममा उक्त आवाज उठे पनि पछि सेलाउने गरेको छ ।"
ग्रिनल्यान्ड सेमिफाइनलमा,"काठमाडौं (कास) पाँचौं बीएनए कप अन्तरस्कुल बास्केटबल प्रतियोगिताको सिनियर गर्ल्समा शनिबार ग्रिनल्यान्ड र भ्याली पब्लिक सेमिफाइनलमा पुगेका छन् । ग्रिनल्यान्डले एचएचसीलाई १०९ र भ्याली पब्लिकले काठमाडौं ग्लोबललाई २५५ स्कोरले हराए । ग्रिनल्यान्डकी समिक्षा थापाले ६ र भ्यालीकी लोरिसा गौचनले ८ स्कोर गरे । एन्जल्स हार्ट र ओडिसी एकेडेमी जुनियर ब्वाइजमा शनिबार क्वाटरफाइनल पुगेका छन् । एन्जल्स हार्टले भ्याली पब्लिकलाई २२६ ले हरायो । एन्जल्सका प्रतीक कँडेलले १४ स्कोर गरे । नीरज मगरको ११ स्कोरमा ओडिसीले हिमरश्मीलाई १३१२ को झिनो अन्तरमा हरायो । स्काइलार्कले लालीगुराँस नेसनल एकेडेमीलाई ११४ ले हराउँदा स्काइलार्कका ओजश रायमाझीले ४ स्कोर गरे । सिनियर ब्वाइजमा स्किब्सले हिमरश्मीलाई २८९, एचएचसीएले काठमाडौं ग्लोबललाई ३११०, भ्याली पब्लिकले सेबलाई ३८१२, एन्जल्स हार्टले इडेन ब्रिज एकेडेमीलाई ३११३ र नेपाल मोडेलले भद्रकालीलाई २३६ ले हराए । नेपाल मोडेलबाहेक सबैले क्वाटरफाइनलमा स्थान सुरक्षित गरे ।"
विकर्णको गोल,"काठमाडौं (कास) फ्रिडम ए प्रथम वडाध्यक्ष कप खुला भेट्रान फुटबल प्रतियोगितामा शनिबार सेमिफाइनल पुगेको छ । चाबहिल स्पोर्ट्स क्लबको आयोजनामा भइरहेको प्रतियोगितामा फ्रिडम ए ले रूपन्देहीलाई ९१ ले हराउँदा म्यान अफ द म्याच बनेका विकर्ण श्रेष्ठले ६ गोल गरे । नरेन्द्र लामा, राजकुमार घिसिङ र गौतम लामाले ११ गोल थपे । बौद्ध भेट्रान ए र किङ कम स्पोर्ट्सले पनि सेमिफाइनलमा स्थान पक्का गरे । बौद्ध ए ले जंगवीर युनाइटेडलाई १० ले हरायो । तीर्थ लामाले पेनाल्टीमा गोल गरे । किङकमले बौद्ध बी लाई टाइब्रेकरमा ५४ गोलले पाखा लगायो । किङकमका गोलरक्षक अमित प्रधान म्यान अफ द म्याच चुनिए ।"
युरोलाई उपाधि,काठमाडौं (कास) युरो स्कुलले बृहस्पति एसईई खुला फुटसल प्रतियोगिताको उपाधि जितेको छ । आयोजक बृहस्पति विद्या सदनको फुटसल ग्राउन्डमा सम्पन्न फाइनलमा काष्ठमण्डप विद्यालयलाई १० ले हरायो । युरोका कृष थापामगरले गरेको गोल नै निर्णायक बन्यो । च्याम्पियन टोलीका खेलाडीले बृहस्पति विद्या सदनमा प्लस टु पढ्न चाहेमा शतप्रशित छात्रवृत्ति प्राप्त गर्नेछन् । टोलीका ८ जनालाई १ लाख ८० हजार रुपैयाँबराबरको पूर्ण छात्रवृत्ति प्रदान गरिएको छ । काष्ठमण्डपले ६० प्रतिशत छात्रवृत्ति पाउनेछन् । काष्ठमण्डपकी सराह वज्राचार्य प्रतियोगिताको सर्वोत्कृष्ट खेलाडी भइन् । उनी प्रतियोगिता खेल्ने एक्लो महिला खेलाडी थिइन् । विजेतालाई राष्ट्रिय फुटबल टोलीका पूर्वकप्तान राकेश श्रेष्ठलगायतले पुरस्कृत गरे ।
त्रियोगलाई सफलता,"काठमाडौं (कास) त्रियोग स्कुल शनिबार संस्कृति कप अन्तरस्कुल बास्केटबलको ब्वाइजतर्फ क्वाटरफाइनलमा पुगेको छ । त्रियोगले पाठशाला नेपाललाई ३५२३ ले हरायो । काठमाडौं भ्यालीले रोजबडलाई ४७४४, काठमाडौं वर्ल्ड स्कुलले एपेक्स लाइफलाई २८१८ र आयोजक संस्कृतिले स्वस्तिश्री गुरुकुललाई ३८२० ले हराएर सेमिफाइनलमा स्थान पक्का गरे । गर्ल्समा संस्कृति, निस्ट, भक्तपुर, काष्ठमण्डप र काठमाडौं वर्ल्ड सेमिफाइनलमा पुगेका छन् ।"
प्रिस्कुलको ओलम्पिक डे,काठमाडौं (कास) अन्तर्राष्ट्रिय ओलम्पिक दिवसका अवसरमा पि्रस्कुलका विद्यार्थीले शनिबार त्रिपुरेश्वरस्थित दशरथ रंगशालामा ओलम्पिक दिवस मनाएका छन् । नेपाल ओलम्पिक कमिटीअन्तर्गत स्पोर्ट्स फर अल कमिसनले आयोजना गरेको कार्यक्रममा विभिन्न ५२ विद्यालयका १ हजार बढी विद्यार्थीको सहभागिता थियो । कार्यक्रममा ओलम्पिक टर्च रिले गर्नुका साथै झण्डोतोलन गरिएको थियो । सोही अवसरमा स्वयन्भूमा मोर्डन पेन्टाथलनको प्रतियोगिता भएको छ । प्रतियोगितामा ७५ प्रतिस्पर्धी सहभागी थिए । आइतबार सातदोबाटोस्थित एन्फा कम्प्लेक्समा कलाकारको फुटबल हुँदै छ । ओलम्पिक दिवस (जुन २३) भव्य रूपमा मनाउन सातै प्रदेशका विभिन्न जिल्लामा कार्यक्रम भइरहेको कमिसनका अध्यक्ष विष्णुगोपाल श्रेष्ठले जनाएका छन् ।

शीर्षक,विवरण
हिमालमा डढेलो,"पहिलापहिला यार्चा टिप्न जाँदा आँखैअगाडि डाँफे, मुनालका बथान उड्थे । कस्तूरी, झारल र नाउरका समूह नजिकैबाट देखिन्थे । अचेल देखिनै छाडेका छन्, जयपृथ्वी नगरपालिकाका मनबहादुर सिंहले भने, बरु यार्चा खोज्ने बेला चराका गुँडमा अन्डा र चल्ला आगोले डढेका थुप्रै भेटिन्छन् ।मानव बस्ती नजिकका जंगलमा राम्रो घाँस उम्रिने आसमा आगो लगाउने गरिए पनि हिमाली क्षेत्रमा भने मानिसले बिनाकारण यस्तो गर्छन् । कतिपय अवस्थामा जडीबुटी खोज्न गएका बेला बिँडी, चुरोटका ठुटा फाल्दा आगो लाग्ने गरेको छ, सुर्माका नवराज पुजारा भन्छन्, धेरैजसो केटाकेटीले रहरले आगो लगाउँछन् । जडीबुटी पाइएन भने रिसले पनि आगो लगाउने गर्छन् । सिकारीहरूले पनि जथाभावी आगो लगाउँदा जडीबुटी संकलन नहुने समय (कात्तिकमंसिर) मा पनि हिमाली क्षेत्रमा डढेलो देखिने गरेको उनको भनाइ छ । डढेलो लागेको ठाउँमा घाँसबाहेक अरू केही उम्रिँदैन । जंगल नभएपछि जीवजन्तु पनि कसरी रहुन्, साइपालका रुन्छे बोहराले भने, मान्छेको घरमा आगो लागेजस्तै त हो । न बस्ने ठाउँ रहन्छ, न खानेकुरा । आहारा र बासस्थान अभाव हुँदै गएपछि जीवजन्तु र पन्छीहरू लोप हुन थालेको उनले बताए । हिमाली क्षेत्रको वन र जैविक विविधता अत्यन्तै संवेदनशील भएकाले डढेलो लाग्दा अन्यत्रभन्दा गम्भीर क्षति हुने विज्ञहरूको चिन्ता छ । संकटापन्न, संकटासन्न, लोपोन्मुख र जोखिम उन्मुख धेरैजसो वनस्पति र जीव यो क्षेत्रमा पाइने भएकाले डढेलोले जैविक विविधतामा अपूरणीय क्षति हुने गरेको उनीहरूको भनाइ छ । सानो क्षेत्रफलमा पनि प्रजातीय विविधता धेरै हुने हिमालमा डढेलो लाग्दा हुने क्षति पुनर्भरण गर्न सम्भव नै हुँदैन, त्रिभुवन विश्वविद्यालय वनस्पति विभागका एसोसिएट प्रोफेसर डा नारायण घिमिरे भन्छन्, यहाँ डढेलो लाग्दा कतिपय प्रजातिको अस्तित्व नै समाप्त हुन सक्छ । तराईपहाडमा कुनै बिरुवा एक वर्षमा एक मिटर बढ्न सक्छ भने हिमालमा त्यति उचाइको हुन १०१५ वर्ष लाग्ने उनले बताए । जथाभावी डढेलो लगाउँदा वन्यजन्तु र पन्छी मात्रै होइन, यार्चागुम्बुलगायत जडीबुटी पनि पाइन छाडेको छ । जडीबुटीको उत्पादन घटेकै कारण स्थानीय बासिन्दा मजदुरीका लागि भारत जाने क्रम प्रतिवर्ष बढ्दो छ । १० वर्षअघिसम्म जडीबुटीको बिक्रीबाट वार्षिक १ अर्ब रुपैयाँभन्दा बढी रकम बझाङ भित्रिने गरेकामा अहिले त्यो अंक घटेर २० देखि २५ करोडमा सीमित भएको कारोबारमा संलग्नहरू बताउँछन् । अहिले जडीबुटी नै पाउन छाड्यो । कारोबार त घट्ने नै भयो, उद्योग वाणिज्य संघ बझाङका अध्यक्ष दानबहादुर सुर्मेली भन्छन्, आउँदा वर्ष अझै घट्न सक्छ । हिमाली क्षेत्रको जैविक विविधता नै नष्ट हुने गरी बिनाकारण लगाइने डढेलो रोक्न कसैले ध्यान दिएका छैनन् । डढेलो धेरै लाग्ने गरेको त थाहा छ तर नियन्त्रण गर्न त्यस्तो कुनै कार्यक्रम छैन, डिभिजन वन कार्यालयका प्रमुख कर्णबहादुर खातीले भने, जडीबुटी संकलनको समयमा त्यहीँ गएर जनचेतनामूलक कार्यक्रम गर्न सके हुन्थ्यो होला । पालिकाहरू पनि हिमाली जैविक विविधता ध्वस्तै हुने गरी लगाउने गरेको डढेलोबारे जानकार छन्, यद्यपि रोक्न कुनै पहल भएको छैन । डढेलो लगाएर सबै ध्वस्त बनाइसके । यस्तै हो भने अब हिमाली क्षेत्रमा त बोटबिरुवा नै नरहने भयो, सुर्मा गाउँपालिकाका अध्यक्ष खड्क बोहरा भन्छन्, जडीबुटी संकलन गर्ने अर्को सिजनसम्म नियन्त्रणका लागि ठोस प्रयास गर्नेछौं ।"
बिचौलिया बलिया बन्दा न्यायालयमा विचलन,"त्यतिन्जेल न्यायाधीश कोइरालालाई कार्यसम्पादनमा रोक लगाइएको प्रवक्ता मानबहादुर कार्कीले जानकारी दिए ।यो घूसको डिल भएको समय, २०७८ पुसमा पोखरेल नेपाल बार एसोसिएसनको कोषाध्यक्ष थिए । यो त्यही बेला थियो जब न्यायिक विचलन आएको भन्दै प्रधानन्यायाधीश चोलेन्द्रशमशेर जबराको राजीनामा मागेर बार आन्दोलनमा थियो । अधिवक्ता पोखरेल भने खुलेरै बारको आन्दोलनको विरोधमा र जबराको पक्षमा लागेका थिए । गत फागुन १ मा प्रतिनिधिसभामा महाभियोग प्रस्ताव दर्ता भएपछि प्रधानन्यायाधीश जबरा निलम्बित छन्, तर यो अडियोले उनलाई थप विवादमा ल्याएको छ । अडियोमा अधिवक्ता पोखरेलले प्रधानन्यायाधीश (जबरा) मार्फत जिल्ला अदालतका मुख्य न्यायाधीश राजुकुमार खतिवडालाई भन्न लगाउने आश्वासन दिएका छन् । वार्तामा न्यायाधीश कोइरालाले पनि जबराको स्वीकृतिको सुनिश्चितता खोज्दै बारम्बार सोधेका छन् प्रधानन्यायाधीशले नै भन्छन् त ? जवाफमा अधिवक्ता पोखरेलले त्यसको जिम्मा आफ्नो भएको बताउँछन् । न्यायाधीश कोइरालालाई आश्वस्त पार्दै उनी भन्छन्, तपाईं डराउनु पर्दैन । किन डराएको ? यस्तो मौका कहिले आउँछ ? अरू मान्छे कत्रो गरेर बस्या छन्, अनि तपाईं ?प्रधानन्यायाधीश नै न्यायपरिषद्को पदेन अध्यक्ष हुन्छन् जसको जिम्मेवारी मातहतका अदालतका न्यायाधीशले खराब आचरण गरे कारबाही गर्ने पनि हुन्छ । तर उनलाई नै बिचौलियाले आफ्नो वशमा राखेको मात्र होइन, तल्ला तलका न्यायाधीशलाई पनि घूस खान निर्देशन दिने व्यक्तिका रूपमा चित्रण गरेका छन् । अहिले सार्वजनिक भएको अडियोले नै जबरामाथि हामीले लगाउँदै आएको आरोप पुष्टि गर्छ । घटना कैयौं छन्, नेपाल बारका एक निवर्तमान पदाधिकारी भन्छन् । सार्वजनिक भएको अडियोले संकेत गरेको विचलन जिल्ला अदालतका एक जना न्यायाधीश र त्यहाँ विचाराधीन मुद्दाका एक वकिलका बीच मात्र सीमित नहुने विज्ञहरूको भनाइ छ । अडियोमा गरिएको डिल ले न्यायालयमा मौलाएको भ्रष्टाचारको गहिराइ बयान गरेको बताउँछन्, संविधानविद् विपिन अधिकारी । भन्छन्, सामान्य कर्मचारीले पैसाको लोभमा वा पेट पाल्न गरेको अनियममितता मात्र होइन, यो त स्क्याम हो, क्रिमिनल केसका लागि करोडौंको अंकमा हुने घूस अकल्पनीय हो ।सर्वोच्च अदालतका पूर्वप्रधानन्यायाधीश अनुपराज शर्मा यस्ता घटनाले न्यायालयमाथि जनविश्वास घटाउने टिप्पणी गर्छन् । त्यो अडियो संवादले न्यायक्षेत्रलाई विकृतिको भासमा पुर्याएको छ, उनले भने । न्यायालयमाथि समग्र संरचनागत फेरबदल चाहिएको यसले पुष्टि गरेको उनको भनाइ छ । सर्वोच्चका सेवानिवृत्त न्यायाधीश बलराम केसी यो घटनाले न्यायालयको मुटुमै हिर्काएको बताउँछन् । हामी कसैलाई न्याय बेच्दैनौं, हामी कसैलाई न्याय इन्कार गर्दैनौं भन्ने मान्यता नै न्यायालयको मुटु हो, उनले भने, तर, यो घटना साँचो हो भने यही मर्ममाथि प्रहार भएको छ । छिटोभन्दा छिटो र विश्वसनीय छानबिन हुनुपर्छ ।अधिवक्ता पोखरेल र न्यायाधीश कोइरालाबीचको उक्त अडियो संवादमा काठमाडौं जिल्ला अदालतका न्यायाधीशहरू राजुकुमार खतिवडा, अम्बिकाप्रसाद निरौलालगायतको पनि नाम उल्लेख छ । यद्यपि व्यवसायी तामाङको मुद्दा सम्बन्धमा उनीहरूको भूमिका थियो वा थिएन भन्नेबारे भने खुलेको छैन ।पाटन उच्च अदालत बार एसोसिएसनको अध्यक्ष र नेपाल बारको कोषाध्यक्ष भइसकेका अधिवक्ता पोखरेल एमालेको कानुन विभागका सदस्य पनि हुन् । उनले घूस खाने मात्र होइन, त्यसलाई पचाउन कस्तो भाषामा आदेश गर्ने, कति अंकको धरौटी माग गर्ने भन्ने पनि सिकाएका छन् । अझ आदेशविरुद्ध सरकारी वकिलले उच्च अदालत र सर्वोच्च अदालतमा चुनौती दिएमा ती अदालतमा समेत सेटिङ मिलाएर भनेजस्तै आदेश ल्याउने ठोकुवा पनि उनले गरेका छन् ।प्रधानन्यायाधीशमार्फत नै भन्न लगाएर र न्यायाधीशलाई घूस खुवाएर जिल्ला अदालतबाट आदेश ल्याउने र त्यसलाई उच्च तथा सर्वोच्च अदालतबाट पनि सदर गराउने उनको आत्मविश्वासले तहतहका अदालतका न्यायाधीशको चरित्रमाथि एकै पटक प्रश्न उठाएको छ । संविधानविद् अधिकारी यो घटनापछि न्यायाधीशहरूको नियुक्ति प्रक्रियामै गम्भीरतापूर्वक विचार गर्नुपर्ने समय आइसकेको बताउँछन् । यसलाई एउटा नमुना मान्ने हो र न्यायिक निर्णयहरू पनि यसकै आधारमा हुन्छन् भनेर मान्ने हो भने यसले हाम्रो समस्याको गहिराइ बताउँछ, भन्छन्, अपवादहरू त जहाँ पनि हुन्छन् । तर हामीकहाँ यस्तो विचलन लगातार देखिन थालेको छ ।आरोपित अधिवक्ता पोखरेलले कान्तिपुरसँग सम्पर्कमा आए पनि यो विषयमा धेरै बोल्न चाहेनन् । तर, उनले फेसबुकमा आफू उक्त वार्तामा संलग्न नभएको दाबी गरेका छन् । अडियोमाथि छानबिन गर्न माग गर्दै उनले कानुनी उपचार खोज्ने पनि बताएका छन् । अडियोमा मुछिएका न्यायाधीश कोइरालाले पनि आफूले कुनै अनुचित कार्य नगरेको बताउँदै न्यायपरिषद्बाट हुने छानबिनमा सहयोग गर्ने प्रतिबद्धता व्यक्त गरेका छन् । उता, अधिवक्ता पोखरेलमाथि छानबिन गर्ने र दोषी पाइएमा कारबाही गर्ने क्षेत्राधिकार न्यायपरिषद्ले राख्दैन, त्यसको जिम्मा कानुन व्यवसायी परिषद्को हो । बुधबार कानुन व्यवसायी परिषद्को बैठकले अधिवक्ता पोखरेलमाथि स्पष्टीकरण सोध्ने निर्णय गरेको छ । त्यस्तै नेपाल बार एसोसिएसनले न्यायपरिषद् र कानुन व्यवसायी परिषद्बाट छानबिनको माग गर्दै दोषीलाई कारबाही गर्न भनेको छ । बुधबारको बैठकपछि बार महासचिव अन्जिता खनालले कसैमाथि पनि कारबाही गर्ने अधिकार बारलाई नभएकाले अधिकार भएका संस्थाहरूलाई छानबिनका लागि झकझकाएको बताइन् । सल्लाहकार समितिसँग थप छलफल गरेर बारले पनि छानबिन समिति बनाउने, त्यसले दिने प्रतिवेदनलाई कानुन व्यवसायी परिषद्समक्ष बुझाउने विकल्प बाँकी नै छ । त्यसका लागि पनि छलफलमा छौं, उनले भनिन् । त्यसो त खराब आचरण र आचारसंहिता उल्लंघनलगायतमा जिल्ला अदालतहरूका थप चार जना न्यायाधीशमाथि न्यायपरिषद्ले छानबिन गरिरहेको छ । न्यायपरिषद् स्रोतका अनुसार काठमाडौं जिल्ला अदालतका न्यायाधीशहरू अम्बिकाप्रसाद निरौला, सूर्य अधिकारी, अछामका नवीन जोशी र रामेछापका बद्रि ओलीलाई सर्वोच्च अदालतमा काजमा हाजिर गराएर उनीहरूका फैसलामाथि छानबिन भइरहेको छ ।"
साइकलमै बेहुली,"(तनहुँ)  कोटपाइन्ट, दुबोको मालामा बेहुला ठाँटिए । घरबाट निस्कने बेला भयो तर बेहुलाबेहुली चढ्न सिंगारिएको गाडी कतै देखिएन । व्यास नगरपालिका१० कुमलटारीका २६ वर्षीय बेहुला विनोद सापकोटाले आफ्नो साइकल निकाले । उनका ६ जना साथीहरू पनि आआफ्नो साइकलमा देखा परे । जन्ती हिँड्यो साइकलमै । घरभन्दा करिब ६ किलोमिटर परको एक होटलमा बेहुली पक्ष बेहुला र जन्तीको स्वागतका लागि पर्खिरहेका थिए । साइकलमा सवार बेहुला देखेर केहीबेर अचम्म माने । नयाँ आइडिया भन्दै हँस्यौली पनि चल्यो । हँसिलो मुहारका साथ बेहुला पक्षको स्वागत गरे । बिहेको विधि सकिएपछि बेहुलाले बेहुली संगीता भुजेललाई पनि साइकलमै चढाएर घर ल्याए ।मितव्ययिताको नारा चर्को भए पनि तडकभडक तरिकाले विवाह गर्ने चलन समाजबाट हट्न सकेको छैन । विवाहमा बेहुला बग्गी, सजावटसहित महँगा कार र वरियात गाडीमा बेहुली लिन जाने चलन रहेको समयमा सापकोटाले भने साइकलमै आफ्नी बेहुलीलाई अन्माएर ल्याए । मितव्ययी तरिकाले विवाह गर्नुपर्छ र पेट्रोलियम पदार्थको खपत घटाउनुपर्छ भन्ने सन्देश दिन साइकलमै विहे गरेको उनले बताए । उनको यही सोचलाई साथ दिँदै साथीहरू पनि साइकलमै जन्ती गएका हुन् । यो दृश्य देखिरहेका छरछिमेक भने अचम्म मानेर हेर्दै थिए । पैदलयात्री पनि एकछिन रोक्किएर साइकलमा सवार बेहुलाबेहुली र तिनका साथीलाई हेर्थे । म एक साइकलप्रेमी हुँ, स्वास्थ्यको हिसाबले पनि साइकल महत्त्वपूर्ण साधन हो, बेहुला सापकोटाले भने, महँगो पेट्रोलियम पदार्थको खपत घटाउनुपर्छ भन्ने सन्देश दिन पनि विवाहमा साइकलको सवारी रोजेको हुँ । नेपाल साइकल उत्सवका क्रममा उनले इलामदेखि मुगुको रारासम्म साइकल यात्रामा पनि गरेका थिए ।"
नागरिकता विधेयक अघि बढाउने निर्णय,"(काठमाडौं)  निर्वाचन मिति घोषणा गर्नुअघि नै सरकारले संसद्बाट नागरिकता विधेयक पारित गर्ने गृहकार्य अघि बढाएको छ । सत्ता गठबन्धनको बुधबार बसेको बैठकले सम्भव भए सहमतिबाट, नभए बहुमतीय प्रक्रियाबाट अघि बढाउने निर्णय गरेको हो । संसदीय प्रक्रियामा अघि बढाउनुअघि राष्ट्रिय सहमति जुटाउन प्रयास हुने सरकारका एक मन्त्रीले बताए । संसद्को चालु बैठकबाटै नागरिकता विधेयक पारित गर्ने भनेर सरकारले बजेटको नीति तथा कार्यक्रममै समावेश गरेको थियो । गृहमन्त्री बालकृष्ण खाँणले सहमतिकै आधारमा नागरिकता विधेयक अघि बढाउन प्रमुख प्रतिपक्षी एमालेका अध्यक्ष केपी ओलीसँग केही दिनअघि छलफल गरेका थिए । उनले बजेट पारित भएलगत्तै नागरिकता विधेयक अघि बढ्ने जनाउसमेत दिएका थिए । विधेयक पारित नहुँदा जन्मका आधारमा नागरिकता पाएका व्यक्तिका सन्तान लामो समयदेखि नागरिकताविहीन छन् । यस्तो समस्या पहाड र हिमाली भेगको तुलनामा तराईमधेसमा अधिक छ । बालिग भएर पनि नागरिकता नपाउँदा शिक्षा र रोजगारीमा प्रत्यक्ष असर पुगेको भन्दै जनता समाजवादी पार्टी (जसपा) र लोकतान्त्रिक समाजवादी पार्टी (लोसपा) ले नागरिकता विधेयक अघि बढाउन सरकारलाई दबाब दिँदै आएका छन् । तराईमधेसमा निर्वाचनको मुख्य मुद्दा हुने भएकाले जनमत आकर्षित गर्न पनि नागरिकता विधेयक अघि बढाउनुपर्ने निष्कर्षमा सत्ता गठबन्धनमा रहेका कांग्रेस, माओवादी र एकीकृत समाजवादीका नेताहरू पुगेका हुन् ।प्रधानमन्त्री शेरबहादुर देउवा असार अन्तिम साता निर्वाचन मिति घोषणा गर्ने तयारीमा छन् । त्यसअघि नागरिकता विधेयक पारित गर्ने सरकारको योजना छ । सूचना तथा सञ्चारमन्त्री ज्ञानेन्द्रबहादुर कार्कीले जन्मका आधारमा नागरिकता पाएका बाबुआमाबाट जन्मेका सन्तान नागरिकताबाट वञ्चित हुनुपरेको भन्दै गठबन्धन बैठकले यसै संसद्बाट विधेयक पारित गर्ने निर्णय लिएको बताए । उनका अनुसार गठबन्धन बैठकले शान्ति प्रक्रियाका बाँकी काम पनि तत्काल टुंग्याउने निर्णय लिएको छ । बैठकमा कानुन, न्याय तथा संसदीय मामिलामन्त्री गोविन्द शर्मा कोइरालाले शान्ति प्रक्रियाका बाँकी कामका विषयमा भइरहेको प्रगतिको विवरण गठबन्धन बैठकमा राखेका थिए । आजको बैठकमा मूल रूपमा नागरिकता र शान्ति प्रक्रियाका विषयमा छलफलकेन्द्रित भयो, यी दुई विषयलाई चाँडै नै टुंग्याउनुपर्छ भन्ने निर्णय भएको छ, बैठकपछि कार्कीले भने, नागरिकता विधेयक अघि बढाउन केही प्रक्रियागत कुरा बाँकी छन् । तिनलाई पूरा गरेर यसै संसद् बैठकमा अघि बढ्छ ।तत्कालीन सरकारले २०७५ साउन २२ मा संसद्मा नेपाल नागरिकता ऐन, २०६३ लाई संशोधन गर्न बनेको विधेयक दर्ता गरेको थियो । उक्त विधेयकमाथि प्रतिनिधिसभाको राज्य व्यवस्था तथा सुशासन समितिमा २२ महिना छलफल भएको थियो । प्रतिनिधिसभा बैठकबाट २०७५ भदौ ४ मा नागरिकता विधेयकमाथि प्राप्त संशोधनसहित दफावार छलफलका लागि प्राप्त गरेको राज्य व्यवस्था समितिले २०७७ असार ९ मा प्रतिवेदनसहित फिर्ता गरेको थियो ।प्रतिनिधिसभाको विधेयक शाखामा दर्ता भएको झन्डै एक वर्षसम्म नागरिकता विधेयकले संसदीय प्रक्रियामा प्रवेश पाएन । प्रवेश पाएपछि पनि झन्डै दुई वर्ष संसदीय समितिमा विवादित बनेर बस्यो । नागरिकता विधेयकमाथि राज्य व्यवस्था समितिका ३४ वटा बैठकमा छलफल भएका थिए ।विधेयकका विवादित विषयमा सहमति जुटाउन एमाले सांसद विजय सुब्बाको संयोजकत्वमा उपसमितिसमेत गठन गरिएको थियो । उपसमितिले ९ वटा बैठक बसेर व्यापक छलफल गरेको थियो । समितिले उपसमितिसमेत गठन गरेर विधेयकका दफादफा र विवादित हरेक विषयमा अधिकतम सहमतिको प्रयास गरेको थियो । अंगीकृत नागरिकतालगायतका विषयमा सहमति हुन नसकेका विषयमा अन्तिम समयमा मात्रै संसद्को बहुमतीय प्रक्रियाबाट टुंगो लगाइएको थियो ।समितिमा अत्यधिक बहुमत रहेको तत्कालीन नेकपाका सांसदबीच मात्रै विधेयकका व्यवस्थामा एकमत गराउन सकस भएको थियो । विधेयकमाथि छलफल गराउनका लागि तत्कालीन प्रधानमन्त्री केपी शर्मा ओलीले समितिमा रहेका पार्टीका सांसदलाई प्रधानमन्त्री निवास बालुवाटार बोलाएर छलफल तथा निर्देशन दिएका थिए । विधेयक संशोधनसहित बहुमतले समितिबाट पारित भएको थियो । तत्कालीन समिति सभापति शशि श्रेष्ठले विधेयकको प्रतिवेदन प्रतिनिधिसभा बैठकमा पेस गरेकी थिइन् । तर, सत्तारूढ नेकपाभित्रको विवादका कारण विधेयक अगाडि बढ्न सकेको थिएन । तत्कालीन प्रधानमन्त्री ओलीले पहिलोपटक २०७७ पुस ५ र दोस्रोपटक २०७८ जेठ ८ मा प्रतिनिधिसभा विघटन गरेपछि नागरिकतासँगै अन्य महत्त्वपूर्ण विधेयकलाई संसद्ले अगाडि बढाउन सकेको थिएन । ओलीले दोस्रोपटक प्रतिनिधिसभा विघटन गरेपछि नागरिकता अध्यादेश ल्याएका थिए तर सर्वोच्च अदालतले राष्ट्रलाई दीर्घकालीन असर पार्ने विषयमा संसद्बाटै कानुन बनाउनुपर्ने भनेर खारेज गरिदियो । हाल पनि संसद् बैठकमा महिला सांसदले नागरिकता विधेयक अघि बढाउन माग गरिरहेका छन् । केही सांसदले विदेशी नागरिकसँग विवाह भई जन्मेका सन्तानलाई नागरिकताको व्यवस्था गर्न माग गर्दै आएका छन् । प्रमुख प्रतिपक्षी एमालेले नागरिकता विधेयक अघि बढाउँदा प्रतिपक्षसँग छलफल गर्नुपर्ने बताएको छ । एमाले संसदीय दलका उपनेता सुवासचन्द्र नेम्वाङले महत्त्वपूर्ण विधेयकलाई प्रक्रियामा लैजाँदा सत्ता गठबन्धन एकतर्फी ढंगले अघि बढ्न खोजेको बताए । नागरिकता विधेयक अगाडि बढाउनुपर्छ भनेर हामीले भन्दै आएका छौं तर सरकारले प्रतिपक्षसँग छलफल नगरी अघि बढाउन खोजेको छ, उनले कान्तिपुरसँग भने, प्रतिपक्षलाई माइनस गरेर अघि बढ्न मिल्छ ? प्रतिपक्ष वेटिङ सरकार होइन ? यो संसदीय प्रक्रियाविपरीत छ । उनले अध्यक्ष केपी शर्मा ओलीसँग गृहमन्त्री बालकृष्ण खाँण र कानुनमन्त्री गोविन्दप्रसाद कोइरालाले सामान्य कुराकानी गरे पनि यस विषयमा खास छलफल नभएको बताए । मन्त्री हेरफेर गर्न छलफलनागरिकता र शान्ति प्रक्रियापछि गठबन्धनको शीर्ष बैठकमा मन्त्रिपरिषद् पुनर्गठन र निर्वाचन मिति घोषणालगायतका विषयमा छलफल भएको थियो । बैठकमा एकीकृत समाजवादीका अध्यक्ष माधवकुमार नेपालले मन्त्री बदल्ने आफ्नो पार्टीको निर्णय कार्यान्वयन गर्न प्रधानमन्त्रीलाई दबाब दिएका थिए । देउवाले निर्णय कार्यान्वयन गर्न तयार रहेको बताएका थिए । स्रोतका अनुसार संसद्को दुवै सदनबाट बजेट पारित नहुँदै मन्त्री बदल्दा सरकार नै जोखिममा पर्न सक्ने भय देउवालाई छ ।एकीकृत समाजवादीबाट मन्त्री बदल्दा माओवादी र कांग्रेसमै पनि त्यसको दबाब पर्न सक्ने भन्दै देउवाले ढिलाइ गरिरहेका छन् । मन्त्री हेरफेर गर्ने कामले सत्ता गठबन्धनमा विवाद चर्केर बजेट नै पारित नहुने हो कि भन्ने शंका प्रधानमन्त्रीमा देखिन्छ, त्यसैले दुवै सदनबाट बजेट पारित भएपछि मात्रै एकीकृत समाजवादीको निर्णय कार्यान्वयन गर्ने वचन प्रधानमन्त्रीले दिनुभएको हो, बालुवाटार स्रोतले भन्यो, उहाँहरूबाट (एकीकृत समाजवादी) बाट धेरै दबाब आएको छ । एकदुई दिनमै हेरफेर हुन सक्छ । उनका अनुसार तत्काल कांग्रेस, माओवादी र जनता समाजवादी पार्टीबाट भने मन्त्री परिवर्तन हुने सम्भावना कम छ ।"
राजधानीमा भित्रभित्रै हैजा !,"(काठमाडौं)  राजधानी उपत्यकामा भित्रभित्रै हैजा (कोलेरा) फैलिरहेको स्वास्थ्य विज्ञहरूले आशंका गरेका छन् । हालसम्म झाडापखालाको उपचारका लागि अस्पताल पुगेकामध्ये बागबजारका दुई जना, सानेपा र डिल्लीबजारका एकएक गरी ४ जनामा हैजा संक्रमण पुष्टि भइसकेको छ । त्यस्तै, बल्खु बस्ने २९ वर्षीया महिला र बालाजुका १८ वर्षीय पुरुषको परीक्षणमा पनि हैजा देखिएको छ । तर, उनीहरूको दिसाको कल्चर रिपोर्ट आउन भने बाँकी छ । हालसम्म विभिन्न ठाउँबाट हामीकहाँ पठाइएका नमुनामध्ये स्टुल कल्चरबाट ४ जनामा हैजा देखिएको छ, राष्ट्रिय जनस्वास्थ्य प्रयोगशाला टेकुकी निर्देशक डा रुना झाले कान्तिपुरसँग भनिन्, विभिन्न ठाउँको पानीको नमुनासमेत परीक्षणका लागि आएको छ । डा झाका अनुसार पानीको नमुना परीक्षण गर्दा कोलिफर्म पाइएको छ । ब्याक्टेरियम भिब्रियो कोलेरी नामक जीवाणुले हैजाको संक्रमण हुन्छ । हैजाको जीवाणु शरीरमा प्रवेश गरेपछि रोगको लक्षण दुई घण्टादेखि पाँच दिनसम्ममा देखिन सक्छ । समयमै उपचार नगरिए बिरामीको मृत्युसमेत हुने विश्व स्वास्थ्य संगठन (डब्लूएचओ) ले जनाएको छ । हैजाको संक्रमण भएपछि अत्यधिक बान्ता र पखाला लाग्छ । शुक्रराज ट्रपिकल तथा सरुवा रोग अस्पतालका डा शेरबहादुर पुनका अनुसार सामान्यतया १० जनामा हैजाको संक्रमण हुँदा २ जना अस्पताल पुग्नुपर्ने अवस्था आउँछ । बुधबारसम्म चार जनामा हैजा प्रमाणित भइसकेकाले कम्तीमा पनि १६ जना हैजाको जीवाणुबाट संक्रमित भएको उनको दाबी छ । बाँकी संक्रमितहरूले भित्रभित्रै संक्रमण फैलाइरहेको हुन सक्ने उनी बताउँछन् । उनका अनुसार लक्षण नदेखिएका संक्रमितबाट पनि १० दिनसम्म दिसाको माध्यमबाट संक्रमण फैलने जोखिम रहन्छ । डब्लूएचओका अनुसार हैजाले संक्रमित करिब ८० प्रतिशत व्यक्तिमा कुनै लक्षण विकसित हुँदैन । सामान्य पखाला मात्र लाग्ने गर्छ । जबकि यस्ता संक्रमितको दिसामा संक्रमण भएको १० दिनसम्म ब्याक्टेरिया रहन सक्छ । यसैबाट अरूलाई संक्रमण सर्छ । आन्द्रामा हुने संक्रमणको सुरुवात पखाला र बान्ताबाट भए पनि समयमा उपचार नगर्दा यसले ज्यानसमेत लिन सक्ने डा पुन बताउँछन् । हैजाले प्यास बढी लाग्ने, नाडी मन्द हुने, पिसाब कम आउने र बेहोससम्म हुने समस्या देखिन्छ । संक्रमणको बढ्दो जोखिमसँगै त्यसको स्रोत खोजी र खानपान तथा सरसफाइमा ध्यान दिन विज्ञहरूले सुझाएका छन् । एक जनामा प्रयोगशाला प्रमाणित हैजाका बिरामी देखिनुको अर्थ कम्तीमा थप ९ जना यस्ता बिरामी हुन सक्ने र हैजा विस्तार भइरहेको हुन सक्ने उनीहरूको भनाइ छ । पछिल्लो समय राजधानीमा झाडापखालाका बिरामीको संख्यामा उल्लेख्य वृद्धि भएको छ । यस्ता बिरामी बढिरहेका बेला हैजाको संक्रमणसमेत पुष्टि भएपछि ठूला अस्पतालले उच्च सतर्कता अपनाउन थालेका छन् । पाटन अस्पतालमा दिनहुँ १०१५ जना झाडापखालाका बिरामी आउने गरेको निर्देशक डा रवि शाक्यले जानकारी दिए । करिब ६ वर्षअघि ललितपुरमा हैजाको प्रकोप नै फैलिएको सम्झिँदै उनले आफूहरू उच्च सतर्कताको अवस्थामा रहेको बताए । झाडापखाला लागेपछि औषधिमूलो गरेर ठीक हुन्छ भनेर घरमै नबस्न उनले सुझाए । उपत्यकामा हैजा देखिइसकेकाले एकदुई पटक चौलानी जस्तो पखाला हुनासाथ तुरुन्त अस्पताल पुग्नुपर्छ, डा शाक्यले भने । भक्तपुर अस्पतालका मेडिकल सुपरिन्टेन्डेन्ट डा श्रीघर अर्याल हाल झाडापखालाको केस देखिइरहे पनि हैजासमेत भेटिएकाले आफूहरू पूर्ण तयारीसाथ उच्च सतर्कताको अवस्थामा रहेको बताउँछन् । यसैबीच, हैजा रोकथाम तथा नियन्त्रणका लागि जिल्ला जनस्वास्थ्य कार्यालय काठमाडौंले छानबिन समिति गठन गरेको छ । कार्यालय प्रमुख वसन्त अधिकारीको संयोजकत्वमा ६ सदस्यीय छानबिन समिति बनाइएको हो । टोलीमा प्रयोगशालाका प्रतिनिधि, जनस्वास्थ्यकर्मी, महानगरपालिकाका स्वास्थ्यकर्मीलगायत सदस्य छन् । अधिकारीले खानेपानीमै समस्या हुन सक्ने भनेर प्रारम्भिक नतिजा आइसकेको र थप परीक्षण नतिजाको परिणाम कुरिरहेको जनाए । हैजा पुष्टि भएको ठाउँको नमुना संकलन गरिरहेका छौं । कस्तो पानी तथा खानेकुरा खाइरहेका छन्, जाँच गरिरहेका छौं, उनले भने, बागबजारमा त्यहाँका बासिन्दाले धाराको पानी सोझै खाने गरेको पाइयो । उक्त पानीमा दिसा मिसिएको भन्ने रिपोर्ट आएका छन् । पानीको कारणले नै हुन सक्ने देखिएको छ ।"
स्थानीय तहलाई जथाभावी उत्खननमा छुट,"(काठमाडौं)  वातावरणीय अध्ययनबिना नै सबैतिर उत्खनन (सडकलगायत ढुंगा, गिट्टी, बालुवा) मा बढ्ता जोड दिँदै आएका स्थानीय तहहरूलाई नै सहज हुने गरी सरकारले वन नियमावली, २०७९ बनाएको पाइएको छ । स्थानीय तहहरूले राष्ट्रिय वन क्षेत्रभित्र बग्ने नदीमा समेत ढुंगा, गिट्टी र बालुवा उत्खनन, संकलन र बिक्री गर्न पाउने गरी सरकारले वन नियमावली बनाएको हो । मन्त्रिपरिषद्ले एक महिनाअघि स्वीकृत गरे पनि प्रधानमन्त्री कार्यालयबाट वन तथा वातावरण मन्त्रालयमा मंगलबार मात्र फर्किएको नियमावलीमा नेपाल सरकारले राजपत्रमा तोकेको मापदण्ड र समयावधिको अधीनमा रही डिभिजन वन कार्यालयको सिफारिसमा सम्बन्धित स्थानीय तहले खुला प्रतिस्पर्धाबाट नदीजन्य पदार्थ संकलन र बिक्रीवितरण गर्न सक्ने उल्लेख छ । त्यसरी दिँदा वातावरणीय अध्ययन प्रतिवेदनमा तोकिएको परिमाणमा दिइने नियमावलीमा व्यवस्था छ । वन तथा वातावरण मन्त्रालयले कानुन मन्त्रालयको समेत राय लिएर स्वीकृतिका लागि प्रधानमन्त्री तथा मन्त्रिपरिषद् कार्यालयमा पेस गरेको अन्तिम मस्यौदामा भने यो विषय उल्लेख नै थिएन । मन्त्रालय स्रोतका अनुसार मन्त्रिपरिषद्बाट स्वीकृत भएको नियमावलीमा स्वार्थ समूह ले चलखेल गरेपछि नयाँ व्यवस्था थपिएको हो । स्वीकृत भएको डकुमेन्ट्स विधायन समितिमा छलफल हुने व्यवस्था छ । नियमावलीबारे त्यहीं चलखेल भएको स्रोतको दाबी छ । मन्त्रालयका सचिव पेमनारायण कँडेलबाट हस्ताक्षर भई पेस भएको मस्यौदामा भनिएको थियो राष्ट्रिय वनभित्र रहेको नदीजन्य वन पैदावारको बिक्रीवितरण प्रक्रिया प्रदेश सरकारले निर्धारण गरेबमोजिम हुनेछ । डिभिजन वन कार्यालयहरू अहिले प्रदेशमातहत छन् । प्रदेशमा केन्द्र (संघ) मा वन तथा भूसंरक्षण विभागजस्तै प्रदेश वन निर्देशनालय छन् । प्रदेश वन मन्त्रालय पनि छन् । नियमावलीमा गरिएको नयाँ व्यवस्था वन ऐन, २०७६ विपरीत हो । वन ऐन, २०७६ को दफा ४९ मा भने वन क्षेत्रबाट बग्ने नदीबाट ढुंगा, गिट्टी, बालुवा वा माटो झिक्ने, गोल वा चुन पोल्ने वा यी वस्तुहरूबाट अरू तयारी माल बनाउने वा संकलन गर्ने र खनिज पदार्थ निकाल्ने वा संकलन गर्नेलाई कसुर र सजाय हुने व्यवस्था छ । ऐनको दफा ५० (६) मा उक्त कसुर गर्नेलाई बिगोअनुसार जरिवाना (१० लाख रुपैयाँसम्म) र २ वर्ष कैद वा दुवै हुने व्यवस्था छ । वन तथा भूसंरक्षण विभागका महानिर्देशक राजेन्द्र केसीले नियमावलीमा राखिएको ढुंगा, गिट्टी र बालुवा उत्खनन र बिक्री गर्न स्थानीय तहलाई दिनेसम्बन्धी व्यवस्थाबारे कहिल्यै छलफल नभएको र त्यस्तो व्यवस्था वन ऐनमा नभएको बताए । त्यो हामीले प्रस्ताव गरेको विषय नै होइन, उनले कान्तिपुरसित भने, यो व्यवस्थाले डिभिजन वन कार्यालय र डिभिजनल वन अधिकृतहरूलाई धेरै प्रेसर पर्छ, कार्यान्वयन गर्नै समस्या हुन्छ । वन तथा वातावरण मन्त्रालयका प्रवक्ता सहसचिव मेघनाथ काफ्लेले भने मन्त्रिपरिषद्ले आफ्नो अधिकार प्रयोग गरी संशोधन गरेको हुन सक्ने प्रतिक्रिया दिए । सामुदायिक वन उपभोक्ता महासंघ, नेपाल (फेकोफन) का महासचिव बिर्खबहादुर शाहीले मन्त्रिपरिषद्बाट स्वीकृत भइसकेको वन नियमावलीमा विकास निर्माण र पूर्वाधारका क्षेत्रमा काम गर्ने र अन्य स्वार्थ समूहले चलखेल गरी संशोधन गरेको आफूहरूले थाहा पाएको दाबी गरे । निश्चित स्वार्थ समूहको हितमा नियमावली आएको देखिन्छ, उनले भने, सामुदायिक वनलगायत धेरै विषयहरूमा हामीसँग भएको सम्झौताभन्दा बाहिर गएर मन्त्रालयले नियमावली बनाएको छ, हाम्रो आपत्ति छ । राष्ट्रिय प्राकृतिक स्रोत तथा वित्त आयोगका सदस्य प्राकृतिक स्रोत विज्ञ जुद्धबहादुर गुरुङले ऐनभन्दा बाहिर गएर नियमावली बनाउनै नमिल्ने बताए । उनले प्रश्न गरे, ऐन एकातिर, नियमावली अर्कोतिर बनाएपछि कसरी कार्यान्वयन हुन्छ ? मन्त्रिपरिषद्बाट थप गरिएका धेरै विषय ढुंगा, गिट्टी र बालुवासँग सम्बन्धित छन् । नियमावलीको दफा ३० मा धेरै बुँदा थप भएका छन् । बुँदा नम्बर ६ मा राष्ट्रिय प्राथमिकता प्राप्त आयोजना, राष्ट्रिय गौरवको आयोजना वा लगानी बोर्डबाट लगानी स्वीकृत भएको आयोजनाका लागि आवश्यक पर्ने नदीजन्य ढुंगा, गिट्टी वा बालुवा माग भएमा खरिद गरी बिक्री गर्ने व्यक्ति वा संस्थाले मागबमोजिमको ढुंगा, गिट्टी वा बालुवा त्यस्ता आयोजनाहरूलाई उपलब्ध गराएर मात्र अन्यत्र बिक्री गर्नुपर्ने प्रावधान राखिएको छ । त्यस्ता आयोजनालाई राष्ट्रिय वनभित्रको कुनै खास ठाउँको ढुंगा, गिट्टी वा बालुवा आवश्यक परे तोकिएको दस्तुर लिई उपलब्ध गराउने पनि उल्लेख छ । वन क्षेत्रका सरोकारवाला र विज्ञहरूसँग पटक पटक छलफल गरी सार्वजनिक रूपमा सुझाव लिएर तयार गरिएको नियमावली एकांकी हिसााबले संशोधन गर्नुका पछि निहित स्वार्थले काम गरेको हुन सक्ने नेपाल वन प्राविधिक संघ (एनएफए) का अध्यक्ष किरण पौड्यालको भनाइ छ ।स्थानीय सरकार सञ्चालन ऐन, २०७४ को विभिन्न दफामा स्थानीय तहहरूले ढुंगा, गिट्टी, बालुवा, माटो, काठ, दाउरा, जराजुरी, स्लेट, खरीढुंगाजस्ता खानीजन्य वस्तुको सर्वेक्षण, उत्खनन तथा उपयोगको दर्ता, अनुमति, नवीकरण, खारेजी र व्यवस्थापन गर्न सक्ने व्यवस्था गरिएको छ । तर, राष्ट्रिय वन क्षेत्र, खोलानदी र निकुञ्जआरक्षको मध्यवर्ती क्षेत्र (बफर जोन) को ढुंगा, गिट्टी र बालुवा उत्खनन र बिक्रीबारे स्थानीय सरकार सञ्चालन ऐनमा स्थानीय तहहरूलाई कुनै अधिकार स्पष्ट गरिएको छैन । निकुञ्जआरक्षको मध्यवर्ती क्षेत्रको प्राकृतिक स्रोतको उत्खनन, संकलन र व्यवस्थापनमा पालिका र निकुञ्ज प्रशासनबीच द्वन्द्व हुने गरेको छ । मन्त्रिपरिषद्ले स्वीकृत गरेको ढुंगा, गिट्टी, बालुवा उत्खनन, बिक्री तथा व्यवस्थापनसम्बन्धी मापदण्ड, २०७७ मा पालिकाहरूले उत्खनन र संकलनसम्बन्धी कार्ययोजना तयार गरी गाउँ वा नगर कार्यपालिकाबाट स्वीकृत गराई नदीजन्य पदार्थको संकलन, उत्खनन र बिक्री गर्न सक्ने व्यवस्था छ । उक्त मापदण्डमा पनि राष्ट्रिय वन क्षेत्र भएर बग्ने नदी र खोलामा उत्खनन र संकलन गर्न सकिने उल्लेख छैन । नेपाल नगरपालिका संघका अध्यक्षसमेत रहेका धुलिखेल नगरपालिकाका प्रमुख अशोक ब्यान्जुले स्पष्ट कानुन र रोयल्टी बाँडफाँटसम्बन्धी मापदण्ड तयार भइनसकेकाले प्राकृतिक स्रोत (ढुंगा, गिट्टी र बालुवालगायत) को उत्खनन र बिक्रीवितरण गर्न पालिकाहरूलाई समस्या भइरहेको बताए । बितेका ५ वर्षमा धेरै स्थानमा समस्या देखियो, उनले भने, यसको समाधान हुनुपर्छ भनेर हामीले आवाज उठाउँदै आएका छौं ।"
नासुले कसरी जोडे साढे २ करोडको सम्पत्ति ?,आफू र छोरा शिवाकरकुमार झाका नाममा धनुषाको देवपुरा रुपैठा२ मा १६ कट्ठा ८ धुर जग्गा पत्नी मीनादेवीका नाममा जनकपुरधाम४ मा दुईवटा घरछोरा दिवाकरका नाममा जनकपुरधाम२० मा दुईवटा घर जनकपुरधाम२० मै आफ्नै नाममा अरु दुईवटा घर परिवार र आफ्नो नाममा गरी २१ ठाउँमा जग्गा विभिन्न ११ बैंक तथा वित्तीय संस्थामा १० लाख ६२ हजार ४ सय १२ रूपैयाँ मौज्दात
बाघको आक्रमणमा हरेक महिना ३ जना,"(काठमाडौं)  लोपोन्मुख जन्तु बाघ जोगाउनैपर्छ भन्नेमा नेपालले अन्तर्राष्ट्रिय मञ्चहरूमा कहिल्यै फरक मत राखेको छैन । संसारका १३ मुलुकमा मात्रै पाइन्छन् बाघ । त्यसैले संरक्षणका कार्यक्रम सञ्चालनमा छन् । बाघको संख्या घटबढमा संसारभरबाट चासो छ । तर बाघ गणना सजिलो छैन । मुलुकका निकुञ्ज तथा मध्यवर्ती क्षेत्रहरूमा हरेक महिना ३ जना मानिस आक्रमणमा पर्ने गरेका छन् । पछिल्लो तीन वर्षका बाघ आक्रमणको घटनालाई विश्लेषण गर्दा यस्तो तथ्य पाइएको हो । बाघबाट मान्छेलाई जोगाउने उपायमा काम हुनै बाँकी रहेको यसबाट बुझ्न सकिन्छ । बितेका तीन वर्षमा निकुञ्ज पर्ने क्षेत्रमा पर्ने वनभित्र १ सय ४ जना मानिसहरू बाघको आक्रमणमा परेका छन् । आक्रमणमा पर्नेमध्ये करिब ६० प्रतिशतको मृत्यु भएको छ भने २८ प्रतिशत सख्त घाइते भएका छन् । यी तीन आर्थिक वर्षमा बाघको आक्रमणबाट ६२ जनाको मृत्यु भएको छ । यस्तै, २९ जना सख्त र १३ जना सामान्य घाइते भएका छन् । बाघ आक्रमणको सबैभन्दा बढी घटना बर्दिया राष्ट्रिय निकुञ्जमा भएका छन् । निकुञ्जको कार्यक्षेत्र पर्ने ठाउँमा बाघले ३३ जनालाई आक्रमण गरेको छ । तीमध्ये १९ जनाको मृत्यु भएको छ । ६ जना सामान्य र ८ जना सख्त घाइते भएको राष्ट्रिय निकुञ्ज तथा वन्यजन्तु संरक्षण विभागको तथ्यांकमा छ । यस्तै, चितवन राष्ट्रिय निकुञ्जमा १६ जनामाथि बाघले आक्रमण गरेको छ । तीमध्ये ११ जनाको मृत्यु भएको छ । यस्तै, ३ जना सख्त घाइते भएको विभागका सूचना अधिकारी दिलबहादुर पुनले बताए । संख्या बढेसँगै नेपालमा बाघले गर्ने क्षतिका घटनाहरू पनि बढेका छन् । आर्थिक वर्ष ०७६७७ निकुञ्ज तथा मध्यवर्ती क्षेत्रहरूमा बाघले गरेका क्षतिको घटना १ सय ७५ थियो । यो बढेर आर्थिक वर्ष ०७७७८ मा ३ सय ६ पुगेको छ । यस्तै, चालु आर्थिक वर्षमा बाघबाट भएको क्षतिको घटना ३ सय ६० छ । बाघको आक्रमणमा परेर १४ जनाको मृत्यु भएको छ भने ५ जना सामान्य र ३ जना सख्त घाइते भएको विभागले जनाएको छ ।बितेका तीनवटा आर्थिक वर्षमा निकुञ्ज तथा मध्यवर्ती क्षेत्रहरूमा बाघले ८ सय १९ वटा पशुधनको क्षति गरेको छ । घरपालुवामा क्षति पुर्याएका घटना ०७६७७ मा १ सय ७५ थिए भने ०७७७८ मा ३ सय ६ वटा भए । ०७८७९ मा संख्या बढेर ३ सय ३८ पुगेको छ । यो तथ्य केलाउँदा हरेक १५ दिनमा बाघले ११ वटा पशुलाई आक्रमण गर्ने गरेको देखिन्छ । सबैभन्दा बढी पशुधनको क्षति पनि बर्दिया निकुञ्जमा छ ।"
खानेपानीका लागि खोलाकै भर,"(गुर्दुङ, धादिङ)  आँगनमा पहेँलो र नीलो रङका ग्यालिनहरू छन् । बलेनीमा ठूला ड्रम राखिएको छ, जहाँ आकाशेपानी जम्मा हुन्छ । गाग्री, बोतल र अन्य भाँडाहरू पनि यत्रतत्र छरिएका छन् । यिनै भाँडा बोकेर हरेक दिन खानेपानी लिन खोला धाउँछिन् साइँली तामाङ । उमेरले ६७ वर्ष लागिन् तर अझै उही दुःख र हैरानीले छोडेको छैन ।धुनीबेसी नगरपालिका७ गुर्दुङकी साइँलीको बिहान उठेपछिको पहिलो काम नै खानेपानीको जोहो गर्नु हो । बिहान ५ बजे रित्तो ग्यालिन बोकेर ओरालो झर्छिन् । एक घण्टा हिँडेपछि आइपुग्छ पँधेरी खोला । खोलामा पाइपको सहायताले धारा बनाइएको छ । त्यहीं पानी थाप्छिन् र ग्यालिन बोकेर उकालो लाग्छिन् । २० लिटर पानीको ग्यालिन बोकेर उकालो चढ्न हम्मे पर्छ, उनी भन्छिन्, अरू उपाय पनि छैन । उकालोमा थकाइ मार्दै साढे दुई घण्टामा घर पुगिन्छ । हरेक दिन पानी लिन खोलामा ओरालो लाग्नेहरूको लाम हुन्छ, फर्कंदा पनि उस्तै । भीरको बाटो, पानी बोकेर फर्किंदा परानै जालाजस्तो हुन्छ । तर त्यही पानीले दिनभरलाई पुर्याउनुपर्छ, उनले भनिन् । ३४ वर्षीय शर्मिला तामाङको दैनिकी पनि उस्तै छ । घरको काम, खेतबारी, बालबच्चा हेरचाह, मेलापात गरेरै उनको दैनिकी बित्ने गरेको छ । पानीका दुःख सम्झिँदा न भोक लाग्छ न निद्रा नै । पानी कसरी जुटाउने, बस्तुभाउलाई कहाँबाट ल्याउने भन्ने चिन्ताले हरेक दिन सताउँछ, उनले भनिन् । बर्खाको समय कतिबेला पानी पर्छ पत्तो हुन्न । बाढीपहिरोको पनि उत्तिकै डर छ । कैयौं पटक खानेपानी लिन खोलामा पुग्दा भल आएका कारण कि त रित्तै, कि धमिलो पानी लिएर घर फर्किएको अनुभव उनीसँग छ । बर्खामा खोलामा भल आउँछ, पानी लिन गयो रित्तै फर्कनुपर्छ, उनले भनिन्, खोलामा भल आएका बेलामा आकाशेपानी खानुपर्ने बाध्यता छ । त्यो नभए उही धमिलो पानीकै भर त हो । घरमा उनले २ वटा ड्रममा आकाशेपानी जम्मा गर्ने गरेकी छन् । खाना पकाउन आकाशेपानी नै प्रयोग गर्छिन् । लुगा धुन, नुहाउन खोलामा नै जान्छन् । एक हल गोरु, भैंसी र बाख्रालाई दिने पानी पनि खोलाबाटै ल्याउनुपर्छ । पानीको जोहो गर्दैमा बिहान सकिन्छ, काम गर्न पनि भ्याइँदैन, उनले सुनाइन् । साइँली र शर्मिलाको मात्र होइन, यस्तो दैनिकी हरेक गुर्दुङवासीको छ । ६८ घरधुरी बसोबास गर्ने यो गाउँमा एउटै मात्र धारा छ । त्यसमा पनि पानी आउने टुंगो हुन्न । खोलाको पानीलाई २ वटा मोटरको सहायताले धारामा ल्याइने गरिएको छ । तर, बिजुलीले नधान्दा नियमित पानी आउँदैन । अहिले हावाहुरी र पहिरोले मोटरमा क्षति पुगेपछि स्थानीयलाई पानी लिन खोलाकै मात्रभर छ ।करिब ८ वर्षअघि खोलाको पानी जम्मा गरेर बिजुली बत्ती निकाल्ने र गाउँमा पानी ल्याउन स्थानीय तम्सिएका थिए । त्यसका लागि प्रत्येक घरबाट ११ जना खटिए । सय दिनसम्मको निरन्तर मिहिनेतपछि बिजुली बल्यो । तर ६ महिना पनि टिक्न सकेन । बर्खामा आएको भेलले बिजुली बत्ती बाल्ने र गाउँमै खानेपानी पुर्याउने गुर्दुङवासीको सपना बगाइदियो । अनि फेरि उस्तै दुःख सुरु भयो । हिउँदमा ड्याम बनाउने र बर्खामा भलले बगाउने सिलसिला अहिलेसम्म पनि जारी छ ।"
घडियालको मातृवात्सल्य,"(चितवन)  लोप हुने खतरामा पुगेको दुर्लभ जीव हो, घडियाल गोही । पानी र जमिन दुवैमा बस्न सक्ने यो जीवले प्रायः घाम ताप्न र अन्डा पार्नका लागि पानीबाहिर निस्केर बालुवामा गुँड बनाउँछ । खाल्डो खनेर अन्डा पारेपछि पुरेर राख्छ । बच्चा निस्केपछि पनि दुईदेखि आठ साता माउले आफूसँगै राख्छ । यसपालि माउ घडियालको ढाडै ढाकेर बच्चाहरू रमाएको दृश्य यसपालि सौराहा खोरसोरदेखि दक्षिण दुधौरा राप्ती किनारसम्मै देखिएको छ । दुधौरामा चारपाँच वर्षयता घडियालले प्रशस्तै गुँड बनाएर बच्चा कोरल्न थालेका छन् । घडियाल गोहीको विषयमा अक्सफोर्ड विश्वविद्यालयबाट विद्यावारिधि गरिरहेकी बेलायतकी विद्यार्थी फिबी ग्रिफिथ यो गुँड भएको ठाउँमा प्रायजसो पुग्छिन् । अहिले यहाँ घडियालका ११० बच्चा छन् तर यी एउटै गुँड र माउका भने होइनन् । माउमध्ये जो अलि बलियो र आक्रामक छ, बच्चाहरूको नियमित रेखदेख गर्ने जिम्मा उसैको हुन्छ । चरा, ठूला माछा, मगर गोहीले घडियालका साना बच्चा खाने गर्छन्, त्यसैले अलि राम्रोसँग हेर्न, बच्चालाई उनीहरूको आहारा हुनबाट जोगाउन बलियो, छरितो, फुर्तिलो र आक्रामक माउ चाहिन्छ । त्यस्तो काम एउटाले गर्छ । वरपर अरू एकदुई माउ पनि रहन्छन्, फिबीले भनिन् । तर, सानै छँदा बाढी आएर बगाए तिनलाई जोगाउन गाह्रो हुन्छ ।घडियाल संरक्षण गर्न २०३५ सालमा चितवन राष्ट्रिय निकुञ्जको कसरा नजिक घडियाल गोही संरक्षण तथा प्रजनन केन्द्र खुलेको थियो । प्राकृतिक बासस्थानमा गोहीले गुँड लगाएर पारेको अन्डा संकलन गरेर केन्द्रमा ल्याइन्छ । केन्द्रमा प्राविधिकहरूको रेखदेखमा कोरलेको अन्डाबाट निस्केका बच्चा हुर्किएपछि नेपालका विभिन्न नदी र खोलामा लगेर छाडिन्छ । हालसम्म १६ सय ९२ वटा गोहीलाई केन्द्रबाट विभिन्न नदी र खोलामा लगेर छाडेको केन्द्रका प्रमुख रहेका सहायक संरक्षण अधिकृत सरोजमणि पौडेलले बताए । ६ वर्षअघि भएको देशव्यापी सर्वेक्षणमा नेपालभर १९८ वटा मात्रै घडियाल फेला परेका थिए । प्राकृतिक बासस्थलमा गोही जोगिन निकै गाह्रो छ । दुधौराको जस्तो गुँड २०२२ ठाउामा छन् । वर्षमा कम्तीमा दुई सय बच्चा प्राकृतिक गुँडबाटै निस्कन्छन् । तर, यीमध्ये एक प्रतिशत र बढीमा १० प्रतिशत मात्रै जोगिएको हुन सक्ने गोही विज्ञहरू बताउँछन् । भेलमा बग्दैमा पनि मरी त हाल्दैनन् तर माउको रेखदेखबाट छुटेका बच्चा अरुको आहारा बन्ने गर्छन्, गोही प्रजनन केन्द्रका पूर्वप्रमुख वेदबहादुर खड्काले भने । घडियाल गोही सफा पानीमा मात्रै बस्छ । प्रदूषणका कारण यसको बासस्थलमा असर परेको छ । घडियाल जोगिनु भनेकै वातावरण ठिक भएको संकेत हो, उनले भने ।"
पत्रकार सुनार पुरस्कृत,काठमाडौं (कास) सुदर्शन देवकोटा स्मृति दोस्रो राष्ट्रिय स्वास्थ्य पत्रकारिता पुरस्कार २०७९ बाट नागरिक दैनिककी स्वास्थ्य पत्रकार पवित्रा सुनार पुरस्कृत भएकी छन् । दुई दशकदेखि पत्रकारितामा सक्रिय सुनारलाई ३० हजार रुपैयाँ प्रदान गरिएको छ । सुदर्शन शारदा देवकोटा स्मृति फाउन्डेसनले स्वास्थ्य पत्रकार मञ्च नेपालसँगको सहकार्यमा गत वर्ष पुरस्कार स्थापना गरी हस्तान्तरण गर्दै आएको छ । बुधबार काठमाडौंमा स्वास्थ्य तथा जनसंख्या राज्यमन्त्री भवानीप्रसाद खापुङ र फाउन्डेसनकी अध्यक्ष डा सुधा देवकोटाले सुनारलाई पुरस्कार हस्तान्तरण गरे । राज्यमन्त्री खापुङले पत्रकारहरूले जोखिम मोलेर विभिन्न समयमा काम गरेको भन्दै प्रशंसा गरे । स्वास्थ्य क्षेत्रमा अझै पनि अग्रसर भएर कलम चलाउन उनको आग्रह थियो ।फाउन्डेसनकी अध्यक्ष डा देवकोटाले बुबा सुदर्शनबाट प्रेरित भएका कारण पत्रकारिता क्षेत्रको महत्व बुझेको र पत्रकारिताको सम्मानस्वरूप पुरस्कार स्थापना गरिएको बताइन् । स्वास्थ्य पत्रकार मञ्च नेपालका अध्यक्ष रामप्रसाद न्यौपानले यस किसिमको पुरस्कारले पत्रकारलाई काम गर्न थप हौसला मिल्ने बताए ।
कान्तिपुर हिसान एडुफेयर भोलिदेखि,"(काठमाडौं)  विद्यार्थीहरूलाई संकाय, पाठ्यक्रम र शैक्षिक संस्थाबारे जानकारी दिने शैक्षिक मेलाको सातौं संस्करण कान्तिपुर हिसान एडुफेयर शुक्रबारदेखि काठमाडौंको भृकुटीमण्डपमा हुने भएको छ । उच्च तथा माध्यमिक विद्यालय संघ (हिसान) र कान्तिपुर पब्लिकेशन्स्को आयोजनामा मेला यसपटक उत्कृष्ट शिक्षा नेपालमै भन्ने नाराका साथ ४ दिन सञ्चालन हुने संयोजक युवराज शर्माले बताए । आयोजकले बुधबार पत्रकार सम्मेलन गर्दै एडुफेयरबारे जानकारी दिएको हो । असार १० देखि १३ गतेसम्म बृहत् शैक्षिक मेला सञ्चालन गरिने शर्माले बताए । नेपालमै सञ्चालित शिक्षालयहरूले दिने गुणस्तरीय तथा उत्कृष्ट शिक्षाका बारेमा सत्यतथ्य र यथार्थ जानकारी गराउन एडुफेयर आयोजना गरिएको हो, उनले भने, विद्यार्थी र अभिभावकहरू निःशुल्क रूपमा मेलामा प्रवेश गरी शिक्षण संस्था, विषय, पठनपाठन विधिलगायत विविध विषयमा जानकारी लिन सक्नेछन् । एसर्ईईपछि कक्षा ११ र १२ मा भर्ना हुने विद्यार्थीलाई लक्षित गरी मेला आयोजना गरिएको हिसानले जनाएको छ ।आयोजकले दुई लाखभन्दा बढीले मेलामा सहभागिता जनाउने अनुमान गरेको छ । कुन विषय पढ्ने, विषय कसरी छनोट गर्नेलगायतमा विद्यार्थी अभिभावक अलमलमा पर्ने गरेका छन्, शर्माले भने, गुणस्तरीय र उत्कृष्ट शिक्षाका बारेमा उचित परामर्श दिन एडुफेयर फलदायी हुने अपेक्षा गरेका छौं । मेलामा विद्यालय तहदेखि विभिन्न विश्वविद्यालयका सम्बन्धन र प्राविधिक तथा व्यावसायिक शिक्षा दिने शिक्षण संस्थाका बारेमा जानकारी प्राप्त गर्न सकिने शर्माले जनाए । एकै थलोमा ७५ भन्दा बढी शिक्षण संस्थाबारे एकै पटक जानकारी लिन सकिने उनको भनाइ छ । मेलामा विभिन्न संस्थाहरूका प्रस्तुतिका साथै विज्ञहरूको सहभागितामा शिक्षा तथा प्रविधिलगायत शैक्षिक जानकारी र विषयगत सेमिनारहरूसमेत सञ्चालन हुनेछ, उनले भने । मेलामा १ हजारभन्दा बढी विद्यार्थीका लागि पूर्ण तथा आंशिक छात्रवृत्तिको समेत व्यवस्था गरिएको आयोजकले जनाएको छ ।अघिल्ला वर्षहरूमा पनि कान्तिपुर हिसान एडुफेयर सञ्चालन हुँदै आएको थियो । पछिल्ला दुई वर्ष कोभिड महामारीका कारण एडुफेयरलाई निरन्तरता दिन नसकिएको हिसान अध्यक्ष रमेश सिलवालले बताए । कतिपय विद्यार्थी तथा अभिभावकहरूको विदेश मोहका कारणले शिक्षा प्राप्तिका लागि ठूलो धनराशि विदेशिने गरेको छ, उनले भने, यसलाई रोक्न पनि मेलाले टेवा पुग्ने विश्वास लिएका छौं । स्वदेशमा नै उपलब्ध हुने शिक्षाका बारेमा ज्ञान नहुँदा पनि विद्यार्थी विदेश पुग्ने गरेकाले मेलाले उनीहरूलाई उचित निर्णय लिन सहयोग पुग्ने विश्वास उनले व्यक्त गरे । सरकारले पनि विदेश पढ्न जाने प्रवृत्ति रोक्न नीति ल्याउनुपर्ने उनले बताए । मेलाले विद्यार्थी सँगै नेपाली पैसा पनि विदेश जान रोक्ने सिलवालको भनाइ छ । पत्रकार सम्मेलनमा कान्तिपुर पब्लिकेशन्स्का सीईओ महेश स्वाँरले स्वदेशमै गुणस्तरीय शिक्षाका लागि शिक्षण संस्था र विषय छनोट गर्न विद्यार्थीअभिभावकलाई अवसर प्रदान गर्ने जनाए ।"
राष्ट्रिय परिचयपत्र लिन सास्ती,"(काठमाडौं)  द्रुत सेवामार्फत राहदानी बनाउन मोरङकी सविना बुढाथोकी सोमबार त्रिपुरेश्वरस्थित राहदानी विभाग पुगिन् । साथी गीता ढकालसँगै उनले आवेदन फाराम बुझाइन् । बिहीबार बल्ल राजस्व बुझाउने र फोटो खिचाउने पालो आयो । दुवैले १२१२ हजार रुपैयाँ राजस्व बुझाए । विभागका अनुसार द्रुत सेवाअन्तर्गत दुई दिनमै राहदानी हात पर्नुपर्ने हो । तर, राष्ट्रिय परिचयपत्र नम्बर मेल नखाएको भनेर सविनाको फोनमा शुक्रबार बेलुका सन्देश आयो । शनिबार बिदा भएकाले आइतबार बिहानै ९ बजेतिर उनीहरू त्रिपुरेश्वर पुगेर लाइन बसे । फाँटमा पुग्ने पालो आउँदा दिउँसोको १२ बजिसकेको थियो । परिचयपत्र नम्बरमा त्रुटि देखिएकाले सिंहदरबारस्थित राष्ट्रिय परिचयपत्र तथा पञ्जीकरण विभागबाट सच्याएर ल्याए मात्रै प्रक्रिया अघि बढ्ने फाँटका कर्मचारीले सुझाए । उनीहरू त्रिपुरेश्वरबाट सिंहदरबारतिर लागे । दिउँसो १ बजेतिर आवेदन फाराम बुझाए । निकै भीड भएकाले तीन घण्टापछि बल्ल जैविक विवरण दिने पालो आयो । राष्ट्रिय परिचयपत्र नम्बरको समस्या नआएको भए सविनाले पनि गीतासँगै राहदानी हात पार्ने थिइन् । नयाँ राहदानीका लागि राष्ट्रिय परिचयपत्र नम्बर अनिवार्य गरेपछि गीता र सविनाजस्ता कैयौं सेवाग्राही सास्ती भोग्न बाध्य छन् । नारायणहिटी दरबार परिसर (साबिकको राहदानी विभाग), ललितपुर र काठमाडौं जिल्ला प्रशासन कार्यालय तथा सिंहदरबारका कर्मचारीका लागि गृह मन्त्रालयस्थित विभागको कार्यालयमा घण्टौं लाइन लाग्नुपर्ने अवस्था छ । ललितपुरमा सहायक प्रमुख जिल्ला अधिकारी हरिप्रसाद पन्तले एक दिनमा अढाई सयको कोटा भए पनि सेवाग्राहीको चाप अत्यधिक हुने गरेको बताए । आएकालाई सकेसम्म सेवा दिने हो तर कर्मचारी र कार्यस्थल, सेवासुविधाको सीमितता छ, उनले भने । बिहान ९ देखि बेलुकी ६ सम्म सेवा दिने गरेको बताए पनि मंगलबार साढे ९ बजेसम्म पनि कर्मचारी आइपुगेका थिएनन् । काठमाडौंकी सहायक प्रमुख जिल्ला अधिकारी सुप्रभा खनाल ढुंगेलले दैनिक तीन सयको कोटा तोकिएको बताइन् । अनलाइनमै फाराम भरेर समय र मितिको अपोइन्टमेन्ट लिएर आएका हुन्छन् । तर यसै बेला मतदाता परिचयपत्रको विवरण भर्ने, नियमित नागरिकता र पासपोर्ट वितरणको कामले समस्या भइरहेको छ, उनले भनिन्, जनशक्ति अभाव थियो, माग गर्यौं । टोकन दिने गरेका थियौं, अहिले अनलाइन गरेका छौं । राष्ट्रिय परिचयपत्र तथा पञ्जीकरण विभागका निर्देशक लक्ष्मण ढकाल सेवाग्राहीको भीडभाडलाई स्वाभाविक मान्छन् । तपाईंहामी नै आवश्यक नपरी जाँदैनौं, अझ दूरदराजमा त बनाउनैपर्छ भन्ने सचेतना पुगेको छैन, उनले भने, गाउँमा शिविर चलाएका बेला वास्ता गर्दैनन्, विदेश गइहाल्नुछ भने आपत् परेर आउँछन् । राहदानी नबनाए पनि राष्ट्रिय परिचयपत्र बनाउन जिल्ला प्रशासन कार्यालय पुग्नेहरूको सास्ती उस्तै छ । खासगरी उपत्यकाबाहिर स्थायी घर भएका तर यहाँ बस्दै आएकाहरूले झन्झट बेहोर्ने गरेका छन् । ललितपुरको महालक्ष्मी नगरपालिका बस्ने विमला राईले राष्ट्रिय परिचयपत्र बनाउन अनलाइन फाराम भरिन् । जैविक विवरण संकलन गराउने मिति र स्थान को अपोइन्टमेन्ट लिनुपर्ने चरणमा पुगेपछि अलमलिइन् । अस्थायी बसोबास ललितपुर भएकाले त्यहींको जिल्ला प्रशासन कार्यालयमा आइतबार बिहान ११ देखि १२ बजेका लागि अपोइन्टमेन्ट लिइन् । सोही दिन उनी कागजात लिएर कार्यालय पुगिन् तर कर्मचारीले रिसिप्ट र नागरिकता हेर्दै प्रदेश १ स्थायी ठेगाना भएको सेवाग्राहीको जैविक विवरण ललितपुर प्रशासनले लिन नसक्ने बताए । उनी जैविक विवरण दिने ठाउँ खोज्दै सिंहदरबारको गृह मन्त्रालयभित्र पुगिन् । त्यहाँ भीड बढिसकेको थियो । सुरक्षाकर्मीले भीड भएकाले पालो नपुग्ने भन्दै रिसिप्ट बुझ्न मानेनन् । दुईतीनपल्ट आग्रह गरेपछि सवा चार बजेतिर आउनु भन्ने जवाफ पाइन् । उनले राष्ट्रिय परिचयपत्र बनाउने भनेर कार्यालयमा बिदा मागेकी हुनाले पाँच घण्टा कुर्ने सोच बनाइन् । सिंहदरबारस्थित परिचयपत्र बनाउने स्टेसनमा सरकारी तथा सार्वजनिक संस्थानमा कार्यरत कर्मचारीहरूलाई पहिलो प्राथमिकता थियो । विभागले वाग्मती प्रदेशका ललितपुर र भक्तपुरबाहेक सबै जिल्ला तथा मधेस प्रदेशका पर्सा र धनुषाका सेवाग्राहीलाई जिल्ला प्रशासन कार्यालय काठमाडौंमा, कर्णाली र सुदूरपश्चिमका सबै र मधेसका सप्तरी र सर्लाहीकालाई जिल्ला प्रशासन कार्यालय ललितपुर र प्रदेश १, लुम्बिनी र गण्डकीका सबै जिल्ला र मधेसका सिरहा, महोत्तरी, बारा र रौतहतका सेवाग्राहीलाई नारायणहिटी दरबार परिसर तथा सिंहदरबारका कर्मचारीका लागि गृह मन्त्रालयस्थित विभागको कार्यालयमा राष्ट्रिय परिचयपत्रको वैयक्तिक तथा जैविक विवरण संकलनका लागि स्टेसन तोकिदिएको छ । विभागका महानिर्देशक तीर्थराज भट्टराई एकै ठाउँ भीडभाड भयो भनेर प्रदेशअनुसारका सेवाग्राहीलाई लक्षित गरेर तीन ठाउँ स्टेसन तोकेको बताउँछन् ।१६ वर्ष उमेर पुगेका र नेपाली नागरिकताको प्रमाणपत्र लिएका व्यक्तिले राष्ट्रिय परिचयपत्र लिन पाउँछन् । व्यक्तिको डिजिटल पहिचान स्थापना गर्न सरकारले यस्तो परिचयपत्रको अवधारणा ल्याएको हो । २०६६०६७ को वार्षिक नीति तथा कार्यक्रम र बजेट वक्तव्यमार्फत सबै नेपालीलाई राष्ट्रिय परिचयपत्रका रूपमा निर्वाचनमा समेत प्रयोग गर्न सकिने गरी फोटोसहितको बायोमेट्रिक स्मार्ट कार्ड व्यवस्था गरिने घोषणा भएको थियो । २०७६ माघ २८ मा राष्ट्रिय परिचयपत्र तथा पञ्जीकरण ऐन जारी भएपछि पाँचथरका सेवाग्राही र सिंहदरबार परिसरका कर्मचारीलाई परिचयपत्र वितरणको परीक्षण भयो । तत्कालीन गृहमन्त्री रामबहादुर थापाले पाँचथरकी १०१ वर्षीय भगवती देवी भण्डारीलाई औपचारिक रूपमा राष्ट्रिय परिचयपत्र प्रदान गरेर सुरुवात गरेका थिए । विभागका महानिर्देशक भट्टराईका अनुसार हालसम्म ३३ जिल्लामा विवरण संकलन अभियान शिविर सम्पन्न भएको छ । पर्वत, तनहुँ, बैतडीलगायत १३ जिल्लामा जारी छ । आवश्यक पर्नेले ७७ वटै जिल्ला प्रशासन कार्यालयमा अनलाइन फाराम भरेर राष्ट्रिय परिचयपत्रका लागि विवरण संकलन गर्न सक्ने उनले बताए । चालु वर्षमा एक करोड नागरिकको विवरण संकलन गर्ने लक्ष्य राखिएको भए पनि कोरोना महामारी र निर्वाचनका कारण लक्ष्य प्राप्ति हुन नसक्ने देखिएको छ । गत आवमा ३० लाख हाराहारी विवरण संकलन भएको थियो । हालसम्ममा सो संख्या बढेर ७४ लाख ८० हजार पुगेको छ । असार मसान्तसम्ममा ८० लाख पुग्ने विभागको लक्ष्य छ ।"
अस्वाभाविक महँगी नियन्त्रण गर,"कुनै ठूलो चाडबाड होस् या अन्तर्राष्ट्रिय बजारमा मूल्यवृद्धि सानो बहाना पाउनु हुन्न, नेपाली व्यापारीव्यवसायीहरू जेमा पनि भाउ बढाइहाल्छन् । अहिले त विश्वबजारमै इन्धन लगायत कतिपय वस्तुको मूल्यवृद्धि भएको छ, जुन नेपाली व्यापारीका निम्ति मौकामा चौका हान्ने राम्रै बहाना बनेको देखिन्छ । दिनप्रतिदिन अकासिँदो महँगीले उपभोक्ताको ढाड नराम्रोसित सेकिरहेको छ । तैपनि सरकार भने यसप्रति पूरै बेसरोकार देखिन्छ । स्वाभाविक सीमाभन्दा बढी मूल्य वृद्धि हुन नदिने आफ्नो दायित्वलाई सरकारले सम्पूर्ण रूपमा भुलेको छ । निश्चय पनि अहिले विश्वबजारमै इन्धन लगायत विभिन्न वस्तुहरूमा अभूतपूर्व मूल्यवृद्धि भैरहेको छ । रुसयुक्रेन युद्ध लगायतका कारणले गर्दा भविष्यमा खाद्य संकटसमेत आउन सक्छ कि भन्ने भय सर्वत्र छ । यी दुवै सवालप्रति कतिपय देश चिन्तित देखिन थालिसकेका छन् । नेपाल सरकारलाई भने निकट भविष्यको मात्र होइन, अहिले बजारमा अकासिइरहेको महँगीको समेत कत्ति पनि पर्वाह देखिँदैन । कदाचित सरकारलाई यस्तो चिन्ता हुँदो हो त उसले बजार मूल्यलाई स्वाभाविक मात्राभन्दा बाहिर जान नदिन उचित पहल थालिसक्नुपर्थ्यो । एकातिर कोभिड महामारीबाट थलिएको अर्थतन्त्र लयमा आइसकेको छैन, पर्यटन लगायतका सेवा क्षेत्र तंग्रिसकेको छैन, अनौपचारिक रोजगारीको क्षेत्र पनि पूरै बौरिन बाँकी छ । गरिबीको रेखा अझ तल झरेको छ । यसको अर्थ, ठूलो संख्यामा सर्वसाधारणको गोजी संकटमा छ । अर्कातिर, त्यही संकटग्रस्त गोजीलाई यतिबेला महँगीको चर्को दबाब छ । बिहानबेलुकै भान्सामा प्रयोग हुने खाद्यवस्तुदेखि पेट्रोलियम पदार्थसम्ममा भइरहेको मूल्यवृद्धिले उनीहरू आहत बनिरहेका छन् । हरवस्तुको बजार भाउ अनियन्त्रित रूपमा उकालो लागिरहेको छ । दैनिक ज्यालादारी गरेर जीविकोपार्जन गर्ने वर्गलाई जीवन धान्न मुस्किल पर्न थालिसकेको छ । नेपाल राष्ट्र बैंकको आँकडा र सर्वसाधारणले महसुस गर्ने मूल्यवृद्धिको वास्तविकता निकै फराकिलो छ । धेरै सामग्रीहरूको मूल्य हेरी एउटा निश्चित सूत्र तथा सर्वमान्य विधिका आधारमा राष्ट्र बैंकले मूल्यवृद्धिको आँकडा निकाल्छ, जुन बजारमा महसुस हुने महँगीभन्दा निकै कम छ । चालु आर्थिक वर्षको १० महिनामा खाद्य तथा पेयपदार्थ समूहको मूल्यवृद्धि दर ७१३ प्रतिशत र गैरखाद्य तथा सेवा समूहको ८४५ प्रतिशत रहेको राष्ट्र बैंकको मासिक प्रतिवेदनमा उल्लेख छ । तर बजारमा अत्यावश्यक वस्तुको भाउ छोइनसक्नुसित बढेको छ । नेपाल आयल निगमले एक वर्षको अवधिमा पेट्रोलमा प्रतिलिटर ७० र डिजेलमा प्रतिलिटर ८० रुपैयाँ बढाएको छ । यसबीचमा चामलको पीठोमा ११७, ताइचिन चामलमा ६७, कालो भटमासमा ७५, काँचो तोरीको तेलमा ५८ प्रतिशत, सनफ्लावर तेलमा ५२ प्रतिशत, डाल्डा घिउमा ५७ प्रतिशत, भटमासको तेलमा ४३ प्रतिशत भाउ बढेको छ । चिनीको मूल्य प्रतिकिलो १ सय ५ रुपैयाँ पुगेको छ । यस्तो अवस्थामा अब सर्वसाधारणको दैनिक गुजारा कसरी चल्छ भन्ने प्रश्न गम्भीर छ । महँगी अकासिनुमा अन्तर्राष्ट्रिय बजारबाहेक अर्को अन्तर्सम्बन्धित कारण पनि छ बजार माग अनुसार नेपालको आफ्नै उत्पादन अति कम हुनु । तर, कृषि वस्तुहरूमा समेत बढ्दै गैरहेको परनिर्भरता घटाउँदै जाने दीर्घकालीन सोच त सरकारसित छैन नै, अचाक्ली बढिरहेको मूल्यवृद्धि नियन्त्रणतर्फ पनि उसलाई मतलब भएको देखिँदैन । दूध महँगिँदा फिक्का चियाको समेत भाउ बढ्ने देशमा बजार मूल्य निरन्तर उकालो लाग्नुलाई अन्तर्राष्ट्रिय प्रभावका रूपमा हेरी स्वाभाविक रूपमा लिएर चुपचाप बसिरहने छुट सरकारलाई छैन । अनियन्त्रित महँगी नियन्त्रण गर्न उसले प्रभावकारी कदम चाल्नैपर्छ ।उच्चदरको मूल्यवृद्धि नियन्त्रण गर्न सरकार (वित्तीय औजार) र राष्ट्र बैंक (मौद्रिक औजार) सबल हुनुपर्छ । मौकामा चौका हान्ने दाउ कुरेर कालोबजारी गर्ने, कृत्रिम अभाव सृजना गर्ने व्यापारीमाथि अनुगमन तथा कारबाही गर्नुपर्छ । अन्तर्राष्ट्रिय बजार र इन्धनमा भइरहेको मूल्यवृद्धि अनुरूप कुन वस्तुमा कति भाउ बढ्नु स्वाभाविक हो ? आयातित सामग्रीमा परल मूल्य कति बढ्यो ? नेपालमा ढुवानी भाडा बढेका कारण खुद्रा पसलसम्म पुग्दा त्यसको मूल्य कति पुग्यो ? यसबारे मिहिन अध्ययन गरी सरकारले खुट्याउनुपर्छ कति महँगी अन्तर्राष्ट्रिय बजारमा भएको मूल्यवृद्धिका कारण बढेको हो, कति व्यापारीहरूले मनपरी बढाएका हुन् ? त्यसपछि मनपरी बढाइएको हदसम्म मूल्यवृद्धि नियन्त्रण गर्न सरकारले आफ्नो उपस्थिति देखाउनुपर्छ । रुसयुक्रेन युद्ध सुरु भएलगत्तै नेपाली बजारमा पहिल्यै आयात गरिएका सामग्रीहरूको समेत अनावश्यक मौज्दात गर्ने, मूल्य बढाउने काम व्यापारीहरूले गरेका थिए । उपभोक्तामाथि मनपरीको शृंखला त्यसयता अझ निरन्तर छ । भन्नैपर्ने हुन्छ, सरकार रमिते भएकैले यो समस्या निम्तिएको हो । यदाकदा गरिने नियमन र अनुगमन यसका निम्ति पर्याप्त नहुने थाहा भैसकेको छ । चुनावी वर्ष भएकाले मूल्यवृद्धि थप अकासिन सक्ने भएकाले कालोबजारी, कृत्रिम अभाव तथा कृत्रिम मूल्यवृद्धि नियन्त्रण गर्ने विषयमा उद्योग तथा वाणिज्य मन्त्रालय लगायतका सम्बन्धित निकायहरू ब्युँझिन र सजग रहन अपरिहार्य छ ।"
स्रोतमै फोहोर व्यवस्थापन,"बजारमा किनमेल गर्न जाँदा खाली हात जाने र फर्केर आउँदा थरीथरीका प्लास्टिक झोलामा हातभरि सामान झुन्ड्याएर आउने चलन सामान्यजस्तै भएको छ । आजभोलि त सामान पोको पार्ने मात्र होइन, बजारमा उपलब्ध हुने अधिकांश वस्तु प्लास्टिककै झोलामा छन् । पर्यावरण वा वातावरण विनाशप्रति असचेत उपभोक्तामार्फत दिनहुँ ठूलो मात्रामा गाउँबस्तीमा छिरेको प्लास्टिक लगायतका फोहोरले टोलबस्तीको वातावरणलाई प्रदूषित गरेको छ । यसबाट बच्ने उपायका बारे सोच्न र योजना बनाउन नभ्याउँदै धेरै मात्रामा फोहोर वातवरणमा जम्मा भइसकेको छ । भविष्यमा आउने फोहोर सम्बन्धी ठूला संकटलाई सरोकारवाला निकायले पनि नजरअन्दाज गरिरहेका छन् । विद्यालयले यो विषयमा खासै योजनाबद्ध ढंगले बालबालिकालाई शिक्षा दिन सकेको छैन । यो मानेमा अहिलेको शिक्षा व्यावहारिक छैन । टोलबस्तीमा जम्मा भएका फोहोर अव्यवस्थित रूपमा जथाभावी विसर्जन गर्दा दुर्गन्ध बढ्न थालेको छ । नदीनालामा सिधै फ्याँकिने हुँदा सुन्दर नदीनालाहरू गन्हाउने ढलमा परिणत भएका छन् र पानीमा भएका अधिकांश जलचर प्राणीहरू नष्ट हुन थालेका छन् । स्वस्थ जीवन र उज्यालो भविष्यका लागि यो विषयमा सरोकारवालाको छिटै ध्यान जानु आवश्यक छ । त्यसैगरी यो समस्याप्रति आमनागरिक पनि उत्तिकै सचेत रही आफ्नो टोलबस्तीलाई दूर भविष्यसम्म सुन्दर र सुरक्षित राख्नका लागि सकेको योगदान गर्न तयार हुनुपर्छ । किनमेलमा जाँदा आफैंले झोला बोकेर जाने र त्यति गर्दा पनि जम्मा भएको फोहोर सुरक्षित ढंगले व्यवस्थापन गर्ने बानी बसाल्नुपर्छ । सबै नागरिकले सम्भव भएसम्मको उपाय अवलम्बन गर्न सके मात्र यो चुनौतीबाट मुक्त पाइन्छ । कृष्ण कुम्पुरे, आदमटार, धादिङ"
विधिबाट बाहिरिएको कूटनीति,"अमेरिका र नेपालबीच सम्झौता हुने भनिएको एसपीपीको व्यापक विरोध भएपछि, उक्त सम्झौता र त्यससँग सम्बन्धित कुनै पनि कार्यक्रम नगर्ने भनी हालै आएको सरकारी प्रतिबद्धताले सर्वसाधारणलाई राहत मिल्नेछ । कुनै समय नेपाललाई शान्ति क्षेत्र घोषणा प्रस्तावमा समर्थन जुटाउन, लागिपरेको नेपालमा यस्ता किसिमका सामरिक सहयोग सम्बन्धी प्रस्तावले तटस्थ रहने नेपाली नीतितिर सत्ता पक्षको अनदेखिलाई उजागर गरेको छ । के हामी हाम्रो उद्देश्यबाट भाग्न खोजिरहेका छौं त ? विदेशीसँगको रक्षा सम्बन्धी सम्झौता जनइच्छाविपरीत आउनुले लोकतन्त्रकै उपहास भएको छ । सन् २०१५ मा प्रस्तावित सम्झौता नेपालीले २०२२ मा बाहिर आउनुले पनि, सत्ताधारीहरूले जनताको थाहा पाउने अधिकारको धज्जी उडाएका छन् । यसै प्रसंगमा उक्त सम्झौता नबढाउने घोषणा भइसक्दा पनि, बजेट अधिवेशनसहित पूर्ण संसद् चलिरहेकै बेला एमाले नेत्री पवित्रा निरौला खरेलले नेतृत्व गरेको अन्तर्राष्ट्रिय सम्बन्ध समितिले अमेरिका भ्रमण सम्बन्धमा जवाफ माग्न प्रधानमन्त्रीलाई आमन्त्रित गरेकामा, व्यस्तताका कारण उपस्थित हुन नसक्दा स्पष्टीकरण माग्ने सम्बन्धी खबरले नेतृत्व वर्ग विधि र नीतिमा चल्न खोज्नुको सट्टा पूर्वाग्रही भएको सन्देश दिएको छ । यस्ता कुराले राज्यको नीतिलाई दिशा भ्रमित गर्न सक्ने हुनाले सत्ता र प्रतिपक्षी सबैले सजग हुनु जरुरी छ । द्वन्द्वको लामो मारबाट आहत भएको देशमा बाहिरीहरूलाई चलखेल गर्न नदिन यस्तो सजगता अति आवश्यक छ । महेन्द्रसिंह बम, टीकापुर१, कैलाली"
मूल्यवृद्धिको न अनुगमन न हस्तक्षेप,"पेट्रलियम पदार्थको लगातारको मूल्यवृद्धिले अति आवश्यक खाद्य समाग्री लगायतको पनि भाउ अचाक्ली बढेको छ । इन्धन मूल्यवृद्धिको बहाना बनाएर खाने तेल, चामल, दाल, तरकारीमा पनि व्यापारीले भाउ बढाएका छन् । अन्तर्राष्ट्रिय बजारमा आएको उतरचढावले इन्धनको मूल्यवृद्धि संसारभरि नै भएको हो, त्यसको असर नेपालमा पनि पर्यो । तर, अन्य देशमा जनता मारमा नपरून् भनेर सरकारले हरसम्भव राहत योजना ल्याएका छन् । हाम्रोमा भने विश्वबिजारमा बढेकाले सरकारले केही गर्न सक्दैन भन्ने उत्तर पाइन्छ, जिम्मेवार नेताहरूबाटै । सरकारले बिनाराहत योजना जथाभावी मूल्यवृद्धि गर्न पाउँदैन । सरकारले खाद्य सामग्रीको मूल्य नियन्त्रण गर्न न बजारमा आफ्नो उपस्थिति बढाएको छ न त इन्धनमा कर घटाउन कुनै पहल नै गरेको छ । सरकारले अनियन्त्रित मूल्यवृद्धिलाई मौन समर्थन गरिहेझैं लाग्छ । इन्धनको मूल्यवृद्धिको असर नुनदेखि सुनसम्म पर्छ भन्ने थाहा हुँदाहुँदै करको दर घटाउनतिर नलागेर मूल्यवृद्धि गर्नमा मात्र उद्यत हुनुले अचम्ममा पारेको छ । जति रकम डिजेलको बढ्छ, त्योभन्दा चार गुणा रकम खाद्य तथा निर्माण सामग्रीको बढ्छ, व्यापारीले सके जति बढाउँछन् तैपनि सरकार मुकदर्शक बनिरहन्छ । किन सरकारलाई मतलब नभएको जनताको ? रामकृष्ण बराल, जोरपाटी५, काठमाडौं"
विद्यालय र समाजको दूरीबीच पालिका,"मधेशमा सार्वजनिक शिक्षा संकटमा छ । यसले निजी शिक्षामाथि भरोसा कम, बाध्यता बढीको अवस्था सृजना गरेको छ । यसपालि स्थानीय तहको चुनावी मुद्दा शिक्षा बन्न सकेन । तर निर्वाचनपछि प्रायः पालिका प्रमुखहरूको अभिव्यक्ति सुन्दा लाग्छ, यथास्थिति अवाञ्छनीय छ । यसको सोझो अर्थ सुधारको दिशामा बढ्नुपर्ने हो । तर, कसरी बढ्ने तय भइसकेको छैन । स्थानीय तहको पहिलो कार्यकालमा कतिपय ठाउँमा शिक्षा क्षेत्रमा गरेका केही प्रयत्नको सूची भेटिन्छन्, तर कहाँ र कसरी जाने भन्ने अलमल यथावत् छ । केही गतिला प्रयत्न भएका विद्यालयहरूको संख्या सानो होला, तर त्यहाँ राम्रो हुनुका पछाडि स्थानीय समुदाय, अभिभावक, व्यवस्थापन समिति, प्रधानाध्यापक र शिक्षकहरूको प्रयास मुख्य हो । शिक्षाको कोणबाट हेर्ने हो भने, विद्यालयहरू स्थानीय सरकारका लागि प्रयोगशाला भएका छन् ।पछिल्लो समय विद्यालय र समाजबीच पर्खाल अग्लिँदै गएको छ । विद्यालय स्वयं अनेक पर्खालभित्र कसरी कैद हुन पुग्यो भन्ने प्रश्न प्रश्नमै सिमित छ । सन्निकटताको सिद्धान्त अनुसार संविधानले माध्यमिक शिक्षासम्मको शासनाधिकार स्थानीय सरकारलाई दिएको छ, सबैभन्दा नजिकको शासकीय तहले गरेको काम बढी प्रभावकारी हुन्छ भन्ने ठम्याइका साथ । माध्यमिक तहसम्मको शिक्षा स्थानीय सरकारको अधिकारक्षेत्रमा पर्छ । संवैधानिक हैसियतबाटै अधिकार, स्रोत र जिम्मेवारी स्थानीय तहले पाएको छ । पालिकाले चाहे सक्छ भनेर देखाउने अवसर आइपुगेको छ । विद्यालय सुधार व्यक्ति, समुदाय र राष्ट्रिय स्वार्थसँग जोडिएको छ । संविधानले आधारभूत शिक्षालाई नागरिकको मौलिक अधिकारका रूपमा पहिचान गरे पनि पालिकाहरूले पछिल्लो कार्यकालमा अपेक्षित परिणाम दिन सकेनन् । घरआँगनमै रहेका भुइँमान्छेको सरकारले विद्यालय र समाजबीचको रिक्ततालाई हटाउन सक्थ्यो । यसो गर्न सकेन भन्दा पनि चाहेन । बाटो ढलान, स्वागतद्वार निर्माण, पोखरीको सौन्दर्यीकरण (कंक्रिटीकरण), प्रार्थनागृह संरक्षणजस्ता काम पालिकाहरूले गरे पनि विद्यालयतिर त्यति चियाइएन । कतिपय विद्यालयमा नयाँ भवन बनाइयो त कतै नयाँ शौचालय थपियो । कुन विद्यालयमा भवन र कुनमा शिक्षक चाहिन्छ भन्ने लेखाजोखा भने भएन । त्यसले एउटै पालिकाभित्र कुनै विद्यालयमा पूर्वाधार निर्माण भएका भयै भए, कतै अभावैअभाव रह्यो । कतै शिक्षक संख्या अधिक त कतै अपुग । अब विद्यालय व्यवस्थापन र सञ्चालन प्रभावकारी रूपमा गर्ने आशा स्थानीय सरकारसँग छ । पहिलो, विद्यालयलाई कस्तो बनाउने हो ? जसभित्र पूर्वाधार मात्र होइन समग्र शैक्षिक परिवेश र संस्कृति पनि समेटिन्छ । दोस्रो त्यहाँसम्म कसरी पुग्ने ? यी दुई सवालमा पालिकाहरू प्रस्ट हुनुपर्छ । एउटा उत्तम विद्यालय के हो, त्यसको निर्माण कसरी पालिकाबाट सम्भव छ भन्ने प्रश्नको उत्तर नखोजी यथास्थितिमै लामो समय रहन सकिँदैन । शिक्षा सुधारकै सवालमा विगतमा कतिपय अन्तर्विरोध छचल्कियो । निर्वाचित नेतृत्वले विद्यालयमा विद्यमान यथास्थितिमा क्रमभंग गर्न खोज्दा शिक्षकहरूले त्यसलाई स्वाभाविक रूपमा नलिने, यता बहुसंख्यक शिक्षक दलीय कित्ताकाटमा विभक्त हुँदा जनप्रतिनिधिले तिनीहरूप्रति व्यक्तिगत स्वार्थका कारण पूर्वाग्रह राख्ने गरेको पाइयो । यसले गर्दा दुई खालको अतिवाद देखियो । कतिपय पालिकाले स्थानीय पाठ्यक्रम वा शिक्षा ऐन निर्माण गर्न बाहिरबाट जनशक्ति लिए तर त्यसको हविगत ठेक्कापट्टाजस्तो भयो । अमुक पालिकाको पृष्ठभूमि र परिवेश नबुझेकै संगठित समूहले एक ठाउँको नक्कल अर्को ठाउँमा गर्यो । जबकि बहुभाषिक तथा बहुसांस्कृतिक हुनुका साथै मधेश विविध भूबनोट भएकाले विगतमा केन्द्रबाट निर्देशित पाठ्यक्रमले वस्तुगत रूपमा स्थानीय आवश्यकताको सम्बोधन गर्न सकेको थिएन । मूल पाठ्यक्रमले समेट्न नसकेका स्थानीय प्राकृतिक सम्पदा, सामाजिकसांस्कृतिक यथार्थ, ऐतिहासिकता, पारम्परिक ज्ञान, कृषि प्रणाली, जातीयभाषिक बनोट, मातृभाषा र त्यसप्रति गौरव बढाउने प्रयत्न गर्नु स्थानीय पाठ्यक्रमको उद्देश्य हुनुपर्ने हो । उद्देश्य अनुसार अनुष्ठान नहुँदा फगत परम्परा धान्ने काम भयो । स्थानीय पाठ्यक्रम निर्माणलाई सडकनालाजस्तो ठेक्कासोच बाट बनाउने परम्पराको अब अन्त्य हुनुपर्छ ।शिक्षक समाजको आधारशिला हो । शिल्पकार हो । शिक्षकले दिने शिक्षा नै शिक्षार्थीको सर्वांगीण विकासको मूलाधार हो । आज मधेशमा शिक्षा क्षेत्रको दुर्दशाको एउटा महत्त्वपूर्ण कारण शिक्षकप्रति समाजमा सम्मानको भावना क्षीण हुँदै जानु हो । शिक्षकप्रति सम्मान वा कृतज्ञताको भावना जागृत हुन्थ्यो भने अर्को पेसातिर गैहाल्ने अब्बल विद्यार्थीहरू, शिक्षण पेसामा जोडिँदा गर्वको अनुभूति गर्थे । हो कतिपय शिक्षक अयोग्य र कर्तव्यच्युत छन्, तिनलाई के गर्ने भन्ने प्रक्रिया तय गरियोस् । यसका लागि शिक्षक छनोट प्रक्रिया सुधार गरियोस्, आवधिक कार्यक्षमता विकास नीतिलाई व्यावहारिक बनाइयोस् तर शिक्षकलाई तेजोवध गर्ने काम नहोस् । विद्यालय आफैंमा अमूर्त संरचना हो, यसमा प्राण दिने काम शिक्षकले गर्छ । शिक्षकको चाल र चरित्रले गर्दा समाज र विद्यालयबीच सामीप्यता बढ्छ । अहिले विद्यालय र समाजबीच दूरी छ, यस्तो हुनुमा शिक्षकहरूले गुरुत्वाकर्षण उत्पन्न गर्न नसक्नु मुख्य कारण हो । शिक्षकहरू कसरी विद्यालय छिरे, आफ्नो तलबप्रति स्थायित्वको भाव आउनेबित्तिकै शिक्षण कर्ममा सृजनशीलतालाई कसरी छुट्याए, आफूले पढाउने विषयप्रति कति अपडेट रहन्छन्, शिक्षण विधिलाई कसरी स्वपरिमार्जन गर्दै छन्जस्ता प्रश्नको जवाफ स्वयं शिक्षकले खोज्नुपर्छ । जब विद्यालय राजनीतिको अखडा बन्न पुग्छ, दलीय मतियारहरूका क्रीडाभूमि बनाइन्छ तब विद्यालयहरू समाजका लागि पूजनीय स्थल रहन सक्दैनन् ।अहिले सामुदायिक विद्यालयमा कस्ता विद्यार्थीहरू पढ्छन् उनीहरू कस्तो सामाजिकआर्थिक समूहबाट आउँछन निजी विद्यालय छाडेर उच्च कक्षामा नाम लेखाउन आइपुग्नेहरूको भित्री चाहना के हो विद्यालय व्यवस्थापन समितिमा को छन् उनीहरू त्यहाँ किन पुग्न चाहेका हुन् वा त्यसका लागि कस्तो बाटो समाएका छन् यस्ता समिति कतिको समावेशी छ विद्यालयमा विद्यार्थीको संख्या कति छ भन्दा पनि कति पढे, कति ड्रप आउट भए, शौचालय र पानीको व्यवस्था, सरसफाइ, सेनेटरी प्याड वितरण र प्रयोग गर्ने कोठाको सुविधा कस्तो छ अनि खेलमैदान, पुस्तकालय, प्रयोगशाला, कम्प्युटर कक्षको अवस्था लगायत विषयमा पालिकाले ध्यान दिनुपर्ने हो । अभिभावक र विद्यार्थीले आफ्नै भोगाइबाट विद्यालयको मूल्यांकन गरिरहेका हुन्छन् । स्थानीय सरकारले विद्यालय सपार्न सके जनस्वास्थ्य, सामाजिक सुरक्षा, दिगो विकास, पर्यावरण संरक्षण, द्वन्द्व व्यवस्थापनका क्षेत्रमा कम लगानी गर्नुपर्ने हुन्छ ।अहिले मधेशका प्रायः विद्यालय भवन पहिले भन्दा राम्रा हुँदै आएका छन् । सुबिस्ताहरू विस्तार भएका छन् । पहिला भौतिक पूर्वाधार कमजोर थिए तर गुणस्तर प्रवाह राम्रो थियो । पहिला समाज स्वयंले जग्गा दिन्थे, शिक्षकहरू खोजेर ल्याउने र तिनको बन्दोबस्ती गर्ने गर्थे । किन पनि गर्थे भने विद्यालय खोल्नु परिवर्तनको सोपान मानिन्थ्यो । अहिले सार्वजनिक शिक्षा सरकारी काम भयो । यस्तो बुझाइको बढ्दो सामाजिकीकरणले समाजको विद्यालयमाथिको अभिभावकत्व भावलाई घात गर्यो । विद्यालय भवन फुस वा खपडाको छाना भए पनि परिसरभित्र उद्यान हुन्थ्यो । त्यहाँ स्थानीय कलाको खुला प्रदर्शन हुन्थ्यो । अहिले भवन राम्रो छ तर गोदामघर भयो । परिसरभित्र उद्यान लगाउन पनि कुनै दाताको बाटो पर्खिइन्छ । पुस्तकालय छ तर त्यो हेडसरको मर्जीमा खुल्छ । स्वच्छताको अभाव छ । स्थानीय तहको अघिल्लो कार्यकालमा विद्यालयलाई डिजिटल बनाउने अवधारणा फस्टायो तर यसको भित्री मनसाय थोकमै प्रविधि खरिद गरी कमिसन हात पार्नु थियो ।मधेशले छोटो समयमा तीन पटक राज्यसँगको सम्बन्ध निर्धारण गर्न आन्दोलन गर्यो । अहिले पनि विभिन्न अन्तर्राष्ट्रिय विश्वविद्यालयबाट शोधकर्ताहरू आइराख्छन र सोध्छन् कसरी कुनै करिस्म्याटिक नेताबिना पनि आन्दोलन सम्भव भयो ? कुनै संगठित सूचनातन्त्र र फराकिलो सञ्जाल भएको राजनीतिक संगठनबिना गहिरो र उन्नत प्रकृतिको मधेश आन्दोलन भयो ? शोधार्थीहरूलाई चकित पार्ने समाजले सार्वजनिक विद्यलयप्रति अपनत्व किन गुमायो भन्ने अब न केवल उपहासको विषय हो न त केवल आश्चर्यको नै । यो त पालिका नेतृत्वका लागि फ्याक्ट हो र काम गर्ने आँट हो भने प्राथमिकता दिनुपर्ने फ्याक्टर । विगतमा आफ्नो क्षेत्रको शैक्षिक सुधार तावा बाट भुंग्रो मा गएको देखियो । विद्यालय सुधार हुन्छ, अतीतको गौरवगाथा फर्किन्छ भन्ने समाजको चाहनालाई पालिका नेतृत्वहरूले बेवास्ता गरे, कुनै पनि दलका निर्वाचित नेतृत्वले नमुना विद्यालयको उदाहरण दिन सकेनन् । समाजले पनि बुझ्नुपर्यो आफ्नो असफलतामै विद्यालयमा बेथिति जन्मेका र फलेफुलेका हुन् । जबसम्म समाजले चासो राख्यो विद्यालय लिक बाट बाहिरिएन जब यो त सरकारको काम हो भन्ने बुझाइ व्याप्त भयो विद्यालयको ओज खस्किँदै गयो ।आज मधेश प्रदेशमा भारतीय शिक्षा मेला लाग्छ । बिचौलियाहरूको बिगबिगी छ । छेउकै पहाडी जिल्लाका विद्यालयमा बच्चा पठाइन्छ । पुराना आवासीय संरचनाहरू समाप्त पारिएका छन् । केवल हावादारी राजनीति छ । सरकारी विद्यालय मासेर कसको व्यापार फस्टायो ? घर नजिकको सामुदायिक विद्यालयमा राम्रो पढाइ भयो कि भएन भनेर खोजखबर लिनेहरू प्रमुख वा वडा अध्यक्षहरूमा जितेर आए कि विद्यालयलाई मौजा ठान्नेहरू ? निगरानी कसले गर्ने ? विद्यालयको यथास्थितिमा रचनात्मक हस्तक्षेपका दुई बाटा छन् । पहिलो, या त पालिका नेतृत्वले शिक्षक, विद्यार्थी र अभिभावकलाई विद्यालय सुधारको प्राथमिक पक्ष मान्नुपर्यो । दोस्रो, स्वयं मधेशका नागरिक समाजले पालिकाहरूमाथि सकारात्मक दिशामा लान ऐक्यबद्ध कोसिस गर्नुपर्यो । तपार्इं मेरा गन्थनसँग असहमत हुन सक्नुहुन्छ । आउनुस् मिलेर बहस गरौं । मधेशको शिक्षा सपार्न कोही आकाशबाट देवदूत आउँदैन, कोर्स करेक्सन हामी आफैंले गर्नुपर्छ । हरेक प्रकारका दासताहरूलाई चुँडाल्ने तरिका सडक संघर्षभन्दा पनि विद्यालय सुधार हो भन्ने बुझौं र केही गरौं ।"
बालबालिकालाई विद्यालयबाहिरको शिक्षा,"प्रसिद्ध दार्शनिक जिन ज्याक्स रुसोले भनेका छन् किताबहरू थन्काऊ, पर्खालहरू भत्काऊ र बालबालिकालाई प्रकृतिमा विचरण गर्न सिकाऊ । रुसोले बालबालिकालाई कक्षाकोठाभित्र मात्र थुनेर दिइने शिक्षा रूखो, नीरस र अनुत्पादक हुन्छ भन्थे । विद्यार्थीलाई हप्ताभरि विद्यालयको अग्ला पर्खालभित्र थुनेर मात्र सम्पूर्ण मानवोपयोगी तथा व्यवहारोपयोगी सिकाइ सम्भव हुँदैन पनि । विद्यालयबाहिरको वातावरणबाट पनि बालबालिकालाई प्रशस्त ज्ञानसिप आर्जन गर्ने अवसर उपलब्ध गराउनुपर्छ । विकसित मुलुकहरूले यस्तो तरिकाको अनुसरण गरेका छन् । त्यहाँ बालबालिका कक्षाकोठाको सिकाइका अतिरिक्त स्वाध्ययन वा विभिन्न ठाउँको भ्रमणबाट ज्ञान आर्जन गरिरहेका हुन्छन् । सीप सिकाउँदै दिइने शिक्षाले बालबालिकालाई स्वावलम्बी र सक्रिय बनाउने भएकाले विकसित मुलुकमा विद्यालय शिक्षालाई रोजगारीसँग जोड्ने प्रयत्न गरिएको हुन्छ । हामीकहाँ भने औपचारिक शिक्षाका नाममा वर्षदिनभरि कक्षाकोठामा मात्र सीमित गर्दा बालबालिकाले हेरेर, घुमेर र स्पर्श गरेर सिक्ने अवसर गुमाइरहेका छन् । घोकाएको भन्दा प्रकृतिमा विचरण गरी सिकेका कुरा धेरै स्मरणीय र प्रभावकारी हुन्छन् । त्यसैले त, बालबालिकालाई कक्षाकोठाबाहिर ल्याएर अवलोकन र निरीक्षण गर्न प्रेरित गर्नुपर्छ । वर्षमा १८० देखि २०० दिनसम्म पढाइ हुने अमेरिकामा बालबालिकाका शारीरिक, मानसिक र संवेगात्मक विकासका लागि कक्षाकोठाको सिकाइका साथसाथै अतिरिक्त क्रियाकलापहरूमा पनि उत्तिकै जोड दिइन्छ । शिक्षा कक्षाभित्रको ज्ञान प्राप्ति मात्र नभई जीवन जिउने अनुपम कला र कडी हो भन्ने बुझाइन्छ । विद्यार्थीका लागि आराम र घुमफिरलाई गौण ठानेर हरबखत पढ्न र घोक्न मात्र बसेको देख्न चाहन्छन् हाम्रा शिक्षक र अभिभावक । विद्यार्थीले गृहकार्य गर्न नभ्याएको, स्वाध्ययनमा समय दिन नपाएको र एकोहोरो सिकाइले विद्यार्थीका सृजनशीलतामै ह्रास आइरहेको विशेषतः निजी विद्यालयहरूको सूक्ष्म अनुगमनबाट थाहा पाउन सकिन्छ । परीक्षामुखी सिकाइ प्रणाली भएकाले हाम्रा बालबालिका पाठ्यपुस्तकको रटानबाहेक अन्यत्र माध्यमबाट सिक्ने वा सोच्ने समय पाउँदैनन् । हप्ताको छ दिन ६ देखि ७ घण्टासम्म पढाइ हुने हाम्रा विद्यालयमा कक्षा ९ तथा १० का बालबालिका त बिहान ६ देखि बेलुका ७ बजेसम्म विद्यालयमै हुन्छन् । एसईई परीक्षाका तयारीका नाममा शैक्षिक सत्रको सुरुदेखि नै प्रायः टहरामुनिका अध्यारा र साँघुरा कक्षामा लगातार दुईदेखि पाँच पिरियडसम्म एउटै कक्षामा एउटै शिक्षकबाट अध्ययन गर्नुपर्ने बाध्यताले ती विद्यार्थीहरू उकुसमुकुस भइरहेका हुन्छन् । शिक्षकले नै स्वाध्ययन र अवलोकन भ्रमणबाट पनि विद्यार्थीलाई स्वयम् सिक्नबुझ्नका लागि अभिप्रेरित गर्नुपर्नेमा यस्ता अभ्यास हाम्रा विद्यालयमा पाइँदैन । सरकारी विद्यालयमा त अधिकांश शिक्षक कक्षामा पस्छन्, विद्यार्थीलाई पढपढ भन्छन् र आफूचाहिँ निद्रा वा मोबाइलमा मस्त हुन्छन् । यो रोग क्रमशः निजी विद्यालयमा पनि झांगिँदै छ । संविधानको धारा ३१ ले प्रत्येक नागरिकलाई आधारभूत तहमा अनिवार्य र निःशुल्क शिक्षाको व्यवस्था गरेको छ, जस अनुसार आधारभूत तहका सम्पूर्ण कक्षा निजी विद्यालयबाट झिकेर सरकारले मात्र सञ्चालन गर्ने गरी यही शैक्षिक सत्रबाट व्यवस्था गर्नुपर्ने हो । निःशुल्क शिक्षाको मौलिक अधिकार सुनिश्चित गर्न विद्यालय शिक्षामा मात्र कुल बजेटको २० प्रतिशत रकम छुट्याउनुपर्ने हो । तर हाल सालाखाला १० प्रतिशत मात्र छुट्याएकाले सरकार नागरिकको संविधानमा उल्लिखित शैक्षिक हकप्रति संवेशनशील नभएको स्पष्ट हुन्छ । अक्षर मात्र चिन्ने नर्सरी कक्षामै नागरिकले लाखौं रकम खर्च गरिरहेको सरकार कहिलेसम्म मुकदर्शक भएर हेरिरहने ? शिक्षा भनेको शैक्षिक संस्थामा पढ्ने, सिक्ने मात्र नभई अन्यत्र क्षेत्रमा पनि जीवनोपयोगी सिकाइ क्रियाकलापतर्फ उन्मुख हुँदै जाने हो भन्ने धारणाबाट हाम्रा पाठ्यपुस्तक र शिक्षकहरू अझै अभिप्रेरित देखिँदैनन् । विद्यार्थीले समयमै पाठ्यपुस्तक नपाएकामा, शिक्षक नियुक्तिको उचित व्यवस्थापन नभएकामा, प्रधानाध्यापकहरूले आफ्नो जिम्मेवारी र उत्तरदायित्व निर्वाह नगरेकामा, विद्यालयमा शैक्षिक भौतिक वातावरण उपयुक्त नभएकामा सरोकारवालाहरूले खासै चासो राख्दैनन् । शैक्षिक सत्र सुरु भएको महिना दिन हुन आँटिसक्यो । विद्यार्थीहरू पाठ्यपुस्तकबिना नै कक्षामा प्रवेश गरिसकेका छन् । शिक्षकहरू पाठ्यपुस्तक नभएको बहानामा शिक्षणमा आलटाल गरिरहेका छन् । विद्यार्थीहरू पनि सिकाइमा केन्द्रित हुनै सकेका छैनन् । पाठ्यपुस्तकको पर्खाइमा लामो समय खेर फाक्नुभन्दा विद्यालयको चारकिल्लाबाहिर पनि सिकाइलाई निरन्तरता दिन र अझ विभिन्न माध्यमबाट प्रभावकारी र स्मरणीय बनाउन सकिन्छ भन्ने तथ्य शिक्षकविद्यालय प्रशासनले बुझ्नु जरुरी छ । अभिभावकले पनि छोराछोरीलाई पार्क लैजाने, पौडी खेलाउने, अरू भाषा सिकाउने लगायत गतिविधिमा सक्रिय बनाउनुपर्छ । बिदाका दिन विद्यार्थीहरू घरमै बसेर पनि विभिन्न माध्यमबाट सिकिरहेका हुन्छन् । प्रविधिको विकासका कारण अब पढ्नका लागि सारा दिन विद्यालय नै धाउनुपर्ने र शिक्षकले नै भट्याउनु, भनिदिनु, सिकाइदिनु वा जसरी पनि भ्याइदिनुपर्ने अवस्था रहेन । विद्यालय तहदेखि नै स्वाध्ययन तथा अवलोकन भ्रमणबाट पनि विद्यार्थीले अझ राम्रो सिक्नेबुझ्ने भएकाले विश्वका धेरै मुलुकले अपनाइरहेका दुईदिने विद्यालय बिदालाई हामीले पनि अंगीकार गर्नुपर्छ । तर, सरोकारवालाको दबाब र निजी विद्यालयहरूका प्रभावमा परेर सरकार यो निर्णयबाट पछि हट्यो । सातामा एक दिन मात्र बिदा दिइएको हाम्रा विद्यालयको हालसम्मको शैक्षिक गुणस्तरप्रति हामी सबै जानकार छौं । यसबाट पनि स्वाध्ययनका लागि अतिरिक्त समय र अवसरको खाँचो खट्किएको बुझ्न सकिन्छ । सरोकारवालाहरूले अब विद्यालयभित्र र बाहिर जुनसुकै माध्यमबाट सिक्नेसिकाउने प्रणाली व्यवस्थित गर्न सरकारलाई दबाब दिनुपर्छ ।"
नेपालमा बिजुलीको थोक बजार,"विद्युत् बिधेयक स्वीकृत हुनुपर्ने कानुन, नियम र नियमनद्वारा विद्युत् प्रणालीमा खुला पहुँच प्रदान गर्ने एवम् खुला पहुँचअन्तर्गत कुनै अर्को निकायको प्रसारण संरचना प्रयोग गरेबापतको परिवहन शुल्क निर्धारण गर्ने आधार तयार गर्नुपर्ने हुन्छ । नेपालको सन्दर्भमा विद्युत् ऐन, २०४९ ले नै विद्युत् उत्पादकसँग बिजुली खरिद गर्ने, विद्युत् बिक्रीवितरण गर्ने तथा विद्युत् प्रसारणको स्वामित्व नेपाल विद्युत् प्राधिकरणलाई अधिकार दिएको छ । विद्युत्को थोक बजारको स्थापना तथा सञ्चालनका लागि विद्युत् ऐन तथा नीतिमार्फत एकभन्दा बढी विद्युत् खरिदकर्ता तथा विद्युत् वितरणमा समेत बहुवितरकको व्यवस्था गर्नु आवश्यक छ । एक संस्थालाई विद्युत्सम्बन्धी एक प्रकारको व्यवसाय (उत्पादन, प्रसारण, व्यापार वा वितरण) का लागि मात्र अनुमति दिने व्यवस्था संसद्मा विचाराधीन विद्युत्् विधेयकले गरेकाले सो विधेयक स्वीकृत भएको अवस्थामा यस क्षेत्रमा प्रतिस्पर्धाको नयाँ ढोका खुल्ने आशा गर्न सकिन्छ ।वर्तमान अवस्थामा विद्युत् उत्पादक तथा प्रयोगकर्तालाई प्रणालीमा खुला पहुँच एवम् पारदर्शी हिसाबले परिवहन लगायतका शुल्क निर्धारण हुने व्यवस्था गर्न सके बिजुलीको थोक बजार स्थापना गर्न सकिन्छ, साथै विद्युत् व्यापार गर्ने निकाय वा वितरकले थोक बजारमार्फत बिजुली खरिद गर्ने व्यवस्था भएमा उपभोक्ता विद्युत्को मूल्य थप न्यूनीकरण गर्न सकिन्छ । धिताल विद्युत् नियमन तथा ऊर्जाविज्ञ हुन् ।"
"अफगानिस्तानमा भूकम्प, हजारको मृत्यु","एजेन्सीहरू (काबुल)  अफगानिस्तानमा बुधबार गएको शक्तिशाली भूकम्पका कारण कम्तीमा १ हजार जनाको मृत्यु भएको छ । कम्तीमा १ हजार ५ सय जना घाइते भएका अधिकारीहरूले जनाएका छन् ।दक्षिणपूर्वी अफगानिस्तानको खोस्त सहरभन्दा करिब ४४ किलोमिटर टाढा केन्द्रबिन्दु बनाएर स्थानीय समयअनुसार बुधबार बिहान १३० बजे भूकम्प गएको हो । भूकम्पको समयमा मानिसहरू सुतिरहेका कारण पनि धेरैको मृत्यु भएको अधिकारीहरूको भनाइ छ । अमेरिकी भौगर्भिक अध्ययन निकाय यूएसजीएसका अनुसार जमिनको सतहभन्दा ५१ किलोमिटर तल ६१ म्याग्निट्युडको भूकम्प गएको हो । भूकम्पले पक्तिका प्रान्तमा बढी क्षति पुर्याएको छ । त्यहाँ दर्जनौं पहिरोहरू गएका र कच्ची घरहरू भत्किएका छन् । सामाजिक सञ्जालमा सार्वजनिक तस्बिरमा सुरक्षाकर्मीले भग्नावशेषमा फसेकाको उद्धार गरिरहेका देखिन्छ । भग्नावशेषबाट निकालिएका घाइतेलाई स्ट्रेचरबाट अस्पताल पुर्याएको तस्बिरमा देखिन्छ । दुर्गम क्षेत्रका घाइतेलाई हेलिकोप्टरबाट अस्पताल पुर्याइएको छ । पक्तिका प्रान्तका सूचना प्रमुख मोहम्मद अमिन हजिफिले भूकम्पका कारण १ हजार जनाले ज्यान गुमाएका र १ हजार ५ सय जनाभन्दा बढी घाइते भएका पुष्टि भइसकेको जनाएका छन् । उद्धार टोलीले भग्नावशेषमा पुरिएकाहरूको खोजी गरिरहेको हजिफिको भनाइ छ । तालिवान नेता हिबतुल्लाह अखुन्दजादाले भूकम्पका कारण सयौं घरहरू भत्किएका र मृतकको संख्या बढ्न सक्ने बताएका छन् । उनले अन्तर्राष्ट्रिय समुदायसँग सहयोगका लागि आग्रह गरेका छन् । उक्त क्षेत्रमा थप विपद् आउन नदिन तत्काल उद्धार टोली पठाउन हामी दाताहरूलाई आग्रह गर्छौं, उनले भने । अफगानिस्तानका लागि यूकेका विशेष प्रतिनिधि निगेल कसेले आफ्नो सरकार संयुक्त राष्ट्रसघसँग सम्पर्कमा रहेको र सहयोगका लागि तयारी अवस्थामा रहेको बताएका छन् । तपार्इं जुन टोलमा जानुहुन्छ, आफन्तहरू गुमाएका स्थानीय शोकमा छन्, पक्तिका प्रान्तका एक पत्रकारलाई उद्धृत गर्दै बीबीसीले उल्लेख गरेको छ । केन्द्रबिन्दुभन्दा करिब ५ सय किलोमिटर टाढासम्म भूकम्पको झड्का महसुस भएको जनाइएको छ । अफगानिस्तानबाहेक पाकिस्तान र भारतका केही क्षेत्रमा समेत भूकम्पको धक्का महसुस भएको युरोपेली भूकम्प मापन केन्द्र ईएमएससीले जनाएको छ । स्थानीयका अनुसार अफगान राजधानी काबुल र पाकिस्तानी राजधानी इस्लामाबादसम्म पनि भूकम्पको धक्का पुगेको थियो । तर ती स्थानमा कुनै क्षति पुगेका समाचार सार्वजनिक भएको छैन । भौगोलिक अवस्थितिका आधारमा अफगानिस्तान भूकम्पीय जोखिमयुक्त क्षेत्रमा रहेको मानिन्छ । अफगानिस्तानका ग्रामीण भेगका मानिसले बलियो घर नबनाउने भएकाले सानो भूकम्पले पनि त्यहाँ ठूलो मानवीय क्षति पुर्याउने गरेको छ । अफगानिस्तानमा प्रत्येक वर्ष भूकम्पका कारण सरदर ५ सय ६० जनाको ज्यान जाने गरेको छ । पछिल्लो एक दशकमा त्यहाँ भूकम्पका कारण ७ हजार जनाभन्दा बढीको मृत्यु भइसकेको छ । सन् १९९१ को फेब्रुअरी १ मा गएको भूकम्पका कारण अफगानिस्तान र पाकिस्तानमा १ हजार ५ सय जनाको मृत्यु भएको थियो । ६९ म्याग्निच्युटको भूकम्पको कम्पन उत्तरी भारत र ताजिकिस्तानसम्म महसुस गरिएको थियो ।"
बैंकद्वारा स्रोतबिनै ४ खर्बको कर्जा स्वीकृत,"(काठमाडौं)  लगानीयोग्य रकम अभावमा कर्जा प्रवाह गर्न नसकिएको भनिएको समयमा पनि बैंक तथा वित्तीय संस्थाले करिब ४ खर्ब रुपैयाँ बराबरको कर्जा स्वीकृत गरेका छन् । यो बैंक तथा वित्तीय संस्थाले सबै प्रक्रिया पूरा भएर ऋणीको खातामा पैसा राख्न बाँकी रहेको अवस्था हो । तरलता अभाव भएर लगानी गर्ने पैसा नभएको भनिएको अवस्थामा पनि बैंक तथा वित्तीय संस्थाले यति ठूलो परिमाणमा कर्जा स्वीकृत गर्नुलाई वित्तबजारमा चासोका रूपमा हेरिएको छ ।बैंक तथा वित्तीय संस्थाले स्वीकृत गरेर प्रतिबद्धता व्यक्त गरिसकेको सबै कर्जा एकैपटक भुक्तानी गर्ने भन्ने हुँदैन । परियोजनाको प्रकृति, बैंक र ग्राहकबीचको सम्झौतालगायतका चरणबद्ध (किस्ता) आधारमा पनि ऋणीको खातामा बैंकले पैसा राखिदिन्छ । तर, अहिले बैंक तथा वित्तीय संस्थाले स्वीकृत गरेर प्रवाह गर्न बाँकी कर्जाको प्रकृति हेर्दा चरणबद्ध रूपमा दिनुपर्ने ऋण नभई पैसा नभएकै कारणले रोकेको देखिने राष्ट्र बैंक स्रोतले बताएको छ । यसरी आफूसँग पैसा नभएको र निश्चित समयमा रकम आउने सुनिश्चितता समेत नभएको अवस्थामा बैंक तथा वित्तीय संस्थाले धेरै कर्जा स्वीकृत गरेर राख्नुले बैंकहरू योजनाबद्ध रूपमा नचलेको पुष्टि हुने जानकारहरू बताउँछन् ।राष्ट्र बैंकको तथ्यांकअनुसार गत वैशाखसम्म २७ वटा वाणिज्य बैंकहरूले स्वीकृति गरेर कर्जा दिने प्रतिबद्धता व्यक्त गरेको रकम मात्रै ३ खर्ब ८३ अर्ब रुपैयाँ छ । गत पुससम्म यस्तो रकम करिब ३ खर्ब ५५ अर्ब रुपैयाँ थियो । विकास बैंक र फाइनान्स कम्पनीमा पनि केही स्वीकृत कर्जाको भुक्तानी बाँकी छ । त्यो सबै जोड्दा वित्तीय प्रणालीमा करिब ४ खर्ब रुपैयाँ बराबरको स्वीकृत कर्जाको भुक्तानी बाँकी रहेको बताइएको छ ।स्रोतको सुनिश्चता नभईकन बैंक तथा वित्तीय संस्थाले कर्जा स्वीकृत गरेको देखिएको राष्ट्र बैंकका प्रवक्ता गुणाकर भट्टले बताए । स्रोतको सुनिश्चितता नभएको अवस्थामै कर्जा प्रवाहको प्रतिबद्धता व्यक्त गर्दा समयमा ऋणीलाई पैसा दिन सकिँदैन । त्यसो हुँदा बैंकलाई र परियोजना दुवैलाई समस्या हुन्छ, उनले भने, यसकारण बैंकहरूले आफैं सजग र जिम्मेवार भएर आफ्नो वार्षिक व्यावसायिक योजनाअनुसार व्यवसाय विस्तार गर्नुपर्छ । यसरी स्रोत (निक्षेप) र कर्जा प्रवाहबीच असन्तुलनको अवस्था आउन नदिन बैंक तथा वित्तीय संस्थालाई व्यावहारिक र यथार्थपरक वार्षिक वित्तीय योजना बनाउन राष्ट्र बैंकले सुझाव दिँदै आए पनि उनीहरू त्यसमा कटिबद्ध नदेखिएको उनको भनाइ छ ।हरेक आर्थिक वर्षको मौद्रिक नीतिमार्फत राष्ट्र बैंकले उक्त वर्षका लागि कर्जा विस्तारको लक्ष्य तय गरेको हुन्छ । सोही लक्ष्य प्राप्तिलाई अधिकतम सीमा मानेर बैंक तथा वित्तीय संस्थाले पनि उक्त वर्षका लागि आफ्नो व्यावसायिक योजना बनाउनुपर्छ र त्यो योजना राष्ट्र बैंकमा पनि बुझाउनुपर्छ । सोही योजनाअनुसार वर्षभरिमा बैंक तथा वित्तीय संस्थाले व्यवसाय विस्तार गर्नुपर्छ । तर, पछिल्ला महिनाहरूमा अधिकांश बैंक तथा वित्तीय संस्थाले आफैंले बनाएको वार्षिक योजनाविपरीत व्यवसाय विस्तार गरिरहेको तथ्य राष्ट्र बैंकले फेला पारेको छ ।राष्ट्र बैंक स्रोतका अनुसार सञ्चालनमा रहेका २७ वटा वाणिज्य बैंकमध्ये गत चैतसम्म एक दर्जन बढी बैंकले आफ्नो वार्षिक लक्ष्यको ७५ देखि सय प्रतिशतसम्म बढी व्यवसाय विस्तार गरेका छन् । गत चैतसम्म ९ वटा वाणिज्य बैंकले आफ्नो वार्षिक लक्ष्यभन्दा ७५ प्रतिशत बढी र ४ वटा बैंकले लक्ष्यको सय प्रतिशतभन्दा बढीले कर्जा विस्तार गरेको देखिन्छ, राष्ट्र बैंक स्रोत भन्छ, सोही अवधिमा ३ वटा बैंकले लक्ष्यभन्दा ७५ प्रतिशत बढी र २ वटा बैंकले लक्ष्यभन्दा सय प्रतिशत बढी निक्षेप संकलन गरेको देखिन्छ । उल्लिखित तथ्यांकले बैंक तथा वित्तीय संस्थाले योजनाबिनै व्यावसायिक योजना बनाइरहेको देखाउँछ ।बैंक तथा वित्तीय संस्थाले स्रोतको सुनिश्चितता नहेरी कर्जा स्वीकृत गरिरहेको चालु आर्थिक वर्षका ११ महिनामा उनीहरूले संकलन गरेको निक्षेप र प्रवाह गरेको कर्जाको रकमबाट स्पष्ट हुन्छ । गत साउनदेखि जेठसम्म वाणिज्य बैंकहरूले कुल १ खर्ब ९१ अर्ब रुपैयाँ निक्षेप संकलन गरेका छन् । जसअनुसार गत जेठ मसान्तसम्म कुल निक्षेप ४३ खर्ब ९३ अर्ब रुपैयाँ पुगेको छ । गत असार मसान्तमा यस्तो निक्षेप ४२ खर्ब १ अर्ब रुपैयाँ थियो । यस्तै, गएको ११ महिनामा वाणिज्य बैंकहरूले ४ खर्ब ७३ अर्ब रुपैयाँ बराबर थप कर्जा प्रवाह गरेका छन् । जसअनुसार गत जेठ मसान्तसम्म कुल कर्जा प्रवाह ४१ खर्ब ९४ अर्ब रुपैयाँ पुगेको छ । गत असार मसान्तसम्म यस्तो कर्जा कुल ३७ खर्ब २१ अर्ब रुपैयाँ थियो । उल्लिखित तथ्यांकले गएको ११ महिनामा बैंकहरूले संकलन गरेको निक्षेपको तुलनामा प्रवाह गरेको कर्जा २ खर्ब ८२ अर्ब रुपैयाँ बढी हो । अपेक्षित रूपमा निक्षेप संकलन नभइरहेको अवस्थामा पनि बैंक तथा वित्तीय संस्थाले धमाधम कर्जा स्वीकृत गरेकै कारण वित्तीय प्रणालीमा समस्या आएको आरोप विज्ञहरूले लगाउने गरेका छन् ।स्रोतको सुनिश्चितता नहेरी कर्जा प्रवाहका लागि स्वीकृति दिनु राम्रो नभएको बैंकर्स संघका पूर्वअध्यक्ष भुवन दाहाल बताउँछन् । यद्यपि यो चालु आर्थिक वर्ष मौद्रिक नीतिमार्फत राष्ट्र बैंकले सीसीडी अनुपात हटाएर ९० प्रतिशत कर्जा निक्षेप (सीडी) अनुपात लागू गर्यो । त्यसका लागि एक वर्ष (यही असार मसान्त) सम्म समय दिएकाले बैंक तथा वित्तीय संस्थाले आर्थिक वर्षको अन्त्यमा सरकारी खर्च बढ्ने भएकाले बजारमा तरलता बढ्ने अनुमानका आधारमा धेरै कर्जा प्रवाह गरेको हुन सक्ने दाहालको तर्क छ । चालु आर्थिक वर्षको पहिलो ३४ महिनामा बैंक तथा वित्तीय संस्थाले आक्रामक रूपमा कर्जा विस्तार गरेकाले अहिलेको अवस्था आएको वित्तीय क्षेत्रका जानकार एवं चार्टर्ड एकाउन्टेन्ट अनलराज भट्टराईले बताए । यो वर्ष बैंकहरूको अनुमान पनि मिलेन । जुन रूपमा निक्षेप बढ्ला भन्ने अनुमान थियो । कोभिड१९ पछि अपेक्षित रूपमा निक्षेप बढ्न सकेन । यो प्रवृत्ति नेपालमा मात्र नभएर विश्वका प्रायः सबै राष्ट्रमा देखियो, उनले भने, जबकि आर्थिक वर्षको पहिलो ३४ महिनामै बैंकहरूले करिब ४ खर्ब रुपैयाँ लगानी गरिसकेका थिए । असार मसान्तभित्र सीडी अनुपात ९० प्रतिशतमा झार्नुपर्नेलगायत अन्य विभिन्न सुविधाका कारणले चालु आर्थिक वर्षमा स्रोत नभएको अवस्थामा पनि बैंकहरूले धेरै कर्जा स्वीकृत गरेको हुन सक्ने उनको तर्क छ ।तर, बैंकहरू भने आफूहरूले हचुवाको भरमा लगानी गरेको मान्न तयार छैनन् । हाल स्वीकृत भएको कुल कर्जामध्ये ठूलो हिस्सा कन्सोटिएम लोन हो । बाँकी चालु पुँजी कर्जा र केही आवधिक कर्जा हो । सबै क्षेत्रमा स्वीकृत भएको कर्जा राष्ट्र बैंकले दिएको निर्देशनको सीमाभित्र रहेर गरिएको हो, बैंकर्स संघका अध्यक्ष अनिलकुमार उपाध्यायले भने, तर यो वर्ष प्रतिबद्धताअनुसार बैंकले कर्जा प्रवाह गर्न सक्ने अवस्था छैन । यसकारण पनि बैंकहरूले आउँदो साउन, भदौ, असोजमा भुक्तानी गर्ने गरी अहिले कर्जा स्वीकृत गरेको अवस्था छ ।अर्थतन्त्र यो अवस्थामा आउला, तरलता अभावको समस्या यति लामो समयसम्म जाला भन्ने अनुमान यो वर्षको सुरुमै हुन नसक्दा अहिले स्वीकृत भएर बसेको कर्जा धेरै देखिएको उनको भनाइ छ । चालु आर्थिक वर्ष सकिन करिब २०२२ दिन मात्र बाँकी रहेकाले यो वर्ष राष्ट्र बैंकले तय गरेको १९ प्रतिशतको कर्जा विस्तारको लक्ष्य पनि प्राप्ति गर्न नसकिने उनले स्पष्ट पारे । गत वैशाखसम्म बैंक तथा वित्तीय संस्थाबाट निजी क्षेत्रमा प्रवाहित कर्जा १३४ प्रतिशतले बढेको छ । अघिल्लो वर्षको सोही अवधिमा यस्तो कर्जा २३८ प्रतिशतले बढेको थियो । वार्षिक बिन्दुगत आधारमा वैशाख मसान्तमा बैंक तथा वित्तीय संस्थाबाट निजी क्षेत्रतर्फ प्रवाहित कर्जा १६६ प्रतिशतले बढेको छ । यस्तै, १० महिनमा बैंक तथा वित्तीय संस्थामा रहेको निक्षेप ५० प्रतिशतले बढेको छ । अघिल्लो वर्षको सोही अवधिमा यस्तो निक्षेप १४३ प्रतिशतले बढेको थियो । वार्षिक बिन्दुगत आधारमा वैशाख मसान्तमा बैंक तथा वित्तीय संस्थामा रहेको निक्षेप ११५ प्रतिशतले बढेको छ । चालु आर्थिक वर्षमा सुरुदेखि नै वित्तीय प्रणालीमा तरलता अभाव देखियो । जुन अहिलेसम्म कायमै छ । यो समस्या आउँदो आर्थिक वर्षमा पनि बैंक तथा वित्तीय संस्थाले भोग्नुपर्ने देखिन्छ । तरलता अभावकै कारण पछिल्लो ३४ महिनादेखि कर्जा प्रवाह ठप्पजस्तै छ । अनिवार्य नगद अनुपात (सीआरआर) कायम गर्न र केही बैंकले थप कर्जा दिन पनि राष्ट्र बैंकबाट स्थायी तरलता सुविधा (एसएलएफ) लिएका छन् ।"
सांसदको बजेट ब्युँताउन गण्डकीमा गठबन्धन एकढिक्का,"प्रदेश सरकारको कार्यविभाजन नियमावलीमा रहेर दिएको मन्त्रालयको कार्यक्षेत्र र विषयगत मन्त्रालयले तयार गरेको बजेट र कार्यक्रमको आधारमा सबै प्राविधिक काम हामीले सकेका हौं, उनले भने, बजेट कार्यान्वयन भए यति बजेट भुक्तानी दिन समस्या हुँदैन भनेर तुलनात्मक रुपमा धान्न सक्ने बजेट ल्याएका छौं । निर्वाचन क्षेत्र पूर्वाधार विकास कार्यक्रम राख्ने नराख्ने विषय राजनीतिक भएकाले यसतर्फ आफूलाई केही थाहा नभएको जनाउँदै बजेटमा नयाँ कार्यक्रम थप्ने र रकमको अंक थपघट नहुने उनले स्पष्ट पारे ।भौतिक पूर्वाधार, सहरी विकास तथा यातायात व्यवस्थामन्त्री एवं सरकारका प्रवक्ता कुमार खड्काले निर्वाचन क्षेत्र पूर्वाधार विकास कार्यक्रमको विषयमा आफूलाई कुनै पनि सूचना प्राप्त नभएको बताए । मलाई बजेट र यो कार्यक्रमको विषयमा केही पनि जानकारी छैन, अर्थमन्त्री या मुख्यमन्त्रीसँगै कुरा गर्नुस्, उनले भने । अर्थमन्त्री बरालले ३५ अर्ब ९० करोड ९० लाख रुपैयाँको बजेट सार्वजनिक गरेका थिए । प्रदेश सरकारको पहिलो वर्ष पनि नसमेटेको उक्त कार्यक्रम सांसदहरूको तीव्र विरोधका कारण पछिल्ला ३ वटा बजेटमा समावेश गरिँदै आइएको छ ।"
इम्बोस्ड नम्बर प्लेटको डिजाइन नै त्रुटिपूर्ण,"(काठमाडौं)  इम्बोस्ड नम्बर प्लेटको डिजाइन नै त्रुटिपूर्ण रहेकाले सवारी साधनमा जडान गर्नै समस्या हुने र जसोतसो गरिए पनि प्लेट झर्ने अवस्था रहेको पाइएको छ । प्रतिनिधिसभाअन्तर्गत राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्याकंन समितिले बुधबार इम्बोस्ड नम्बर प्लेट जडानसम्बन्धमा गरेको छलफलमा यातायात व्यवस्था विभागका महानिर्देशक नमराज घिमिरेले त्रुटिपूर्ण डिजाइनकै कारण प्लेट धोल्लो भई झर्ने गरेको स्विकारे ।सबै गाडीमा पछाडिको प्लेट वर्गाकार लाग्दैन, आयातकार लाग्छ । इम्बोस्ड नम्बर प्लेट डिजाइन गर्दा यसको कल्पनै गरिएको थिएन, उनले समितिमा भने, अगाडिको प्लेटका लागि मात्रै आयातकार कल्पना गरिएको थियो । यही एक त्रुटिले पछाडिको प्लेट धोल्लो जस्तो देखिने गरेको छ । सवारी साधनमा प्लेटको माथिबाट २ वटा किला (नट) राख्ने ठाउँ मात्र हुने र तलको भाग अड्याउनुपरे गाडीमै थप प्वाल पार्नुपर्ने अवस्था रहेको उनले बताए ।विशेषगरी मोटरसाइकललाई डिजाइन गरिएको प्लेटको आकार ठूलो भएकाले धेरै समस्या देखिएको छ । अन्तर्राष्ट्रिय स्तरमै यसको आकार सानो बनाउन नमिल्ने उनले दाबी गरे । तर यसो नगर्दा प्लेट राख्ने ठाउँभन्दा बाहिर निस्कन्छ, जसका कारण ग्यारेज वा पार्किङमा राख्दा अर्कोसँग ठोक्किन्छ, उनले भने, यो एल्मुनियम भएकाले प्लेट फ्रेम राखेर डिजाइन गर्नुपर्ने हो, नराख्दा समस्या भएको छ । फ्रेम नराख्दा गुडाउँदा हल्लिने र किलाका कारण एल्मुनियम कुच्चिने र प्वाल ठूलो भएर प्लेट नै झर्ने गरेको उनले स्विकारे । छलफलमा पूर्वमन्त्री एवं एमाले सांसद भीम रावलले इम्बोस्ड नम्बर प्लेट अंग्रेजीमा लेख्नुपर्ने कारणबारे सोधेका थिए । नेपालको संविधानको धारा ७ मा सरकारी कामकाजको भाषा देवनागरी लिपिमा लेखिने र नेपाली भाषा नेपालको सरकारी कामकाजको भाषा हुने भन्ने छ, उनले भने, नेपाल सरकारले संविधानको सम्मान गर्नु पर्दैन ? त्यतिबेला जसले गरे, नेपालको संविधान मिचेको होइन ? उनीहरूलाई संविधान मिच्ने अधिकार छ ? उनले जडानको ठेक्का लिने विदेशी कम्पनीले कुल रकमको ७० प्रतिशत लैजाने कुरा गलत रहेको बताए । २५ लाख सवारी साधनमा २ वर्षभित्रै नम्बर प्लेट परिवर्तन गर्नुपर्यो भने के हुन्छ ?, उनले भने, सम्झौता भएको २ वर्षमै कालोसूचीमा पर्ने कस्तो कम्पनीलाई ठेक्का दिइएको हो ?विदेशीले नेपाली भाषा समाप्त पार्ने खेल खेलीरहेकाले यसमा पुनर्विचार गर्न जरुरी रहेकोमा उनले जोड दिए । यसबारे सरकारले प्रष्ट नपार्दासम्म म इम्बोस्ड नम्बर प्लेट राख्दिनँ, यसमा सरकारको निरकुंशता चल्दैन, उनले भने, सरकारले दण्डित गर्छु भनेको छ । मलाई १ वर्ष जेल हालोस्, तयार छु ।भौतिक पूर्वाधार तथा यातायात मन्त्रालयका सचिव गोपालप्रसाद सिग्देलले इम्बोस्ड नम्बर प्लेट राख्नेबारे आर्थिक वर्ष ०७२७३ कै बजेट वक्तव्यमा उल्लेख भएअनुसार काम अघि बढेको बताए । २०७३ सालमा यसको ठेक्काको प्रक्रिया अघि बढेको उनको भनाइ छ । इम्बोस्ड नम्बर प्लेटमा काम गरेका नेपाली कन्ट्रयाक्टर वा सप्लायर्स नभएका कारण यसलाई अन्तर्राष्ट्रिय ठेक्का (आईसीबी) गरिएको हो, उनले भने, त्यहीअनुसार विदेशी कम्पनीबीच प्रतिस्पर्धा गराएर ठेक्का सम्झौता गरिएको हो । कालोसूचीमा भएको कम्पनीलाई किन ठेक्का दिइयो भन्ने कुरामा सम्झौता गर्ने समयमा कम्पनी कालोसूचीमा नरहेको उनको प्रस्टीकरण थियो । भाषाको हकमा अंग्रेजीमा हुँदा सबै विदेशीले सहजै पढ्न सक्ने र बाह्य मुलुकका संयन्त्रले पनि सवारीको नम्बर रिड गर्न सक्ने भएकाले प्रयोग गरिएको उनको भनाइ थियो ।विभाग महानिर्देशक घिमिरेले इम्बोस्ड नम्बर प्लेटमा प्रयोग भएको भाषा, कन्ट्रयाक्टर छनोट, गुणस्तर र मूल्यका सम्बन्धमा बढी कुरा उठेको बताए । भुटान, बंगलादेश, भारत, नेपालबीच भएको अन्तरदेशीय पारवहन सम्झौतामा नेपालले हस्ताक्षर गरेको र वान बेल्ट वान रोडको अवधारणा विकास भइरहेको अवस्थामा नेपाली सवारीसाधन अन्य मुलुकमा समेत सञ्चालन गर्नुपर्ने भएकाले त्यसका लागि अंग्रेजी नम्बर प्लेट आवश्यक रहेको उनले बताए । त्यसैले यी सबै मुलुकमा एउटै भाषामा नम्बर प्लेट हुनुपर्छ भन्ने उनको तर्क छ । सवारी तथा यातायात व्यवस्था ऐन, २०४९ को २०७४ साउन २५ मा संशोधित अनुसूची (२) को १२ नम्बरमा इम्बोस्ड प्लेटको अक्षर, अंक अंग्रेजीमा हुने भन्ने छ, उनले भने, यही व्यवस्था संशोधन गरेर यो भाषा भएको छ, यसलाई नेपाली बनाउन चाहे ठूलो समस्या छैन, लागतको कुरा मात्र हो ।उनका अनुसार यसको ठेक्का बंगलादेश र अमेरिकाको डेकाटुरटाइगर आईटी कम्पनीले ०७३ जेठ १९ मा ज्वोइन्ट भेन्चरमा लिएका हुन् । सम्झौता भएको ६ वर्षमा जम्मा २५ हजार सवारीमा मात्र प्लेट जडान गरिएको छ । ०७८ असारमा सम्झौताको म्याद सकिए पनि २८ महिनाका लागि थप गरिएको छ । जसअनुसार अब १६ महिना बाँकी छ । यसमा सरकारको एक रुपैयाँ पनि खर्च नहुने उनको दाबी छ । २५ लाखमध्ये अब २४ लाख ७५ हजार सवारीमा नम्बर प्लेट लगाउनु पर्छ । जसको मूल्य निर्धारण सवारी तथा यातायात व्यवस्था नियमावली, २०५४ को अनुसूची ६ मा मोटरसाइकलका लागि २५ सयदेखि ठूला ट्रकलाई ३६ सयसम्म व्यवस्था गरिएको छ, उनले भने, उसले नम्बर प्लेट तयार गरेर दिएपछि त्यसको भुक्तानी गर्दै जाने हो । ठेक्का रकम करिब ४ अर्ब ६८ करोड रुपैयाँ रहेको छ । २५ लाख सवारीमा इम्बोस्ड जडान गर्दा करिब ७ अर्ब ३९ करोड रुपैयाँ सेवाग्राहीबाट उठ्नेछ, उनले भने, सरकारले यो योजनाबाट उठेको रकममध्ये ३० प्रतिशत अर्थात करिब २ अर्ब ४० करोड रुपैयाँ राजश्व पाउनेछ । ७० प्रतिशत रकम ठेक्का लिने कम्पनीलाई हुनेछ ।हातले लेखेको नम्बर प्लेट राख्दा पनि १३ १४ सय रुपैयाँ पर्ने उनको दाबी छ । सरकारले लिने ३० प्रतिशत राजश्व हटाउने हो भने हातले लेख्ने नम्बर प्लेटको मूल्यमा इम्बोस्ड नम्बर प्लेट पनि आउँछ, उनले भने, ठेकदार छनोट गर्दा त्यतिबेला पनि कुरा उठेको हो, मुद्दामामिला भएकै हो । यी सबै काम सम्पन्न भएर कार्यान्वयनको अवस्थामा पुगेको हो । बंगलादेशी टाइगर आईटी कम्पनीका मालिक कालोसूचीमा परेको सुनेको र यसको आधिकारिक कागजपत्र केही नपाएको उनले बताए ।उनले ठेक्का लिने कम्पनीले २५ लाख प्लेट मात्र नभई उत्पादन गर्ने कारखाना नै नेपाललाई दिने बताए । त्यसैले उसलाई अर्डर दिएर २५ लाख प्लेट समयमै जडान गर्न सकिएन भने र प्लेट उत्पादन गरेर दिए ९५ प्रतिशत रकम भुक्तानी दिनुपर्ने सम्झौतामा उल्लेख छ, उनले भने, त्यसैले पनि कार्यालयले सबैलाई प्लेट जडान गर्न भनेको हो । अहिले साढे २ लाख प्लेट तयार रहेको तर जडान गर्नेको संख्या कम रहेको उनले जनाए । प्लेट उत्पादनको दर र जडानको दर नमिल्ने भएपछि गत कात्तिक २२ मा राजपत्रमा प्रकाशित सूचनामै टेकेर गत जेठ २० मा इम्बोस्ड नम्बर प्लेट जडान गर्नेबारे परिपूरक सूचना निकालिएको हो, उनले भने, अन्यथा सवारी तथा यातायात व्यवस्था ऐन अनुसार कारबाही हुनेछ भनियो । यो भनेको उक्त ऐनको दफा १६० मा सरकारले तोकेको नम्बर प्लेट नलगाउने सवारीधनीलाई १ वर्ष कैद र ५ हजारदेखि १५ हजार रुपैयाँसम्म जरिवाना गरी सवारी जफत गरिने भन्ने हो ।यो कानुनी व्यवस्था धेरै कडा रहे पनि कार्यान्वयन गर्नुपर्ने अवस्थामा आफूहरू रहेको उनको भनाइ छ । यस्तोमा कर्मचारीले जरिवाना गरेर मात्र छाड्न मिल्दैन । सवारी साधन जफत गरिनेछ भनिएकाले हामीले कडाइका साथ भनेकै हो, यसलाई गम्भिर रुपमा लिन जरुरी छ, उनले भने, इम्बोस्ड नम्बर प्लेट जडानलाई ऐच्छिक रुपमा बुझियो । यो ऐच्छिक होइन, सरकारले कानुनमा व्यवस्था गरेर ल्याइसकेको कुरा हो । उनले साउनबाट नयाँ सवारी दर्ता गर्नेले अनिवार्य इम्बोस्ड नम्बर प्लेट जडान गर्नुपर्ने स्पष्ट पारे ।"
डलर भाउ १२५७२ रुपैयाँ,"(काठमाडौं)  नेपाल राष्ट्र बैंकले बिहीबारका लागि एक अमेरिकी डलरको विनिमय दर १२५७२ रुपैयाँ (बिक्री दर) तोकेको छ । पछिल्ला दिनमा नेपाली मुद्राको तुलनामा अमेरिकी डलरको भाउ (विनिमय दर) लगातार बढेर हरेक दिन नयाँ उचाइमा पुगिरहेको छ । यसै क्रममा बिहीबार हालसम्मै उच्च बिन्दुमा पुगेको हो ।करिब एक साताअघि एक अमेरिकी डलरको विनिमय दर १२५१६ रुपैयाँ थियो । त्यसपछिका ५ दिन १२५२२ रुपैयाँ कायम रह्यो । गत मंगलबार केही घटेर १२५०७ रुपैयाँ कायम भयो । तर, बुधबार फेरि उकालो लाग्दै १२५२२ रुपैयाँमा पुगेकोमा बिहीबार रेकर्ड नै बनाएको हो । गत वर्षको असार मसान्तको तुलनामा वैशाखसम्म अमेरिकी डलरसँग रुपैयाँ ३७१ प्रतिशतले कमजोर (अवमूल्यन) रहेको राष्ट्र बैंकको प्रतिवेदनमा उल्लेख छ । तर, अघिल्लो आर्थिक वर्षको सोही अवधिमा रुपैयाँ २७२ प्रतिशतले बलियो (अधिमूल्यन) थियो । २०७९ वैशाख मसान्तमा अमेरिकी डलर १ को खरिद विनिमय दर १२३६३ रुपैयाँ पुगेको छ, प्रतिवेदनमा भनिएको छ, २०७८ असार मसान्तमा उक्त विनिमय दर ११९०४ रुपैयाँ थियो ।पछिल्ला साढे ४ वर्षमा डलर भाउ करिब २३ रुपैयाँले बढेको छ । सन् २०१७ डिसेम्बरमा १ डलरको भाउ १०२ रुपैयाँ मात्रै थियो । विश्व बजारमा डलरको माग अकासिएपछि भाउ पनि बढेको हो । पछिल्लो पटक गत वैशाख २७ देखि हरेक दिनजसो नयाँ उचाइमा पुगेको डलर भाउ जेठ ६ मा १२४६७ रुपैयाँ पुगेको थियो । त्यसअघि गत फागुन २४ मा १२३४४ रुपैयाँ र २०७७ वैशाख १० मा १२३२४ रुपैयाँसम्म पुगेको थियो ।पछिल्ला केही महिनायता विश्व बजारमा अमेरिकी डलरको माग बढ्दा त्यसको असर भारतीय मुद्रा (भारु) हुँदै नेपाली मुद्रासम्म आइपुगेको हो । नेरु र भारुबीच स्थिर विनिमय दर छ । स्थिर विनिमय दरसँगै नेपालको कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । बुधबार साँझ एक अमेरिकी डलरको विनिमय दर भारु ७८३१ छ । जुन ६ तारिखमा यस्तो विनिमय दर भारु ७८०६ थियो । त्यसयता भारतमा पनि निरन्तर जसो भारु कमजोर बन्दै गएको हो ।"
चौधरी ग्रुपले ल्यायो क्रम्पटन ब्रान्डका एयर कुलर,"काठमाडौं (कास) चौधरी ग्रुपले गर्मी महिनालाई लक्षित गरी क्रम्पटन ब्रान्डका कुलर नेपाली बजारमा ल्याएको छ । जसमा डेजर्ट कुलर, विन्डो कुलर छन् । क्रम्पटन भारतको पुरानो ब्रान्डमध्ये एक हो । आफ्ना उत्पादनमा गुणस्तर, विश्वसनीयता, उत्कृष्ट इन्जिनियरिङ क्षमता तथा डिजाइन अब्बल रहेको कम्पनीको दाबी छ । हनिकम्ब प्याड, वाइड एंगल एयरफ्लो, ठूलो, सजिलो र सफा आइस च्याम्बर आफ्ना एयर कुलरका मुख्य विशेषता रहेको क्रम्पटनले जनाएको छ । लामो समयसम्म चल्ने पम्प भएकाले कडा पानीमा पनि काम गर्ने क्षमता एयरकुलरमा छ । क्रम्पटनका एयर कुलरमा १२ महिनाको वारेन्टी रहेको कम्पनीको नेपालका लागि खरिदकर्ता सीजी इम्पेक्सले जनाएको छ ।"
निक्षेप संकलन र कर्जा वृद्धिमा नेपाल बैंक पहिलो,"काठमाडौं (कास) वाणिज्य बैंकहरूहरूमा निक्षेप संकलन तथा कर्जा विस्तारको वृद्घिमा नेपाल बैंक सबैभन्दा अगाडि देखिएको छ । कर्जा विस्तार वृद्घिका आधारमा पनि नेपाल बैंक नै पहिलो स्थानमा छ । नेपाल राष्ट्र बैंकका अनुसार जेठसम्म अर्थात् चालु आर्थिक वर्षको ११ महिनामा नेपाल बैंकको निक्षेप २५८५ प्रतिशतले वृद्घि भएको छ । कर्जा विस्तार ३२०५ प्रतिशतले बढेको छ । २७ वाणिज्य बैंकहरूमध्ये २१ वटाको निक्षेप बढेको छ भने ६ वटाको घटेको छ । वाणिज्य बैंकहरूको औसत निक्षेप वृद्घिदर ७३७ प्रतिशत रहेको छ । त्यसैगरी, २७ वटै वाणिज्य बैंकहरूको कर्जा विस्तारमा वृद्घि भएको छ । औसतमा वाणिज्य बैंकहरूको कर्जा विस्तारमा १७४९ प्रतिशतको वृद्घि भएको देखिन्छ ।"
एसबीआई बैंकको शाखा पुतलीसडकमा,"काठमाडौं (कास) नेपाल एसबीआई बैंकले पुतलीसडकमा शाखा विस्तार गरेको छ । शाखाको उद्घाटन बुधबार बैंकका अध्यक्ष राविज अरोराले गरे । बैंकले ९१ शाखा, २१ एक्स्टेन्सन काउन्टर, ७ प्रादेशिक कार्यालय तथा १ कर्पोरेट अफिसका साथै १३० एटीएमबाट देशभर सेवा प्रदान गर्दै आएको छ ।"
'होन्डा मनसुन एक्सचेन्ज उपहार योजना,"काठमाडौं (कास) होन्डा टु ह्वीलर्सको आधिकारिक विक्रेता स्याकार ट्रेडिङ कम्पनीले होन्डा मनसुन एक्सचेन्ज उपहार योजना ल्याएको छ । यो योजनाअन्तर्गत प्रत्येक होन्डा मोटरसाइकल तथा स्कुटर एक्सचेन्ज गर्दा ७ हजारसम्मको एक्सचेन्ज बोनस तथा ४ हजार रुपैयाँसम्मको क्यासब्याक पनि हात पार्न सकिनेछ । साथै, फ्री चेकअप र टेस्ट राइडको पनि व्यवस्था रहेको कम्पनीले जनाएको छ । योजना असार ५१० सम्म लागू हुनेछ । यसमा उपत्यकाभित्रका ग्राहकले मात्रै सहभागिता जनाउन सक्नेछन् ।"
ग्लोबल आईएमईले हजयात्रीलाई विदेशी मुद्रा सटही गरिदिने,"काठमाडौं (कास) ग्लोबल आईएमई बैंकले सन् २०२२ को हजयात्रामा जानेहरूलाई आवश्यक पर्ने विदेशी मुद्रा (साउदी रियालसमेत) सटहीको सुविधा प्रदान गर्ने भएको छ । बैंकले हजयात्रीहरूको सुविधाका लागि कान्तिपथ, ठमेल, तीनकुने र सिनामंगल शाखा कार्यालयबाट विदेशी मुद्रा साट्न सकिने व्यवस्था मिलाएको छ । बैंकका हाल ७६ जिल्लामा २८८ शाखा, २६२ एटीएम, २७५ शाखारहित बैंकिङ सेवा, ५१ एक्सटेन्सन तथा राजस्व संकलन काउन्टर तथा तीनवटा वैदेशिक प्रतिनिधि कार्यालय सञ्चालनमा छन् ।"
न्यायाधीशवकिल घूस संवाद,"अधिवक्ता पोखरेल प्रधानन्यायाधीशबाट १ नम्बर न्यायाधीश र तपाईं दुइटैलाई म खबर गर्न लगाइदिन्छु ।न्यायाधीश कोइराला प्रधानन्यायाधीशले भन्छन् ?पोखरेल हजुरले गर्दै नगर्ने भए त म बेकारमा किन बचन खेर फाल्न जाने ? न्यायाधीश कोइराला केही भन्न खोज्छन् तर पोखरेल रोक्दै भन्छन हत्तेरीका तपाईं डराउनु पर्दैन । किन डराएको ? यस्तो मौका कहिले आउँछ ? अरू मान्छे कत्रो गरेर बस्या छन्, तपाईं भने ?कोइराला त्यो हो । तर, के भनेदेखि त्यो अब पोखरेल तपाईंले छोड्नुभएन (धरौटीमा) भने तामाङको साम्राज्य पनि सकिन्छ । डिपोजिटकर्ता पनि सकिन्छन् । यो मुद्दाको अभियोगपत्र हेरेर कुनचाहिँ माइकालालले पैसा खाएर यति गर्यो भन्ने खालको छ ? अभियोगपत्र नै त्यस्तो बनाएको छ । सहकारी ऐनबमोजिमको कसुर स्थापित गरेर ल्याएको थियो भने हजुरलाई अलि अप्ठ्यारो हुन्थ्यो । किनकि त्यहाँ त ऐनका सबै कुराहरू थिए । तर, ठगी त केही गरी ठहरिँदैन । नठहरिने कुरामा मान्छेलाई थुन्न हुन्छ त हजुर ?कोइराला त्यो कुरामा म कन्भिन्स छु तर पीडितहरू रोएका छन् । पोखरेल कुरा काट्दै भन्छन् त्योमध्येका केही मान्छे मेरो घरमा आइसके । अफिसमा पनि आइसके । न्यायाधीश कोइराला जाहेरवालाको वकिल को हो भनेर सोध्छन् । जवाफमा पोखरेलले रमेश बडाल भएको बताउँछन् । कोइराला त्यसले गर्दा (घूस खाएर फैसला गर्दा) फेरि सुन्नुस् न बर्बाद हुन्छ नि ।पोखरेल केही हुन्न । माथि म गराउँछु । माथिबाट संकेत आएन भने नगरिस्यो, हगि । माथिबाट म गराउँछु । अनि लिने कुरा पनि म लिन्छु । अलि राम्रै ढंगले लिउँ । यो अवसर सधैं आउँदैन ।न्यायाधीश कोइराला हाँस्छन् ।पोखरेल ठाउँ छ (घूस खान मिल्ने) । कोइराला प्रधानन्यायाधीशले भन्छन् त उनलाई ?पोखरेल भन्छन्, म भनाउँछु । लु मैले अब भन्न लगाएँ । अब बाँकी कुरा गर्नु न तपाईं । आज चिया समयमा तपाईंलाई उसले संकेत गर्छ ।कोइराला ल हेरौं न ।पोखरेल ल हेरौं न होइन, मैले त्यति गरिसकेपछि हजुरले फेरि नाइँ भन्ने त ? सामान (घूस) पनि ल्याओ भन्नुपर्यो । त्यत्तिकै फोकटमा त किन गर्ने ? माथि म मिलाउँछु, त्योभन्दा बाहिर एक्सपोज हुँदैन ।कोइराला धरौटी कति माग्ने भन्नु त ?पोखरेल १० करोडको हाराहारीमा ।कोइराला अप्ठ्यारो पर्दैन ? जागिर जान्छ त ।पोखरेल पर्दैनपर्दैन, सधैं यस्तो आउँदैन । यस्तो बेलामा एकदुईवटा सिद्धान्त छाँट्ने । पीडितको हितमा पनि लेख्ने । (तामाङको) पासपोर्ट रोक्ने । एकदुई आइडिया निकालौंला नि हजुर ।यतातिर झ्याप्र्याक्कै २ जति लिउँ न । न्यायाधीश कोइराला समर्थनमा अँ भनेर हाँस्छन् । फेरि पोखरेललाई सोध्छन् माथिबाट (प्रधानन्यायाधीशले) गर्छ त ?पोखरेल अहिले गएर मैले नमस्ते गरेर यति काम तैंले गर्नुपर्छ भन्दा गरेन भने त यो जति खुद्रागत को हुन्छ त ? पैसा खाएर चाहिँ लालकाजीको बारेमा उहिलेदेखि यत्रो गरिरहेको छ हैन त ?कोइराला मिडियाले के लेख्ला फेरि ? नाराजुलुस गर्लान् कि ?पोखरेल त्यो केही गर्दैनन् । माथि जान्छ । माथिबाट उ भएर आउँछ । माथिबाट तपाईंको आदेश सदर गर्ने सम्पूर्ण जिम्मा मेरो । तपार्इं किन आत्तिएको ?कोइराला त्यो त हो कि । ठिकै छ । माथिबाट भन्नु न । १ नम्बरलाई भन्नु न ।पोखरेल ठीक छ, म भन्न लगाउँछु । पैसा म बेलुका समातिसक्छु ।कोइराला ठीक छ । १० करोडभन्दा धरौटी ५० करोड माग्नुपर्छ कि ?पोखरेल ५० करोड माग्नुभन्दा त यसै थुने भइगयो त्यसलाई ।कोइराला सुन्नु न पत्रिकामा आउँछ कि ? डर लाग्छ । जागिर खान्छन् कि भन्ने डर लाग्छ ।पोखरेल फेरि ढाडस दिन्छन कसरी खान्छन् हो जागिर ? उच्चमा सरकारी वकिल जान्छ । सदर गराएर ल्याउने मेरो काम हो । अनि कसरी जागिर खान्छ ?कोइराला सदर भएन भने ? बदर भयो भने ? पत्रिकामा आयो भने ?पोखरेल झर्किन्छन् कस्तो कुरा गरिस्या होला ? पत्रिकामा आएकै आधारमा गर्ने हो भने त हजुरहरू जस्तो मान्छे न्यायाधीश भएको के काम ? पत्रिकामा आउने यो उ गर्ने हो भने त त्यसै तारिखमा छोड्नुपर्ने मान्छे छ । इस्युका आधारमा त तारिखमै छोड्नुपर्ने ।न्यायाधीश आफू डराएकै बताउँछन् । उनी भन्छन् भोलि पत्रिकामा आएर छ्याल्लब्याल्ल भएर केही भयो भनेदेखि ?पोखरेल भने उल्टै थर्काउँछन् त्यसोभए किन बेकारमा गोला तान्ने त ? त्यो अर्काकोमै परेको भए हुन्थ्यो ।कोइराला हाँस्दै भन्छन् तान्दाखेरि परेको क्या । पोखरेल पीडितको पक्षमा पनि आदेशमा लेख्ने कुरा सुझाउँछन् । भन्छन् उनीहरूको पक्षमा पनि दुईचारवटा कुरा लेखौंला नि हजुर । विदेश जान नपाउने, पासपोर्ट ऊ (जफत) गर्ने, उसमा (नेपालभित्रै) बस्नुपर्ने । के के हुन्छन् मलाई सबै के थाहा हुन्छ र हजुरलाई सबै आइडिया छ नि ।पोखरेल थप बोल्छन् प्रधानन्यायाधीशसँग टाइम लिउँ ?प्रधानन्यायाधीशले भन्छन् कि भन्दैनन् भन्ने जिज्ञासा न्यायाधीश कोइरालाको हुन्छ ।जवाफमा पोखरेल भन्छन् शतप्रतिशत भन्छ । १ नम्बरलाई बोलाएर भन्छ । राजुलाई बोलाएर भन्छ । राजुले तपाईंलाई भन्छ ।सेटिङका लागि प्रधानन्यायाधीशलाई भेट्न सहमति दिँदै न्यायाधीश कोइराला जवाफ दिन्छन् ल भन्नु न त । जे गरौंला गरौंला ।बिट मार्दै पोखरेल भन्छन् ल मैले सुरु गरे है । त्यहाँबाट आएपछि हजुरले पछि हट्न पाइसिन्न नि । अरूसँग, धेरै जनासँग कुरा नगरिस्यो नि फेरि । तपाईं म मात्र ।न्यायाधीश कोइराला हाँस्दै जवाफ फर्काउँछन् पैसाको कुरा गर्दै गर्दिनँ नि ।फेरि कुरा लम्बिन्छ र पोखरेल न्यायाधीश कोइरालालाई तरिका सिकाउँछन् अम्बिका (अम्बिकाप्रसाद निरौला) सम्बिकासँग कुरा भयो भने त फेरि कहाँकहाँ पुग्छ । अरू न्यायाधीशसँग कुरा भयो भने दुवै जना सकिने कोइरालाको भनाइ हुन्छ तपाईं र मेरो सकिने कुरा हो नि यो त ।"
प्रधानसेनापतिलेबनानका राष्ट्रपति भेटघाट,"काठमाडौं (कास) नेपाली शान्ति सैनिकको कामलाई अवलोकन गर्न लेबनान पुगेका प्रधानसेनापति प्रभुराम शर्माले बुधबार त्यहाँका राष्ट्रपति मिसेल अउनसँग शिष्टाचार भेटवार्ता गरेका छन् । भेटमा लेबनानद्वारा नेपाली शान्ति सैनिकहरूको योगदान र बलिदानको प्रशंसा भएको नेपाली सेनाले जनाएको छ । त्यहाँको शान्ति स्थापनाका लागि ३१ जना नेपाली सैनिकले ज्यान गुमाएका छन् । राष्ट्रपति अउनले लेबनानी र नेपाली शान्ति सैनिकहरूबीचको सम्बन्ध, पर्यावरण संरक्षण र अन्य सामुदायिक परियोजनाहरूमा पुर्याएको योगदानको प्रशंसा गरेको सेनाले जनाएको छ ।"
बिजुक्छेलाई पत्नी शोक,भक्तपुर (कास) नेपाल मजदुर किसान पार्टीका अध्यक्ष नारायणमान बिजुक्छेलाई पत्नी शोक परेको छ । उनकी पत्नी शोभा प्रधानको बुधबार ललितपुरको हरिसिद्धिस्थित नेपाल क्यान्सर अस्पतालमा निधन भएको हो । ६२ वर्षीया प्रधान क्यान्सरबाट पीडित थिइन् । उनीहरूका दुई छोरा छन् । प्रधान नेमकिपाको क्रान्तिकारी महिला संघको सदस्य थिइन् ।
रग्बी फिप्टिनमा नेपालको डेब्यु,"(काठमाडौं)  नेपाली रग्बी टोलीले ढाकाको आर्मी रंगशालामा पहिलो अन्तर्राष्ट्रिय रग्बी फिप्टिनको आधिकारिक खेल खेलेको छ । प्रतिद्वन्द्वी बंगलादेशले पनि पहिलो आधिकारिक रग्बी खेलेको हो । बंगबन्धु बंगलादेशनेपाल अन्तर्राष्ट्रिय रग्बी सिरिज २०२२ नाम दिइरहेको रग्बी १५ मा घरेलु टोली बंगलादेशले जित रचेको छ । खेलमा बंगलादेशले नेपाललाई ३१७ स्कोरले हरायो । कप्तान कृष्ण थापा क्षेत्रीले टस जितेका थिए । नेपालले ७ खेलाडीले खेल्ने रग्बी सेभेन मात्र खेल्दै आएको थियो । विश्व रग्वी महासंघको मुख्य प्रतियोगिता १५ खेलाडीले खेल्ने रग्बी फिप्टिन हो । त्यसमा भाग लिएपछि मात्र नेपाल विश्व रग्बी महासंघको पूर्ण सदस्य बन्न पाउँछ । नेपालका प्रशिक्षक टंकराज गिरीले सञ्चारकर्मीसँग भने, यो ऐतिहासिक उपलब्धिको साक्षी हुन पाउँदा गर्व लागेको छ । अब नेपालको रग्बीमा अगाडि बढ्ने ढोका खुलेको छ ।कप्तान क्षेत्रीले पहिलो आधिकारिक प्रतियोगिता खेलेपछि भने, रग्बी सेभन खेलेको दशक बढी भइसक्यो । बल्ल आज आएर आफ्नै कप्तानीमा फिप्टिनको खेल खेल्न पाएँ । ज्यादै खुसी छु । अब हाम्रो लक्ष्य रग्बीको डिभिजन ३ खेल्ने हुनेछ ।नेपाल अहिलेसम्म डिभिजनबिहीन छ । रग्बी फिप्टिन खेलेपछि अब त्यो बाटो खुल्नेछ । बुधबारको खेल निकै प्रतिस्पर्धात्मक रह्यो । पहिलो हाफमा बंगलादेशले जम्मा एक ट्राइ (५ अंक) मात्र बटुल्यो । घरेलु मैदानको फाइदा उठाउँदै बंगलादेशले दोस्रो हाफमा २६ स्कोर थपेर नेपाललाई दबाबमा राखेको थियो । खेलको अन्तिम समयमा भने नेपालले खेल पूर्ण रूपमा नियन्त्रण राख्दै एक ट्राइ (५ अंक) हान्न सफल भयो । विराट श्रेष्ठले उक्त स्कोर गरेका हुन् । यो सँगै उनी नेपालका लागि रग्बी फिप्टिनमा स्कोर गर्ने पहिलो खेलाडी बने ।ट्राइ गरेपछि सिधा पोस्टमा कन्भर्सन (गोलपोस्टमा सिधा हान्ने) को अवसर पाउँछ । श्रीराम श्रेष्ठले उक्त कन्भर्सन मा स्कोर (२ अंक) गरेपछि नेपालको स्कोर ७ पुग्यो । विराट नेपाली टोलीका उपकप्तान हुन् । ३१ वर्षे उनले मैदान छिर्नु अघि भनेका थिए, रग्बी खेलिकन अझैसम्म एक ट्राइ हानेको छैन । आज हान्ने हो । बोलेजसरी नै उनले उत्कृष्ट स्कोर गरेका हुन् । खेलको ७५ औं मिनेटमा टोलीका अग्ला खेलाडी श्रीरामले मिलाइदिएको पास सदुपयोग गर्दै उनले बल लिएर स्कोरलाइनमा डाइभ हानेका थिए । बाग्लुङका विराट नेपाली रग्बी टोलीका पुराना खेलाडीमध्ये एक हुन् । उनले करिअरको पहिलो स्कोर, त्यो पनि रग्बी फिप्टिनमा गर्न पाउँदा एकदमै खुसी लागेको सुनाए ।"
खेलाडीलाई ससम्मान फर्काउँछौं,"महासचिवमा किरणएन्फाको नवनिर्वाचित कार्यसमितिको पहिलो बैठकले महासचिवमा किरण राई, कोषाध्यक्षमा रवीन्द्र जोशी र अन्तर्राष्ट्रिय सम्बन्ध प्रमुखमा नवीन पाँडेलाई नियुक्त गर्यो ।नेम्वाङ निवर्तमान अध्यक्ष कर्माछिरिङ शेर्पालाई ४५३९ मतले पराजित गरेर एन्फा अध्यक्षमा निर्वाचित भएसँगै उनीहरू महत्त्वपूर्ण जिम्मेवारीमा फर्किएका हुन् । शेर्पाको चारवर्षे कार्यकालमा उदयपुरका राई एन्फाको केन्द्रीय सदस्य तथा प्रवक्ता रहेका थिए । उनी गत वर्ष प्रवक्ताबाट राजीनामा गरेर नेम्वाङ समूहमा खुलेर लागेका थिए । पुल्चोक क्लबका अध्यक्ष जोशी यसअघि पनि कोषाध्यक्ष थिए । कोषाध्यक्षको अघिल्लो कार्यकालमै प्रश्न उठेको भन्दै उपाध्यक्ष दीर्घबहादुर केसी (कुमार) ले फरक मत राखेका थिए ।चार वर्षअघि शेर्पा अध्यक्ष चुनिएपछि अन्तर्राष्ट्रिय सम्बन्ध प्रमुख र अध्यक्षको प्रमुख सल्लाहकार नियुक्त भएका पाँडेले भने त्यसको आठ महिनापछि नै पदबाट राजीनामा दिएका थिए । चार वर्षअघि शेर्पा र यसपालि नेम्वाङलाई नेपाली फुटबलको नेतृत्वमा पुर्याउन उनले महत्त्वपूर्ण भूमिका निर्वाह गरेका थिए । त्यस्तै, बैठकले न्युरोड टिम (एनआरटी) का अध्यक्ष सुन्दर नरसिंह जोशीलाई जुलाई २ मा ढाकामा हुने दक्षिण एसियाली फुटबल महासंघ (साफ) को निर्वाचनमा उपाध्यक्षमा प्रस्ताव गर्ने निर्णय पनि गर्यो ।"
चेस ओलम्पियाडलाई छनोट सुरु,"(काठमाडौं)  ४४ औं चेस ओलम्पियाडका लागि छनोट बुधबारदेखि सुरु भएको छ । भारतमा आयोजना हुने चेस ओलम्पियाडका लागि छनोट प्रतिस्पर्धामा पुरुषतर्फ १० र महिलातर्फ १२ खेलाडीले भाग लिएका छन् । पुरुषतर्फ वर्तमान राष्ट्रिय च्याम्पियन पुरुषोत्तम चौलागाईं र शीर्ष वरीयताका विवेक थिङ सिधै छनोट भएका छन् । थप तीन खेलाडी यस छनोट प्रतियोगिताबाट छानिने छन् । महिलातर्फ वर्तमान राष्ट्रिय च्याम्पियन तथा शीर्ष बरीयताकी सुजना लोहनी छनोट भइसकेकी छन् । थप चार खेलाडी यसै स्पर्धाबाट छानिने छन् । पहिलो चरणमा शीर्ष वरीयताका खेलाडी रूपेश जैसवालबीचको खेल बराबरीमा सकियो । फिडे मास्टर क्षितिज भण्डारीले प्रकाश नेपाललाई हराए । सुरवीर लामाले सजिन मर्हजनविरुद्ध जित रचे । मनीष हमालले कृष्ण थापालाई र मिलन लामाले सुशील चौधरीलाई हराए । महिलामा कृतिसरा अधिकारीले खुश्बु थापा, शान्ति धिमालले आभा पुडासैनी र अनिशा न्यौपानले पूर्णिमा गुरुङलाई हराए । विनिता कपालीले पुनम प्रसाईंलाई हराइन् । सिन्दिरा जोशीले वाकओभर पाइन् ।"
इंग्ल्यान्डको नजर क्लिन स्विपमा,"लन्डन (एएफपी) तेस्रो तथा अन्तिम टेस्टमा बिहीबार न्युजिल्यान्डको सामना गर्दा इंग्ल्यान्डको नजर क्लिन स्विपमा हुनेछ । इंग्लिस कप्तान बेन स्टोक्सले खेल्ने सम्भावना कम रहेको यस खेल जितेमा घरेलु टिम ३० ले अगाडि रहनेछ । अस्वस्थ अनुभव गरिरहेका स्टोक्स मंगलबार अभ्यासमा सहभागी हुन सकेनन् । इंग्लिस टिमका प्रवक्ताका अनुसार स्टोक्सको कोरोना भाइरस परीक्षण नेगेटिभ आएको छ, तर उनलाई टिमबाट टाढा राखिएको छ । न्युजिल्यान्ड टिम आफैं भ्रमणका क्रममा समस्यामा परेको थियो । उसका केही खेलाडी परीक्षणमा पोजेटिभ पाइएको थियो । यसै कारण न्युजिल्यान्डका कप्तान केन विलियम्सनले दोस्रो टेस्ट गुमाएको थियो । भ्रमणकै क्रममा हेनरी निकोलस, डेभन कनवे, मिखेल ब्रेसवेल र अन्य दुई सहयोगी सदस्य कोरोना भाइरसबाट संक्रमित भएका थिए । यी सबै चार खेलाडी भने लिड्समा हुने टेस्टका लागि उपलब्ध छन् र खेल्न सक्षम रहेका छन् । इंग्ल्यान्डले स्टोक्सको अनुपस्थितिमा टिमको नेतृत्व कसले गर्नेछ भनेर भनेको छैन । सम्भवतः उनको अनुपस्थितिमा कप्तानीको भूमिकामा पूर्वकप्तान जो रुट फर्कन सक्नेछन् । तर उनले कप्तानीको बोझले आफ्नो व्यक्तिगत प्रदर्शन खराब भएको भन्दै फेरि नेतृत्व सम्हाल्न अस्विकार गर्दै आएका छन् । उनी एकै टेस्टमा पनि नेतृत्व सम्हाल्ने अनिच्छुक रहेको हुनाले इंग्लिस टिमको नेतृत्व टिमका पुराना खेलाडी जेम्स एन्डरसन वा स्टुवार्ट ब्रोडमा जान सक्नेछ । टेस्ट सिरिज यसअघि नै जितिसकेको हुनाले घरेलु टिमले आफ्ना दुई प्रमुख बलरमध्ये एकलाई आराम दिन सक्नेछ । इंग्ल्यान्डले जुलाई १ मा भारतको पनि सामना गर्दै छ र यो गत वर्ष कोभिड१० संक्रमणले गर्दा पछाडि सारिएको खेल हुनेछ । इंग्ल्यान्डसामु त्यस स्थितिमा कोही नयाँ फास्ट बलरलाई मौका दिने अवसर हुनेछ र यसका लागि जुम्ल्याह दाजुभाइ क्रेग र जेमी ओभरटनमध्ये एकले मौका पाउने सक्नेछ । दुवै दाजुभाइले एकैपल्ट इंग्ल्यान्डका लागि खेलेका छैनन् । विश्व टेस्ट च्याम्पियन न्युजिल्यान्डको सामना गर्नु अगाडि इंग्ल्यान्डले १७ खेलमध्ये एकैमा मात्र जित निकालेको थियो । तर, यही न्युजिल्यान्डविरुद्ध उसले लगातार दुई टेस्ट जितेको हुनाले टिम उत्साही छ । इंग्ल्यान्डको उत्कृष्ट प्रदर्शनमा जोनी बेरिस्टोले प्रमुख भूमिका खेलेका छन् । उनले ट्रेन्ट ब्रिजमा भएको खेलमा उत्कृष्ट १ सय ३६ रन बनाएका थिए । इंग्ल्यान्डले चौथो इनिङ्समा २ सय ९९ रनको लक्ष्य सफलतापूर्वक पछ्याएको थियो । सिरिज गुमाएपछि न्युजिल्यान्ड भने स्वाभाविक रूपमा निराश छ । पाहुना टिमका प्रमुख बलर ट्रेन्ट बोल्टले भनेका छन्, दोस्रो टेस्टको अन्तिम दिन बेरिस्टोले उत्कृष्ट प्रदर्शन गरे । हाम्रो नियन्त्रणमा रहेको खेल इंग्ल्यान्डको पक्षमा मोडे । हामीलाई विश्वास छ, तेस्रो टेस्टमा हामी उनलाई सस्तोमा समेट्न सक्षम हुनेछौं । तेस्रो टेस्टअगाडि दुवै टिम बराबरी स्थितिमा रहेका छन्, त्यसैले खेलअघि हामीले आत्मविश्वास गुमाउनुपर्ने स्थिति छैन ।"
एनओसी अवार्ड आज,"काठमाडौं (कास) नेपाल ओलम्पिक कमिटी (एनओसी) ले बिहीबार ओलम्पिक डे का अवसरमा एनओसी अवार्ड २०२२ कार्यक्रम गर्ने भएको छ । आज जुन २३ (ओलम्पिक डे) को अवसरका अन्य विविध कार्यक्रम हुनेछ । यसक्रममा नेपाली खेलकुदसँग जोडिएका ९ विधामा अवार्ड प्रदान गरिनेछ । कमिटीले यस्तो अवार्ड कार्यक्रम गर्न लागेको यो पहिलोपल्ट हो । यसलाई निरन्तरता दिइने एनओसीले जनाएको छ । हामीले नेपाली खेलकुदसँग जोडिएका विभिन्न ९ विधामा अवार्ड प्रदान गर्नेछौं र यसका लागि सबै तयारी पूरा गरिसकेका छौं । हामीलाई विश्वास छ, यो नेपाली खेलकुदमा प्रतिष्ठित अवार्डका रूपमा स्थापित हुनेछ, कमिटीका सदस्य तथा एनओसी अवार्ड कमिटीका समन्वयकर्ता गोपाल सुन्दरलाल कक्षपतिले भने, यो अवार्ड पाउनेका लागि प्रोत्साहन हुनेछ भने नयाँ पुस्तालाई प्रेरणा बन्नेछ । उत्कृष्ट पुरुष र महिला खेलाडी, उत्कृष्ट पुरुष र महिला प्रशिक्षक तथा उत्कृष्ट राष्ट्रिय खेल संघ गरेर ५ विधामा अवार्ड प्रदान गरिनेछ । यस्तै अरू चार विधा खेल पत्रकारितासँग जोडिएको छ । त्यसमा छापा, मल्टिमिडिया, भिजुअल मिडिया र फोटो पत्रकारिताबाट उत्कृष्ट पत्रकार छानिने छ । प्रत्येक अवार्डसँगै ५० हजार रुपैयाँ नगद पुरस्कार रहेको छ ।"
जीएचसीए सेमिफाइनलमा,काठमाडौं (कास) ग्रेट हिमालयन क्रिकेट एकेडेमी (जीएचसीए) ललितपुर यू१६ नेक्सस कप टी२० क्रिकेटको सेमिफाइनलमा पुगेको छ । जीएचसीए बुधबार समूह सी को विजेता बन्दै अन्तिम चारमा पुगेको हो । प्रत्येक समूहबाट विजेता टोली सोझै सेमिफाइनल पुग्ने प्रावधान छ । सहभागी १२ टिमलाई ४ समूहमा विभाजन गरिएको छ । जीएचसीएले पहिलो खेलमा काठमाडौं क्रिकेट ट्रेनिङ सेन्टर (केसीटीसी) लाई हराएको थियो । मूलपानी क्रिकेट मैदानमा जीएचसीएले एन्जल्स स्पोर्ट्स क्रिकेट एकेडेमीलाई १० विकेटले हरायो । एन्जल्सले १११ ओभरमा सबै विकेट गुमाएर ३३ रन खडा गर्यो । एन्जल्सका सन्देश भण्डारीले ८ रन बनाए । बलिङतर्फ म्यान अफ द म्याच जीएचसीएका साइमन रोयले ४ विकेट लिए । अजय यादवले ३ र रुपेश यादवले २ विकेट हात पारे । जवाफमा जीएचसीएले ५ ओभरमा विना विकेट क्षति लक्ष्य पूरा गर्यो । अली अकबर अन्सारीले १८ र लक्की कठायतले १५ स्कोर गरे । बाग्मती खेलकुद विकास परिषद्को सहकार्यमा नेक्सस क्रिकेट एकेडेमीद्वारा आयोजित प्रतियोगितामा जीएचसीएको काठमाडौं टोली पनि विजयी भयो । टोलीले कालिकोट जिल्ला क्रिकेट संघलाई ६ विकेटले हरायो । कालिकोटले १२३ ओभरमा सबै विकेट गुमाएर ४५ रन जोड्यो । विश्वास खत्रीले १२ र कृष भण्डारीले ८ रन बनाए । जीएचसीएका परिक्षित ढकाल र दीपेन्द्र भण्डारीले ४४ विकेट लिए । म्यान अफ द म्याच परिक्षितले ५ रन खर्चिए । जीएचसीएले १२१ ओभरमा ४ विकेट क्षतिमा ४६ रनको लक्ष्य पूरा गर्यो । अनुभव खनालले ११ रन जोडे । कालिकोटका म्याट्रिक थापाले २ विकेट लिए ।
पाटन र रत्नराज्य विजयी,"काडमाडौं (कास) पाटन क्याम्पस र रत्नराज्य क्याम्पस राष्ट्रव्यापी खेलकुदअन्तर्गत प्रथम उपत्यकाव्यापी पुरुष भलिबल प्रतियोगिताको क्वाटरफाइनल पुगेका छन् । ताहाचल क्याम्पसमा बुधबार समूह सी को खेलमा पाटनले अमृत साइन्स क्याम्पस (अस्कल) लाई २५१७, २५२२ को सोझो सेटमा हरायो । पाटन समूह विजेता बन्यो । अस्कल पनि उपविजेता हैसियतमा अगाडि बढ्यो । रत्नराज्य दोहोरो जित निकाल्दै समूह बी बाट क्वाटरफाइनल पुगेको हो । रत्नराज्यले जय बहुमुखी क्याम्पसलाई २५८, २७२५ र सरस्वतीलाई २५२२, २५१९ ले हरायो । त्रिचन्द्र पनि दुई जितसहित क्वाटरफाइनल पुग्यो । त्रिचन्द्रले आयोजक महेन्द्ररत्नलाई २५१८, २५२० र भक्तपुरलाई २५२२, २५२२ को सेटमा पन्छायो । बानेश्वर क्याम्पसले मिश्रित नतिजा निकाल्यो । शंकरदेव क्याम्पसलाई २७२५, २२२५, २५१८ ले पराजित गरेको बानेश्वर बुधबारै नेपाल कर्मससँग २५१५, २५१६ ले पराजित भयो ।"

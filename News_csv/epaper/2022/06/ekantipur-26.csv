शीर्षक,विवरण
मन्त्रिपरिषद् छलेर औषधिको मूल्य बढाउने तयारी,"मूल्यवृद्धिको उद्देश्य मन्त्रिपरिषद्बाट पूरा हुने नभएपछि विभागले सिधै मन्त्रीस्तरीय निर्णयबाट व्यापारिक स्वार्थ पूरा गराउन खोजेको छ । यो प्रक्रियामा स्वास्थ्यमन्त्री विरोध खतिवडा र सचिव रोशन पोखरेल पनि अग्रसर छन् ।पार्टीले राजीनामा दिन भनेपछि स्वास्थ्यमन्त्री खतिवडा यो निर्णय सकेसम्म छिटो गर्ने प्रयत्नमा रहेको मन्त्रालयका अधिकारीहरू बताउँछन् । त्यस्तै सचिव पोखरेलले पनि मूल्यवृद्धिको विषयमा प्रतिक्रिया दिन मानेनन् । विभागका सूचना अधिकारी सन्तोष केसीले भने कार्यविधि वा निर्देशिका बनाउँदा ढिलाइ हुने र मन्त्रिपरिषद्बाट स्वीकृति गराउनुपर्ने भएकाले तत्काल सहजताका लागि कार्यप्रक्रिया बनाइएको जिकिर गरे । मन्त्रीस्तरीय निर्णयबाट काम सम्पन्न गर्न कार्यप्रक्रिया अघि बढाइएको हो, अझ व्यापारीहरूको माग २० प्रतिशत थियो, हामीले उल्टो १५ प्रतिशत बनाएका हौं, उनले भने, कार्यविधि पटकपटक फिर्ता भएपछि कार्यप्रक्रिया बनाइएको हो, निर्णयमा सहजताका लागि यो प्रक्रिया बनाइएको हो ।सरकारले सिर्जना गर्न खोजेको सहजता ले निश्चित व्यापारीको मुनाफा बढे पनि सर्वसाधारणलाई मर्कामा पार्ने उपभोक्ता अधिकारकर्मीहरूको भनाइ छ । अहिले १५ प्रतिशत बढाउने प्रावधानले प्रत्येक वर्ष औसत वा मध्यम मूल्य बढ्दै जाने र यसले विपन्न बिरामी प्रत्यक्ष मारमा पर्ने उनीहरूको भनाइ छ । यो प्रक्रिया नियमावली, कार्यविधि वा निर्देशिकाबाट मात्र अघि बढ्नुपर्छ तर व्यापारीको मात्र हितमा निर्णय गर्न कार्यप्रक्रिया ल्याइएको छ, उपभोक्ता अधिकारकर्मी ज्योति बानियाँ भन्छन्, यसले उपचारमा हुने व्यक्तिगत खर्चका कारण गरिबीको रेखामुनि जानेको संख्या बढ्छ ।कार्यविधि बनाउन छाडेर ल्याइएको कार्य प्रक्रिया कानुनसम्मत नहुने बानियाँको दाबी छ । भन्छन्, यो विषयमा मन्त्रीले निर्णय गर्न मिल्दैन, निर्णय विभाग वा मन्त्रिपरिषद्ले गर्न सक्छन् । तर, स्वास्थ्यमन्त्रीको रुचिमा यो निर्णय हुन लागेको हो, तर यो कानुनविपरीत हुन्छ । कार्यप्रक्रिया बुँदा नम्बर १ मा औषधि विभागमा दर्ता रहेका ५ वा सोभन्दा बढी सोही स्तर, मात्रा र बनावटका औषधिको हकमा स्वदेशी तथा विदेशी औषधिको औसत र मध्यम मूल्यमध्ये जुन कम हुन्छ सोको बढीमा १५ प्रतिशतभन्दा अधिक कायम गरी समायोजन गर्न सकिने उल्लेख छ । त्यस्तै, बुँदा नम्बर ३ ख मा विदेशबाट ल्याइने मूल्य नतोकेका औषधिको हकमा पनि बढीमा १५ प्रतिशतभन्दा अधिक नहुने गरी समायोजन गर्न सकिने उल्लेख छ । अत्यावश्यक, आकस्मिक, अर्फान औषधि र नवप्रवर्तक औषधिको मूल्य उत्पादक कम्पनी र औषधि व्यवस्था विभागबीचको सहमतिमा निर्धारण गर्न सकिने व्यवस्था प्रस्तावित कार्यप्रक्रियामा छ । औषधिको मूल्य निर्धारण गर्दा स्वदेशी तथा विदेशी उत्पादक कम्पनीको सन्दर्भ मूल्य र अन्य विभिन्न ब्रान्डका मूल्यको औसत वा मध्यम मूल्यको आधार लिनुपर्नेर् हो । तर, यसो गरिएको छैन । कर्मचारी र व्यापारीको मिलेमतोमा मूल्य निर्धारण गर्न सक्ने बनाइएको छ, विभागकै एक अधिकारीले भने । विभागका सूचना अधिकारी केसीले अत्यावश्यक औषधि बजारमा अभाव हुन नदिन यस्तो प्रावधान ल्याएको दाबी गरे । केही गरी व्यापारीहरूले औषधि नल्याएमा समस्या उत्पन्न हुन सक्छ, उनले भने । नेपाल औषधि उत्पादक संघका अध्यक्ष प्रज्वलजंग पाण्डे भने सरकारले राजपत्रमा तोकेको मूल्यबाहेक अन्य मूल्य उत्पादक कम्पनीले तोक्न पाउनुपर्ने दाबी गर्छन् । हामीले उत्पादन गरेको वस्तुको मूल्य हामीले नतोके कसेले तोक्ने ? कच्चा पदार्थ, पेट्रोल सबैको मूल्य बढ्ने अनि औषधि मात्र नबढ्ने कहीं मिल्छ ? उनको प्रतिप्रश्न छ ।"
वित्तीय अराजकता : इन्धनमा मूल्य घटाउँदा न कर समायोजन न स्रोतको खोजी,"ढुवानी भाडा, व्यवसायीको मुनाफा, निगमको खर्चसहित जोडेर प्रतिलिटर १९२ रुपैयाँ मूल्य तोकिएको थियो । अब भने कर घटाएपछि मूल्यमा न्यूनतम राहत हुने सरकारको अनुमान छ । सर्वसाधारणलाई अचाक्ली महँगो भएपछि निगम स्वयम्ले पेट्रोलियम पदार्थमा लाग्दै आएको कर घटाइदिन आग्रह गरिरहेको छ । बुढीगण्डकी जलविद्युत् आयोजना निर्माणका नाममा असुल्दै आएको कर घटाइदिन निगमको आग्रह थियो । उक्त शीर्षकबाट भन्सार बिन्दुमै प्रतिलिटर १० रुपैयाँ कर असुल्ने गरिन्छ । सुरुमा बुढीगण्डकीका नाममा उठाउन थालिएको करलाई पछिल्लो समय पूर्वाधार निर्माण नामकरण गरिएको छ । अर्थमन्त्री जनार्दन शर्माले बजेटमार्फत करको रकम समायोजन गर्ने घोषणा गरे पनि मिति टुंगो छैन । अर्थ मन्त्रालयले प्रतिलिटर १० रुपैयाँ शोधभर्ना दिने भनेपछि उक्त रकम पाउनेमा अन्योल रहेको निगमका कर्मचारीहरू बताउँछन् । प्रधानमन्त्री देउवाकै निर्देशन भएकाले यसपटक कर घट्नेमा आशावादी रहेको निगमका कार्यकारी निर्देशक उमेश थानीको भनाइ छ । मूल्य बढाउनु बाध्यता भएकाले कर घटाउन सुरुदेखि नै भन्दै आएका थियौं । प्रधानमन्त्रीज्यूले पनि कर कटाउन र मूल्य सीमावर्ती क्षेत्रभन्दा फरक नराख्न निर्देशन दिनुभयो, उनले भने, त्यसपछि अर्थमन्त्रीज्यूले पेट्रोलमा २० रुपैयाँ र डिजेलमा २८ रुपैयाँ ६० पैसा कर घटाउने प्रस्ताव गर्नुभयो । आर्थिक ऐन संसद्मा विचाराधीन रहेकाले कर घटाउने शीर्षकबाट निर्णय भएन । तत्काललाई शीर्षक टुंगो नभए पनि मूल्य घटाउनुपर्छ भन्ने निर्णय भयो । सरकारको निर्देशनपछि निगम सञ्चालक समितिले मूल्य घटाउने निर्णय गरेको उनले बताए । इन्धनको मूल्य बढ्दा बजारमा नकारात्मक असर परेको छ । इन्धनकै कारण देखाएर बजारमा मूल्यवृद्धि भएको छ । अत्यावश्यक वस्तुमा भइरहेको मूल्यवृद्धिले सर्वसाधारण सधैं मारमा छन् । बजार नियामक निकायले प्रभावकारी अनुगमन नगर्दा उपभोक्ता थप पीडित छन् । तसर्थ अब अनुगमनलाई पनि व्यापकता दिने मन्त्री बडूको दाबी छ । मूल्यवृद्धिका विषयमा सरकार गम्भीर र संवेदनशील छ । बाध्यताका बीच पनि सरकारले इन्धनमा लगाउँदै आएको कर समायोजन गरेर मूल्य घटाउने निर्णय गरेको छ, उनले भने, इन्धनको कर घट्नेबित्तिकै बजारभाउ मूल्य घट्ने विश्वास लिएका छौं । अब बजार अनुगमनलाई पनि व्यापक बनाउँछौं । शनिबारको छलफलमा गृह, आपूर्ति, स्थानीय तहसँगै प्रदेश सरकारबाट पनि अनुगमनलाई तीव्रता दिइने उनको दाबी छ । अनुगमनका क्रममा नियमविपरीत कार्य गरेको पुष्टि भए कारबाही हुने उनले बताए ।"
"एकीकृत समाजवादी नेतृत्व कठोर, मन्त्री लचक","गठबन्धनका लागि सबै दलसँग छलफल खुलाएकीकृत समाजवादीले आगामी आमनिर्वाचनमा गठबन्धनका लागि सबै दलसँग छलफल खुला राख्ने भएको छ । केन्द्रीय कमिटी बैठकले आफ्नै पहलमा नयाँ गठबन्धनको परिस्थिति सिर्जना भएको निष्कर्ष निकालेको हो ।हामी सबैसँग सहकार्य गर्छौं तर शरण पर्दैनौं, सहकार्य गर्न खुला छौं, सबैसँग छलफल खुला गर्नेछौं, पाँचदलीय गठबन्धन हाम्रो प्राथमिकता हो तर पाँच दलभन्दा बाहिरका दलसँग पनि खुला छलफल गर्नेछौं, खतिवडाले भने, देशभक्त र वामपन्थीहरूसँग व्यापक सहकार्य चाहन्छौं । सबै राजनीतिक दल र व्यक्तिव्यक्तिसँग समूहसमूहसँग भेट्न तयार छौं । हाम्रो पहलमा देशभक्त, वामपन्थी र लोकतान्त्रिक शक्तिहरूको नयाँ ध्रुव पनि सिर्जना हुन्छ ।एमालेसँग संवाद र एकताका लागि भने एकीकृत समाजवादीले सर्तहरू अघि सारेको छ । बैठकपछि सञ्चारकर्मीसँग कुरा गर्दै प्रवक्ता खतिवडाले संवाद सुरु गर्नका लागि राजनीतिक र कानुनी रूपमा एमालेले आफ्नो पार्टीको अस्तित्व स्वीकार गर्नॅपर्ने बताए । कानुनी र राजनीतिक रूपमा नेकपा एमालेले एकीकृत समाजवादीलाई राजनीतिक दलको संज्ञा दिँदैन र अस्तित्व स्वीकार गर्दैन, यस्तो बेलामा कुनै संवाद हुँदैन, उनले भने, एमालेले हामीविरुद्ध अदालतमा मुद्दा दर्ता गरेको छ, त्यसलाई फिर्ता लिनुपर्छ, राजनीतिक दलको मान्यता दिन्छौं भन्ने निर्णय र अभिव्यक्ति आउनुपर्छ ।एमालेले आफूबाट विभाजित भएको एकीकृत समाजवादीलाई अहिलेसम्म राजनीतिक दल मानेको छैन । एकीकृत समाजवादीलाई वैधानिक हैसियत दिने निर्णयविरुद्ध एमालेले दायर गरेको मुद्दा सर्वोच्च अदालतमा विचाराधीन छ । एमालेले थप संवादलाई अघि बढाउने हो भने संसद् विघटनदेखि सबै हर्कतहरूका बारेमा आफ्नो धारणा प्रस्ट पारोस्, खतिवडाले भने ।"
मल बोराकै २८ सय,"सरकारले सहुलियतमा मल ल्याउन नसकेपछि व्यवसायीले कालोबजारी गरेर फाट्टफुट्ट बेचिरहेका छन् । त्यसैले महँगोमा किन्न तयार किसानले पनि हतपती भेट्दैनन् । मलमा चरम कालोबजारी छ । मललाई २८ सयसम्म तिरेको छु, नीलकण्ठ३ का किसान राजकुमार श्रेष्ठले भने, यति बेला हामीलाई पैसाभन्दा मलको महत्त्व छ, जति भन्यो त्यतिमा किन्न बाध्य छौं । मल अभावको मौकामा व्यापारीले अत्यधिक नाफा राखेर बिक्री गरिरहेको किसानको गुनासो छ । व्यापारी भने किसानकै हितका लागि जोखिममा मल ल्याएको र थोरै मात्र फाइदा राखेर बिक्री गरेको दाबी गर्छन् । व्यापारीले वैध प्रक्रियाबाट युरिया मल जिल्लामा ल्याइपुर्याएका होइनन् । भारतबाट चोरीनिकासी हुँदै ल्याइएको हो । बोरामा १ हजार ९ सय ४० रुपैयाँ आफ्नै पर्छ । हामीले प्रतिबोरा २ हजारसम्ममा बिक्री गर्ने गरेका छौं, एक व्यापारीले भने । नीलकण्ठ सहकारी संस्था लिमिटेडले युरिया मल भएका बेला प्रतिबोरा १ हजार ३० रुपैयाँका दरले बिक्री गर्ने गरेको थियो । सहकारीमा मल आएका बेला किसानलाई १५ केजीका दरले बाँड्यौं, संस्थाका अध्यक्ष बलराम श्रेष्ठले भने, अहिले स्टोरमा खाली छ । उनका अनुसार किसानलाई सहज रूपमा वितरण गर्ने हो भने धादिङमा ३० हजार बोरा मल चाहिन्छ ।"
मुहान सुकेपछि लिफ्टिङको भर,"कुम्भराज राई (ओखलढुंगा), डम्बरसिं राई (खोटाङ), लक्ष्मी गौतम (पाँचथर), डिल्लीराम खतिवडा (उदयपुर)"
प्रविधिले मेटिँदै प्यास,"(रुकुम पश्चिम)  चौरजहारी१४ नाउलीकी रामसरी पुनसँग दुई घण्टा पैदल हिँडेर कालाखोलाबाट खानेपानी बोकेको वर्षौं लामो दुःखको अनुभव छ । पानी बोक्दाबोक्दै दिन जान्थ्यो । पानीका लागि पाएको दुःखमा नाउलावासी महिलाहरूको दैनिकी उनीभन्दा फरक थिएन । त्रिवेणी९ नालेचौरकी धनकली ओलीको दैनिक तीन घण्टा पानी बोक्दै जान्थ्यो । बागटारे मूलबाट पानी बोक्नु ओलीसँगै गाउँवासीको बाध्यता थियो । नालेचौरसहित खड्का टोल, डाँडागाउँ, नुवाकोटडाँडालगायतका टोलवासीको सास्ती पनि उति फरक थिएन । उज्यालो नहुँदै गाग्री बोकेर खोलातिर कुद्ने बाध्यताबाट अहिले गाउँले मुक्त छन् । जिल्लाभर बनेका दुई दर्जन खानेपानी अपलिफ्टिङ परियोजनाका कारण सम्भव भएको हो । झन्डै डेढ करोड खर्चेर सोलार प्रविधिमा गरिएको कालाखोलाघोर्लेगोठनुवाकोटडाँडा खानेपानी आयोजनामार्फतको लिफ्टिङ योजनाले दुःख बिर्साइदियो । आयोजनाका सचिव टीकाराम ओलीले ३५ प्रतिशत थप श्रमदान उपभोक्ताले गरेको बताए । उनले भने, स्थानीयले ८० दिनसम्म श्रमदान गरे ।जिल्लामा बिजुली पुगेका ठाउँमा विद्युत् र नपुगेको स्थानमा सौर्य ऊर्जामार्फत लिफ्टिङ योजना सञ्चालनमा छन् । गाउँभन्दा तलका मुहान खोला र नदीको पानीले स्थानीयका वर्षौं पुराना दुःखको अन्त्य भएको छ । बरानेटीका कर्णबहादुर खड्काले लिफ्ििटङ योजनाले धेरै राहत भएको सुनाए । अब घरमै पानी आयो, बेखुस हुनुपर्ने कुरै भएन, उनले भने, हामीलाई खोज्दै पानी आएको जस्तो भएको छ । खड्का र ओलीको जस्तै दुःखको कथा थियो त्यस क्षेत्रका १ सय १० घरधुरीको । त्रिवेणी, सानीभेरी गाउँपालिका र चौरजहारी नगरपालिकामा लिफ्टिङका धेरै योजना बनाइएको छ । स्थानीय, प्रदेश र संघ सरकार तथा रेडक्रसको आशा परियोजनाजस्ता निकायको लगानीमा यस्ता योजना निर्माण सम्पन्न भएका छन् ।त्रिवेणी गाउँपालिकामा दोमिल्ला टोट्के, थारमारे राजकोट, कालाखोला भेरीपोखरा, सिम्तारे खोला, बल्लेजुरी, जुगेपानी, मूलपानी, कालाखोला, घोर्लेगोठ, नुवाकोटडाँडा र सानीभेरी गाउँपालिकामा विप्पेलेक र पोखरी लिफ्ट खानेपानी आयोजना निर्माण सम्पन्न भइसकेका छन् । मेलचौर, अध्याचौर बुकीचौर र किटकिटेबुगेरी लिफ्ट खानेपानी निर्माण क्रममा छन् ।चौरजहारी उपत्यकामा पानी आएको पनि लिफ्ट प्रविधिमार्फत नै हो । १ देखि ४ नम्बर वडाको झन्डै १ हजार ४ सय उपभोक्ताकामा पानी पुर्याउने उद्देश्यसहित चौरजहारी सुक्खा खानेपानी आयोजना सम्पन्न भएको छ । २१ करोड ६२ लाख लागतमा ठूलीभेरी नदीबाट पानी लिफ्ट गरेर वितरण गरिएको छ । यसअघि चौरजहारीवासीले नदीको पानी घोडामा बोकाएर ल्याउँथे । लिफ्टिङमार्फत आएको पानी मैखाराको ३ सय घनमिटर क्षमताको ट्यांकीमा ल्याएर वितरण भइरहेको छ । भेरीमा बगिरहेको पानी तानेर पनि खान मिल्ने रहेछ भन्ने यो ठूलो प्रमाण हो, चौरजहारी३ का कृष्ण बटालाले भने, भेरीबाट तानिएको पानी माथि डाँडाबाट वितरण गरिएको छ । यसबाहेक पनि चौरजहारीमा अरू लिफ्ट खानेपानी योजना छन् । दहखोलाझापे, लामीरहसुर्कीमारे योजना तयार भएको छ । सिस्नेरीपातिहाल्ना, तिजुखोलाप्रियाटाकुरी र गरेधुरा लिफ्ट खानेपानी योजना अन्तिम चरणमा छन् । जोगिनेटाखोलाडलसिङे, ठूलाखोलाटाकुरा आयोजना, तिमितले लिफ्ट आयोजना, लिउरेबारी खानेपानी आयोजना पनि निर्माण भएको छ ।"
दुई सातामै कोरोना संक्रमण दर तेब्बर,"(काठमाडौं)  दुई सातायता कोभिडको संक्रमण दरमा झन्डै तीन गुणाले बढेको छ । गत जेठ २९ मा कोभिड संक्रमण दर (पोजिटिभिटी रेट) ०५५ प्रतिशत मात्र थियो । दुई सातामै शनिबार त्यो दर १४९ प्रतिशत पुगेको छ । पछिल्लो पटक असार ६ गते पाजिटिभिटी दर ११३ प्रतिशत पुगेको थियो । संक्रमण दर उकालो लागेसँगै सक्रिय संक्रमितको संख्या पनि बढेको छ । दुई साताअघि (२९ गते जेठमा) १०६ जना सक्रिय संक्रमित रहेकामा शनिबार त्यो संख्या बढेर १८८ पुगेको छ । त्यस्तै सघन उपचार कक्षामा भर्ना हुने कोभिड बिरामीको संख्यासमेत चार पुगेको छ । ६ दिनअघि एक जनामात्र सघन उपचारमा थिए । दुई सातामा पोजिटिभिटी रेट झन्डै तीन गुणाले बढेको छ, स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डाचुमनलाल दासले भने, भारतमा बढ्दो संक्रमणको प्रभाव र मुलुकमा हाल देखिएको जनस्वास्थ्य मापदण्डमा लापरबाहीले संक्रमणमा वृद्घि देखिएको हो । विज्ञहरूका अनुसार संक्रमण बढ्ने क्रम दुई महिनादेखि नै सुरु भए पनि एक सातायता तीव्र बनेको हो । कोभिडको केस बढेपछि सबै अस्पताललाई सतर्क हुन पत्र पठाइसकेको डा दासले जानकारी दिए । भारतमा संक्रमण बढ्ने क्रमसँगै नेपालमा पनि त्यसको प्रभाव देखिन थालेको डा दासको भनाइ छ । भारतबाट नेपाल आउनेको परीक्षण नतिजा हेर्दा पनि संक्रमण दर क्रमशः बढ्न थालेको छ । नाकामा आज (शनिबार) मात्र ४ जना पोजिटिभ देखिएका छन् भने केही दिनयता दैनिक सरदर ४ देखि ६ जना संक्रमित भेटिएका छन्, उनले भने । दासका अनुसार नाकामध्ये सबैभन्दा बढी संक्रमण लुम्बिनी प्रदेशको बेलहियामा देखिएको छ ।भारतमा शुक्रबार कोभिडले २० जनाको मृत्यु भएको छ भने संक्रमण दर बढेर ४३९ प्रतिशत पुगेको छ । कोभिड संक्रमितको संख्या करिब एक लाख पुगेको छ । संक्रमण उकालो लागेपछि भारतमा बढी संक्रामक मानिएका बीए ४ र बीए ५ भेरिएन्ट नेपाल भित्रिएको आशंका गरिएको छ । यसका लागि विशेष सावधानी अपनाइएको डा दासले बताए । तेस्रो लहरअन्तर्गत ओमिक्रोन र यसको बीए२ भेरिएन्ट मात्र पाइएकामा भारतमा बढी संक्रामक मानिएका बीए४, र बीए५ भेरिएन्ट नेपालमा भित्रियो वा भित्रिएन भन्नेबारे निरन्तर परीक्षण गरेर सावधानी अपनाइरहेका छौं । कुल जनसंख्याको झन्डै ७० प्रतिशतले कोभिडविरुद्घको पूर्ण खोप लगाइसकेकाले जटिल संक्रमण, संक्रमणको विस्तार धेरै तीव्र नभएको र मृत्युदर न्यून रहेको डा दासको दाबी छ । संक्रमणबाट बच्न मास्कको प्रयोग, खोप, हातको सरसफाइलगायतका स्वास्थ्य मापदण्ड पालना गर्न उनले सुझाव दिए ।"
हैजा नियन्त्रणमा लाग्न गृहमन्त्रीको निर्देशन,"काठमाडौं (कास) गृहमन्त्री बालकृष्ण खाँणले काठमाडौं उपत्यकासहित विभिन्न ठाउँमा देखापरेको हैजा रोगको नियन्त्रणमा लाग्न निर्देशन दिएका छन् । शनिबार सम्बन्धित निकायका प्रमुखहरू र सुरक्षा निकायका प्रमुखबाट हैजा रोगको संक्रमणबारे जानकारी लिँदै सम्भावित महामारी फैलिन नदिनका लागि सबै खालका सतर्कता अपनाउन निर्देशन दिएका हुन् । गृहमन्त्री खाँणले त्यसको रोकथाम र उपचारको पूर्वतयारीका बारेमा समेत जानकारी लिएका छन् । छलफलमा स्वास्थ्य सचिव डा रोशन पोखरेल, नेपाल प्रहरीका महानिरीक्षक धीरजप्रताप सिंह, सशस्त्र प्रहरी बलका महानिरीक्षक राजु अर्याल, प्रहरी अस्पतालका प्रमुख डा आशा सिंह, सशस्त्र प्रहरी अस्पतालका प्रमुख डा रूपक महर्जनलगायत सहभागी थिए । गृहमन्त्रीका प्रेस संयोजक मधुसुदन भट्टराईका अनुसार छलफलमा मन्त्री खाँणले उपत्यकामा खानेपानीको अवस्था, त्यसको परीक्षण भएनभएको र सम्भावित संक्रमणबाट बच्न भइरहेका गतिविधि र संक्रमित बिरामीको अवस्थाबारे जिज्ञासा राखेका थिए । सशस्त्र प्रहरी अस्पतालका प्रमुख डा महर्जन लगायतले हैजाको अहिलेको अवस्था र रोकथामबारे भएका तयारीबारे मन्त्री खाँणलाई जानकारी गराएका थिए ।मन्त्री खाँणले संक्रमणको अवस्था जटिल बनेको अवस्थामा कसरी रोकथाम र नियन्त्रण गर्ने भनेर जिज्ञासा राखेका थिए । उनले त्यसका लागि स्वास्थ्य तथा जनसंख्या मन्त्रालयको संयोजनमा प्रहरी र सशस्त्र प्रहरीका चिकित्सकहरूले समेत रोकथाम र नियन्त्रणको तयारीमा रहनुपर्ने बताए । प्रहरी र सशस्त्र प्रहरीका ब्यारेकमा खानेपानीको अवस्थाबारे जानकारी लिँदै मन्त्री खाँणले प्रहरी जवानलाई नै हैजाले प्रभावित पार्न सक्ने भन्दै त्यसतर्फसमेत सचेत हुन आग्रह गरे । हाल काठमाडौंको बागबजार, डिल्लीबजार, ललितपुरको सानेपालगायत क्षेत्रमा हैजाको संक्रमण देखापरेको छ ।"
निकास नहुँदा सडकमै भेल,"रामेछाप (कास) रामेछापको जिल्ला सदरमुकाम मन्थली हरेक वर्षायाममा हिलो र धूलो हुने गरेको छ । स्थानीय खोलाखोल्सीहरूको उचित निकास नहुँदा सडकमै भलबाढी बग्ने गर्छ । सडक कालोपत्र भए पनि अलिकति पानी पर्नासाथ सडकमा भलको पानी बग्न थाल्छ । खोल्सीहरू जथाभावी फर्काउँदै आफ्नो संरचना निर्माण गर्नेले पानीको निकासका बारेमा चासो नदिँदा समस्या अझ थपिँदो छ । सडक डिभिजन कार्यालय खुर्कोटका सुपरभाइजर शंकर कार्की भन्छन्, परम्परादेखि खोला बग्ने स्थानमा कजवे बनाएका थियौं । कजवेको निकास बन्द गरेर घर बनेका छन् । साविकमा खोलाखोल्सीसमेत नापी भएकाले बजार क्षेत्रमा समस्या हुन थालेको हो । नापी भएको र लाखौं रुपैयाँ आनामा जाने जग्गामा खोला अन्यत्र फर्काएर घर बन्छ भने किन नबनाउने भन्ने होडबाजी नै छ । सबैको जग्गा बचाएर पानी तर्काउन सम्भव नभएकाले खोला सडकबाटै बग्ने अवस्था रहेको उनले बताए । आकाशे क्षेत्रमा साविकमा ३ वटा खोल्सीको पानी झर्ने गरेको थियो । अहिले ३ वटै खोल्सीको पानीको बहाव क्षेत्रमा स्थानीयले संरचना निर्माण गरिसकेका छन् । पानी बग्ने ठाउँ छेकेर घर बनाएकाले हरेक वर्ष सडक हिलाम्मे हुने गरेको छ । मन्थली बजारदेखिको सडक किनारका नालाबाट बगेको पानी बसपार्कमा पुग्छ । तर बसपार्क क्षेत्रबाट नालाको निकास नभएकाले उक्त क्षेत्र हिलाम्मे हुने गरेको छ । बजारदेखिको पानी ल्याएर हाम्रो जग्गामा छोडेका छन्, स्थानीय मनोज माझी भन्छन् । सडक तथा नाला नहुँदा बसपार्क नजिक वर्षायाममा खहरे बग्छ । मन्थली नगरपालिकाका प्रमुख लब श्रेष्ठ निकासका लागि पहल भइरहेको बताउँछन् । सहर हिलो र धूलोमुक्त बनाउन र सधैंको डुबान समस्या कम गर्न बसपार्कबाट तामाकोसी किनारसम्म निकास बनाउने प्रयास भइरहेको छ । केही जग्गामा सहमति गर्न बाँकी रहेकाले सरोकारवालासँग बसेर छलफल चलाउँदै छौं ।"
मुख्यमन्त्री फेर्न कसरत,"(मकवानपुर)  वाग्मती प्रदेशमा सत्ता परिवर्तनको कसरत सुरु भएको छ । पूर्वसहमति अनुसार नेपाली कांग्रेसले चुनावी सरकारको नेतृत्व गर्न पाउनुपर्ने भन्दै मुख्यमन्त्री परिवर्तनको चर्चा सुरु भएको हो ।सत्तारूढ गठबन्धनको नेतृत्व गर्दै नेकपा (एकीकृत) समाजवादी संसदीय दलका नेता राजेन्द्र पाण्डे हाल मुख्यमन्त्री छन् । आगामी आर्थिक वर्ष ०७९८० को बजेट पास भएपछि पूर्वसहमतिअनुसार नेपाली कांग्रेस संसदीय दलका नेता इन्द्रबहादुर बानियाँ सत्तारोहणको तयारीमा जुटेका हुन् । वाग्मती प्रदेशसभाको बैठक असार १२ गतेका लागि डाकिएको छ । तत्कालीन समयमा ६६ महिनाको सहमति भएको हो । सहमतिपत्र हामीसँग सुरक्षित रहेको छ । त्यसकारण अब हाम्रो नेतृत्वको सरकार गठन हुन्छ, एक मन्त्रीले भने । असार २५ गतेभित्र नयाँ मुख्यमन्त्री फेरिने गरी कांग्रेसले तयारी गरिरहेको उनले जनाए । केन्द्रमा मन्त्रिपरिषद् फेरबदलको कुरा भइरहेको छ । त्यसको असर यहाँ पनि पर्ने निश्चित छ, उनले थपे । ६ महिनापछि नेतृत्व कांग्रेसलाई दिने गरी पाण्डे गत कात्तिक ११ गते नेपाली कांग्रेस, नेकपा माओवादी केन्द्र, जसपा र नेकपा (एस) को समर्थमा मुख्यमन्त्री बनेका थिए । उनलाई माओवादी २३, नेपाली कांग्रेस २२, नेकपा (एस) १३ र जसपाका एकसहित ५९ सांसदले मुख्यमन्त्रीमा समर्थन गरेका थिए । कांग्रेसले सहमति अनुसार सहजै आफूले नेतृत्व पाउनुपर्ने माग गरे पनि मुख्यमन्त्री पाण्डे भने केन्द्रीय नेतृत्वको निर्देशनपश्चात् मात्र पछाडि हट्ने भनेर पन्छिइरहेका छन् । कांग्रेस ससंदीय दलका नेता बानियाँले आधाआधा समय मुख्यमन्त्री बन्ने सहमति कार्यान्वयन गर्न दबाब दिन थालेपछि पछिल्लो समय दुवै जनाको भेटघाट नै ठप्प छ । सहमतिअनुसार अब मुख्यमन्त्री परिवर्तन हुन्छ । प्रदेश सरकारको बाँकी कार्यकालमा नेकपा एस संसदीय दलका नेता राजेन्द्र पाण्डे र कांग्रेस संसदीय दलको नेता आधाआधा समय मुख्यमन्त्री बन्ने सहमति भएको हो, उनले भने । तत्कालीन समयमा नेपाली कांग्रेस केन्द्रीय प्रवक्ता प्रकाशरण महतको उपस्थितिमा कांग्रेस र नेकपा एसबीच सहमति भएको थियो । बानियाँले आफू मुख्यमन्त्री बन्ने निश्चित रहेको भन्दै आगामी आवको बजेटमा धेरैभन्दा धेरै योजना समेट्नसमेत दबाब सिर्जना गरेका थिए । वाग्मतीमा मुख्यमन्त्री परिवर्तन हुँदा आफ्नो नेतृत्वमा सरकार बन्ने पक्का रहेको उनको भनाइ छ । केन्द्र सरकारले निर्वाचन आयोगको सुझावअनुसार असार अन्तिम सातासम्म प्रदेश र संघको निर्वाचनको मिति तोक्ने सम्भावना रहेका कारण त्यसअघि नै यस विषयको टुंगो लाग्ने उनको दाबी छ । प्रदेश र संघीय निर्वाचनको मिति असारभित्रै घोषणा हुने सम्भावना छ । त्यसकारण चुनावको मिति घोषणा हुनुअघि मुख्यमन्त्री फेरबदल टुंग्याउने भनिएको छ, बानियाँले भने । नेकपा माओवादी केन्द्र संसदीय दलका नेता शालिकराम जमकट्टेल पनि सरकार परिवर्तनको पक्षमा देखिएका छन् । हाल आर्थिक मामिला तथा योजनामन्त्रीसमेत रहेका जमकट्टेलले सत्तारूढ दलबीच भएको सहमति र सम्झौता पूर्ण रूपमा कार्यान्वयन हुन जरुरी रहेको बताउँछन् । राजेन्द्र पाण्डे र इन्द्रबहादुर बानियाँ आधाआधा अवधि मुख्यमन्त्री हुने सम्झौता भएको हो । मुख्यमन्त्रीज्यूले सम्झौता कार्यान्वयन गर्नुपर्छ, उनले भने । मुख्यमन्त्री पाण्डेले सहमतिअनुसार सहजै मार्गप्रशस्त गरेको खण्डमा गठबन्धन थप बलियो हुने उनको भनाइ छ । सहमति कार्यान्वयन भएपश्चात् गठबन्धन अझै बलियो हुन्छ । यसले प्रदेश र संघको निर्वाचनलाई समेत सहजता प्रदान गर्छ, उनले भने । मुख्यमन्त्री नै परिवर्तन हुने भएपछि मन्त्रिपरिषद् पनि स्वतः परिवर्तन हुने उनले बताए । मुख्यमन्त्री पाण्डेले सत्ता परिवर्तनको विषय केन्द्रको निर्णयमा भर पर्ने बताए । केन्द्रीय सहमतिअनुसार सरकार परिर्वतन हुने हो, उनले भने । मुख्यमन्त्री तत्काल फेरबदल हुने सम्भावना नदेखिएको उनको भनाइ छ । सरकार परिवर्तनको विषय हल्लाबाट नभई गठबन्धनको शीर्ष नेतृत्वबाटै टुंगिनुपर्ने उनको भनाइ छ ।"
यौन शोषण गर्न नपाएपछि कुटपिट,"(काठमाडौं)  चिनियाँ लगानी रहेको सिनो हाइड्रो सगरमाथा पावर प्रालिको कर्पोरेट कार्यालयमा कार्यरत एक पूर्वकर्मचारीले सोही कार्यालयमा कार्यरत दुई युवतीमाथि यौन दुर्व्यवहार र कुटपिट गरेको प्रहरीमा जाहेरी परेको छ । सिनो हाइड्रोमा कार्यरत दोलखा र सिन्धुपाल्चोकका दुई युवतीले सोही कार्यालयमा काम गरी हालै राजीनामा दिएका अनिल नकर्मीविरुद्ध कुटपिट र यौन दुर्व्यवहार आरोपमा बुधबार काठमाडौं प्रहरी वृत्त महाराजगन्जमा जाहेरी दिएका हुन् । शनिबार पुनः दुवै पीडितका तर्फबाट वृत्तमा आरोपित नकर्मीविरुद्ध अभद्र व्यवहारको कसुरमा पनि जाहेरी परेको छ । दुर्व्यवहार र कुटपिट घटना एक वर्षअघिको भए पनि सिनो हाइड्रोले नकर्मीलाई पुनः नियुक्ति दिने तयारी गरेपछि घटना बाहिरिएको हो । नकर्मीले यौन शोषण गर्न खोजेको भन्दै सिन्धुपाल्चोककी २४ वर्षीय पीडितले छानबिन गरी कारबाहीको मागसहित २०७८ वैशाखमा सिनो हाइड्रो व्यवस्थापनसमक्ष उजुरी दिएकी थिइन् । नकर्मीले आफूसँग विवाहको प्रलोभन दिएर बारम्बार यौन शोषण गर्न खोजेको र नमानेपछि कुटपिट गरेको भन्दै उजुरी दिएकी थिइन् । उजुरीअघि नकर्मीको कुटपिटबाट घाइते उनलाई उपचारका लागि ह्याम्स अस्पताल लगिएको थियो । तर, कुटपिटबाट घाइते भएकाहरूको उपचारका लागि प्रहरी उपस्थिति हुनुपर्ने भनेपछि सोही कम्पनीमा दोभाषेका रूपमा काम गर्ने विकेश महर्जनले उनलाई ओम अस्पताल लगेर उपचार गरेका थिए । ओममा भने कुटपिटको घटना नभई लडेर चोटपटक लागेको भन्दै घटना लुकाएर उपचार गरिएको पीडितमध्येकी एक युवतीले बताइन् ।वैशाख ५ मा प्रबन्ध निर्देशक होउ जोङले नकर्मीसँग लिखित स्पष्टीकरण सोधेपछि नकर्मीलाई चेतावनी सहितको पत्र दिइएको थियो । त्यसपछि कोरोना संक्रमणको लहर बढेपछि व्यवस्थापनले कर्मचारीलाई घरबिदामा पठायो । नकर्मीको घर पनि सिन्धुपाल्चोक भएपनि उनी कार्यालयमै बसे । पीडित युवती घरबिदामा गएपछि केस केही मत्थर भयो । तर गत मंसिरमा सोही कार्यालयमा कार्यरत अर्की २९ वर्षीय युवतीले नकर्मीविरुद्ध यौन दुर्व्यवहार गरेको उजुरी गरिन् । दोलखा घर भएकी उनी अर्की सहकर्मी सिन्धुपाल्चोक गएका कारण एक्लै काममा फर्किएकी थिइन् । त्यही मौकामा नकर्मीले उनलाई विवाह गर्न दबाब दिएको र नमानेपछि संवेदनशील अंगमा जबर्जस्ती समाउने गरेको र प्रतिकार गर्दा अपशब्द प्रयोग गर्ने गरेको पीडित युवतीको भनाइ छ । यो विषय पनि बाहिरिएपछि कारबाहीको डरले नकर्मीले २०७८ पुस २४ मा राजीनामा दिएका थिए । त्यसपछि यो विषय साम्य भए पनि नकर्मीलाई पुरानै जिम्मेवारी दिएर फर्काउन खोजेपछि दुवै पीडित युवती आरोपितविरुद्ध जाहेरी लिएर बुधबार काठमाडौं प्रहरी वृत्त महाराजगन्ज पुगेका हुन् । उजुरीपछि प्रहरीले घटनाबारे बुझ्न सिनो व्यवस्थापकलाई बोलाएको थियो । तर, आरोपित भने अझै पक्राउ परेका छैनन् । यौन शोषण गर्न नपाएपछि नकर्मीबाट सुरुमा साथीमाथि दुर्व्यवहार र आक्रमण भयो, त्यसलाई सरहरूले नै मिलापत्र गरेर टुंग्याउनु भएको थियो, २९ वर्षीय पीडितले कान्तिपुरसँग भनिन्, पहिलेको दुर्व्यवहार र आक्रमणमा परेकी साथी घर गएको बेला म काममा फर्किएकी थिएँ । तर, नकर्मीबाट ममाथि पनि त्यस्तै दुर्व्यवहार हुन थाल्यो । सिनो हाइड्रोका एक कर्मचारीले नकर्मीले काममा फर्किन निवेदन दिएपछि विवाद बल्झिएको र यो विषय प्रहरीमा पुगेको बताए । केस मिलिसकेको थियो । नकर्मी आफैं राजीनामा दिएर हिँडेका थिए । तर केही साताअघि उनले काममा फर्किन निवेदन दिएपछि दुई जनाले असन्तुष्टि जनाउनु भएको थियो । यही विषय प्रहरीमा पुगेको हो, उनले भने । आरोपितसँगै एउटै कार्यालयमा काम गर्न नसक्ने भन्दै पटकपटक व्यवस्थापनसमक्ष आग्रह गर्दा पनि बेवास्ता गरेपछि आफूहरू प्रहरीमा जानुपरेको एक पीडितले बताइन् । प्रहरीले घटनामा अनुसन्धान भइरहेको जनाएको छ । कुटपिट र दुर्व्यवहार कसुरमा दुई जनाले सिनो हाइड्रोका पूर्वकर्मचारीविरुद्ध जाहेरी दिनुभएको छ । आरोपितमाथि अभद्र व्यवहारको कसुरमा पनि जाहेरी परेको छ, अनुसन्धान अघि बढिसकेको छ, वृत्तका एक प्रहरीले भने ।"
शैक्षिक मेलामा विद्यार्थीअभिभावकको भीड,"(काठमाडौं)  उत्कृष्ट शिक्षा नेपालमै भन्ने नाराका साथ सञ्चालित कान्तिपुर हिसान एडुफेयर (शैक्षिक मेला) को दोस्रो दिन शनिबार मेला अवलोकन गर्न विद्यार्थी, अभिभावकको भीड लागेको छ । आयोजकका अनुसार शनिबार करिब ५० हजार जनाले मेलाको अवलोकन गरेका छन् । काठमाडौंको भृकुटीमण्डपस्थित प्रदर्शनी हलमा जारी मेलामा ७४ वटा शिक्षण संस्थाको स्टल रहेको छ । शिक्षण संस्थाबारे धेरै जानकारी प्राप्त गर्न सजिलो हुने मेलाको भ्रमण गरेका नेपालगन्जका विद्यार्थी सुजिता कार्कीले बताइन् । कुन कलेज पढ्ने, कुन विषय रोज्ने, शुल्क कति लाग्छ, छात्रवृत्तिको व्यवस्था के छ भनेर बुझ्न पाइयो, उनले भनिन्, एकै ठाउँमा यति धेरै शिक्षण संस्थाबारे बुझ्न पाउँदा समयको बचत भएको छ, सबै कलेजमा पुगेर बुझ्न सम्भव पनि हुँदैन । मेला घुम्न आउने विद्यार्थीलाई शिक्षण संस्था सञ्चालक, शिक्षक, स्वयंसेवक र त्यहाँ अध्ययनरत विद्यार्थीले परामर्श दिने गरेका छन् । काठमाडौंका अभिभावक गणेश प्रधानले शिक्षण संस्थाबारे धेरै सूचना पाउन अभिभावकलाई पनि मेलाले सहयोग पुर्याएको बताए । मेलामा फरकफरक कलेज, विषयबारे भिन्दाभिन्दै सूचना पाइयो, मेला स्थलमा भेटिएका उनले भने, आफ्ना छोराछोरीलाई कुन कलेजमा पढाउने, कुन विषय पढाउने, शुल्क कति लाग्छ भन्ने कुरा बुझ्न सजिलो रहेछ । एसईई उत्तीर्णपछि कक्षा ११ मा भर्ना हुने विद्यार्थीलाई लक्षित गरी एडुफेयर सञ्चालन गरिएको हिसान अध्यक्ष रमेश सिलवालले जानकारी दिए । शुक्रबार प्रधानमन्त्री तथा मन्त्रिपरिषद् कार्यालयका राज्यमन्त्री उमेश श्रेष्ठले मेलाको उद्घाटन गरेका थिए । मेला सोमबारसम्म सञ्चालन हुनेछ । उच्च शिक्षालय तथा माध्यमिक विद्यालय संघ नेपाल (हिसान) र कान्तिपुर पब्लिकेशन्स्ले संयुक्त रूपमा मेलाको आयोजना गरेका हुन् । मेलामा विभिन्न प्रतियोगिता पनि आयोजना गरिएको छ । विजयी विद्यार्थीले छात्रवृत्ति र नगद पुरस्कार प्राप्त गर्ने व्यवस्था गरिएको छ । मेलामा एक हजारभन्दा बढी विद्यार्थीका लागि पूर्ण तथा आंशिक छात्रवृत्तिको समेत व्यवस्था गरिएको छ । एडुफेयरको यो सातौं संस्करणमा २ लाखभन्दा बढीले सहभागिता जनाउने आयोजकको अनुमान छ ।"
कलेज र विषय रोज्न मेलाले सहयोग गर्छ,"कान्तिपुर हिसान एडुफेयरको चहलपहल कस्तो छ ?दोस्रो दिन शनिबार पनि विद्यार्थी, अभिभावकको उत्साहजनक उपस्थिति रह्यो । यसपालि नयाँ ढंगबाट एडुफेयर सञ्चालन गरिएको छ । यसअघि पहिले विद्यालय र उच्च शिक्षाको मेला एकै ठाउँमा गर्थ्यौं । यसपालि एसईई दिएर बसेका कक्षा ११ मा भर्ना हुने विद्यार्थीलाई बढी लक्षित गरिएको छ । उच्च शिक्षाको हकमा छिटै मेला सञ्चालन गरिन्छ । एसईईको नतिजा आउने बेला भएको छ । विद्यार्थी कहाँ जाने, के पढ्ने, कस्ता शैक्षिक कार्यक्रम नेपालमा पठनपाठन हुन्छ भनेर अलमलमा परेका छन् । स्वदेशमै पढेर करिअर बनाउने सम्भावना के छ भन्ने चासो विद्यार्थीलाई छ । विद्यालय शिक्षामा यी कुराको धेरै चर्चा हुँदैन । मेलामा हामी विद्यार्थीहरूलाई आइडिया सेयर गर्छौं । व्यवस्थापन, विज्ञान, मेडिकल, इन्जिनियरिङबाहेक अरू विषयका बारेमा धेरै थाहा भएको पाइँदैन । अहिले डिजिटल टेक्नोलोजीले यति धेरै नयाँ विषय आएका छन् । तुरुन्त जागिर पाइहाल्ने विषय पनि प्रशस्तै छन् । कक्षा ११ मै कानुन पढ्न पाइने कुरा थाहा नहुने विद्यार्थी पनि धेरै भेटिन्छन् । विज्ञान, व्यवस्थापन, मानविकी, शिक्षाका अतिरिक्त संगीत, कला, टेक्नोलोजी लगायत नयाँनयाँ विषयको जानकारी पाइने थलो पनि मेला बनेको छ । ७४ वटा ख्यातिप्राप्त, स्थापित संस्थासँग विद्यार्थी, अभिभावकले अन्तर्क्रिया गरेर लाभ लिन सक्ने अवसर पाएका छन् ।एडुफेयरको दैनिक आकर्षणहरू केके छन् ?यसपालि विभिन्न प्रतियोगिता पनि राखिएको छ । हामीले पढाउने मात्रै होइन, शैक्षिक कार्यक्रमबाहेक अतिरिक्त क्रियाकलापमा विद्यार्थीलाई जोड्न खोजिएको छ । पठनपाठन सँगसँगै विद्यार्थीलाई सीपमूलक ज्ञान दिनु हाम्रो उद्देश्य पनि हो । आइतबार पेन्टिङ प्रतियोगिता हुँदै छ । ९ देखि १२ कक्षासम्मका विद्यार्थीले भाग लिन सक्छन् । विद्यार्थीले खेर गएका चिजवस्तुबाट केही न केही उत्पादन गर्ने प्रतिस्पर्धा राखिएको छ । कविता प्रतियोगिता पनि हुँदै छ । अंग्रेजी र नेपाली दुवै भाषामा प्रतियोगिता हुनेछ । उत्कृष्ट विद्यार्थीले निःशुल्क छात्रवृत्ति पनि पाउनेछन् । नगद पुरस्कार पनि छ । पढाइबाहेक शिक्षण संस्थामा विद्यार्थीका रुचिका क्रियाकलाप पनि हुने सन्देश दिन खोजिएको हो ।बेलाबेलामा हुने यस्ता शैक्षिक मेलाको फाइदाचाहिँ के हो ?अहिले विद्यार्थी परीक्षा दिएर बसेका छन् । कोभिडले दुई वर्षदेखि यस्ता शैक्षिक गतिविधि हुन सकेको थिएन । नेपालमा भएका उत्कृष्ट शिक्षण संस्थाका बारेमा विद्यार्थी, अभिभावकबाहेक सरोकारवालालाई पनि जानकारी दिने माध्यम बनेको छ । नेपालको शैक्षिक अवस्था कस्तो छ भन्ने कुरा मेलाको अवलोकन गरेपछि छर्लंग बुझ्न सकिन्छ । विज्ञ परामर्शदाता र काउन्सिलर राखेर अन्तर्क्रिया गराइएको छ । शिक्षकसँग प्रत्यक्ष कुराकानी गर्न पाउने व्यवस्था छ । यसबाट विद्यार्थीले सही शिक्षण संस्था, सही विषय रोज्न सक्छन् । कक्षा ११ भनेको भविष्यमा उच्च शिक्षासम्मको बाटो रोज्ने पहिलो खुड्किलो पनि हो । निःशुल्क रूपमा मेलामा आउन आह्वान गरिएको छ । छात्रावास, यातायात, शुल्क, विगतको नतिजा, अतिरिक्त क्रियाकलाप, शिक्षण विधिबारे पर्याप्त जानकारी लिन सकिन्छ । मेलामा उपस्थित हुन नसक्ने काठमाडौंबाहिरका विद्यार्थीलाई अनलाइनबाट पनि जानकारी बाँड्ने प्रयास भएको छ । विदेशमा बस्नेले पनि जानकारी पाउन सक्नुहुन्छ । पढ्नका लागि विदेश पुग्न पर्दैन भन्ने सन्देश मेलाले दिएको छ । विद्यार्थी, अभिभावकमा पनि त्यो आत्मविश्वास बढेको पाएका छौं ।"
पानीका स्रोत संरक्षण र पुनर्भरण,"काठमाडौं नगर सभ्यताले विकास गरेको रैथाने पानी प्रयोग प्रणाली र योसँग जोडिएको ज्ञानविज्ञानलाई उद्भूत मानिन्छ, जुन आजपर्यन्त उपयोगी पनि छ । अघिल्लो महिना इनार र ढुंगेधारा सफा गर्दै सिथि नखः मनाइयो । पानी स्रोतको संरक्षण हाम्रो संस्कृति नै बन्नुले पुर्खाले यसलाई दिएको महत्त्व दर्साउँछ । पानीको जोहो नगर सभ्यताको एउटा मूल मान्यता नै बनेको पाइन्छ । तर, पछिल्लो समय काठमाडौं सहर र यसको आधुनिक भनिएको पानी प्रयोग प्रणालीले पानी स्रोतको संरक्षणलाई ध्यान दिएको छैन । इतिहासकारहरू अनुसार काठमाडौं उपत्यकामा छैटौं शताब्दीदेखि नै ढुंगेधारा प्रचलनमा आएको थियो । लिच्छवि हुँदै मल्लकालसम्म आइपुग्दा पानी प्रणालीका संरचनाहरू झनै विकसित भए, कति त अझै उपयोगमा छन् । उहिले आकाशे पानी जोगाउन पोखरीहरू बनाइएका थिए, वर्षाको पानी सोझै जमिनमा पुनर्भरण हुन्थ्यो, वर्षभरि नै ढुंगेधाराहरू यसैबाट चल्थे, जसमा राजकुलोहरूले पनि सघाउँथे । अहिले जनसंख्या वृद्धिसँगै ठूलाठूला भवनपूर्वाधारहरू बनिरहेका छन्, जसबाट यस्ता परम्परागत संरचना तथा प्रणालीमा क्षति पुगिरहेको छ, अधिकांश त मासिइसकेका छन् । खुला स्थानहरू खुम्चिँदै गएका छन् । वर्षामा आकासे पानी सोझै जमिनमा पर्दैन, अधिकांश स्थानमा कंक्रिट र पिच हुँदै ढलमा मिसिन्छ,र त्यसै खेर जान्छ । यसले जमिनमुनिको पानीको प्राकृतिक भण्डारणलाई घटाउँदै लगिरहेको छ । भुल्नु हुँदैन अझै काठमाडौंवासीको भरपर्दो पानीको स्रोत भूमिगत पानी नै हो । काठमाडौं उपत्यका खानेपानी लिमिटेडले पनि जमिनमुनिबाट समेत पानी निकालेर बाँड्ने गर्छ । त्यसैले भूमिगत पानीको संरक्षणमा जोड दिनु अपरिहार्य छ । भूमिगतबाहेक काठमाडौंवासीका लागि वरिपरिका पहाडका मूलबाट पानी ल्याइन्छ । यसरी ल्याइएको र भूमिगत पानीले नपुग्दा घरघरले पानी उद्योगबाट किनेर काम चलाउने गरेका छन् । अधिकांश पानी उद्योगले पनि भूमिगत पानी नै बेच्ने हुन् । यसबाहेक पानीका लागि काठमाडौंवासीले वर्षैदेखि व्यग्रताका साथ मेलम्ची आयोजनाको प्रतीक्षा त गरिरहेका छन्, तर यसले मात्र संकट टार्ने निश्चित छैन । मेलम्ची आयोजनाले पहिलो चरणमा दैनिक १७ करोड लिटर पानी ल्याउने जनाइएको छ जबकि हामीलाई दैनिक ४३ करोड लिटर चाहिएको छ, जनसंख्यावृद्धिसँगै माग झन्झन् बढ्दै जानेछ । सरकार मेलम्ची आयोजनामा मात्र निर्भर भएकाले उपत्यकाको पानी प्रयोग प्रणालीमा अन्य विकल्प, खास गरी परम्परागत तरिका र पुनर्भरणमा प्राथमिकता दिइएको छैन, जुन चिन्ताजनक छ । मेलम्चीले काठमाडौंको पानी संकट छु मन्तर को शैलीमा समाधान गर्छ भन्ने सरकारी धारणामा परिवर्तन हुनु जरुरी छ । भविष्यका दृष्टिले पनि काठमाडौंमा पानीको दिगो स्रोतका लागि पुनर्भरणलाई एउटा प्रमुख उपायका रूपमा अपनाउनुपर्छ । यसका निम्ति भूमिगत पानीको जसरी अत्यधिक दोहन भइरहेको छ, त्यसलाई तत्काल व्यवस्थित बनाउनुपर्छ । उद्योग, अस्पताल तथा सर्वसाधारणले ठूलो मात्रामा भूमिगत पानी निकालिरहे पनि त्यहीअनुरूप जमिनमा पानी पठाइँदैन । यसबाट भूमिगत पानीको सतह झन्झन् भासिँदै गएको छ । बेलैमा वर्षाको पानीको उपयोग र बोरिङ लाई नियमन नगरे, छिटै काठमाडौं सुक्खा हुने जोखिम छ । अहिले जोकसैले जुनै प्रयोजनका लागि जति पनि पानी जमिनबाट निकाल्न पाउँछन्, तर कुनै तरिकाले प्रकृतिलाई त्यसको क्षतिपूर्ति तिर्नुपर्ने प्रबन्ध मिलाइएको छैन । यस्तो अवस्था निरन्तर रहनु हुन्न, भूमिगत पानीका लागि वैज्ञानिक मापदण्ड बनाएर अनिवार्य रूपमा त्यसको पालना गर्नुपर्छ । साथै, पोखरी, ढुंगेधारा, इनार, राजकुलोजस्ता पानी पुनर्भरणका परम्परागत संरचनाहरूको संरक्षण र परिमार्जन गर्दै लैजानुपर्छ । काठमाडौंमा यस्ता अधिकांश संरचना नासिएका छन्, र बाँकी रहेकाहरू पनि ममर्तसम्भार र संरक्षण अभावमा सञ्चालनमा कमै आएका छन् । निम्न आर्य स्रोत भएकाहरूले पानी किनेर साध्य लाग्दैन, यस अर्थमा ढुंगेधारा, इनार लगायत सार्वजनिक पानीको स्रोतको पुनर्जीवन अझ बढी अर्थपूर्ण छ ।सरकारले उतिसारो चाख नलिए पनि काठमाडौं उपत्यकाका अधिकांश पालिकाले पुनर्भरणका लागि आवश्यक योजना बनाएका छन्, काठमाडौं महानगरले केही वर्षअघि रिचार्ज काठमाडौं सञ्चालनको कार्यविधि नै ल्याएको छ । महानगरका मेयर बालेन्द्र शाहले गत साता घोषणा गरेको काठमाडौंको नीति तथा कार्यक्रममा उक्त अभियान अन्तर्गत प्रत्येक वडाको कम्तीमा एउटा सार्वजनिक वा सामुदायिक स्थलमा आकासे पानी संकलन तथा पुनर्भरण गरिने उल्लेख छ । यस्ता घोषणा तथा प्रयास आफैंमा सकारात्मक छन् । तर एकातिर परम्परागत पुनर्भरणका संरचनाको संरक्षणमा ध्यान नदिनु र अर्कातिर भएका सार्वजनिक जग्गा पनि व्यापारिक प्रयोजनका लागि दिइनुले पालिकाका पुनर्भरण कार्यविधि तथा योजनाहरू फेरि पनि देखाउनका लागि मात्र नहोऊन् भन्नेमा सम्बन्धित सबैले जोड दिनुपर्छ । यस्ता नीति नियमहरू पालिकाहरू आफैंले धरि पालना नगर्नु, अझ तिनका परिसर नै कंक्रिटले ढाकेका देखिनुले उनीहरूमाथि प्रश्न उठेको हो, यसतर्फ नवनिर्वाचित जनप्रतिनिधिहरूले ध्यान पुर्याउनुपर्छ । र, आगामी दिनमा यस्तो प्रश्न उठ्ने वातावरण बनाउनु हुन्न, घोषित योजना तथा कार्यक्रमहरूको यथोचित पालना गरिनुपर्छ ।सहरवासीलाई पुनर्भरणका लागि खाल्डो बनाऊ भन्नुअघि पालिका र सरकारी कार्यालय आफैं उदाहरण बन्न सक्नुपर्छ, कंक्रिट हटाएर इँटा मात्रै छाप्दा पनि यसमा सुधार आउँछ । यस्तै सार्वजनिक जग्गालाई पनि भूमिगत पानी पुनर्भरणका लागि उपयोग गर्न सकिन्छ । यसका लागि ठूलो लगानी गर्नु पनि पर्दैन, इच्छाशक्ति भए पुग्छ । नियम बनाउने, योजना ल्याउनेहरूबाटै यसको लागू भए सहरवासीमा पनि त्यसको प्रभाव पर्छ, उनीहरूलाई दबाब दिन पनि सजिलो हुन्छ । पालिका र नागरिकहरूको संयुक्त पहलमा पानीको स्रोत संरक्षण र पुनर्भरणलाई जीवनशैली नै बनाउनुपर्छ ।"
रमाइलो कक्षाकोठाको आवश्यकता,"कृष्ण कुम्पुरे, आदमटार, धादिङ"
न्यायालयमाथिको आस्थामा क्षति,"हिजोका दिनसम्म अनुमानको भरमा हाम्रा अदालतहरूमा बिचौलिया छन्, कतिपय वकिल नै बिचौलियाको धन्दामा लागेका छन्, कतिपय न्यायमूर्तिहरू पनि घूस खान्छन् आदिइत्यादि भनिन्थ्यो । तर अहिले आएको न्यायाधीशवकिल टेप प्रकरणले यो अनुमानलाई प्रमाणित नै गरिदिएको छ । यसले वकिल र न्यायाधीशहरूको आचरणमा मात्र प्रश्न उठाएको छैन, अपितु पूरै न्यायालयको आस्था र गरिमामै अपूरणीय क्षति पुर्याएको छ । राज्यको एउटा अंग र सिंगो न्यायालयको गरिमा घटाउने यो कार्य आलोचनाको मात्र विषय हुन सक्दैन, कठोर दण्डको भागीदार पनि बनाइनुपर्छ । अन्यथा यस्ता कार्यले सम्पूर्ण इमानदार न्यायाधीश, वकिल र न्यायालयप्रति नै जनविश्वास डगमगाएर जान्छ । न्यायालयप्रतिको जनआस्था बरकरार राख्न पनि यस्तो अनुचित कार्यमा संलग्न हुनेहरूलाई कठोर दण्डको भागीदार बनाउनैपर्छ । यसर्थ टेप प्रकरणमा देखिएका न्यायाधीशलाई केवल राजीनामा दिन लगाएर अनि वकिलको लाइसेन्स रद्द गरेर मात्र हुँदैन, दुवैलाई भष्ट्राचारजन्य कसुरमा मुद्दा दायर गरिनुपर्छ । न्यायाधीशले कोकोले केके भन्दा रहेछन् बुझ्न मात्र टेलिफोन संवादमा बसेको दाबी गरेका छन् । तर उनको तर्क गलत छ । उनले सोझै अदालतमा विचाराधीन कुरामा म कुरा गर्दिनँ भनेर इन्कार गरेको कहीँ सुनिएको छैन । अनि वकिलले तीन तहकै न्यायालयमा आफ्नो जादु चल्छझैं गरेर खुट्टा नकमाएर काम गर्न उक्साएका छन् । यस्तो संवादले वकिलहरूले नै बिचौलियाको धन्दा गर्दा रहेछन् भनेर पनि प्रमाणित गरेको छ, जुन सम्पूर्ण कानुन व्यवसायीका लागि लज्जाको विषय हो । न्यायालय, न्यायमूर्ति र कानुन व्यवसायीहरूको गरिमा राख्न पनि यस्ता घटनामा सबै पक्ष गम्भीर हुनैपर्छ । गोपाल देवकोटा, जोरपाटी, काठमाडौं"
यातायात विभागका बेथिति,"यो सबै ठाउँमा छ । सरकारले छिटोछरितो नगर्नाले यी समस्या आएका हुन् । योगेन्द्र बोहरा यही कारण पो रहेछ, सडक दुर्घटनाका घटना धेरै देख्न र सुन्न पाएको । यसमा संलग्न तलदेखि माथिसम्मका सबै कर्मचारीलाई कानुनबमोजिम कडाभन्दा कडा कारबाही होस्, यदि देशमा कानुन छ र कार्यान्वयन हुन्छ भने नत्र प्रणाली मात्रै बनाएर के काम ? पूर्ण चेम्जोङयस्तो बेथिति केन्द्रमा मात्र हैन देशैभरिका यातायात कार्यालयमा छ, झन् बढी बुटवलमा छ । चालीस हजार रुपैयाँमा हेभी र बीसतीस हजार रुपैयाँमा हलुका सवारी लाइसेन्स बिक्री हुन्छ । कृष्ण भुसालकानुन सहज नबनाउँदा बिचौलिले खेल्ने मौका पाउँछन् । त्यसैले कानुन जनताले सहजै उपयोग गर्न सक्ने हुनुपर्छ, तर, वा र अथवा शब्द राख्नु हुँदैन । यसो भएमा सम्बन्धित अधिकारीले खेल्ने मौका पाउँछन्, यही कारण भष्टाचार पनि बढ्छ । नवराज कुँवरनेपालको नियम गज्जब छ बा ! मरीमरी सिकेर पास हुन्छु भनेर ट्रायल दियो फेल अनि चलाउन नसिकेकालाई पैसाको भरमा लाइसेन्स । भ्रष्टाचार रोक्नु छ भने चलाउन जान्नेले सजिलै लाइसेन्स पाउने गरी नियम बनाऊ सरकार । तारानिधि सापकोटाके मुद्दा दायर गरेको होला पछि सफाइ पाइहाल्छ नि ! यस्तो पनि समाचार हुन्छ ! सुरेन्द्र वाग्लेसवारीचालक अनुमतिपत्र वितरण प्रणाली सहज बनाउने र यातायात व्यवस्था कार्यालयलाई व्यवस्थित गर्ने हो भने तीनपांग्र्रे र दुईपांग्रे सवारीको दर्ता र चालक अनुमतिपत्र वितरणको अधिकार स्थानीय तहलाई दिनुपर्छ । लक्ष्मण लम्सालसबैभन्दा भ्रष्ट क्षेत्र यातायात हो भन्ने पानीजस्तै छर्लंग छ । तर कार्यालय प्रमुखहरू यता र उता औंला तेर्साएर उम्किहाल्छन् । लाइसेन्स वितरण सहज नबनाउने हो भने यिनीहरूको गतिविधि रोकिनेवाला छैन । नेत्र भुसाल"
गणतन्त्रको अन्योल,"नेपालमा गणतन्त्र स्थापनाको संघर्ष सैद्धान्तिक रूपमा २००६ सालमा नेपाल कम्युनिस्ट पार्टी स्थापनासंँगै सुरु भएको हो । व्यावहारिक रूपमा राजतन्त्रको अन्त्यसहितको राजनीतिक व्यवस्था स्थापना भएको पनि डेढ दशक हुन लागेको छ । २०४६ को परिवर्तनपछि जसरी आम जनता बहुदलीय व्यवस्थामा दिक्क भएका थिए, अहिले गणतन्त्रसहितको संघीयतामा आधारित व्यवस्थामा पनि असन्तुष्ट हुन थालेका छन् । टड्कारो विकल्प नदेखेर जे भैरहेको छ, त्यसैभित्र विकल्प खोज्ने माहोल चलिरहेछ । तर आम जनता अहिलेको व्यवस्थाबाट सन्तुष्ट छैनन् भन्ने कुरा पनि स्पष्टै देखिन्छ किनभने आम मानिसका आधारभूत समस्या समाधान हुने कुनै जूनकिरी देखा परेको छैन । देशभित्र उत्पादन नहुने, बेरोजगारले बिदेसिनुपर्ने अनि जो उत्पादन गरिरहेछन् उनीहरू संकटमा परिरहनुपर्ने यो नै मूल कारण हो जसले गणतन्त्रबारे आम मानिसमा निराशा जन्माएको छ । त्यसै गरी सयौं वर्षदेखि उत्पीडित महिला, दलित, जनजाति, मुस्लिम, मधेशीमाथिको अन्याय नयाँनयाँ रूपमा जारी रहनुले पनि गणतन्त्रसहितको व्यवस्थाप्रति उदासीनता जन्माएको छ । नेपालमा गणतन्त्र कुनै संयोगले स्थापना भएको होइन बरु योजनाबद्ध संघर्ष र बलिदानबाट प्राप्त भएको हो । त्यसका निम्ति सबैभन्दा ठूलो बलिदान दसवर्षे जनयुद्धले गरेको पनि अकाट्य रूपमा स्थापित तथ्य हो । निहित स्वार्थका निम्ति राजतन्त्र चाहिन्छ भन्ने सानो झुन्डको मत र अभियान वैधानिक बनिरहेछ । दर्शनशास्त्र, राजनीतिक अर्थशास्त्र र सांस्कृतिक दृष्टिकोण जुनै दृष्टिबाट हेरे पनि राजतन्त्र आजको समयमा जरुरी भएको पुष्टि हुन सक्दैन तर पनि राजावादी सानो मत जीवित छ । यस्तो किन भइरहेछ खोजखबर जरुरी छ । संसद्वादी पार्टीका नेताहरू पहिलेका राजाजस्तै किन लाग्छन् जनतालाई ? हिजो एउटा राजा थियो तर आज धेरै राजा भए जस्ता कथन पनि साँच्चै हो कि हो कि जस्तो लाग्ने वातावरण किन बनिरहेको छ ? राष्ट्रपतिको सवारी किन हिजोका राजाहरूको जस्तै गरी हुन्छ ? राज्यस्तरमा भइरहेको यस्तो क्रियाकलाप झुक्किएर गल्तीले हरेक वर्ष हुन सक्तैन । यस्तो परिवेशमा मान्नैपर्ने हुन्छ कि गणतन्त्रबारे बुझाइमा नेपाली समाज अन्योलग्रस्त हुन पुगेको छ । त्यसैले जरुरी भएको छ गणतन्त्रबारे सही बुझाइ, गणतन्त्रको फरकफरक युगमा भूमिका र प्रकार अनि नेपालमा गणतन्त्रको महत्त्व र अहिलेको विकृतिको स्रोतलाई हेर्ने सही दृष्टिकोण ।यस विषयका सन्दर्भमा ध्यानमा राख्नुपर्ने कुरा के हो भने कुनै पनि राजनीतिक प्रणाली वा राजनीतिक संस्था खास सामाजिक व्यवस्थाका अनिवार्य अंगका रूपमा जन्मिन्छ । ठीक त्यसै गरी खास प्रकारको सामाजिक व्यवस्था निश्चित आर्थिक प्रणालीमा उभिएको हुन्छ । यसरी जुनसुकै राजनीतिक प्रणाली वा संस्था उपरी संरचना हुन्छ र आधारका रूपमा भने आर्थिक प्रणालीले भूमिका खेलिरहेको हुन्छ । त्यसैकारण राजतन्त्र वा गणतन्त्रबारेको अध्ययनलाई पनि खास समयको आर्थिक प्रणालीसँग गाँसेर बुझ्नु अनिवार्य हुन्छ । जुन बेला संसारभरि राजतन्त्रको युग थियो, त्यतिबेला सामाजिक व्यवस्थाका रूपमा सामन्तवाद थियो । सामन्तवादी समाजको मुख्य सम्पत्ति उत्पादनको स्रोत जमिन हो । सबैभन्दा बढी जमिनमाथि कब्जा जसले जमाउँथ्यो, ऊ भूपति राजा बन्थ्यो । यसको अर्थ हो जमिनले नै आर्थिक प्रणालीमा निर्णायक भूमिका खेल्थ्यो । यसप्रकार जमिनमाथि कब्जा जमाएका थोरै संख्याका भूपतिहरूको स्वार्थ पूर्ति गर्न तथा त्यस्तो अवस्थाको निरन्तरताका निम्ति सामन्तवादी सामाजिक व्यवस्थामा धर्म, राजनीतिक प्रणाली र संस्कृति बनाइएका थिए र यो व्यवस्थाको शिरमा रहन्थ्यो राजतन्त्र ! त्यस्तो सामन्तवादी सामाजिक व्यवस्थाको गर्भबाट पुँजीपति वर्गको जन्म भयो । पुँजीपति वर्गको शक्ति जमिनमा थिएन बरु पुँजीमा थियो जुन जमिनभन्दा शक्तिशाली थियो । पुँजीपति वर्गका निम्ति स्वतन्त्र मानिसहरू आवश्यक थिए किनभने औद्योगिक उत्पादनका निम्ति मानिसहरू स्वतन्त्र भए मात्र ज्यालादारी श्रमिक बन्न सक्थे । तर सामन्तवादी राजतन्त्रात्मक सामाजिक व्यवस्थाले त बहुसंख्यक मानिसलाई भूदास व्यवस्था वा पितृसत्ताद्वारा बाँधेर राखेको थियो । राजा र सामन्तहरू भूस्वामित्वको आधारमा शासन जारी राख्न चाहन्थे तर पुँजीपति वर्ग पुँजी स्वामित्वको आधारमा शक्तिशाली हुन चाहन्थ्यो । भूमि सबै चीजसँग साट्न मिल्दैनथ्यो, जसलाई भूमि चाहिएको छ, त्योसँग मात्र साट्न मिल्दथ्यो । तर पुँजीपति वर्गले जन्माएको पुँजी भने सबै चीजसँग साट्न मिल्ने सार्विक क्षमताको थियो । त्यसैले सामन्त वर्गमाथि पुँजीधारी पुँजीपति वर्ग हावी हुँदै गयो र गणतन्त्रात्मक पुँजीवादी क्रान्तिहरू अगाडि आए । राजतन्त्रात्मक सामन्तवादी सामाजिक व्यवस्थालाई नष्ट गर्दै स्थापित भएका सुरुका पुँजीवादी व्यवस्थाहरू प्रगतिशील थिए किनभने तिनले सामन्तवादले थोपरेका सारा बन्धन, रूढिवाद र उत्पादनको धीमा गतिलाई ध्वस्त बनाएका थिए । त्यतिबेला पुँजीवादी व्यवस्थासँगै उदाएका गणतन्त्रहरू केवल राजतन्त्रात्मक प्रणालीको विस्थापन थिएनन् बरु ती गणतन्त्रहरू नयाँ पुँजीवादी सामाजिक व्यवस्थाका राजनीतिक प्रणाली थिए अर्थात् त्यतिबेला उदाएका गणतन्त्रहरू नयाँ सामाजिक व्यवस्थाका पर्याय थिए । त्यतिबेलाका पुँजीवादी गणतन्त्र र राजतन्त्र एकआपसका निम्ति आधारभूत रूपमै विरोधी थिए किनभने तिनले फरकफरक सामाजिक व्यवस्थाको प्रतिनिधित्व गर्थे ।राजतन्त्रात्मक सामन्तवादी व्यवस्थाविरुद्ध गणतन्त्रात्मक पुँजीवादी क्रान्तिहरू युरोपबाट सुरु भयो तर युरोपमै राजसंस्थाहरू आजसम्म बाँकी रहेको यथार्थले थुप्रै मानिसलाई अन्योलग्रस्त बनाउँछ । बुझ्नुपर्ने यथार्थ के हो भने पुँजीवादी क्रान्तिपछि पनि जीवित रहेका राजसंस्थाहरू पुँजीवादी क्रान्तिभन्दा अघिको चरित्रका राजसंस्थाहरू होइनन् । पुँजीवादी क्रान्तिपछि सम्पूर्ण सत्ता पुँजीपति वर्गलाई सुम्पेर आफू छेउकुनामा पुँजीपति वर्गको हालहुकुम स्वीकार गरी एउटा पुँजीपतिकै रूपमा रहन स्वीकार गरी जीवित रहेका राजसंस्थाहरू हुन् । त्यसैले पुँजीवादी क्रान्तिपछिका राजतन्त्रहरू सक्रिय हुन् वा सेरेमोनियल ती सबै सामन्तवादका सांस्कृतिक अवशेष र मूलतः पुँजीवादी संस्थाहरू नै हुन् । यसरी पुँजीवादी क्रान्तिअघि र पछिका राजतन्त्रका गुणमा आधारभूत फरक छ भन्ने बुझ्नु आवश्यक छ । राजतन्त्र भन्नेबित्तिकै सबै समयका एकै चरित्रका हुन् भनी बुझ्नु स्वतः गलत हुन जान्छ । पुँजीवादको मुटु हो नाफा, नाफाका निम्ति उत्पादन र व्यापार जरुरी हुन्छ । आआफ्नो मुलुकमा सत्ताधारी हुन पुगेका पुँजीपति वर्गले बढी नाफाका निम्ति व्यापक उत्पादन बढाउँदै लग्यो, सुरुका चरणमा आफ्नै मुलुकभित्रका पुँजीपतिबीच उत्पादन, व्यापार र नाफाको होड चल्यो । त्यतिबेलासम्म पुँजीवादी व्यवस्था प्रगतिशील चरित्रको रह्यो किनभने त्यसले सामन्तवादविरुद्ध लड्दै थियो । नाफाको अनन्त भोक अनि अति उत्पादनका कारण नयाँ बजार खोज्नु आवश्यक भयो । त्यसपछि पुँजीवादी राज्यहरू कच्चा पदार्थ र नयाँ बजार प्राप्तिका लागि अर्को कमजोर मुलुकलाई कब्जा गर्न निस्किए । त्यही कब्जा अभियान पुँजीवादी साम्राज्यवादको हो, उपनिवेशवाद हो भन्ने कुरा प्रस्टै छ । पुँजीवादी साम्राज्यवादले संसारका जुनजुन कमजोर मुलुकलाई उपनिवेश बनाउन सुरु गरे, ती मुलुकका राजतन्त्रहरूले सुरुका चरणमा देशभक्तिपूर्ण अडान लिए, कैयौं वीरतापूर्ण संघर्ष पनि गरे । तर एकातिर राजतन्त्रहरू आफ्नो मुलुकका जनताका निम्ति अत्याचारी भएकाले उनीहरूको नेतृत्वमा लामो देशभक्तिपूर्ण संघर्ष सम्भव थिएन भने अर्कोतिर आफ्नो मुलुकको पुरानो सामन्तवादी वा कम विकसित अर्थतन्त्रमा उभिएर विकसित अर्थतन्त्रवाला साम्राज्यवादको प्रतिरोध सफल हुन सक्दैनथ्यो । यसरी कमजोर मुलुकका राजतन्त्रहरूका अगाडि गम्भीर संकट उत्पन्न भयो । कब्जा गर्न पुगेको साम्राज्यवादका अगाडि पनि विभिन्न मुलुकका सांस्कृतिक एवं प्रतिरोधी राष्ट्रिय विशेषताको सामना सजिलो विषय पक्कै थिएन । त्यस समस्यालाई टार्न आफ्नो नाफाको ध्येयमा मात्र केन्द्रित भई पुँजीवादी साम्राज्यवादले कमजोर मुलुकका शासकहरू र तिनले रक्षा गरिराखेको अत्याचारी सामाजिक संरचनाहरूसँग सुलह सम्झौता गर्ने नीति लिन पुग्यो । यहीँबाट पुँजीवादी व्यवस्थाले आफ्नो प्रगतिशील चरित्र गुमाउन थाल्यो । यो दौरान साम्राज्यवादले उत्पीडित मुलुकका राजतन्त्रहरूलाई आफ्नो दलाल संस्थामा रूपान्तरण गर्न सुरु गर्यो । दोस्रो विश्वयुद्धसम्म पुग्दा उत्पीडित मुलुकहरूका सबैजसो राजपत्रहरू या पतन भए, या त साम्राज्यवादको दलाल संस्थाका रूपमा जीवित रहन पुगे । उपनिवेशवाद हावी भएको समयमा साम्राज्यवादले स्थापना गरेका उत्पीडित मुलुकका गणतन्त्र पनि दलालका चरित्र थिए र राजतन्त्र पनि दलाल चरित्रमा रूपान्तरण भइसकेका थिए । त्यसैले गणतन्त्र भन्नेबित्तिकै सबै समयको एउटै हो भनी बुझ्नु गलत हुन जान्छ । पहिलो विश्वयुद्धपछि कम्युनिस्ट नेतृत्वमा सोभियत गणतन्त्र देखा पर्यो । त्यो साम्राज्यवादले जन्माइदिएको वा पुँजीवादी क्रान्तिले जन्माएको गणतन्त्रभन्दा आधारभूत रूपमै फरक थियो । त्यसै गरी दोस्रो विश्वयुद्धसँगै संसारका विभिन्न मुलुकमा कम्युनिस्ट नेतृत्वका जनवादी वा समाजवादी गणतन्त्रहरू उदाए, ती सबै पुँजीवादी साम्राज्यवादविरोधी र देशभक्त गणतन्त्रहरू थिए । दोस्रो विश्वयुद्धसँगै उपनिवेशवादलाई अन्त्य गर्दै भारत लगायतका देशमा पुँजीवादी गणतन्त्रहरू स्थापना भए । तर ती सयौं तरिकाले साम्राज्यवादसँग गाँसिएका हुनाले ती गणतन्त्रका मौलिक चरित्र थिएनन् । ती गणतन्त्रात्मक व्यवस्थाहरू न त सामन्तवादविरोधी थिए, न त पूरै देशभक्त चरित्रका । दोस्रो विश्वयुद्धपछि पुँजीवादी साम्राज्यवादले अप्रत्यक्ष रूपमा कमजोर मुलुकलाई उपनिवेश बनाउने नवउपनिवेशवादी नीति लियो । असीको दशकमा पुग्दा साम्राज्यवादले नवउदारवादको नीति आईएमएफ, विश्व बैंकजस्ता आर्थिक संगठनमार्फत कमजोर मुलुकहरूमाथि विश्वव्यापी रूपमा लाद्नु सुरु गर्यो । त्यसपछि भने कमजोर मुलुकका राजतन्त्रहरूमा बचेखुचेको देशभक्तिको अवशेष पनि चकनाचुर हुने सिलसिला सुरु भयो । नेपालको अन्त्य भएको राजतन्त्र देशभक्त थियो भन्ने विभ्रम थुप्रै मान्छेमा बाँकी छ तर यथार्थ त्यस्तो पटक्कै थिएन । देशभक्ति जहिले पनि आफ्नो मौलिक अर्थतन्त्रको रक्षा र प्रगतिसँग जोडिएको विषय हो, चाहे त्यो सामन्तकालीन होस् या आजको जमानाको । नेपालमा देशभक्तिलाई अर्थतन्त्रको प्रश्नबाट अलग्याएर केवल भूमि रक्षाको विषयमा सीमित पारिनाले पनि विभ्रमहरू जन्मिँदै आएका छन् । नेपालको राजतन्त्र जंगबहादुर हुँदै सन् १९५० को सन्धि र दिल्ली सम्झौतासम्म पुग्दा नै पहिले ब्रिटिस र पछि भारतीय पुँजीवादको दलाल संस्थामा रूपान्तरण भइसकेको थियो । पञ्चायतकालमा त्यो दलाल पुँजीपति वर्गको समेत प्रतिनिधि संस्था बनिसकेको थियो । सन् १९८५ मा पुग्दा त घोषित रूपमै आईएमएफद्वारा अघि सारिएको संरचनागत समायोजन कार्यक्रम जस्तो साम्राज्यवादी लुट योजनामा सही गरेर ऋण थाप्न पुगेको हो । यसरी नेपालको राजतन्त्र अन्ततः सामन्तवादको सांस्कृतिक प्रतीक मात्र थियो र सारमा दलाल पुँजीवादी संस्था बनिसकेको थियो । त्यो संस्था फाल्नु जरुरी थियो किनभने त्यसले महिला, दलित, जनजाति, मधेशी लगायतका जनतामाथिका परम्परागत अत्याचारको निरन्तरताका निम्ति नेतृत्व गरिरहेको थियो । तर त्यसलाई फाल्नु नै स्वतः प्रगतिशील गणतन्त्र हुन सक्दैनथ्यो किनभने त्यो राजतन्त्र न त पुँजीवादी क्रान्तिताकाको जस्तो सामन्तवादको समूल प्रतीक थियो, न त आजको पुँजीवाद नै स्वतः प्रगतिशील हुन सक्थ्यो । यहीँनेर सबैभन्दा स्पष्टताको आवश्यकता छ ।नेपालमा जुन बेलाबाट गणतन्त्रको संघर्ष सुरु भयो, त्यतिबेला राजतन्त्रले सामन्तवादी सामाजिक व्यवस्थाको प्रतिनिधित्व गर्थ्यो । त्यतिबेला गणतन्त्र स्थापना भएको भए त्यो गणतन्त्र प्रगतिशील पुँजीवादी व्यवस्थाका रूपमा स्थापित हुन सक्थ्यो । तर जुन समयमा आएर राजतन्त्रको अन्त्य भयो, त्यतिबेला राजतन्त्र स्वयम् दलाल पुँजीवादी भइसकेको थियो । त्यसैले गणतन्त्र भनेर मात्र पुग्दैनथ्यो बरु आजको गणतन्त्रले दलाल पुँजीवादी अर्थतन्त्रको अन्त्य र सामाजिक न्याय प्रत्याभूतिको मुद्दा बोक्न सक्नुपर्थ्यो । तब नै आजको आवश्यकताको वास्तविक गणतन्त्र हुन सक्थ्यो । राजनीतिक आन्दोलनले गणतन्त्रको नारा दियो, सामाजिक आर्थिक रूपान्तरणको पनि कुरा गर्यो । जनता पुँजीवादी क्रान्ति ताकाको जस्तै स्वतः प्रगतिशील हुने गणतन्त्र सम्झेर ढुक्क हुन पुगे तर आजको विश्वको गणतन्त्र स्वतः जनमैत्री भइहाल्दैनथ्यो किनभने मुख्य समस्या नेपाली समाजमा दलाल पुँजीवाद हुन पुगिसकेको थियो । गणतन्त्रपछि सत्तासीन हुन पुगेका संसद्वादी पार्टीहरूसँग दलाल पुँजीवादी व्यवस्थासँग लड्ने कुनै नीति नभएको मात्र होइन, त्योसँग आत्मसमर्पण गर्ने मति मात्र थियो । सामाजिक न्यायका मुद्दालाई पनि न्याय गर्ने हैसियत उनीहरूले देखाउन सकेनन् । आजको विश्वमा गणतन्त्र कुनै व्यवस्थाको स्वतः पर्याय होइन बरु गणतन्त्रात्मक अर्थव्यवस्था, राजनीति र संस्कृति कस्तो बनाउने भन्ने गुदी विषयमै नयाँ सोच आवश्यक भएको समय हो भन्ने यथार्थलाई आत्मसात् गर्ने ल्याकत संसद्वादी पार्टीहरूमा रहेन । वास्तवमा नेपालको आजको गणतन्त्र दलाल पुँजीवादी गणतन्त्र हो । पक्कै पनि राजतन्त्रभन्दा यो गणतन्त्र थोरै भए पनि प्रगतिशील छ किनभने परम्परागत उत्पीडितहरू त्यस साङ्लोबाट फुक्काफाल भएका छन् तर जनताको प्रगति भने यसबाट हुन सक्दैन किनकि यो गणतन्त्र दलाल पुँजीपति वर्गको कब्जामा छ । यही वैचारिक अन्तरविरोधलाई छिचोल्न नसक्दा जनतामा अन्योल उत्पन्न भएको छ भने संसद्वादी राजनीति दलाल पुँजीवादको प्यादा भएकाले त्यो क्रमशः निरंकुश हुँदै जान बाध्य छ । राष्ट्रपतिको सवारीको तानाशाही शैली वा स्थानीय तहसम्मका शासकहरूमा देखा परेको पिर्के सलामी प्रकारको शासकीय उच्चताको अभ्यास वास्तवमा असफल दलाल पुँजीवादी व्यवस्थाले निम्त्याउने अनिवार्य निरंकुश प्रवृत्ति हुन् । जनताको हितमा असफल व्यवस्था र सत्ताधारीहरूसँग आफू हुनुको अनुभूति जनतामा बलात् गराउन क्रमशः निरंकुश, तानाशाही र बडप्पनयुक्त रवैया जनतामाथि लाद्नुबाहेक अर्को विकल्प बाँकी रहन्न । आज देखा परिरहेको छोटे राजा प्रवृत्तिको स्रोत यही नै हो ।"
राजनीतिमा 'धर्म को अडेस,"अन्तमा, शतवार्षिकीको संघारमा रहेको आरएसएसको राजनीतिक शाखा भाजपा घृणाको चक्रव्यूहमा फसिरहेको छ । अल्पसंख्यकविरुद्ध घृणा अभियानलाई सत्तामा पुग्ने सिँढी बनाएको पार्टीलाई इस्लामोफोबिया महँगो पर्ने देखिन्छ । अर्काको आस्था अघात पार्दा आउने प्रतिकार कोही धर्मधन्दावालाहरू बुझ्दैनन् तर विज्ञानवादीलाई आक्रमण गर्न भने संसारभरकै यस्ता धन्दावालाहरू एक हुन्छन् । घृणाको हावा शक्तिको हुकुममा बहँदैन । समय शासकका आदेशमा चल्दैन । अनुकूलता पात्रोले नियन्त्रण गर्दैन । जुन हतियारले शक्ति आर्जन गरिएको हुन्छ कालान्तरमा त्यही हतियारले गद्दीबाट हुत्याइदिन सक्छ । नेताहरूले गलत तत्त्वलाई प्रोत्साहित गर्दा पार्टी र देशले दुःख पाउँछन् । इतिहाससँग जब वर्तमानले बदला लिन सोचिन्छ तब यसले कुनै देशले भविष्य सम्बोधन गर्न सक्दैन । इतिहास पुनर्लेखन हुँदैन, इतिहासको हित अनुसार व्यवस्थापन मात्रै हुन्छ । अतिवादी धार्मिक सोच मस्तिष्कमा इन्जेक्ट गरेपछि घृणा रसायन तयार भएर मानवता रित्तिएको मान्छे, धार्मिक अतिवादी बन्न पुग्छन् । लम्पटहरू आफूलाई श्रेष्ठ र विधर्मीलाई नीच देखाउन धर्मग्रन्थ पल्टाउन थाल्छन् । सभ्यताका विकासका चरणमा भएका शक्ति र शासकका द्वन्द्व, झडप र लडाइँका इतिहासलाई जब आजको नजरले सुन्दरकुरूप, आदर्शघृणित बनाएर इतिहाससँग बदला लिन खोजिन्छ तब त्यो सभ्यताका लागि बाइप्रोडक्ट मात्रै बन्छ ।दिमागमा कम्युनल प्वाइजन भरिएपछि मान्छेले अरू सोच्न सक्दो रहेनछ । विज्ञानवादी, उदारवादी, मानवतावादी र कम्युनिस्टहरू पनि कसरी प्रभावित हुँदा रहेछन् भन्ने उग्रदक्षिणपन्थका जगजगी भएर अहिले विश्वव्यापी देखिँदै छन् । त्यो सत्तासंरक्षित अभ्यास भारतमा प्रस्ट देखिएको मात्र हो ।कहिलेकाहीँ हावाको गति थाहा नपाई दुस्मनको घरमा झोंसेको आगोको लप्का फर्केर आफ्नै घर खरानी बनाइदिन सक्छ भन्ने कुरा उन्मादीहरू बुझ्दैनन् । इतिहासबाट पाठ सिक्दैनन् । दोस्रो विश्वयुद्धको हिटलरको जर्मनी पढ्दैनन् । जे रोपिन्छ, त्यही उम्रन्छ र फल लाग्छ । घृणा फैलाएर वर्चस्वशालीहरूको अहंकारको घैंटो फुटेपछि त्यो विष आफैंलाई लाग्न पनि सक्छ भन्ने भाजपालाई प्रवक्ता शर्माको भनाइले फेरि पनि साबित गर्यो । सूचना र सञ्चारको सहजताले भारतमा भैरहेका राजनीतिक, सांस्कृतिक र सामाजिक हलचलको तत्काल प्रभाव छिमेकमा पनि परिहाल्छ । उदारवादी समाज अहिले क्रमशः धार्मिक हुँदै त्यसका बाछिटा क्रिया र प्रतिक्रिया बनेर यहाँ पनि देखिँदै छन् । बुझ्नु पर्छ संकेत नै सन्देश हुन्छ । थाहा नपाउनु नहुनु हुँदैन । अन्डर करेन्ट खुला आँखाले देखिँदैन । अझ आग्रह मिसिए दृश्य वास्तविकताभन्दा फरक देखिन्छन् । सूचना र भावनालाई अन्तर्राष्ट्रिय सीमाको कुनै अर्थ रहँदैन । भावना विदेशबाट आउन भिसा र पासपोर्ट कुर्दैन । यसै पनि भारत नेपालका सीमा खुला नै छन् ।"
असुरक्षित गर्भपतनको नियन्त्रण,"नेपाल सरकारले गर्भपतनलाई कानुनी मान्यता दिए पनि कुल मातृ मृत्युमध्ये ७ प्रतिशत असुरक्षित गर्भपतन गराएको कारण हुने गर्छ । नेपालमा प्रतिवर्ष ३ लाख २३ हजार महिलाले गर्भपतन गराउँछन्, जसमध्ये ५८ प्रतिशत असुरक्षित तवरले हुन्छ । गर्भपतनका कारण मातृ मृत्यु हुनुको कारण अशिक्षा र सूचना अभाव हो । ४१ प्रतिशत प्रजनन उमेरका महिलाहरूलाई मात्र गर्भपतनले कानुनी मान्यता पाएको बारे जानकारी रहेको परिवार कल्याण महाशाखाको तथ्यांक छ । सुरक्षित मातृत्व तथा प्रजनन स्वास्थ्य अधिकार ऐनले गर्भपतन भन्नाले गर्भमा रहेको भ्रूण स्वाभाविक रूपमा जन्मन सक्ने हुनुभन्दा अगावै गर्भाशयबाट भ्रूण बाहिर निस्कने वा निकाल्ने कार्य सम्झनुपर्छ भनेको छ । नचाहँदा नचाहँदै गर्भवती भएपछि, कतिपय महिला गर्भपतन गराउन चाहन्छन् । तर गर्भपतनबारे पर्याप्त जानकारी नहुँदा बच्चा जन्माउन बाध्य हुने गरेका घटना प्रशस्तै छन् । समाजले गर्भपतनलाई सहजै नलिँदा महिलाले यो विषयमा खुलेर बोल्न सकिरहेका हुँदैनन् ।सरकारबाट मान्यताप्राप्त कतिपय संस्थाले परिवार नियोजन सम्बन्धी सेवा दिइरहेका छन् । नेपाल परिवार नियोजन संघ, मेरी स्टोप्सजस्ता संस्थाले सुरक्षित गर्भपतनको सेवा दिनुका साथै यो विषयमा पैरवी पनि गर्दै आएका छन् । नेपाल परिवार नियोजन संघमा गत वर्षर् ९ हजार ६ सय जनाले सुरक्षित गर्भर्पतन सम्बन्धी सेवा लिएको तथ्यांक छ । संघले मुलुकभर विभिन्न ४५ वटा शाखाबाट सेवा दिइरहेको छ । संघमा कार्यरत नर्स लक्ष्मी पाल पछिल्लो समय असुरक्षित गर्भपतनको समस्या लिएर आउनेको संख्या बढेको बताउँछिन्, उनका अनुसार दर्ता नभएका औषधि प्रयोग गरेर समस्या लिएर आउनेको संख्या धेरै छ । गर्भपतनका लागि बजारमा पाइने जुनसुकै औषधि प्रयोग नगर्नर् उनी सुझाउँछिन् । गर्भर्पतन नै गर्नुपरे नजिकको स्वास्थ्य संस्था वा गर्भपतन गराउने क्लिनिकमा सल्लाह लिन उनी सुझाउँछिन् । यस्तै मेरी स्टोप्सबाट सन् २०२१ मा २३ हजार ७ सय २७ जनाले गर्भपतन सम्बन्धी सेवा लिएको तथ्यांक छ । सो संस्थाबाट विभिन्न क्लिनिक तथा संस्थाहरूले ९७ हजार ६ हजार ३ मात्रा गर्भर्पतन सम्बन्धी औषधि प्रयोग भएको तथ्यांक छ । मेरी स्टोप्सका सल्लाहकार केपी उपाध्याय पछिल्लो समय पालिकाले नै लाइसेन्स दिने व्यवस्था भएसँगै जथाभावी गर्भपतन गराउँदा महिलाको स्वास्थ्यमा जोखिम बढेको बताउँछन् । तालिम नलिएका, उपकरण पर्याप्त नभएका क्लिनिकलाई पनि पालिकाहरूले गर्भर्पतनका लागि लाइसेन्स दिँदा जोखिम बढेको छ । यसका लागि नियमनकारी निकायले अनुगमन तीव्र बनाउनुपर्ने उनको सुझाव छ । तालिम नलिएका स्वास्थ्यकर्मीसँग गर्भर्पतन गराउँदा, दर्ता नै नभएका औषधि जथाभावी दिने हुँदा असुरक्षित गर्भपतन बढ्ने उनको भनाइ छ । औषधि व्यवस्था विभागका सूचना अधिकारी सन्तोष केसीका अनुसार गर्भपतनका लागि सरकारले तोकेका सात प्रकारका औषधिबाहेक अन्य प्रयोग गरे कारबाही गर्ने प्रावधान छ । गर्भपतन गर्नैपरे मान्यताप्राप्त संस्थामा गएर मात्र सेवा लिन उनी सुझाउँछन् । असुरक्षित गर्भपतन गराउँदा स्वास्थ्य कमजोर हुने, विभिन्न रोग लाग्ने अथवा दीर्घकालीन रूपमै अशक्त भएको धेरै घटना छन् । विश्व स्वास्थ्य संगठनले समेत २२ हप्तासम्म गर्भपतन गर्न सकिने व्यवस्था गरेको छ । नेपालमा सुरक्षित गर्भपतनका लागि केही आधारको व्यवस्था गरिएको छ, गर्भपतनलाई अधिकार मानिएको छ । गर्भवतीको मञ्जुरीले १२, गर्भपतन नगराएमा गर्भवतीको शारीरिक वा मानसिक स्वास्थ्य खराब हुन सक्छ वा विकलांग बच्चा जन्मन्छ भनी इजाजतप्राप्त चिकित्सकको सुझाव र गर्भवतीको मञ्जुरीले २८, जबर्जस्ती करणी वा हाडनाता करणीबाट रहन गएको गर्भ गर्भवतीको मञ्जुरीले २८, एचआईभी वा त्यस्तै प्रकृतिको अन्य निको नहुने रोग लागेकी महिलाको मञ्जुरीमा २८, गर्भमै नष्ट हुन सक्ने वा जन्मेर पनि बाँच्न नसक्ने, वंशाणुगत (जेनेटिक) खराबी वा अन्य कुनै कारण अशक्त हुने भ्रूण स्वास्थ्यकर्मीको रायबमोजिम गर्भवतीको मञ्जुरीमा २८ हप्तासम्मको गर्भपतन गराउन सकिन्छ । गर्भवतीलाई धम्क्याई, झुक्याई वा प्रलोभन देखाई र भ्रूणको लिंग पहिचान गरी यसैका आधारमा भने गर्भपतन गर्न पाइँदैन । गर्भपतनलाई सामाजले स्विकार्न नसक्नु र अझै अवैधानिक रूपमा असुरक्षित गर्भपतन हुनु तथा दर्ता नभएका औषधि जथाभावी खानुले यसको नियन्त्रण भने चुनौतीपूर्ण बनिरहेको छ । असुरक्षित गर्भपतनका कारण हुने मातृ मृृत्युदर र स्वास्थ्यमा पर्ने जोखिम कम गर्नर् महिला आफैं गर्भपतन सम्बन्धी औषधिका बारे सचेत हुन आवश्यक छ । यसका साथै सरकारले सुरक्षित गर्भपतन र सेवाबारे सूचना, जानकारी र चेतनाको दायरा फराकिलो बनाउनु जरुरी छ ।"
सिद्धान्तको समयानुकूल प्रयोग र नेतृत्व,"कुनै पनि दर्शन तथा सिद्धान्त विशेषतः बौद्धिकहरूले आफ्नो प्रयोजन तथा समाजमा आफूअनुकूल अवस्था सृजना गर्दै आफू र आफ्नो समाजका आकांक्षाहरूलाई पूरा गर्न सकियोस् भन्ने अभिप्रायद्वारा विकास गरेका हुन् । यस्ता दर्शन तथा सिद्धान्तहरू विभिन्न कालखण्डमा समाज विकसित हुँदै गइरहेको विशेष अवस्था वा परिस्थितिलाई समयानुकूल बनाउनुपर्ने परिस्थितिवश सृजित हुन पुग्छन् । यिनले मूलतः तत्कालीन समाजको गतिलाई अगाडि बढ्नका निम्ति बाटाका अवरोधहरू हटाउन मद्दत गर्छन् । फलस्वरूप समाज नयाँ मूल्य, मान्यता र सिद्धान्तलाई अंगीकार गर्दै तथा मानवीय चाहनालाई परिपूर्ति गर्दै अगाडि बढ््छ । यदि सिद्धान्त समयानुकूल मानवीय गतिविधि र चाहना अनुसार परिवर्तन भएन भने त्यस्तो सिद्धान्त वा विचार जडसूत्रवादी बन्न पुग्छ । सिद्धान्ततः शास्त्रीय भनिए तापनि आधुनिक विचार तथा दर्शन र दृष्टिकोणद्वारा दीक्षित भैसकेको समाजका मानवीय आकांक्षा तथा चाहनाहरूलाई सम्बोधन गर्न यस्तो सिद्धान्तले सक्दैन । फलस्वरूप समाजका विभिन्न क्षेत्रहरूमा बेमेलका शृंखलाहरू सृजना हुन पुग्छन्, जसले एकातर्फ समाजको गतिलाई अवरुद्ध गर्छ भने अर्कातर्फर्, मुलुक प्रगतिको दिशातर्फ उन्मुख हुनुको सट्टा अधोगतितर्फ लम्कन्छ । त्यसैले प्रत्येक कालखण्डमा समाजको परिवर्तनसँगै उजागर हुने जनआकांक्षासित व्यवहारतः मेल खाने ढंगले सिद्धान्तलाई ढाली प्रयोग गर्न सक्दा मात्र समाज तथा मुलुकले इच्छित उपलब्धि हासिल गर्न सक्छन् । अन्यथा प्रशस्तै सम्भावना हुँदाहुँदै पनि मुलुकहरू दीर्घकालीन अन्योलमा रुमलिन्छन् ।विचार तथा दर्शन सिद्धान्ततः मानव जीवनका बहुआयामिक आकांक्षाहरूको सम्बोधनका लागि फलदायी हुन्छन् भनिए तापनि व्यवहारतः उही सिद्धान्त र दर्शनको हुबहु नक्कल सबै समाज तथा समुदायका मानिसका लागि फलदायी हुँदैनन् । उदाहरणका लागि सन् १९९० पछि हामीले बढावा दिएको उदारीकरण तथा बजार अर्थतन्त्रले तीन दशक बितिसक्दा नेपाली अर्थव्यवस्थाका विभिन्न क्षेत्रहरू कृषि, उद्योग, पर्यटन, व्यवसाय आदिमा के कस्तो प्रभाव पार्यो ? उक्त नीतिको अवलम्बनपश्चात् हामी मानव संसाधन तथा अन्य हाम्रा साधन तथा स्रोत परिचालनमा कति अब्बल वा निर्बल भयौं ? यस्ता जिज्ञासाहरूको उत्तर खोज्न थाल्ने हो भने धेरै कुरा आफैं प्रस्ट हुन्छ, समय खर्चिरहनु पर्दैन । अतः विश्व परिवेशमा सृजित व्यवहार तथा सिद्धान्तहरूको प्रयोग समयसापेक्ष सामाजिक परिवेशअनुकूल गर्न सकिएन भने यसको नतिजा हामीले इच्छा गरेजस्तो फलदायी नहुन सक्छ । त्यसैले कुनै पनि सिद्धान्त तथा दर्शनलाई देखासिकीमा प्रयोग गर्नुभन्दा पनि उक्त सिद्धान्तको मर्मले हाम्रो सामाजिक परिवेश तथा यस अन्तर्गतका सामाजिक तत्त्वहरूबीच सामञ्जस्य मिलाउन सक्छ कि सक्दैन भन्ने हेक्का पुर्याउनु जरुरी रहन्छ । अन्यथा सिद्धान्तको प्रयोग फलदायी हुँदैन । कुनै पनि समाजमा सिद्धान्तलाई व्यवहारतः प्रयोग गर्ने कार्य राजनीतिक नेतृत्वले गर्छ । राजनीतिक नेतृत्वको दक्षताले नै साँचो अर्थमा दर्शन तथा सिद्धान्तको प्रयोगलाई चिरस्थायी राख्न सक्छ वा सक्दैन भन्ने निर्क्योल गर्छ । उदाहरणका लागि मार्क्सवादी दर्शनको समय र समाजसापेक्ष प्रयोग गर्न तत्कालीन सोभियत संघ लगायत विभिन्न देश उचित नेतृत्वकै अभावमा कसरी पतन भए अनि, साम्यवादी अर्थतन्त्रहरूको विश्वव्यापी पतनका बीच पनि चीनको राजनीतिक स्वरूपमा उक्त दर्शनको कुशल प्रयोग के कति कारणले सम्भव भयो भन्ने विषयलाई हेर्न सकिन्छ । विश्व परिवेशमा बढ्दै गइरहेको भूमण्डलीय प्रभावका बीच आफ्नो मुलुकको विकासका लागि अन्य मुलुकसँगको आर्थिक तथा व्यापारिक सम्बन्धलाई बेग्लै ढंगले सम्बोधन गर्ने तथा मुलुकको अवस्थितिअनुरूपको राजनीतिक प्रयोगमा ध्यान पुर्याउने चिनियाँ नेतृत्वको वैचारिक दूरदर्शिताका कारण चीनमा मार्क्सवादको परिष्कृत अभ्यास सम्भव भएको बुझ्न सकिन्छ । तसर्थ, जुनसुकै समाजले पनि आफ्नो उत्पीडन तथा उन्मुक्तिका लागि विशेषतः आफ्नो सामाजिक परिवेश तथा उत्पीडन र उन्मुक्तिको परिस्थिति अनुसार कुनै सिद्धान्त तथा दर्शनको व्याख्या, विश्लेषण र प्रयोग गर्न सक्नुपर्छ । अन्यथा यस्तो प्रयोग दिगो बन्न सक्दैन । भारतको स्वतन्त्रतापछिको प्रजातान्त्रिक अभ्यास र त्यसलगत्तै नेपालमा राणा शासनको समाप्तिपछिको प्रजातान्त्रिक अभ्यास र ततपश्चात् विकसित घटनाक्रम र बढ्दो परनिर्भरताको परिवेशलाई यस क्रममा नियाल्न सकिन्छ । ब्रिटिस साम्राज्यको कब्जामा कैयौं दशक व्यतीत गरेको मुलुक भारत आज विश्वको उदीयमान शक्तिका रूपमा स्थापित हुन खोजिरहेको छ, तर कहिल्यै आफ्नो सार्वभौमिकता नगुमाएकामा गर्व गर्ने हामी किन विकासको गतिमा अगाडि बढ्न सकेनौं भन्ने प्रश्न यस सन्दर्भमा मुनासिब छ । दर्शन चेतनाको उपज हो, र कुशल नेतृत्वले मात्र सिद्धान्त तथा दर्शनलाई समयसापेक्ष वस्तुनिष्ठ ढंगले आफ्नो परिवेश र परिस्थितिअनुरूप विवेकसंगत प्रयोग गर्न सक्छ । फलतः यसले त्यही समाजको मौलिकपनको झझल्को दिन्छ जुन समाजमा यसलाई प्रयोग गरिएको हुन्छ । विडम्बना नेपाली अर्थतन्त्रले यस्तो नेतृत्वको झझल्को एकाध घटना परिघटनामा दिने प्रयास गरे पनि समग्रमा नेपाली नेतृत्वले नेपाली समाजलाई यसको मूल्य, मान्यता तथा आफ्नो मौलिक अवस्थितिका आधारमा अगाडि लैजान सकेको देखिँदैन । यसको प्रमुख कारण शीर्षस्थ नेताहरूले नेपाली राजनीतिको उच्च स्थान सार्वभौम नेपाली जनताको मताधिकारबाट प्राप्त हुने कुरालाई सिद्धान्ततः स्विकारे पनि व्यवहारतः फेरि यहाँका राजनीतिक शक्ति अन्तर्राष्ट्रिय शक्तिकेन्द्रको अधीनमै रहेको मान्नु र उनीहरूको तावेदारीबापत मात्रै बकसमा राज्यसत्ताको साँचो प्राप्त हुन्छ भन्ने ठान्नु नै हो । तर पनि निराशा र क्रन्दन तथा गालीगलौज र आरोपले मात्र साँचो अर्थमा समाज न अगाडि बढ्छ न त हामीले भनेजस्तो सार्वभौमिक नेपाल निर्माण नै हुन्छ । अतः आज विभिन्न पेसा, वर्ग, क्षेत्र, धर्म, पार्टी समूहका नेपालीले आफ्नो वर्ग, पेसा, धर्म, क्षेत्र तथा पार्टीभन्दा माथि उठी राष्ट्रिय परिवेशअनुकूल सिद्धान्तको व्याख्या, विश्लेषण र प्रयोगमा चासो राखे मात्र नेतृत्व नयाँ सन्दर्भको खडा हुनेछ । नत्र अझै कति समय कृत्रिम नेतृत्वको कृत्रिम सार्वभौमिकताको नाराले नेपाल र नेपालीलाई पिरोलिरहनेछ ।"
गुजरात दंगा आरोपमा मोदीलाई सफाइ,नयाँदिल्ली (कास) सन् २००२ मा भएको गुजरात दंगाका आरोपी भारतीय प्रधानमन्त्री नरेन्द्र मोदीले सफाइ पाएका छन् । दंगाको समयमा गुजरातका मुख्यमन्त्री रहेका मोदीलाई सर्वोच्च अदालतले सफाइ दिएको हो । मोदीलाई आरोपीको सूचीमा समावेश नगरिएको भन्दै सर्वोच्च अदालतमा रिट परेको थियो । सर्वोच्चले त्यस रिटलाई खारेज गरेपछि मोदीमाथि लाग्दै आएको आरोपबाट उनी मुक्त भएका हुन् । अदालतले गुजरात दंगामा कुनै समुदायमाथि हिंसा फैलाउने षड्यन्त्र कुनै पनि उच्च सरकारी तहबाट नभएको भन्दै रिट खारेज गरिदिएको हो । रिटमा कुनै गलत उद्देश्यले दंगा फैलाइएको र त्यसमा मोदीसहितको सहभागिता रहेको भन्दै कानुनी कारबाहीको माग गरिएको थियो । तर सर्वोच्चले अल्पसंख्यकविरुद्ध राज्य प्रयाजित अपराध भएको आरोप अस्वीकार गरेको हो । भारतको सत्तारूढ दल भारतीय जनता पार्टीले सर्वोच्चको आदेशलाई सत्यको जित को संज्ञा दिएको छ ।
गर्भपतन अधिकार उल्टाइएपछि अमेरिकाभर प्रदर्शन,"एजेन्सीहरू (वासिङ्टन)  अमेरिकी सर्वोच्च अदालतले गर्भपतनसम्बन्धी ५० वर्ष पुरानो एउटा फैसला उल्टाइदिएसँगै अमेरिकामा प्रदर्शन चर्केको छ । गर्भपतनसम्बन्धी महिलालाई प्राप्त संवैधानिक अधिकार खोसिएको भन्दै विभिन्न सहरमा महिला तथा अधिकारवादीहरूले प्रदर्शन गरेका हुन् । देशव्यापी रूपमा गर्भपतनलाई वैधता दिने ५० वर्षअघिको एउटा आदेश अमेरिकी सर्वोच्च अदालतले शुक्रबार उल्ट्याइदिएको हो । आदेशको पक्षमा ६ र विपक्षमा ३ न्यायाधीश थिए । अदालतको फैसलासँगै गर्भपतनसम्बन्धी अधिकार दिने राष्ट्रिय कानुन खारेज भएको छ र यस विषयमा हरेक राज्यले आआफ्ना छुट्टै कानुन लागू गर्न पाउनेछन् । आदेशको विरोधमा कम्तीमा एक सय सहरमा प्रदर्शन गरिएका बीबीसीले जनाएको छ । आगामी साताहरूमा प्रदर्शन थप चर्कने अनुमान गरिएको छ । एरिजोना राज्यको फोनिक्समा प्रहरी र प्रदर्शनकारीबीच झडपहरू भएका छन् । लस एन्जल्समा प्रदर्शनकारीले सडक अवरुद्ध पारेका छन् । कतिपय सहरमा भने सर्वोच्चको फैसलाको पक्षमा पनि प्रदर्शनहरू भएका छन् । गर्भपतनसम्बन्धी अधिकार अमेरिकामा विभाजित विषय हो । तर पछिल्लो समय यसको पक्षमा जनमत बढी रहेको जनाइएको छ । पेउ अनुसन्धान केन्द्रले हालै गरेको एक सर्वेक्षणमा ६१ प्रतिशत जनता गर्भपतनसम्बन्धी अधिकारको पक्षमा रहेका देखिएको छ । ३७ प्रतिशतले यसलाई गैरकानुनी ठहर गरिनुपर्ने जनाएका छन् । सन् १९७३ मा सर्वोच्च अदालतले गरेको फैसलामा गर्भपतनलाई कानुनी मान्यता दिँदै यससम्बन्धी निर्णय लिने अधिकार महिलाको हुने उल्लेख थियो । तर, पुरानो फैसला उल्ट्याउन लागिएको भन्दै डेढ महिनाअघि सर्वोच्च अदालतको फैसलाको मस्यौदा बाहिरिएपछि नयाँ विवाद सिर्जना भएको थियो । चर्चा भएअनुसार नै फैसला आएपछि रिपब्लिकनहरूले खुसी मनाएका छन् भने डेमोक्र्याटहरू आक्रोशित छन् । गर्भपतनको अधिकार संविधानप्रदत्त होइन । गर्भपतनको नियमन गर्ने जिम्मेवारी जनताले चुनेका प्रतिनिधिको हातमा हुनुपर्छ । त्यसैले राज्यले कानुन बनाएर यसलाई नियमन गर्न सक्छन्, अदालतको आदेशमा भनिएको छ । अदालतको आदेशसँगै अमेरिकाका केही राज्यमा गर्भपतन सेवा दिँदै आएका क्लिनिकहरू बन्द हुन थालेका छन् । बीबीसीका अनुसार अर्कान्सनको लिटिल रकमा रहेका क्लिनिकहरू बन्द भएका छन् । क्लिनिकले यसअघि नै अपोइन्टमेन्ट लिएका महिलाहरूलाई पनि नआउन भनिसकेको छ । आफ्नो चाहनाअनुसार गर्भपतन गर्न नसकेपछि सन् १९७१ मा एक महिलाले सर्वोच्च अदालतमा रिट दायर गरेकी थिइन् । रिटमा गर्भपतनको अधिकार सरकारलाई नभएर महिलालाई नै हुनुपर्ने माग गरिएको थियो । दुई वर्षपछि फैसला गर्दै अदालतले गर्भपतनलाई कानुनी मान्यता मात्र दिएन । यसको निर्णय महिलाले गर्न पाउने आदेश दिएको थियो ।तत्कालीन फैसलामा बच्चा जन्मनुअघि तीन महिनासम्मको भ्रुणलाई गर्भपतन गर्ने अधिकार दिइएको थियो । चौथोदेखि छैटौं महिनाको गर्भपतनका लागि केही नियम र सर्त थिए । यो फैसलालाई धार्मिक समूह तथा रिपब्लिकनहरूले रुचाएका थिएनन् । उनीहरूले हरक भ्रुणलाई जीवनको हक हुने दाबी गर्दै आएका थिए ।यो विषयलाई लिएर रिपब्लिकन र डेमोक्रेटिक पार्टीहरूको विचार फरकफरक थियो । सन् १९८० सम्म यो विषय अमेरिकी राजनीतिको प्रमुख मुद्दाका रूपमा रहेको थियो । तर कानुनी रूपमा भने यो विषयले अहिले नयाँ आकार लिएको छ ।अमेरिकी राष्ट्रपति जो बाइडेनले सर्वोच्चको आदेश देशका लागि दुःखद भएको बताएका छन् । यो मुलुकका लागि निकै दुःखद दिन हो । ५ दशकअघि रो भर्सेस वेडमाथि निर्णय भएको थियो, बाइडेनले भनेका छन्, आज सर्वोच्च अदालतले अमेरिकी नागरिकबाट संवैधानिक अधिकार खोसेको छ । व्यक्तिगत स्वतन्त्रता आगामी नोभेम्बरमा हुने चुनावी मतपेटिका छन् । अमेरिकामा आगामी नोभेम्बरमा ३४ सिनेटरका लागि निर्वाचन हुँदै छ । त्यस्तै विभिन्न स्थानीय निकायका चुनाव पनि नोभेम्बरमै हुनेछ । यसले नयाँ कानुनहरू पारित गर्न सहज हुने पनि राष्ट्रपति बाइडेनको भनाइ छ । नोभेम्बरमा हामीले थप सिनेटर र प्रतिनिधि चुन्नुपर्नेछ, जसले महिलाको अधिकारलाई संघीय कानुनमा समेट्न सकून् । यो अधिकारलाई स्थानीय तहमा सुरक्षित राख्नका लागि राज्यमा थप प्रतिनिधि चुनौं, उनले भने । ५० मध्ये २६ अमेरिकी राज्यमा त्यस्तो प्रतिबन्ध लाग्न सक्ने अमेरिकी सञ्चारमाध्यमहरूले जनाएका छन् । विपक्षी दल रिपब्लिकनले जितेका राज्यमा गर्भपतनमाथि प्रतिबन्ध लाग्ने सम्भावना छ । अदालतको आदेशसँगै गर्भपतनलाई गैरकानुनी ठहर गर्नका लाग १३ वटा राज्यले ट्रिगर ल नामक कानुनी व्यवस्था तयार पारिसकेका छन् । अर्कान्सस, केन्टुकी, लुजियाना, साउथ डकोटा, मिजोरी, ओक्लाहोमा र अलाबामामा उक्त कानुन लागू भइसकेको छ । मिसिसिपी र नर्थ डकोटामा भने त्यहाँका महान्यायाधिवक्ताले प्रमाणित गरेसँगै यो व्यवस्था लागू हुनेछ । त्यस्तै, योमिङमा जुन २९ देखि प्रतिबन्ध लागू हुनेछ भने युटामा विधान परिषद्ले प्रमाणित गर्न बाँकी छ । त्यसैगरी, इडाहो, टेनिसी र टेक्ससमा ३० दिनभित्रमा यो व्यवस्था लागू हुँदै छ ।"
सिजन रोपाइँको,मोरङको जहदा गाउँपालिका७ सिर्सियामा रोपाइँका लागि धानको बीउ काढ्दै किसान । मनसुन सुरु भएसँगै देशका विभिन्न ठाउँमा रोपाइँ सुरु भएको छ । तस्बिर ः देवनारायण साहकान्तिपुर
प्रतिस्थापन विधेयकअघिकै व्यवस्था लागू गर्न सरकारलाई निर्देशन,कर घटाउनुअघिको तुलनामा छड तथा डन्डीमा अहिले प्रतिकिलो १० देखि १५ रुपैयाँ बढेको छ । त्यस्तै जस्तापातामा प्रतिकोटा ५० देखि ८० रुपैयाँसम्म बढेको छ ।सरकारको यस्तो नीतिपछि निजी क्षेत्रसमेत विभाजित छ । बिलेट आयातकर्ता उद्योगीहरू अर्थमन्त्री शर्माले केही व्यवसायीहरूको प्रभावमा परेर यस्तो निर्णय गरेको आरोप लगाइरहेका छन् । स्पन्ज आइरन आयात गर्ने उद्योगीहरू भने सरकारको निर्णयको पक्षमा छन् ।
कोरोना बिमाको भुक्तानी दिन उच्च अदालत तुलसीपुरको परमादेश,"(काठमाडौंनेपालगञ्ज)  कोरोना बिमामा बिमितलाई भुक्तानी दिन उच्च अदालत तुलसीपुर, नेपालगन्ज इजलासले परमादेश जारी गरेको छ । कोरोना बिमाबापतको रकम दिन विपक्षी बिमा कम्पनीका नाममा परमादेश जारी गरिएको उच्च अदालत तुलसीपुरअन्तर्गत नेपालगन्ज इजलासका सूचना अधिकारी नारायणदत्त ओझाले जानकारी दिए । परमादेशमा सम्बन्धित बिमा कम्पनीलाई बिमितको रकम भुक्तानी दिन भनिएको छ, उनले भने, बिमा गर्दा कम्पनी र बिमितबीच सम्झौता भएकाले बिमालेख बिक्री गर्ने कम्पनीका नाममा परमादेश जारी भएको हो । कोरोना बिमाको रकम भुक्तानी माग गर्दै दायर रिटमा अन्तिम सुनुवाइ गर्दै न्यायाधीश केशवराज जोशी र पुरुषोत्तमप्रसाद ढकालको संयुक्त इजलासले विपक्षी बिमा कम्पनीका नाममा उक्त आदेश जारी गरेका हुन् । बाँकेमा सञ्चालनमा रहेका सिद्धार्थ, शिखर, राष्ट्रिय बिमा संस्थानलगायतका २० बिमा कम्पनीले कोरोना बिमा गराए पनि सम्झौता अनुसार बिमा रकम नदिएपछि मर्कामा परेका बिमितको हकमा एडभोकेसी फोरम नेपालका प्रदेश संयोजक अधिवक्ता गौतम, बार एसोसिएसनका उपाध्यक्ष सुनीलकुमार श्रेष्ठ, अधिवक्ताहरू लोकबहादुर शाह, विश्वजित तिवारी, बलबहादुर चन्द र (इन्सेक) का भोला महतले संयुक्त रुपमा रिट दायर गरेका थिए ।कोरोना संक्रमणको जोखिमलाई दृष्टिगत गरी बिमा गरेका बिमितले दाबी गरेको रकम लामो समयसम्म नपाएपछि रिट दायर गरिएको अधिवक्ता सुनीलकुमार श्रेष्ठले बताए । जिल्लामा बिभिन्न बिमा कम्पनीमार्फत बिमा गराएका धेरैजसो व्यक्तिले बिमा रकम पाउन सकेका छैनन् । बिमा कम्पनीहरूले सम्झौताअनुसारको बिमा रकम उपलब्ध नगराएपछि नेपालगन्जका अधिकारकर्मी र कानुन व्यवसायीले त्यसको कानुनी उपचारमा जानुपरेको रिट निवेदक अधिवक्ता लोकबहादुर शाहले जनाए । बिमा कम्पनीहरूले सर्तबमोजिमको कानुनी दायित्व पूरा नगर्दा बिमित मर्कामा छन् । यसअघि उच्च अदालत विराटनगरले पनि बिमितलाई कोरोना बिमाको दाबी भुक्तानी दिन कम्पनीको नाममा परमादेश जारी गरेको थियो । उच्च अदालत विराटनगरका कायममुकायम मुख्य न्यायाधीश सत्यमोहन जोशी थारू र न्यायाधीश जगतनारायण प्रधानको संयुक्त इजलासले कोरोना बिमाको रकम भुक्तानी गर्न अजोड इन्स्योरेन्स कम्पनीका नाममा गत जेठमा परामादेश दिएको हो । नेपाल पत्रकार महासंघ मोरङ शाखाले आफ्ना सदस्यहरूको कोरोना बिमाबापतको रकम भुक्तानीका लागि परमादेश माग गर्दै ०७८ भदौ २१ मा उच्चमा रिट दायर गरेको थियो । अदालतले कोरोना संक्रमित मोरङका ३१ जना पत्रकारको हकमा मात्र उक्त परमादेश जारी गरेको हो । लामो समयसम्म कोरोना बिमाको भुक्तानी नपाएपछि विराटनगर, सुर्खेत, नेपालगन्जलगायत जिल्लामा बिमितले दाबी भुक्तानीको आदेश माग गर्दै रिट दर्ता गराएका छन् । तीमध्ये विराटनगर र नेपालगन्जमा परेको रिटको फैसला भएको हो । बाँकी जिल्लामा परेका रिट पनि फैसलाको प्रक्रियामा रहेको बताइएको छ ।अदालतले बिमा भुक्तानी दिन आदेश गरे पनि तत्काल बिमितले रकम पाउने सम्भावना भने छैन । विराटनगर उच्च अदालतले जारी गरेको परामदेशको पत्र शुक्रबारसम्म सम्बद्ध अजोड इन्स्योरेन्स र बिमा समितिले पाएका छैनन् । पत्र प्राप्त भएपछि पनि कम्पनीले अदालतको आदेशअनुसार बिमितलाई रकम दिनेवाला छैनन् । उल्टै उच्च आदेशको पुनरावेदनका लागि निर्जीवन बिमा कम्पनीको छातासंगठन बिमक संघ सर्वोच्च अदालत जाने तयारीमा छ । अदालतको औपचारिक पत्र र आदेशको पूर्णपाठ पनि आइसकेको छैन । ती सबै प्राप्त भएपछि पुनरावेदनका लागि हामी सर्वोच्च जान्छौं, अजोड इन्स्योरेन्सका प्रमुख कार्यकारी अधिकृत कुमारबहादुर खत्रीले भने, कम्पनीहरू छुट्टाछुट्टै नभई बिमक संघ नै फैसलाविरुद्ध रिट लिएर सर्वोच्चमा जाने हो । यसका लागि हामी तयारी अवस्थामै छौं । सरकारले रकम नदिएकाले बिमा भुक्तानी नभएको दाबी गर्दै आएका संघ उक्त आदेशको पुनरावेदनका लागि सर्वोच्च अदालत जान लागेको हो । कोरोना बिमाको हकमा सरकारको कार्यक्रमलाई कम्पनीहरूले कार्यान्वयन मात्र गरेको र मापदण्डअनुसार आफूले रकम भुक्तानी गरिसकेकाले थप दायित्व व्यहोर्न नसकिने बिमक संघका अध्यक्ष चंकी क्षेत्री बताउँछन् । कोरोना महामारीमा सरकारले ल्याएको बिमा कार्यक्रमलाई कम्पनीहरूले सहयोग मात्र गरेका हुन्, उनले भने, कोरोना बिमाको मापदण्डअनुसार कम्पनीले तिर्नुपर्नेभन्दा धेरै रकम भुक्तानी भइसकेको छ । सरकारबाट रकम आउने र शोधभर्ना लिने भन्ने सरकारकै निर्देशनअनुसार भुक्तानी गरिएको हो । अब सरकारबाट पैसा नआउँदासम्म जहाँबाट जस्तो फैसला आए पनि कम्पनीहरूले थप भुक्तानी दिन सक्ने अवस्था छैन ।नियामक निकाय बिमा समितिका अध्यक्ष सूर्यप्रसाद सिलवाल पनि कम्पनीहरूकै पक्षमा छन् । बिमालेख बिक्री गर्ने त कम्पनी नै हुन् तर कोरोना बिमाको हकमा बिमालेख बिक्री गर्न सरकारले कम्पनीहरूलाई निर्देशन दिएको थियो, उनले भने, अदालतको आदेश आयो भन्दैमा सरकारबाट पैसा नआई कम्पनीहरूले कहाँबाट ल्याएर दिने ? मंगलबारसम्म अदालत र सम्बन्धित कम्पनीमार्फत बिमा समितिलाई कुनै जानकारी नआएको उनको भनाइ छ । कोरोना बिमा भुक्तानी सम्बन्धमा औपचारिक निर्णय भइनसकेको अर्थ मन्त्रालयका प्रवक्ता ढुण्डीप्रसाद निरौलाले बताए । कोरोना बिमाको रकम भुक्तानी दिने सम्बन्धमा भने कुनै निर्णय भएको छैन, उनले भने । सम्झौताअनुसार सरकारले तिर्नुपर्ने रकम अर्थ मन्त्रालयले एक वर्षदेखि रोकिदिँदा बिमितले भुक्तानी नपाएका हुन् । यसमा मन्त्रालयले अनेक कारण देखाउँदै आएको गुनासो बिमा कम्पनीहरूको छ । २०७७ चैतदेखि कम्पनीहरूले भुक्तानी ठप्प पारेका छन् ।बिमा समितिका अनुसार कोरोना बिमाबापत कम्पनीहरूले १० अर्ब ५२ करोड ३२ लाख ९० हजार रुपैयाँ भुक्तानी गर्न बाँकी छ । संख्याका आधारमा हेर्दा करिब १ लाख ११ हजार ९ सय बिमितले भुक्तानी पाएका छैनन् । भुक्तानी गर्न बाँकी रहेकोमध्ये सरकारको दायित्वअन्तर्गत भने करिब साढे ११ अर्ब रुपैयाँ छ । दुई साताअघि अर्थ मन्त्रालयले भुक्तानीको स्रोत खोज्न भन्दै समिति बनाएको बताइएको थियो । तर समितिले कामै नगरेको अर्थ मन्त्रालय स्रोतले बताएको छ । समितिमा अर्थ मन्त्रालयअन्तर्गतको वित्तीय क्षेत्र व्यवस्थापन महाशाखा प्रमुख रमेश केसीको संयोजकत्वमा गठित समितिमा राजस्व महाशाखा प्रमुख भुपाल बराल र बजेट महाशाखा प्रमुख चक्रबहादुर बुढा सदस्य रहेको बताइएको थियो ।"
जाइकाले 'पहिलो प्राथमिकता भनेको विद्युत् आयोजनामा डीपीआरको अड्को,"(काठमाडौं)  साढे दुई वर्षमा सक्ने गरी सम्झौता भएको नलगाड जलाशययुक्त जलविद्युत् आयोजनाको विस्तृत परियोजना प्रतिवेदन (डीपीआर) निर्माणको काम ६ वर्षभन्दा बढी समय बितिसक्दा पनि टुंगिएको छैन । परामर्शदाता कम्पनीको अटेरी र विकासकर्ता कम्पनीको हेलचेक्य्राइँका कारण तोकिएको भन्दा दोब्बर समय बित्दा पनि डीपीआर बन्न नसकेको हो ।जाजरकोटमा प्रस्तावित ४ सय १७ मेगावाट उत्पादन क्षमताको यो आयोजनाको विस्तृत परियोजना प्रतिवेदन बनाउन २०१६ मे मा तत्कालीन नलसिङगाड जलविद्युत् विकास समिति र स्मेकएमडब्ल्यूएचउदय कन्सल्ट जेभीबीच सम्झौता भएको थियो । सम्झौताअनुसार ३० महिनाभित्रमा डीपीआर सकिसक्नुपर्ने हो । तर पटकपटक म्याद थप र पछिल्लोपटक परामर्शदातालाई जरिवाना तिराउँदासमेत डीपीआर टुंगिएको छैन । डीपीआर बनाउन वर्षौंदेखि अटेरी गरिरहेको परामर्शदाता कम्पनी छान्ने प्रक्रिया नै विवादमा परेको थियो । परामर्शदाता छनोट गर्दा भ्रष्टाचार भएको भन्दै तत्कालीन नलसिङगाड जलविद्युत् विकास समितिका कार्यकारी निर्देशकसहित ६ जनाविरुद्ध अख्तियार दुरुपयोग अनुसन्धान आयोगले भ्रष्टाचार मुद्दा दायर गरेको थियो । तर उनीहरू सबैले सफाइ पाए । तोकिएको समयमा डीपीआर नटुंगिएकै कारण नलगाड जलाशययुक्त जलविद्युत् आयोजना विकासको ढाँचा र लगानीको मोडल स्पष्ट हुन सकेको छैन । विद्युत् उत्पादन कम्पनी लिमिटेडको सहायक कम्पनी नलगाड हाइड्रोपावर कम्पनी लिमिटेडमार्फत अघि बढिरहेको यो आयोजनामा लामो समयदेखि जापान अन्तर्राष्ट्रिय सहयोग नियोग (जाइका) ले लगानी गर्ने भन्दै चासो देखाइरहेको छ । तर डीपीआर नटुंगिएकै कारण जाइकाले कुनै प्रक्रिया अगाडि बढाएको छैन । ०७६ असोजमा तत्कालीन ऊर्जामन्त्री वर्षमान पुनले जापान भ्रमणका क्रममा जाइकासँग आयोजना सार्वजनिकनिजी साझेदारीमा बनाउने भन्दै सैद्धान्तिक सहमति गरेका थिए । आयोजनाको डीपीआर सकिनेबित्तिकै काम अघि बढाउने गरी त्यस बेला जाइकासँग सम्झौता भएको थियो । तर यसबीचमा न डीपीआर सकियो, न जाइकासँगको प्रक्रिया अघि बढ्यो । तोकिएको समयभित्र डीपीआर बन्न नसकेपछि परामर्शदाता कम्पनीलाई जरिवाना गराइएको नलगाड हाइड्रोपावर कम्पनी लिमिटेडका प्रमुख कार्यकारी अधिकृत (सीईओ) सुनील पौडेल बताउँछन् । समयमा डीपीआर नटुंगिएपछि सम्झौता रकमको १० प्रतिशत जरिवाना गराइएको छ । हामीले आगामी जुलाई मसान्तसम्ममा काम सक्न भनेका छौं, उनले भने । हालसम्म डीपीआरको ९० देखि ९५ प्रतिशत काम सकिएको जानकारी परामर्शदाता कम्पनीले दिएको र जग्गा अधिग्रहण तथा मुआब्जा वितरणको काम अन्तिम चरणमा रहेको पनि पौडेलको भनाइ छ । ५ हजार रोपनी जग्गाको मुआब्जा सकिसकेको छ । आयोजना प्रभावित क्षेत्रमा रहेका घर र त्यसको दररेटका लागि टोली फिल्डमा खटाइएको छ, उनले भने । जाइकामार्फत आयोजना अघि बढे जापानको रेजोना बैंकले पनि लगानी गर्न चाहेको र आयोजनाको बाँध तथा पावरहाउस छुट्टाछुट्टै कम्पनीले निर्माण गर्ने गरी सार्वजनिकनिजी साझेदारी (पीपीपी) ढाँचाबाट आयोजना अघि बढाउन खोजिएको सीईओ पौडेलको भनाइ छ । चालु आर्थिक वर्षको बजेटले जलाशययुक्त जलविद्युत् आयोजनाका लागि बाँध र विद्युत्गृह छुट्टाछुट्टै प्रवर्द्धकबाट निर्माण गर्ने गरी निजीक्षेत्रलाई लगानी गर्न आकर्षित गर्ने विषय उल्लेख गरेको छ । १ अर्ब ४२ करोड अमेरिकी डलर बराबर लागत अनुमान गरिएको नलगाड आयोजनामा पनि यही मोडालिटीमा जान सकिनेबारे छलफल भइरहेको उनले बताए । नलगाड जाइकाले नेपालको जलविद्युत् क्षेत्रमा लगानी गर्न पहिलो प्राथमिकतामा राखेको आयोजना हो । जाइकाले लगानी गर्न चासो देखाएको भए पनि आयोजनाको डीपीआर टुंगिनु आयोजनाको मुख्य पूर्वसर्त हो । आयोजनाको हेजिङ, उत्पादित बिजुलीको सम्भावित बजार सुनिश्चितता, जग्गा अधिग्रहण र मुआब्जा वितरण, पहुँचमार्ग निर्माण, ड्याम लिफ्ट कन्ट्र््याकलगायतका विषयमा चासो देखाउने गरेको छ । आयोजनाको वातावरणीय प्रभाव मूल्यांकन (ईआईए) प्रतिवेदन पनि स्वीकृत हुन सकेको छैन । अध्ययनको काम सकिसकेको र प्रतिवेदन बनिसकेको तर स्वीकृत हुने चरणमा रहेको सीईओ पौडेलले बताए । आयोजनाको २५ किलोमिटर पहुँचमार्ग निर्माणको काम पनि अन्तिम चरणमा रहेको पौडेलको भनाइ छ । यो आयोजनालाई महत्त्वसाथ अघि बढाउने भन्दै सरकारले चालु आर्थिक वर्ष र आगामी आर्थिक वर्षको बजेटमा समेत राखेको देखिन्छ । नलगाड जलविद्युत् आयोजनाको निर्माण ढाँचा निर्धारण र स्रोत व्यवस्थापन गरी कार्यान्वयन गरिनेछ, चालु आर्थिक वर्षको बजेटमा भनिएको छ । नलगाड जलविद्युत् आयोजना निर्माणका लागि लगानीको मोडल र स्रोत व्यवस्थापन गरी निर्माण कार्य अघि बढाइनेछ, आगामी आर्थिक वर्ष ०७९८० को बजेटमा उल्लेख छ ।"
ङादीले थाल्यो उत्पादन,"(लमजुङ)  निर्माण सुरु भएको ५ वर्षपछि ३० मेगावाटको ङादी जलविद्युत् आयोजनाले व्यावसायिक उत्पादन थालेको छ । उत्तरी लमजुङको ङादी खोलामा निर्मित आयोजनाले अहिले २६ मेगावाटसम्म विद्युत् उत्पादन गरिरहेको छ । तर व्यावसायिक उत्पादन थालेको जानकारी नेपाल विद्युत् प्राधिकरणले करिब डेढ महिनापछि मात्रै सार्वजनिक गरेको हो ।गत वैशाख ९ को बेलुका ८ बजेबाट परीक्षण उत्पादन थालिएकामा चलनचल्तीअनुसार त्यसको १५ दिन प्राधिकरणले निःशुल्क विद्युत् लिने गर्छ । त्यसपछि व्यावसायिक रूपमा उत्पादन हुन्छ । तर त्यसबारे प्राधिकरणले सूचना दिन नै उपयुक्त नसम्झेको आयोजनाका कर्मचारी बताउँछन् । प्राधिकरणले गत वैशाख २७ मध्यरात १२ बजेदेखि व्यावसायिक उत्पादनसँगै मिटरिङ भएको जानकारी हालै मात्र दिएको आयोजनाका प्रशासकीय अधिकृत वासुदेव गड्तौलाको भनाइ छ । अहिले अधिकतम २६ मेगावाटसम्म उत्पादन भइरहेको छ । प्राधिकरणको भारप्रेषण केन्द्रको निर्देशनअनुसार उत्पादनमा थपघट गर्ने गरिएको छ, उनले भने ।परीक्षण उत्पादनको २ महिनाअगावै विद्युत् उत्पादनको तयारीमा रहेको आयोजनाले प्रसारण लाइनमा समस्याका कारण उत्पादन गर्न सकेको थिएन । प्राधिकरणले निर्माण गरिरहेको २२० केभीएको राष्ट्रिय प्रसारण लाइन नबन्दा यहाँ उत्पादित विद्युत् खुदीको टारीकुना सबस्टेसनमा जोड्ने भनिए पनि काम हुन सकेको थिएन । उत्पादित विद्युत् खेर जाने भएपछि हाललाई चिनियाँ कम्पनीले निर्माण गरेको ५० मेगावाटको माथिल्लो मर्स्याङ्दी ए जलविद्युत् आयोजनाको प्रसारण लाइनमा स्विचयाड गरिएको ङादी हाइड्रोपावर कम्पनीका प्रमुख कार्यकारी अधिकृत उत्तम अमात्यले बताए ।स्रोतका अनुसार प्राधिकरणसँग कनेक्सन एग्रिमेन्ट भइसकेको अवस्थामा माथिल्लो मर्स्याङ्दी ए निर्माण गर्ने चिनियाँ कम्पनी सिनो हाइड्रोले सहमति नदिँदा २ महिना उत्पादनमा ढिलाइ भएको हो । बुटवल पावर कम्पनी (बीपीसी) को सहायक ङादी हाइड्रोपावर कम्पनीले निर्माण गरेको आयोजनाले खुदी सबस्टेसनसम्मको ६ किलोमिटर प्रसारण लाइन आफैं बनाएको छ । चिनियाँ कम्पनी च च्याङ हाइड्रोपावर कन्स्ट्रक्सन एन्ड इन्स्टलेसन कम्पनी लिमिटेडले आयोजना निर्माण गरेको हो । कम्पनीले आयोजनाको अध्ययन, खरिद र निर्माण ईपीसी मोडलमा गरेको छ । कम्पनीसँग २०७३ माघ ३ मा ठेक्का सम्झौता भई चैत ३० बाट निर्माण सुरु भएको थियो ।मर्स्याङ्दी गाउँपालिका६ र ७ को बीचमा पर्ने ङादीखोलामा बनेको आयोजनामा बीपीसीको ९७२२ प्रतिशत र लमजुङ विद्युत् विकास कम्पनी (लेड्को) को २७८ प्रतिशत लगानी छ । करिब ४ अर्ब ३८ करोडमा सक्ने गरी डिजाइन गरिए पनि आयोजना निर्माणमा ब्याजसहित ६ अर्ब ४ करोड २८ लाख रुपैयाँ खर्च भएको अनुमान गरिएको छ ।"
वर्षा नभएपछि रोपाइँ हुन पाएन,"बर्दिया (कास) असारको दोस्रो साता बितिसक्दा पनि मनसुन सक्रिय नहुँदा बर्दियाका किसानले खेत रोप्न पाएका छैनन् । किसान एकातिर मल र बीउको समस्याले पीडित छन् भने अर्कोतर्फ समयमा वर्षा नहुँदा रोपाइँ गर्न पाएका छैनन् । ५२ हजार हेक्टर क्षेत्रफलमा धान खेती हुने जिल्लामा शनिबारसम्म १० प्रतिशत मात्रै रोपाइँ भएको प्रधानमन्त्री कृषि आधुनिकीकरण परियोजनाका प्रमुख कृष्ण धितालले बताए । वर्षा सक्रिय भए साउन पहिलो सातासम्म धान रोपाइँ सम्पन्न हुने परियोजनाका धितालले जनाए । हरेक वर्ष अनुकूल वर्षा भए २ लाख १० हजार टनभन्दा बढी धान उत्पादन हुने गर्छ । अनुकूल वर्षा भए प्रतिकट्ठा २ देखि ३ क्विन्टल धान उत्पादन हुने गरेको छ । जिल्लामा २५ प्रतिशतभन्दा बढी खेतमा सिँचाइ सुविधा भए पनि पर्याप्त पानीको अभावमा ती खेतमा पनि रोपाइँ हुन नसकेको स्थानीय किसानको भनाइ छ । हरेक वर्ष असार १५ मा धान महोत्सव मनाउने गरिन्छ । तर पानी नपर्दा किसान निराश हुँदै छन् । बबई डाइभर्सन, राजापुर सिँचाइ आयोजना र बबई सिँचाइको काम ढिलासुस्ती भएका कारण किसानले समयमा सिँचाइ गर्न नपाएको गुलरिया१० का हरिराम लोधले गुनासो पोखे । पेट्रोलियम पदार्थ महँगो भएका कारण पम्पसेटबाट सिँचाइ गर्दा लागत नउठ्ने भएकाले अकाशे पानीको भर परेका छौं, उनले भने, समयमा मल र बीउ नपाउँदा किसान खेती छाडेर अन्य काम गर्न बाध्य भएका छन् । रोपाइँ भएको खेत पनि पानी नपर्दा सुक्दै गएको किसानको गुनासो छ । बर्दियामा ट्र्याक्टरका अतिरिक्त हलोले जोतेर खेती गर्ने किसान पनि प्रशस्त छन् ।कृषिमा सरकारको ठूलो धनराशि खर्च भएको भए पनि त्यो रकम बिचौलियाको हातमा पुगेकाले खास किसान सधैं मर्कामा पर्ने गरेको बारबर्दियाका नगरपालिका४ का किसान गोपाल थारूको दाबी छ । अनुदानको रकम वास्तविक किसानले पाउँदैनन्, उनले भने, अनुदानको रकम पाएको भए अहिले खेतमा सिँचाइ गरेर खेती लगाइसकिन्थ्यो । गत वर्षको कात्तिक २ गते बेमौसमी वर्षासँगै आएको बाढीले घर भित्र्याउन ठिक्क पारेको करिब २ हजार ५ सय हेक्टरमा लगाइएको धानबालीमा क्षति पुर्याएको थियो । सरकारले किसानलाई क्षतिपूर्ति दिने भने पनि हालसम्म उपलब्ध गराउन नसकेको उनले सुनाए ।"
टीभीएस अपाचे आरटीआर १६० फोरभी आरटीएफआई बजारमा,"काठमाडौं (कास) जगदम्बा मोटर्सले नेपाली बजारमा टीभीएस अपाचे आरटीआर १६० फोरभी आरटीएफआई तथा बीएस भीआईको नयाँ मोडल ल्याएको छ । नेपालमा असार ९ मा सार्वजनिक उक्त मोटरसाइकलको बीएस भीआई मोडलमा यस वर्गमै पहिलो र सबैभन्दा उत्कृष्ट ३ राइड मोड रेन, अरबन र स्पोर्ट्स छन्, जसलाई चालकले सहजता र परिस्थितिका आधारमा मोटरसाइकल कुदाउँदा परिवर्तन गर्न सक्नेछन् । यी फिचर्सले चालकको राइडिङ अनुभवलाई थप सहज र सुरक्षित बनाउने कम्पनीको भनाइ छ । मोटरसाइकलको अर्को सशक्त पक्ष रेस ट्युन्ड फ्युल इन्जेक्सन आरटीएफआई टेक्नोलोजीयुक्त बीएस भीआई कम्प्लाएन्ट इन्जिन रहेको पनि कम्पनीले बताएको छ । मोटरसाइकलमा स्मार्ट एक्स कनेक्ट फिचर छ, जसको सहायताले मोटरसाइकलमा ब्लुटुथ कनेक्ट प्रणालीमार्फत रेस टेलिमेट्री, टर्न बाई टर्न नेभिगेसन, मल्टिपल स्पट प्लटिङ, लिन एंगल मोड, कल र एसएमएस अलर्ट जस्ता आधुनिक सेवा जोडिएको कम्पनीले जनाएको छ ।"
सवारी कर खारेज गर्न नाडाको माग,काठमाडौं (कास) नाडा अटोमोबाइल्स एसोसिएसन अफ नेपालले गण्डकी प्रदेश सरकारले हालै जारी गरेको बजेट वक्तव्यमार्फत सवारी साधनको वार्षिक करमा गरेको भारी वृद्धि खारेज गर्न माग गरेको छ । ६६ महिनामा सवारीसाधन जाँचपास गर्नुपर्ने नीति पनि अव्यावहारिक र जनतालाई दुःख दिने झन्झटिलो भएकाले खारेज गर्नुपर्ने नाडाको आग्रह छ । नाडाका अध्यक्ष ध्रुव थापाको नेतृत्वमा गएको प्रतिनिधिमण्डलले अर्थमन्त्री जनार्दन शर्मासँग भेटी यस्तो माग गरेको हो । नाडाले विगतदेखि नै सबै प्रदेशमा सवारीसाधनको कर समान हुनुपर्ने माग राख्दै आएको छ । सोहीअनुसार केही महिनाअघि मात्रै सातै प्रदेशका मन्त्रीको बैठक बसी सबै प्रदेशमा समान सवारी कर लागू गर्ने सहमतिसमेत भएको थियो । तर सहमतिविपरीत गण्डकी प्रदेश सरकारले भारी मात्रामा सवारी कर बढाएपछि गुनासो बढेको छ ।
धनगढीको भाटभटेनीमा एनएमबीका ग्राहकलाई क्यासब्याक,"काठमाडौं (कास) एनएमबी बैंकका ग्राहकले धनगढीको भाटभटेनीमा किनमेल गर्दा क्यासब्याक पाउने भएका छन् । ईएनएमबी, भिसा डेबिट र क्रेडिट कार्डमार्फत किनमेलको भुक्तानी गर्दा ग्राहकले १० प्रतिशत वा ५०० रुपैयाँसम्म क्यासब्याक पाउने गरी साझेदारी गरिएको छ । ग्राहकलाई डिजिटल कारोबार गर्न प्रोत्साहन गर्न उद्देश्यले अभियान सञ्चालन गरिएको बैंकको भनाइ छ । बैंकका हाल देशभर २०१ शाखा, १३८ एटीएम र ११ एक्सटेन्सन काउन्टर छन् ।"
एसबीआई बैंकको मुद्दतीमा डबल र ट्रिपल धमाका,काठमाडौं (कास) नेपाल एसबीआई बैंकले मुद्दती खातामा धनवृद्धि योजना ल्याएको छ । यसअन्तर्गत ग्राहकले जम्मा गरेको रकम ६ वर्ष ६ महिनामा २ गुणा तथा १० वर्ष ३ महिनामा ३ गुणा हुनेछ । उक्त खातामा ब्याजसाँवामा पुँजीकृत हुँदै परिपक्वतापछि एकमुष्ट रकम भुक्तानी हुनेछ । बैंकले ग्राहकलाई खातामा रहेको साँवा रकमको ९० प्रतिशतसम्म ऋण दिन सक्नेछ । यो योजना नेपाल एसबीआई बैंकको कुनै पनि शाखाबाट लिन सकिनेछ । साथै संस्थागत मुद्दतीमा ७ वर्षमा २ गुणा तथा ११ वर्ष ३ महिनामा ३ गुणा हुनेछ ।
सिद्धार्थको डिबेन्चर निष्कासन,काठमाडौं (कास) सिद्धार्थ बैंकले ४ अर्ब रुपैयाँ बराबरको ४० लाख कित्ता ऋणपत्र (डिबेन्चर) निष्कासन तथा बिक्री खुला गरेको छ । बैंकले प्रतिकित्ता १ हजार रुपैयाँका दरले ४० लाख कित्ता डिबेन्चर निष्कासन गर्न लागेको हो । यसमा लगानी गर्नेले १०७५ प्रतिशत ब्याजदर पाउनेछन् । यस ऋणपत्रको अवधि १० वर्षको रहनेछ । सर्वसाधारण र विभिन्न संघसंस्थाका लागि जारी ऋणपत्रमा दिइएको ब्याजदर उच्चतम रहेको बैंकको दाबी छ । बैंकले ४० लाख कित्ता ऋणपत्रमध्ये ४० प्रतिशत अर्थात् १६ लाख कित्ता सर्वसाधारण लगानीकर्ता र ६० प्रतिशत अर्थात् २४ लाख कित्ता विभिन्न संघसंस्थालाई बिक्री गर्ने बताएको छ । सर्वसाधारणका लागि निष्कासित ऋणपत्रमध्ये ५ प्रतिशत अर्थात् ८० हजार कित्ता सामूहिक लगानी कोषलाई छुट्याइएको छ । ऋणपत्रमा लगानीकर्ताले न्यूनतम २५ कित्तादेखि अधिकतम १ लाख कित्तासम्म आवेदन दिन सक्ने जनाइएको छ ।
२७ वर्षदेखि बेपत्ता किसान भारतको गोठमा भेटिए,"(लमजुङ)  ६२ वर्षीया पुतली परियार र बुबा ७५ वर्षीय सुकबरे परियालाई जेठको पहिलो साता जिल्ला प्रहरी कार्यालयबाट आएको खबरले एकैछिन पनि मन शान्त हुन दिएन । २७ वर्षअघि जागिर खान भारत पसेको माइलो छोरा किसान फर्केर नआएपछि उनीहरू यादै यादमा दिन बिताइरहेका थिए । वैदेशिक रोजगारीका क्रममा दुबईमा रहेका दुई छोराभन्दा पुतली र सुकबरेलाई माइलोको चिन्ता थियो । आर्थिक अवस्थाले पिरोलेपछि राइनास८ तार्कुघाटका किसान परियार १६ वर्षको उमेरमा गाउँकै टीकाराम श्रेष्ठसँग भारत पसेका थिए । टीकारामले उनलाई एउटा घरमा काम लगाइदिए । तर किसान भने केही दिनपछि उक्त घरबाट निस्केर अन्तै हिँडेछन् । नेपाल फर्किने बेला टीकारामले किसानलाई नभेटेपछि एक्लै घर फर्किए । त्यसपछि किसान न कहिल्यै टीकारामको सम्पर्कमा आए न त परिवार र इष्टमित्रको । जेठ पहिलो साता भारतीय नम्बरबाट लमजुङका प्रमुख जिल्ला अधिकारी सुशील वैद्यलाई फोन आयो । फोनकल थियो भारतको उत्तर प्रदेश वासपत जिल्ला मेहरमपुर क्षेत्रको कलेजका प्राध्यापक सरदार सिंहको । उनले इन्टरनेटमा सर्च गरेर प्रजिअको नम्बर पाएको बताउँदै आफूसँग लमजुङको तार्कुघाट घर बताउने एक जना अधबैंसे सम्पर्कमा रहेको जानकारी दिए । प्रजिअले प्रोफेसरलाई डीएसपी कृष्णबहादुर कार्कीसँग सम्पर्क गराइदिए । डीएसपी कार्कीले उक्त सूचना पुष्टि गर्न तार्कुघाटमा मान्छे खटाए । सूचना सही थियो । त्यसपछि कार्कीले उनको उद्धार गर्न प्रहरी प्रधान कार्यालय, मानव बेचबिखन तथा अनुसन्धान ब्युरो, नेपाली राजदूतावास नयाँदिल्ली र भारतीय प्रहरीसँग समन्वय गरे । जेठको दोस्रो साता उद्धारका लागि किसानकी आमा पुतली किसानलाई भारत लाने टीकाराम, बहिनीज्वाइँ नाता पर्ने पर्वतमा कार्यरत प्रहरी कृष्णगोपाल परियारलगायत भारत हिँडे । भारतीय प्रहरीसहित उनीहरूले फोन गर्ने ती प्राध्यापकलाई भेटे । उनले भनेअनुसार किसानलाई भेट्टाए । किसान करिब ८९ सय वटा गाईभैंसी पाल्ने गोठमा भेटिए । १५ वर्षमा घर छाडेको छोरो ४३ वर्षको उमेरमा भेट्दा सुरुमा त पुतली पनि छक्कै परिन् । किसानले अकस्मात्को भेटमा आफूलाई भेट्न आएका कसैलाई ठम्याएनन् । तर हिन्दीमा बोलेपछि उनले टीकारामलाई भने चिने । टीकारामका अनुसार किसानले नेपाली बोल्न पनि बिर्सिसकेको बताए । डीएसपी कार्की भन्छन्, हातखुट्टा पूरै फुटेको रहेछ । झुत्रो लुगा लगाएको र कामले थकित अवस्थामा भेटिए । उनका अनुसार किसान त्यही गोठमा १५ वर्षभन्दा लामो समययता काम गरिरहेका रहेछन् । तर उनलाई खान लाउनको राम्रो व्यवस्थासमेत नगरिएको देखियो । उनले भने, गाईभैंसीको गोबर सोहर्ने, गोठमै बस्ने । त्यहींका मान्छेको स्याहारसुसार गर्ने काममा राखेका रहेछन् । उद्धारमा संग्लन परिवारका सदस्यका अनुसार किसानलाई बन्धकजस्तै बनाएर गोठमा काम लगाइएको रहेछ । बाहिर जान नदिने र अरुसँग बोल्न पनि नदिने भएकाले किसान एकोहोरिएका रहेछन् । आमा पुतलीका अनुसार छोराले बोलेको बुझिँदैन । विस्तारै नेपाली बोल्न थालेको छ । पहिले आमा चिन्दिनँ, आमा थाहा छैन भन्ने मान्छेले अहिले आमा भनेर राम्रोसँग बोलाउँछ । अरू खासै बोल्दैन । कहिलेकाहीं एकोहोरो टोलाइरहन्छ, उनले भनिन् । भारतबाट उद्धार गरेर ल्याएपछि स्वास्थ्य परीक्षण गर्दा खासै समस्या देखिएन । मेरो छोरा कहाँ छ होला भनेर धेरै कुरा मनमा खेल्यो । एक दिन कसो बाबाआमा र घर नसम्झिएला भनेर बसें, आमा पुतलीले भनिन्, मैले पाएको छोरा भगवान्ले जुराइदियो ।"
जयरानीको दिनहुँ कीर्तिमान,"(काठमाडौं)  त्रिभुवन आर्मी क्लबकी जयरानी थारूले ४४ औं राष्ट्रिय एथलेटिक्स प्रतियोगितामा शनिबारसम्म दुई राष्ट्रिय कीर्तिमानसहित ४ स्वर्ण पदक जितिसकेकी छन् ।दशरथ रंगशालामा जारी प्रतियोगितामा शनिबार जयरानीले महिला ४ सय मिटर हर्डल्समा १ मिनेट ०७२ सेकेन्डमा दूरी पार गर्दै राष्ट्रिय कीर्तिमान बनाइन् । जयरानीले २०६८ सालमा भएको छैटौं राष्ट्रिय खेलकुदमा एपीएफकी सविता चौधरीले बनाएको १ मिनेट ०७७ सेकेन्डको कीर्तिमान भंग गरेकी हुन् । आर्मीकी निर्मला थापाले १ मिनेट ०८७ दौड पूरा गर्दै दोस्रो स्थान हात पारिन् । एपीएफकी कल्पना श्रेष्ठ १ मिनेट ०७७ सेकेन्डबाट तेस्रो भइन् ।शुक्रबार पहिलो दिन जयरानीले १०० मिटर हर्डल्समा पनि राष्ट्रिय कीर्तिमान बनाएकी थिइन् । उनले प्रमिला थारुको नाममा रहेको १६३८ सेकेन्डको कीर्तिमान तोड्ने क्रममा १५२० सेकेन्ड कायम गरिन् । उनलाई यस इभेन्टमा वाग्मती प्रदेशका प्रकृति श्रेष्ठ र मीना कुमालले चुनौती दिएका थिए । उनीहरू दोस्रा र तेस्रा भए । पुरुष ११० मिटर हर्डल्समा आर्मीका जीवन थारुले १४९६ सेकेन्डको नयाँ कीर्तिमान बनाएका थिए । उनले आफ्नै नामको १५६० सेकेन्डको कीर्तिमान सुधारेका हुन् । जयरानीले शनिबार थप दुई इभेन्टबाट स्वर्ण जितिन् । उनले लङजम्पमा शिला चौधरी र सीमा चौधरीलाई पछाडि पार्दै ५१३ मिटरका साथ स्वर्ण जितिन् । एपीएफकी शिलाले ५०३ र पुलिस क्लबकी सीमाले ४७८ मिटर जम्प गर्दै क्रमशः रजत र कांस्य जितेका थिए । चार गुणा १०० मिटर रिलेबाट पनि जयरानीले स्वर्ण थपिन् । उनीसम्मिलित सरस्वती चौधरी, रमिता थारू र निर्मला थापाको आर्मी टिमले ५०१४ सेकेन्डमा दूरी पार गर्दै पहिलो स्थान हात पार्यो । एपीएफका शिला चौधरी, रमिताकुमारी थारू, भागरथी थारू र सीमा चौधरीको टिमले ५२५३ सेकेन्डको टाइमिङबाट रजत जित्यो । कांस्य जितेको वाग्मती प्रदेशले ५३५६ सेकेन्ड लगाएको थियो । वाग्मतीबाट लुजला अमात्य, स्वागता खाइजु, रजिना दुलाल र प्रकृति सुवालले खेलका थिए । ८०० मिटर दौडको स्वर्ण आर्मीका सोमबहादुर कुमाल र महिलातर्फ एपीएफकी फुलमती रानाले जितेका छन् । सोमले १ मिनेट ५६१५ सेकेन्डमा दूरी पार गर्दा फुलमतीले २ मिनेट १६८ सेकेन्डमा पूरा गरिन् । पुरुषतर्फ आर्मीका सुनील सुनार र पुलिसका तेजबहादुर कार्की दोस्रो र तेस्रा भए भने महिलामा कर्णाली प्रदेशकी राममाया बुढा र आर्मीकी राधिका श्रेष्ठले क्रमशः रजत र कांस्य जिते । पुरुष ४०० मिटर हर्डल्सको स्वर्ण आर्मीका रामप्रसा थारुले जिते । उनले ५५९ सेकेन्डको टाइमिङ लगाए । ११० मिटरका कीर्तिमानी आर्मीका जीवन थारू दोस्रा भए । उनको टाइमिङ ५६७ सेकेन्ड थियो । मधेश प्रदेशका मुकेश ठाकुर (६५१ सेकेन्ड) तेस्रा भए ।लङजम्पमा एपीएफका सलिम दिवाम (६८५ मिटर) र शेरबहादुर विष्ट (६७५ मिटर) पहिलो र दोस्रो हुँदा लुम्बिनी प्रदेशका सुदीप थारु (६६५मिटर) तेस्रो भए ।ज्याभलिन थ्रो महिलातर्फ पुलिसकी चन्द्रकला लाम्गादे विजेता भइन् । लामो समयदेखि ज्याभलिनमा वर्चस्व राख्दै आएकी उनले यसपालि ४४१२ मिटर टाढा ज्याभलिन फाल्न सफल भइन् । आर्मीकी लक्ष्मी थारू (४२६५ मिटर) र एपीएफकी सीमा थारू (४१३० मिटर) दोस्रो र तेस्रो भए । सोही विधामा पुरुषतर्फ आर्मीका रोहित चौधरीले बाजी मारे । उनले ६१६० मिटरबाट स्वर्ण जिते । सुदूरपश्चिमका रमेश पोखरेल (५५९६ मिटर) र लुम्बिनीका सौरभ थारु (४९९० मिटर) दोस्रा र तेस्रा भएका छन् । २०० मिटर दौडको पुरुषतर्फको स्वर्ण एपीएफका शिवराज पार्कीले जितेका छन् । उनले २१९२ सेकेन्डबाट पहिलो स्थान हात पारे । कर्णालीका डिल्ली भण्डारी (२२४१) र एपीएफका आशिष चौधरी (२२५०) ले रजत र कांस्य जिते । महिलातर्फ आर्मीकी सरस्वती चौधरीले स्वर्ण जितिन् । ओलम्पियन सरस्वतीले २५४८ सेकेन्डमा दौड पूरा गरिन् । एपीएफकी रमिताकुमारी थारूले २७०२ सेकेन्डबाट रजत र वाग्मतीकी लुजला अमात्यले २७४० सेकेन्डबाट कांस्य पदक जिते । शिवराज शनिबारै अर्को स्वर्ण पनि जिते । उनले ४ गुणा १०० मिटर रिलेमा युवराज बिक, आशिष चौधरी र नीरप्रताप महतोको टिममा रहेर ४३२४ सेकेन्डबाट स्वर्ण जितेका हुन् । आर्मी (४३६५ सेकेन्ड) ले रजत तथा वाग्मती प्रदेश (४५६४ सेकेन्ड) ले कांस्य पदक जिते ।"
न्यु डायमन्डलाई उपाधि,"काठमाडौं (कास) आयोजक न्यु डायमन्ड एकेडेमीले प्रथम चन्द्रागिरि न्यु डायमन्ड महिला भलिबल प्रतियोगिताको उपाधि जितेको छ । चन्द्रागिरी नगरपालिकास्थित घरेलु कोर्टमा शनिबार फाइनलमा डायमन्डले परोपकार आदर्श माध्यमिक विद्यालयमाथि २५१५, २५१२, २५२१ को सोझो सेटमा जित निकालेको थियो । डायमन्ड अपराजित रहेर च्याम्पियन बन्यो । ज्ञान सुधा एकेडेमीले ब्राइट होराइजन चिल्ड्रेन होमलाई २५१४, २५१३, २५५ को सोझो सेटमा पराजित गर्दै तेस्रो स्थान हासिल गरेको छ । न्यु डायमन्डले ५० हजार, परोपकारले २५ हजार र तेस्रो भएको ज्ञान सुधाले १५ हजार रुपैयाँ पुरस्कार पाए । चौथो भएको ब्राइट होराइजनले १० हजार रुपैयाँ पायो । न्यु डायमन्डकी प्रगति नाथ सर्वोत्कृष्ट खेलाडी चुनिइन् । उनले ३ हजार हात पारिन् । न्यु डायमन्डकी सलिना बुढा मगर उत्कृष्ट स्पाइक, डायमन्डकै ननशा महरा ब्लकर, परोपकारकी रोशनी कार्की सेटर, परोपकारकै रुजिता दर्जी सर्भर, न्यु डायमन्डकी एन्जिला प्रधान लिबेरो र डायमन्डकै कुमार राई उत्कृष्ट प्रशिक्षक चुनिए । विजयी टोली तथा खेलाडीलाई चन्द्रागिरि नगरपालिकाका मेयर घनश्याम गिरी, न्यु डायमन्ड स्पोर्ट्स क्लबका अध्यक्ष सुनकेशरी मालीलगायतले पुरस्कृत गरे ।"
पोखरा स्पोर्ट्स अवार्डको मनोनयन,"पोखरा (कास) असार १८ मा हुने छैटौं पोखरा स्पोर्ट्स अवार्डको मनोयनन शनिबार सार्वजनिक गरिएको छ । स्पोर्ट्स अवार्ड ७ विधामा प्रदान गरिनेमा चार विधाको मनोनयन सार्वजनिक गरिएको हो । वर्ष खेलाडी पुरुषतर्फ ब्याडमिन्टनका विधान अधिकारी, करातेका बुद्ध लामा र टेनिसका प्रदीप खड्का मनोनयनमा परेका छन् । वर्ष खेलाडी महिलातर्फ भलिबलकी अरुणा शाही, क्रिकेटकी मनीषा उपाध्याय र करातेकी सरगम कुमाल छन् । उदीयमान खेलाडीमा टेनिसका दर्शिल श्रेष्ठ, क्रिकेटकी सृष्टि जैसी र बक्सिङका साहिल लिम्बु मनोनयनमा परेका छन् । क्रिकेटका रिजन प्रजु, तेक्वान्दोकी रेकमाया गुरुङ र टेनिसका नीरज थापा उत्कृष्ट प्रशिक्षकतर्फ मनोनयनमा परेका छन् । पोखरा स्पोटर््स अवार्डमा प्रतिभा छनोट गर्न खेलकुद पत्रकार मञ्च गण्डकीले प्रतिभा छनोट उपसमिति गठन गरेको थियो । पूर्वअध्यक्ष विनोद लामिछानेको संयोजकत्वमा गठित समितिको सहसंयोजकमा सन्देश श्रेष्ठ र सदस्यमा विजय नेपाल थिए । समितिले सबै विधामा उत्कृष्ट तीन छानेर सूची सार्वजनिक गरेको हो । लाइफटाइम एचिभमेन्ट अवार्ड, उत्कृष्ट संघ र उत्कृष्ट पत्रकारिता विधाको अवार्ड भने कार्यक्रमकै दिन सार्वजनिक गरिने मञ्चका अध्यक्ष दीननाथ बरालले बताए । वर्ष खेलाडी पुरुष र महिलाले इलेक्ट्रिक स्कुटर पुरस्कार प्राप्त गर्नेछन् । उदीयमान खेलाडी, प्रशिक्षक, संघ र पत्रकारले जनही ३५ हजार रुपैयाँ पाउने छन् । लाइफटाइम पाउने व्यक्तित्वलाई चाँदीको करुवा, ताम्रपत्र र दोसल्लाबाट सम्मान गरिने मञ्चका महासचिव राजाराम पौडेलले बताए ।"
क्रिकेट संघको कामबाट आईसीसी सन्तुष्ट,"(काठमाडौं)  लामो समय विरोध र विवादको सामना गरेको नेपाली क्रिकेटले शनिबार अन्ततः खुसीको खबर सुन्न पाएको छ । खबर हो, अन्तर्राष्ट्रिय क्रिकेट परिषद् (आईसीसी) नेपाली क्रिकेटको सर्वोच्च संस्था नेपाल क्रिकेट संघ (क्यान) को कामबाट सन्तुष्ट छ । नतिजा अब क्यानले अब स्वतन्त्रपूर्वक खर्च गर्न पाउने छ । यसको अर्थ के पनि हो भने नेपाली क्रिकेटमाथि आईसीसीले लगाउँदै आएको निलम्बनको लगभग अन्तिम तगारो पनि फुकुवा भएको छ । आईसीसीले क्यानमाथि लगाएको कन्ट्रोल फन्डिङ हटाएपछि स्वतन्त्र रूपमा खर्च गर्न पाउने भएको हो । आईसीसीका प्रतिनिधि नेपाली मिडियालाई यही समाचार सुनाउन शनिबार अन्तरक्रियामा सहभागी भए । कार्यक्रममा आईसीसीका डेभलपमेन्ट चेयरम्यान इमरान ख्वाजाले भने, अब आईसीसी फन्डमा नियन्त्रण हुने छैन । क्यानले स्वतन्त्रपूर्वक खर्च गर्न पाउँछ । त्यसका लागि क्यानले विश्वासिलो वातावरण भने बनाउनुपर्छ । त्यसको संकेत हो, क्यानमाथि आईसीसीको सूक्ष्म नजर भने हट्ने छैन । ख्वाजाले नेपालमाथि रहेको निलम्बन हटाउन विभिन्न चरणमा काम भएको र कन्ट्रोल फन्डिङ हटाउनु अन्तिम चरणको काम भएको सुनाए । कार्यक्रममा आईसीसीका डेभलेपमेन्ट जनरल म्यानेजर विलियम्स ग्लेनराइटले क्यानको कामबाट आफूहरू सन्तुष्ट रहेको दोहोर्याए । उनले नेपालमा क्रिकेटको सम्भावना प्रचुर रहेको बताउँदै आफ्नो क्षमताअनुसार अगाडि बढ्ने हो भने नेपाल माथिल्लो दर्जाको एसोसिएट राष्ट्र हुने पनि बताए ।त्यसको जवाफमा क्यानका अध्यक्ष चतुरबहानुर चन्दले कन्ट्रोल फन्डिङ हटाउन आईसीसी प्रतिनिधिले खेलेको भूमिकाप्रति प्रशंसा गरे । उनले नयाँ घटनाक्रमबाट सन्तुष्टि मिलेको सुनाए । उनले भने, आईसीसीले निलम्बन फुकुवा गरेपछि खर्चमाथि पनि नियन्त्रण गरिरहेको थियो । त्यसक्रममा हामीले आईसीसीका सर्तहरू पालना गर्यौं । एसोसिएट टिमका रूपमा नेपालले पालना गर्नुपर्ने सबै काम गरेपछि कन्ट्रोल फन्डिङ हटेको हो ।उनले थपे, यसबाट नेपाली क्रिकेटमा विकासका लागि थप उर्जा प्राप्त भएको छ । अब क्यानले आफैं स्वतन्त्र भएर काम गर्न सक्ने स्थिति आएको छ । क्यानका महासचिव प्रशान्तविक्रम मल्ल पनि नयाँ घटनाक्रमप्रति उत्साही देखिए । उनको भनाइ थियो, पहिला बिल भर्पाई बनाएर पठाएपछि मात्र आईसीसीबाट पैसा आउने गर्थ्यो, अब हामीले स्वतन्त्रपूर्वक खर्च गर्न पाउने भएका छौं । कन्ट्रोल फन्डिङ लामो समयदेखि थियो । हामी अडिट प्रतिवेदन पठाउँथ्यौं र त्यसमा सुधार गर्नुपर्ने हुन्थ्यो ।हामीले स्पष्ट अडिट प्रतिवेदन पठाएपछि आईसीसीले खर्चमाथि नियन्त्रण फुकुवा गरेको हो, उनले भने । राजनीतिक हस्तक्षेप र आर्थिक पारदर्शिताको अभाव देखाउँदै सन् २०१६ को अप्रिलमा आईसीसीले नेपालमाथि निलम्बनको निर्णय गरेको थियो । यस अवधिमा नेपाली क्रिकेट टिमको अन्तर्राष्ट्रिय प्रतियोगितामा सहभागीको क्रम भने टुटेन । नेपाली क्रिकेटले पछिल्लो समय गरेको कामबाट आईसीसी प्रभावित रहेपछि निलम्बनको स्थिति सुधारतर्फ उन्मुख भएको हो । आईसीसी प्रतिनिधिले शनिबार नै युवा तथा खेलकुदमन्त्री महेश्वरजंग गहतराजसँग पनि भेट गरेको थियो । त्यस अवसरमा राष्ट्रिय खेलकुद परिषद्का सदस्यसचिव टंकलाल घिसिङ र क्यान अध्यक्ष चन्दसँगै ख्वाजा, ग्लेनराइट र आईसीसी फाइनान्स एन्ड अपरेसन अफिसर नितिशा कोठारीको पनि उपस्थिति थियो । मन्त्री गहतराजले नेपाल सरकार क्रिकेट विकासमा केन्द्रित रहेको बताए । उनले सरकारले क्रिकेट रंगशाला निर्माणमा लगानी गरेको बताउँदै झापा, चितवन, लुम्बिनी, मूलपानीलगायतका स्थानमा पूर्वाधार निर्माणको कार्य अघि बढिरहेको जानकारी गराए । सदस्यसचिव घिसिङले आईसीसी र परिषद्को दीर्घकालीन सम्बन्धको विकास गर्न क्रिकेट एकेडेमी र टेक्निकल हबको विकास निर्माणमा सहकार्य गर्नुपर्नेमा आवश्यकता औंल्याए ।"
चेस ओलम्पियाडलाई छनोट,"काठमाडौं (कास) भारतमा हुने चेस ओलम्पियाडको ४४ औं संस्करणमा भाग लिने नेपाली खेलाडीको टुंगो लागेको छ । शनिबार राजधानीमा सम्पन्न छनोट प्रतियोगिताबाट मिलन लामा, क्षितिज भण्डारी र रुपेस जयसवाल छनोट भए । मिलन र क्षितिजले ५ तथा रुपेसले साढे ४ अंक बटुले । वर्तमान राष्ट्रिय च्याम्पियन पुरुषोत्तम चौलागाईं र शीर्ष वरीयताका विवेक थिङ स्वतः छनोट भइसकेका छन् । महिलातर्फ कृतिसरा अधिकारी, अनिशा न्यौपाने, विनिता कपाली र शान्ति धिमाल छनोट भए । राष्ट्रिय च्याम्पियन सुजना लोहनी स्वतः छनोट भइसकिन् ।"
घोडाघोडी सेमिफाइनलमा,काठमाडौं (कास) अपन राधेमाई युथ क्लब र घोडाघोडी क्रिकेट एकेडेमी कैलाली शनिबार यू१६ नेक्सस कप टी२० क्रिकेट सिजन ५ मा सेमिफाइनल पुगेका छन् । राधेमाईले नेक्सस क्रिकेट एकेडेमीलाई ९ विकेटले हरायो । नेक्ससले पूरा १९ ओभरमा खेल्दै ९ विकेट क्षतिमा ८८ रन बनायो । जवाफमा राधेमाईले १११ ओभरमा मात्र १ विकेट गुमाएर ८९ रन जोड्यो । घोडाघोडीले कालिकोट जिल्ला क्रिकेट संघलाई ७० रनले हरायो । घोडाघोडीले १९४ ओभरमा १ सय ६४ रन बनायो । कालिकोट १८४ ओभरमा ९४ रनमै समेटियो ।
महेन्द्ररत्नलाई भलिबल उपाधि,"काठमाडौं (कास) महेन्द्ररत्न क्याम्पसले प्रथम उपत्यकाव्यापी पुरुष भलिबल प्रतियोगिताको उपाधि जितेको छ । शनिबार आफ्नै कोर्टमा महेन्द्ररत्नले फाइनलमा रत्नराज्य क्याम्पसलाई २७२५, २५२३, २५२१ को सोझो सेटमा हरायो । नेपाल कमर्सले त्रिचन्द्रलाई २५१९, २२२५, २५१९, २५२१ को सेटमा हराएर तेस्रो स्थान हात पार्यो । महेन्द्ररत्नले १ लाख, दोस्रोले ५० हजार र तेस्रोले २५ हजार पुरस्कार पाए । महेन्द्ररत्नका हेमन्त मल्ल उत्कृष्ट खेलाडी भए । रत्नराज्यका रोहित थापा मगर सर्भर, प्रदीप गुरुङ स्पाइकर र लवसन क्षत्री लिफ्टर, कमर्सका सफल बिक ब्लकर र सुवास कुँवर सेटरमा उत्कृष्ट चुनिए ।"
टी१० लिग इन्डोर क्रिकेट,ललितपुर (कास) ग्वार्कोस्थित बलपार्क स्पोर्ट्स एन्ड इभेन्ट्सको इन्डोर हलमा भइरहेको टी१० लिग क्रिकेटमा ब्रदर्स ११ ले दोहोरो जित दर्ता गरेको छ । पहिलो दिन ट्वान्टी फस्ट रेस्ट्रोलाई ४२ रनले हराएको ब्रदर्सले प्रेसिडेन्सियल बिजनेस स्कुलमाथि ७ विकेटको जित पायो । पहिलो खेलमा दुर्गेश थापा र अर्कोमा विपिन आचार्य म्यान अफ द म्याच भए । दुवै ब्रदर्शका हुन् । सुबिसुले थेम्स कलेजलाई ४७ रन र मिक्समाण्डुले रोयल क्रिकेट क्लबलाई ८३ रनले हराए । असार १४ सम्म चल्ने प्रतियोगितामा उपत्यकाका ११ टोलीले भाग लिएका आयोजक एस स्पोर्ट्स एन्ड इभेन्ट्सका प्रमुख तथा कप्तान सर्वोच्च बस्नेतले बताए ।

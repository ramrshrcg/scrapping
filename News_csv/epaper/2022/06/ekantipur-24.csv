शीर्षक,विवरण
सेयर मूल्य घटेपछि ऋणीमाथि बैंकको दबाब,"सेयर धितोमा साना कर्जा बढे, ठूला घटेराष्ट्र बैंकको हस्तक्षेपपछि एक करोड रुपैयाँभन्दा बढी रकमको सेयर कर्जा वितरण घटेको छ । यसअनुसार गत वैशाखसम्म एक करोड रुपैयाँभन्दा धेरै रकमको सेयर कर्जा २५ प्रतिशत र ५० लाखदेखि १ करोड रुपैयाँसम्मको कर्जा ५७ प्रतिशत घटेको छ । सोही अवधिमा २५ देखि ५० लाख रुपैयाँसम्मको २२१ र २५ लाख रुपैयाँभन्दा कमको कर्जा १७७ प्रतिशत बढेको राष्ट्र बैंकको मासिक प्रतिवेदनले देखाएको छ तर समग्रमा गत वैशाखसम्म कुल सेयर धितोमा कर्जा १४ प्रतिशत घटेको छ । गत वैशाखसम्म सेयर धितोमा बैंक तथा वित्तीय संस्थाले कुल ९१ अर्ब ४१ करोड रुपैयाँ कर्जा प्रवाह गरेका छन् । गत असारमा यस्तो कर्जा १ खर्ब ६ अर्ब रुपैयाँ थियो । विद्यमान व्यवस्थाअनुसार धितोपत्रमा लगानीका लागि सेयर धितो राखेर कर्जा लिँदा एउटा संस्थाबाट प्रतिव्यक्ति ४ करोड र सबै बैंक तथा वित्तीय संस्थाबाट गरी १२ करोडभन्दा बढी कर्जा लिन पाइँदैन ।"
मन्त्रीको अवज्ञाले एकीकृत समाजवादीमा तनाव,"आफूहरूसँग सल्लाह नगरी निर्णय गरेर सार्वजनिक गरेको भन्दै मन्त्रीहरू प्रतिवादमा उत्रिएका छन् भने निर्णय अवज्ञाले भएको भन्दै पार्टी नेतृत्व असन्तुष्ट छ । निर्णय गोप्य राख्ने र यसबारे मन्त्रीहरूलाई जानकारी दिने सहमति थियो तर निर्णय मिडियामा पुगेपछि साथीहरूको गुनासो छ, एक पदाधिकारीले भने, तर पार्टीले निर्णय गरेपछि नैतिक रूपमा उहाँहरू फिर्ता आउनुपर्थ्यो, त्यो गर्नुभएन । उल्टै प्रधानमन्त्री र माओवादी अध्यक्षलाई भेटेर हामीलाई नहटाउनुस्, माधव कमरेडलाई सम्झाउनुस् भन्न पुग्नुभएछ । त्यसपछि यो विषय झन् गिजोलियो । बहालवाला मन्त्रीले बजेट पारित नभएसम्म सरकारबाट कुनै हालतमा नफर्कने अडान लिएपछि उनीहरूलाई पर्खन नेपाल बाध्य भएका हुन् । प्रतिनिधिसभाबाट पारित भए पनि बजेट राष्ट्रिय सभाबाट पारित हुन बाँकी छ । उता, वरिष्ठ नेता झलनाथ खनालसहितका नेताहरूले सचिवालय र स्थायी कमिटीको निर्णय लागू गराउन नसकेको भन्दै अध्यक्ष नेपालमाथि पार्टीभित्रै प्रश्न उठाएका छन् । मन्त्री बन्ने पर्खाइमा रहेका सांसद पनि नेपालप्रति असन्तुष्ट छन् ।बुधबार बसेको सचिवालय बैठकमा समेत यही विषयमा विवाद भएको थियो । खासगरी नेता खनालले पार्टीको निर्णय लागू नभएको भन्दै अध्यक्ष नेपालको आलोचना गरेका थिए । लामो छलफलपछि बैठकले पूर्वनिर्णय कार्यान्वयन गर्न प्रधानमन्त्रीलाई दबाब दिने निष्कर्ष निकालेको थियो । निर्णय कार्यान्वयन गराउने जिम्मा बैठकले अध्यक्ष नेपाललाई दिएको छ ।अध्यक्ष नेपाल र महासचिव भुसालले बुधबारै प्रधानमन्त्री देउवालाई भेटेर निर्णय कार्यान्वयनका लागि आग्रह गरेका छन् । प्रधानमन्त्रीसँगको भेटमा माओवादी अध्यक्ष पुष्पकमल दाहाल, जनता समाजवादी पार्टीका अध्यक्ष उपेन्द्र यादव र कांग्रेसका नेताहरू पनि थिए । सहभागी नेताहरूका अनुसार प्रधानमन्त्री देउवाले राष्ट्रपतिको समय र अरू वातावरण मिलाएर एकदुई दिनमा मन्त्रिपरिषद् हेरफेर गर्ने बताएका थिए ।बिहीबारको सचिवालय बैठकमा पनि मन्त्री हेरफेरको विषय उठ्यो । लगत्तै प्रचार विभाग प्रमुख जगन्नाथ खतिवडाले केही घण्टाभित्रै मन्त्रीहरूको हेरफेर हुने प्रतिक्रिया दिएका थिए । पार्टीले निर्णय गरेर प्रधानमन्त्रीलाई पठाइसकेको छ, अहिलेसम्म विविध कारणले ढिला भयो, अब दिन लाग्दैन, केही घण्टाभित्रै मन्त्रीहरूको हेरफेर हुन्छ, उनले भने । तर शपथको पर्खाइमा बसेका नेताहरू भने मन्त्रिपरिषद् छिट्टै पुनर्गठन हुनेमा आशावादी छैनन् । मन्त्रीमा प्रस्तावित जीवनराम श्रेष्ठ प्रधानमन्त्रीप्रति नै असन्तुष्ट छन् । पार्टीले निर्णय गरिसकेको छ । प्रधानमन्त्रीबाट काम अगाडि बढेको छैन । आजआज, भोलिभोलि भनिरहनुभएको छ, उनले कान्तिपुरसँग भने, पहिले बजेट पारित भएपछि भनियो, प्रनिनिधिसभाबाट बजेट पनि पारित भयो । अब कुन दिन हुन्छ भनेर प्रस्टै छैन ।शपथकै पर्खाइमा रहेका अर्का नेता मेटमणि चौधरी पनि पार्टीको सिफारिस प्रधानमन्त्रीले नमान्ने हो भने गठबन्धनको औचित्यमाथि नै प्रश्न उठ्ने बताउँछन् । भन्छन्, गठबन्धनमा सहभागी दलका आआफ्ना निर्णय हुन्छन् । यो जानकारी प्रधानमन्त्रीलाई छ । अब पनि प्रधानमन्त्रीले मान्नुहुन्न भने हामीले पनि गठबन्धन किन बचाइराख्नुपर्यो र ?नेताहरूका अनुसार पछिल्लो समय नेपाल र खनालको सम्बन्ध सुमधुर छैन । खासगरी स्थानीय तह निर्वाचनको परिणाम र आगामी संघीय निर्वाचनमा हुने गठबन्धनलाई लिएर खनाल र नेपाल पक्षको दुई थरी मत छ । खनालले वाम गठबन्धनको वकालत गर्दै आएका छन् भने नेपाल हालको गठबन्धनलाई निरन्तरता दिने पक्षमा छन् । पछिल्लो समय एमालेका केही नेताले खनाललगायतका नेतासँग संवाद पनि अघि बढाएका छन् । एमालेमा अहिले ठूलो छटपटी छ, सोही कारण उनीहरू विभिन्न ठाउँमा पुगेका छन्, वामपन्थी आन्दोलन कमजोर भयो, कांग्रेसलाई फाइदा भयो भन्दै हाम्रोमा पनि आएका छन्, त्यसबाट झलनाथजी केही प्रभावित हुनुभएको छ, एक पदाधिकारीले भने । यसअघि एमसीसी प्रकरणमा पनि नेपाल र खनालबीच विवाद भएको थियो । खनाल एमसीसीको विपक्षमा थिए भने नेपाल अन्तिममा एमसीसी अनुमोदनको पक्षमा उभिएका थिए । महासचिव भुसाल भने पार्टीमा कुनै विवाद नभएको दाबी गर्छन् । बाहिर प्रचार भएजस्तो विवाद छैन, मन्त्रीहरूको हकमा उनीहरूलाई कायम राख्ने र हटाउने भन्ने कुरामा पनि दुई धार छैन, पार्टीको निर्णय प्रधानमन्त्री र मन्त्रीहरूले कार्यान्वयन गर्नुॅपर्छ, भुसालले भने ।"
५१ वर्षपछि फर्कियो सुन्दरी तोप,"नारायण१ का ७३ वर्षीय लालबहादुर थापाले अर्को तोप पनि कोतगढीमा राख्न माग गरेका छन् । १५ वर्षको उमेरमा कोतगढीमा तोप हेर्न भागेर जान्थ्यौं, उनले भने, ७३ वर्षमा आफ्नै आँखाअघि त्यही तोप देख्न पाउँदा खुसी लागेको छ । तोप राखिएपछि पछिल्लो पुस्ताले इतिहासबारे बुझ्न पाएको उनको भनाइ छ । नेपाली सेनाको पश्चिम कमान्डका कमान्डपति प्रेम शाहीले ऐतिहासिक सम्पदा संरक्षण र प्रवर्द्धनका लागि नेपाली सेना जहिले पनि तत्पर रहने बताए । त्यो बेला सुन्दरीसँगै अर्गा तोप पनि दैलेखबाट सुर्खेत ल्याइएको थियो, उनले भने, त्यसको पनि खोजी भइरहेको छ । नारायण१ का पूर्वअध्यक्ष तीर्थनारायण श्रेष्ठले ऐतिहासिक तोप पुनःस्थापनाले दैलेखको पर्यटन प्रवर्द्धनमा टेवा पुग्ने बताए । तोप पुनःस्थापना गरिनु ठूलो कुरा हो, यो हाम्रो अमूल्य सम्पत्ति पनि हो, उनले भने, ५० वर्षपछि गढीको रौनक फेरि फर्किएको छ । उनका अनुसार तोप गढीमा हुँदासम्म दसैंलगायत महत्त्वपूर्ण चाडपर्वमा तोपको बढाइँपछि मात्र पूजाआजा सुरु हुन्थ्यो । भाषाको पहिलो अभिलेख र ३२ जातजातिको उद्गमस्थल दैलेख भएकाले यहाँका पुरातात्त्विक सम्पदा संरक्षण गर्न आवश्यक रहेको उनी बताउँछन् ।"
६९ करोडका ८ अलपत्र पुलको ठेक्का तोडियो,"विमल खतिवडा (काठमाडौं), शिव पुरी (रौतहट), दीपक परियार (पोखरा), अवधेशकुमार झा (सप्तरी) र दीपेन्द्र शाक्य (संखुवासभा)"
बाल सुधारगृह नै अपराध र लागूऔषधको अखडा !,"(भैरहवा)  सिद्धार्थनगर नगरपालिका७ स्थित गार्गीपथका महिला हूल बाँधेरै गत मंगलबार जिल्ला प्रशासन कार्यालय पुगे । उनीहरूको एकसूत्रीय माग थियो टोलमा रहेको बाल सुधारगृह अन्तै सारियोस् । सुधारगृहमा राखिएका बालककिशोरबाट स्थानीय किशोरी असुरक्षित रहेको र भित्र अवाञ्छित गतिविधि बढिरहेकाले त्यसको असर समुदायमा देखिएको उनीहरूको भनाइ छ ।बाल बिज्याइँ गरेका र कानुनी रूपमा १८ वर्षमुनिका बालबालिकालाई पुर्पक्षका लागि, फैसला नहोउन्जेल र कैद भुक्तानका लागि बाल सुधारमा राख्नुपर्ने कानुनी प्रावधान छ । यहीअनुसार अहिले ४० जना अट्ने बालगृहमा १ सय १० जना बालककिशोरलाई राखिएको छ । तर आवश्यक मनोसामाजिक परामर्शदेखि बालसुलभ गतिविधिअनुसार संरचना नहुँदा बालबालिका उद्दण्ड बन्दै गएका छन् । सुधारगृह अपराधदेखि लागूऔषधको जोखिममा धकेल्ने कारखाना जस्तै बनिरहेको स्थानीय बताउँछन् । मुद्दा फैसलामा ढिलाइ हुँदा सुधारगृहमा कतिपय २४२५ वर्षसम्मका पनि रहेका छन् ।सुधारगृह व्यवस्थापनका लागि कर्मचारी दुई जनामात्रै छन् । त्यो पनि अधिकृतस्तरको कार्यालय प्रमुख र करारका कार्यालय सहयोगी । सुधारगृह प्रमुख सुभद्रा गौतम भौतिक संरचनाको कमीले गर्दा व्यवस्थापनमा समस्या भइरहेको बताउँछिन् । ठूला खेल मैदानसहितको खुला ठाउँमा सुधारगृह हुनुपर्ने हो, उनले भनिन्, एउटै पलङमा चारचार जनासम्म पालो मिलाएर सुत्नुपर्ने बाध्यता छ । उनका अनुसार छसात जनामा क्षयरोगको संक्रमण छ । लुतो र जन्डिसबाट पनि केही पीडित छन् । दिनहुँ चारपाँच जनालाई उपचार गराउन अस्पताल लैजानुपर्छ । सुधारगृहभित्र मोबाइल फोन प्रयोग गर्न नपाउनुपर्ने हो तर यहाँका बालककिशोरसँग मोबाइल देखिन्छ । केही दिनअघि सुधारगृहनजिकै घरको छतमा कपडा सुकाइरहेकी १८ वर्षीया किशोरीको फोटो सुधारगृहका किशोरले खिचेको थाहा पाएपछि अभिभावकले ती किशोरीलाई मामाघर पठाइदिए । किशोरीको आमाले भनिन्, त्यतिबेला छोरीका बुबा घरमा हुनुहुन्थेन । सुधारगृहका किशोरले मोबाइलबाट आफ्नो तस्बिर खिचेको थाहा पाएपछि छोरी बेस्सरी रुन थाली ।सुधारगृहमा सईको नेतृत्वमा ११ प्रहरी खटिएका छन् । जिल्ला प्रहरी कार्यालयका डीएसपी नवरत्न पौडेलका अनुसार एउटै सिफ्टमा बाहिर चार जना र भित्र चार जनाको ड्युटी छ । सुधारगृहनजिकै घर भएकी मुना आचार्यले अगाडिको बाटोबाट विद्यालय हिँडेका छात्रा र नजिक घरमा रहेका युवतीलाई भित्रबाट सिट्ठी बजाउने, जिब्रो पड्काउने, छतबाट जिस्क्याउने र अश्लील बोल्ने गरेको बताइन् । हिजोआज त सुधारगृहअघिको बाटोबाट विद्यार्थी र छोरीचेली हिँड्नै छाडेका छन्, उनले भनिन् । सुधारगृहभित्र लागूऔषध, चुरोट, मादक पदार्थको सेवन हुने गरेको स्थानीय बताउँछन् । बालक तथा किशोरले बाहिरबाट सेटिङ मिलाएर नशालु पदार्थ भित्र्याउने गरेको प्रत्यक्ष देखेको एक स्थानीयले दाबी गरे । सबै सामान सुरक्षा जाँचपछि भित्रिने गरे पनि मोबाइल प्रयोग हुने गरेको र नशालु पदार्थ भेटिने गरेको सुधारगृहका कर्मचारी पीताम्बर न्यौपाने बताउँछन् । सात महिनाअघि सुधारगृह परिसरमा गाँजा र प्रतिबन्धित औषधि नाइट्रोसन ट्याब्लेट सीसीक्यामेराबाट देखिएपछि जलाएर नष्ट गर्यौं, उनले भने, सुधारगृहमा रहेका किशोर र बालक बेलाबेला निकै उत्तेजित हुन्छन् र अराजक ढंगले प्रस्तुत हुन्छन् । सुधारगृहभित्र विकृति बढेको गुनासोपछि दुई साताअघि जिल्ला सुरक्षा समितिका पदाधिकारीसहित प्रहरी यहाँ पुगेका थिए । सरकारी टोलीले छानबिन गर्ने बुझेपछि सुधारगृहका एक किशोरले आफ्नो टाउको भित्तामा ठोकेर रगताम्य बनाए । केहीले भने टोली भित्र छिर्ने हो भने आत्महत्या गर्ने धम्की दिए । केहीले भने ग्यास सिलिन्डर सलाई कोरेर पड्काइदिने पनि बताए । अराजक गतिविधि देखेपछि आफूहरू भित्र नछिरी फर्किएको डीएसपी नवरत्न पौड्यालले बताए । सुधारगृहभित्र क्षमताभन्दा धेरै बालबालिका राखिएको भन्दै कारागार व्यवस्थापन विभागले १७ जनालाई बाँके, कास्की र भक्तपुरका सुधारगृहमा स्थानान्तरण गर्न असार १ मा पत्राचार गरेको थियो । यही निर्णय कार्यान्वयन गर्न गत मंगलबार जिल्ला प्रहरी कार्यालय रूपन्देहीका एसपी रवीन्द्र रेग्मी नेतृत्वको टोली सुधारगृह पुग्यो । त्यसपछि सुधारगृहका बालबालिकाले सुरुमा चर्को नाराबाजी गरे भने केही किशोरले सुरक्षाकर्मीमाथि आक्रमणको प्रयास गरे । उनीहरूले भित्रबाट ताला लगाउनुका साथै सुरक्षाकर्मीलाई किलाकाँटी, चक्कु, छाताको डन्डी, सिसालगायतले प्रहार गरेको स्थानीयले बताए । यस्तै, भित्रबाट करेन्टसहितको तार ल्याएर फलामे गेटमा जोडिदिए । आफूले पढ्ने किताबकापी र सुत्ने बिस्तरामा आगजनी गरे । स्थिति नियन्त्रणमा लिन थप सुरक्षाकर्मी परिचालन गर्नुपर्यो भने आगलागी रोक्न दमकल नै बोलाउनुपर्ने अवस्था आयो । डीएसपीसहित दुई सुरक्षाकर्मी घाइते भए । लामो रस्साकसीपछि प्रहरीले १७ जनालाई सरुवा गर्यो । सुधारगृहकी प्रमुख गौतमले मंगलबारपछि भने स्थिति शान्त भएको बताइन् । स्थानान्तरणपछि प्रहरीले सुधारगृहमा अनुगमन गरेको थियो । त्यस क्रममा करिब २० ग्राम गाँजा, एक दर्जनभन्दा धेरै मोबाइल, फलामे डन्डा, किलाकाँटा बरामद भएका थिए । सुधारगृह प्रमुख गौतम नै कतिपय अभिभावकले आफ्ना छोरा भेट्न आउँदा नशालु पदार्थ लुकाएर दिने गरेको बताउँछिन् । सुधारगृहभित्र नशालु पदार्थलगायतका प्रतिबन्धित सामान पुग्नुमा मोबाइलकै प्रयोग भएको एसपी रवीन्द्र रेग्मीले बताए । मोबाइल पहिल्यैदेखि उनीहरूको हातमा कसरी पुग्यो भन्ने खोजीको विषय हो, उनले भने, मोबाइलबाट सम्पर्क गरेर नै त्यहाँ रहेका किशोरले नशालु पदार्थलगायतका प्रतिबन्धित सामान बाहिरबाट मगाउने गरेका हुन् । बाहिरबाट कसैले सामान पोको पारेर फ्याँकिदिने गरेको दृश्य सीसीक्यामेरामा देखिएको उनको भनाइ छ । यहाँका किशोरले सामान मगाउँदा सुरक्षाकर्मीले धेरै पैसा लिने र पैसा फिर्ता नगर्ने गरेको भन्दै होहल्लासमेत भएको सुनेको एक स्थानीयले बताए । एसपी रेग्मी पनि प्रतिबन्धित सामान सुधारगृहभित्र पुग्नुमा सुरक्षाकर्मीको कमजोरी होइन भन्न नमिल्ने बताउँछन् । पछिल्लोपटक सुरक्षाकर्मीले कडाइ गरेकाले आफूअनुकूल नभएपछि उनीहरू उत्तेजित हुन थालेका हुन्, उनले भने, अब यो सुधारगृह पहिलाजस्तो अवस्थामा रहने छैन ।"
अख्तियार अनुसन्धानमा रहेका ज्वार्चन निगम महाप्रबन्धक,"(काठमाडौं)  आर्थिक अनियमितता आरोपमा अख्तियार दुरुपयोग अनुसन्धान आयोगको अनुसन्धानमा रहेका दीपुराज ज्वार्चनलाई सरकारले नेपाल वायु सेवा निगमको अस्थायी महाप्रबन्धकमा नियुक्त गरेको छ । संस्कृति, पर्यटन तथा नागरिक उड्डयनमन्त्री प्रेमबहादुर आलेले नेपाल एयरलाइन्स (न्यारोबडी३२०) का विमान चालक ज्वार्चनलाई कार्यकारी अधिकारसहित बिहीबार नियुक्त गरेका छन् ।ज्वार्चनमाथि गैरकानुनी रूपमा सम्पत्ति आर्जन, निगमभित्र आर्थिक अनियमितता, विमान चालकको उडान तालिका निर्धारणमा विभेद, कानुनी प्रावधानविपरीत अपरेसन डाइरेक्टरमा नियुक्तिलगायत दर्जन बढी आरोप छन् । निगमका विमान चालकको तालिम (सिमुलेटर ट्रेनिङ) का लागि विदेशमा केन्द्र छनोट गर्दा बढी कबोल गर्नेलाई जिम्मा दिएको, विमान चालकको उडान तालिका निर्धारणमा विभेद, योग्यता नपुगेका ज्वार्चनको अपरेसन डाइरेक्टरमा नियुक्ति, अपरेसन डाइरेक्टरको योग्यतासम्बन्धी मापदण्ड संशोधन, विदेशी विमान चालकले तिर्नुपर्ने आयकरबापतको रकम गैरकानुनी छुट दिई निगमबाटै भुक्तानीलगायत आरोपलाई एकै ठाउँमा राखेर अनुसन्धान गरिरहेका छौं, अख्तियार स्रोतले भन्यो । अख्तियारले गत वैशाख ७ मा मात्रै निगमलाई पत्र लेख्दै दीपुराज ज्वार्चनलाई अपरेसन डाइरेक्टरमा नियुक्ति गर्दा सोको कानुनी आधार र प्रक्रिया तथा जापानको नारितामा क्रु हरू बस्नका लागि तीनतारे नारिता होटल छनोट गर्दा लिइएका आधारहरू खुलाएर १० दिनभित्र रायप्रतिक्रिया पठाउन निर्देशन दिएको थियो । अख्तियारको निर्देशनपछि तत्कालीन कार्यकारी अध्यक्ष (हाल निलम्बित) युवराज अधिकारीले जवाफ पठाउँदै ज्वार्चनलाई अपरेसन डाइरेक्टरमा नियुक्त गर्दा तत्कालीन व्यवस्थापनले कानुनी प्रावधान उल्लंघन गरेको र जापानमा क्रु बस्नका लागि होटल छनोट गर्दा अनियमितता भएको स्वीकार गर्दै कानुन मिच्नेमाथि कारबाही गर्नुपर्ने राय दिएको थियो । यस विषयमा अख्तियारले अनुसन्धान जारी राखेको छ । अख्तियारका प्रवक्ता श्यामप्रसाद भण्डारीले भने ज्वार्चनमाथि अनुसन्धान भइरहेको उल्लेख गर्दै थप विषय बोल्न नमिल्ने बताए । निगममा अनियमितता भएको उजुरीपछि प्रधानमन्त्री तथा मन्त्रिपरिषद् कार्यालयले २०७७ कात्तिक २३ मा सतर्कता केन्द्रका एसपी राजेन्द्रकुमार पोखरेलको संयोजकत्वमा डीएसपी बुद्धिराम खनाल र शाखा अधिकृत भावना पुडासैनी सम्मिलित तीन सदस्यीय छानबिन समिति गठन गरेको थियो । समितिले ७ महिना लगाएर तयार पारेको प्रतिवेदन २०७८ असार ३ मा बुझाउँदै अनियमिततामा संलग्न ज्वार्चनसहितलाई कारबाही र हिनामिना भएको रकम सम्बन्धित व्यक्तिबाटै असुल गर्न सुझाव दिएको थियो ।त्यसपछि प्रधानमन्त्री कार्यालयले आरोपितमाथि थप अनुसन्धान गरी कारबाही चलाउन अख्तियारमा प्रतिवेदन पठाएको थियो । त्यसमाथि अख्तियारको अनुसन्धान पूरा नहुँदै मन्त्री आलेले ज्वार्चनलाई नै निगमको नेतृत्वमा अस्थायी नियुक्ति दिएका हुन् । अनुसन्धानको दायरामा रहेको व्यक्ति नै निगमको महाप्रबन्धकमा नियुक्ति हुँदा यसअघिका प्रमाण पनि लोप हुन सक्ने जोखिम रहेको एक उच्च अधिकारीले बताए । मन्त्रिपरिषद्ले सोमबार पर्यटनमन्त्री आलेको प्रस्तावमा निगमका कार्यकारी अध्यक्ष युवराज अधिकारीलाई निलम्बन गरेको थियो । मन्त्री आलेले अध्यक्ष अधिकारीलाई कार्यकक्षमै अश्लील गालीगलोज गरेको अडियो केही दिनअघि मात्र सार्वजनिक भएको थियो । त्यस विषयमा आलेको सार्वजनिक आलोचना भइरहेका बेला अधिकारीलाई जिम्मेवारीबाट हटाइएको हो । अधिकारीले सम्हाल्दै आएको कार्यकारी अधिकार प्रयोग गर्ने गरी ज्वार्चनले नियुक्ति पाएका हुन् । जापानको नारितामा नेपाल एयरलाइन्सको उडान भर्दा क्रु मेम्बर बस्नका लागि पाँचतारे होटल व्यवस्था गर्नुपर्ने सर्तविपरीत तीनतारे होटल नारिता गार्डेन इन लाई छनोट गरेको आरोप ज्वार्चनमाथि छ । यसमा करिब सवा ३ करोड रुपैयाँ हिनामिना भएको आशंकामा अख्तियारले अनुसन्धान गरिरहेको छ ।निगमले ज्वार्चनलाई २५ जुलाई २०१९ मा अपरेसन डाइरेक्टर नियुक्त गरेको थियो । उनको नियुक्तिताका निगमको कार्यकारी अध्यक्षमा मदन खरेल थिए । ज्वार्चनको नियुक्तिको १ महिनामै खरेल हटेका थिए । कार्यकारी अध्यक्षमा अधिकारी आएको केही महिनापछि ज्वार्चन अपरेसन डाइरेक्टरबाट हटे तर त्यही बीचमा अपरेसन डाइरेक्टर हुन न्यूनतम योग्यता २० वर्षको अनुभव हुनुपर्ने प्रावधानलाई घटाएर ज्वार्चनले १० वर्ष भए पुग्ने बनाए । ज्वार्चन सन् २००७ मा निगममा प्रवेश गरेका हुन् । अपरेसन डाइरेक्टर हुँदा उनी १२ वर्षको अनुभव भएका चालक थिए । त्यसैले उनले आफ्नै लागि मापदण्ड नै संशोधन गरेका थिए । विदेशी चालकलाई तोकिएको उडान अवधि पूरा नगरी सन् २०२० को ११ महिनामा पारिश्रमिक भुक्तानी गराएको आरोप पनि ज्वार्चनमाथि छ । विदेशी चालकलाई कानुनविपरीत आयकरमा छुट पनि दिइएको थियो । जसका कारण कोभिड महामारीका बेला १५ विदेशी चालकले उडान नै नभरी निगमबाट करिब १७ करोड रुपैयाँ बुझे तर आयकर तिरेनन् । आयकर निगमले नै बेहोरेको थियो । आयकर निगमको दायित्वमा रहने गरी भएको निर्णयलाई सतर्कता केन्द्रले गैरकानुनी र अनियमितता भन्दै निर्णयमा संलग्नमाथि कारबाही सिफारिस गरेको थियो । प्रशिक्षक चालकमा नेपालीलाई वञ्चित गराएर विदेशी ल्याएकामा पनि सतर्कता केन्द्रले अनियमितता र अपारदर्शी भन्दै कारबाही सिफारिस गरेको थियो । नेपाली प्रशिक्षक चालकबाट तालिम गराएको भए निगमलाई ५७ हजार ३ सय ४० अमेरिकी डलर लाग्ने तर नेपाली प्रशिक्षकलाई ३२ घण्टाको मात्रै अवसर दिएर १ सय ५६ घण्टा विदेशी प्रशिक्षकबाट तालिम गराइएको र यसमा निगमले ९१ हजार ६ सय ६० डलर बेहोरेको विषयमा पनि अनुसन्धान भइरहेको छ । विदेशीबाट प्रशिक्षण गराउँदा निगमलाई ३४ हजार ३ सय २० डलर थप भार परेको सतर्कता केन्द्रले औंल्याएको थियो । त्यस्तै ५५ वर्ष उमेर पुगेको र कार्य अवधि ६ वर्षभन्दा कम भएको चालकलाई विदेशी तालिममा पठाउन नपाइने व्यवस्था रहेकामा ज्वार्चनले ६० वर्ष पुगेका गोपालसिंह विष्टलाई करिब ४० लाख रुपैयाँ निगमबाट खर्च बेहोरेर बहराइनस्थित गल्फ एभिएसन एकेडेमीमा पठाएका थिए ।ज्वार्चनमाथिको अनुसन्धानलाई अनदेखा गरेर बहिर्गमन उन्मुख मन्त्री आलेले नियुक्ति दिएका हुन् । मन्त्री आलेलाई उनको दल एकीकृत समाजवादीले सरकारबाट फिर्ता बोलाउने निर्णय गरिसकेको छ । मुस्ताङ घर भएका नवनियुक्त महाप्रबन्धक ज्वार्चनका बुबा पनि निगममै वाइडबडी विमानका चालक हुन् । उनकी आमा निगमको क्याबिन क्रु विभागकी प्रमुख छिन् ।"
न्यायालयमा मौलाएको भ्रष्टाचार देखाउने आँखीझ्याल,"काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्र पोखरेलबीच घूस लेनदेनबारे भएको अडियो संवाद बाहिरिएपछि न्यायिक क्षेत्र तरंगित बनेको छ । मंगलबार साँझ अडियो बाहिरिएपछि बुधबार न्याय परिषद्ले न्यायाधीश कोइरालामाथि छानबिन गर्न समिति गठन गरेको छ । उनलाई कामकाज गर्न रोक लगाइएको छ । कानुन व्यवसायी परिषद्ले पनि अधिवक्ता पोखरेललाई स्पष्टीकरण सोध्ने निर्णय गरेको छ । दुवै परिषद्ले छानबिन गरी भएको के हो, सत्यतथ्य सार्वजनिक गर्लान् नै । परिषद्ले दुवै जनालाई दोषी पाएछ भने पनि गर्न सक्ने अधिकतम कारबाही न्यायाधीशलाई बर्खास्त र कानुन व्यवसायीको लाइसेन्स निलम्बन गर्ने मात्र हो । तर, बिर्सन नहुने के छ भने यो अपराध को गम्भीरतालाई हेर्दा यसलाई परिषद्ले आचारसंहिता उल्लंघनमा गर्न सक्ने सामान्य कारबाहीमा सीमित गर्न मिल्दैन । यसमा मुलुकको फौजदारी कानुन आकर्षित हुनुपर्छ । घूस लिन वा दिन सहमत हुनुलाई नै भ्रष्टाचार निवारण ऐनले अपराध मानेर त्यसलाई दण्डनीय बनाएको तथ्य भुल्नु हुँदैन । उक्त अडियोमा सिभिल सेभिङ एवं क्रेडिट कोअपरेटिभमा सर्वसाधारणले बचत गरेको करिब आठ अर्ब रुपैयाँ हिनामिना गरेको आरोपमा थुनामा रहेका व्यवसायी तथा एमाले पूर्वसांसद इच्छाराज तामाङलाई धरौटीमा छुटाउन घूस दिनलिन तामाङका वकिल पोखरेल र उक्त मुद्दाको सुनुवाइ गरिरहेका न्यायाधीश कोइराला सहमत भएको सुनिन्छ । पोखरेलले कोइरालालाई घूस बुझेर तामाङलाई धरौटीमा छाड्न प्रधानन्यायाधीश (चोलेन्द्रशमशेर जबरा) र १ नम्बर (काठमाडौं जिल्ला अदालतका वरिष्ठ न्यायाधीश राजुकुमार खतिवडा) को पनि समर्थन ल्याउने विश्वास दिलाएका छन् । उनले आदेशमा केकस्ता विषयवस्तु उल्लेख गर्ने र तामाङलाई कति धरौटी माग्ने भन्ने पनि न्यायाधीशलाई सिकाएका छन् । साथै तामाङलाई धरौटीमा छाड्ने गरी कोइरालाले गर्ने यस्तो आदेशलाई उच्च अदालतबाट सदर गराउने जिम्मा पनि पोखरेलले लिएका छन् । यो अडियो संवादले संकेत गरेको विचलन जिल्ला अदालतका एक जना न्यायाधीश र त्यहाँ विचाराधीन मुद्दाको एक जना झगडियाका वकिलमा सीमित छैन । अडियोमा गरिएको डिल ले न्यायालयमा मौलाएको भ्रष्टाचारको गहिराइ दर्साएको छ । र, बिचौलियाले न्यायिक निर्णय प्रक्रियामा कुन तहको हस्तक्षेप गर्न सक्दा रहेछन् भन्नेसमेत उजागर गरेको छ ।प्रधानन्यायाधीशमार्फत नै भन्न लगाएर र न्यायाधीशलाई घूस खुवाएर जिल्ला अदालतबाट आदेश ल्याउने र त्यसलाई उच्च अदालतबाट पनि सदर गराउने पोखरेलको आत्मविश्वासले तहतहका अदालतका न्यायाधीशको चरित्रमाथि एकै पटक प्रश्न उठाएको छ । कुन मुद्दा कुन न्यायाधीशको इजलासमा पर्छ भन्ने टुंगो गोला प्रक्रियाद्वारा लगाइन्छ । मुद्दा उच्च अदालतका जोसुकै न्यायाधीशकोमा परे पनि जिल्ला अदालतको आदेशलाई उच्चबाट सदर गराउने उनको योजनाले हाम्रा अदालतहरूमा फैलिएको बिचौलियाको जालो स्पष्ट देखाएको छ । यो घूसको डिल २०७८ पुसमा भएको देखिन्छ, जतिबेला पोखरेल नेपाल बार एसोसिएसनको कोषाध्यक्ष थिए । न्यायिक विचलन आएको भन्दै प्रधानन्यायाधीश चोलेन्द्रशमशेर जबराको राजीनामा मागेर बार आन्दोलनमा उत्रिएको त्यो समय अधिवक्ता पोखरेल भने खुलेरै जबराको पक्षमा लागेका थिए । उनले जबरालाई प्रयोग गरेर आफूले बार पदाधिकारीको हैसियतमा उनलाई गरेको समर्थनको असुल गर्न खोजेको देखिन्छ । फागुन १ मा प्रतिनिधिसभामा महाभियोग प्रस्ताव दर्ता भएपछि निलम्बनमा परेका जबरा यो प्रकरणपछि थप विवादमा तानिएका छन् । नेपालको समग्र न्याय प्रशासनको अन्तिम बागडोर सम्हाल्ने प्रधानन्यायाधीशलाई नै बिचौलियाले आफ्नो वशमा राखेर तल्ला अदालतका न्यायाधीशलाई घूस खान निर्देशन दिने व्यक्तिका रूपमा प्रयोग गरेको यो प्रकरणबाट प्रमाणित भएको छ । संसद्मा विचाराधीन महाअभियोगको प्रस्तावमा जबरामाथि लागेको आर्थिक अपचलनको आरोपमा यसले थप बल पुर्याएको छ । महाअभियोग प्रस्तावलाई तुरुन्तै महाअभियोग सिफारिस समितिमा पठाएर समितिले यो अडियोलाई पनि संज्ञानमा लिएर उनीमाथि समेत छानबिन गर्नुपर्छ । न्यायालय जनविश्वासमा टिकेको हुन्छ । ऊसँग आफ्ना फैसला कार्यान्वयन गराउने अरू केही अतिरिक्त शक्ति हुँदैन । न्यायाधीशले कसैको डर, धाक, धम्की, प्रभाव, प्रलोभनमा नपरी कानुन र संविधान अनुसार न्याय दिएका हुन्छन् भन्ने मान्यताका आधारमा सबैले अदालतका फैसला आफूलाई चित्त नबुझे पनि मानेका हुन्छन् । सरकार र संसद्को समेत प्रभाव नपरोस् भनेर संविधानले नै स्वतन्त्र न्यायालयको प्रत्याभूति गरेको पनि त्यसैले हो । तर, घूस लिएर आदेशफैसला गर्ने यस्तो घटनाले न्यायालयमाथिको जनविश्वासलाई नै धूलिसात् बनाउँछ । यो एउटा अपवाद नभएर नेपालमा निरन्तरको प्रवृत्ति बन्दै गएको देखिएको छ । न्यायाधीश हरिकृष्ण कार्की नेतृत्वको समितिले गत वर्ष तयार पारेको प्रतिवेदनले पनि न्यायाधीश, वकिल तथा उनीहरूका आफन्त र अदालतका कर्मचारीहरू नै बिचौलियाका रूपमा सक्रिय रहेको औंल्याएको थियो । त्यसलाई पुष्टि गर्नेगरी अहिले अडियो प्रकरण सार्वजनिक भएको छ । यही एउटा घटनामा संलग्नलाई मात्र कारबाही गरेर हाम्रो न्यायालयमा मौलाइरहेको भ्रष्टाचार रोकिने छैन । भ्रष्टाचार, अनियमितता लगायत न्यायालयमा देखिएका समस्यालाई समग्रतामा नै सम्बोधन गर्नुपर्ने आवश्यकता देखिएको छ । त्यसको सुरुआत न्यायाधीशहरूको नियुक्ति प्रक्रियामै आमूल परिवर्तन गरेर हुन सक्छ । राजनीतिज्ञ र न्याय परिषद् सदस्यले न्यायाधीश पदलाई भागबन्डा गरी गोजीबाट फुत्त नाम झिकाएर गरिने अहिलेको नियुक्ति प्रक्रियालाई पारदर्शी र प्रतिस्पर्धात्मक बनाउन आवश्यक छ । साथै न्यायाधीशहरूको सम्पत्ति विवरण गोप्य राख्ने कानुनलाई पनि तत्कालै बदलेर अनिवार्य सार्वजनिक गर्ने व्यवस्था गर्नु उपयुक्त हुन्छ । न्यायालयको समग्र सुधारका निम्ति जिम्मेवार ओहोदावालाहरूले यसतर्फ कदम चाल्नैपर्छ ।"
महँगीले थिचेको समय,"महँगीको मार, रमिता हेर्दै सरकार समाचार पढ्दा महँगीको कहरले सीमा नाघेको महसुस गर्न सकिन्छ । आर्थिक संकटका कारण सर्वसाधारणको क्रयशक्ति घटेको, व्यापारव्यवसाय ठप्प भएको लगायत कारणले हाहाकार मच्चिएको बेला दैनिक उपभोग्य वस्तुको मूल्य अकासिँदा सबै रन्थनिएका छन् । डिजेल, पेट्रोल, एलपी ग्यासको मूल्यले सीमा नाघेपछि यसबाट प्रभावित नहुने कोही छैन । हुन त वाणिज्य तथा आपूर्ति मन्त्रालयका सम्बन्धित मन्त्रीले विश्वबजारमा इन्धनको मूल्य बढेकाले त्यसको असर नेपालमा पनि परेकाले नियमानुसार मूल्यवृद्धि गर्न बाध्य भएकोजस्ता तर्क गरेका छन् । तथापि हाम्रोजस्तै आर्थिक स्थिति भएका दक्षिण एसियाली मुलुकमध्ये नेपालमा इन्धनको मूल्य सबभन्दा उच्च कसरी बन्न पुग्यो, त्यसको भरपर्दो उत्तर आपूर्ति मन्त्रालयसँग छैन । इन्धनमा मात्र नभएर खानेतेल, दाल, चामल, तरकारी, चामल पिठो लगायत दैनिक उपभोग्य वस्तु प्रत्येकको मूल्य अनियन्त्रित बनेको छ । संघदेखि स्थानीय तहसम्मका सरकारलाई अनुगमन र मूल्य नियन्त्रण गर्ने अधिकार हुँदाहुँदै जनतासँग प्रत्यक्ष सरोकार राख्ने यो विषयमा कसैले चासो दिएको पाइँदैन, हस्तक्षेप र राहतको विषय उठान भएको देखिँदैन । एक वर्षमा ११७ प्रतिशतसम्म मूल्यवृद्धि भएको यथार्थले सर्वसाधारणलाई कति मर्का परेको होला भन्ने विषयमा सरकार आँखा चिम्लेर बसेको छ । सरकारीस्तरको वाणिज्य, आपूर्ति तथा उपभोक्ता संरक्षण विभाग होस् या निजी क्षेत्रको राष्ट्रिय उपभोक्ता मञ्च नै किन नहोस्, कुनै निकाय पनि मूल्य नियन्त्रण गर्न सक्षम देखिएको छैन । छिमेकी भारतमा अति आवश्यकीय पदार्थको मूल्य १२ रुपैयाँ मात्र बढ्यो भने सर्वत्र विरोध हुने र सरकारले पनि त्यसलाई बेलैमा सम्बोधन गर्ने यथार्थमाझ अपवादबाहेक नेपालका नियमनकारी निकायहरू कमजोर हुनु दुःखद छ । गरिब जनताको क्रन्दन जिम्मेवार पदाधिकारीको कानमा पुग्लाजस्तो लाग्दैन । भुवनेश्वर शर्मा, चन्द्रागिरि२, काठमाडौं"
काठमाडौंमा हैजा संक्रमणको जोखिम,"राजधानी काठमाडौंमा हैजा संक्रमणबाट अस्पताल भर्ना खबर दुःखद हुनुको साथै चिन्ताजनक छ । बढ्दो प्रदूषण र फोहोरयुक्त राजधानी काठमाडौंमा पहिलेदेखि आशंका गरिएको कुरा देखिनु आश्चर्यजनक छैन । अझै यस घटनालाई गम्भीरतापूर्वक नलिनुले चाहिँ अचम्मित पार्छ । यसले राजधानी लगायत सम्पर्कमा रहेकाहरूको माध्यमबाट हैजा महामारीको रूपमा विकसित हुन सक्नेप्रति सरोकारवालाले ध्यान दिएका छैनन् । शुक्रराज ट्रपिकल तथा सरुवा रोग अस्पतालका चिकित्सक शेरबहादुर पुनका अनुसार सामान्यतया १० जनामा हैजाको संक्रमण हुँदा २ जना अस्पताल पुग्नुपर्ने अवस्था आउँछ । बुधबारसम्म चार जनामा हैजा प्रमाणित भइसकेकाले कम्तीमा पनि १६ जना हैजाको जीवाणुबाट संक्रमित भएको उनको दाबी छ । बाँकी संक्रमितहरूले भित्रभित्रै संक्रमण फैलाइरहेको हुन सक्ने उनी बताउँछन् । उनका अनुसार लक्षण नदेखिएका संक्रमितबाट पनि १० दिनसम्म दिसाको माध्यमबाट संक्रमण फैलिने जोखिम रहन्छ भन्ने भनाइबाट स्थिति भयावहतालाई जनाउँछ । सरोकारवालाले हैजा रोकथामका लाग माइकिङ, विद्युतीय र अनलाइन प्रचारप्रसार गरेर मात्र पुग्दैन । जनसम्पर्क बढी भएका संस्थाजस्तै विद्यालय लगायतमा विभिन्न माध्यमबाट सरसफाइ गर्नुपर्छ । साथै हरेकले सतर्कता अपनाउनु जरुरी छ । सरकारले पनि आवश्यक औषधि र रोकथामको व्यवस्था तत्काल गर्नुपर्छ । महेन्द्रसिंह बम, टीकापुर१, कैलाली"
नेपाल खुला विश्वविद्यालयको बिजोग,"१ दलीय राजनीतिको सिकार बनेको नेपालको उच्च शिक्षा साह्रै घीनलाग्दो बन्दै गइरहेको छ । अझै पनि विश्वविद्यालयका कुलपति र सहकुलपतिको आँखा नखुल्नु भनेको विश्वविद्यालयमा पदाधिकारीका लागि उनीहरू आआफू कुर्सीको लडाइँमा व्यस्त हुने र ढिपी नछाड्ने मनस्थितिमा रहेकाले नै हो भन्ने बुझ्न गाह्रो छैन । २ २०७८ जेठदेखि रिक्त रहेको नेपाल खुला विश्वविद्यालयको उपकुलपति र रजिस्ट्रार पद क्रमशः कांग्रेस र माओवादीको भाग टुंगो लगाएर ९ महिनापछि नियुक्त गरिएको तथ्य सार्वजनिक नै छ ।३ अहिले विश्विद्यालय डिनविहीन छ । तीनवटा डिनमध्ये दुईवटा खाली भएको त एक वर्ष नै भैसक्यो । अर्का डिनको पदावधि सकिएको पनि ७ महिना नाघेको छ । कुलपतिका हैसियतले शिक्षामन्त्री यसका दोषी पात्र हुन् ।४ किन विश्वविद्यालयमा एक वर्ष बितिसक्दा पनि डिन नियुक्त हुन सकेनन् । यो अधिकार उपकुलपतिको हो र कार्यकारी परिषद्ले तुरुन्तै यसको निर्णय गर्न सक्छ । कि त उपकुलपतिले आँट गर्न सकिनन् कि त मन्त्रीले अड्काए । योभन्दा अर्को विकल्प हुनै सक्दैन ।५ विश्वविद्यालय प्राज्ञिक थलो हो र त्यसको सबै शैक्षिक कार्यक्रमको निर्णय प्राज्ञिक परिषद्ले गर्छ । तर खुला विश्वविद्यालय प्राज्ञिक परिषद्विहीन भएको पनिं ६ महिना भइसकेको छ ।६ यस्तो गाईजात्रा नेपालबाहेक अन्य मुलुकमा भेटिँदैन किनभने यहाँका कुलपति लगायत निर्णयकर्ताहरू नै गाईजात्रे पाराका छन् भन्न अब हिच्किचाउनुपर्ने अवस्था रहेन ।७ विषय समितिहरू अस्थायी रूपमा काम गर्दै छन् । म्याद सकिएको विषय समितिलाई अर्को व्यवस्था नभएसम्म भनेर काममा लगाइएको छ । डिन नभई विषय समिति गठन गर्ने कसले ? फेरि विषय समिति पनि दलीय भागबन्डाको सिकार भएकाले यसको गठन पनि सहज देखिएको छैन ।८ अहिले खुला विश्वविद्यालयको कार्यकारी परिषद्, जसले विश्वविद्यालयको दैनन्दिन प्रशासनिक र शैक्षिक मुद्दाको टुंगो लगाएर अगाडि बढ्न मद्दत गर्नुपर्ने हो, दलीय विचारका आधारमा दुई चिरा बनेको छ । एउटा उपकुलपतिपक्षीय र अर्को रजिस्ट्रारपक्षीय । अनि यस्तो कुरामा ध्यान नपुर्याउने र आवश्यक निर्देशन दिन असमर्थ कुलपति (शिक्षामन्त्री) प्रति दया लागेर आउँछ ।९ नेपाल खुला विश्वविद्यालय सरकारी विश्वविद्यालय भएकाले यसमा काम गर्ने शिक्षक कर्मचारीको काम पनि सरकारी नै हुन पुगेको छ । न त पूरा समय विश्वविद्यालय बस्नुपर्ने न न्यूनतम कक्षा लिनुपर्ने, बरु कार्यालय समयभित्रै अन्यत्र काम गर्नेसमेत यहीँभित्रै भेटिन्छन् । नपत्याए एक हप्ता अनुगमन गरे हुन्छ छड्के रूपमा ।१० किन प्रधानमन्त्री र शिक्षामन्त्री उच्चशिक्षा बिगार्ने काममा संलग्न हुन्छन् र देशको उच्चशिक्षा चौपट पार्छन् ? देशको भविष्यका लागि मानव स्रोत उत्पादनको ठूला भाषण गर्न मात्रै जान्ने तर उच्चशिक्षालाई सधैं धरापमा पार्ने यस्ता कुलपति र सहकुलपति हुनुभन्दा सबै विश्वविद्यालयमा प्राज्ञिक व्यक्तिलाई नै कुलपतिमा चयन गर्नुपर्ने टड्कारो आवश्यकता देखिएको छ । मनप्रसाद वाग्ले, मीनभवन, काठमाडौं"
गतिशील चुरेको चुरो बुझौं,"भावर र तराईको भविष्यचुरे क्षेत्र भावर र तराईका लागि पानीको महत्त्वपूर्ण रिचार्ज जोनका रूपमा रहेको छ । यहाँ हुने वातावरणीय असन्तुलन तथा पहिरोको समस्याले यो क्षेत्रको समग्र पानीको प्रवाहलाई नै असन्तुलित बनाउन सक्ने जोखिम छ । साथै पहिरो र भूक्षयका कारणले चुरेबाट बग्ने खोलाहरू अनियन्त्रित भई थप समस्या निम्त्याउने सम्भावना बढ्दै गएको छ । पहिरोका कारण आकासेपानी जमिनमुनि छिर्ने क्रम कम भएर भूमिगत जलमा पनि प्रतिकूल प्रभाव पार्दै छ । यस्तो पानी जोगाउन पनि चुरेमा पहिरो, भूक्षय र वनजंगल फँडानी रोक्नु जरुरी छ । भावरमा हुने पानीको समस्या समाधानका लागि तल्लो तराईमा प्रतिकूल असर नपर्ने गरी भावरका ठाउँ ठाउँमा ठूलाठूला पोखरी बनाई एक हदसम्म पानी सिल गर्नु जरुरी देखिन्छ । साथै चुरेतिरका प्राकृतिक तालतलैयाहरूको संरक्षणले पनि तल्लो तटको पानीको स्रोत व्यवस्थापनका लागि सकारत्मक प्रभाव पार्ने देखिन्छ । पानीबाहेक चुरेको पहिरो र भूक्षयले तराईमा निम्त्याइरहेको र अझै निम्त्याउन सक्ने बाढी अनि यसले ल्याउने विपद् हाम्रा लागि मुख्य खतरा हुन सक्छन् । यसका लागि असर परेको स्थानमा मात्र ध्यान दिने अहिलेको चलनलाई हटाई कारक तत्त्वलाई नै निर्मुल बनाउने गरी खोलाको उपल्लो तट, बीचको तट र तल्लो तट तिनटैको संयोजनकारी बाढी जोखिम बचाउ अभियानमा जानु जरुरी देखिन्छ ।ढकाल त्रिभुबन विश्वविद्यालयका सहप्राध्यापक हुन् ।"
निहारिकाले दुःख नपाऊन्,"ओ हो ! यो बारम्बार कति दुःखद समाचार सुन्नुपरिरहेको छ ? त्यो बीभत्स कुराले मान्छेको मन मस्तिष्क एकछिन खाली हुन्छ र विक्षिप्त बन्छ ! अहिले यौन हिंसा र बलात्कारका घटना दिनैजसो भइरहेका छन् । यहाँ बाबुले छोरी भन्दैन, हजुरबाले नाबालिका नातिनी भन्दैन, दाजुले बहिनी भन्दैन । कति आपराधिक प्रवृत्तिका मान्छेहरू बढिरहेका छन् समाजमा ? यहाँ त आफ्नै आमालाई छोराले बलात्कार गर्दा पनि मान्छेहरू सामान्य घटना मानेर टुलुटुलु हेरिरहन्छन् । क्या ! विकृत भयो हामी बाँचेको समाज ?आज निहारिका राजपूत आफ्नो अस्मिताका लागि न्याय माग्दै जीवन र मृत्युको दोसाँधमा लडिरहेकी छन् । आफ्नो एक्काइस महिने दुधे छोरोलाई लिएर न्यायका लागि बनेका भनिएका कैयौं निकाय खट्खटाइरहेकी छन् । तर उनलाई न्याय कहाँबाट मिल्नु ? किनभने उनी कुमारी आमा । आमा बन्ने स्त्रीको अधिकारको संरक्षण गर्न खोज्दा उनी आफन्तैबाट लखेटिइन् । त्यति मात्र होइन समाजबाटै बहिष्कृत भइन् ।यहाँ न्यायका लागि ठूलठूला आवाज उठाउनेहरू अहिले किन चुपचाप छन् ? अरू बेला चर्काचर्का नारा लगाउनेहरू निहारिकाको न्यायका लागि बोलेको खोइ ? निर्दोष हुँदाहुँदै उनीमाथि दोष किन थुपार्दै छ समाज ? आमा बन्ने निर्णय गर्दा भोग्नुपरेको सजाय यही हो ? आमा बन्नेनबन्ने निर्णय प्रत्येक परिपक्व स्त्रीको अधिकारको कुरा हो र हुनुपर्छ । निहारिका बलात्कृत भइन् । उनी गर्भवती भइन् र उनी गर्भको बच्चालाई मार्नविरुद्ध उत्रिन् । कुमारी आमा बनिन् । उनलाई साथ दिनुपर्ने आफन्त, समाज र न्यायालयका ढोकाहरू सबै पन्छिए । उनले आमा बनेर ठूलै अपराध गरिन् ।नेपालमा आमाको नामबाट बच्चाको नागरिकता बनाउन पाइन्छ भने पनि यसका आवश्यक प्रावधान पूरा गर्न सजिलो र सरल छैन । बढ्दो यौन हिंसालाई निरुत्साहित गर्नुको साटो सरकारले स्त्रीले चाहेमा जुनसुकै उमेर (अपरिपक्व) मा पनि विवाह गर्न कानुनले हस्तक्षेप गर्न नपाउने प्रावधान ल्याउन लागेको सञ्चारमाध्यमहरूमा आएका छन् । सरकारको यो गैरजिम्मेवारी काम निहारिकाहरूलाई मार्ने कदम भन्दा अत्युक्ति नहोला । किनभने किशोरीहरूको पूर्ण रूपमा मानसिक, शारीरिक, शैक्षिक विकास नभई विवाह गर्ने आदेश फरमान गर्नु पुरुषलाई सजिलो पार्नु हो । उहिलेको गोमा कहानी दोहोर्याउन खोजेको जस्तो भान भइरहेको छ । यो पंक्तिकारको नजरमा कानुनी प्रावधानमै कुमारी आमा बन्न पाउने अधिकार राख्नुपर्छ । यसो भए यौन हिंसा र बलात्कारका घटना कम हुन्थ्यो । कुनै स्त्रीले विवाह नगरी बच्चा पाउँछु भन्दा कानुन, समाज, सरकारले उसको इच्छाको दमन नगरोस् । आमाको नामबाट सजिलै नागरिकता बन्ने प्रावधान हुनुपर्छ । त्यसो भयो भने निहारिकाहरूले यस्तो सास्ती भोग्नुपर्ने थिएन । निहारिकाको यो आँसु, यो संघर्षको सम्मान होस् । उनलाई कुमारी आमा बनेकामा आफन्त, समाजले तिरस्कार होइन इज्जत दिएर दोषीलाई कडाभन्दा कडा दण्ड दिइयोस् । ताकि भविष्यका निहारिकाहरूको अस्मिता लुटिनुअघि अपराध गर्नेले एक पटक सोचोस् । र आउँदा निहारिकाहरूले आजकी निहारिकाले जस्तो दुःख भोग्नु नपरोस् ।"
खेतीपाती रूपान्तरणको यात्रा,"जलवायु परिवर्तन र वातावरण प्रदूषणका कारण बहुसंख्यकको जीवनमा संकट गहिरिँदै छ । यसले समग्र जीवनपद्धति थप जोखिमपूर्ण र असुरक्षित बनाइरहेको छ । सबैभन्दा बढी खेतीपातीमा आश्रित विपन्न समुदाय संकटको भुमरीमा छन् । उनीहरूको जीवन दिनदिनै कष्टकर बन्दै गइरहेको छ । सँगै खेतीपातीमा कृत्रिम रसायन र घातक विषका कारण माटो र मानव स्वास्थ्यमा समेत ठूलो संकट छ । कृषिप्रधान देशका आम नागरिकले आयातित र पत्रु खानेकुराबाट गुजारा गर्नु नियति बनेको छ । किसानले खेती नगरे हामी सबै भोकै पर्छौं । उद्यमी किसानले खेती धान्न नसकेर पलायन भएसँगै खानेकुराको आयात थामी नसक्नु भएको छ । बाह्य स्रोतमा भर पर्दै जाँदा स्थानीय उत्पादन घटेको घट्यै छ । लागत बढेसँगै कृषिउपज महँगो पनि भएको छ । त्यसमाथि बिचौलिया र दलालको एकाधिकारले कृषिउपजले बजार पाउन नसकिरहेको परिस्थिति हामीमाझ छँदैछ । यसले खेतीपाती र खानेकुराको नियन्त्रण परचक्रीका हातमा मात्र पुर्याएको छैन, दिनदिनै महँगो र विषाक्त पनि भएको छ । समय छँदै यस्तो परिस्थितिमा ध्यान नदिने हो भने खेतीपाती र खानाकै कारण हाम्रो र हाम्रा सन्ततिको दुर्दिन नआउला भन्न सकिन्न । हामीलाई थाहै छ, विगत ४ दशकदेखि नेपालमा खेतीपाती निरन्तर ओरालो लागिरहेको छ । यसको मुख्य कारण कृषि सपार्ने सोच र ढाँचा हाम्रो विशेषता अनुरूपको नभएर हो । कृषि उन्नत बनाउने जिम्मेवारी र जवाफदेही लिनुपर्ने राजनीतिक तथा प्रशासनिक नेतृत्वले यथार्थलाई स्विकारेर सल्टाउनुभन्दा अहिलेकै जस्तो विषाक्त कृषि प्रवर्द्धन गर्नमै रमाइरहेको देखिन्छ । यस्तो कृषिलाई मलजल गरेबापत आउने कमिसनले उनीहरूको तत्काल गुजारा त चलेको होला तर हाम्रो भविष्य के होला ? सामाजिक तथा आर्थिक परिवर्तनसँगै प्रविधिमा आएको व्यापक फेरबदललाई आत्मसात् गरी कृषिको उपयुक्त ढाँचा बनाउन नसक्नाले नै आज यो अवस्था आएको हो । अनि मैदानी कृषिलाई हाम्रो भूगोल तथा पर्यावरणीय विशेषतामा जस्ताको तस्तै अपनाउन खोज्दा समस्या झनै बल्झेको हो । राजनीतिक नेतृत्वमा उन्नतिको खाकादृष्टिकोण नभएपछि हुने यही हो । अहिले स्थानीय आवश्यकता र विशेषता अनुरूपको खेतीपाती प्रवर्द्धन गर्नेभन्दा विकासे राम्रो भन्ने उपनिवेशी हरित क्रान्तिको नक्कल गरी कृषिलाई आधुनिकीकरण गर्ने ढाँचा हावी छ । र, यही हाम्रो खेतीपाती तहसनहस हुँदै जाने मूल कारक हो । सँगै, अहिले सबैतिर भइरहेको प्रकृतिको दोहन र खनिज ऊर्जामा आधारित भौतिक विकासले मानवीय विकासका अन्य आयामलाई ओझेलमा पारेको छ, जसको प्रभावबाट कृषि क्षेत्र पनि अछुतो छैन । यस्तो एकलकाँटे, असम्भव र गन्तव्यहीन विकासे यात्राले सिंगो मानव सभ्यता नै संकटोन्मुख छ । कृषि सपार्ने जिम्मा लिनुपर्ने नेतृत्वले प्रकृतिसम्मत कृषि प्रणालीलाई उन्नत बनाउने, कुरा बुझ्ने र व्यवहार गर्ने सुझबुझ र विवेक गुमाएका छन् । यस्तो किन भयो ? विगत ७ दशकमा राजनीतिक व्यवस्था परिवर्तनका ठूल्ठूला आन्दोलन भए । यसैको बलमा राजनीतिक प्रणालीहरूसमेत फेरिए । तर कृषि प्रणाली जस्ताको तस्तै छ । यसलाई हेर्ने सोच फेरिएन । विडम्बना, खेतीपाती सहज बनाउन सामान्य सुधारका कामसमेत भएनन् । बरु आफ्नो र आसेपासेको स्वार्थअनुरूपका कृषि कार्यक्रम ल्याइए । आम किसानले पाउनुपर्ने सेवा सुविधालाई ध्यान दिइएन । यो प्रवृत्ति खानेकुरा र खेतीपाती उन्नत बनाउने विषयमा मात्र सीमित छैन । आर्थिकसामाजिक उन्नतिका लागि बाटो पहिल्याउनेसँग पनि जोडिएको छ । किसानका नाममा धेरैले गोहीका आँसु झारे तर खेतीपातीका लागि सक्षम बनाउन कुनै सार्थक प्रयास भएन । उल्टै उनीहरूकै नाममा बिचौलियाहरू फस्टाए । विडम्बना, कृषिको राजनीतिक तथा प्रशासनिक नेतृत्वले कृषि सपार्न आवश्यक सामान्य ज्ञान र सीप बढाउने चेष्टा नै गरेनन् । स्थायी सरकार भनिने परम्परागत ढर्राको कृषि कर्मचारीतन्त्रलाई समयसापेक्ष पुनर्गठन गर्न पहल गर्नुको साटो निहित स्वार्थ पूरा गर्न लागिरहे । हाम्रो कृषि उन्नत बनाउने सपनाको सबैभन्दा ठूलो बाधक यही हो । कृषिक्षेत्र उन्नति अभियानको अगुवाइ गर्ने राजनीतिक तथा प्रशासनिक नेतृत्व निकम्मा र अक्षम हुँदै गएको बलियो प्रमाण पनि हो यो ।कृषिको पुनर्जीवनका लागि नीतिगत निर्णय, कार्यान्वयन, अनुगमन तथा पृष्ठपोषण गर्ने संसद्देखि सरकारसम्म सबै मुख्य थलो निरीह भएका छन् । नेपालको खाना र खेतीपाती सपार्न अहिलेको जस्तो शैलीले हुँदैन । कृषि रूपान्तरणको दृष्टि, अठोट र क्षमतासमेत नभएको नेतृत्वले यो अहं भूमिका पूरा गर्न सक्दैन भन्ने घामजत्तिकै छर्लंग भैसकेको छ । कृषि सपार्ने सुझबुझ गुमाउँदै गएको नेतृत्व माफियातन्त्रमा चुर्लुम्म डुबेको छ । कृषिलाई खानेकुराभन्दा पनि पैसा फलाउने अर्थमा मात्र बुझेको देखिन्छ । नत्र खानेकुरामा कृषि रसायन र विष मिसाउनमै किन जोड दिन्थे र ? यस्तो बुझाइ बोकेको नेतृत्वको प्रवृत्तिबाट दीर्घकालीन उन्नति त कुरै छाडौं विद्यमान संकट सामना गर्ने विश्वाससमेत गर्न सकिँदैन । अब आत्मनिर्भर खेती प्रणालीलाई पुनर्जीवित गर्ने, विकासलाई प्रकृतिसम्मत र स्थानीयतामा आधारित बनाउँदै लैजाने र यसको मुख्य कर्ता राजनीतिक र प्रशासनिक नेतृत्वको पुनःसंरचना नगरी खाना, नाना, छाना, शिक्षा, स्वास्थ्यजस्ता प्राथमिक सवाल सम्बोधन हुँदैनन् । यो सम्भव बनाउन सामाजिक पुनर्जागरण र प्रकृतिको पुनर्निर्माण सँगसँगै लैजानु अनिवार्य छ । यसले मात्र नेतृत्वको प्रवृत्ति, प्रकृति र हाम्रो जीवनको मूल आधार खेतीपाती पुनर्जीवित हुँदै जान्छ । अब खानाका लागि गरिने खेतीपातीलाई प्रवर्द्धन गर्न मानिस र प्रकृतिको अन्तरसम्बन्धको विवेकसम्मत र व्यावहारिक ढाँचा बनाउने चुनौतीलाई स्विकार्दै नयाँ खाना र खेतीपातीको संस्कृति निर्माण गर्नु अपरिहार्य भैसकेको छ । यी सबै पक्षलाई सम्बोधन गर्न अब राजनीतिक तहमै हस्तक्षेप गर्नुपर्ने भएको छ । यसका लागि राजनीतिक दलहरूलाई जिम्मेवार र जवाफदेही बनाउँदै संसद् र सरकारको भूमिका प्रभावकारी बनाउन लोकतन्त्रलाई सुदृढ गर्नुपर्ने देखिन्छ । सक्षम र प्रतिबद्ध अगुवाहरूले राजनीतिक हस्तक्षेप गर्ने अठोट गर्नुपर्छ । सँगै, अहिलेको खेतीपातीको यो अवस्था फेर्न आतुर जमातले यस्ता उत्साही अगुवालाई प्रोत्साहित गर्न चुक्नु हुँदैन । आम समुदायले यो प्रक्रियामा साथ दिने आँट गरे राजनीतिक दल र नेतृत्वको प्रवृत्ति सुधार्न सम्भव छ । अन्यथा हाम्रो जीवन थप दुरूह बन्नेछ सँगै सन्ततिको भविष्य पनि उज्ज्वल हुने छैन । आगामी संघप्रदेशको निर्वाचनमा कृषि सपार्नर् प्रतिबद्ध पार्टी वा समूहका उमेदवारलाई जिताएर सुधार प्रक्रियाको थालनी गर्न सकिन्छ । सँगै, हामी जनताले पनि कृषि क्षेत्रमा भैरहेको कुशासन र बेथिति नसहने अठोट गर्ने हो भने अक्षम र अयोग्य व्यक्ति राजनीतिको अग्रपंक्तिमा पुग्दैनन् । राजनीतिक दलहरू पनि सक्षम व्यक्ति चयन गर्न बाध्य हुनेछन् ।सबै व्यक्ति सबै कामका लागि उत्तिकै सक्षम हुँदैनन् । कस्ता व्यक्तिलाई के कामका लागि छनोट गर्ने भन्ने नेतृत्वका लागि सबैभन्दा पेचिलो प्रश्न बन्ने गरेको छ । अपवादबाहेक राजनीतिमा हस्तक्षेप गर्न सक्षम र प्रतिबद्ध नेतृत्व राजनीतिक आन्दोलनले नै जन्माउने गर्छ । हाम्रो समाजमा पनि यस्ता अगुवाको कुनै कमी छैन । राजनीतिमा वैचारिक र इमानको खडेरी परिरहेको बेला समाज रूपान्तरणको राजनीतिक चेत, विषयको ज्ञानसीप र अभ्यासले भएको उम्मेदवारको उपस्थितिले मात्र पनि रूपान्तरणको आस जगाउन सक्छ । अस्ताउँदो सूर्यले जगलाई सोध्यो म त अस्ताउँदै छु तिमीलाई उज्यालो कसले देला ? यस्तो प्रश्न सुनेर सारा जग मौन थियो । एउटा माटाको दियोले झुकेर भन्यो मलाई जिम्मा दिनुस् जति सक्छु, गर्छु । प्रसिद्ध कवि रवीन्द्रनाथ टेगोरको यो कविताले भनेझैं हामीलाई आशा जगाउने दियोको प्रतीक्षा छ । हामी सबैलाई थाहै छ, खानेकुरा नभए हाम्रो जीवन रहँदैन । किसानले उत्पादन नगरे खानेकुरा हाम्रा भान्सासम्म आउँदैन । यो मर्म बुझ्नेले मात्र हामी सबैको भरोसा जगाउन सक्छ । यस्ता भरोसायोग्य, सक्षम र प्रतिबद्ध अगुवाको अहिले सबैतिर खोजी भैरहेको छ । माटाको दियो बनेर बल्न तयार अगुवालाई राजनीतिक हस्तक्षेप गर्न साथ दिएर मात्र कृषि रूपान्तरणको यात्रा सुरु हुन्छ । तसर्थ, अब ढिला नगरी यस्तो माटाको दियोमा तेल हालौं, सँगै यसलाई हावाबाट जोगिन साथ दिऔं । अनि मात्र हाम्रो राजनीतिक पुनर्जागरणसँगै खेतीपातीको रूपान्तरण सुरु हुन्छ ।"
'हाम्रो शिक्षा प्रणाली सुधारको बाटोमा छ,"झन्डै ८ महिनादेखि शिक्षा मन्त्रालयको नेतृत्वमा हुनुहुन्छ । यसबीचमा हाम्रो शिक्षा प्रणाली कस्तो रहेको पाउनुभयो ?बाहिर बुझेभन्दा फरक रहेछ । सार्वजनिक विद्यालयविश्वविद्यालय भद्रगोल छन्, अनेक बेथिति छन् भनिन्थ्यो, त्यस्तो मात्र होइन रहेछ । हाम्रो शिक्षा प्रणाली विस्तारै सुधारको बाटोमा गएको देखिन्छ । आशातित सुधार हुन त अझ बाँकी नै छ, त्यसका लागि मूलभूत रूपमा केही पक्षमा सुधार, व्यवस्थित र नियमन गर्नुपर्नेचाहिँ अवश्य छ ।विद्यालयदेखि विश्वविद्यालयसम्म समयमा नै पाठ्यपुस्तक नपाउने, नतिजा नआउने, तालाबन्दी हुने, अति राजनीतीकरणलगायत थुप्रै शैक्षिक बेथिति त देखिएकै छन् नि ?यो एकाध रूपमा भएका घटनाहरू हुन् । हाम्रा विद्यालय, विश्वविद्यालयमा मिहिनेत गरेर, दुःखकष्ट सहेर सुधारमा लागेका उदाहरणहरू पनि छन् । शिक्षक, प्राध्यापक, निजी क्षेत्रकै व्यक्तिहरू रातदिन नभनी मिहिनेत गरेर लागेको पनि मैले पाएको छु । राज्यका तर्फबाट पनि अन्य मन्त्रालयभन्दा बढी लगानी शिक्षामै छ ।यद्यपि तपाईंले भन्नुभएजस्तै एकाध घटना निकै दुःखदायी छन् । जस्तो अस्कलको एउटा घटना मैले सुनें, जहाँ उपप्राध्यापकमाथि कुटपिट भयो । त्रिभुवन विश्वविद्यालयमा लामो समयदेखि तालाबन्दी भइरहेको छ । सामुदायिक विद्यालयका विद्यार्थीले पाठ्यपुस्तक पाउन केही ढिलाइ भएको छ । छिटपुट रूपमा यस प्रकारका घटनाहरू हुने गरेका छन् । विश्वविद्यालयका पदाधिकारीसँग म नियमित भेटघाट र संवादमा छु । देशभरका सामुदायिक विद्यालयको भ्रमण पनि गर्दै आएको छु । यसरी हेर्दा सबतिर चौपट छ भन्ने कुरा सत्य होइन । आंशिक रूपमा देखिएका विकृति विसंगतिलाई निरुत्साहित गर्नुपर्छ । नियमन गरेर नियन्त्रण गर्न सकिन्छ ।अर्कोतर्फ शैक्षिक संस्थामा अपराधजन्य क्रियाकलाप अन्त्य गर्नैपर्छ । सीमित राजनीतिक माग राखेर गुटगत रूपमा शिक्षण संस्थामा तालाबन्दी गर्नेजस्ता कार्य त सधैंका लागि अन्त्य हुनै पर्छ । तालाबन्दीको कुरा संसद्मा उठ्नु त अत्यन्त गम्भीर कुरा हो । समस्या छन् भने संवादबाट हल गर्न सकिन्छ । प्रशासनिक र शैक्षिक कार्यक्रम प्रभावित गर्ने क्रियाकलाप तुरुन्त रोक्न म सबै पक्षसँग अनुरोध गर्छु ।सार्वजनिक शिक्षण संस्था सुधार गर्न सरकारपिच्छे नयाँनयाँ नारा अघि सारिन्छ । अहिलेको सरकारसँग चाहिँ केके कार्यक्रम छन् ?सार्वजनिक शिक्षण संस्था क्रमिक रूपमा सुधार हुँदै गएका छन् । भूकम्पपछि सामुदायिक विद्यालयले भौतिक पूर्वाधारतर्फ ठूलो फड्को मारेका छन् । भर्नादर पनि बढ्दो छ । यसले सार्वजनिक विद्यालय सुधार हुँदै गएको संकेत गर्छ । उच्च शिक्षाको हकमा आईआईटीसँग सम्बन्धित रहेर काठमाडौं विश्वविद्यालय र भारतका केही विश्वविद्यालयबीच सम्झौता भएको छ । भारतका प्रधानमन्त्री नरेन्द्र मोदी नेपाल आउँदा लुम्बिनी विश्वविद्यालयसँग पनि केही नयाँ विषय र कार्यक्रम ल्याउन सम्झौता गरिएको छ । त्रिभुवन विश्वविद्यालयलाई पनि व्यवस्थिति गर्ने योजना छ । विश्वविद्यालय सुधारमा नयाँ कोसिस र प्रयत्नहरू भइरहेका छन् । सरकारले नीति तथा कार्यक्रमबाट पनि सुधारका कार्यक्रम ल्याएको छ ।प्राविधिक शिक्षालाई ७ सय ५३ वटै स्थानीय तहमा पुर्याउन जोड दिइएको छ । जुन पालिकामा स्थापना भइसकेका छन्, तिनका नियमन गर्ने र नपुगेका स्थानमा पुर्याउने काम हुन्छ । उत्पादन र रोजगारीसँग जोड्ने गरी पढ्दै कमाउँदै कार्यक्रम १ सय ४० विद्यालयमा लागू गरिएको छ । तर, यो भनेको न्यून संख्या हो । यो कार्यक्रमलाई नियमित रूपमा बढाउँदै लैजाने सोच छ । कक्षा ९१२ का विद्यार्थीले सिकेको सिपलाई उत्पादन र श्रमसँग जोड्न विशेष प्राथमिकता दिइने सरकारको लक्ष्य छ । यसको सुरुवात भइसकेको छ । यो वर्ष अन्य विद्यालय पनि थपिन्छन्, बजेट बढाइएको छ । यो कार्यक्रम निजी विद्यालयमा पनि कसरी लागू गर्न सकिन्छ भनेर खोजी गरिरहेका छौं । निजी क्षेत्रकै लगानीमा पढ्दै कमाउँदै कार्यक्रम सुरु गर्न गृहकार्य भइरहेको छ ।कोरोना महामारीको बीचमै एसईई र कक्षा १२ को परीक्षा समयमै सञ्चालन गरिएको छ । समयमै नतिजा प्रकाशित गर्न राष्ट्रिय परीक्षा बोर्डलाई निर्देशन दिएको छु । शिक्षक सेवा आयोगको नियमित काम प्रक्रियासम्मत नै छ । सक्दो चाँडो सामुदायिक विद्यालयहरूले प्रतिस्पर्धाबाट छनोट भएका शिक्षक पाउनेछन् । जनक शिक्षालाई कक्षा ४१२ सम्मका पुस्तक छाप्न दिँदा केही ढिला हुन पुग्यो । यसअघि कक्षा ६१० का मात्रै पुस्तक छाप्ने गरेको थियो । अरु निजीले छाप्थे । म जनक शिक्षालाई नै पाठ्यपुस्तक छाप्न दिन पर्छ भन्ने मेरो मान्यता हो । यो राज्यको स्वामित्वमा रहेको संस्था हो । यसले कामै गर्न सक्दैन, खतम छ भनेर मात्र हुँदैन, सुधार गर्नुपर्ने पक्षहरू छन् । जिम्मेवारी दिँदै सुधार पनि गर्दै लैजाने हो । त्यही भएर १० वर्षे विद्यालय सुधार योजना सुरु गरिएको छ । उच्च शिक्षामा सुधार योजना पनि लागू हुँदै छ । त्रिभुवन विश्वविद्यालयलाई उत्कृष्ट केन्द्र बनाउँदै छौं ।सरकार शैक्षिक गुणस्तर सुधारको बाटोमा रहेको दाबी गर्छ तर बर्सेनि हजारौं विद्यार्थी त पढ्नकै लागि विदेश गइरहेकै छन् नि ?विद्यार्थी किन विदेश गएका छन्, त्यसपछाडिको कारण पनि खोज्नुपर्छ । हाम्रा शिक्षण संस्थामा सिट खाली छन् । स्वदेशमा पढ्नै नपाएर विद्यार्थी विदेश गएका होइनन् । प्रायः विद्यार्थी पढाइपछि रोजगारसँग जोडिने उद्देश्यले विद्यार्थी भिसा प्रयोग गरी विदेश पुगेका हुन् । उदाहरणका लागि विदेश जाने विद्यार्थीको चाप अलि बढी अस्ट्रेलियामा देखिन्छ । त्यहाँ पुगेका ९० प्रतिशत विद्यार्थी पढाइलाई निरन्तरता दिँदैनन् । जापान जानेको अवस्था पनि उस्तै छ ।नेपालमा काम गर्दा पाइने श्रमको मूल्य र विदेशमा श्रमको मूल्यमा तात्त्विक फरक छ । यही तथ्यलाई बुझेर बिदेसिनेमा खासगरी युवाहरूको लहर देखिन्छ । सरकार त्यसलाई नियमन गर्नुपर्छ भन्ने पक्षमा छ । युवा शक्ति र नेपाली रकम पनि बाहिर जानु गम्भीर विषय हो । सांसदहरूले यो विषय सदनमा पनि उठाउनुभएको छ । विज्ञहरूले पनि सुझाव दिनुभएको छ । यसलाई कसरी नियमन गर्ने भनेर योजना बन्दै छ ।मेडिकल शिक्षा पढ्न चीन, बंगलादेश जाने पढ्नै गएका हुन् । यसलाई ध्यान दिएर ७ वटै प्रदेशमा सरकारी मेडिकल कलेज खोल्ने भनिएको हो । निजी क्षेत्रले होइन, हालकै विश्वविद्यालय मातहत मेडिकल कलेज चलाउने भनिएको हो । त्यसका लागि सरकारले सहयोग गर्छ । वर्षमा २ सत्रमा कक्षा सञ्चालन गरेर मेडिकल शिक्षाका लागि बाहिरिने विद्यार्थीलाई यहीं रोक्ने सरकारको लक्ष्य छ । जापान, युरोप, अस्ट्रेलिया जानेहरू सबै पढ्न गएका हुन् भनेर तथ्यांकले देखाउँदैन । यसलाई सच्याउने उपाय खोज्दै छौं । नेपालमा भविष्य नदेखेर विद्यार्थी विदेश गएका हुन् कि ?नेपालको मेडिकल शिक्षा राम्रो छ । दक्षिण एसियामा त्रिविको मेडिकल र इन्जिनियरिङ अध्ययन राम्रोमै गनिन्छ । काठमाडौं विश्वविद्यालयको मेडिकलको पढाइ पनि कम्ती छैन । मेडिकल काउन्सिलमा विदेश पढेर आउने र यहीं पढ्नेको परीक्षा एकैपटक हुन्छ । कहाँ पढेका विद्यार्थी कति पास भए त्यसको नतिजाले प्रमाणित गर्छ । त्यसो हुँदा नेपालमा गुणस्तरीय शिक्षा छैन भन्ने होइन । पढाइसँगै रोजगारीको व्यवस्था गर्ने कुराचाहिँ सरकारको पनि चिन्ताको विषय हो । पढ्न विदेश जान रोक्न नै त सकिँदैन तर नियोजन गर्न सकिन्छ ।सरकारले नीति तथा कार्यक्रममा विदेशी विद्यार्थी भित्र्याउन प्रोत्साहन गर्ने भनेको छ, यो कति सम्भव होला ?यो सम्भव छ । काठमाडौं विश्वविद्यालयमा ११ देशका विद्यार्थी पढ्छन् । सम्भव भएरै विदेशी विद्यार्थी आउनुभएको हो । अहिले विदेशी विद्यार्थीको संख्या मात्रै कम हो । यसलाई बढाउने कार्यक्रम खोजिँदै छ । लुम्बिनी विश्वविद्यालयले विदेशी विद्यार्थी आकर्षण गर्ने उद्देश्यले केही नयाँ विषयको पढाइ सुरु गर्दै छ । शिक्षाकै हब बनाउनुपर्छ भन्ने सोच सरकारको छ । विदेशी विश्वविद्यालयसँग पनि सहकार्य गरेर नयाँनयाँ विषय हाम्रै विश्वविद्यालयले सुरु गर्नुपर्छ । नेपाल पढ्न आउन चाहने विद्यार्थीलाई सहजीकरण गर्ने कार्यक्रम ल्याउँछौं ।त्रिविलाई उत्कृष्टताको केन्द्र बनाउने भन्नुभयो, त्यो भनेको के हो ?त्रिविलाई अनुसन्धानको केन्द्र बनाउन खोजिएको हो । अन्य विश्वविद्यालयलाई पनि त्यससँग जोडन खोजिँदै छ । विश्वविद्यालयमा पठनपाठन मात्रै होइन, राज्यलाई आवश्यक पर्ने विषयको अनुसन्धान पनि त्यहींबाट गर्ने व्यवस्था मिलाउन खोजिएको हो । अहिले त्रिविमा रहेका ४ वटा अनुसन्धान केन्द्रलाई थप गतिशील बनाउने सोच छ । यसका लागि बजेट पनि विनियोजन गरिएको छ । यसलाई मन्त्रालयले कार्यान्वयनमा लैजान्छ ।शिक्षामा कम्तीमा कुल बजेटको २० प्रतिशत बजेट छुट्याउने प्रतिबद्धता गरिए पनि उल्लेखनीय रूपमा लगानी वृद्धि गर्न किन सकिएको छैन ?गत वर्षभन्दा ०४ प्रतिशतले बजेट बढेर ११ प्रतिशत पुगेको छ । यसमा म आफैं खुसी छैन । २० प्रतिशत पुर्याउन नसके पनि केही वृद्धि गरौं भन्ने मेरो प्रस्ताव थियो । खुसीको कुरा घटेन, केही बढ्यो नै । २० प्रतिशत नपुगे पनि अन्य मन्त्रालयको भन्दा शिक्षाको बजेट धेरै हो । शिक्षामा राज्यले ध्यान नै दिएन भन्ने होइन, वार्षिक रूपमा बजेट वृद्धि गर्दै लैजानुपर्छ । एकै पटक २० प्रतिशत पुर्याउन गाह्रै छ ।"
'शिक्षाको स्रोतसाधनमा लगानी बढाउनुपर्छ,"निजी शिक्षा क्षेत्रमा तपाईंको लामो अनुभव छ । अहिले प्रधानमन्त्री कार्यालयमा हुनुहुन्छ । यी दुई फरक स्थानको अनुभव लिइरहँदा नेपालको शिक्षा प्रणालीलाई कुन रूपमा विश्लेषण गर्नुहुन्छ ?म ३२ वर्ष हेडमास्टर भएँ । शैक्षिक संस्थाहरू स्थापना गर्न थालेको ४२ वर्ष भयो । विभिन्न संस्थाहरूमा रहेको हिसाबले संविधानसभामा पनि आफ्नो विज्ञता देखाउने अवसर पाएँ । शिक्षामा अझै स्रोतसाधन पुगेको छैन, राज्यले लगानी बढाउनुपर्छ । अहिले शिक्षा क्षेत्रमा ११ प्रतिशत मात्रै लगानी छ । निजीलाई नियमन गर्ने र सार्वजनिकलाई सुधार गरेर अघि बढ्ने नीति राज्यले लिनुपर्छ ।शिक्षाको आमूल रूपमा ऐन, नियम, कानुन परिवर्तन नगरेसम्म सुधार सम्भव देख्दिनँ । यो जरुरी भइसक्यो । अहिले पनि २०२८ सालको शिक्षा ऐनमै टालटुल गर्ने काम भइरहेको छ । मुलुक संघीय संरचनामा गइसक्यो तर संघीय शिक्षा ऐन बनाउन सकिएको छैन । सबैभन्दा पहिले संघीय कानुन बनाउन आवश्यक छ । विद्यालय, उच्च र प्राविधिक शिक्षासम्बन्धी ऐन बनाएर अहिलेको आवश्यकता र मागअनुसार पढाउनुपर्छ । प्रधानमन्त्री कार्यालयमा जिम्मेवारी भए पनि संघीय कानुन बनाउन मैले शिक्षामन्त्रीलाई सहयोग गरिरहेको छु ।सरकारले वर्षौंसम्म शिक्षासम्बन्धी आवश्यक कानुन ल्याउन सकेको छैन । त्यसका पछाडि केकस्ता कारण जिम्मेवार छन् ?शिक्षा क्षेत्र अत्यन्त संवेदनशील पनि छ । राज्यको दायित्वसहित विभिन्न क्षेत्रको भूमिका यसमा रहन्छ । अहिले सञ्चालनमा रहेका संस्थालाई कसरी चलाउने भन्ने विषय पनि प्रमुख छ । ५२ हजार शिक्षक दरबन्दी अपुग छ । त्यसलाई राज्यले धान्न सक्छ कि सक्दैन ? ऐनको मस्यौदा अहिले अर्थ मन्त्रालयमा सहमतिका लागि पठाइएको छ । साँच्चिकै गुणस्तरीय शिक्षा दिने भए भौतिक पूर्वाधार, प्रविधिमैत्री पढाइ र शिक्षक दरबन्दी पनि दिनुपर्ने हुन्छ । विद्यार्थी धेरै भएका ठाउँमा शिक्षक दिनुपर्यो । विद्यार्थी नभएका ठाउँमा विद्यालय मर्ज गर्नुपर्छ । शिक्षामा ३० प्रतिशत हिस्सा मात्रै निजीले ओगटेको छ । अरू बाँकी सबै सरकारी हो । सामुदायिकलाई पहिले सुधार गर्नुपर्छ । शिक्षासम्बन्धी कानुन बनाउन निजी शिक्षण संस्थाका सञ्चालक पनि बाधक छन् भनिन्छ नि ?निश्चय पनि यो कुरा होइन । अहिले निजी क्षेत्रलाई निस्तेज गरेर जाने अवस्था छैन । संविधानमै सेवामूलक भावनाले शैक्षिक संस्था निजी क्षेत्रलाई खोल्न दिने उल्लेख छ । मुख्य विषय गुणस्तरको हो । सरकारी नचाहने मान्छेलाई निजी पनि आवश्यक पर्छ । निजी क्षेत्रले कानुन ल्याउन रोक्नु पनि हुँदैन । बरु जति चाँडो कानुन आउँछ, सबैका लागि हितकर हुन्छ ।निजी शिक्षण संस्थालाई सेवामूलक बनाएर लैजान सकिन्छ त ?अहिले भएका संस्थाहरू ४५ किसिमले सञ्चालन भइरहेका छन् । सरकारी, सार्वजनिक गुठी, निजी गुठी, कम्पनी, सहकारी मोडलबाट अहिले विद्यालय सञ्चालन भइरहेका छन् । अबका दिनमा जति निजी विद्यालय खुल्छन्, त्यसलाई चाहिँ सेवामूलक बनाउनुपर्छ । ट्रस्ट, फाउन्डेसनबाट सञ्चालित हुनुपर्छ । सरकारले भएका सबै संस्थालाई सञ्चालनको मोडालिटी तोकिदिएको छ । अहिले सञ्चालनमा रहेकालाई जुन अस्तित्व, स्वरूपमा चलेको छ, त्यही रूपमा चल्न दिनुपर्छ । यही कुरा अहिलेको ऐनमा स्पष्ट नै छ । नयाँ ऐन आउँदा कोही आत्तिनु पर्दैन, कोही पनि खत्तम हुँदैन । सामुदायिक विद्यालयमा सुधारको कुरा अब स्थानीय सरकारले हेर्छ । स्थानीय सरकारले हेर्दा अभिभावकको पनि प्रत्यक्ष दबाब पर्छ । मुलुकमा सामुदायिक र निजी शिक्षण संस्थामा पढ्ने दुईखाले विद्यार्थी भए भनिन्छ । दुईखाले जनशक्तिको उत्पादन राज्यले गर्न मिल्छ ?यो कुरा हुँदै होइन । सोचाइमा मात्र फरक हो । निजी र सामुदायिकमा एउटै पाठ्यक्रम पढाइ हुन्छ । परीक्षा प्रणाली एउटै हो । यति मात्रै फरक हो कि निजीमा अंग्रेजीमा पढाइ हुन्छ, सामुदायिकमा नेपालीअंग्रेजी दुवैमा । निजीले कमाएर बाँच्नुपर्ने हुँदा अलिकति अनुशासनमा राखेर मिहिनेतपूर्वक पढाउँछन् । त्यसरी पढाएनन् भने निजीको अस्तित्व नै हुँदैन । दुईखालको शिक्षा जनमानसमा रहेको भ्रम मात्र हो । शिक्षा एकै खालको हो । केही सरकारी विद्यालय निजीभन्दा पनि राम्रा छन् । छुट्टै परीक्षा बोर्ड बनायो, छुट्टै पाठ्यक्रम र पाठ्यपुस्तक पढायो भने मात्र विभेद भयो भन्न मिल्छ । राज्यले शिक्षामा वार्षिक रूपमा गरेको अर्बौं रुपैयाँ लगानीको प्रतिफल के हो ?अहिले शिक्षामा वार्षिक १ खर्ब ९० अर्ब रुपैयाँ राज्यको लगानी भइरहेको छ । लगानीको दृष्टिकोणबाट जुन किसिमको प्रतिफल, गुणस्तर आउनुपर्ने त्यो आउन सकेको छैन । पहिलो कुरा त लगानीको कमी छ । अर्को कुरो, अपनत्व पनि हुन सकेको छैन । अझै ठूलो संख्यामा शिक्षक अभाव छ । मैले विभिन्न मन्त्रालयमा कुरा गरेर शिक्षक व्यवस्था गर्ने उपाय खोजिरहेको छु । अंग्रेजी, गणित र विज्ञानका शिक्षक पाउन मुस्किल छ । प्रविधिको प्रयोग गरेर प्रत्येक दिन शिक्षकले एक ठाउँबाट पढाउने र देशभरका विद्यार्थीले पढ्ने व्यवस्था मिलाउन पो सकिन्छ कि ! अनलाइन, टेलिभिजनबाट शिक्षकहरूले पढाउने व्यवस्था गर्न सरकारले लगानी गर्नुपर्छ । एकैचोटि देशैभर ५२ हजार शिक्षक भर्ना गर्न गाह्रो छ । प्रधानाध्यापक चाहिँ उत्कृष्ट पठाउनुपर्छ । विद्यालयमा राजनीतीकरण हटाउनुपर्छ । विद्यालय सञ्चालन गर्न सबै पक्ष एक हुनुपर्छ ।"
रामायण सर्किट रेल पहिलो पटक जनकपुरमा,"(धनुषा)  भारतको नयाँदिल्लीबाट रामायण सर्किट यात्रामा निस्किएको भारत गौरव टुरिस्ट रेल बिहीबार अपराह्न जनकपुर आइपुगेको छ । करिब ५ सय धार्मिक पर्यटक बोकेको उक्त रेल जनकपुर आइपुग्दा भव्य स्वागत गरिएको थियो । भारतको रहनसहन, खानपान र संस्कृति झल्काउने गरी सजाइएको उक्त रेलमा आएका पर्यटकलाई जनकपुरस्थित रेलवे प्लेटफर्ममा मधेस प्रदेशका मुख्यमन्त्री लालबाबु राउत, उद्योग, पर्यटन तथा वनमन्त्री शत्रुधन महतो र जनकपुरधाम उपमहानगर प्रमुख मनोज साहलगायतले स्वागत गरे ।वातानुकूलित प्रविधियुक्त रेल प्लेटफर्ममा रोकिनेबित्तिकै एकै प्रकारका छाता ओढेर भारतीय पर्यटक उत्रिए । असारको हप्प गर्मीमा नेपाल भित्रिएका भारतीयलाई विद्यार्थीहरूले नेपालको झन्डा प्रदान गर्दै आतिथ्य प्रदान गरे । यहाँका साधुसन्त तथा सांस्कृतिक समूहले पर्यटकलाई फूलको गुच्छा दिए । धार्मिक पर्यटक बोकेर भारतबाट सिधै जनकपुर रेल आइपुगेको यो नै पहिलो अवसर हो । स्वागतपछि भारतीय पर्यटकले सीताको माइती जनकपुरमा आएको र जन्तीजस्तै स्वागत गरिएको प्रतिक्रिया दिए । त्रेतायुगमा भारत अयोध्याका राम र जनकपुरकी सीताको विवाह भएको थियो । जन्तीका रूपमा स्वागत गर्ने गरी नेपाली पक्षले पनि तयारी गरेको थियो । प्लेटफर्ममै ठूलो अक्षरमा लेखिएको थियो, तपाईंहरूलाई ननिहाल (सीताको माइत) मा स्वागत छ ।पर्यटकलाई फूलमाला लगाएर स्वागत गर्दै मधेस प्रदेशका मुख्यमन्त्री राउतले यस्तो विशेष रेल सिधै जनकपुर आउनुले नेपालभारतबीचको सम्बन्ध थप सुदृढ भएको बताए । पर्यटकको आगमनले दुवै देशको सम्बन्ध थप सुमधुर हुनेछ, उनले भने, यसबाट मधेस प्रदेश र समग्र मुलुककै पर्यटन प्रवर्द्धन हुने सम्भावना बढेको छ । दुवै मुलुकका सम्बन्धित निकायले छलफल गरेर रामायण सर्किटमा जनकपुरलाई जोडेर भारतीय पर्यटकलाई नेपाल ल्याउन पहल गर्नुपर्नेमा उनले जोड दिए । सीताको जन्मभूमि जनकपुरको विश्वभर प्रचारप्रसार गरी पर्यटक आउने वातावरण प्रदेश सरकारले बनाउँछ, उनले भने ।भारत सरकारले रामायण सर्किटलाई जोड्न पहिलो पटक धार्मिक रेल सेवा सुरु गरेको हो । राम र सीतासँग जोडिएका सबै स्थलमा पुग्ने गरी यो रेलयात्रा थालिएको हो । त्यहीक्रममा बिहीबार रामायण सर्किटको रेल जनकपुर आइपुगेको हो । इन्जिनसहित १४ वटा बोगीमा जनकपुर आएका करिब ५ सय भारतीय पर्यटकलाई झारेर रेल बिहीबार नै भारत फर्किएको छ । भारतीय पर्यटक एक रात जनकपुर बस्नेछन् । शुक्रबार उनीहरू बसमा जनकपुरबाट भारतको सीतामढी पुग्नेछन् । त्यहाँबाट पुनः उनीहरू रेलयात्रा गर्दै फर्कनेछन् ।भारतीय पर्यटकको सम्मानमा बिहीबार साँझ जानकी मन्दिरमा विशेष कार्यक्रम आयोजना गरियो । पर्यटक जनकपुरमा दैनिक हुने सन्ध्याकालीन गंगा आरतीमा पनि सहभागी भए । शुक्रबार बिहान धनुषाधाम दर्शन गर्ने कार्यक्रम छ । जहाँ, त्रेतायुगमा रामले धनुषा भाँच्दा मध्यभाग खसेको जनविश्वास छ ।भारत गौरव टुरिस्ट रेल हरेक २ महिना वा ६ महिनाको अन्तरमा नेपाल आउने इन्डियन रेलवे क्रियटिङ एन्ड टुरिज्म कोपरेसन लिमिटेडका टुरिजम म्यानेजर अच्युत सिंहले जानकारी दिए । यात्रुवाहक रेलजस्तो नियमित रूपमा यो रेल सञ्चालन हुँदैन, उनले भने, यो रेलमा जोकोही पर्यटकले यात्रा गर्न पाउनेछन् । भारतीयका लागि मात्रै होइन । पहिलो पटक भारतीय पर्यटक मात्रै आएका हुन् । यसपछि अनलाइन बुकिङ गरेर निर्धारित समयमा फेरि पनि यो यात्रा हुनेछ ।उनका अनुसार रामायण सर्किट १८ दिनको यात्रा हो । जसका लागि ६२ हजार ३ सय ७० भारतीय रुपैयाँ भाडा तोकिएको छ । यात्राको क्रममा बस्नेखाने सबै व्यवस्था रेलवेकै हुन्छ । नयाँदिल्लीबाट छुटेको रेल अयोध्या, चित्रकोट हुँदै जयनगरबाट नेपाल प्रवेश गरेको थियो । यो रुटमा अहिले नेपालको रेल पनि गुडिरहेको छ । यसअघि भारतका प्रधानमन्त्री नरेन्द्र मोदी जनकपुर आउँदा दुवै देशबीच रामायण सर्किट सम्झौता भएको थियो । सोही सम्झौताअनुसार नै रामायण सर्किट जोड्न यो रेलयात्रा दिल्लीबाट सुरु भएको हो । जनकपुरमा पनि ब्रोडगेज रेल लिंक रहेकाले रामायण सर्किटको रेल सिधै जनकपुर आइपुगेको हो ।भारत सरकारले भगवान् राम र सीतासँग जोडिएका धार्मिक स्थलहरूलाई स्थलमार्गबाट जोडेर रामायण सर्किट नामकरण गरेको छ । जानकीलाई विवाह गरेर लैजान राम अयोध्याबाट आएको बाटो र जनकपुरमा स्वयम्बरपछि सीतालाई लिएर गएको बाटो तथा धार्मिक भूमिलाई रामायण सर्किटले जोड्ने लक्ष्यअनुरूप भारत सरकारले सन् २०१४१५ को बजेटमै यसको अवधारणा अघि सारेको थियो । सर्किटले नेपाल र भारतका धार्मिक क्षेत्रहरूलाई जोड्ने लक्ष्य लिएको छ । रामायण सर्किटमा श्रीलंकासमेत जोडिनेछ । ६ सय ५० किलोमिटर लामो सर्किटले भारत उत्तरप्रदेशको अयोध्या, शृंगवेरपुर र चित्रकुट, नेपालको जनकपुर, बिहारको सीतामढी, बक्सर र दरभंगा, मध्यप्रदेशको चित्रकुट, पश्चिम बंगालको नन्दीग्राम, उडिसाको महेन्द्रगिरि, छत्तीसगढको जगदलपुर, तेलंगानाको भद्राचलम, तमिलनाडुको रामेश्वरम, कर्नाटकको हम्पी, महाराष्ट्रको नासिक र नागपुरका विभिन्न धार्मिक स्थललाई जोड्नेछ ।"
ओरालोतिर विश्वका सेयर बजार,"नेपाल सेयर बजारका सबै सूचक बिहीबार घटे । नेप्से परिसूचक १ हजार ८ सय ४८ अंकमा झरेको छ । यस दिन नेप्से ४५२५ अंकले घट्यो । कुल १ अर्ब ४९ करोड रुपैयाँको कारोबार भयो । सबै उपसमूहका सूचक घटेका छन् । यसअनुसार बैंकिङ २१, विकास बैंक ११९, फाइनान्स ४७, होटल तथा पर्यटन ६७, जलविद्युत् ८६, जीवन बिमा १४३, उत्पादन ९५, माइक्रोफाइनान्स १०२, निर्जीवन बिमा २१८, अन्य ३३ र व्यापार उपसमूह ३९ अंक घटे । १५ कम्पनीको मूल्य बढ्दा २ को स्थिर रह्यो भने १७८ को घट्यो । हालसम्मको उच्च बिन्दु (करिब ३२०० अंक) को तुलनामा बिहीबारसम्म नेप्से परिसूचक औसतमा ४० प्रतिशतभन्दा बढीले घटिसकेको छ ।"
अर्थमन्त्रीको राजीनामा माग्दै उद्योगी र मजदुर आन्दोलित,"(विराटनगर)  बजेटमार्फत परिवर्तित करमा संशोधन र अर्थमन्त्री जनार्दन शर्माको राजीनामा माग्दै पूर्वका उद्योगी, व्यवसायी र मजदुर बिहीबारदेखि सडक आन्दोलनमा उत्रिएका छन् । मोरङ व्यापार संघ, उद्योग संगठन, नेपाल उद्योग परिसंघ प्रदेश १, नेपाल ट्रेड युनियन कांग्रेस मोरङ, नेपाल ट्रेड युनियन महासंघ (जिफन्ड) प्रदेश १, अखिल नेपाल ट्रेड युनियन महासंघ (अन्टुफ) प्रदेश १ र समाजवादी ट्रेड युनियन प्रदेश १ ले औद्योगिक क्षेत्र गोकुवा चोकदेखि निमुवासम्म प्रदर्शन गरे । अर्थमन्त्री शर्माले नीतिगत भ्रष्टाचार गरेर सीमित उद्योगलाई संरक्षण गर्दै जीआई वायर, वनस्पति घिउ, तेल र सेनिटरी प्याड उद्योगलाई बन्द गर्न बाध्य तुल्याउन करमा परिवर्तन गरेको उद्योगी र मजदुरको आरोप छ । प्रदर्शनका क्रममा उनीहरूले अर्थमन्त्री राजीनामा देऊ, झुटो अर्थमन्त्री चाहिँदैन, नीतिगत भ्रष्टाचार बन्द गर, सीमित उद्योगलाई पोस्न पाइँदैन, राज्यको डलर लुटाउन पाइँदैन, अर्थमन्त्री सच्चिदेऊ लगायतका नारा लगाएका थिए ।प्रदर्शनपछि आयोजित कोणसभामा उद्योगी व्यवसायीले अर्थमन्त्री शर्माले सीमित उद्योगसँग अकुत हुन्डी खाएर नीतिगत भ्रष्टाचार गर्दै कर परिवर्तन गरेर अन्य उद्योगलाई बन्द गर्न बाध्य तुल्याएको आरोप लगाए । कर परिवर्तनको विरोधमा उद्योगी र मजदुर जेठ अन्तिम साता पनि सडकमा उत्रिएका थिए । तर अर्थमन्त्री शर्माले जेठ २७ मा आन्दोलनकारीलाई वार्ताका लागि काठमाडौं बोलाएर बजेट बनाउने क्रममा त्रुटि भएको स्विर्कार्दै जेठ ३० मा बजेट पास हुने र असार १ मा परिवर्तित कर संशोधन गर्ने आश्वासन दिएपछि उद्योगीले तत्कालका लागि आन्दोलन स्थगन गरेका थिए । तर बजेट पारित भएको साता बित्दा पनि शर्माले आश्वासन पूरा नगरेको भन्दै उद्योगी र मजदुर पुनः आन्दोलनमा उत्रिएका हुन् ।कोणसभामा मोरङ व्यापार संघका अध्यक्ष नवीन रिजालले अर्थमन्त्रीको नीतिगत भ्रष्टाचारले सीमित उद्योगलाई संरक्षण गरेर अन्य उद्योग बन्द गर्न बाध्य बनाएर हजारौं मजदुरको रोजीरोटी गुम्ने स्थिति सिर्जना गरेको बताए । परिवर्तित करमा संशोधन र एकदुई उद्योगलाई मात्र पोस्ने अर्थमन्त्रीले राजीनामा नगरेसम्म आन्दोलन जारी रहने उनको भनाइ छ । शुक्रबार आन्तरिक राजस्व कार्यालय र भन्सार कार्यालय घेराउ गर्ने कार्यक्रम रहेको पनि उनले जनाए ।"
पिछडा वर्ग पहिचान गर्नै सकस,"(काठमाडौं)  आर्थिक, सामाजिक, शैक्षिक र राजनीतिक रूपमा पछाडि परेका तथा दलित र आदिवासी जनजातिमा नपरेका तराईमधेसका समुदायले पिछडा वर्गमा सूचीकृत गर्न लामो समयदेखि माग गर्दै आए पनि आधिकारिक अध्ययन, अनुसन्धानको अभावमा राष्ट्रिय समावेशी आयोग अन्योलमा छ । समावेशी आयोग ऐन, २०७४ मा पिछडा वर्ग तथा समुदायको हक, अधिकारको संरक्षण र संवर्द्धन तथा त्यस्तो समुदायको सशक्तीकरण गर्ने उल्लेख छ ।समावेशी आयोगका अध्यक्ष रामकृष्ण तिमल्सेनाले पिछडा वर्ग पहिचान गर्न गाह्रो भएको बताए । ऐनमा थर सूचीकरण भनिएको छ, व्यवहारमा जात सूचीकरण गर्नुपर्ने स्थिति देखिएको छ, अध्यक्ष तिमल्सेनाले भने, पिछडा वर्गले आफूलाई हिन्दू वर्णव्यवस्थामा नपर्ने मूलतः तराईमा बसोबास गर्ने छुट्टै जातका रूपमा रहेको दाबी गर्दै आएका छन् । समस्या यहींनेर रहेको छ ।सरकारले आयोग गठन हुनुअघि २९ वटा जातका समुदायलाई पिछडा वर्गमा सूचीकृत गरेको थियो । उक्त सूचीसहित ४१ वटा समुदाय पिछडा वर्गमा रहेको राष्ट्रिय पिछडा वर्ग महासंघको दाबी छ । तराईमधेसका पिछडा वर्गका समुदायले मगही, मैथिली, बज्जिका, भोजपुरी र अवधी मातृभाषा बोल्दछन् भने क्षेत्रगत रूपमा उनीहरूका आआफ्नै संस्कार संस्कृति छन् । आयोगका अध्यक्ष तिमल्सेनाका अनुसार पिछडा वर्गभित्र चार सयभन्दा बढी थर रहेका छन् । उनका अनुसार विभिन्न जातको एउटै थर भएकाले पहिचान गर्न समस्या आएको हो । राष्ट्रिय पिछडा वर्ग महासंघका अध्यक्ष कौशलकुमार सिंह कुशवाह पहाड र मधेसमा जात र थरबारे बुझाइ फरक परेको बताउँछन् । पिछडा वर्गको जातमा जुन राखिएको छ, ती जातहरूमा बुझाइमा फरक छ, मधेस र पहाडमा, उनी भन्छन्, पहाडतिर थर भन्नेबित्तिकै जात भन्ने बुझिन्छ । जस्तो पौडेल भन्नेबित्तिकै बाहुन भन्ने बुझिन्छ । कार्की भनेपछि क्षत्री हो । तर मधेसमा त्यसरी बुझिन्न । जस्तो मेरो सिंह थर हो । सिंह थर मधेसका राजपुत, दनुवार, कुर्मीले पनि लेख्छन् । म कुशवाह जातको हो । महासंघले दावी गरेको पिछडा वर्गका जातहरूमा कुशवाहा, कुर्मी, कुम्हार, कहार, केवट, कानु, कलवार, कमार, तेली, नुनिया, बनियाँ, बरैई, बढैई, भडिहर, माली, मल्लाह, यादव, राजभर, राजधोव, रौनियार छन् । यसैगरी लोहार, लोध, सुडी, सोनार, हजाम, हुलवाई, अमात, केवरत, बिन, जोगिया, कलाल, कमलापुरी वैश्य, पटनवार, कालाबन्जर, वोट, कथबनिया, कमकर, चनउ, लहेरी, ठठेरीकशेरा, पटवा र बन्जारा छन् । ती जातभित्र धेरै थरहरू रहेका छन् ।मधेसीको नाममा आरक्षण दिँदा मधेसका माथिल्लो र पहुँचवालाले मात्र आरक्षणको सुविधा उपभोग गर्दै आएका छन्, मधेसी समुदायमा सबै वर्ग, समुदाय र जातजाति रहेको उल्लेख गर्दै महासंघका अध्यक्ष कुशवाहले भने, त्यसैले पिछडावर्गका लागि छुट्टै क्लस्टर कायम गरी आरक्षण व्यवस्था लागू हुनुपर्छ ।यसैगरी, अन्तर्राष्ट्रिय पिछडा वर्ग अनुसन्धान केन्द्रका अध्यक्ष वीरबहादुर महतो कुल जनसंख्या १८ प्रतिशत पिछडा वर्ग रहेको र त्यसमा ४२ वटा थर रहेको दाबी गरे । छिमेकी मुलुक भारतमा जस्तै नेपालमा पनि पिछडा वर्गलाई ओबीसी (अदर ब्याकवार्ड क्लास) मा राखिने पर्ने उनले बताए । राज्यले अनुसन्धान गरेर जातजाति वर्गीकरण गरी सूची प्रकाशन गर्नुपर्छ, राज्य पक्षबाट समावेशिताको नीति तथा आधारहरूलाई वैज्ञानिक हुनपर्ने उल्लेख गर्दै महतोले भने, पिछडा वर्गको पहिचान भाषा, संस्कृति परम्पराको संरक्षण पहल गर्नुपर्छ । आयोगले विराटनगर, सप्तरी, वीरगन्ज, नवलपरासी, रौतहट र कपिलवस्तुमा सम्बन्धित जातीय समुदायसहितको गोष्ठी गरेको अध्यक्ष तिमल्सेनाले जनाए । अब जातीयतामा होइन, वर्गीय रूपमा आरक्षण व्यवस्था गर्नुपर्ने देखिन्छ, पिछडा वर्ग पहिचानले आरक्षणमा समस्या हुने ठहर गरेको उल्लेख गर्दै अध्यक्ष तिमल्सेनाले भने, तर अझै पनि सरकारलाई सिफारिस गर्न निचोडमा पुगिसकेका छैनौं ।दलित आयोग, मधेसी आयोग, मुस्लिम आयोग, आदिवासी जनजाति आयोग, थारू आयोगको ऐनले समेत थर सूचीकरण कार्यसम्पादन गर्न निर्देश गरेको छ । पिछडा वर्गभित्र रहेको दाबी गरिएका थरहरू दलित, मधेसी, जनजाति, मुस्लिम, जनजातिमा सूचीकृत रहेका छन् ।अध्येता तथा लेखक भोला पासवान फरकफरक आयोगले अलगअलग जात र थर सूचीकरण गर्न नहुने बताउँछन् । नेपालमा विभिन्न जातिजाति छन् र अनेक थरहरू छन्, जात र थरको विषय विरोधाभासपूर्ण रहेको उल्लेख गर्दै पासवानले भने, पिछडा वर्गको सूचीकरण समावेशी आयोगले मात्रै गरेर हुन्न । सरोकारवाला सबै आयोगहरूले संयुक्त रूपमा विज्ञहरूसहित जातीय क्लस्टर राखेर थर सूचीकरण गर्न आवश्यक छ । नत्र यो बजेट पचाउने मेलोमात्र हुन्छ । उनी थर सूचीकरण प्रत्येक वर्ष गर्नुपर्ने विषय नभई दीर्घकालीन उपादेयता दिने गरी हुनुपर्ने बताउँछन् ।महासंघले पिछडा वर्गलाई समावेशिताका लागि प्रशासनिक, सुरक्षा, न्याय सेवालगायत क्षेत्रमा हुने नियुक्ति र सेवा प्रवेशमा तथा एक पटक बढुवामा समेत आरक्षणको व्यवस्था हुनुपर्ने माग राख्दै आएको छ । यसैगरी राजनीतिक सहभागिताका लागि स्थानीय, प्रदेश र संघ तीनवटै निकायमा हुने विधायिकामा पिछडा वर्गका छुट्टै क्लस्टर कायम गरी समानुपातिक समावेशी गराउन पनि महासंघको माग छ ।"
आगामी निर्वाचनमा गठबन्धन जे पनि हुन सक्छ,"काठमाडौं (कास) एमाले अध्यक्ष केपी शर्मा ओलीले प्रतिनिधिसभा र प्रदेशसभा निर्वाचनमा गठबन्धन गर्ने विषयमा जे पनि हुन सक्ने बताएका छन् । पार्टीबाट राष्ट्रिय सभामा सदस्य रहेकाहरूसँग भक्तपुरको बालकोटस्थित निवासमा भएको भेटमा ओलीले वामपन्थी गठबन्धन बनाउन एमाले र माओवादी नेताहरूबीच अनौपचारिक कुराकानी भइरहेको उल्लेख गर्दै आगामी चुनावमा आकस्मिक निर्णय हुन सक्ने संकेत गरेका छन् । एमाले अध्यक्ष ओलीले सांसदहरूलाई भने चुनावमा एक्लै जाने गरी तयारी थाल्न सुझाएका छन् । राष्ट्रिय सभाका एमाले संसदीय दल नेता खिमलाल भट्टराईका अनुसार आगामी प्रतिनिधिसभा र प्रदेशसभा निर्वाचनमा एमालेले अहिलेको सत्तारूढ गठबन्धनसँग एक्लै लड्ने क्षमता विकास गरेर जानुपर्ने अध्यक्ष ओलीको भनाइ थियो । उहाँले गठबन्धन हाम्रो विरुद्धमा छ, आगामी निर्वाचन सामना गर्ने गरी हामी एक्लै अगाडि बढ्नुपर्छ र विजय हासिल गर्नुपर्छ भन्नुभयो, भट्टराईले थपे, गठबन्धनका विषयमा जिज्ञासा राख्दा उहाँले अहिलेसम्म केही भएको छैन तर हिजो (२०७४ को निर्वाचनमा) पनि घटनाक्रम अगाडि बढ्दै जाने सिलसिलामा आकस्मिक रूपमा निर्णय भएको र राजनीतिक रूपमा भोलि पनि हुन सक्ने बताउनुभयो । राष्ट्रिय सभाका एमाले प्रमुख सचेतक देवेन्द्र दाहालले पनि ओलीले गठबन्धन गर्नैपर्छ र गर्नै हुन्न भनेर केही भन्न नहुने बताएको उल्लेख गरे । निर्वाचनको तयारी गर्नुपर्छ भन्नुभयो । वाम गठबन्धनकै बारेमा त धेरै छलफल भएन । आवश्यकताका आधारमा गर्ने कुरा हो, हुँदै हुँदैन भन्ने पनि होइन, हुन्छ भनेर किटान गरेर जाने कुरा पनि होइन भन्नुभयो, उनले भने । सांसद दिलकुमारी रावलका अनुसार ओलीले स्थानीय तह चुनावको वस्तुनिष्ठ समीक्षा गरेर जानुपर्ने धारणा राखेका थिए । स्थानीय तह निर्वाचनमा गठबन्धन भए पनि जनमत एमालेसँग छ भन्नुभयो । अन्तरविरोधको वस्तुनिष्ठ र यथार्थतामा टेकेर समीक्षा गर्ने कुरा आयो, उनले भनिन् । स्थानीय तह निर्वाचनमा आन्तरिक समस्या र गठबन्धनका कारण पार्टीले सोचेजस्तो जित हासिल गर्न नसकेको ओलीको भनाइ थियो । प्रतिनिधिसभा र प्रदेशसभा निर्वाचन आगामी कात्तिक अन्तिम वा मंसिर पहिलो साता गर्ने सरकारको तयारी छ । एमाले र माओवादीका दोस्रो तहका नेताहरू चुनावमा गठबन्धन निर्माण गर्न सकिन्छ भनेर छलफल गरिरहेका छन् । एकीकृत समाजवादी र एमाले नेताहरू पनि चुनावमा मिलेर जान सकिन्छ भन्ने कसरतमा छन् । कांग्रेस सभापति एवं प्रधानमन्त्री शेरबहादुर देउवा भने अहिलेको सत्ता गठबन्धनलाई प्रतिनिधिसभा र प्रदेशसभा निर्वाचनसम्म नै लैजाने कोसिसमा छन् । यो चुनावी राजनीतिक हलचलका बीच प्रमुख प्रतिपक्षी दलका नेता ओलीले २०७४ मा जस्तो आकस्मिक रूपमा चुनावी गठबन्धन हुन सक्ने संकेत गरेका हुन् ।"
टिपरको ठक्करबाट दुई जनाको मृत्यु,भक्तपुर (कास) सूर्यविनायक नगरपालिका८ आदर्शचोकमा टिपरको ठक्करबाट दुई जनाको मृत्यु भएको छ । बिहीबार बिहान सवा २ बजे सूर्यविनायकबाट जगाती जाँदै गरेको बा८९प ७८७६ नम्बरको मोटरसाइकल र विपरीत दिशाबाट आउँदै गरेको बा४ख ५२९८ नम्बरको टिपर जुध्दा मोटरसाइकलमा सवार दुई जनाको मृत्यु भएको हो । मृत्यु हुनेमा भक्तपुर नगरपालिका२ व्यासीका १९ वर्षीय निश्चल चौगुठी र भक्तपुर१ दूधपाटीका २० वर्षीय रोशन गारु रहेको भक्तपुर प्रहरी प्रवक्ता डीएसपी राजु पाण्डेले बताए । उनीहरूको उपचारका क्रममा भक्तपुर अस्पतालमा मृत्यु भएको हो । टिपर चालक दोलखा मेलुङ गाउँपालिका३ का ३५ वर्षीय धनबहादुर थोकर पक्राउ परेका छन् ।
प्रधानसेनापति शर्मा सिरियामा,काठमाडौं (कास) संयुक्त राष्ट्रसंघ (यूएन) अन्तर्गत परिचालित शान्ति सैनिकहरूको जिम्मेवारी अवलोकन भ्रमणमा निस्किएका प्रधानसेनापति प्रभुराम शर्मा सिरिया पुगेका छन् । उनले सिरियामा यूएनको डिसइन्गेजमेन्ट अबजर्भर फोर्स मिसन र त्यसअन्तर्गतका सुरक्षा पोस्टहरूको भ्रमण गरेका छन् । भ्रमणका क्रममा प्रधानसेनापति शर्माले माउन्ट हर्मन कम्प्लेक्सस्थित फोर्स हेडक्वाटर इन्फेन्ट्री सपोर्ट युनिटमा कार्यरत चार नेपाली शान्ति सैनिकलाई प्रधान सेनापति प्रशंसा निशान प्रदान गरेको नेपाली सेनाले जनाएको छ । शर्मा लेबनान हुँदै सिरिया गएका हुन् ।
आत्रेयको कविता प्रथम,"काठमाडौं (कास) नेपाल प्रज्ञा प्रतिष्ठानको ६५ औं वार्षिकोत्सवमा आयोजित राष्ट्रिय कविता महोत्सवमा सुनसरीकी टीका आत्रेयको कविता प्रथम भएको छ । प्रतिष्ठानले बिहीबार गरेको कार्यक्रममा अन्तिम ३० जना कविको प्रतिस्पर्धामा आत्रेयको संकल्प शीर्षकको कविता प्रथम भएको हो । धादिङका यात्रीप्रकाश पाण्डेको आगोमा फूलेको देश द्वितीय भएको छ । भक्तपुरकी सीता तुम्खेवाको चरिसो फूल, सुनसरीका किरन सिवाको बुबाको सिलाई मेसिन र अछामका कमलराज केसीको सपना उम्रन्छ माटोमा शीर्षकका कविताले तृतीय स्थान हासिल गरे । प्रथम कविलाई स्वर्णपदकसहित ५० हजार रुपैयाँ, द्वितीयलाई रजत पदकसहित ४० हजार र तृतीय हुनेलाई कास्यपदकसहित ३० हजार रुपैयाँ प्रदान गरिनेछ ।"
श्रीलंकाली अर्थतन्त्र टाट पल्टिएको घोषणा,"एजेन्सीहरू (कोलम्बो)  श्रीलंकाका प्रधानमन्त्री रनिल विक्रमासिंघेले मुलुकको अर्थव्यवस्था टाट पल्टिएको बताएका छन् । प्रधानमन्त्री विक्रमासिंघेले बुधबार संसद्लाई सम्बोधन गर्दै मुलुकको अर्थतन्त्र टाट पल्टिएको घोषणा गरेका हुन् ।देशको अर्थतन्त्र पूर्ण रूपमा टाट पल्टिएको छ, उनले भने । देशको अर्थतन्त्र सुधार्नका लागि अन्तर्राष्ट्रिय मुद्राकोषलगायत साझेदार संस्थासँग सरकारले सहयोगको प्रस्ताव गरेको विक्रमासिंघेको भनाइ छ । श्रीलंकाले केही महिनादेखि स्वतन्त्रतायताकै सबैभन्दा ठूलो आर्थिक संकटको सामना गरिरहेको छ । श्रीलंकामा हाल इन्धन, औषधि, खाद्यान्नलगायत अत्यावश्यक सामग्रीको चरम अभाव छ । विदेशी मुद्राको अभाव भएसँगै इन्धन आपूर्ति लगभग ठप्प छ । दैनिक उपभोग्य वस्तुको भाउ अकासिएका कारण जनजीवन निकै कष्टकर बन्दै गएको छ ।श्रीलंकाली आयल निगम उधारोका कारण चुर्लुम्मै डुबेका कारण इन्धन आयात गर्न सक्ने अवस्थामा नरहेको पनि विक्रमासिंघले बताएका छन् । संसद्मा गरेको सम्बोधनका क्रममा उनले सिलोन पेट्रोलियम कर्पोरेसन ७ सय मिलियन डलर ऋणमा रहेको जनाए । त्यसकारण कुनै पनि मुलुक तथा संस्था हामीलाई इन्धन आपूर्ति गर्न तयार छैनन्, उनले भने, कपितय त नगदमा पनि इन्धन आपूर्ति गर्न हिच्किचाइरहेका छन् । कठिन परिस्थितिमा प्रधानमन्त्रीको कुर्सी सम्हालेका विक्रमासिंघेले पनि अर्थतन्त्र तत्काल सुधार गर्ने सम्भावना नदेखिएको आलोचकहरूको भनाइ छ । आलोचनाबाट जोगिन विक्रमासिंघेले अघिल्लो सरकारका कारण देशमा आर्थिक संकट उत्पन्न भएको तर आफूले त्यसलाई उकास्न लागिपरेको बताउँदै आएका छन् । अहिलेको अवस्थामा प्रधानमन्त्री विक्रमासिंघेबाट एकदमै न्यून आशा गर्न सकिन्छ, अमेरिकाको वासिङ्टनस्थित सेन्टर फर ग्लोबल डेभलपमेन्टका फेलो तथा अर्थविद् अनित मुखर्जी भन्छन् । श्रीलंका रणनीतिक हिसाबले महत्त्वपूर्ण रहेको बताउँदै उनले यस्तो मुलुकलाई अस्तव्यस्त छाड्न नहुने बताउँछन् । आर्थिक संकट गहिरिँदै गएपछि कतिपय देशले भने श्रीलंकालाई सहयोग गर्ने बताएका छन् । प्रधानमन्त्री विक्रमासिंघेसँगको टेलिफोन कुराकानीमा अमेरकी विदेशमन्त्री एन्थोनी ब्लिंकनले आफ्नो देश श्रीलंकासँग मिलेर काम गर्न तयार रहेको बताइसकेका छन् । अत्यावश्क वस्तुको आयातका लागि तत्काल कम्तीमा ५ अर्ब डलर आवश्यक रहेको विक्रमासिंघेको भनाइ छ । उपभोग्य वस्तुको विश्वव्यापी मूल्यवृद्धि, रासायनिक मलको प्रयोगमा लगाइएको प्रतिबन्ध र मुद्रास्फीतिका कारण गत अप्रिलमा श्रीलंकामा खानेकुराको मूल्य कम्तीमा ५७ प्रतिशतसम्म वृद्धि भएको थियो । विश्व बैंकले पनि श्रीलंकालाई करिब ७० करोड अमेरिकी डलर सहयोग उपलब्ध गराउने जनाइसकेको छ । विश्व बैंकका श्रीलंका प्रबन्धक चियो कान्डाले श्रीलंकाका विदेशमन्त्री जीएल पेइरिससँगको भेटमा सहयोगका प्रतिबद्धता जनाएका थिए । त्यसका साथै श्रीलंका सरकारले अन्तर्राष्ट्रिय मुद्राकोषलगायत अन्य संस्था र दातृ राष्ट्रहरूलाई सहायताका लागि आग्रह गर्दै आएको छ । कोरोना भाइरसको महामारीसँगै पर्यटन क्षेत्रमा परेको असर, इन्धनको मूल्यको वृद्धि, रुसयुक्रेन युद्ध र लोकप्रियताका लागि कर कटौती गर्ने सरकारको निर्णयका कारण श्रीलंकाको अर्थतन्त्र नराम्ररी प्रभावित भएको हो । संकट गहिरिएसँगै भारतले श्रीलंकासँग सम्बन्ध सुधारका लागि प्रयास गरिरहेको छ । भारतले श्रीलंकालाई १ अर्ब ९० करोड डलर उपलब्ध गराउने प्रतिबद्धता जनाइसकेको छ । त्यस्तै, अत्यावश्यक वस्तु तथा सेवाका लागि अन्य सहयोग दिन सकिने पनि भारतको भनाइ छ । श्रीलंकासँग आफूअनुकूल कूटनीतिक र व्यापारिक सम्बन्ध कायम गर्न डेढ दशकदेखि भारत र चीनबीच प्रतिस्पर्धा जारी छ । श्रीलंका हिन्द महासागरको रणनीतिक स्थानमा रहेका कारण पनि सम्बन्ध सुधार्न दुई देश प्रतिस्पर्धामा छन् । विगतमा श्रीलंकासँग भारतको सुमधुर सम्बन्ध थियो । तर केही वर्षयता चीनसँग नजिकिएको श्रीलंकालाई आफ्नो पक्षमा ल्याउन भारतलाई हालैको आर्थिक तथा राजनीतिक संकटले अवसर मिलेको कतिपयको विश्लेषण छ । सन् २०१९ को अन्त्यसम्ममा श्रीलंकाको वैदेशिक ऋणमध्ये चीनको दायित्व १० प्रतिशतभन्दा माथि थियो । आर्थिक संकटतर्फ उन्मुख भएपछि श्रीलंकाले सन् २०२१ मा मुद्रा सटही सुविधाअन्तर्गत चीनबाट १४ करोड ८० लाख अमेरिकी डलर लिएको थियो । हाल श्रीलंकाको ५१ अर्ब डलर वैदेशिक ऋण छ । यो वर्ष मात्रै उसले ७ अर्ब तिर्नुपर्ने छ । पछिल्लो समयमा संकट गहिरिएपछि भने भारतले श्रीलंकालाई उल्लेखनीय सहयोग गर्दै आएको छ । श्रीलंकालाई भारतले ठूलो परिणाममा रासायनिक मल र इन्धन पठाइसकेको छ । त्यस्तै, भविष्यमा थप सहयोग पठाउने प्रतिबद्धतासमेत जनाएको छ । तर आगामी दिनमा भारतले आफ्नो श्रीलंका नीतिमा केकस्तो परिवर्तन ल्याउँछ भन्ने हेर्न भने केही समय कुर्नै पर्ने हुन्छ । श्रीलंकामा पछिल्लो समय देखिएको संकट सन् १९४८ मा स्वतन्त्र भएयताकै सबैभन्दा ठूलो हो । अर्थतन्त्र बिग्रँदै गएपछि सरकारको समर्थन र विरोधमा उत्रिएका प्रदर्शनकारीबीच झडपहरू भएपछि तत्कालीन प्रधानमन्त्री महिन्दा राजापाक्षले राजीनामा दिएका थिए । त्यसलगत्तै विक्रमासिंघे प्रधानमन्त्री बनेका हुन् । तर राष्ट्रपति गोटाभाय राजपाक्षले पनि राजीनामा दिनुपर्ने भनी प्रदर्शनकारीले विरोध जारी राखेका छन् । प्रहरी र प्रदर्शनकारीबीच भएका झडपमा एक सांसदसहित दर्जनौंको मृत्यु भइसकेको छ । अधिकारीहरूका अनुसार कम्तीमा ५ सय जना घाइते भइसकेका छन् ।"
बिहारमा सेन वंशको श्वेत धरोहर,"(रामनगर, भारत)  सेतो रङको अग्लो र भव्य मन्दिर । नेपालको सीमाभन्दा पर भारत बिहार राज्यको पश्चिम चम्पारण रामनगरमा रहेको यो मन्दिर १७९ फिट अग्लो छ । मन्दिर नेपालमा बन्ने प्यागोडा शैलीभन्दा फरक खालको छ । तर पशुपतिनाथ मन्दिरको जस्तो शिवको आकृति यसको अग्रभागमा पनि देखिन्छ । पाँचवटा शिखर रहेको यो नर्मदेश्वर महादेव मन्दिर हो । यो मन्दिरको साइनो तनहुँका सेन वंशसँग जोडिएको छ । राजा प्रह्लाद सेनले बनाएका हुन् यो मन्दिर । पाल्पाली सेन वंशका नै खलक हुन् प्रह्लाद सेन । मन्दिरको जगको काम सन् १८७९ मा राजा प्रह्लाद सेनले सुरु गरे । मन्दिर नबन्दै उहाँको स्वर्गवास भयो । त्यसपछि उहाँको रानी विन्ध्वासिनीले ६ वर्ष लगाएर यो मन्दिर पूरा गर्नुभएको हो, रामनगरका बासिन्दा रञ्जन उपाध्यायले भने । भूकम्पका बेला मन्दिरको गजुरमा नोक्सानी पुगेपछि जीर्णोद्धार गरिएको थियो । त्यतिबेला भारतीय मुद्रा १ लाख २५ हजार रुपैयाँ खर्च गरेर मन्दिर तयार भएको हो । रामनगरका राजा मोहनविक्रम शाहका छोरा नारायणविक्रम विहारका विधायक भए । दोस्रो जीर्णोद्धार प्रेमा शाहको अध्यक्षतामा सन् २००२ मा भएको छ । तेस्रो पटकको जीर्णोद्धारमा हामी पनि सामेल भइयो, रञ्जनले भने । नर्मदेश्वर नदीबाट शिवलिंग ल्याएर मन्दिरमा राखेको उनले बताए । अमितकुमार उपाध्याय कोइराला मन्दिरका पुजारी हुन् । आमाको निधन भएका कारण दुःखमा रहेको हुँदा हाललाई अर्कै पुजारी छन् । शिवरात्रि, साउनको सोमबार धेरै नै भीडभाड हुन्छ । यहाँ उत्तरप्रदेश, मध्यप्रदेशका धेरै नै आउँछन् । नेपालका पनि आउँछन् । वीरगन्ज हेटौंडाबाट आउँछन्, अमितकुमारले भने । सेन वंशको राज्य रहेको पाल्पा, तनहुँबाट भने खासै नआउने गरेको उनले बताए । इतिहासकार सूर्यमणि अधिकारीले लेखेको तनहुँ राज्यको इतिहास मा उल्लेख भएअनुसार विशाल पाल्पा राज्य टुक्रिएपछि मुकुन्द सेन प्रथमका छोरामध्ये जेठा पाल्पाका, माहिला बुटवलका, साहिँला भृङ्गी सेन तनहुँका र कान्छा मकवानपुरका राजा भए । तनहुँका राजा भृङ्गी सेन र उनीहरूका सन्तानले विसं १६१० देखि १८३४ सम्म शासन गरेको इतिहास छ । तनहुँ राज्यको सिमाना फैलँदै रामनगरसम्म पुग्यो ।नेपाल एकीकरणका बेला तनहुँ र चितवन विसं १८३९ मा शाह राजाहरूको नियन्त्रणमा आयो । कुनै बेला तनहुँ राज्यको अंग रहेको रामनगर भारत स्वतन्त्र भएपछि पूर्ण रूपमा बिहार राज्यमा गाभियो । नर्मदेश्वर महामन्दिर बनाउन सुरु गर्ने प्रह्लाद सेनको मृत्युअघि नै उनका तीन भाइ छोराहरूको निधन भइसकेको थियो । प्रह्लाद सेनको छोरीको बिहे नेपालका शाह राजाका खलकसँग भएको थियो । प्रह्लाद सेनको मृृत्युपछि मन्दिरको निर्माण सम्पन्न गरेकी विन्ध्यवासिनीले नै राज्य चलाइन् । विन्ध्यवासिनीकी एक मात्र छोरी बोधकुमारीको बिहे नेपालका राजा राजेन्द्रकी कान्छी रानी लक्ष्मीदेवीका कान्छा छोरा वीरेन्द्रविक्रम शाहसँग भयो । विन्ध्यवासिनीको मृत्युपछि बोधकुमारी र वीरेन्द्रका छोरा मोहनविक्रमले रामनगर राज्यको अपुताली पाएको इतिहासकार सूर्यमणि अधिकारीले आफ्नो किताबमा लेखेका छन् । सेन वंशले दरबारको राजकाज चलाउन तनहुँबाट नै खनाल, पौडेलहरूलाई लगेका थिए । उनीहरू कोही काजी भए, कोही फौजदार भए । नेपाली भाषा बोल्नेहरूकै माझमा खडा भएको भव्य मन्दिर सेन वंशको सान र प्रतीकका रूपमा रहेको छ । अहिले राजाखलक र यहाँ बस्ने हामी नेपालीभाषीसहित अन्य समुदाय पनि मिलेर यसको रेखदेख संरक्षण गर्दै आएका छौं, रञ्जनले भने ।"
असममा बाढीले ज्यान गुमाउने १०१,"गुवाहाटीदिसपुर (एजेन्सी) भारतको उत्तरपूर्वी राज्य असममा बाढीका कारण मत्यु हुनेको संख्या १०१ पुगेको छ । ५४ लाख ५० हजारभन्दा बढी मानिस प्रभावित भएका अधिकारीहरूले जनाएका छन् । लगातारको वर्षापछिको बाढीका कारण थुप्रै गाउँहरू डुबानमा परेका छन् भने पिउनेपानी तथा खाद्यान्नको अभाव देखिएको छ । स्थानीय सञ्चारमाध्यमका अनुसार असमका ३५ मध्ये ३४ जिल्ला प्रभावित भएका छन् । ती जिल्लामा करिब ५ हजार गाउँ डुबानमा परेका छन् । करिब १ लाख २० हजार हेक्टरमा लगाइएको बालीनाली नष्ट भएको जनाइएको छ । असमको मुख्य आर्थिक केन्द्र गुवाहाटी नजिकका क्षेत्र बढी प्रभावित भएका छन् । प्रभावित जिल्लामा १ हजार ८ सय ७१ राहत शिविर र वितरण केन्द्र स्थापना गरिएको राज्य सरकारको भनाइ छ । शिविरमा ८ हजारभन्दा बढी बालबालिकासहित करिब ३० हजारले आश्रय लिइरहेका बताइएको छ । खाना तथा पानीको उचित प्रबन्ध नहुँदा शिविरमा आश्रय लिएकाहरूको अवस्था दयनीय बन्दै गएको छ । त्यस्तै, वर्षा र बाढीका कारण उद्धार तथा राहतको काममा समस्या थपिएको जनाइएको छ । प्रभावित जिल्लाका स्थानीय प्रशासनले उद्धार र राहत कार्यलाई तीव्रता दिइएको जनाएका छन् । ठाउँठाउँमा हेलिकोप्टर प्रयोग गरी राहत सामग्री उपलब्ध गराइएको छ । असममा मनसुनको समय बर्सेनि बाढीका कारण हजारौं मानिसहरू प्रभावित हुने गरेका छन् । जलवायु परिवर्तन, अनियन्त्रित संरचनागत विकास र पछिल्लो समय भएको तीव्र औद्योगिकीकरणका कारण बाढीलगायत प्राकृतिक प्रकोपको समस्या बढ्दै गएको विज्ञहरूको भनाइ छ । असममा गत मे महिनामा आएको बाढीका कारण ३९ जनाको ज्यान गएको थियो ।"
प्रिन्स र गौरिकालाई एनओसी अवार्ड,शाहको स्मृतिमा फोटो प्रदर्शनीशरदचन्द्र शाहको स्मृतिमा बिहीबारदेखि नक्सालस्थित फाइन आर्ट ग्यालरीमा फोटो प्रदर्शनी सुरु भएको छ । ओलम्पिक डे र उनको जन्मजयन्तीका अवसरमा शरदचन्द्र शाह प्रतिष्ठान र स्पोर्ट्स फर अल कमिसनले संयुक्त रूपमा नेपाल ओलम्पिक कमिटीका पूर्वअध्यक्ष एवं राखेपका सदस्यसचिव दिवंगत शाहले नेपाली खेलकुदलाई उचाइमा पुर्याएकाले तिनै योगदानको सम्झना गर्दै विविध पक्ष समेटेर फोटो प्रदर्शनी गरेको हो । प्रदर्शनी ५ दिन चल्नेछ । राखेपका सदस्यसचिव टंकलाल घिसिङले प्रदर्शनीको उद्घाटन गर्दै स्व शाहले नेपाली खेलकुदमा ऐतिहासिक काम गरेको स्मरण गरे ।
राधेमाई युवालाई सफलता,"काठमाडौं (कास) अपन राधेमाई युवा क्लबले यू१६ नेक्सस कप टी२० क्रिकेट सिजनमा बिहीबार जित पाएको छ । राधेमाईले भक्तपुर क्रिकेट सेन्टर (बीसीसी) लाई ७७ रनले हरायो ।पहिलो ब्याटिङ गरेको राधेमाईले २० ओभरमा ७ विकेट गुमाई १ सय ३९ रन बनायो । शशि पारितले ५३, सफवान अलीले २२ र राहुल हक अन्सारीले २० रन जोडे । भक्तपुरका आयान सिलवालले २ विकेट लिए । जवाफमा बीसीसी १८१ ओभरमा अलआउट हुँदै ६२ रनमा समेटियो । राधेमाईका सलमान अली मन्सुरी र अनिश साह कनुले ३३ विकेट लिए ।अर्को खेलमा आस्था कलेज झापाले ओसिस क्रिकेट एकेडेमीलाई २ विकेटले हरायो । ओसिसले २० ओभर खेल्दै ७ विकेट क्षतिमा १०० रन खडा गर्यो । ओसिसका सूर्यांशु कोइरालाले ३७ र निश्चल श्रेष्ठले २१ रन बनाए । आस्थाका सौजन घिमिरेले ३ र संगम बुढाथोकीले १ विकेट झारे । आस्थाले १७१ ओभरमा ८ विकेट गुमाउँदै लक्ष्य भेटायो । आस्थाका सौजन घिमिरेले २ छक्का मदतमा २१ रन बटुले । ओसिसका बीके शर्माको नाममा ३ विकेट रह्यो ।"
अन्तरवडा टेबलटेनिस हुने,"काठमाडौं (कास) स्पिन इभेन्ट्स प्रालिको आयोजनामा दोस्रो देशव्यापी अन्तरवडा टेबलटेनिस प्रतियोगता हुने भएको छ । प्रतियोगिता लैनचौरस्थित राष्ट्रिय टेबलटेनिस प्रशिक्षण केन्द्रमा भदौ २१ देखि २५ सम्म हुनेछ । प्रतियोगितालाई पूर्णशंकर श्रेष्ठले व्यक्तिगत प्रायोजन गर्नेछन् । स्पिन इभेन्ट्सका अध्यक्ष सुमन शाक्य र प्रायोजक श्रेष्ठले बिहीबार प्रायोजन सम्झौतापत्रमा हस्ताक्षर गरे । सम्झौताअनुसार प्रायोजक श्रेष्ठले प्रतियोगिता आयोजनाका लागि लाग्ने कुल बजेटको ५० प्रतिशत रकम उपलब्ध गराउने छन् । स्पिनका अध्यक्ष शाक्यले प्रतियोगिता सञ्चालन गर्न करिब १५ लाख रुपैयाँ खर्च हुने जानकारी गराए । कुल सात स्पर्धा समावेश प्रतियोगितामा पाँच सयभन्दा बढी खेलाडीको सहभागिता रहने अनुमान गरेको छ । प्रतियोगितामा पुरुष टिम, महिला टिम, पुरुष एकल, महिला एकल पुरुष भेट्रान्स एकल ४० वर्षमाथि, पुरुष भेट्रान्स एकल ५० वर्ष माथि र पुरुष भेट्रान्स एकल ६० वर्षमाथि इभेन्टमा खेल हुनेछ । यस प्रतियोगितामा नेपालका शीर्ष १६ वरीयतामा रहेका खेलाडीले सहभागिता जनाउन पाउने छैनन् । पुरुष र महिला एकलतर्फ विजेताले ३० हजार, उपविजेताले १५ हजार र तेस्रो हुनेले समान ७ हजार ५ सय पुरस्कार पाउनेछन् ।"
अनिशा र मिलनको अग्रता,काठमाडौं (कास) भारतमा हुने ४४ औ चेस ओलम्पियाडका लागि भइरहेको छनोट प्रतिस्पर्धामा अनिशा न्यौपाने र मिलन लामाले एकल अग्रता कायम गरेका छन् । अनिशाले चौथो चरणसम्म शतप्रतिशत जित हात पारेकी छन् । तेस्रो चरणमा विनिता कपालीलाई हराएकी उनले चौथो चरणमा लक्ष्मी कँणेलविरुद्ध जित पाइन् । खुलातर्फ मिलनले ३५ अंकसहित अग्रता कायम गरे । उनले चौथो चरणमा मनीष हमाललाई हराए । ३ अंकसहित सुरवीर लामाले मिलनलाई पछ्याइरहेका छन् । क्षितिज भण्डारी र रुपेश जैसवालको समान २५ अंक छ । महिलामा कृतिसरा अधिकारी र विनिता कपालीले ३ अंकसहित अनिशालाई पछ्याइरहेका छन् ।
अन्नपूर्ण चेसमा ३५ स्कुल,काठमाडौं (कास) अन्नपूर्ण स्कुलको आयोजनमा शुक्रबारदेखि अन्नपूर्ण चेस प्रतियोगिता हुने भएको छ । प्रतियोगितामा ३५ विद्यालयका तीन सयभन्दा खेलाडीको सहभागिता हुनेछ । सहभागी खेलाडीलाई आठ उमेर समूहमा विभाजन गरेर खेल हुनेछन् । प्रतियोगिताको १७ औं संस्करणमा स्कुलको ज्याठास्थित स्कुल भवन परिसरमा हुनेछ । नेपाली चेसमा विद्यालयस्तरमा हुने यो नै सबैभन्दा ठूलो र नियमित भइरहेको प्रतियोगिता हो ।
४४ औं राष्ट्रिय एथलेटिक्स,काठमाडौं (कास) नेपाल एथलेटिक्स संघको आयोजनामा ४४ औं राष्ट्रिय एथलेटिक्स प्रतियोगिता शुक्रबार त्रिपुरेश्वरस्थित दशरथ रंगशालामा सुरु हुनेछ । प्रतियोगितामा सात प्रदेश र तीन विभागीय टोली (आर्मीपुलिस र एपीएफ) गरी १० टिमबाट २ सय ४० खेलाडीको सहभागिता रहने आयोजक संघका सचिव आरके विष्टले जनाएका छन् । दुईदिने प्रतियोगितामा ३१ स्वर्णका लागि प्रतिस्पर्धा हुनेछ ।

शीर्षक,विवरण
"सैन्य साझेदारीको प्रस्ताव, चौतर्फी विरोध","अमेरिकी सेनाले गाडी मात्र होइन, जहाज पनि ल्याउने, तिनीहरुले यहाँ अभ्यास तथा ट्रान्जिटको अधिकार र इन्धन भर्ने सुविधा पनि पाउने अमेरिकी सेनाले सञ्चार प्रविधि जडान गर्ने, नेपालमा तैनाथ तथा परिचालित फौजको बसोबासका लागि यहाँको सरकारले भूमि उपलब्ध गराउने सैनिक अभ्यास नेपालको उच्च भूगोलमा हुने, अमेरिकी फौज आउने तर कति संख्यामा भनेर किटान छैनअमेरिकाले ५० करोड अमेरिकी डलर दिने, त्यस्तो अनुदान अमेरिकी सेनाकै अभ्यास र पूर्वाधार निर्माणमा खर्च हुनेअमेरिकी अनुदान ५ वर्षसम्म खर्च गर्ने प्रस्ताव, तर सम्झौता पाँच वर्षमा सकिने भनेर किटान गरिएको छैनस्थानान्तरण गर्न सकिने तथा अन्य चल सम्पत्तिमा नेपाल सरकारले अमेरिकी सेनालाई कर छुट दिनुपर्नेसम्झौताका कुनै धारामा विवाद भएमा निरुपणका लागि राष्ट्रिय वा अन्तर्राष्ट्रिय न्यायाधिकरणमा जान वा मध्यस्थताका लागि तेस्रो पक्षको सहयोग लिन बन्देज"
एसपीपीमा राष्ट्रपतिको चासो,"विशेषगरी चीनसँगको सम्बन्धमा दरार आएको आशंका छ । पछिल्लो समयमा अमेरिकी अधिकारीहरूको निरन्तर नेपाल भ्रमण र त्यस्ता भ्रमणमा तिब्बती मामिला पनि जोडिँदा छिमेकीसँगको सम्बन्धमा दरार आएको भन्ने आशंकालाई बल मिलेको छ । नेपाल सरकारले लिएको असंलग्न परराष्ट्र नीति ठीक छ, तर सम्बन्धहरूमा विचलन आएको हो कि भन्ने जस्तो देखिन्छ, राष्ट्रपतिले विभिन्न व्यक्तिहरूमार्फत असन्तुष्टि पोखेकी छन्, उक्त नीतिलाई व्यावहारिक रूपमा चुनौती दिएको हो कि भन्नेचाहिँ देखिन्छ । यस्ता विषयमा जनप्रतिनिधिमूलक संस्था संसद्ले बढ्ता चासो दिनुपर्ने उनको जोड थियो । स्रोतका अनुसार दिनहुँ बढिइरहेका महिला हिंसाका घटनाक्रममा सरकारको कदमबारे राष्ट्रपति असन्तुष्ट छिन् । पछिल्लो समय न्याय माग्दै राजधानीमा दुधे बालक च्यापेर आमरण अनशन बसेकी निहारिका राजपुतका विषयमा पनि उनले चिन्ता जाहेर गरेकी छन् । महिला आयोगलगायतलाई राजपुतसँग भेट्न र माग सुनुवाइ गर्न उनले नै ध्यानाकर्षण गराएकी हुन् । समग्रमा मुलुक थितिमा नचलिरहेको उहाँको चिन्ता छ, स्रोतले भन्यो ।"
किन जुट्दैन पुग्दो रगत ?,"संकलित रगतमध्ये ३० देखि ३५ प्रतिशत मात्र प्रयोग हुन्छ । बाँकी ६५ देखि ७० प्रतिशत विभिन्न कारण खेर गरिरहेको नेपाल स्वयंसेवी रक्तदाता समाजका अध्यक्ष कर्माचार्यको भनाइ छ । बिरामीले अस्पतालमा पुर्याएका प्रायः सबै रगतको प्रयोग हुँदैन । बढी मात्रामा रगत खेर जानुमा चिकित्सक र अस्पताल प्रशासनको कमजोरी छ । बिरामीका आफन्त पनि जिम्मेवार छन्, उनले भने, नियमनकारी निकाय राष्ट्रिय रक्तसञ्चार ब्युरोले व्यवस्थापकीय भूमिका खेल्न सकेन ।ब्युरोकी डा मानन्धरले संकलित रगत खेर जान नदिन सफ्टवेयर निर्माण गरिसकेको र सञ्चालनको तयारीमा रहेको बताइन् । यो सफ्टवेयरमा रक्तदातादेखि रगत प्राप्त गर्ने व्यक्तिको विवरण थाहा हुन्छ, उनले भनिन्, कुन अस्पतालमा कति रगत खेर गयो त्यसको विवरण पनि थाहा पाउन सकिन्छ ।पाटन अस्पतालका रजिस्टार प्राडा पारसकुमार आर्चायले रगतको आयुका कारण खेर जान सक्ने बताए । पीआरपी ब्लडको आयु ७२ घण्टा हो, प्लेटलेट्सको केही दिन त्यसमाथि माइनस ७० डिग्रीमा राख्नुपर्छ, उनले भने, निकालेपछि पुनः फ्रिज गर्न नमिल्ने भएकाले पनि खेर जाने गरेको छ । उनका अनुसार रगतको तत्त्वहरूको आआफ्नै आयु हुन्छ । होल्ड ब्लडको ३५ दिन, प्याक सेल ४२ दिन, पीआरपी ७२ घण्टा, एफएफपी माइनस ४० डिग्रीमा स्टोर गर्न सकेमा एक वर्ष हुन्छ । नेपाल रेडक्रस सोसाइटीअन्तर्गत स्वास्थ्य विभाग, स्वयंसेवी विभाग, जुनियर रेडक्रस विभाग, एचआरजस्ता विभाग पनि छन् । जनशक्ति पर्याप्त भए पनि उनीहरूले दायित्व पूरा गर्न नसकेको सरोकारवाला बताउँछन् । कसैले रक्तदान कार्यक्रम आयोजना गरेमा स्वास्थ्यकर्मी पठाउनेबाहेक केही गरेका छैनन्, नेपाल थालेसिमिया सोसाइटीका अध्यक्ष दुर्गा पाठकले भने । थालेसिमिया रगत आवश्यक पर्ने जन्मजात हुने रोग हो । केन्द्रीय रक्तसञ्चार सेवा केन्द्रका निर्देशक पौडेलले भने आर्थिक अवस्था कमजोर भएका कारणले नयाँ रक्तदाता स्वयंसेवी आकर्षण गर्न नसकेको दाबी गरे । केन्द्र बर्सेनी घाटामा छ, उनले भने, सरकारबाट छुट्टै बजेटको व्यवस्थापन नहुँदा समस्या निम्तिरहेको हो । स्वास्थ्य मन्त्रालयका सहप्रवक्ता समीर अधिकारीले सम्बन्धित सरोकारवासँग छलफल गर्ने बताए ।"
"बुढीगंगामा चुनाव भएन, ठप्प सेवा","नाता प्रमाणित, नागरिकता सिफारिसलगायत ३७ वटा काम वडा कार्यालयबाट हुने प्रावधान छ । नगरपालिकाका प्रमुख प्रशासकीय अधिकृत रवीन्द्र विकले असार सुरु हुन लाग्दा पनि योजना निर्माणका सिफारिस, अनुगमन तथा भुक्तानीका काम सबै रोकिएको बताए । सबैभन्दा ठूलो समस्या त बजेट निर्माणमा पर्ने भएको छ, उनले भने, असार १० मा बजेट ल्याउनुपर्ने प्रावधान छ । हाम्रोमा असम्भव हुने देखिँदै छ । केन्द्रमा सोध्दा पनि स्थानीय सरकारलाई विकल्प दिनु संवैधानिक व्यवस्थाविपरीत हुने भन्दै निकास दिँदैनन् । योजना अनुगमनको संयोजन उपप्रमुखले गर्नुपर्ने प्रावधान भए पनि अहिलेलाई कर्मचारी संयन्त्रबाट अनुगमन समिति बनाइएको प्रमुख प्रशासकीय अधिकृत विकले बताए । आर्थिक वर्ष सकिन लाग्दा पनि योजनाको भुक्तानी हुन सकेको छैन ।बुढीगंगा नगरपालिकामा गत वैशाख ३० मा मतदान भइरहँदा कांग्रेस र एमाले कार्यकर्ताले आफ्नो अनुकूलका केही मतदान केन्द्र कब्जा गरेका थिए । छानबिनपछि निर्वाचन आयोगले यहाँका सबै वडामा पुनः मतदान गराउने निर्णय गरे पनि कहिले हुने निश्चित भएको छैन । आयोगले मुख्य निर्वाचन अधिकृतको कार्यालय बाजुरालाई पुनः निर्वाचन गर्न निर्देशन दिए पनि जिल्ला तहमा टुंगो लाग्न नसकेको हो । मुख्य निर्वाचन अधिकृतको कार्यालयले पटकपटक सर्वदलीय बैठक राखेर छलफल गर्दै आए पनि सहमति जुट्न नसकेको जनाएको छ । एमाले नेताहरूले अदालतमा मुद्दा चलिरहेकाले केही दिन पर्खिन आग्रह गरेकाले ढिलाइ भएको हो, निर्वाचन अधिकृत लक्ष्मण कठायतले भने । प्रमुख जिल्ला अधिकारी प्रकाशचन्द्र अधिकारीले पुनः निर्वाचनका लागि सुरक्षाको सबै तयारी पूरा भइसकेको बताए ।यहाँ दलहरू आफ्नै दाउपेचमा छन् । एमाले अदालती प्रक्रियामार्फत यसअघि भएको निर्वाचनमा खसेको मतलाई नै गणना गराउने कसरतमा छ । कांग्रेस कुनै पनि हालतमा पुनः निर्वाचन गराउन प्रयासरत छ । एमालेले सर्वोच्च अदालतमा पुर्याएको मुद्दा विचाराधीन छ । नगर प्रमुखका कांग्रेस उम्मेदवार रंगबहादुर खातीका पक्षमा अर्थात् पुनः मतदानको निर्णय गराउन महान्यायाधिवक्ता खम्मबहादुर खाती र एमाले उम्मेदवार रामबहादुर बानियाँका पक्षमा अर्थात् यसअघिकै मतदान कायम गरेर गणना गराउन एमाले स्थायी कमिटी सदस्य कर्ण थापा लागिपरेका छन् ।गत वैशाख ३० मा सुरक्षा कमजोरीका कारण मतदानस्थलमा बुथ कब्जा भएको थियो । उक्त घटनापछि निर्वाचन आयोगले तत्कालीन प्रमुख जिल्ला अधिकारीसहित नेपाल प्रहरी र सशस्त्र प्रहरीका जिल्ला प्रमुखलाई तीन दिनभित्र हटाउन निर्देशन दिएको थियो । सोहीअनुसार दुई साताअघि त्यहाँ कार्यरत सुरक्षा अधिकारीहरू फिर्ता बोलाएर प्रमुख जिल्ला अधिकारीमा प्रकाशचन्द्र अधिकारी, जिल्ला प्रहरी कार्यालय प्रमुखमा डीएसपी सूर्य थापा र सशस्त्र प्रहरी प्रमुखमा डीएसपी गंगा पन्तलाई पठाइएको छ ।निर्वाचन आयोगका प्रवक्ता शालिग्राम पौडेलले निर्वाचनको मिति तोक्ने अधिकार मुख्य निर्वाचन अधिकृत र निर्वाचन अधिकृतलाई दिने निर्णय गरिसकेकाले केन्द्रबाट हस्तक्षेप नहुने बताए । पुनः निर्वाचन चाँडो गर्न हामीले पनि ताकेता र समन्वय गरिरहेका छौं । निर्वाचनको सम्पूर्ण सामग्री र मतपत्र छापेर पठाइसकेका छौं, उनले भने, चाँडै निर्वाचनको मिति घोषणा हुने जानकारी पाएका छौं ।"
बलात्कारीलाई जन्मकैद,वीरगन्ज (कास)चार वर्षीया बालिकालाई जबर्जस्ती करणी गरेको आरोपमा पक्राउ परेका देवशंकरदास थारू चौधरीलाई पर्सा जिल्ला अदालतले जन्मकैदको फैसला गरेको छ । जिल्ला न्यायाधीश राजेशकुमार कटुवालको इजलासले जन्मकैदसँगै प्रतिवादीबाट पीडितलाई क्षतिपूर्तिबापत एक लाख रुपैयाँ भराउने फैसला गरेको हो । पर्साको सखुवाप्रसौनी२ का टटायन भन्ने देवशंकरले २०७७ मंसिर ११ मा बालिकालाई ललाइफकाइ कोठाभित्र लगी जबर्जस्ती करणी गरेको भन्दै पीडितका बुबाले किटानी जाहेरी दिएका थिए । बालिका रुँदै घर गएर आमालाई भनेपछि यो घटना बाहिर आएको थियो । जाहेरीलगत्तै प्रहरीले गाउँबाटै देवशंकरलाई पक्राउ गरेको थियो । थारूले प्रहरीसँगको प्रारम्भिक बयानमा कसुर स्विकारे पनि अदालतमा भने इन्कारी बयान दिएका थिए । अदालतले विवेचित आधार र प्रमाणहरूबाट प्रतिवादी देवशंकरले मुलुकी अपराध संहिता २०७४ को दफा २१९ (२) (ग) मा परिभाषित कसुर गरेको पुष्टि हुन आएकाले संहिताको दफा २१९ (३)(क) बमोजिम जन्मकैदको सजाय हुने ठहर गरेको अदालतले जनाएको छ ।
राज्यमन्त्री वलीविरुद्ध जाहेरी,"दाङ (कास) लुम्बिनी प्रदेशकी स्वास्थ्य, जनसंख्या तथा परिवार कल्याण राज्यमन्त्री विमलाकुमारी खत्रीविरुद्ध अभद्र व्यवहारमा परेको जाहेरी दर्ता नगरी जिल्ला पठाएको प्रहरीले जनाएको छ । तुलसीपुर उपमहानगरपालिका५ बसपार्ककी २७ वर्षीया मीना भण्डारी बस्नेतले इलाका प्रहरी कार्यालय तुलसीपुरमा अभद्र व्यवहारमा मंगलबार जाहेरी दिएकी थिइन् । मंगलबार बिहान आफ्नो घरमा प्रवेश गरी श्रीमान् एकराज बस्नेतको सोधखोज गर्दै नाबालिका छोरीसहित आफूलाई गालीगलौज र कुटपिट गरेको बस्नेतको जाहेरीमा उल्लेख छ । राज्यमन्त्री खत्रीलाई जिल्ला प्रहरी कार्यालय घोराहीमा राखिएको र जाहेरी पनि जिल्लामा नै पठाउने प्रक्रिया थालिएको इलाका प्रहरी कार्यालय तुलसीपुरका निमित्त प्रमुख प्रहरी निरीक्षक रञ्जन स्वाँरले बताए । खत्रीलाई जिल्लामै लगिएकाले जाहेरी पनि उतै पठाउँदै छौं । यसको कारबाही प्रक्रिया जिल्लाबाटै हुन्छ, उनले भने । खत्रीलाई जिल्ला प्रहरीमा राखेर घटनाबारे अनुसन्धान गरिरहेको जिल्ला प्रहरी प्रमुख एसपी सुरेश काफ्लेले बताए । उनले घटना सामान्य रहेको र यसबारे थप बुझ्ने काम भइरहेको बताए । घटनाको गहिरो कुरा अझै थाहा भएको छैन । मीनाका श्रीमान् एकराजको पनि खोजी भइरहेको छ, एसपी काफ्लेले भने, घटनाबारे विस्तृत बुझेपछि मात्र यसमा के गर्ने भन्ने निर्णय हुन्छ ।"
बलात्कार आरोपमा प्रधानाध्यापकसहित ४ पक्राउ,"ओखलढुंगा (कास) १२ वर्षीयालाई विद्यालयका प्रधानाध्यापकसहित चार जनाले पटकपटक बलात्कार गरेको घटना सार्वजनिक भएको छ । सिद्धिचरण नगरपालिका३ स्थित विद्यालयमा कक्षा ८ मा पढ्ने बालिकालाई फरक समय र स्थानमा बलात्कार गरेको आरोपमा चार जनालाई सोमबार प्रहरीले पक्राउ गरेको छ । पक्राउ पर्नेमा प्रधानाध्यापक ४० वर्षीय पूर्णप्रसाद फुयाल, स्थानीय ७६ वर्षीय फडीन्द्रप्रसाद दाहाल, ३२ वर्षीय डम्बर भुजेल र ३१ वर्षीय केवल भुजेल रहेको जिल्ला प्रहरीका निरीक्षक देवेन्द्र दासले बताए । बालिकाले दिएको बयानअनुसार गत वैशाखदेखि डम्बर भुजेलले पटकपटक बलात्कार गर्दै आएका थिए । घाँस काट्न गएकै ठाउँमा दाहालले पनि बलात्कार गरे । उक्त घटना थाहा पाएको र भिडियो बनाएको भन्दै केवल भुजेलले वृद्ध दाहालसँग ५० हजार रुपैयाँ मागेर ब्ल्याकमेलसमेत गरेको खुलेको छ । त्यसको केही दिनमै केवलले परिवारका सदस्य नभएको मौका छोपेर घरमै गएर तिनै बालिकालाई जबर्जस्ती करणी गरे । कसैलाई सुनाएमा ज्यान मार्ने धम्की दिएपछि घटनाबारे कसैलाई भन्न नसकेको पीडित बालिकाको भनाइ छ ।बालिका प्रधानाध्यापक फुयालकहाँ खाना पकाउने काम गर्थिन् । चार दिनअघि मात्रै फुयालले पनि कोठामै बलात्कार गरेपछि बालिकाले दाजुलाई घटनाबारे सुनाइन् । त्यसपछि करिब एक महिनाअघिदेखिको घटना बाहिरिएको हो । बालिकाका परिवार आर्थिक रूपमा कमजोर छन् । दाहालकै थोरै जग्गा खरिद गरी उनीहरूले अँधिया कमाउने गरेका छन् ।"
अर्थमन्त्री प्रकरणमा संसदीय छानबिन माग,"(काठमाडौं)  अर्थमन्त्री जनार्दन शर्माले बजेट प्रस्तुत गर्ने अघिल्लो रात अनधिकृत व्यक्तिलाई मन्त्रालयमा प्रवेश गराई राजस्वको दर थपघट गरेको विषय बाहिरिएपछि प्रमुख प्रतिपक्ष दल एमालेले संसद् अवरोध गरेको छ । उक्त प्रकरणको विषयमा अर्थमन्त्री शर्माले चित्तबुझ्दो जवाफ नदिएको भन्दै संसदीय छानबिन तथा राजीनामाको माग राखी प्रतिपक्षले मंगलबार संसद् अवरोध गरेको हो । संसदीय समिति गठन गर्नुपर्ने र उसले छानबिन गरी प्रतिवेदन नदिएसम्म अर्थसहित अन्य मन्त्रालयका मन्त्रीहरूको विनियोजनमाथिको छलफल अवरुद्ध राख्ने एमालेले जनाएको छ । बैठक सुरु हुनेबित्तिकै पूर्वअर्थमन्त्री तथा एमाले उपाध्यक्ष सांसद सुरेन्द्र पाण्डेले अनधिकृत व्यक्तिहरूसँगको साँठगाँठमा निश्चित व्यापारिक घरानालाई फाइदा पुर्याउन राजस्वका दर हेरफेर गरेको र त्यसो गर्न अर्थ मन्त्रालयका अधिकारीलाई दबाब दिएको भन्दै अर्थमन्त्रीको राजीनामा मागेका थिए । यति गम्भीर प्रश्न उठेपछि नैतिक रूपले अर्थमन्त्री त्यो पदमा बस्न सक्षम हुनुहुन्छ ? लायक हुनुहुन्छ ? यसको जवाफ संसद्लाई चाहिन्छ, उनले भने, करको विषय ज्यादै गोपनीय हो र राष्ट्रिय सुरक्षा जस्तै विषय हो । यस्ता गोपनीयता बाहिर सार्वजनिक गर्ने, साँठगाँठ र मिलेमतो गर्नु गम्भीर अपराध मानिन्छ । त्यसबारेमा छानबिन हुनुपर्छ । यसबारे उनले प्रधानमन्त्री शेरबहादुर देउवाको ध्यानाकर्षण गराउँदै प्रधानमन्त्री जवाफदेही हुनुपर्ने बताए ।त्यसपछि एमालेका प्रमुख सचेतक विशाल भट्टराईले अर्थ मन्त्रालयका लागि विनियोजनमा सांसदहरूले उठाएका प्रश्नको जवाफ दिने कार्यक्रम प्रतिनिधिसभाको दैनिक कार्यसूचीबाट हटाउन माग गरेका थिए । उक्त कार्यक्रम नहटाइए संसद् चल्न नदिने उनको चेतावनी थियो । सभामुखले विनियोजन विधेयकमाथिको छलफल जारी राख्ने भन्दै कार्यसूचीको ९ नम्बरमा अर्थ मन्त्रालय राख्नुभएको रहेछ । जब अर्थमन्त्रीको काम, क्रियाकलापमाथि गम्भीर प्रश्न उठेपछि एमालेका तर्फबाट अर्थमन्त्रीको जवाफ सुन्न र छलफल गर्न बिल्कुलै तयार छैन । कार्यसूचीबाट अर्थमन्त्रीको जवाफ हटाइयोस्, उनले भने । सभामुख अग्निप्रसाद सापकोटाले भने प्रतिपक्षले उठाएको विषयमा ध्यानाकर्षण भएको जानकारी गराउँदै अन्य मन्त्रालयको विनियोजनमाथिको जवाफ सुन्न र छलफलमा सहभागी हुन आग्रह गरेका थिए । नेमकिपाका सांसद प्रेम सुवालले जेठ १४ मा राति १२ बजे अर्थ मन्त्रालयमा पसेका २ जनामध्ये एक जनाको परिचय अझै नखुलेकाले ती व्यक्ति को थिए भन्ने प्रश्न गरे । अर्थमन्त्रीलाई कमिसन कति प्राप्त भयो ? गठबन्धन दलका नेताहरूले कतिकति पाए ? कुनकुन उद्योगलाई कति कर छुट दिए ? त्यो आउनुपर्यो । त्यो नआएसम्म संसद् चल्नुको कुनै औचित्य हुँदैन, उनले भने ।प्रतिपक्षले बजेटमाथिको छलफल अघि बढ्न नसक्ने अडान लिएपछि मन्त्रालयको विनियोजनको जवाफ दिने तयारीमा आएका अर्थमन्त्रीले सार्वजनिक महत्त्वको विषयमा वक्तव्य दिन का लागि समय मागेका थिए । सञ्चारमाध्यममा आएका विषयलाई अर्थमन्त्रीले खण्डन गर्दै कानुनले दिएको जिम्मेवारीअनुसार आफू अगाडि बढेको प्रस्टीकरण रोस्ट्रमबाट सुनाए । नेपाल सरकार कार्यसम्पादन नियमावली, २०७४ अनुसार तोकिएको जिम्मेवारीभित्र रहेर कार्यसम्पादन हुने कुरा स्पष्ट गर्न चाहन्छु । बजेट तथा आर्थिक विधेयक तर्जुमाका सन्दर्भमा स्पष्ट रूपमा परिभाषित गरिएका प्रक्रियाहरू छन् । ती प्रक्रियाहरू अन्तर्गत रहेर अर्थ सचिव र राजस्व सचिवको मातहतमा रहनुभएका विभागीय प्रमुखहरू र कर्मचारीहरूको तहमा विभिन्न स्तरमा छलफल भएर र विभिन्न सरोकारवालाहरूबाट आएका सुझावलाई समेत ध्यान दिएर प्रस्ताव बन्ने गर्दछन्, उनले भने, त्यसलाई आवश्यक तयारी गरेर निष्कर्षमा ल्याउने र अर्थमन्त्रीले सरकारको नीति र भिजनलाई नीतिगत रूपमा निर्देशन दिने, त्यस आधारमा बजेट तयार हुने परम्परा रहेको र अहिले पनि त्यसरी नै बजेट तयार भएको कुरा स्पष्ट गर्न चाहन्छु ।अर्थ मन्त्रालयमा अनधिकृत व्यक्ति राति प्रवेश गराइएको विषयमा भने मन्त्री शर्माले अस्वीकार गरे । बजेट निर्माण गर्दा राजस्वका दरहरू तय गर्न कुनै मान्छे रातको १२ बजे आएर चलखेल गर्यो भन्ने जुन विषय उठेको छ यो अत्यन्त भ्रामक, कपोलकल्पित, एउटा झूटा कथा बनाइएको छ । यसको म खण्डन र खारेजी गर्न चाहन्छु, उनले थपे, सबै काम आधिकारिक ढंगले भएका र अर्थमन्त्रीको हैसियतले जुन कार्यसम्पादन नियमावली छ त्यसका आधारमा प्राप्त भएको जिम्मेवारीप्रति उत्तरदायी भएर बजेट बनाइएको कुरा पनि यहाँ स्पष्ट गर्न चाहन्छु । कुनै पनि अनधिकृत व्यक्तिले बजेट बनायो भन्ने कुरा झूटा र भ्रामक भएको स्पष्ट गर्न चाहन्छु ।अर्थमन्त्रीको उक्त प्रस्टीकरणप्रति एमाले सांसदहरू सन्तुष्ट भएनन् । एमालेका प्रमुख सचेतक भट्टराईले संसदीय छानबिन समिति मात्रै गठन गर्नुपर्ने माग गरेनन् अर्थ मन्त्रालयको त्यो रातको सीसीटीभी फुटेज सार्वजनिक रूपमा प्रदर्शन गर्नुपर्ने माग राखे । उनले बजेट निर्माण जस्तो गम्भीर विषयमा सार्वजनिक भएका कुराप्रति संसद् र प्रतिपक्ष मूकदर्शक भएर बस्न नमिल्ने बताएका थिए । अलिकति पनि नैतिकता हुन्थ्यो भने सञ्चारमाध्यममा कुरा आइसकेपछि र आफूलाई झल्झली थाहा भइसकेपछि अर्थमन्त्रीको राजीनामा पहिल्यै आइसक्थ्यो, उनले भने, सभामुखको अग्रसरतामा संसदीय छानबिन समिति गठन होस् र उहाँले दाबी गर्नुभएको छ होइन भन्ने, हामीले दाबी गरेका छौं हो भन्ने । छानबिन गरौं । छानबिनले रिपोर्ट देला । उहाँ सही साबित हुनुभएछ भने हामी यी कुराबाट ब्याक हटौंला । त्यसो भएको हुनाले यो एमालेको अडान हो । संसदीय छानबिन समिति गठन होस् सदन त्यसपछि मात्रै अगडि बढ्छ । एमालेको उक्त घोषणासँगै प्रतिनिधिसभा अवरुद्ध भएको थियो । एमाले सांसदहरूले जरुरी सार्वजनिक महत्त्वको विषयमा मन्त्रीले जवाफ दिएपछि पूरक प्रश्न सोध्न पनि आवश्यक ठानेनन् । संसदीय अभ्यासमा मन्त्रीले वक्तव्य दिएपछि सांसदहरूले पूरक प्रश्न सोध्ने र त्यसपछि मन्त्रीले फेरि प्रस्टीकरण दिने गरिन्छ । सभामुख सापकोटाले प्रतिनिधिसभा नियमावली र संसदीय अभ्यास स्मरण गराए पनि एमालेका सांसदहरू सिटबाट उभिएपछि संसद् अवरुद्ध भएको थियो । एमालेले अर्थमन्त्रीको राजीनामा वा संसदीय छानबिन नभएसम्म संसद् अवरोध गर्ने घोषणा गरेपछि बजेटमाथिको छलफल कसरी अगाडि बढ्छ भन्ने अन्योल भएको छ । संसद् अवरोध भएको अवस्थामा नै संसद् चल्छ कि अन्य विकल्प खोजिन्छ भन्ने यकिन छैन ।"
जंगलमै कुहिन्छन् औषधीय गुणका तरकारी,"(धानसेरी, बझाङ)  वैशाख पहिलो साता लेक पुग्नेबित्तिकै जयपृथ्वी नगरपालिका६ की कल्पना बोहरा बिरामी परिन् । सुरुमा पखाला लागेकी उनलाई पछि आउँ पर्न थाल्यो । घरबाट लगेको जीवनजल र मेट्रोन खाँदा पनि ठीक नभएपछि उनी आत्तिइन् ।दुई दिन पैदल हिँडेर धानसेरी पुगेकी उनी बिरामीले निकै गलिसकेकी थिइन् । समुद्र सतहबाट करिब ५ हजार मिटरको उचाइबाट हिँडेर उपचार गराउन आउन सम्भव थिएन । यसैबीच उनलाई आफन्तले लेकमै पाइने रुगी साग पकाएर खान दिए । एकै पटक खाएपछि उनी निको भइन् ।औषधिले पनि काम गरेन । म त अब यतै मरिने भयो भन्ने लागेको थियो । हातगोडा लुला भएर उठ्नै नसक्ने भइसकेकी थिएँ, उनले भनिन्, रुगी साग खाएपछि एकै दिनमा निको भयो । यो सागले त मलाई नयाँ जीवन दियो भने पनि हुन्छ । उनले यो साग खाँदा अरू धेरैलाई ग्यास्ट्रिक, पेट दुख्ने, अपच हुने समस्या निको भएको बताइन् । कल्पनालाई नयाँ जीवन दिने रुगी साग अहिले बझाङका ३ हजार ५ सयदेखि ४ हजार ५ सय मिटरको उचाइमा प्रशस्त मात्रामा पलाएको छ । सुर्मा, साइपाल, छबिस पाथीभेरा, दुर्गाथली, मस्टा, तल्कोट, खप्तडछान्ना गाउँपालिका र बुंगल तथा जयपृथ्वी नगरपालिकाका लेकाली भेगमा आँखाले हेरी नभ्याउने पाटनहरू यो सागले ढकमक्क ढाकिएका छन् ।गर्मीका कारण हुने रोग र मधुमेहका बिरामीका लागि पनि उपयोगी यो औषधीय गुण भएको सागलाई कसै कसैले सुकाएर पाटनबाट घरतिर ल्याउँछन् । कोही कोहीले धनगढी, महेन्द्रनगर, काठमाडौंसम्म पनि औषधिका रूपमा पुर्याउँछन् । तर ठूलो परिमाणमा पाइने र व्यापारिक सम्भावना रहेको रुगी हिमाली पाटनहरूमै कुहिएर सकिन्छ । सुर्माका जीवन बोहरा भन्छन्, सुर्माकै लेकको मात्रै सबै रुगी टिप्ने हो भने चारपाँच हजार ट्रक भरिएलान् । उनले यसको औषधीय महत्त्वका बारेमा जानकारी गराउने हो भने नेपाल मात्रै नभएर यो साग विदेशमा पनि निर्यात गर्ने सम्भावना रहेको भए पनि राज्य सञ्चालन गर्नेहरूले यस्ता कुरातिर ध्यान नदिएको गुनासो गरे । जिल्लाको ३० प्रतिशत भूभाग (१ हजार २७ वर्ग किमि) ५ हजार मिटरभन्दा उचाइमा रहेको बझाङको लेकाली भेगमा रुगी मात्रै नभएर खान मिल्ने दर्जनौं प्रजातिका जंगली साग र तरकारी पाइन्छन् । सयौं हेक्टर क्षेत्रफलमा व्यावसायिक खेती गरे जस्तै देखिने तर आफैं उम्रेका घोस्या साग, ढकायो, जर्को, वनप्याज, पदमचाल, गदाल्नु, दादु जस्ता साग, तरकारी र मसलामा प्रयोग हुने जडीबुटीहरूले यहाँका पाटनहरू ढाकिएका छन् । स्थानीयले यस्ता सागहरू घरायसी उपयोग र औषधि लागि प्रयोग गर्ने गरेको भए पनि अहिलेसम्म व्यावसायिक उपयोग भने हुन सकेको छैन । स्थानीय सरकारले मात्रै भए पनि जंगलमा निःशुल्क रूपमा पाइने यस्ता साग तरकारीको ब्रान्डिङ र बजारीकरण गर्न सके भारतमा मजदुरी गर्न जाने सयौं बझाङीलाई जिल्लामै रोजगारी दिन सकिने सम्भावना रहेको स्थानीय बताउँछन् । हामी सम्भावना नभएर गरिब भएका होइनौं । भएका सम्भावना चिन्न नसकेर गरिब भयौं, जयपृथ्वी बहुमुखी क्याम्पसका सहायक प्राध्यापक लालबहादुर बोहराले व्यंग्य गर्दै भने, स्थानीय सरकारले यस्ता सम्भावना खोजी गर्ने र उजागर गर्नेतिर ध्यान दिनुपर्ने हो । उनीहरूलाई डोजर लाएर डाँडाकाँडा उधिन्नै ठिक्क छ । अरू त्यही हेरेर रमाएका छन् । उनले हिमाली क्षेत्रमा पाइने यस्ता साग तरकारीलाई बजारको पहुँचसम्म पुर्याउन गोरेटो, घोडेटो बाटो निर्माण गर्ने, पौष्टिक तत्त्व सुरक्षित हुने र लामो समयसम्म राख्न मिल्ने गरी प्याकेजिङ गर्ने व्यवस्था मिलाउनु आवश्यक छ रहेको बताए । उनले कुनकुन साग तरकारीमा के तत्त्व पाइन्छ र त्यसले कस्तो फाइदा गर्छ भनेर प्रचारप्रसार गर्ने तथा बजारीकरणका लागि स्थानीय सरकारले ध्यान दिन सके धेरैलाई रोजगारी दिन सकिने र विदेशी मुद्रासमेत आर्जन गर्न सकिने बताए । समुद्र सतहदेखि ३ हजार मिटरभन्दा माथि पाइने हरेक वनस्पतिमा कुनै न कुनै खालको औषधीय गुण हुने र त्यहाँ पाइने साग तरकारीहरू पोषक तत्त्वका हिसाबले पनि विशेष महत्त्वका हुने वनस्पतिविद्हरू बताउँछन् । त्यहाँको विषम जलवायुमा अनुकूलन हुनका लागि यस्ता वनस्पतिमा विशेष खालको रसायन उत्पादन हुने गरेको उनीहरूको भनाइ छ । उचाइको वातावरणमा पाइने साग तरकारी औषधीय, पोषण, आर्थिक र वातावरणीय दृष्टिले पनि उच्च नै हुन्छन् । नेपालमा यस्तो सम्भावना भएका थुप्रै वनस्पति छन्, त्रिभुवन विश्वविद्यालय, केन्द्रीय वनस्पति विभागका एसोसिएट प्राध्यापक एवं वनस्पतिविद् डा नारायण घिमिरेले भने, नेपालको हिमालय क्षेत्रमा पाइने यस्ता वनस्पतिलाई अन्तर्राष्ट्रिय बजारसम्म पुर्याउन सक्यो भने धेरै राम्रो हुन्छ । उनले अन्य देशले समुद्रमा पाइने लेउहरूलाई पनि व्यापारिक प्रयोजनमा उपयोग गरिसकेको बताउँदै नेपालले त्यसतर्फ सोच्नुपर्ने बताए । हामी समुद्रमा पाइने लेउ (एल्गी) हरू थाइल्यान्डको कोरियाको सिफुड भन्दै गर्वका साथ खान्छौं । हाम्रै देशमा भएका त्योभन्दा कैयौं गुणा राम्रो कुरा चिन्दैनौं उनले भने । यस्ता कतिपय सागपातहरूलाई घरेलुकरण गरेर व्यावसायिक खेती गर्न सकिने सम्भावनासमेत रहेको उनको भनाइ छ । बझाङको हिमाली क्षेत्रमा मात्रै ४० देखि ५० प्रजातिका खान मिल्ने साग तरकारीहरू रहेको भए पनि यसबारे अध्ययन अनुसन्धान भने नभएको डिभिजन वन कार्यालय बझाङका प्रमुख कर्णबहादुर खातीले बताए । अहिलेसम्म आधिकारिक अध्ययन त भएको छैन तर खान मिल्ने खालका साग तरकारीहरू थुप्रै छन्, उनले भने ।"
"उत्पादन बढ्यो, आयात घटेन","भाउ बढ्दै सुर्खेतमा रहेको कृषि बजारमा तरकारीको सरदर बिक्री मूल्य तथ्यांक हेर्दा एक वर्षको तुलनामा झन्डै ६६ प्रतिशतका दरले मूल्यवृद्धि भएको छ । कागती, आलु, जुम्ली सिमीलगायत तरकारीको मूल्यवृद्धि दर पनि उच्च रहेको व्यवस्थापक रास्कोटीले बताए । भारत र अन्य ठाउँमा उत्पादित तरकारी यहाँ आउँदा ढुवानी भाडासमेत महँगो छ, उनले भने, पेट्रोलको मूल्यवृद्धि, बीउ तथा मलमा लागत खर्च बढ्नाले मूल्यवृद्धि रोक्न समस्या भएको हो । कर्णालीमा मौसमी तरकारी उत्पादन हुँदा पनि आयात बढेको उनको भनाइ छ ।"
जंगली च्याउ खाँदा दुईको मृत्यु,"ओखलढुंगा (कास) चम्पादेवी गाउँपालिका७ फूलबारीमा जंगली च्याउ खाँदा मंगलबार एकै परिवारका दुईको मृत्यु भएको छ । दुई गम्भीर छन् । मृत्यु हुनेमा ९३ वर्षीया मनमाया विष्ट र २४ वर्षीया ढककुमारी लामिछाने छन् । ढककुमारीको अस्पतालमा उपचारका क्रममा मृत्यु भएको थियो । गम्भीर बिरामीमा ढककुमारीका श्रीमान् राजन, हजुरआमा मनमाया र तीन वर्षीया छोरी छन् । उनीहरूलाई काठमाडौं लगिएको छ ।"
बाबुआमाले छोडेपछि सन्तानको बिचल्ली,"नेपालगन्ज (कास) आमाबुबाले छाडेपछि खजुरास्थित एक परिवारका ६ देखि १२ वर्ष उमेरका चार बालबालिका अलपत्र परेका छन् । पुर्ख्यौली घर जुम्ला भएका उनीहरू चार वर्षअघिसम्म अभिभावकसितै भारतमा थिए । पतिको यातना सहन नसकेर आमाले दोस्रो विवाह गरेर घर छोडिन् । त्यसपछि बाबु पनि दोस्रो विवाह गरेर सम्पर्कविहीन भए । चार बालबालिका लामो समय भारतमा अलपत्र परेका थिए । त्यो देखेर फुपू नाता पर्ने छिमेकी राममाया सुनारले बालबालिकालाई भारतमा एक्लै छाड्न सकिनन् । उनीहरूको उद्धार गरेर खजुरास्थित आफ्नै घरमा ल्याएर राखेकी छन् । बाँकेको खजुरा६, सिमलघारीका ती अभिभावकविहीन बालबालिका अहिले सहाराको खोजीमा छन् । अहिले उनीहरूका आमाबाबु कहाँ छन्, कसैलाई जानकारी छैन । चार वर्षदेखि छिमेकीको आश्रयमा छन् । १२ वर्षीय आचलले बहिनी र भाइको रेखदेख गर्छिन् । चारै जनाले स्कुलको मुखसमेत देख्न पाएका छैनन् । एकले अर्कालाई छाड्दैनन् ।जेठी छोरी १२ वर्षकी भइन् भने माइली ९ र कान्छी ८ वर्षकी छन् । छोरा ६ वर्षका भए । एकातिर बुबाआमा खोजेर हैरान पार्छन्, अर्कोतिर उनीहरूलाई सधैं पाल्न सक्ने अवस्था मेरो छैन, चार वर्षदेखि बालबालिकालाई आश्रय दिइरहेकी राममायाले भनिन् । बेसहारा बालबालिकाको सहाराको खोजीमा जुटेको वडाकी दलित महिला सदस्य यमुना परियारले बताइन् ।"
"पहुँचवालालाई शून्य लागत, अरूलाई ऋणको भारी",शून्य लागतको नीतिविपरीत मलेसिया जाने कामदारसँग दुई लाख ५० हजार रुपैयाँसम्म लिएको देखिएको छ । कामदार छनोट भएपछि भिसाका लागि मात्रै मेडिकल गर्नुपर्छ । पूर्वश्रम स्वीकृति लिई लट नम्बर आइसकेपछि मात्रै मेडिकल गर्न पाइन्छ । मलेसिया पठाउने कम्पनीहरूले अतिरिक्त शुल्क बुझेका छन् कि छैनन् भनेर गोप्य रूपमा सूचना लिइरहेका छौं । एउटै भिसा दुई लाख रुपैयाँसम्म किनेको सूचना छ । त्यो पैसा त श्रमिकले तिर्ने हो । मूलै फोहोर भएपछि पानी त सफा हुँदैन । म्यानपावर कम्पनीले गर्न नै नहुने अनैतिक काम गरिरहेका छन् । कामदारको मागपत्र खरिदबिक्री र बढीबढाउसमेत हुन्छ भन्ने सूचना आएको छ । तर कसले कति किनेर ल्यायो भन्ने प्रमाण त छैन । तर म्यानपावर व्यवसायीले पूरै इन्कार गर्न सकिरहेका छैनन् । अस्वस्थ प्रतिस्पर्धा छ । मागपत्र खरिदको बेथितिलाई उताको मुलुकले पनि नियन्त्रण गरेको देखिँदैन । समस्याको सुरुवात त त्यहीं देशबाट भएको हो । यता नेपालमा पनि नियन्त्रण गर्न हामी गम्भीर बन्नुपर्छ । हामीले अनुसन्धान र कारबाही गर्दै जानुपर्छ ।
मिटरब्याजको चक्रमा सर्वस्व गुम्दै,"(राजविराज)  विद्युतीय सामग्रीको व्यापार गर्ने सप्तरीको छिन्नमस्ता१ बरही वीरपुरका ३५ वर्षीय सञ्जीव मिश्र गत मंसिर २ मा राजविराजको एक होटलमा मृत भेटिए । विष सेवन गरेर किन आत्महत्या गरे भन्ने कारण खोतल्दै जाँदा उनी मिटरब्याजीको चक्रमा फसेको पुष्टि भयो । व्यापार गर्ने क्रममा उनले चार जनासँग मिटरब्याजमा पैसा लिएको र बढ्दै गएको ब्याज तिर्न नसकेपछि उनले मृत्युको बाटो रोजेको आफन्त बताउँछन् । मिटरब्याजमा पैसा दिनेहरूले दैनिक फोन गर्दै धम्क्याउन थाले, घरै पुग्न थाले, सञ्जीवका मामा बुदुरले भने, लगातारको धम्की झेल्न नसक्दा उनले ज्यानै गुमाउनुपर्यो । सञ्जीवले लिएको रकमबारे थाहा नभएको परिवारको भनाइ छ । मिटरब्याजीले दबाबमा पारी लिएको चेकलाई बाउन्स गराएर पक्राउ गरिदिने धम्कीले उनी तनावमा फसेको परिवारका सदस्य बताउँछन् । सञ्जीवको मृत्युपछि परिवारका सदस्यले गत माघ २० मा ४ जनाविरुद्ध प्रहरीमा किटानी जाहेरी दिएका थिए । तर, प्रहरीले दर्ता नै नगरी आलटाल गर्दै आएको बुदुरको भनाइ छ । सप्तरीका एसपी अभिनारायण काफ्ले उक्त घटना विभिन्न कोणबाट अनुसन्धान भइरहेको दाबी गर्छन् । मिश्रको परिवार आश्वस्त छैन । हामी बारम्बार प्रहरी कार्यालय पुग्छौं । पक्राउ गर्दै छौं भन्छन्, गर्दैनन्, बुदुरले भने, आरोपितलाई सोधपुछ पनि नगरेकाले प्रहरीको अनुसन्धान पनि शंकास्पद नै छ । सप्तरीमा मिटरब्याजमा फसेकाको सूची लामो छ । ऋण लिनेहरूले साहुलाई ३ देखि ५ गुणासम्मको कागज गर्ने र लिएको रकमको चेकसमेत हुने भएकाले पीडितहरू खुल्न डराउँछन् । मिटरब्याजमा हुने लेनदेनलाई स्थानीय भाषामा खेपी ब्याज भनिन्छ । यसको ब्याजदर निश्चित हुँदैन । ऋणीलाई कति समस्या छ, त्यसका आधारमा धनीले ब्याजको अधिकतम दर तोक्छन् । कारोबार दैनिक ब्याजदरमा हुन्छ । जस्तो एक लाखको कम्तीमा दैनिक ३ सयदेखि एक हजार रुपैयाँसम्म ब्याजदर तोक्ने गरिएको छ । धेरै दिनका लागि पैसा लिए घरजग्गा पास गर्नुपर्ने, थोरै अवधिका लागि लिए कम्तीमा ऋणको ३ गुणा र बढीमा ५ गुणासम्मको कागज बनाइनुका साथै ब्ल्यांक चेकको समेत लेनदेन हुने गरेको छ । घरजग्गा पास, कागज र चेकलाई भने धरौटीका रूपमा लिने गरिन्छ । पैसा लिएर मिटरब्याजअनुसार नदिए तत्कालै चेक बाउन्सदेखि घरजग्गा नियन्त्रणमा लिने कार्य साहुले गर्ने गरेका छन् । कान्तिपुरको सम्पर्कमा आएकामध्ये धेरैले एउटाको ऋण निखन्न १० औं जनासँग चक्करमा फस्नुपरेको बताएका छन् । एक जनासँग लिएको पैसा बढेर माथि पुग्ने र तिर्नका लागि अर्कोसँग फेरि मिटरब्याजमै फँसिने एक पीडितले बताए । तिरहुत गाउँपालिकाको मयनाकरेडीका पप्पु यादवले साथीको कामका लागि जितेन्द्र गुप्तासँग मिटरब्याजमा ६ लाख रुपैयाँ लिएका थिए । दैनिक ६ हजार ब्याज तिर्ने गरी पप्पुले १५१५ लाखको २ वटा कागज र चारवटा चेक गुप्तालाई दिए । उनले लिएको रकम केही दिनअघिसम्म ब्याजसमेत गरी २५ लाख पुग्यो । राजविराजमा बस्ने पप्पु अहिले ऋणको भारीका कारण मोबाइल बन्द गरेर बसेका छन् । दास र उनीबीच विवाद भएपछि दुई साताअघि नगर प्रहरी कार्यालय राजविराजमा पञ्चायती भएको थियो । त्यहाँ गुप्ताले दासलाई २७ लाख नभई १५ लाख ७० हजार तिर्ने सहमति भएको स्रोतले बतायो । दासले अर्कैबाट लिएर पैसा दिएकाले समस्यामा रहेको सुनाएका थिए । मिटरब्याजको धन्दामा जिल्लाका केही सहकारी संस्था प्रमुख, बैंकका शाखा प्रबन्धक र कर्मचारीसमेत संलग्न रहेको स्रोतको दाबी छ । उनीहरूमध्ये धेरैले दैनिक र साप्ताहिक रूपमा मात्र मिटरब्याजमा पैसा लगाउने गरेका छन् । बैंक वा सहकारी संस्थाकै पैसा दिएर त्यसबाटै मिटरब्याज कमाउन केही स्टाफ र म्यानेजरहरू लागेको एक बैंक कर्मचारीले बताए ।घर खर्च प्रयोजनका लागि ऋण लिँदा मिटरब्याज असुल गरेको आरोप लागेका सप्तरीको खडग७ घर भई धरान१९ बस्दै आएका रामदेव साह तेलीविरुद्ध सोमबार राजविराजमा पीडितहरूले प्रदर्शन गरेका छन् । उनीहरूले तत्काल पक्राउ गरी कारबाही गर्न पनि माग गरे । बोदे बरसाइन५ का ६९ वर्षीय रामप्रसाद खत्बे, ७ नम्बरका ५८ वर्षीय मो तैयब अली, ९ का ४३ वर्षीय शीतल यादव, खडक६ का ५१ वर्षीय छेदीलाल पासवान, ७ का ५३ वर्षीय देवनारायण साह, ८ का ६० वर्षीय बच्चालाल साह, शम्भुनाथ११ की ४० वर्षीया ललितादेवी मण्डल, सुरुंगा६ का ७२ वर्षीय गुलाबचन्द साह तेली र वडा २ की ३३ वर्षीया सबुरदेवी चौधरीले साहुकार रामदेवसहित उनको परिवारका सदस्यमाथि ६ महिनाअघि नै उजुरी दिएका थिए । प्रहरीले रामदेवका छोरा नन्दकिशोरलाई धरानबाट र छोरी अनुराधालाई काठमाडौंबाट पक्राउ गरे पनि रामदेव फरार छन् । सप्तरीका डीएसपी माधवप्रसाद काफ्लेका अनुसार ९ जना निवेदकले १ करोड १७ लाख ४२ हजार २ सय ५६ रुपैयाँ रामदेवसँग ऋण लिएका थिए । त्यसको ब्याज तिरिसक्दा पनि धितोबापत मालपोत कार्यालयमा लिखत पास गरिएको जग्गा फिर्ता गर्न नमानेको पीडितको भनाइ छ ।"
शरणार्थीका नाममा असुली आरोपमा पक्राउ पुर्जी,"(काठमाडौं)  सरकारी संयन्त्र र कर्मचारीकै मिलेमतोमा नेपाली युवालाई भुटानी शरणार्थी बनाएर अमेरिका पठाइदिने प्रलोभनमा करोडौं रकम उठाउने गिरोहमा संलग्न सन्देश शर्माविरुद्ध पक्राउ पुर्जी जारी भएको छ । काठमाडौं उपत्यका अपराध अनुसन्धान कार्यालयले अदालतबाट पक्राउ पुर्जी लिएर अनुसन्धान अघि बढाएको हो । शर्माले गृह मन्त्रालयका उच्च अधिकारीसँग आफ्नो राम्रो सम्बन्ध भएको र नेपालस्थित शरणार्थीसम्बन्धी संयुक्त राष्ट्रसंघीय उच्च आयोग (यूएनएचसीआर) को कार्यालयमा कार्यरत भएकाले सहजै अमेरिका पठाइने प्रलोभनमा पारी रकम असुलेको आरोप छ । प्रहरी स्रोतका अनुसार शर्माको ललितपुरमा भव्य बंगला छ । पछिल्लो २ वर्षको अवधिमा उनले बंगला खरिद गरेको स्रोत बताउँछ । रकम उठाउने गिरोहका अरूमाथि पनि अनुसन्धान जारी रहेको एसएसपी वसन्त कुँवरले बताए । शर्माकै समूहमा रहेको आशंकामा प्रहरीले मंगलबार दुई जनालाई नियन्त्रणमा लिएको थियो । तर, बोलाएका बेला उपस्थित हुने गरी मंगलबार बेलुका नै छाडिएको छ । गृहमन्त्री बालकृष्ण खाँण र प्रहरी महानिरीक्षक धीरजप्रताप सिंहबीच पनि मंगलबार यो घटनालाई लिएर कुराकानी भएको गृहको उच्च स्रोत बताउँछ । यो घटनामा गृहमा काम गरिसकेका, बहालवाला र पूर्वउच्च अधिकारीको नै संलग्नता देखिएको केही पीडितले बताएका छन् । केही पीडितले युवालाई शरणार्थी परिचयपत्र दिलाएर अमेरिका पठाउने धन्दामा तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राई र उनका छोरा नीरज राईलाई पनि मुछेका छन् । अमेरिका जाने प्रलोभनमा गिरोहमार्फत तत्कालीन गृहमन्त्री थापाका सुरक्षा सल्लाहकार राई र उनका छोरा नीरजले ५५ जनाबाट एकमुष्ट ५ करोड ५० लाख रुपैयाँ बुझेको एक पीडितले बताए । २०७४ फागुनमा केपी शर्मा ओलीको मन्त्रिमण्डलमा गृहमन्त्री बनेका थापाले सुरक्षा विज्ञका रूपमा राईलाई नियुक्त गरेका थिए । उच्च सरकारी अधिकारी र राज्य संयन्त्रकै संरक्षण तथा सेटिङमा नेपाली युवालाई शरणार्थी परिचयपत्र दिलाइदिने लोभ देखाएर प्रतिव्यक्ति २० लाखदेखि ४३ लाख रुपैयाँसम्म असुलेको तथ्यबारे बुधबार कान्तिपुरले समाचार प्रकाशन गरेको थियो । तीन वर्षअघिबाट गिरोहले जारी राखेको सिलसिलेवार प्रलोभन र अपराधको फन्दामा परेर सयभन्दा बढी युवाले मोटो रकम बुझाइसकेका छन् । रकम बुझाएर पनि अमेरिका जान नपाएपछि केही युवाले प्रहरीमा उजुरी दिएका छन् । ठगी र मानव तस्करीसँग जोडिएको यस घटनामा गृह मन्त्रालयका केही कर्मचारीसमेतलाई प्रहरीले अनुसन्धानको घेरामा तानेको छ । केही पीडितले पूर्वमन्त्रीसहितका व्यक्ति नै यस प्रकरणमा जानकार रहेको उल्लेख गरेका छन् । गिरोहले रकम उठाएर गैरशरणार्थीलाई परिचयपत्र दिलाउन चलखेल गरिरहेको खुलेपछि यसअघि शरणार्थी परिचयपत्र वितरणका लागि सूचीकृत गरिएकाको सूचीमाथि पुनः अनुसन्धान गर्न गृह मन्त्रालयले शुक्रबार जिल्ला प्रशासन कार्यालय झापालाई पत्र पठाएको छ । तर, गृह मन्त्रालयभित्रैका कर्मचारीको मिलेमतो देखिएपछि शक्ति केन्द्रले पनि घटनालाई प्रभावित बनाउन सक्ने एक पीडितले गुनासो गरे । दुई वर्षअघि झापा प्रशासनले ४ सय २९ जनाको नाम शरणार्थी परिचयपत्रका लागि सिफारिस गरेको थियो । तत्कालीन सहसचिव बालकृष्ण पन्थी नेतृत्वको समितिले पनि त्यसलाई नै सदर गरेर अघि बढाउन सरकारलाई सिफारिस गर्यो । २०७८ मंसिर १३ को मन्त्रिपरिषद्ले पहिले नै समितिमार्फत सिफारिस गरिएकालाई परिचय दिलाउने र पुनर्वासमा नजानेलाई नेपालमै काम गर्न अनुमति दिने, बैंक खाता खोल्न पाउने र जन्मदर्ताको व्यवस्था मिलाउने निर्णय गरेको थियो । तर, पछिल्लोपटक गिरोहले रकम असुलेको पुष्टि भएपछि परिचयपत्र दिन सिफारिस गरिएको सूचीमा पनि घुसपैठ भएको हुन सक्ने भन्दै छानबिनका लागि गृहले झापा प्रशासनलाई सत्यतथ्य पत्ता लगाउन निर्देशन दिएको छ । यस विषयमा झापामा सहायक प्रमुख जिल्ला अधिकारी नेतृत्वको उपसमिति गठन गरेर सूची पुनः प्रमाणीकरण गर्न लागिएको छ । पन्थी नेतृत्वको समितिले गरेको सिफारिस सूचीमा पनि सयभन्दा बढी व्यक्तिलाई घुसपैठ गराएको हुन सक्ने गृह स्रोत बताउँछ । छानबिन समितिको प्रतिवेदनपछि यस विषयबारेको सत्यतथ्य बाहिर आउँछ, गृहका एक अधिकारीले भने । भुटानी शरणार्थीको आवरणमा भएको ठगी र मानव तस्करीबारे अनुसन्धान गरिरहेका एक प्रहरी अधिकारीले १५ जनाभन्दा बढी व्यक्ति एउटै गिरोहका रूपमा परिचालित भएको हुन सक्ने बताए । गिरोहका थुप्रैलाई पक्राउ गर्न बाँकी छ, अनुसन्धानको प्रारम्भिक चरणमा छौं, उनले भने । १ लाख १३ हजारभन्दा बढी भुटानी शरणार्थी अमेरिका, क्यानडा, अस्ट्रेलिया, न्युजिल्यान्डलगायत देशमा पुनर्वासमा गएपछि गृह मन्त्रालयले तेस्रो देश जान अनिच्छुक ६ हजार ३ सय ६५ जनालाई नेपालमै कार्यसहमति दिने, पुनर्वास कार्यक्रममा छुटेका ४ सय २९ जनालाई पुनः प्रमाणीकरण गरेर परिचयपत्र दिने तथा तेस्रो देश पठाउन पहल गर्नेसम्बन्धी प्रक्रिया अघि बढाएको थियो । त्यसपछि गिरोहले सरकारी संयन्त्र र अधिकारीकै मिलेमतोमा गैरशरणार्थीलाई अमेरिका पठाउने प्रलोभनमा ३ वर्षअघिबाटै रकम असुल्न थालेको खुलेको छ । हालसम्म प्रहरीमा ७० जनाभन्दा बढी पीडितको उजुरी परेको छ ।"
शरणार्थीका नाममा मानव तस्करी !,"सन् १९९० को दशकमा भुटानमा सुरु भएको जातीय अत्याचारको केन्द्रमा परेका नेपालीभाषी भुटानी (ल्होत्साम्पा) को समस्यामा एक वा अर्को रूपमा नेपाल जोडिँदै आएको छ । भूराजनीतिको सिकार बनेकै कारण नेपाली भूमिमा ल्याएर छाडिएका १ लाखभन्दा बढी भुटानी शरणार्थीको हकमा विगतमा घरफिर्तीको असफल उपायदेखि पुनर्बसोबासको अभ्याससम्ममा नेपाल जोडियो । त्यसभन्दा पर्तिर शरणार्थी पुनर्बसोबासको कार्यक्रम स्थगित भएको ५ वर्ष बितिसक्दा र अझै झन्डै ६ हजार ५ सय शरणार्थी शिविरमै अल्झेर बसिरहेका बेला कहिले पुनः प्रमाणीकरण वा कहिले स्थानीय बसोबासको विकल्पमा चलिरहने माथापच्चीमा पनि नेपाल उसै गरी अल्झिएकै छ । यस क्रममा यो यथार्थ स्वीकार गर्नैपर्छ, मानवीय सद्भाव र संवेदनाका दृष्टिमा मात्रै नेपाल सरकारले भुटानी शरणार्थीलाई नेपाली भूमिमा आश्रय दिएको हो । तर, यिनै शरणार्थीका नाममा भएका अनधिकृत गतिविधि तथा शरणार्थीको मानवीय संवेदनामाथि खेलबाड हुने गरी भैरहेका मानव तस्करीलगायतका अनधिकृत धन्धाको पनि खुलासा भएको छ, जुन आफैंमा अर्को चर्को समस्या त हुँदै हो, उत्तिकै चिन्ताको विषय पनि । प्रमाणीकरणमा छुटेका वा परिचयपत्र पाउने दर्ता प्रक्रियामा नसमेटिएका सम्भावित शरणार्थीबारे प्रमाण जुटाउन ३ वर्षअघि गृह मन्त्रालयले थालेको एउटा समितिमार्फतको कामसँग जोडिएर सरकारी प्रक्रियाबाटै अमेरिका पठाइने भन्दै मानव तस्करको गिरोहले गैरशरणार्थीबाट करोडौं रुपैयाँ उठाएको खबर खालि एउटा संगठित अपराधको घटना मात्र होइन, शरणार्थी संवेदनामाथिकै खेलबाड हो । उदेकलाग्दो त, गिरोहको अनधिकृत गतिविधिबारे अख्तियार दुरुपयोग अनुसन्धान आयोगदेखि अपराध अनुसन्धान गर्ने प्रहरीसम्म पुगेको अभिलेखअनुसार यस धन्धामा मुलुकका राजनीतिक तथा प्रशासनिक व्यक्तिहरू पनि संलग्न देखिएका छन् । यो सूचना र तस्करीको निगरानीपछि अघि बढेको अनुसन्धानले यस प्रकरणबारे सम्पूर्ण सत्यतथ्य पक्कै उजागर गर्नेछ र दोषीहरूलाई कानुनी कारबाहीको दायरामा ल्याउनेछ, ल्याउनु पनि पर्छ । तर, यस प्रकरणसित जोडिएको एउटा सवाल हाम्रो राज्य प्रणालीकै निम्ति उत्तिकै संगीन छ सरकारी निकायका विभिन्न तह जानकार भइसक्दा पनि एउटा यति गम्भीर धन्धा किन र कसरी यो रूपमा अघि बढिरहन सक्यो ? हाम्रो राज्यप्रणालीका सरोकारवाला निकायहरू यी प्रश्नको जवाफ दिनबाट भाग्न पाउँदैनन् । उनीहरूले भन्नैपर्छ यसमा कसको के त्रुटि भयो वा कसको स्वार्थ हावी भयो ?गृह मन्त्रालय, मातहतका निकायदेखि मन्त्रिपरिषद् बैठकसम्मका निर्णयलाई विदेश पठाउने कागजातको प्रमाण का रूपमा भिडाएर उक्त गिरोह शरणार्थीका नाममा नेपाली जनसाधारणलाई जेजसरी ३ वर्षयता झुक्याउन सफल भयो, यसबाट सम्बन्धित सरकारी निकायहरूको संलग्नतामै यो सबै उपक्रम अघि बढेकोजस्तो देखिन्छ । कतिसम्म भने, ३ साताअघिसम्म काठमाडौंका भित्री होटल र कार्यालयहरूमा देशभरबाट ल्याइएका सर्वसाधारणको अन्तर्वार्ता भैरहेको तथा कतिपयका हकमा अमेरिका भ्रमणको शरणार्थी अनुमतिपत्रसमेत उपलब्ध गराइएको कीर्ते गतिविधिमा कहींकतै गृह मन्त्रालयदेखि स्थानीय प्रशासनसम्मको संलग्नता त जोडिएको छैन भन्ने आशंकासमेत उब्जिएको छ । अर्कातिर, यही मानव तस्करीको काम अघि बढिरहेका बेला भुटानी शरणार्थी शिविर रहेका झापामोरङका कतिपय सरकारी निकायमा शरणार्थीलाई स्थानीय बसोबास (लोकल सेटलमेन्ट) को प्रक्रिया मिलाइने भन्दै अर्को तहमा अनधिकृत सूचना अघि बढाइएको देखिन्छ । शरणार्थीका हकमा एक वा अर्को यस्तै गैरसूचना अघि बढ्नु र तस्करीकै तहमा गतिविधि जारी रहनुको कारण हो सरकारले अब बाँकी भुटानी शरणार्थीका हकमा लिने नीतिको स्पष्टता नहुनु । एकातर्फ गृह मन्त्रालयले बनाएको छानबिन समितिले स्थानीय बसोबासको मार्गप्रशस्त गर्ने संकेतसहितको प्रतिवेदन तयार गर्नु र अर्कातर्फ सरकारी संयन्त्रबाटै शरणार्थीकै हैसियतमा अमेरिका पठाइने भन्ने अफवाहका साथै मानव तस्करीको उपक्रम चल्नु भनेको हाम्रो राज्य संयन्त्रको कमजोरीको उपज हो । यी घटनाक्रमहरूबाट न घरफिर्ती न पुनर्बसोबासको हविगतमा रहेका भुटानी शरणार्थीहरूको मानवीय संवेदनामाथि नै प्रहार भएको छ, जुन जति अमानवीय छ, त्यति नै असंवेदनशील पनि । भुटानी शरणार्थी मात्रै होइन, तिब्बती र अरू मूलका शरणार्थीको हकमा नेपाल सरकारले स्पष्ट नीतिका साथ अडान लिन सक्ने हो भने उनीहरूका नाममा भैरहेका अनधिकृत गतिविधिमा रोकावट आउन अवश्य सक्छ । यसका निम्ति गृहमन्त्री फेरिएपिच्छे बदलिएर आउने निर्देशन र सरकार फेरिएपिच्छे आउने फरक अडानका माझ देखिएका गतिविधिहरूको लेखाजोखा हुनु जरुरी छ । अहिले भुटानी शरणार्थीका नाममा देखिएको अनधिकृत गतिविधि रोगको एउटा लक्षण मात्र हो, यसका कारक तत्त्वहरू खोज्दै जाने हो भने लहरो तान्दा पहरो गर्जिएजस्तो स्थिति उब्जने देखिन्छ । उल्लिखित धन्धामा यथोचित हस्तक्षेप गर्नु सरकारका लागि आफ्नो नीति र अडानलाई स्पष्ट पार्ने उचित मौका पनि हो । यसकारण पनि शरणार्थीका नाममा भैरहेको मानव तस्करीको धन्धामाथि गम्भीर अनुसन्धान गर्नुपर्छ । राजनीतिकर्मी होऊन् या सरकारी कर्मचारी वा कोही पहुँचवाला, यस प्रकरणमा संलग्न जोकोहीलाई कारबाहीको दायरामा ल्याउनुपर्छ । शरणार्थीसंवेदनशीलतामाथिको खेलबाड रोकिनुपर्छ ।"
स्थानीय जनप्रतिनिधिलाई सुझाव,"स्थानीय जनप्रतिनिधिहरूले यसपालिको विजयलाई नै आफू पूर्णरूपमा सफल भएको नठान्नुहोला । यो त काम गर्ने मौका प्राप्त गरेको मात्र हो । पाँचवर्षे कार्यकालको अन्त्यमा तपाईंको जनमत अझ बढ्यो भने मात्र सफलता मिलेको प्रमाणित हुनेछ । जनताबाट चुनिँदैमा विज्ञता प्राप्त हुँदैन त्यसैले विषय विज्ञको सल्लाहसुझाव अनुसार काम गर्नुहोला । शिक्षा, स्वास्थ्य, कृषिसम्बन्धी कामलाई प्राथमिकतामा राख्नुहोला । लगनशील, रचनात्मक, पारदर्शी र दूरदर्शी भएर काम गरे सफलता मिल्नेछ । मतदातालाई भर्याङ ठान्ने, प्राप्त पद आकाशबाट झरेझैं वा चिट्ठामा पाएझैं सोच्ने, पाँच वर्षपछि फेरि चुनाव आउँछ भनेर नसोच्ने, जनताको करबाट जुटेको साधनस्रोतलाई आफ्नै सम्पत्तिझैं ठान्ने गल्ती नगर्नुहोला ।स्थानीय सरकार साँच्चीको लोकतन्त्रको मेरुदण्ड हो । तपाईंहरू जनताको असल सेवक हुने हो भने मात्र देशवासीले लोकतन्त्रको प्रत्याभूति गर्न पाउनेछन् । आजको असल कामले भोलिको उज्यालो समाज बनाउने हो । वैज्ञानिक ढंगले योजना बनेन भने हिँड्दै छ पाइला मेट्दै भनेझैं हुनेछ । धरातलीय यथार्थलाई मध्यनजर गर्दै जनताको नजिक रहेर फुकीफुकी पाइला चाल्नेले पाँच वर्षमा धेरै गर्न सक्छन् । समय र स्रोतको समुचित प्रयोग गरी समृद्ध समाज निर्माण गर्ने स्वर्ण मौका खेर फाल्ने कि नफाल्ने तपाईंहरूकै चिन्तन र कार्यशैलीले निर्धारण गर्नेछ । कृष्ण कुम्पुरे, आदमटार, धादिङ"
ट्राफिक प्रहरीको दोहोरो दायित्व,"पछिल्लो समय काठमाडौंका सडकमा ट्राफिक जाम बढ्दो छ । त्यसका कारण के के हुन सक्छन् भनेर छलफल गर्नुपर्ने बेला आइसकेको छ । पहिलो, साँघुरा सडक । दोस्रो सडकका क्षमताभन्दा बढी सवारी साधन हुनु । तेस्रो हो ट्राफिक प्रहरीलाई कमको चाप । एउटा, उनीहरूले ट्राफिक व्यवस्थापन गर्छन् अर्को सवारीसाधन ठीक अवस्थामा रहेनरहेको, चालकसँग कागजपत्र भएनभएको पनि हेर्नुपर्ने हुन्छ । कतै ट्राफिक प्रहरीलाई यस्तो दोहोरो दायित्वका कारण जाम बढ्दै गएको त छैन ? कतै ट्राफिक प्रहरीको रोजाइमा जामको समस्याभन्दा कागजपत्र जाँच मात्र परेको त होइन ? त्यसैले त हिजोआज उनीहरू अत्यन्तै ससानो गल्तीमा पनि ट्राफिक नियमको जानकारी गराउनुभन्दा जरिवाना रसिद थमाउनमै व्यस्त देखिन्छन् । अन्य कुनै निकायलाई वा छुट्टै संरचना बनाएर कागजपत्रको चेकजाँचको जिम्मा दिनुपर्छ । ट्राफिक प्रहरीलाई जाममा मात्रै केन्द्रित हुने व्यवस्था मिलाउनुपर्छ । रामकृष्ण बराल, जोरपाटी ५, काठमाडौं"
सम्पत्ति विवरण दिन किन हिच्किचाहट ?,"थोरै भए पो सार्वजनिक गर्नु त ! जनता आतिन्छन् भनेर सार्वजनिक नगरेको हो ! बिचराहरू जनताको कति ख्याल गर्छन् भन्ने देख्यौ नि ! कुमार बुढाथोकीप्रधानमन्त्री, मन्त्रीको सम्पत्ति जति सबै बिहेमा दाइजो आको हुन्छ । सुवास पुरीसम्पत्ति अरूलाई देखाउँदा आँखा लाग्छ नि ! त्यसमा पनि मरो सम्पत्ति यति छ भनेर अरूलाई किन देखाउनुपर्यो ? सुदर्शन ढुंगानासम्पत्ति विवरण सार्वजनिक गरेकै भरमा अहिलेसम्म कसको सम्पत्ति बढी देखिएको छ र ? साधारण जनता जस्ता मन्त्री हुन्छन् र ? सार्वजनिक गर्दा र नगर्दा केही फरक छ र ? नारायण काफ्लेसम्पत्तिको विवरण किन चाहियो, झारा टार्नलाई ? आवश्यकता मैले देखिनँ । देखाउनै खोजेको हो भने यसो गरौं सरकार, पेस गरेको सम्पत्तिबाहेक अन्य लुकाएको रहेछ र कसैले भेटेदेखे सो सम्पत्ति उसैलाई दिइनेछ भनौं । नदिए ५ वर्ष जेलसहित देख्नेलाई २० लाख दिने कानुनी व्यवस्था गरौं । भत्तेश्वर राईनियम, कानुन, विधि र विधान त छ केवल सर्वसाधारणलाई मात्र । टीकाराम थापानियम, कानुन त जनताले पो मान्ने हो त ! प्रतिपक्षसम्मले अलिअलि मान्ने हो । सरकारले पनि मान्नुपर्छ र ? एन आर न्यौपानेमन्त्रीहरूको सम्पत्ति गोप्य नै रहनुपर्छ, जनताको सम्पत्ति पो खोजतलास गर्ने हो । मन्त्रीहरू त जनसेवक हुन् पूजनीय माननीय हुन् ! लक्ष्मीप्रसाद गैरे"
अमेरिकी अंकमालको कमाल,"अजिङ्गरको पुच्छरआफ्नो पहिलो स्टेट अफ द युनियन सम्बोधनमा अमेरिकी राष्ट्रपति जो बाइडेनले बडो उमंगका साथ घोषणा गरे, प्रजातन्त्र र निरंकुशताबीचको लडाइँमा प्रजातन्त्रका पक्षधर लामबद्ध हुँदै छन् र विश्वले स्पष्टसँग शान्ति र सुरक्षाको पक्ष रोजिरहेको छ । उनको कथ्यमा साउदी अरबजस्ता अमेरिकाका सामरिक मित्र एवं इजरायलजस्ता नृजातीय प्रजातन्त्र कता अटाउँछन् भन्ने कुरा औंल्याइराख्न जरुरी छैन । वर्चस्ववादी शक्ति भएकाले अमेरिकालाई आफ्नो शक्ति देखाइराख्नु पर्दैन, कमजोर देश एवं असहाय जमात आफैं वासिङ्टनको छत्रछाया स्वीकार गर्न लालायित हुन्छन् । नेपालको सत्ता एवं यहाँका सामान्यजन त्यस्तो घातक आकर्षणबाट मुक्त छैनन् भन्ने कुरा बेइजिङको बलियो सूचना संकलन सञ्जालले ठम्याउन नसक्ने कुरै भएन । काठमाडौंमा अमेरिकीहरूको गतिविधिले चिनियाँहरूको सामरिक हितलाई धेरै क्षति पुर्याउन सक्दैन भन्ने कुरा पनि बेइजिङले ठम्याइसकेको हो । सन् १९६० को दशकमा जस्तो तिब्बत अब जल्दोबल्दो मुद्दा रहेन, र, उइगुर मुसलमानहरूबारे इस्लामिक देशहरूले समेत बोल्न छोडिसकेका छन् । परमपावन दलाई लामा स्वयं शान्तिका पक्षधर छन् । तर, चीनले आफ्नो परिधीय प्रभावक्षेत्र ठहर्याएको देशमा अमेरिकीहरूको प्रत्यक्ष उपस्थिति देखिने हो भने चिनियाँहरूको कूटनीतिक छविमा दाग लाग्नेछ । त्यो कुरा विश्वशक्तिका रूपमा स्थापित हुन लालायित स्वर्ग र नर्कबीचको मध्य प्रभुसत्ता (मिडल किङ्डम) भनिने साम्राज्यका आधुनिक भारदारहरूलाई स्वीकार्य हुने कुरै आउँदैन ।चिनियाँहरूको चिन्ता बढाउने अरू कारण पनि छन् । तिब्बतको उच्च पहाडी इलाका चिनियाँ सुरक्षा संयन्त्रहरूको संवेदनशील गतिविधिको केन्द्र पनि हो । त्यसैले हुनुपर्दछ, सन् २०१५ मा गोरखा भुइँचालोपछि बेलायतले नेपाल पठाउन लागेका चिनुक हेलिकप्टरहरूलाई चिनियाँ सल्लाह मा पहाडी क्षेत्रका कमजोर संरचना हल्लिन सक्ने बहाना देखाएर देशभित्र छिर्नसम्म दिइएन । सबै चिनुक भारतमा प्रतीक्षा गरेर अन्ततः बेलायत फर्किए । नेपालको भूमिबाट चीनलाई कुनै खतरा नरहे पनि यहाँको अवस्थिति प्रयोग गरेर शक्तिराष्ट्रहरूले सूचना संकलन गर्ने कुराप्रति बेइजिङ संवेदनशील हुनु स्वाभाविक हो । अमेरिकीहरूको रक्षा सिद्धान्त अनुसार भूशक्ति विन्दुको प्रयोग धम्की, बल प्रयोग वा कब्जाद्वारा भूमि हत्याउने, नियन्त्रण कायम राख्ने एवं स्रोत तथा समाजमा आधिपत्य जमाउने नीति हो । प्रान्तीय राष्ट्रिय पहरेदारको काम भने आन्तरिक आपत्कालमा परिचालित हुनु, बाह्य भिडन्तहरूमा सहभागी हुनु, लागूपदार्थ नियन्त्रणमा सहयोगी बन्नु एवं पुनर्निर्माण अभियानजस्ता कार्यलाई सघाउनु हो । यस प्रकार उटाह राज्यको राष्ट्रिय पहरेदार (नेसनल गार्ड्स) एवं नेपाली सेनालाई भूशक्ति विन्दु बनाउने योजना मेल खाएको देखिँदैन । उल्लेख्य हिउँ पर्ने एवं काठमाडौं उपत्यकाभन्दा कम जनसंख्या भएको उटाह राज्यका पहरेदारहरूले नेपाली सेनाबाट के सिक्ने वा के सिकाउने भन्ने कुरा प्रथम दृष्टिमै शंकास्पद लाग्दछ । प्रस्तावित एसपीपी संसद्द्वारा अनुमोदित एमसीसीजस्तो विकास अनुदान कार्यक्रम होइन । हात्तीको सुँडमा कमिला राख्ने एवं अजिङ्गरको पुच्छरमा आगो लगाउने काम एकसाथ गर्ने अभिप्राय बोकेको प्रस्तावसँग सतर्क रहन जरुरी छ ।"
राष्ट्र बनाउने र बचाउने चुनौती,"हाम्रो चुनौतीराष्ट्रनिर्माता पृथ्वीनारायण शाहले भनेका थिए नेपाल दुई ढुंगाबीचको तरुलजस्तो छ । पहिलो शीतयुद्धको समयमा दुई ढुंगाबीच तरुलका रूपमा नेपालले मूलतः चीन र भारतबारे संवेदनशील हुनु अनिवार्य थियो । तर त्यस बखत चीन महाशक्तिराष्ट्रका रूपमा अमेरिकासँग टक्कर लिने स्थितिमा थिएन भने भारत अमेरिकी गठबन्धनमा थिएन । आज स्थिति बदलिएको छ । तरुलको स्थितिमा नेपाल छ तर नेपाल अब उत्तरको महाशक्तिराष्ट्र चीन र दक्षिणमा भारतअमेरिका गठबन्धनको चेपुवामा छ । अतः आजको जस्तो असन्तुलित र तनावग्रस्त विश्वमा कुनै पनि तहमा विदेशनीतिमा नेपालको उत्ताउलोपन र गैरजिम्मेवारी देखिएमा देशको अस्तित्वकै लागि त्यो ठूलो संकट हुने स्पष्ट छ ।आउँदा दिनहरूमा नेपालले अस्तित्व बचाउने प्रथम कदम भनेको गाँस, बास, कपास, शिक्षा, स्वास्थ्य र रोजगारीमा परनिर्भरताबाट मुक्ति पाई आत्मनिर्भर हुनु हो । राष्ट्रिय अर्थतन्त्रको हरेक अंगमा परनिर्भर हुँदै जाने र युवा शक्तिको निर्यात आर्थिक मेरुदण्ड हुने संरचनामा आज देश जकडिएको छ । यो स्थिति कायम राखेर वर्तमान विश्वशक्ति सन्तुलनभित्र आफ्नो आत्मसम्मान र स्वतन्त्रता जोगाएर अगाडि बढ्न गाह्रो हुनेछ । परनिर्भर अर्थतन्त्र र बलियो राज्य व्यवस्था सँगसँगै जान सक्तैनन् । नेपालको बजेट निर्माण र कार्यान्वयन हेर्दा यो यथार्थलाई नेपालका सत्ताधारीहरूले बिर्सिएका छन् । देशमा आउन सक्ने संकटलाई नजरअन्दाज गरेका छन् । आजको युगमा राज्यशक्तिको संवर्द्धन अर्थतन्त्रको प्रवर्द्धनसँग जोडिएको छ । तर अर्थतन्त्रको प्रवर्द्धन भ्रष्टाचारलाई राजनीतिको मूल्य र मान्यता भनी स्वीकार गर्ने वर्तमान नेतृत्वबाट पटक्कै सम्भव छैन । यस्तो परिस्थितिमा भारतअमेरिका गठबन्धन र चिनियाँ शक्तिबीचको टकरावको एउटा थलो नेपाल हुने त होइन भन्ने चिन्ता बढ्नु स्वाभाविक भएको छ । आउँदा दिनहरूमा एकातिर चीन र अर्कातिर भारतअमेरिका गठबन्धनले आआफ्नो स्वार्थका लागि भ्रष्ट र कमजोर हुँदै गएको नेपाललाई प्रयोग गर्न प्रयास गरेमा आश्चर्य हुनेछैन । यहाँ हामीले बिर्सन नहुने तथ्य हो जुन ठाउँमा दुई हात्तीहरू जुध्छन्, त्यस ठाउँको घाँस सत्यानाश हुन्छ ।परनिर्भरताबाट आत्मनिर्भरता र अन्तरनिर्भरतामा आधारित द्रुत आर्थिक वृद्धिदर दुई ढुंगाको तरुल भएर बाँच्ने दोस्रो सर्त हो । तर आज राष्ट्रलाई दुई छाक खानका लागि चाहिने दाल, आलु, चामल, गहुँ, चिनी र तरकारी लगायतका लागि पनि निरन्तर हात जोडेर बस्नुपर्ने स्थितिमा पुर्याइएको छ भने निर्यातको अवस्था दर्दनाक छ । यस्तो अवस्थामा सुधार गर्नुको सट्टा सिर्फ जनतालाई छक्याएर क्षणिक लाभ र शक्तिका लागि दौडने राष्ट्रको नेतृत्व वर्ग वास्तविक रूपमा नेपाली राष्ट्रियताको भक्षकका रूपमा इतिहासमा देखिन पुग्यो भने आश्चर्य नमाने हुन्छ । त्यसैकारण नेपालको राज्य व्यवस्थामा संविधानभित्र राजसंस्थाको कतै न कतै उपस्थिति आवश्यक छ भन्ने बुँदा हिजो राजसंस्थाको खोइरो खन्ने अग्रगमनकारीहरूले पनि महसुस गर्न थालिसकेका छन् । तेस्रो सर्त भारतलाई विश्वासमा लिएर चीनसँग दरिलो मित्रता र चीनलाई विश्वासमा लिएर भारतसँग आत्मीयता कायम गर्न सक्नु हो । यो कठिन छ र यही नै आजको ठूलो चुनौती पनि हो । देशले यसका लागि सक्षम नेतृत्व र देशभित्र रहेका सामाजिक र राजनीतिक शाक्तिहरूबीच सन्तुलनको राजनीति अनिवार्य छ । यही हुन नसक्दा नेपालीहरूले आफूलाई मनोवैज्ञानिक रूपमा अभिभावकविहीन महसुस गरिरहेका छन् । चौथो सर्त भनेको कानुनी राज्यको अवधारणालाई मन, वचन र कर्मले लागू गराउन खोज्नु हो । राज्यको कानुनलाई व्यक्तिगत लाभ र दलीय स्वार्थका लागि प्रयोग नगर्ने अठोट नगरेसम्म राज्य बलियो हुँदैन । कमजोर राज्यले राष्ट्र बचाउन सक्तैन ।"
वाम गठबन्धनको भड्कावपूर्ण बहस,"स्थानीय निर्वाचनले सबैभन्दा बढी बेचैन नेकपा एमालेलाई बनाएको छ । एमालेको मनोगत शक्ति विश्लेषणलाई स्थानीय चुनावले गलत साबित मात्र गरिदिएको छैन, आसन्न भविष्य पनि निकै सकसपूर्ण रहेको संकेत गरेको सहजै अनुमान गर्न सकिन्छ । एमालेको शक्तिबारे एमाले र सत्तारूढ दल कांग्रेसको विश्लेषण भ्रमात्मक थियो । एक हदसम्म कांग्रेसले ठीकठीकै सोचेर माओवादीसहितका सत्ता गठबन्धनमा रहेका दलहरूसँग आफूलाई सबैभन्दा बढी फाइदा हुने गरी चुनावी तालमेल गरेको थियो । माओवादी र माधव नेपाल समूह आफूलाई फाइदा गर्नेभन्दा बढी एमालेलाई हराउने गरी गठबन्धनमा नारिएका थिए । प्रदेश १ का १३७ तहमध्ये ९१ मा सत्तारूढ दलहरूबीच गठबन्धन भएका थिए, जहाँ माओवादीले जम्मा १२ तहमा जित्यो भने कांग्रेस ६९ तहमा जितेर पहिलो भयो । एमाले ४७ मा खुम्चियो । अघिल्लो निर्वाचनमा एमालेले ६७ र कांग्रेसले ५१ तहमा जितेका थिए । त्यही प्रदेशमा माधव समूहले जम्मा २ जना प्रमुख जित्यो । माओवादीले अघिल्लो निर्वाचनका तुलनामा ४ तहमा प्रमुख गुमायो भने एमालेले २० तहमा । जितजति सबै कांग्रेसको भागमा पर्यो । समग्रमा देशैभर यस्तै मात्र भएन कि, माओवादी बलियो भएको कर्णाली प्रदेशमा कांग्रेसले सत्ता गठबन्धनका बावजुद एमालेसँग मिलेर माओवादीलाई पराजित गर्न भरमग्दुर प्रयत्न गर्यो । त्यो प्रदेशमा माओवादी पराजित गर्न कांग्रेसको पुच्छर बन्दा एमालेलाई दोहोरो घाटा भयो । एमाले पहिलोबाट तेस्रोमा पुग्यो भने माओवादीलाई पहिलो हुनबाट रोकेर कांग्रेस पहिलो बन्न पुग्यो । यस्तो दृश्यले एमाले र माओवादीका दोस्रो तहका नेताहरूलाई भित्रभित्रै उकुसमुकुस बनाइदिएको उनीहरूको प्रारम्भिक प्रतिक्रियाबाट सहजै बुझ्न सकिन्छ । चुनावी परिणाम सबै सार्वजनिक भइनसक्दै एमाले उपमहासचिव पृथ्वी सुब्बा गुरुङले वाम एकताको विकल्प नभएको वकालत गरेका थिए । त्यसलगत्तै संसद्को रोस्ट्रममा उभिएर प्रचण्डले एमाले अध्यक्ष ओलीले विगतको गल्ती स्वीकार गरेमा एकता हुन सक्ने मात्र होइन कि एमालेका सबै नेताप्रति गहिरो भरोसा र विश्वास रहेको बताए । त्यसभन्दा अघि एमालेका केही नेताले प्रचण्डलाई भेटेर दुई दलबीच गठबन्धन गर्न तथा पार्टी एकतै गर्ने गरी पहल गर्न आग्रह गरेका थिए । तर संसद्को नीति तथा कार्यक्रममाथि टिप्पणी गर्न तीन घण्टा समय खर्च गर्दा पनि ओलीले वाम एकताबारेमा एक शब्द नबोलेको भन्दै प्रचण्डले चित्त दुखाए । प्रचण्डले आफूलाई एमाले र ओलीसँग मिल्न दबाब दिने शक्तिकेन्द्रले प्रधानमन्त्रीको अफर गरेको सार्वजनिक गर्न नपाउँदै माधव नेपालले समेत आफूलाई पनि अफर आएको अभिव्यक्ति दिए । लगत्तै एमालेका ओलीनिकट मानिने नेताहरूले प्रचण्डलाई प्रधानमन्त्री अफर गर्न के एमालेलाई बहुला कुकुरले टोकेको छ र ? भन्न भ्याए । एमाले उपमहासचिव गुरुङले भने पुनः वाम एकताको अनिवार्यता सविस्तार औंल्याएका छन् । गठबन्धन त भत्काउनैपर्ने देखियो नि ! कसरी भत्काउने भन्दा सबैलाई थाहा छ । समाजवादलाई आफ्नो गन्तव्य भनेका वामहरूलाई त्यहाँबाट तान्नुपर्छ । वाम गठबन्धन बनाउन नेतृत्वले प्रयास गर्नुपर्यो । त्यसैलाई पुष्टि गर्ने गरी एमाले सचिव पद्मा अर्यालले वाम तालमेल शुभेच्छुकहरूको चाहना हो, एमाले खुला छ भनेकी छन् । लगत्तै नेकपा (एकीकृत समाजवादी) का नेता झलनाथ खनालले समेत वाम एकता अनिवार्य रहेको बताएका छन् । मुलुकको आवश्यकतालाई हेर्ने हो भने वाम एकता आवश्यक हो । तर वामपन्थी आन्दोलनका आफूलाई मूल भन्ने नेताहरू जुन छन् नि, ती नेताहरू एकताको पक्षमा छैनन् । नेताहरूले एकताको आवश्यकता किन हो, यसको ऐतिहासिकता के हो भन्ने कुरा जहिलेसम्म बुझ्दैनन्, त्यति बेलासम्म वामपन्थी एकता सम्भव नै हुँदैन ।अघिल्लो पटक दुई पार्टीबीचको एकताका सूत्रधार एमाले उपाध्यक्ष विष्णु पौडेलले भने त्यसअघि नै अहिले कुनै पनि कोणबाट दुई पार्टीबीच गठबन्धन नहुने र आफू नहुने काममा नलाग्ने सार्वजनिक अभिव्यक्ति दिइसकेका छन् ।चुनावकै समयमा र चुनावलगत्तै सबैभन्दा पहिले स्पष्ट र मुखर रूपले सत्यानाशको बाटो नरोज्ने हो भने वाम एकताको विकल्प नभएको व्याख्या एमाले नेता घनश्याम भुसालले गरेका थिए । भुसालले त ओली माहात्म्य र ओली प्रयोग पूर्ण रूपमा असफल भएकाले उनी नेतृत्वबाट हट्नुपर्नेसम्मको अभिव्यक्ति दिँदै आएका छन् । त्यसो गरेबापत भुसालमाथि कथित अनुशासनको डन्डा लगाउन थालिएको छ । यो एमाले दुःखान्तको अलग्गै अध्याय हो ।खनालले भनेजस्तै, जबसम्म प्रचण्ड र ओली तयार हुँदैनन्, त्यो बेलासम्म दुई दलबीचको एकता सम्भव छैन । स्थानीय निर्वाचनको मौन अवधि सुरु हुनु दुई दिनअघि अनावश्यक रूपमा ६७ बुँदे अपिल सार्वजनिक गर्दै ओलीले एमाले पहिलो शक्ति बनेर सिंहदरबार फर्कने बताएका थिए । तर, निर्वाचनको परिणाम आउन थालेपछि भने ओली जनमतबारे मौन बसे । कतिसम्म भने, जेठ ८ मा राजधानीमा भएको एउटा सार्वजनिक कार्यक्रममा पुगेका ओली कवि र कविताबारे मात्र बोलेर फर्किएका थिए । त्यो बेलासम्म एमाले पराजित भएकामा ओलीको अहंकार पराजित भएको भन्ने भाष्य स्थापित भइसकेको थियो । त्यसको केही समयपछि लोकप्रिय मतमा एमाले नै पहिलो दल भएको र पार्टीमा अन्तर्घातका कारण हारेको निष्कर्षलाई ओलीले संसदीय दलको बैठकमा दोहोर्याएका थिए । सत्तापक्षले धाँधली गरेर पराजित भएको भाष्य निर्माण गर्न खोजे पनि ओली त्यसमा सफल हुन सकेनन् । अझ, उनले जनसंगठन प्रमुख तथा सदस्यहरूलाई शिक्षा दिँदै पार्टीलाई बाहिरबाट भन्दा भित्रैबाट जोगाउन मुस्किल रहेको निष्कर्ष दोहोर्याएर सत्तापक्षको धाँधलीको भाष्यलाई आफैं गलत गनगन मात्र रहेको पुष्टि गरे ।माओवादीभित्र प्रचण्डको मनले वाम एकताका लागि जोड गरिरहे पनि वस्तुगत अवस्था नदेखिएका कारण उनी ओलीविरोधी वर्तमान सत्तारूढ गठबन्धनकै निरन्तरताको स्थितिलाई नै बल दिइरहन बाध्य देखिएका छन् । तैपनि उनी वाम एकताका बारेमा बढी स्पष्ट देखिन्छन् । एमालेले, विशेष गरी ओलीले विगतमा गरेको संसद् विघटनको प्रयोग गलत भएको भन्दै आत्मालोचना गरेमा वाम एकता हुन सक्ने खुल्लमखुला बताउँदै आएका छन् । यसमा उनको आफ्नै कन्भिक्सन का बावजुद वाम एकता चाहने बाह्य मित्रहरूको वचनको मान राखिदिने निहितार्थ लुकेको छ । तर ओलीले भने एकताबारे बोल्नुभन्दा बाह्य मित्रहरूलाई प्रसन्न बनाउने गरी अभिव्यक्ति दिन सुरु गरेका छन् । त्यसको ज्वलन्त उदाहरण उनले तीन घण्टा लामो संसद् सम्बोधनका क्रममा सरकारले बीआरआई र चीनविरोधी क्रियाकलाप गरेको भन्दै दिएको लामो व्याख्यान हो । त्यसलाई अरू बढी व्याख्या गर्ने जिम्मा प्रदीप ज्ञवालीले लिनु संयोग मात्र पक्कै होइन । संसद् विघटन प्रकरणदेखि यता एमाले नीतिविहीनताको सिकार मात्र भएको छैन, तत्कालीन शक्ति सन्तुलनलाई आफ्नो अनुकूल बनाउने कार्यनीतिक दाउपेचमा पनि चुक्दै आएको छ । एमालेको नीतिहीनताको प्रस्थापनाका जग संवैधानिक, कानुनी र व्यावहारिक तथा राजनीतिक रूपले समेत गलत साबित भएको संसद् विघटनलाई सही ठहर्याउने जोरजुलुमदेखि सौराहा काण्ड नै हुन् । त्यसैलाई सिद्धान्त मानेपछि तत्कालीन कार्यनीति गलत दिशामा लतारिनु स्वाभाविकै भयो । ओलीका अघिल्तिर शतप्रतिशत बोनस पाएजसरी वाम एकता गर्ने र सत्तारूढ गठबन्धन विघटन गराइदिने अभूतपूर्व अवसरका रूपमा एमसीसी प्रकरण उपलब्ध थियो । तर उनको अहंले त्यो गुम्न पुग्यो । त्यसपछि पनि स्थानीय निर्वाचनको चालु राजनीतिको चुरो उद्देश्यमा यति साह्रो धक्का लाग्दा र सन्निकट चुनावमा नराम्रोसँग पछारिने अवस्था झलझली देखिँदा पनि नचेत्नु भनेको साँच्चिकै खुसीसाथ सत्यानाशको बाटो रोजेर दीर्घकालीन रूपले नै वाम आन्दोलनमाथि वज्र प्रहार गर्नु हो । यो तथ्यलाई बुझ्ने र आत्मसात् गर्नेबित्तिकै नेपालमा पुनः वाम आन्दोलनको पुनर्जागरणलाई कसैले रोक्न सक्तैन । यति बेला वाम एकताको आवाज राजनीतिक रोमान्सजस्तो अवश्य सुनिन्छ । यस्तो एकता हुन नदिन ओली र प्रचण्ड मात्र बाधक छैनन् । उनीहरूलाई बाधक बनाउन अजङ्गको बल, साधन र स्रोतको व्यापक परिचालन हुँदै आएको छ । त्यसको मुखर असर ओली र प्रचण्डको चारैतिर उपस्थित छ । धेरै हदसम्म स्वयं ओली र प्रचण्डले पनि त्यस्तो प्रस्थापनामा आआफ्नै तरिकाले उभिने मात्र होइन कि चट्टानी अडान राख्ने कसम खाएका समेत छन् । तर पनि उनीहरूका कसम र तामातुलसी भाकललाई नेपालको राजनीतिक धरातलले ठाडै वाहियात साबित गरिदिन्छ । त्यसलाई पद्मा अर्यालकै शब्दमा भन्दा, पहिले पनि वाम एकता आम जनता र कार्यकर्ताको दबाबले भएको हो, त्यो स्थितिमा अहिलेसम्म पनि कुनै बदलाव आएको छैन । झनै गैरवामपन्थी तुजुकले त्यसको आवश्यकता विगतको भन्दा अरू बढी रहेको ठहर्याइदिएको छ ।फेरि पनि, भारत, अमेरिका र पश्चिमासहितका शक्तिकेन्द्रलाई ओली र प्रचण्डले विगतदेखि हालसम्म पनि बन्दकोठाभित्र दिइरहेको प्रतिबद्धता के हुन्छ भन्ने प्रश्न त छँदै छ । त्यसै गरी अघिल्लो पटक वाम एकता हुँदा उत्ताउलिएर सी चिनफिङ विचारधाराको प्रशिक्षण दिने बेइजिङले विकास साझेदारका रूपमा ओली र प्रचण्डले भन्न सक्ने कुराको कुनै संकेत पनि दिएन । नेकपाको तीनवर्षे शासनकालका समयमा बेइजिङले किन नेपालको विकासमा कुनै योगदान गरेन ? अझ एमसीसी प्रकरणमा देखाएको उच्छृङ्खलताले गर्दा बाध्य भएर नेपालका राजनीतिक दलहरू अमेरिकाका पक्षमा उभिएको देखिने अवस्था बनाइदिएको विगतको तीतोपनाले सम्भावित वाम एकतामा पनि गम्भीर प्रश्न उठाउनेछ । यो भूराजनीतिक तथा सामरिक स्वार्थलाई किन पनि सबैभन्दा बढी गम्भीरतापूर्वक लिनुपर्ने आवश्यकता छ भने, यस्तै खेलाँचीका कारण श्रीलङ्का तन्नम अवस्थामा पुग्यो । पछिल्लो विश्वराजनीतिक घटनाक्रम, विशेष गरी युक्रेन संकटले उत्पन्न गरेको आर्थिक दुरवस्था नेपालमा पनि झेल्न सुरु भई नै सकेको छ । हाम्रा कथित क्रान्तिकारी शासकहरू कसरी सम्पत्ति सोहोर्ने भन्ने ध्याउन्नमा अन्धाधुन्ध र नाङ्गै प्रस्तुत भइरहेका छन्, खोजी गरिरहनै पर्दैन । उनीहरूलाई देशको राष्ट्रिय सङ्कटले समग्र देश र आम जनतालाई ऐतिहासिक एङ्जाइटी तिर धकेलेकामा पटक्कै मतलब छैन । यस्तो राष्ट्रियअन्तर्राष्ट्रिय परिदृश्यमा नेपालका मुख्य राजनीतिक खेलाडी ओली र प्रचण्डले लिने निर्णय तथा चाल्ने कदम केवल दुई पार्टीबीचको आन्तरिक विषय नबनेर राष्ट्रिय एजेन्डा बन्नेछ, र त्यसको मार वा फाइदा समग्र देशलाई पुग्ने निश्चित छ । नेपाल यति बेला विश्वराजनीतिक रङ्गमञ्चमा अमेरिकी पोल्टामा परेको छ । युक्रेन सङ्कटमा दक्षिण एसियाका समस्याग्रस्त र कमजोर देशहरू भुटान, मालदिभ्स र अफगानिस्तानसँगै आफूलाई उभ्याउनुमा नेपालले बहादुरी ठानेको छ । बेइजिङलाई बिच्काउने गरी अमेरिकी सहायक मन्त्रीको भ्रमण र तिब्बती शरणार्थीलाई चीनविरुद्ध उक्साउने गरी गरिएका क्रियाकलापका कारण नेपालको स्वतन्त्र विदेशनीति बहकिएको छ । भारतसँग बढिरहेको संसर्ग र चीनसँगको चिसोपनको व्यवहारलाई कसरी सम्हाल्ने भन्नेजस्ता एजेन्डा पनि वाम एकताको अन्तर्यमा पर्ने निश्चित छ । दुई वाम दलका लागि एकता जति आवश्यक छ, त्यसभन्दा कैयौं गुणा बढी खाँचो छ, केही लामो कालखण्डका लागि बाह्य शक्ति सन्तुलनलाई निरन्तरता दिन । वाम एकताको लड्डु खान मुख बाइरहँदा जनताको फेरि पनि पहिलेजस्तै स्वीकार्यता वा समर्थन प्राप्त होला कि स्थानीय चुनावमा काठमाडौं र धरानले देखाएजस्तै अवस्था बन्ला, विचारणीय छ । एमाले र माओवादीका एक थरी नेताहरूले समग्र देशको आर्थिकसामाजिक रूपान्तरणका लागि भन्दा इलेक्सन फियर का कारण आफू कसरी संसद्मा छिर्ने भन्ने चिन्ताबाट ग्रस्त भएर वाम एकताको दुन्दुभि बजाएका छन् । छिमेकको एक थरी शक्तिकेन्द्रले कसरी आफूअनुकूलको शक्ति निर्माण गरेर विश्व साम्राज्यवादको ढाल बनाउने भन्ने स्वार्थ बोकेको छ । अर्को थरी शक्ति कसरी वर्तमानको शक्ति सन्तुलनलाई अघि बढाएर भविष्यमा सहज खेलौना बन्न सक्ने कांग्रेसको हात माथि पार्ने भन्नेतिर केन्द्रित देखिन्छ । यिनै स्वार्थको गोटी बनेको छ, नेपालको वाम आन्दोलन र वाम एकताको नारा । कडेल एबीसी टेलिभिजनका अध्यक्ष तथा प्रधानसम्पादक हुन् ।"
आफ्नो कथा आफैं,"(सिलिगुडी)  दार्जिलिङ चिनाउने धेरै कृतिसँगै ऐतिहासिक दस्ताबेजका चाङ नै छन् । प्रायः कृृतिहरू विदेशीले लेखेका छन् । भारतीयले पनि लेखेका छन् । तर पर्याप्त मानिँदैन । तीन वर्षअघि दार्जिलिङको कथा समेटेर छुदेन काविमोले फातसुङ लेखे । उनले आख्यानमार्फत आफ्ना कथा आफैं भने । त्यसैको अंग्रेजी संस्करण आयो सङ अफ सोल । यसअघि दार्जिलिङले आफ्नो कथा आफैं लेखेको थिएन । भर्खरै एक रैथाने लेखकले दार्जिलिङ, अनि गोर्खाल्यान्ड आन्दोलनको कथा सुनाउने चेष्टा गरेका छन् । सिक्किमको नरबहादुर भण्डारी सरकारी कलेजका जीवविज्ञानका प्राडा सत्यदीप सिंह क्षत्रीले गोर्खाल्यान्ड डायरी मार्फत त्यहाँको कथा भनेका हुन् । दार्जिलिङकै लेखकले अंग्रेजी भाषामा आख्यानमार्फत आफ्नै कथा भनेको यो पहिलो पटक हो । मेरो डेब्यु नोबेल हो, सत्यदीपले सिलिगुडीमा भएको भेटमा भने, पहिलो पटकको लेखनबाटै सकारात्मक प्रतिक्रिया पाएको छु, म उत्साहित छु । उनका अनुसार गोर्खाल्यान्ड डायरी मूलतः गोर्खाल्यान्ड आन्दोलनमा प्रत्यक्ष प्रभावित ती पात्रहरूको कथा हो । जो एक मध्यमवर्गीय र अर्को तन्नम छ । सन् ८० को दशकदेखि चर्किएको आन्दोलनमा सयौंले ज्यान गुमाए । भौतिक क्षतिको लेखाजोखा नै छैन । चर्किदै, मत्थर हुँदै गर्ने आन्दोलनबाट सबैभन्दा बढी प्रभावित गरिखाने वर्ग हुन्छ । त्यही गरिखाने वर्गको पक्षधरता आख्यानमा छ, लेखक थप्छन्, हामीले नबोले उनीहरूको आवाज कसले सुन्ने ? सिलिगुडीको बुकआन्ट पब्लिकेसनले सालबारीमा उक्त कृतिबारे परिचर्चा कार्यक्रम पनि गर्यो । त्यही क्रममा गोर्खाल्यान्ड आन्दोलनका अगुवा तथा लेखक हर्क क्षत्रीले अनुभव साटे, जब आन्दोलन सुरु भयो, तबदेखि दार्जिलिङमा प्रजातन्त्रको हरण भयो । गोर्खाल्यान्ड आन्दोलनको इतिहासबारे नयाँ पुस्ता बेखबर भइरहेका बेला यो कृति ठूलो स्रोत हुने उनले जनाए । गोर्खाल्यान्ड आन्दोलन त भयो । तर, त्यो किन र कसरी भयो ? त्यो जान्न पनि यो पुस्तक प्रभावी छ, उनले भने । इतिहासका ज्ञाता डा सोनाम बी वाङगेलले फिक्सनमार्फत लेखकले दार्जिलिङ अनि गोर्खाल्यान्डको इतिहासलाई कथाको रूपमा बुनेर पठनीय बनाएको बताए । लेखकले आफ्नै कथा आफैं भनेका छन्, उनले भने ।"
जैपुनका सपेरा,"(काठमाडौं)  सपेराहरूको घर जल्यो । बिनको धुनमा नाच्ने साँपहरू जलेर धूवाँ हुँदै वायुमण्डलमा मिसिए । सपेराहरूको मुख्य आधार मुखिया हक्का पहलमान नै ढलेपछि जैपुन गाउँ पूरै शोकमा डुब्यो । त्यसपछि नै सपेराहरूले आफ्नो पुर्खाको इतिहास, चरम गरिबी, विभेद, शोषण र कुरूप राजनीतिलाई पुनःस्मरण गरेर सर्पको रूप धारण गरे । नाटक कथा कस्तूरी को मुख्य कथासार यही नै हो । गौशाला पिंगलास्थानको सत्यमोहन जोशी स्टुडियो थिएटरमा मञ्चन भइरहेको नाटकमा पश्चिम तराईका सपेरा जातिको कथा छ । आख्यानकार नयनराज पाण्डेको कथासंग्रह जियरा मा संग्रहित सर्पदंश लाई कथा कस्तूरी मा नाट्य रूपान्तरण गरिएको हो । नाटकको परिकल्पना तथा निर्देशन रंगकर्मी दिया मास्केले गरेकी छन् । एक्टर्स स्टुडियो र नेपाल फिल्म क्याम्पससँगको सहकार्यमा सञ्चालन आएको थिएटरका लागि यो पहिलो नाटक हो । सपेराहरूको मुख्य बस्ती जैपुन गाउँकी कस्तूरीको झलकसँगै बस्तीमा आगो लागेको सूत्रधारको कथनबाट नाटक अगाडि बढ्छ । बिन बजाउँदै साँप नचाएर जैपुनको पहिचानलाई जोगाएका हक्का पहलमान, उनकी छोरी कस्तूरी, त्यहाँका सपेराहरूको संघर्ष, गरिबी र राजनीतिक प्रणालीले गरेको शोषणको कथा नाटकले भन्छ । शासन प्रणालीले नै किनाराकृत पारेको उनीहरूको दुःखान्तलाई नाटकले कल्पना, यथार्थ र मिथकसँग गाँसेर सबिस्तार गरेको छ । सर्पदंश लाई कथा कस्तूरीसम्म ल्याइपुर्याउँदा नाट्य समूहले प्रतीकात्मक विम्ब तथा मिथकलाई प्रयोग गरी कथा बुझ्न सहज बनाएको छ । कस्तुरीजस्ता सपेराहरू समकालीन समय र चरित्रसँग लड्न सर्पकै रूपमा निकै भयानक रूपमा उदाएका छन् । चुनावी माहोलकै कारण जैपुन गाउँमा आगो लागेको हो भन्ने कुरा दर्शकले सुरुमै पत्ता लाउँछन् । चिन्तामणि पौडेलले सपेराहरूको ७ सय भोटले चुनाव जित्छन् । सपेराहरूको भोट आफूलाई नआएकै कारण पराजित भएकाले लालबाबु महतोले गाउँमा आगो लगाएको हल्ला फिँजिन्छ । त्यसैमा मृत्युवरण गरेका हक्का पहलमानको चरित्रलाई नाटकले बुझाउँछ । ५० वर्षका उनले साँप नचाएर नै आफ्नो मात्र होइन जैपुनवासीलाई पनि जीविकोपार्जन गर्ने बाटो देखाएका छन् । उनी भोटबापत सपेराहरूलाई १०१० वटा साँप दिने वचन दिएका चिन्तामणिको पक्षमा उभिएका छन् । नाटकले मणिवाला इच्छाधारी नागिनको कथा जोड्दै राजनीति र त्यसमा पिल्सिएका सपेराको वास्तविकतालाई उजागर गर्छ । बिन र साँपसँग जोडिएको पृष्ठभूमिलाई नाटकले छुट्याएको छैन । भोलाले कस्तूरीसँग विवाह प्रस्ताव राख्दा उनलाई बिन बजाएर साँप नचाउन लगाइन्छ । सपेरा जातिमा साँप नचाउने कला भए मात्रै जीविकोपार्जनमा क्षमतावान् मानिने पक्षलाई देखाउँछ । अर्कोतिर हक्काका दुई छोराहरू मजदुरीका लागि इन्डिया गएको प्रसंगले गरिबी र परम्परागत पेसाप्रति युवापुस्ताको निराशाको झलक दिन्छ । राणा प्रधानमन्त्री जंगबहादुरका पालामा सपेराहरूले युद्धमा दुस्मनको किल्लामा साँप छोडेर सहयोग गरेका थिए । पछि साँपले टोकाएर सिपाहीहरूको हत्या गरिएको संसारसमक्ष लुकाउन युद्धमा सामेल सपेराहरूको जिब्रो काटिए । सपेराको भूमि नै नेपालमा गाभिएको नाटकमा देखाइएको छ । नागराज वासुकिले उनका दुस्मन राजा जनमेजयसँग युद्धका लागि बिन बजाएरै सारा नागहरूलाई आह्वान गरेको कथनलाई जोड्दै साँप र सपेराहरूको सम्बन्धलाई अझ प्रस्ट पारेको छ । तराईकै लवज, गीतसंगीतले दर्शकलाई त्यो परिवेशमा पुर्याउँछ । सपेराहरूको कथा भन्ने सूत्रधारको प्रस्तुतिभन्दा पृष्ठभूमिको आवाज नै दर्शकका लाग प्रिय हुन सक्थ्यो भन्ने कतैकतै भान हुन्छ । एउटै पहिरन र एकै समयमा पात्रहरूले दर्शकहरूले थाहा नै नपाई परिवर्तन गर्ने चरित्रहरू, प्रयोग गर्ने प्रप्सहरूको शैली निकै सुन्दर देखिन्छन् । आख्यानकार पाण्डेकै भनाइअनुसार नाटकभित्र साँच्चै नै जैपुनका सपेराहरू भेटिन्छन् । निर्देशक मास्केले भने समग्र नाटक सपेरासहित मधेसको राजनीति, गरिबी र शोषणको कथा भएको धारणा राखेकी छन् । असार १९ सम्म मञ्चन हुने नाटकमा प्रभाव शाही ठकुरी, जीवन गौतम, आयुष्मा मगर, सन्देश बम, राजन पुरी, सन्तोषवीर सिंह, सृष्टि भट्टराई, यज्ञ राजवर, विशाल पुलामी, शिवदास गुरुङ र विकास खड्काले अभिनय गरेका छन् ।"
ब्युँतियो र्याप ब्याटल,"(काठमाडौं)  कोरोना महामारीपछि रअ बार्ज को र्याप ब्याटल समूह पुनः सक्रिय भएको छ । झन्डै एक दशकदेखि युवा पुस्ताबीच लोकप्रिय रअ बार्ज लाई प्रवेश रायमाझी नेतृत्वको टिमले ब्युँताउने जमर्को गरेको हो ।९० को दशकमा अमेरिकाबाट सुरुवात भएको मानिने हिपअप संगीतअन्तर्गतको रचनात्मक र रोमाञ्चक विधा र्याप ब्याटल लाई नयाँ पुस्ताले निकै रुचाएका छन् । रअ बार्ज लाई कोलिन राणालगायतको समूहले झन्डै एक दशकअघि स्थापित गरेका थिए । महामारीअघि यो समूहले राष्ट्रिय तथा अन्तर्राष्ट्रिय रूपमा र्याप ब्याटलका इभेन्टहरू गर्दै आएको थियो । हाल रायमाझीले नेतृत्व लिएपछि रअ बार्ज समूहले र्याप ब्याटललाई अगाडि बढाउन देशका मुख्य सहरहरूमा अडिसन लिइसकेको छ । र्याप ब्याटलले पछिल्लो अडिसन २०२२ फेब्रुअरीबाट सुरु गरेको थियो । रअ बार्जले ब्याटलका लागि डिजिटल अडिसन आवेदन आह्वानको छोटो समयमा नै ३ हजारभन्दा बढीको युवाहरूको सहभागिता रहेको संस्थापक राणाले बताए । उनका अनुसार समूहले छिट्टै नै ब्याटलका अडिसन र एलिमिनेसन राउन्ड सकेर लाइभ राउन्डका लागि टप ४० प्रतिस्पर्धी छान्दै छ । संगीत उद्यमी रायमाझीका अनुसार नेपालको मौलिक संस्कृतिमा लोकदोहोरी भनेजस्तै हिपअप म्युजिकमा खेलिने दोहोरीलाई र्याप ब्याटल भन्छन् । यो पनि निकै लोकदोहोरी रचनात्मक हुन्छ, उनले थपे, दुई व्यक्तिबीच हिपअप म्युजिकको विधामार्फत र्याप ब्याटल हुन्छ । सो क्रममा एकअर्काविरुद्धका भडाँस पोख्ने मात्र नभई देशको सिस्टम, राजनीतिक विकृति, सामाजिक विषय वा विकृतिलगायतमा एकअर्काले गतिलो प्रहार गरी र्याप गराइन्छ । यसको उद्देश्य नेपाली म्युजिक र हिपअपलाई फ्युजन गरेर लैजानु भएको रायमाझीले बताए । उनले भने, नेपाली म्युजिकलाई विभिन्न देशसम्मै पुर्याउने हो । र्याप ब्याटललाई शो मात्र सीमित नगरी यसको माध्यमबाट युवा पुस्तालाई ज्ञान बाँड्नपर्ने उनको धारणा छ । एउटा र्यापरले र्याप गाएरै जीवन निर्वाह गर्न सक्ने अवस्था बनाउनु नै रअ बार्ज को ध्येय रहेको उनले सुनाए ।"
जग्गा वर्गीकरण नहुँदा कारोबार रोकियो,"(काठमाडौं)  जग्गाको वर्गीकरण र सिफारिससम्बन्धी सरकारको नयाँ निर्देशनले कित्ताकाट गरेर हुने कारोबार ठप्प भएको छ । नयाँ निर्देशनअनुसार जग्गाको वर्गीकरण भइनसकेको र स्थानीय भूउपयोग परिषद्ले काम सुरु नगरेकाले कित्ताकाटमार्फत हुने कारोबार सोमबारदेखि ठप्प बनेको हो । सरकारले गत साता जारी गरेको भूउपयोगसम्बन्धी निर्देशनमा हरेक पालिकाले आफ्नो क्षेत्रभित्र रहेको जग्गालाई कृषि, गैरकृषि, औद्योगिकलगायत १० प्रकारमा वर्गीकरण गर्नुपर्नेछ । ती जग्गा कारोबारका लागि सम्बन्धित स्थानीय भूउपयोग परिषद् (स्थानीय कार्यपालिका) को सिफारिस पनि आवश्यक पर्छ । यसअघि यस्तो व्यवस्था थिएन । स्थानीय निकाय (वडा कार्यालय) को सिफारिसका आधारमा जग्गाको कारोबार गर्न पाइन्थ्यो । जग्गा वर्गीकरणका लागि समय लाग्ने भएकाले आगामी ६ महिनाभित्र आफ्नो सिमानाभित्र रहेको जग्गालाई कम्तीमा कृषि र गैरकृषि गरी वर्गीकरण गर्नुपर्ने र दीर्घकालमा नियमावलीमा तोकिएबमोजिम विभिन्न १० प्रकारमा वर्गीकरण गर्नुपर्ने निर्देशन सरकारले स्थानीय भूउपयोग परिषद्लाई दिएको छ । जग्गाको वर्गीकरण नहुँदासम्म (आगामी ६ महिनासम्म) कित्ताकाट गरेर हुने जग्गाको कारोबारमा स्थानीय भूउपयोग परिषद्ले स्पष्ट रूपमा सम्बद्ध जग्गा कृषि वा गैरकृषि हो भनेर सिफारिस गर्नुपर्ने व्यवस्था सरकारले गरेको छ । तर ०७६ सालमा भूउपयोग ऐन जारी भए पनि कार्यान्वयनका लागि गत साता मात्र निर्देशन जारी भएको छ । भर्खर मात्र स्थानीय तहको निर्वाचन सम्पन्न भएकाले हरेक तहमा स्थानीय भूउपयोग परिषद्ले काम सुरु गर्न पाएको छैन । सरकारको निर्देशनअनुसार मालपोत कार्यालयले जग्गाको वर्गीकरणसहितको सिफारिस माग्ने र स्थानीय भूउपयोग परिषद्ले सिफारिस नदिँदा सेवाग्राही मर्कामा परेका हुन् । भूमि उपयोगसम्बन्धी आफ्नो कार्यपालिकाले कुनै कार्य नगरेको काठमाडौं महानगरपालिकाका सूचना अधिकारी वसन्त आचार्यले बताए । अहिलेसम्म भूमिसम्बन्धी समिति गठन गर्ने तथा सिफारिस गर्ने कुनै काम गरिएको छैन, उनले भने । कार्यपालिका भर्खर गठन भएकाले अरू समिति गठन गरी काम गर्न सुरु भइनसकेको चन्द्रागिरि नगरपालिकाका पूर्वाधार शाखाका इन्जिनियर रवीन्द्र रिजालको भनाइ छ । पहिला पनि प्लटिङसम्बन्धी मात्र थियो, त्यसकै मापदण्ड बनाई सिफारिस हुन्थ्यो, उनले भने, यसपालि नयाँ निर्देशन आयो, कार्यपालिकासमेत भर्खर गठन भएकाले अन्य केही काम भएको छैन ।हाललाई स्थानीय भूउपयोग परिषद्ले कृषि क्षेत्र वा गैरकृषि क्षेत्र छुट्याई सिफारिस गरेको खण्डमा ऋण पाइने भूमि मन्त्रालयका प्रवक्ता जनकराज जोशीले बताए । स्थानीय भूउपयोग परिषद् अर्थात् स्थानीय तहको कार्यपालिकाले निर्णय गरेर सिफारिस गर्नुपर्छ, उनले भने, कार्यपालिकाबाट सिफारिस भएपछि ऋण पनि पाइन्छ, कित्ताकाट गर्न नि पाइन्छ । तर कित्ताकाट नभई कारोबार हुने जग्गाको हकमा नयाँ व्यवस्था लागू नहुने उनले प्रस्ट्याए । भूमिको वर्गीकरणका लागि नियमावलीले तोकिदिएको ६ महिनासम्म आफ्नो सीमाभित्र रहेका जग्गाको कारोबारका लागि स्थानीय कार्यपालिका परिषद्ले आफ्नै लेटर प्याड मा सिफारिस गरेका आधारमा मालपोत कार्यालयले जग्गा रोक्का गर्ने भएकाले बैंक तथा वित्तीय संस्थाबाट ऋण लिन पनि बाधा नहुने जोशीको दाबी छ । भूमिको वर्गीकरण सकिएपछि जग्गाको वर्गीकरणका आधारमा मात्र मालपोतले रोक्का गर्छ । यद्यपि अबको ६ महिना (जग्गाको वर्गीकरण नसक्दासम्म) सम्मका लागि स्थानीय कार्यपालिकाको सिफारिसका आधारमा जग्गा रोक्का राख्न समस्या नहुने उनको भनाइ छ । जग्गा वर्गीकरण भइसकेपछि (आगामी ६ महिनापछि) स्थानीय कार्यपालिकाको सिफारिसका आधारमा काम गर्न जग्गाको कारोबार गर्न नपाइने व्यवस्था नियमावलीमा छ । तोकिएको समयमा पनि नियमावलीअनुसार जग्गाको वर्गीकरण पूरा भएन भने उक्त स्थानीय तहमा ऋण र कित्ताकाट दुवै रोकिन्छ, उनले भने । पर्याप्त तयारी र प्रचारप्रसारबिना जारी गरिएको उक्त नीतिले सबैतिर अन्योल बढाएको सेवाग्राहीको गुनासो छ । यसको प्रत्यक्ष असर राजस्व संकलनमा परेको छ । ग्राहकले बैंक तथा वित्तीय संस्थाबाट जग्गा धितो राखेर ऋण लिन पनि पाएका छैनन् । मालपोत कार्यालयले मन्त्रालयको निर्देशन भन्दै जग्गा रोक्काको काम नगरेपछि बैंक तथा वित्तीय संस्थाले जग्गा धितोमा कर्जा दिन पाएका छैनन् । यसले जग्गाको कारोबारमा कमी आएको छ । यससँगै राजस्वमा पनि कमी आउने जानकारहरू बताउँछन् । नयाँ नियमावलीमा तोकिएको भन्दा कम क्षेत्रफलमा जग्गाको कित्ताकाट गर्न पाइने छैन । जग्गालाई पनि कृषि र गैरकृषि गरी वर्गीकरण गर्नुपर्नेछ । भूमि व्यवस्था सहकारी तथा गरिबी निवारण मन्त्रालयले मन्त्रिपरिषद्को निर्णयअनुसार राष्ट्रिय भूमि आयोग, भूमि व्यवस्थापन तथा अभिलेख विभाग र नापी विभागलाई पत्राचार गर्दै चार किल्ला खुलाई कृषि क्षेत्र नतोकेसम्म जग्गाको कारोबार नगर्न निर्देशन दिएको छ ।खेतीयोग्य जग्गा वा गैरकृषि क्षेत्र निर्धारण गर्ने प्रयोजनका लागि स्थानीय भूउपयोग परिषद्ले भूउपयोग ऐन ०७६ र भूउपयोग नियमावली ०७९ ले तोकेको मापदण्डका आधारमा कृषि क्षेत्र र गैरकृषि क्षेत्र वर्गीकरण गर्नुपर्नेछ, मन्त्रालयको निर्देशनमा भनिएको छ, सोही निर्णयबमोजिम मात्र पालिकाले कित्ताकाट प्रयोजनका लागि सिफारिस गर्नुपर्नेछ । उल्लिखित निर्देशनलाई देखाउँदै सोमबार र मंगलबार मालपोत कार्यालयले जग्गा रोक्का गर्न नमानेको बैंक तथा वित्तीय संस्थाले जनाएका छन् । सोमबारदेखि मालपोत कार्यालयले जग्गाको रोक्काको काम गर्न मानेका छैनन् भन्ने कुरो आएको छ, प्रभु बैंकका प्रमुख कार्यकारी अधिकृत अशोक शेरचनले भने, एकदुई दिनमा समस्या सुल्झिएला । व्यक्ति, फार्म कम्पनी वा संस्थाले जुनसुकै प्रकारका लिखतबाट जग्गाको खण्डीकरण गरी हक हस्तान्तरण गर्ने गरी लिखत पास गर्न आए स्थानीय भूउपयोग परिषद्ले निर्णय गरेबमोजिम स्थानीय तहबाट सिफारिस भई आए खेतीयोग्य जग्गा (कृषि क्षेत्र) भए भूउपयोग नियमावली ०७९ को नियम १२ को उपनियम १ अनुसार र गैरकृषि क्षेत्र भएको भए सोही नियमावलीमा तोकिएबमोजिमको क्षेत्रफलभन्दा कम नहुने गरी कित्ताकाट गर्नुपर्नेछ ।"
डेढ वर्षयताकै न्यून बिन्दुमा नेप्से,"(काठमाडौं)  सेयर बजार परिसूचक नेप्से डेढ वर्षयताकै तल्लो बिन्दुमा झरेको छ । डेढ वर्षपछि मंगलबार नेप्से परिसूचक दुई हजारमुनि झरेको हो । यस दिन कारोबार बन्द हुँदा नेप्से १९९६ अंकमा कायम भएको छ । यो अंक ०७७ पुस ६ यताकै न्यून हो । त्यतिबेला बजार बढ्दो अवस्थामा थियो । ०७८ भदौ २ मा नेप्सेले उच्च ३१९८ अंकको रेकर्ड कायम गरेको थियो । मंगलबार थप ३६ अंक घटेसँगै उच्च अंकबाट नेप्से ३७ प्रतिशतले घटिसकेको छ । सेयर बजारको अंक मात्रै होइन, कारोबार रकम पनि निकै खुम्चिएको छ । ०७८ भदौमा १८ अर्ब हाराहारी कारोबार हुने गरेकामा हाल डेढ अर्ब हाराहारीमा खुम्चिएको छ । मंगलबार जम्मा १ अर्ब १८ करोडको कारोबार भयो । १० महिनामा बजारको पुँजीकरण १६ खर्ब २४ अर्ब रुपैयाँ घटेको छ । ०७८ भदौ २ मा सेयर बजारको कुल पुँजीकरण (सूचीकृत सम्पूर्ण धितोपत्रको बजार मूल्य) ४४ खर्ब ६८ अर्ब रुपैयाँ रहेकामा हाल यो २८ खर्ब ४४ अर्बमा खुम्चिएको छ । पछिल्लो समय बैंकिङ प्रणालीमा देखिएको लगानीयोग्य रकमको चरम अभाव, उच्च ब्याजदर र लगानीकर्ताले असार मसान्तभित्र सेयर धितोको कर्जा ४१२ करोडको सीमाभित्र झार्नुपर्ने बाध्यताका कारण बजार घटेको जानकार बताउँछन् । ४१२ करोडको सीमा हटाउनुपर्ने भन्दै अनेक नाममा खोलिएका लगानीकर्ताका आधा दर्जन संगठन अहिले विरोध प्रदर्शनमा उत्रिएका छन् । तर उतारचढाव नै सेयर बजारको सुन्दर पक्ष रहेको राष्ट्र बैंकका पूर्वकार्यकारी निर्देशक गोपालप्रसाद भट्ट बताउँछन् । सेयर कर्जा वा अन्य विभिन्न प्रकारका कर्जामा केलाई प्राथमिकता दिने, केलाई निरुत्साहित गर्नेजस्ता विषय नितान्त राष्ट्र बैंकको क्षेत्राधिकार भएकाले यसमा अनावश्यक माग राख्न नहुने उनको भनाइ छ । बैंकमा भएको जनताको पैसा हो, नियामक राष्ट्र बैंकलाई त्यो पैसा कुनकुन क्षेत्रमा परिचालनका लागि प्रोत्साहन दिने वा नदिने भन्ने अधिकार हुन्छ, उनले भने, राष्ट्र बैंकले समग्र देशको वित्तीय अवस्था हेर्नुपर्छ, वित्तीय आवश्यकता र औचित्यका आधारमा कर्जा परिचालन गरिन्छ, कसैले सेयर धितोमा यति ऋण पाउनैपर्छ भन्दैमा छुट दिनुहुँदैन । तर लगानीकर्ता भने ४१२ करोडको सीमा घातक भएकाले यसलाई सच्याउनुपर्ने बताउँछन् । बजार घट्नुको मुख्य कारण नै ४१२ करोडको नीति रहेको सेयर लगानीकर्ता संघ नेपालका उपाध्यक्ष ताराप्रसाद फुलेलको भनाइ छ । सबै लगानीकर्ताको संरक्षण गर्नु राज्यको दायित्व हो । तर यहाँ सेयर लगानीकर्तालाई बैंकबाट योभन्दा बढी ऋण लिन नपाउने भनेर नीति बनाइनु गलत हो, उनले भने । ठूला लगानीकर्ताले सीमाभित्र आफ्नो कर्जा झार्न खोज्दा समग्र बजार नराम्ररी प्रभावित भएको उनले बताए । लगानीयोग्य रकम अभाव हुँदा र ब्याजदर बढ्दा सेयर बजार घट्ने स्वाभाविक प्रक्रिया हो । २ वर्षअघिसम्म व्यक्तिगत मुद्दतीमा ८ प्रतिशतसम्म ब्याज दिएका बैंकले हाल ११०३ दिने गरेका छन् । यसले स्वाभाविक रूपमा ऋणको ब्याज पनि बढ्न गयो । ब्याजदर उच्च हुँदा रकम मुद्दतीमा जम्मा हुने र ब्याज महँगो पर्ने भएकाले ऋण लिएर लगानी गर्न चाहने पनि निरुत्साहित हुन्छन् । विभिन्न कारणले हुने जोखिम लिन लगानीकर्ता तयार हुनुपर्ने भट्ट बताउँछन् । बजार उतारचढाव भइरहन्छ, जोखिम पनि हुन्छ भन्ने सामान्य कुरा लगानीकर्ताले मनन गर्न नसकेको उनको भनाइ छ । एउटा लगानीकर्ताले बजारको ब्याजदर, तरलता जस्ता सम्भावित चुनौतीपूर्ण अवस्था केलाएर लगानी गर्ने हो । लगानीपछि नाफा वा जोखिम दुवैको भागीदार हुनुपर्छ, भट्टले भने, परिसूचक घट्दा विरोधमा उत्रिने, बढ्दा आँखा चिम्लिने काम बन्द हुनुपर्छ ।लगानीकर्ता भने बजारलाई सीमित व्यक्तिले हचुवापूर्ण निर्णय गरी नियन्त्रण गर्न खोजेको आरोप लगाउँछन् । बजारलाई सबैले स्वतन्त्र छाड्नुपर्नेमा अनेक नीति ल्याएर असर पार्ने काम गरिएको फुलेलको भनाइ छ । बैंकले ऋण दिन सक्ने, नसक्ने वा ब्याजदर आफ्नो ठाउँमा छ । तर नीति नै बनाएर ऋणको सीमा तोकिएपछि बढी ऋण लिएकाले पनि बेच्नुपर्ने अप्ठ्यारो अवस्था आयो, यो कुनै पनि हालतमा सान्दर्भिक छैन, उनले भने । राष्ट्र बैंकको नीतिकै कारण लगानीयोग्य रकमको अभाव भएको उनको दाबी छ । विभिन्न रेसियो तथा उपकरणमार्फत राष्ट्र बैंकले नै लगानीयोग्य रकम साँघुरो बनाएको छ, फुलेलले भने ।"
अब ब्रोकरले कारोबार प्रणाली आफैं बनाउनुपर्ने,"(काठमाडौं)  अनलाइन सेयर कारोबारमा लगानीकर्ताको खरिदबिक्री आदेश नेपाल स्टक एक्सचेन्ज (नेप्से) को मुख्य कारोबार प्रणालीमा जोड्ने ट्रेड म्यानेजमेन्ट सिस्टम (टीएमएस) ब्रोकरले आफैं बनाउनुपर्ने व्यवस्था असार १ देखि लागू हुने भएको छ । टीएमएससम्बन्धी नयाँ व्यवस्था कार्यान्वयनका लागि नेप्से सञ्चालक समितिले स्वीकृत गरेसँगै उक्त व्यवस्था लागु हुने भएको हो । नेप्से सञ्चालक समिति बैठकले सोमबार टीएमएससम्बन्धी व्यवस्था लागू गर्ने निर्णय गरेको स्रोतले बताएको छ । बैठकमा टीएमएससम्बन्धी विनियमावलीमा भएको व्यवस्थामा केही कानुनी भाषा मिलाएर लागू गर्ने निर्णय भएको छ, स्रोतले भन्यो, सम्भवतः मंगलबारसम्म कार्यविधिमा केही कानुनी भाषा मिलाइसक्ने र बुधबार (असार १) देखि लागू गर्ने तयारी छ । गत वैशाखमा धितोपत्र बोर्डले धितोपत्र कारोबार सञ्चालन विनियमावली २०७५ को संशोधित व्यवस्था पारित गरेर आवश्यक कार्यविधि निर्माण गरेर लागु गर्न नेप्सेलाई निर्देशन दिएको थियो । सोही निर्देशनअनुसार नेप्सेले कार्यविधि निर्माण गरेको थियो । त्यही कार्यविधि सोमबार बिहान नेप्से सञ्चालक समितिको बैठकबाट पारित भएको हो । कार्यविधि पारित भएसँगै असारदेखि टीएमएससम्बन्धी नयाँ व्यवस्था लागू हुनेछ । यसअनुसार ब्रोकरले आफैं आफ्नो कारोबार प्रणाली निर्माण तथा व्यवस्थापन गर्नुपर्नेछ । उनीहरूले आफैं निर्माण नगरेर आउटसोर्सिङ पनि गर्न सक्छन् । तर, त्यसो गर्दा पनि अहिलेको जस्तो सामूहिक रूपमा व्यवस्थापन गर्न पाउने छैनन् । आउटसोर्सिङ गर्दा पनि कारोबार प्रणाली सञ्चालन तथा व्यवस्थापन गर्ने निकाय फरकफरक हुनुपर्नेछ । एउटै सेवा प्रदायक (भेन्डर) मार्फत आउटसोर्सिङ गर्दा पनि हरेक ब्रोकरका लागि फरकफरक कर्मचारीले कारोबार प्रणाली व्यवस्थापन गर्नुपर्ने व्यवस्था विनियमावलीमा छ । हाल ब्रोकरहरूले वाइको प्रालिमार्फत टीएमएस सिस्टम सामूहिक रूपमा व्यवस्थापन गर्दै आएका छन् । त्यो व्यवस्थापनका लागि वाइकोले निश्चित कर्मचारी छुट्याइदिएको छ । ती कर्मचारीमार्फत ५० वटै ब्रोकरको कारोबार प्रणाली व्यवस्थापन हुँदै आएको छ । टीएमएससम्बन्धी नीतिगत व्यवस्था लागू भएपछि एउटा व्यक्ति (कर्मचारी) ले एकभन्दा बढी ब्रोकरको कारोबार प्रणालीमा हेर्न नपाउने स्रोतले बताएको छ । नेप्सेले तयार पारेको कार्यविधिमा पनि ब्रोकर आफैंले सूचना प्रविधिको जनशक्ति व्यवस्था गर्नुपर्नेछ, नेप्सेले तयार पारेको कार्यविधिमा भनिएको छ, जसमा सिस्टम एन्ड नेटर्वक एडमिनिस्ट्रेसनडाटाबेस एडमिनिस्ट्रेसन र एक जना सहायक कर्मचारीको व्यवस्था गर्नुपर्नेछ ।हाल ब्रोकरहरूलाई नेप्सेले निःशुल्क रूपमा कारोबार प्रणाली (सफ्टवेयर) प्रदान गरिरहेको छ । त्यो सञ्चालनका लागि ब्रोकरहरूले हार्डवेयर जडान गरेर कारोबार प्रणाली निर्माण गरेका छन् । टीएमएससम्बन्धी नीतिगत व्यवस्था लागू भएपछि हाल नेप्सेबाट निःशुल्क रूपमा पाइरहेको सफ्टवेयरको पनि ब्रोकरले शुल्क तिर्नुपर्नेछ । ब्रोकरहरूले आफैं सिस्टम निर्माण गर्ने वा शुल्क तिरेर नेप्सेको सफ्टवेयर प्रयोग गर्ने वा अर्को भेन्डरमार्फत व्यवस्थापन गर्ने तीनवटै विकल्प उपलब्ध हुने बताइएको छ । असारदेखि नेप्सेको सिस्टम प्रयोग गर्ने ब्रोकरहरूले पनि तोकिएअनुसारको शुल्क भुक्तानी गरी एक महिनाभित्र सेवाका लागि नेप्सेसँग सम्झौता गर्नुपर्ने प्रावधान विनियमावलीमा छ । नेपालका ब्रोकरहरूले सेयर कारोबारका लागि नेप्सेबाट र राफसाफका लागि सीडीएसबाट लाइसेन्स पाएका छन् । यसकारण अहिले उनीहरूले दोहोरो भूमिका निर्वाह गरिरहेका छन् । अब उनीहरूले निर्माण गर्ने कारोबार प्रणालीमा ट्रेडिङ, क्लियरिङ र जोखिम व्यवस्थापन गरी तीन प्रकारका विशेषता हुनुपर्नेछ । यो कारोबार प्रणाली निर्माणका लागि हरेक ब्रोकरले सफ्टवेयर तथा हार्डवेयर निर्माणका लागि कम्तीमा एकदेखि सवा एक करोड रुपैयाँ आवश्यक पर्ने जानकारहरू बताउँछन् ।टीएमएस र त्यससँगै एप्लिकेसन प्रोग्रामिङ इन्टरफेस (एपीआई) नीति जारी भएपछि हरेक ब्रोकरले छुट्टाछुट्टै डाटा सेन्टर राख्नुपर्ने व्यवस्था लागू हुने नेप्से स्रोतले बताएको छ । हाल ब्रोकरहरूले वाइको प्रालिमार्फत डाटा सेन्टर व्यवस्थापन गरिरहेका छन् । वाइकोले ५० वटा ब्रोकरलाई दुई समूहमा विभाजन गरेर सामूहिक रूपमा डाटा सेन्टर व्यवस्थापन गर्दै आएको छ । अब ब्रोकरले नेप्सेले सञ्चालनमा ल्याएको कारोबार व्यवस्थापन प्रणाली वा आफैंले छुट्टै कारोबार व्यवस्थापन प्रणाली स्थापना गरी प्रयोगमा ल्याउन सक्ने व्यवस्था छ । कारोबार व्यवस्थापन प्रणाली एक दिनमा कम्तीमा ५ लाख आदेशको व्यवस्थापन गर्ने क्षमता रहेको हुनुपर्नेछ, विनियमावलीमा भनिएको छ, यस्तो कारोबार व्यवस्थापन प्रणालीको क्षमता आवश्यकताअनुसार वृद्धि गर्न सकिने हुनुपर्नेछ ।स्वदेशी वा विदेशी राष्ट्रियस्तरको कम्तीमा कुनै एउटा स्टक एक्सचेन्जमा आबद्ध र कम्तीमा १० वटा कारोबार सदस्य वा स्टक ब्रोकरले कारोबार व्यवस्थापन प्रणाली प्रयोग गरिरहेको हुनुपर्नेछ । यसअघि नेप्सेले संशोधन गरेर स्वीकृतिका लागि पठाएको प्रस्तावित विनियमावलीमा कम्तीमा कुनै ३ वटा स्टक एक्सचेन्जमा प्रयोग भइरहेको स्वदेशी वा विदेशी राष्ट्रियस्तरको हुनुपर्ने व्यवस्था थियो । कारोबार व्यवस्थापन प्रणाली (टीएमएस) विकासकर्ता कम्पनी कम्तीमा ५ वर्षको अनुभव भएको र उक्त कम्पनीको ३ वर्षको औसत वार्षिक कारोबार कम्तीमा ७ करोड रहेको हुनुपर्नेछ, विनियमावलीमा भनिएको छ, प्रस्तावित विनियमावलीमा ३ वर्षको औसत कारोबार कम्तीमा ३० करोड रहेको हुनुपर्ने व्यवस्था थियो ।"
भारतले गहुँ रोकेर मैदा पठाउँदा स्थानीय उद्योग संकटमा,"(विराटनगर)  भारतले गहुँ निकासीमा रोक लगाएर मैदा निकासी खुला गर्दा स्वदेशी मैदा उद्योग जोखिममा परेका छन् । विराटनगर भन्सारका अनुसार जेठदेखि जोगबनी नाकाबाट गहुँ आयात बन्द भएर मैदा आयात सुरु भएको छ । यस नाकाबाट चालु आर्थिक वर्षको १० महिनामा ३२ करोड ७७ लाख ९० हजार मूल्यको करिब एक लाख क्विन्टल गहुँ आयात भएको भन्सारको तथ्यांक छ । यसअघि गहुँ मात्र आयात हुन्थ्यो । मुलुकमा ३६ वटा मैदा उद्योग सञ्चालनमा छन् । तिनले वार्षिक ६ लाख ५० हजार टन मैदा उत्पादन गर्दै आएका छन् ।जेठभरमा कति मैदा आयो, तथ्यांक आइनसकेको भन्सारका सूचना अधिकारी रामचन्द्र ढुंगानाले बताए । यसअघि मैदाको चोरी पैठारी हुन्थ्यो, उनले भने । भारतले गहुँमा रोक लगाएर मैदा निकासी खुला गर्दा यहाँका मैदा उद्योग बन्दको संघारमा पुगेको मैदा उत्पादन संघका महासचिव राधेश्याम अग्रवालको भनाइ छ । स्थानीय उत्पादनभन्दा भारतबाट आयात हुने मैदा सस्तो पर्छ । यही कारण यहाँका उद्योग बन्दको संघारमा पुगेका हुन् । गहुँ आयात गर्दा भन्सार महसुल ५ प्रतिशत छ । मैदा आयात गर्दा भने १० प्रतिशत भन्सार महसुल लाग्छ । तर पनि स्थानीय उत्पादनको तुलनामा भारतीय मैदा सस्तो पर्छ । स्थानीय मैदा उद्योगको वार्षिक उत्पादन क्षमता १६ लाख टन छ । तर गहुँ अभावले वार्षिक सरदर ६ लाख ५० हजार टन मात्रै उत्पादन गर्दै आएको छ । भारतले गहुँमा रोक लगाएर मैदा आयात खुला गर्दा यसपालि त्यति पनि उत्पादन हुने स्थिति छैन, अग्रवालले भने । मुलुकमा स्थानीय उत्पादन करिब सवा लाख टन गहुँ मौज्दात छ । त्यो गहुँले यहाँका ३६ वटा उद्योगलाई बढीमा एक महिना धान्छ । भारतले गहुँ आयात बन्द गरेको छ । मौज्दात गहुँ सकिएपछि सबै मैदा उद्योग बन्द हुने स्थिति छ, उनले भने । भारतले निकासीमा रोक लगाएपछि गहुँ अभावमा स्वदेशी उद्योगले अहिले नै उत्पादन घटाएका छन् । स्थानीय उत्पादनले यहाँका मैदा उद्योग बढीमा दुई महिना मात्र चल्छन् । बाँकी १० महिना भारतीय गहुँमा निर्भर हुँदै आएको गौमती फुड्सका सञ्चालक हरिवंश राठीले बताए । बजारमा केही सस्तोमा पाइने भारतीय मैदाका कारण स्थानीय उत्पादनको माग छैन, उनले भने, कम परिमाणमा उत्पादित मैदा पनि गोदाममै थन्किने अवस्था छ । गत वर्ष भारतबाट ६ अर्ब ९० करोड ७२ लाख ९० हजार मूल्य बराबरको ३ लाख ३५ हजार ९ सय ३२ टन गहुँ आयात भएको भन्सार विभागको तथ्यांक छ । जोगबनी नाकाबाट मात्र गत वर्ष २ अर्ब २० करोड मूल्य बराबरको ७ हजार ८ सय टन गहुँ आएको थियो । भारतले गहुँ निकासीमा रोक लगाएर मैदा निकासी खुला गर्दा स्थानीय मैदा मिल बन्द गर्नुको विकल्प नरहेको मोरङ व्यापार संघका उपाध्यक्ष तथा विशाल मैदा मिलका सञ्चालक विकास वेगवानीको भनाइ छ । सरकारले मैदा आयातमा रोक लगाएर गहुँ आयात खुला गर्न पहल नगरे मुलुकका सबै मैदा उद्योग बन्द हुने उनले बताए ।यसअघि पनि भारतले गहुँ निकासीमा केही समय रोक लगाएर नेपाललगायतका छिमेकी मुलुकलाई कोटा प्रणाली लागू गरेको थियो ।"
वाइफाईनेपालको सेवा आरम्भ,काठमाडौं (कास) नयाँ इन्टरनेट सेवा प्रदायक कम्पनी वाइफाईनेपालले आफ्नो सेवा सुरु गरेको छ । बजारमा सबैभन्दा सस्तो इन्टरनेट प्याकेजसहित बुधबारदेखि सेवा सञ्चालनमा ल्याइएको कम्पनीको दाबी छ । वाइफाईनेपालले अहिले ३० र ५० एमबीपीएस गतिको इन्टरनेट प्याकेज उपलब्ध गराउन थालेको छ । तत्काललाई काठमाडौं उपत्यकामा उपलब्ध कम्पनीको सेवा क्रमशः चरणबद्ध रूपमा देशभर विस्तार गर्ने योजना रहेको कम्पनीले जनाएको छ । वार्षिक प्याकेज लिने ग्राहकले चार हजार रुपैयाँमा ३० एमबीपीएस र पाँच हजार रुपैयाँमा ५० एमबीपीएस गतिको इन्टरनेट पाउनेछन् । यो शुल्क बजारका अन्यभन्दा सस्तो रहेको कम्पनीको दाबी छ ।
बजाज पाँचको पञ्च विजेता अधिकारी,"काठमाडौं (कास) नेपालमा बजाज मोटरसाइकलको आधिकारिक वितरक हंसराज हुलासचन्द एन्ड कम्पनीले बजाज पाँचको पञ्च योजनाको विजेता घोषणा गरेको छ । कम्पनीले नयाँ वर्ष २०७९ को अवसरमा ग्राहकका यस्तो योजना ल्याएको थियो । बम्पर पुरस्कारबापत उर्लाबारी, मोरङकी तुलसादेवी अधिकारीले नगद १० लाख जितेकी छन् । उनले उर्लाबारीस्थित गणेश ट्रेडलिंकबाट मोटरसाइकल किनेकी थिइन् ।"
कोकाकोलाको क्याम्पेन अपलिफ्टको दोस्रो संस्करण,"काठमाडौं (कास) कोकाकोलाले आफ्नो ग्लोबल क्याम्पेनअन्तर्गत नेपालमा अपलिफ्ट को दोस्रो संस्करण सुरु गरेको छ । यो वर्ष क्याम्पेनको ट्यागलाइन कोक उठाऔं, आफूलाई जगाऔं छ । यो क्याम्पेनको उद्देश्य दिउँसोको समयमा एक बोतल चिसो कोकको साथमा रमाइलो र रिफ्रेसिङ बनाउन सकिने सन्देश दिनु रहेको कम्पनीले जनाएको छ । जस्तोसुकै समयमा पनि कोकाकोलाको साथले ग्राहकलाई अपलिफ्ट गराउन सक्छ भन्ने सन्देश दिन चाहेको कोकाकोला नेपालका कन्ट्री डाइरेक्टर आदर्श अवस्थीले बताए । पट्यारलाग्दो दिउँसोको समयमा एक बोतल चिसो कोकले उपभोक्तालाई स्फूर्ति प्रदान गर्ने बोटलर्स नेपालका प्रबन्ध निर्देशक प्रदीप पाण्डेको भनाइ छ ।"
किओचलाई गणपतिको १ करोड ११ लाख,"काठमाडौं (कास) लक्की ग्रुपअन्तर्गतको उद्योग गणपति वनस्पति प्रालिले काठमाडौं इन्स्टिच्युट अफ चाइल्ड हेल्थ (किओच) लाई १ करोड ११ लाख ११ हजार १ सय ११ रुपैयाँ सहयोग गरेको छ । संस्थागत सामाजिक उत्तरदायित्वअन्तर्गत उक्त सहयोग गरिएको उद्योगले जारी गरेको विज्ञप्तिमा उल्लेख छ । काठमाडौंमा आयोजित एक कार्यक्रममा किओचका अध्यक्ष डा भगवान कोइराला, लक्की ग्रुपका अध्यक्ष सतीशकुमार मोर, उपाध्यक्ष श्रवणकुमार मोर तथा राजकुमार मोर, म्यानेजिङ डाइरेक्टर अमित मोरलगायतको उपस्थितिमा यससम्बन्धी चेक हस्तान्तरण गरिएको विज्ञप्तिमा उल्लेख छ ।"
कर नीति सच्याउन माग,काठमाडौं (कास) नेपाल चेम्बर अफ कमर्सले बजेटमा आफूहरूले दिएको सुझाव कार्यान्वयन हुन नसकेको भन्दै अर्थमन्त्री जनार्दन शर्मालाई ध्यानाकर्षणपत्र बुझाएको छ । बजेटमा उल्लिखित कर नीतिले निजी क्षेत्रलाई थप धराशायी बनाउने निष्कर्ष निकाल्दै चेम्बरले त्यस्ता कर नीति सच्याइनुपर्ने माग गरेको हो । स्वदेशमै उत्पादित विद्युत् उपयोग गरी आत्मनिर्भर अर्थतन्त्र बनाउने उद्घोष गरिरहँदा विद्युतीय सवारीमा थप भन्सार तथा अन्तःशुल्क व्यावहारिक नभकाएले उक्त निर्णय फिर्ता गर्नुपर्ने चेम्बरको सुझाव छ । भन्सार नाकामा एलसी र बैंकिङ कारोबार मूल्यलाई मान्यता दिई सन्दर्भ मूल्यलाई खारेजी गर्न चेम्बरको माग छ । मूल्य अभिवृद्धि कर (भ्याट) प्रयोजनका लागि हाल कायम ५० लाखको सिलिङ निकै कम भएकाले थ्रेसहोल्ड १ करोड रुपैयाँ पुर्याउन पनि चेम्बरले माग गरेको छ ।
क्यानमाथिको आर्थिक निलम्बन फुकुवा,"(ह्युस्टन, अमेरिका)  अन्तर्राष्ट्रिय क्रिकेट परिषद् (आईसीसी) ले नेपाल क्रिकेट संघ (क्यान) माथि लगाउँदै आएको आर्थिक नियन्त्रण फुकुवा गरेको छ । यससँगै विश्व क्रिकेटको सर्वोच्च निकायले क्यानमाथि लगाउँदै आएको निलम्बन पूर्ण रूपमा फुकुवा भएको छ । आईसीसीले सरकारी हस्तक्षेप, विवादास्पद साधारणसभापछिको निर्वाचन, आर्थिक पारदर्शितालगायतका आरोप लगाउँदै क्यानलाई २०७३ साल वैशाखमा निलम्बन गरेको थियो । क्यानलाई निलम्बन गरे पनि आईसीसीले नेपाली क्रिकेट टोलीलाई अन्तर्राष्ट्रिय प्रतियोगितामा भने खेल्न दिएको थियो ।आईसीसीले बनाएको स्वतन्त्र समिति हुँदै सल्लाहकार समितिमार्फत २०७६ साल असोजमा गरेको क्यान निर्वाचनले चतुरबहादुर चन्दको अध्यक्षतामा नयाँ कार्यसमिति चयन गरेको थियो । त्यसको एक महिनापछि आईसीसीले क्यानमाथिको निलम्बन आंशिक रूपमा फुकुवा गरे पनि आर्थिक नियन्त्रण कायम राखेको थियो, जसका कारण त्यसयता क्यानले बनाएका कार्यक्रमहरूमा मात्र आईसीसीले रकम निकासा गर्ने गरेको थियो । निलम्बन फुकुवादेखि नै संघको निर्वाचन कार्यसमितिले आईसीसीको सम्पूर्ण मापदण्डहरूलाई क्रमशः पूरा गर्दै आर्थिक पारदर्शितामा उत्कृष्ट कार्यसम्पादन गरेको मूल्यांकनका आधारमा आईसीसीले जेठ ३० मा पठाएको पत्रमार्फत संघको कन्ट्रोल फन्डिङ पूर्ण रूपमा हटाइसकेको जानकारी गराउँछौं, क्यानद्वारा मंगलबार जारी विज्ञप्तिमा भनिएको छ, अब उप्रान्त अन्य एकदिवसीय अन्तर्राष्ट्रिय मान्यता एसोसिएट राष्ट्रहरूले सरह नेपालले आर्थिक अनुदान र गतिविधि गर्न पाउने जानकारी गराउँछौं ।अघिल्लो महिनामात्र आईसीसी एसियाकी वित्तीय तथा अप्रेसन अफिसर नितिशा कोठारी र आईसीसी एसियाका डेभलपमेन्ट म्यानेजर अमिनुल इस्लामले काठमाडौं भ्रमण गर्दै क्यानको पछिल्लो स्थितिका बारेमा जानकारी लिएका थिए ।आईसीसीले क्यानमाथिको आर्थिक नियन्त्रण हटाउनु हाम्रा लागि गर्वको विषय हो, यो सबै एकै रातमा भएको होइन । हामी निर्वाचित भएर आएयता सुशासन र आर्थिक पारदर्शिता कायमै राख्दै हामी यो नतिजा हात पार्न सफल भएका हौं, अमेरिका भ्रमणमा रहेका क्यान अध्यक्ष चतुरबहादुर चन्दले भने, अब हामी आफैंले चाहेजस्तो योजना र नीति बनाएर अगाडि बढ्न सक्छौं । चन्दसँगै आईसीसी विश्वकप लिग २ को म्याच हेर्न ह्युस्टन आएका क्यान कोषाध्यक्ष रोशन सिंहले नेपाली क्रिकेट अब पूर्ण रूपमा आईसीसीबाट फुकुवा भएको जनाउँदै क्यानलाई अब खुलेर काम गर्न सजिलो हुने बताए । आईसीसीको आर्थिक नियन्त्रणमा रहेका कारण क्यानले चाहेर पनि केही गर्ने स्थितिमा थिएन, हामीले केही गर्नुपरे पनि आईसीसीबाट स्वीकृति लिनुपर्ने अवस्था थियो, सिंहले भने, अन्य पक्षमा आईसीसी सहज भए पनि आर्थिक हिसाबमा निलम्बन रहेका कारण क्यान नै निलम्बन रहे जस्तो देखिन्थ्यो । आर्थिक नियन्त्रण फुकुवा भएसँगै क्यान अब नयाँ दिशामा अगाडि बढ्नेछ ।आईसीसीले क्यानलाई वार्षिक झन्डै ७ लाख ५० हजार डलरको फन्ड दिँदै आएको छ । मार्चयता आईसीसीले क्यानलाई वार्षिक फन्डमा थप ६ लाख २० हजार डलर थपिदिएको छ ।"
धनकुटा नगरपालिका च्याम्पियन,(धनकुटा)  धनकुटाको तल्लो टुँडिखेलमा भएको अन्तरपालिकास्तरीय सहिद रामकृष्ण स्मृति महिला फुटबल प्रतियोगिताको उपाधि धनकुटा नगरपालिकाले जितेको छ । सहिद रामकृष्ण श्रेष्ठ स्मृति प्रतिष्ठानले आयोजना गरेको प्रतियोगिताको मंगलबार फाइनलमा धनकुटा नगरपालिकाले चौबिसे गाउँपालिकालाई ३० ले पराजित गर्दै उपाधि हात पारेको हो । विजेता धनकुटाले ५० हजार र उपविजेता चौबिसे गापाले ३० हजार रुपैयाँ पुरस्कार पाए । फाइनलमा धनकुटाको तर्फबाट खेलको दोस्रो र ४२ औं मिनेटमा अनिता लम्जेलले दुई गोल तथा ११ औं मिनेटमा अन्जना थुलुङले एक गोल गरेका थिए । प्लेयर अफ द म्याच धनकुटाकी अनिता लम्जेल भइन । प्रतियोगिताकै उत्कृष्ट खेलाडी विजेता नगरकी तिर्था लिम्बु चुनिइन् । प्रतियोगितामा धनकुटाका ७ वटा पालिकाको सहभागिता रहेको थियो । धनकुटा नगरले छथर जोरपाटी गाउँपालिका र चौबिसे गाउँपालिकाले सहिदभूमि गाउँपालिकालाई पराजित हराएर फाइनल तय गरेका थिए । धनकुटा नगरपालिका७ निवासी रामकृष्ण श्रेष्ठको २०३० साल चैत ३ गते विराटनगरमा बम विस्फोटका क्रममा निधन भएको थियो । उनलाई २०७४ साल माघ ३ गते तत्कालीन सरकारले राष्ट्रिय सहिद घोषणा गरेको प्रतियोगिता आयोजक संस्थाका अध्यक्ष ईश्वरबहादुर श्रेष्ठले जानकारी गराए ।
'खेलाडीलाई केन्द्रमा राख्नुपर्छ,काठमाडौं (कास) राष्ट्रिय खेलकुद परिषद् (राखेप) का सदस्यसचिव टंकलाल घिसिङले नेपाली खेलकुदको हित र खेलाडीलाई नै केन्द्रमा राखेर काम गर्ने बताएका छन् ।नेपाल खेलकुद पत्रकार मञ्चका नवनिर्वाचित पदाधिकारीको सम्मानमा मंगलबार आयोजित स्वागत तथा बधाई कार्यक्रममा सदस्यसचिव घिसिङले नेपाली खेलकुद विकासमा खेलकुद पत्रकारिताको भूमिका महत्त्वपूर्ण रहेको औंल्याउँदै खेलपत्रकारले खेलाडीको सफलतालाई नै मुख्य स्थान दिनुपर्ने बताए । उनले एसियाली खेलकुद अनिश्चितकालका लागि स्थगित भए पनि परिषद्ले खेलाडीको प्रशिक्षणलाई निरन्तरता दिन सुरुआत गरेकाले त्यसले अन्य अन्तर्राष्ट्रिय प्रतियोगितालाई उपयोगी हुने बताए । मञ्चका अध्यक्ष दुर्गानाथ सुवेदीले नेपाली खेलकुद र खेलाडीको हितनिम्ति मञ्च सदैव अग्रस्थानमा रहेको बताउँदै परिषदको सहकार्य जरुरी रहेको बताए ।
इन्जिनियरले खेले चेस,"काठमाडौं (कास) ओलम्पिक दिवसको अवसरमा नेपाल इन्जिनियर्स एसोसिएसन, एनओसीको स्पोर्टस फर अल कमिशनको संयुक्त आयोजनामा इन्जिनियर्स चेस प्रतियोगितामा सुशील चौधरी विजयी भएका छन् । पूर्णसुन्दर श्रेष्ठ दोस्रा र शेलेन्द्र तामाङ तेस्रा भए । अन्तर्राष्ट्रिय आर्बिटर ज्ञानेन्द्र खाइजु र आर्बिटर असुन राजकर्णिकारको सहजीकरण गरेको प्रतियोगितामा ४३ इन्जिनियरले भाग लिएका थिए । स्पर्धा एसोसिएसनका कोषाध्यक्ष दिनेश त्रिपाठीको संयोजकत्वमा सम्पन्न भएको थियो ।"
अस्ट्रेलिया विश्वकपमा,"दोहा (एएफपी) अस्ट्रेलियाले पेरुलाई सडन डेथमा पराजित गर्दै सोमबार विश्वकप २०२२ मा स्थान बनाएको छ । एसिया र दक्षिण अमेरिकी टिमबीचको अन्तरमहादेशीय प्लेअफको १ सय २० मिनेटको खेल गोलरहित बराबरीमा रहेपछि निर्णयका लागि टाइब्रेकर आवश्यक परेको हो । पेरुका एलेक्स भालेरा छैटौं प्रहारमा गोल गर्न चुके । अहमद बिन अली स्टेडियममा भएको खेलमा अस्ट्रेलिया ५४ ले विजयी रह्यो । उनको प्रहार अस्ट्रेलियाली गोलरक्षक म्याट रायनले जोगाए । विश्व वरीयताको ४२ औं स्थानमा रहेको अस्ट्रेलिया छैटौंपल्ट विश्वकपमा छनोट भएको हो । यसमध्ये अस्ट्रेलिया लगातार पाँचौंपल्ट विश्व फुटबलको सबैभन्दा ठूलो प्रतियोगितामा छनोट हुन सफल भयो । विश्वकपको समूह डी मा परेको अस्ट्रेलियाले आफ्नो पहिलो खेलमा डिफेन्डिङ च्याम्पियन फ्रान्सको सामना गर्नेछ । समूहमा डेनमार्क र ट्युनिसिया पनि छन् । अस्ट्रेलिया यसै वर्ष हुने विश्वकपमा छनोट हुने ३१ औं देश हो । वरीयताको २२ औं स्थानमा रहेको पेरुले सन् २०१८ को विश्वकप समूह चरणमा अस्ट्रेलियालाई हराएको थियो । तर यसपल्ट अस्ट्रेलिया त्यसको बदला लिन सफल रह्यो । अब विश्वकपमा एकै टिमको मात्र छनोट हुने बाँकी छ । छनोट हुने ३२ औं टिमका लागि मंगलबार राति कोस्टारिका र न्युजिल्यान्डबीच दोहामै प्लेअफ खेल हुनेछ । यसपालिको विश्वकपमा एसियाका ६ राष्ट्रको सहभागिता रहने भएको छ । आयोजक कतारसहित अस्ट्रेलिया, जापान, दक्षिण कोरिया, इरान र साउदी अरेबिया प्रतिस्पर्धामा हुनेछन् ।"
विश्व पौडीमा दुई खेलाडी,काठमाडौं (कास) नेपालका दुई खेलाडीले १९ औं फिना विश्व पौडी प्रतियोगितामा प्रतिस्पर्धा गर्ने भएका छन् । त्यसका लागि ११ पुरुषमहिला खेलाडीसहित ५ सदस्यीय नेपाली टोली बिहीबार हंगेरीको बुढापेस्ट जाने छ । पुरुषमा नासिर हुसैनले २ सय मिटर फ्रिस्टायल र व्यक्तिगत मिड्लेमा नेपालको चुनौती प्रस्तुत गर्नेछन् । महिलामा डुवाना लामाले ५० र १ सय मिटर ब्रेस्टस्ट्रोकमा खेल्नेछन् । प्रतियोगिता जुन १८ देखि २६ सम्म हुनेछ । टोली प्रमुखमा नेपाल पौडी संघका अध्यक्ष अशोक वज्राचार्य छन् । उनले प्रतियोगिता दौरान हुने कंग्रेसमासहभागिता जनाउने छन् । टिम प्रशिक्षकमा रत्नलाल महर्जन र व्यवस्थापकमा संघका सदस्य दीपकसागर महर्जन छन् ।
यू१२ मा अर्को हार,"काठमाडौं (कास) नेपालले आईटीएफ एसिया यू१२ टिम टेनिस प्रतियोगिता (रिजनल क्वालिफाइङ इभेन्ट साउथ एसिया) मा मंगलबार अर्को हार बेहोरेको छ । ब्वाइजगर्ल्स दुवै टोलीले अर्को हार सामना गरेका हुन् । पहिलो दिन सोमबार नेपाल ब्वाइजमा श्रीलंकासँग ३० र गर्ल्समा माल्दिभ्ससँग २१ ले पछि परेको थियो । सातदोबाटोस्थित टेनिस कोर्टमा मंगलबार ब्वाइजको प्रतिस्पर्धामा पाकिस्तानले नेपाललाई ३० ले पराजित गर्यो । सिंगल्समा रिजवानले आर्दित नेपाललाई ६१, ६० र तल्हाले वृजेश अर्याललाई पनि ६१, ६० को सोझो सेटमा हराए । डबल्समा ओमर जावेद र तल्हाको जोडीले वृजेश र असभसम्राट हाडाको जोडीलाई ६०, ६० को सेटमा पन्छाए । भारतले बंगलादेश र माल्दिभ्सले भुटानलाई समान ३० ले हराए । गर्ल्समा श्रीलंकाले नेपालमाथि ३० को जित दर्ता गर्यो । अकिसा सिल्भाले प्राज्ना मानन्धरलाई ६०, ६३ र उस्गोडाले शिभाली गुरुङलाई ४६, ६१, ६१ को सेटमा हराए । डबल्समा सिल्भा र उस्गोडाको जोडीले प्राज्ना र कर्मिस्था नुगाह श्रेष्ठको जोडीलाई ६२, ६० ले हराए । अन्य खेलमा बंगलादेशले भुटानलाई २१ र भारतले माल्दिभ्सलाई ३० ले पराजित गरे ।"
स्किब्स बास्केटबल हुने,"काठमाडौं (कास) स्किब्स स्कुलको आयोजनामा छैटौं स्किब्स कप अन्तरविद्यालय थ्री बाइ थ्री बास्केटबल प्रतियोगिता शुक्रबार सुरु हुने भएको छ । प्रतियोगितामा सिनियरजुनियर ब्वाइज, गर्ल्स र स्टाफमा गरी ५२ टिमको सहभागिता रहने स्किब्सका प्रिन्सिपल अरुण केसीले मंगलबार जानकारी गराए । सिनियर ब्वाइजमा २४, जुनियर ब्वाइज र स्टाफमा ८८ तथा गर्ल्समा १२ टिमले लिगकम नकआउट आधारमा प्रतिस्पर्धा गर्नेछन् । सिनियर ब्वाइजमा होप भ्याली, जुनियर ब्वाइजमा एन्जल्स हार्ट र गर्ल्समा निम्स डिफेन्डिङ च्याम्पियन हुन् । स्टाफ विधा पहिलो पटक राखिएको स्किब्सका बास्केटबल प्रशिक्षक सञ्जय प्रजापतिले जनाएका छन् ।"
ढोलाहिटीलाई उपाधि,"काठमाडौं (कास) ढोलाहिटीले प्रथम वडाध्यक्ष कप खुला भेट्रान फुटबलको उपाधि जितेको छ । चाबहिलस्थित चन्द्रविनायक पार्कमा सम्पन्न फाइनलमा ढोलाहिटीले फ्रिडम फाइटर ए लाई २१ ले पराजित गर्यो । ढोलाहिटीका म्यान अफ द म्याच नितिन गुरुङ र विश्वलाल श्रेष्ठले गोल गरे । फ्रिडमका विकर्ण श्रेष्ठले एक गोल फर्काए । ढोलाहिटीले १ लाख र फ्रिडमले ५० हजार रुपैयाँ पुरस्कार पाए । काठमाडौं महानगरपालिका वडा ७ को सहयोगमा चाबहिल स्पोर्ट्स क्लबद्वारा आयोजित प्रतियोगितामा फ्रिडमका राजकुमार घिसिङ उत्कृष्ट खेलाडी भए । दीपक डंगोल उत्कृष्ट गोलरक्षक र विश्वलाल श्रेष्ठ उत्कृष्ट डिफेन्डर चुनिए । दुवै ढोलाहिटीका हुन् । प्रतियोगिताभर ९ गोल गरेका फ्रिडमका विकर्ण श्रेष्ठ सर्वाधिक गोलकर्ता बने । विजेतालाई पूर्वमन्त्री गगनकुमार थापा, वडा ७ का अध्यक्ष विमलकुमार होडा, आयोजक क्लबका अध्यक्ष अजव श्रेष्ठलगायतले पुरस्कृत गरे ।"
एचएचसीए र भ्याली फाइनलमा,काठमाडौं (कास) एचएचसीए र भ्याली पब्लिक पाँचौं बीएनए कप अन्तरस्कुल बास्केटबल प्रतियोगिताको सिनियर ब्वाइजमा फाइनल पुगेका छन् । मंगलबार एचएचसीएले ग्रिनल्यान्डलाई २६२२ ले हरायो । एचएचसीएका सन्तोष शाहीले १५ स्कोर जोडे । भ्याली पब्लिकले एन्जल्स हार्टलाई ४५२८ ले हरायो । भ्यालीका सुशान्त चौधरीले १५ स्कोर गरे । जुनियर ब्वाइजमा इडेन ब्रिज एकेडेमी (ईबीए) र एन्जल्स हार्टले फाइनल भिडन्त पक्का गरे । ईबीएले ग्रिनल्यान्डमाथि २२१० ले हराउँदा एलेक्स राईले १० स्कोर जोडे । एन्जल्स हार्टले स्काइलार्कलाई १५८ ले हरायो । एन्जल्सका प्रतीक कँडेलले ८ स्कोर गरे । सिनियर गर्ल्समा पनि भ्याली पब्लिक उपाधि नजिक पुगेको छ । भ्यालीले एचएचसीएलाई ३१८ ले हराएर ग्रिनल्यान्डसँग फाइनल पक्का गर्यो । ग्रिनल्यान्डकी लोरिसा गौचनले १४ स्कोर गरिन् ।

शीर्षक,विवरण
नौ हजार कैदीबन्दी भत्किएका जेलमा,"भोजपुर कारागारका सबै संरचना जीर्ण छन् । त्यहाँका सबै संरचना विस्थापन गरेर नयाँ बनाउनुपर्ने निष्कर्ष विभागले निकालेको छ तर बजेट छैन । मोरङ कारागारमा नयाँ भवन निर्माणको काम अघि बढे पनि सकिएको छैन । मोरङ कारागारको क्षमता ४ सय ७५ कैदीबन्दी राख्ने हो तर अहिले ९ सय २ जनालाई राखिएको छ ।सुनसरीको झुम्का कारागारको एउटा ब्लक जीर्ण छ । खोटाङमा महिला बन्दी गृह र सोलुखुम्बुमा कारागारका सबै संरचना भत्किने अवस्थामा छन् । ३० जनाको क्षमता रहे पनि ओखलढुंगामा ८७ जनालाई राखिएको छ । त्यहाँ कारागार भवन जुनसुकै बेला भत्केर मानवीय क्षति हुने जोखिम छ । ५५ जनाको क्षमता रहेको उदयपुर कारागार पनि जीर्ण भएपछि नयाँ बनाउन प्रस्ताव गरिएको छ । सिरहाको कारागार पनि धरापमा छ । १ सय ५० जनाको क्षमता रहेको सिरहा कारागारमा तेब्बर संख्यामा कैदीबन्दी छन् ।रौतहट र पर्सा कारागारको पर्खाल जुनसुकै बेला भत्कन सक्छ । नुवाकोटमा भित्रको खुला स्थानमा पाल टाँगेर कैदीबन्दीलाई राखिएको छ । सुन्धारास्थित केन्द्रीय कारागारबाट कैदीको संख्या घटाउन नुवाकोटमै केन्द्रीय कारागार निर्माण कार्य भइरहेको छ । १ हजार ५ सय क्षमता रहेको सुन्धारास्थित केन्द्रीय कारागार जीर्ण छ । वर्षौंदेखि जीर्ण डिल्लीबजार कारागारका कैदीबन्दीलाई सुरक्षित स्थानमा सारिएको छैन ।गोरखा, मुस्ताङ, पर्वत, स्याङ्जा, रूपन्देही, गुल्मी, प्यूठान, सल्यान, बाजुरा, डोटी र कैलालीका कारागार पनि भत्कने अवस्थामा रहे पनि नयाँ संरचना बनाउने सुरसार छैन । मुगु र हुम्लामा भने कारागार भवन जीर्ण भएपछि कैदीबन्दीलाई अन्यत्रै सारिएको छ । कालीकोटको कारागारमा वर्षातमा पानी चुहिन्छ । जाजरकोटमा माटोको गारो भत्किन लागेको छ ।कारागारको कमजोर र जीर्ण भौतिक संरचनाका कारण कैदीबन्दी सुरुङ खनेर भाग्ने जोखिम छ । २०६९ कात्तिकमा झुम्का कारागारबाट सुरुङ खनेर १२ कैदी भागेका थिए । २०७० वैशाख २८ मा रोल्पा कारागारबाट ८ कैदी सुरुङ खनेरै भागेका थिए । सप्तरी कारागारबाट २०६३ सालमा एक जना कैदी भागे । कारागारको भुइँ र पर्खाल र बन्दीगृहको संरचना बलियो छैन । अहिले पनि कैदीबन्दी सुरुङ खनेर भाग्ने जोखिम छ, सप्तरी कारागारका जेलर रामले भने, तर संरचना पुनर्निर्माण र मर्मतमा सरकारले चासो दिएन । कारागार व्यवस्थापन विभागले सप्तरी कारागारलाई अत्यन्तै जीर्ण अन्तर्गत राखेर नयाँ भवन निर्माणका लागि गृह मन्त्रालयलाई सिफारिस गरेको थियो ।राष्ट्रिय मानवअधिकार आयोगका पूर्वसदस्य एवं सर्वोच्च अदालतका पूर्वन्यायाधीश प्रकाश वस्तीले कारागार सुधारमा सरकारको ध्यान नगएको बताए । कारागार हेर्दा सुधारका लागि सरकार पनि छ र भन्ने लाग्छ, उनले भने, कैदीबन्दीको अवस्था दयनीय छ । सरकारले कि यो समस्या होइन भन्नुपर्यो, कि समाधान खोज्नुपर्यो । उनले कैदीको मानवअधिकार संरक्षणमा सरकारको ध्यान जानुपर्नेमा जोड दिए । तर सबैको ध्यान कमिसन र आम्दानीमा छ । फाइदा नहुने ठाउँमा नेता र कर्मचारीले काम गर्दैनन्, उनले भने, आयोगले ६ वर्षअघि ७२ कारागार निरीक्षण गरेर समग्र कारागार सुधारका लागि सुझावसहित प्रतिवेदन सार्वजनिक गरेको थियो तर त्यो प्रतिवेदन सरकारले कार्यान्वयन गरेन ।ठूला र मझौला (साविकका क्षेत्रीय) कारागारलाई संघले र अरूलाई प्रदेश सरकारसहितले व्यवस्थापन गर्ने भनिए पनि कसैले प्राथमिकता नदिएको एक जेलर प्रशासनको गुनासो छ । विभागका महानिर्देशक वासुदेव घिमिरेले सरकारले आगामी आर्थिक वर्ष १० वटा कारागारको नयाँ संरचना निर्माण र केहीको मर्मतका लागि मात्रै बजेट विनियोजन गरेको जानकारी दिए ।घिमिरेका अनुसार विभागले अति जीर्ण र जोखिममा रहेका भोजपुर, हुम्ला, मुगु, सल्यान, बझाङ, सल्यान, ओखलढुंगा, मुगुलगायत १७ जिल्लाका कारागारको जेल प्रशासन तथा कैदीबन्दी गृह नयाँ बनाउनुपर्ने भन्दै सरकारसँग २ वर्ष भित्र काम सक्ने गरी ५ अर्ब ३० करोड ९७ लाख ७९ हजार रुपैयाँ माग गरेको थियो । त्यस्तै जीर्ण अवस्थाका ३० वटा कारागार मर्मत तथा टालटुल गर्न १ करोडका दरले ३० करोड मागिएको थियो । कारागारलाई सुधारगृहका रूपमा विकास गर्दै लैजाने नीतिअनुसार चरणबद्ध रूपमा भौतिक संरचना तयार गर्न आवश्यक छ तर पर्याप्त बजेट विनियोजन हुने गरेको छैन, विभागका महानिर्देशक घिमिरेले भने ।विभागले गृह मन्त्रालयमा देशभरका कारागारमा १ सय ५० वटा पुस्तकालय स्थापना गर्न प्रतिब्लक ३ लाखका दरले ४ करोड ५० लाख, जेल प्रशासनका कर्मचारीलाई प्रोत्साहन गर्न १० करोड, एक कारागार एक सवारीका लागि १० करोड, एक्सरे मेसिन, मेटल डिटेक्टरलगायत उपकरण जडान गर्न १ करोड ५० लाख, प्रत्येक कारागारको वेबसाइट निर्माण गर्न २५ लाख र हरेक कारागारबाट अदालतमा भिडियो कन्फरेन्सबाट कैदीबन्दी उपस्थित गराउन चाहिने उपकरणका लागि २० लाख रुपैयाँका दरले बजेट उपलब्ध गराउन पनि प्रस्ताव गरेको थियो ।कैदीबन्दीलाई उत्पादन र आयआर्जनमा संलग्न गराई अनुभव प्रमाणपत्र व्यवस्था गर्न उद्योग दर्ता भएका कारागारका आधारमा ६ करोड, मानवोचित रूपमा जीवनयापनका लागि आधारभूत सुविधा उपलब्ध गराउन रासन वृद्धिलगायतमा वार्षिक ५४ करोड तथा कैदीबन्दीको सामूहिक स्वास्थ्य बिमा गर्न अहिलेको अनुपातअनुसार ५ करोड रुपैयाँ पनि विभागले माग गरेको थियो । तर यी विषय बजेटमा समेटिएका छैनन् । केन्द्रीय कारागार नुवाकोट, क्षेत्रीय कारागार नोबस्ता बाँके, कारागार कार्यालय मोरङ र पाँचथरलगायत निर्माणाधीन र अरू केही जीर्ण कारागार मर्मत सम्भारमा मात्र सरकारले ३७ करोड रुपैयाँ छुट्याएको छ ।कारागार व्यवस्थापन विभागले एक महिनाअघि सार्वजनिक गरेको अध्ययन प्रतिवेदनमा साधनस्रोत अभावमा कारागारलाई सुधार गृहका रूपमा विकास गर्न नसकिएको उल्लेख छ । संघ र प्रदेशले व्यवस्थापन गर्ने गरी कानुनी प्रक्रिया अघि नबढाइएको, वैकल्पिक कारागारको अवधारणालाई कार्यान्वयनमा नलगिएको, पूर्वाधार अभावमा कैदीबन्दी कोचाकोच गरेर राख्नुपरेको पनि प्रतिवेदनमा उल्लेख छ । प्रतिवेदनमा कारागार मर्मत सुधारका लागि न्यून बजेट विनियोजन हुने गरेको, कैदीबन्दीको उपचारका लागि प्रभावकारी व्यवस्थापन हुन नसकेको पनि जनाइएको छ ।विभागले समग्र कारागार प्रशासन सुधारका लागि खुला कारागार, सामुदायिक कारागार, प्रोवेसन र प्यारोलसम्बन्धी व्यवस्था कार्यान्वयनका लागि २ वर्षभित्र कारागारको संरचना निर्माणको मापदण्ड बनाउने, कैदीबन्दी भेटघाट कार्यविधि निर्माण, संघ र प्रदेशले हेर्ने कारागारको वर्गीकरण जतिसक्दो छिटो गर्ने, निर्माणाधीन सबै कारागारको काम २ वर्षभित्र सक्ने, ३० वटा मर्मत र २० कारागारको नयाँ संरचना बनाउनेलगायत कार्ययोजना विभागले तय गरेको छ । ५ सयभन्दा माथि कैदीबन्दी भएका कारागारमा स्वास्थ्य चौकी स्थापना, एक जना मनोसामाजिक परामर्शदाता र एक जना खेलकुद प्रशिक्षक व्यवस्था गर्नेलगायत ३० बुँदे पनि तयार विभागले तयार गरेको छ । सुधारको खाका गृह मन्त्रालयमा पेस गरिए पनि बजेटमा केही बुँदा मात्रै समेटिएको छ । आगामी ५ वर्षभित्र कारागारलाई सुधार गृहका रूपमा विकास गरी कैदीबन्दीको मानवअधिकारको प्रत्याभूति गर्ने र समाजमा सहजै पुनःस्थापना गर्ने वातावरण मिलाउने विभागको लक्ष्य अहिलेकै भौतिक संरचनाबाट पूरा नहुने एक जेलरले बताए ।"
विवादास्पद कार्यक्रम बजेटबाट फिर्ता लिन माग,"विद्युतीय सवारीमा करको सत्ता पक्षबाटै विरोधविद्युतीय सवारीसाधनमा अन्तःशुल्क लगाउने र भन्सार दर बढाउने सरकारको निर्णयमा सत्ता पक्षकै सांसदहरूले विरोध गरेका छन् । उनीहरूले अर्थमन्त्री शर्मासँग विद्युतीय सवारीमा कर बढाउनुको कारण र नियतबारे प्रश्न गरिरहेका छन् । कांग्रेस सांसद गगन थापाले बिहीबार प्रतिनिधिसभा बैठकमा विद्युतीय सवारीको राजस्व मात्र हेर्ने हो भने बिजुली खपत बढाउन नसकिने बताए । इलेक्ट्रिक मोबिलिटीका सन्दर्भमा हामीले राजस्वका चस्माले मात्र हेरेर हुँदैन, उनले भने, ऊर्जा मन्त्रालयले योभन्दा माथिका सवारीसाधनमा कर लगाउनुपर्छ भनेर मागेको हो वा अर्थ मन्त्रालयले आफैं लगाएको हो ?जनता समाजवादी पार्टीका सांसद मोहम्मद इस्तियाक राईले विद्युतीय सवारीमा कर बढाउँदा केही कम्पनी र व्यक्तिलाई मात्र फाइदा पुग्ने तर्क गरे । नेपालमा सय किलोवाटभन्दा कम क्षमताका गाडी एउटा मात्रै कम्पनीले ल्याउने गरेको सुनिएको छ । सरकारले विद्युतीय सवारीसाधनमा कर बढाउँदा त्यस कम्पनीलाई मात्रै फाइदा पुगेको छ, उनले भने । पूर्वअर्थमन्त्रीसमेत रहेका माओवादी केन्द्रका नेता वर्षमान पुनले पनि मंगलबार विद्युतीय सवारीमाथिको करबारे सरकारले पुनर्विचार गर्नुपर्ने बताएका थिए । पूर्वअर्थमन्त्रीसमेत रहेका एमाले उपाध्यक्ष सुरेन्द्र पाण्डेले केही कम्पनीलाई फाइदा पुर्याउन सरकारले विद्युतीय सवारीसाधनमा कर थोपरेको टिप्पणी गरे । पिकपावर १ सय किलोवाटभन्दा माथिका सवारीसाधनमा कर लगाउँदा टाटा कम्पनीलाई मात्रै फाइदा पुग्ने भन्ने जानकारी मैले पाएको छु, उनले भने, बिजुली खपत बढाउन त्यस्ता सवारीको प्रयोग बढाउने भन्ने अनि अर्कातिर कर बढाउने कुराबीच कसरी मेल खान्छ ? त्यसमाथि एउटा कम्पनीलाई मात्र फाइदा पुग्ने गरी कर बढाइएको रहेछ ।सरकारले आर्थिक विधेयक २०७९ मार्फत १ सय किलोवाटभन्दा माथिका विद्युतीय सवारीमा अन्तःशुल्क लगाउने निर्णय गरेको छ भने त्यस्ता सवारीमा यसअघि लाग्दै आएको भन्सार दर बढाएको छ । नयाँ व्यवस्थाअनुसार पिकपावर १ सयदेखि २ किलोवाटसम्मका विद्युतीय सवारीलाई ३० प्रतिशत, २ सयदेखि ३ सय किलोवाटसम्मकालाई ४५ प्रतिशत र ३ सय किलोवाटभन्दा बढी क्षमताका सवारीलाई ६० प्रतिशत अन्तःशुल्क लगाएको छ । त्यस्तै, भन्सारतर्फ १ सयदेखि २ सय किलोवाटसम्मका सवारीमा १५ प्रतिशतबाट बढाएर ३०, २ सयदेखि ३ सय किलोवाटसम्मकाको हकमा ३० बाट बढाएर ४५ र ३ सय किलोवाटभन्दा माथिकाको हकमा ४० बाट बढाएर ६० प्रतिशत पुर्याइएको छ ।"
अपांगता भएका जनप्रतिनिधिको उत्साहजनक सुरुवात,अपांगता भएका जनप्रतिनिधि प्रमुखअध्यक्ष १ उपप्रमुखउपाध्यक्ष ४ वडाध्यक्ष २० वडा सदस्य १५ जम्मा ४० कुन दलका कति ? कांग्रेस १३ एमाले २० माओवादी २ जसपा १ राष्ट्रिय जनमोर्चा २ नागरिक उन्मुक्ति पार्टी १ स्वतन्त्र १ स्रोत ः राष्ट्रिय अपांग महासंघ नेपाल
प्रहरीको बेवास्ताले पत्रकार महिलालाई थप पीडा,"काठमाडौं (कास) तीन वर्षअघि काम गरेको सञ्चार संस्थाका सञ्चालकको प्रेम प्रस्ताव अस्वीकार गर्दा निरन्तर मानसिक यातना खेप्दै आएकी पत्रकार कञ्चन न्यौपानेले प्रहरीमा पुग्दासमेत न्याय नपाएको बताएकी छन् । प्रेम प्रस्तावलाई सौहार्दपूर्ण ढंगले अस्वीकार गर्दा पिछा गरेर आफू, परिवार, साथीलाई दुःख दिएको तथा आफू कार्यरत नयाँ संस्थालाई बदनाम गरेको भन्दै उजुरी लिएर जाँदा प्रहरीको साइबर ब्युरोले हतोत्साही बनाएको उनको भनाइ छ । प्रेम प्रस्ताव अस्वीकार गर्दा काम गर्ने वातावरण नभएपछि संस्था छाडेकी उनले त्यसपछि त्रासदीपूर्ण हैरानी बेहोर्नुपरेको खुलासा गरेकी छन् । अनेक बहानामा आफूलाई मात्र होइन, परिवार, आफन्त र सहकर्मीसम्मलाई फोन र म्यासेज गर्ने, फेसबुकमा फेक आईडी खोलेर फोटो सेयर गर्ने र कार्यालय र घरसम्मै पिछा गरेर तर्साउने क्रम तीन वर्षसम्म जारी रहेपछि आवश्यक प्रमाण लिएर उजुरी गर्न नेपाल प्रहरीको साइबर ब्युरो पुग्दा संवेदनहीन व्यवहार गरेर फर्काइएको उनले बताइन् । आफूमाथि भएका प्रताडनाका सबै प्रमाण जुटाएर गएको थिएँ तर ब्युरोबाट न्याय पाउन सकिनँ, उनले भनिन्, ब्युरोले उजुरी लिन विद्युतीय माध्यमबाट अश्लील फोटो नै सार्वजनिक भएको माग्यो, जबकि मैले तीन वर्षसम्म पाएको यातना बेहिसाब छ । साइबर ब्युरोबाट न्याय पाउने आस मरेपछि उनी कालीमाटीस्थित प्रहरीको महिला सेल पुगिन् । महिला सेलले छलफलका लागि पीडकलाई बोलायो तर उनी नआएपछि बानेश्वर वृत्तमा केस रिफर गरिदियो । बानेश्वर प्रहरीले पनि आरोपितलाई छलफलमा उपस्थित गराउन नसकेपछि पुनः साइबर ब्युरोमै पठायो । फोन र म्यासेजका सबै कागजात बोकेर फेरि ब्युरो पुगिन् । यसपटक पनि ब्युरोले तथ्य पुग्दैन भन्दै उजुरी लिन मानेन । पत्रकार भएकाले प्रेस काउन्सिलबाट सिफारिसपत्र ल्याउन भनियो । काउन्सिलको सिफारिसपत्र बुझाएपछि बल्ल उजुरी दर्ता भयो, उनी भन्छिन् । अहिले उक्त मुद्दा काठमाडौं जिल्ला अदालतमा छ । अदालती प्रक्रिया कति लामो हुने हो ? सुरुमै साइबर ब्युरोले एक्सन लिएको भए यत्रो तनाव हुन्थेन, उनी भन्छिन्, हाम्रो समाजमा कस्ता मान्छे छन्, तिनले महिलालाई कति सताएका छन् भनेर मैले राज्यलाई जानकारी दिन खोजेकी हुँ, तर प्रहरीको रवैया देखेर म आहत भएकी छु ।ब्युरोका एक प्रहरी अधिकृत भने पीडित पत्रकारले खेपेको हैरानी विद्युतीय (इलेक्ट्रोनिक) कारोबार ऐन, २०६३ को क्षेत्राधिकारभित्र पर्ने प्रस्ट नभएकाले अन्य कानुनी प्रक्रियामा जान सुझाव दिएको बताए । उहाँले हैरानी खेपेको, तारन्तार फोनबाट हैरानी पाएको सत्य हो, ती प्रहरी अधिकृतले भने, ऐनअनुसार विद्युतीय स्वरूपमा महिलाको चरित्र हत्या हुने खालको सामग्री सार्वजनिक रूपमा प्रकाशन वा प्रसारण गर्नुपर्ने हुन्छ । उहाँको हकमा प्रकाशन वा प्रसारण भएको थिएन । मुद्दा नै दर्ता गर्दैनौं भनेका थिएनौं, उहाँले अरू बलिया कानुनी कसुर लगाएर उपचार खोज्न सक्नुहुन्छ कि भनेर मात्रै सम्झाइबुझाइ गरेका थियौं ।विद्युतीय कारोबार ऐन मात्रै आफूहरूको कार्यक्षेत्र भएकाले अपराध संहिताअन्तर्गत कारबाही प्रक्रियामा जान नमिलेको ब्युरोका एसएसपी नविन्द अर्यालको तर्क छ । कानुन व्यवसायीका अनुसार यो कसुरले नसमेट्ने भएपछि पीडितको उजुरीमा मुलुकी अपराध संहिता, २०७४ को दफा २९९ बमोजिम कसुर आकर्षित हुन्छ । कसैले आफ्नो परिचय दिई वा नदिई कसैलाई छल्ने, धोका दिने, हैरानी पार्ने वा सताउने उद्देश्यले छलकपटपूर्ण टेलिफोन वा सन्देश प्रवाह गर्नगराउन हुँदैन, यो कसुर गर्नेलाई दुई वर्षसम्म कैद वा २० हजार रुपैयाँसम्म जरिवाना वा दुवै सजाय हुन्छ, ऐनमा छ ।अधिवक्ता एवं डिजिटल राइट्स नेपालका अध्यक्ष सन्तोष सिग्देलले प्रहरीजस्तो कानुन कार्यान्वयन गर्ने निकाय गम्भीर नबन्दा पीडित थप समस्यामा परेको बताए । कानुन कार्यान्वयन गर्ने निकायले विषयवस्तुप्रति आवश्यक गम्भीरता नदेखाउँदा यो समस्या आएको हो, उनले भने, हाल प्रचलित कानुनअनुसार नै अनुसन्धान गरी आरोपितलाई कारबाही प्रक्रियामा लैजान सकिन्छ, यस्ता व्यवहारलाई कानुनले स्पष्ट समेट्दैन भन्नु विद्युतीय माध्यमबाट हुने हिंसाहरूलाई बढावा दिनु हो । कानुनमा स्पष्टता आवश्यक भए संशोधन गर्नुपर्ने र संसद्मा विचाराधीन सूचना प्रविधिसम्बन्धी विधेयकलाई सरोकारवालासँग आवश्यक परामर्श गरी अघि बढाइनुपर्ने उनको भनाइ छ ।विद्युतीय कारोबार ऐन बनेको १६ वर्ष भइसकेको छ । प्रहरी अधिकारीहरू नै प्रविधिमा धेरै बदलाव आइसकेको हुँदा डेढ दशकभन्दा पुरानो विद्युतीय कारोबार ऐनलाई संशोधन गर्नुपर्ने आवश्यकता औंल्याउँछन् । यो कानुन बन्दा इन्टरनेटको प्रयोग यति धेरै थिएन, त्यतिबेलाको समयअनुसार बनाएकाले अहिले काम गर्न गाह्रो भइरहेको छ, अप्ठ्यारो भइरहेको छ, स्पष्ट खुल्ने गरी संशोधन गर्नुपर्ने भएको छ, हामीले माथिल्लो निकायमा पनि भनेका छौं, संशोधन प्रक्रिया पनि भइरहेको होला, एसएसपी अर्यालले भने ।प्रहरी प्रधान कार्यालय नक्सालमा बिहीबार आयोजित पत्रकार सम्मेलनमा नेपाल प्रहरीका प्रमुख धीरजप्रताप सिंहले साइबर अपराधसम्बन्धी कसुरमा पीडितले साइबर ब्युरोमा गएर उजुरी दिन सक्ने र प्रहरीले उजुरी नलिने भन्ने सवालै नहुने बताएका छन् । पत्रकार कञ्चनको विषयमा सोधिएको प्रश्नमा उनले भने, ब्युरोले उजुरी नलिने भन्ने हुँदैन । नलिएमा त्योभन्दा ठूलो निकाय रानीपोखरी (उपत्यका प्रहरी कार्यालय) मा जान सक्नुहुन्छ, जिल्ला प्रशासन कार्यालयमै गएर उजुरी दिन सकिन्छ ।महिला पत्रकारको हकहितमा काम गर्दै आएको सञ्चारिका समूहले बिहीबार प्रेस विज्ञप्ति जारी गर्दै यस प्रकारको आपराधिक गतिविधिमा संलग्नलाई तत्काल कानुनी कारबाहीको दायरामा ल्याई पीडितलाई उचित न्याय दिन माग गरेको छ । यस प्रकारको आपराधिक कार्यमा संलग्नलाई तत्काल कानुनी कारबाहीको दायरामा ल्याई पत्रकार न्यौपानेलाई उचित न्याय दिन राज्यका सम्बद्ध निकायसमक्ष जोडदार माग गर्दछौं, सञ्चारिकाद्वारा जारी विज्ञप्तिमा छ ।"
कलाकार शाह थुनामै रहने,"पोखरा (कास) जबर्जस्ती करणी आरोपमा पक्राउ परेका कलाकार पल (पूर्णविक्रम) शाहलाई पुर्पक्षका लागि थुनामा पठाउने जिल्ला अदालतको आदेश उच्च अदालत पोखराले सदर गरेको छ । न्यायाधीशद्वय उज्ज्वल शुक्ल र श्रीधराकुमारी पुडासैनीको संयुक्त इजलासले शाहलाई थुनामा पठाउने तनहुँ र पूर्वी नवलपरासी जिल्ला अदालतको आदेशलाई बिहीबार सदर गरेको हो । शाह हाल तनहुँ कारागारमा छन् ।अदालतका उपरजिस्ट्रार विष्णुप्रसाद आचार्यले मुलुकी फौजदारी कार्यविधि संहिता २०७४ को दफा ६७ (१) बमोजिम जिल्ला अदालतको आदेशलाई सदर गरिएको बताए । शाहविरुद्ध जबर्जस्ती करणीको किटानी, वारदात भएको मितिमा १५ वर्ष रहेकी नाबालिकाले आफूलाई विवाह गर्ने झूटा आश्वासन देखाई जबर्जस्ती करणी गरेको भनी संरक्षकको रोहबरमा घटना विवरण खुलाई दिएको कागज, शारीरिक परीक्षण प्रतिवेदनलगायतलाई प्रमाण मानिएको छ । राति ११ः४५ बजे म्यासेज गरी पीडित सुत्ने कोठामा गई बियर खान दिएको, अडियो रेकर्डका कुनै शब्द आफ्नो भएको शाहले स्वीकार गरेको आदेशमा उल्लेख छ । अर्का प्रतिवादी कृष्णप्रसाद जोशीले बयानमा शाहले विश्वासमा पारी पटकपटक जबर्जस्ती करणी गरेका कारण म पीडामा छु भनी नाबालिकाले भनेको र शाहले गर्लफ्रेन्ड, ब्वाइफ्रेन्डबीच समझदारीमा केही भए स्विकार्नैपर्छ, बिहे नै गर्नुपर्छ भन्ने हुँदैन जस्ता शब्द भनेको पनि आदेशमा छ । कागज, वस्तुस्थिति मुचुल्का एवं घटनास्थल मुचुल्का कागजका मानिसले खुलाइ लेखाइ दिएको कागजलगायत तत्काल प्राप्त प्रमाणका आधारमा, बहसका क्रममा प्रस्तुत प्रमाणसहित आवश्यक थप प्रमाण बुझ्दै जाँदा ठहरेबमोजिम हुने गरी प्रतिवादी शाहलाई मुलुकी फौजदारी कार्यविधि संहिता २०७४ को दफा ६७ (१) बमोजिम थुनामा राख्ने गरी त्यस अदालत (तनहुँ) को २०७८ चैत १० को आदेश बेरीतको नदेखिँदा परिवर्तन गरिरहनुपरेन आदेशमा भनिएको छ । तनहुँ र पूर्वी नवलपरासी जिल्ला अदालतले सोही दफाअनुसार थुनामा राखी पुर्पक्ष गर्ने गरी कारागार पठाइदिन भन्दै आदेश गरेका थिए । यसविरुद्ध शाहले उच्च अदालतमा निवेदन दिएका थिए । कृष्णप्रसाद जोशीको हकमा एक लाख रुपैयाँ धरौटीमा छाड्ने जिल्लाको आदेशलाई उच्चले पनि सदर गरिदिएको छ । जोशी शाहका म्यानेजर थिए । शाहको तर्फबाट कानुन व्यवसायी कमलामोहन वाग्ले, जगदीशचन्द्र पाण्डे र मिलनध्वज शाहले बहस गरेका थिए । विपक्षमा सहन्यायाधिवक्ता ईश्वरीप्रसाद ढकालले बहस गरेका थिए ।"
कोरियामा मौसमी कामदार नपठाउन पालिकालाई पत्र,"(काठमाडौं)  संघीय मामिला तथा सामान्य प्रशासन मन्त्रालयले दक्षिण कोरियामा ६ महिने मौसमी कामदार पठाउने कार्यमा संलग्न नहुन पालिकाहरूलाई परिपत्र गरेको छ । दक्षिण कोरियाका स्थानीय तहसँग भगिनी सम्बन्ध कायम गरी पालिकाहरूले गैरकानुनी ढंगले आफूखुसी मौसमी कामदार पठाउन थालेपछि त्यसलाई रोक्न संघीय मामिलाले परिपत्र गरेको हो । कोरियाली र नेपाली एजेन्टको सक्रियतामा भगिनी सम्बन्ध जोडेर केही पालिकाले मौसमी कामदार पठाइरहेका छन् । संघीय मामिला मन्त्रालयका एक अधिकारीले भगिनी सम्बन्ध कायम भएकाहरू विकासका साझेदार बन्न मात्रै पाउने बताए । त्यही कारण भगिनी सम्बन्ध कायम गरेका वा गर्ने तयारीमा रहेका पालिकालाई कामदार पठाउन मिल्दैन भनेर परिपत्र गरिएको हो, उनले भने । श्रम, रोजगार तथा सामाजिक सुरक्षा मन्त्रालयले छोटो समयावधिका लागि वैदेशिक रोजगारीमा पठाउन श्रम स्वीकृति कसैलाई नदिइएको जानकारी जानकारी संघीय मामिला मन्त्रालयलाई दिएको छ । वैदेशिक रोजगार ऐन२०६४ र स्थानीय सरकार सञ्चालन ऐन, २०७५ ले स्थानीय तहलाई वैदेशिक रोजगारीको क्षेत्राधिकार नदिएको पनि श्रम मन्त्रालयले जनाएको छ । श्रम सचिव एकनारायण अर्यालले संविधानअनुसार वैदेशिक रोजगार व्यवस्थापन संघीय सरकारको कार्यक्षेत्रभित्र मात्रै रहेको बताए । नेपाली नागरिकलाई वैदेशिक रोजगारीमा पठाउने कार्यको नियामक, कल्याणकारी र व्यवस्थापकीय कार्य श्रम र परराष्ट्रबाट मात्रै भइरहेको छ, उनले भने, पालिकाहरूबाट वैदेशिक रोजगारीका लागि भगिनी सम्बन्ध कायम गर्ने कार्य कानुनी र व्यवस्थापकीय दृष्टिकोणबाट उपयुक्त छैन ।झन्डै ३० वटा स्थानीय तहले कोरियामा मौसमी कामदार पठाउने प्रक्रियामा छन् । केही पालिकाले एजेन्टसँग मिलेमतो गरेर श्रम स्वीकृतिबिना कामदार पठाइसकेका छन् । गुल्मीको धुर्कोट गाउँपालिकाले जेठ १७ मा मात्रै ५५ जनालाई कोरियाको मुजुगुनमा मौसमी कामदार पठाएको छ । इलामको फाकफोकथुम गाउँपालिकाले पनि सूची तयार गरी एजेन्टलाई बुझाइसकेको छ । एजेन्टले कामदार पठाएको वा नपठाएको बारे फाकफोकथुमलाई आधिकारिक जानकारी छैन । रूपन्देहीको तिलोत्तमा नगरपालिकाले दक्षिण कोरियाको चोङ्जु सिटी काउन्सिलसँग भगिनी सम्बन्ध कायम गरी मौसमी कामदारका रूपमा नेपाली नागरिकलाई दक्षिण कोरिया पठाउन अग्रसरता लिइरहेको छ । त्यसरी जानेको न्यूनतम तलब करिब १ लाख ९० हजार रुपैयाँ हुने भनिएको छ । त्यसमा खाने र बस्नेबापत ३२ हजार रुपैयाँ कटौती हुने करारपत्रमा उल्लेख छ । कोरिया जाने कामदारहरूले हवाई टिकट, भिसा र बिमाबापत लागेको रकम भुक्तानी गर्नुपरेको छ । श्रम मन्त्रालयले कामदारको लागत शुल्कबारे पनि प्रश्न उठाएको छ । सरकारको नीतिअनुसार वैदेशिक रोजगारीमा नेपाली नागरिकलाई पठाउँदा आतेजाते हवाईजहाज, निःशुल्क प्रवेशाज्ञालगायतका विषय सुनिश्चित भएपछि मात्र श्रम स्वीकृति दिने गरिएको छ । वैदेशिक रोजगारीसम्बन्धी मागपत्र जाँचबुझ निर्देशिकाअनुसार सम्बन्धित देशमा रहेका कूटनीतिक नियोगले प्रमाणीकरण गरेर पठाएपछि मात्रै वैदेशिक रोजगार विभागले भर्ना प्रक्रिया प्रारम्भ गर्न अनुमति दिने कानुनी व्यवस्था छ । यी प्रक्रियालाई पालिकाले उल्लंघन गरेका छन् । पालिकाहरूले भने नेपालीले पाउने अवसरलाई श्रम मन्त्रालयले उचित ढंगले सम्बोधन गर्नुपर्ने बताएको छ । छोटो समयका लागि काम गर्न पाउने अवसर छ । यसलाई कार्यविधि बनाएर व्यवस्थित गर्नुपर्छ, वाणगंगा नगरपालिकाका प्रमुख प्रशासकीय अधिकृत टेकराज पन्थीले भने,पालिका आफैंले सिधै पठाउनेभन्दा श्रमले समन्वय गरिदिनुपर्छ । वाणगंगालाई मौसमी कामदारका लागि ५२ सय कोटा आएको थियो ।श्रम रोजगार तथा सामाजिक सुरक्षामन्त्री कृष्णकुमार श्रेष्ठले आफूहरू पनि यसलाई रोक्नेभन्दा व्यवस्थित गरेर अगाडि बढ्ने पक्षमा रहेको बताए । मौसमी कामदार आपूर्तिलाई व्यवस्थित गर्न कार्यदलले काम गरिरहेको छ, उनले भने ।"
विश्व सम्पदा क्षेत्रमा छैनन् सार्वजनिक शौचालय,"(काठमाडौं)  झट्ट सुन्दा पत्याउन गाह्रो पर्छ, विश्व सम्पदामा सूचीकृत हनुमानढोका दरबार क्षेत्रमा एउटा पनि सार्वजनिक शौचालय छैन । बर्सेनि लाखौं पर्यटक घुम्न आउने सम्पदा क्षेत्रमा सार्वजनिक शौचालय नभएको विषयमा भने सरोकारवाला निकायहरू बेखबर देखिन्छन् । न त उनीहरूलाई यसबाट पर्यटकीय गन्तव्यका रूपमा परिचय बनाएको नेपालको छवि धुमिल हुन्छ भन्ने नै चिन्ता छ । वसन्तपुरस्थित दरबार क्षेत्रको नवआदर्श स्कुलको भुइँतलाको दुई कोठा भाडामा लिएर महानगरले शौचालय सञ्चालन गरेको छ । तर त्यसमा ताला लागिरहेको हुन्छ । शौचालय नहुँदा वसन्तपुर घुम्न आउने पर्यटकलाई समस्या हुने गरेको छ । भवनको भित्रतिर भएकाले यो ठाउँ पर्यटकले सजिलै देख्दैनन् । वसन्तपुर दरबार क्षेत्र प्रवेश गर्ने विदेशी पर्यटकसँग काठमाडौं महानगरपालिकाले जनही एक हजार रुपैयाँ शुल्क लिन्छ । शुल्क लिए पनि शौचालयको सुविधासमेत दिएको छैन, सफाइ अभियानकर्मी प्रकाश अमात्यले भने, यत्रो सम्पदामा क्षेत्रमा एउटा सार्वजनिक शौचालय नहुनु दुःखको कुरा हो । अमात्यका अनुसार वसन्तपुरमा प्रत्येक दुई सय मिटरको फरकमा शौचालय चाहिन्छ । अहिलेलाई ५ वटा भयो भने राहतको आधार तयार हुन्छ, अमात्यले भने । प्रहरी परिसरको पुरानो भवन क्षेत्र, जुद्ध बारुण यन्त्र, पुरानो भन्सार, नवआदर्श स्कुल र दरबार हेरचाह अड्डा गरी पाँचवटा ठाउँमा शौचालय बनाउन सकिने अमात्यले बताए । यी ठाउँबाहेक अरु ठाउँमा महानगरले शौचालय बनाउन सक्ने अभियानकर्मी अमात्यले बताए । ठाउँ नै नभए पनि व्यवस्थित भने गर्न सकिन्छ, अमात्यले भने, महानगरकै स्वामित्वको शुद्ध बारुण यन्त्र भएको ठाउँमा दुई कोठा लिएर सञ्चालन गर्न सकिन्छ । वसन्तपुरमा शौचालय बनाउन ठाउँको अभाव भएको काठमाडौं महानगरपालिका मातहतको हनुमानढोका क्षेत्र हेरचाह आयोजनका प्रमुख रोशन शाक्यले बताए । वसन्तपुरमा शौचालय बनाउन बजेटसमेत विनियोजन गरे पनि ठाउँ नभेटिएको शाक्यले बताए । गुरुयोजनासमेत बनेको थियो, शाक्यले भने, तर ठाउँ नपाएकाले काम अघि बढ्न सकेन । महानगरले २०७२ सालको भुइँचालोले क्षतिग्रस्त बनाएको हनुमानढोकास्थित तत्कालीन जिल्ला प्रहरी कार्यालयको छेउमा शौचालय बनाउन खोजेको थियो । भुवनेश्वरी मन्दिरको पश्चिमतिरको यो भागमा नील बाराहीको मौला भएकाले पुजारीले शौचालय बनाउन दिएनन् । त्यही ठाउँमा नील बाराहीको मौला भएकाले बनाउन दिएनौं, मन्दिरका पुजारी तेज फुँयालले भने, मन्दिरमा चर्पी बनाउन कसले दिन्छ त ? प्रहरी कार्यालयले प्रयोग गरेको पुरानो शौचालय पनि प्रयोग गर्न खोजेको थियो महानगरले । त्यो क्षेत्र पनि प्रहरीको नाममा भएकाले प्रयोग गर्न नदिएको शाक्यले बताए । टेन्डर पनि हालिसकेका थियौं, शाक्यले भने, तर प्रहरीले नमानेकाले काम अघि बढेन । प्रहरी कार्यालय टेकु सरेपछि यो शौचालय प्रयोगविहीन छ । त्यसैलाई सुधार गरेर राम्रो बनाउने योजना महानगरले बनाएको थियो । जताततै मन्दिरै मन्दिर छ कहाँ बनाउनु ? शाक्यले भने, स्मार्ट ट्वाइलेट बनाउने योजना अघि बढेको थियो । त्यो पनि सफल भएन । वास्तुकलाविद् ज्ञानेन्द्र देवकोटा भने ठाउँ पाइएन भनेर महानगर उम्किन नपाउने बताए । कहीं जग्गा पाइएन भने कुनै घर अधिकरण गरेर भए पनि शौचालय बनाउनुपर्छ, देवकोटाले भने, अधिकरणसमेत गरेर जग्गा खाली गर्न सक्ने अधिकार सरकारसँग हुन्छ । त्यो अधिकार स्थानीय सरकारसँग पनि छ ।वसन्तपुरको मात्र नभई विश्व सम्पदाका सबै क्षेत्रमा शौचलय मुख्य समस्याका रूपमा छन् । विश्व सम्पदामा सूचीकृत अर्को क्षेत्र स्वयम्भूमा पनि एउटै सार्वजनिक शौचालय छैन । चैत्यभन्दा तलको बसपार्कमा र बुद्धपार्कमा गरी तीनवटा सार्वजनिक शौचालय छन् । यी कुनै पनि पर्याप्त छैनन्, अमात्यले भने, चैत्यमा दर्शन गर्न आउने वृद्ध, अशक्तलाई समस्या पर्ने गरेको छ । स्वयम्भू स्तूपमा दुईवटा, टिकटघर, भुइँखेल, आनन्दकुटी विहारलगायतका ठाउँ सार्वजनिक शौचलय बनाउन सकिने स्थान रहेको अमात्यले बताए ।धार्मिक स्थलहरूमा पनि व्यवस्थित शौचालय छैनन् । पशुपति क्षेत्रको अवस्था पनि त्यस्तै छ । वाग्मती पुलबाट श्लेश्मान्तक वनतिर जाने उकालो र आर्यघाटमा पक्की सार्वजनिक शौचालय छन् । त्यसबाहेक कोषले एभरेस्ट बैंकसँग मिलेर ठाउँठाउँमा अस्थायी शौचालय पनि राखेको छ । तर, ती व्यवस्थित भने छैनन् । अस्थायी शौचालय राखिए पनि सरसफाइ छैन, पशुपतिका छत्रानन्द वैद्यले भने । विश्व सम्पदा सूचीमा रहेको चागुँनारायणमा चारवटा शौचालय पर्यटकलाई लक्षित गरेर बनाइएका छन् । मन्दिर क्षेत्रमा एउटा, बस्तीको बीचमा दुईवटा र बसपार्क छेउमा एउटा छ । सञ्चालनमा रहेका तीनमध्ये पनि पर्यटकले दुईवटा मात्र प्रयोग गर्न पाउँछन् । पर्यटकले प्रयोग गर्ने शौचालय अत्यन्त फोहोर छ । अर्को सशस्त्र प्रहरीको नियन्त्रणमा छ । पहिला नियमति सफाइ हुन्थ्यो, स्थानीयवासी प्रजेन भँडेल भन्छन्, अहिले सफाइ नै हुँदैन । एकपटक सफाइ हुन्छ, मान्छे आउने ठाउँमा त दिनभर सफाइ हुनुपर्यो भनेर माग राखिराखेका छौं नगरपालिकामा । तर सुनुवाइ भएको छैन ।बौद्धनाथ क्षेत्रमा पनि एउटै छैनन् । यहाँ दुईवटा भए पुग्ने अमात्यले जानकारी दिए । भक्तपुर विश्व सम्पदा क्षेत्रमा १५ वटा शौचालय छन् तर कुनै पनि व्यवस्थित रूपमा चलेका छैनन् । यहाँ कर्मचारी सरकारी काम कहिले जाला घाम जसरी चलाएका छन्, अमात्यले भने । ललितपुर संग्रहालयभित्र शौचालय छ नियमित सफाइ नहुँदा फोहोर छ । संग्रहालयको बाहिर एउटा सार्वजनिक शौचालय छ । दुईतले यो शौचालयल अमात्यकै अगुवाइमा केही व्यवस्थित भने बनाइएको छ । पुरानाको संरचना परिवर्तन गरेर महिलामैत्री, अपांग मैत्रीसमेत बनाइएको छ, अमात्यले भने ।"
नीति तथा कार्यक्रम पारित,"(मकवानपुर)  वाग्मती प्रदेश सरकारको नीति तथा कार्यक्रम बहुमतले पारित भएको छ । सरकार गठनपछि पाँच वर्षे कार्यकालको अन्तिम आगामी आर्थिक वर्ष २०७९०८० को नीति तथा कार्यक्रम प्रदेशसभाबाट बहुमतले पारित भएको हो । गठबन्धन सरकारले जेठ १५ गते प्रदेशसभा पेस गरेको नीति तथा कार्यक्रममाथि उठेका प्रश्नको मुख्यमन्त्री राजेन्द्रप्रसाद पाण्डेले जवाफ दिएपछि बहुमत सांसदले समर्थन जनाएका थिए । संसद्मा ५५ जना सांसदले नीति तथा कार्यक्रममाथि धारणा राखेका थिए । प्रतिपक्षी दल नेकपा एमाले, विवेकशील साझा र नेपाल मजदुर किसान पार्टीका ९ जना सांसदले सरकारको नीति तथा कार्यक्रम संशोधन गर्नुपर्ने माग गर्दै संशोधनको प्रस्ताव प्रदेशसभामा दर्ता गराएका थिए । प्रस्ताव सदनबाट बहुमतले अस्वीकृत भयो । प्रतिपक्षी दलहरूले नीति तथा कार्यक्रममा पुरानै योजना ल्याइएको भन्दै असन्तुष्टि व्यक्त गरेका हुन् । सत्तापक्षले भने सरकारले सबै वर्गलाई छुने नीति तथा कार्यक्रम ल्याएको भन्दै सरकारको बचाउ गरेका थिए । बिहीबार बिहान ८ बजे बोलाइएको बैठकमा प्रतिपक्षी नेकपा एमालेले अवरोध गरेको थियो । सरकारले प्रस्तुत गरेको आगामी आर्थिक वर्ष २०७९०८० को नीति तथा कार्यक्रममाथि छलफल गर्न बसेको बैठक सुरु भएलगत्तै एमालेका सांसदहरूले उठेर अवरोध गरेका थिए । एमालेको अवरोधपछि सभामुख सानुकुमार श्रेष्ठले १० मिनेटका लागि बैठक स्थगित गरेका थिए । सर्वदलीय बैठकमा सहमति जुटेपछि करिब २ घण्टापछि बैठक सुरु भएको थियो । एमालेका सांसदहरूले उठाएका विषयमा प्रदेशका मुख्यमन्त्री राजेन्द्रप्रसाद पाण्डेले सदनमा जवाफ दिने र कर्मचारी सरुवाबारे प्रमुख सचिवको संयोजकत्वमा छानबिन समिति गठन गर्ने सहमति जुटेपछि बैठक सुचारु भएको हो । बैठक सुचारु भएलगतै सभामुख सानुकुमार श्रेष्ठले नेकपा एमालेका मुख्य सचेतक दीपक निरौलालाई आफ्ना भनाइ राख्न समय दिएका थिए । मुख्य सचेतक निरौलाले पशुपन्छी तथा मत्स्य विकास केन्द्रका ३ जना कर्मचारीलाई वर्तमान सरकारले आफूअनुकूल नभएकाले सरुवा गरेको भन्दै विरोध जनाएका थिए ।"
मल नपाएपछि आन्दोलनको चेतावनी,"काभ्रे (कास) मकै र धान खेती गर्ने समयमा रसायनिक मल अभाव भएको भन्दै कृषकहरूले उपलब्ध नगराए आन्दोलन गर्ने चेतावनी दिएका छन् । सत्तारूढ नेकपा माओवादी केन्द्रनिकट अखिल नेपाल किसान महासंघ क्रान्तिकारी केन्द्रले कृषि सामग्री कम्पनी धुलिखेल शाखामार्फत वाग्मती प्रदेशको कृषि तथा पशुपन्छी विकास मन्त्रालयलाई १० हजार टन युरिया र ५ हजार टन डीएपी मल उपलब्ध गराउन माग गरेको हो । मल, बीउबिजन लगायतका आधारभूत वस्तु उपलब्ध नहुँदा कृषकहरू मारमा परेको केन्द्रले बुझाएको ज्ञापनमा उल्लेख छ । रसायनिक मलको समस्या तत्काल समाधान नभए आन्दोलनमा जान बाध्य हुने उनीहरूको चेतावनी छ । मलको कारोबार गर्दै आएको कृषि सामग्री कम्पनी लिमिटेडको धुलिखेलस्थित गोदाम र साल्ट ट्रेडिङ कर्पोरेसनको बनेपास्थित गोदाम खाली छ । कृषि सामग्रीका धुलिखेल शाखा प्रमुख वासुदेव शर्माले यसअघि नै भागबन्डा गरिएका १०१५ वटा सहकारीले लान बाँकी रहेका करिब १६ सय बोरा मलबाहेक अरू मल मौज्दात नभएको बताए । वैशाखमा २ पटक गरेर आएको मलमध्येबाटै काभ्रे, दोलखा, रामेछाप र सिन्धुपाल्चोकका ४ सय सहकारीमार्फत बिक्री गरिएको उनको भनाइ छ ।"
किसानलाई मलकै दुःख कहिलेसम्म ?,"सरकारले आगामी आर्थिक वर्ष कृषि उत्पादन ३० प्रतिशतले बढाउने लक्ष्य लिएको छ, जुन पूरा हुन यस क्षेत्रमा आमूल सुधार भैसकेको हुनुपर्छ । यसका लागि उन्नत खेती प्रविधिको मात्रा बढाएर मात्र पुग्दैन, मौसमले पनि साथ दिनुपर्छ, र किसानका सानाठूला समस्या पनि हल भएको हुनुपर्छ । तर ठूलो सुधार त परको कुरा, सरकारले रासायनिक मलकै व्यवस्थासम्म मिलाउन सकेको छैन । गत वर्ष विनियोजित बजेटअनुसार समयमै मल खरिद नगरिँदा यसपालि गोदामहरू खाली छन् । आगामी वर्षका लागि त झन्, रासायनिक मलको बजेट झन्डै ५० प्रतिशतले घटाइएको छ । अहिले नै अन्तर्राष्ट्रिय बजारमूल्यमा भएको तीव्र उतारचढावका कारण मल आयातमा कठिनाइ भैरहेका बेला आगामी वर्षका लागि बजेट नै आधा मात्रै छुट्याइनु आश्चर्यजनक छ । समस्या एकातिर र लक्ष्य अर्कातिरको यो अवस्थाबाट सरकारले खेतीकिसानीको पीडा तथा वास्तविकता नबुझेको देखिन्छ । कृषि तथा पशुपन्छी विकास मन्त्रालयका अनुसार वर्षमा दुईतीन बाली लगाउँदा वार्षिक १२ लाख टन मल आवश्यक पर्छ । अहिले अन्तर्राष्ट्रिय बजारमा प्रतिटन डीएपी करिब १२०० डलर र युरिया करिब ८२० डलरमा कारोबार भइरहेको छ । यस हिसाबले धान, गहुँकै लागि मात्रै साढे ४ लाख टन मल ल्याउन करिब ३५ अर्ब रुपैयाँ बजेट आवश्यक पर्छ । तर, चालु आर्थिक वर्षका लागि पौने २८ अर्ब रुपैयाँ निकासा दिएको सरकारले आगामी वर्षका लागि १५ अर्ब मात्र छुट्याएको छ । अन्तर्राष्ट्रिय बजारमूल्य तीव्र रूपमा आकासिएन भने पनि उक्त रकमले २ लाख टन मल किन्न पनि मुस्किल पर्छ । यसको अर्थ हो, सरकारले थप बजेटको प्रबन्ध नमिलाएमा आगामी वर्ष मल अभावको अवस्था अझ भयावह हुने निश्चित छ । यसरी मल आपूर्तिमै समस्या हुने भएपछि कृषि उत्पादन बढ्ने सरकारी घोषणा कसरी पूरा होला ?चालु आर्थिक वर्षमा २९ अर्ब छुट्याएर २७ अर्ब ७१ करोड बजेट निकासा गर्दा त खरिदको निर्णय नै ढिला भएकाले मल कहिले र कहाँबाट आउँछ, निश्चित छैन । बर्खे धान रोपाइँ सुरु हुन लागिसक्दा पनि सरकारी गोदामहरू रित्तै छन् । कति स्थानमा रोपाइँ सुरु भैसक्यो, तर रोपेको १२१५ दिनमा चाहिने युरिया मल कतै पनि नभएको किसानको दुखेसो छ । अन्तर्राष्ट्रिय बजारमा मूल्य धेरै बढेकाले यसपालि ग्लोबल टेन्डरबाट खरिद नगरेको सरकारले जीटूजी प्रक्रियामार्फत खेपअनुसार रकम तिर्ने गरी ५ वर्षसम्म मल ल्याउन गत फागुनमा भारतसित समझदारी गरेको थियो । भारतीय प्रधानमन्त्री नरेन्द्र मोदी लुम्बिनी भ्रमणमा आउनुअघि नै यसबारे ठोस प्रगति हुने बताइएको थियो । तर अहिलेसम्म जीटूजीको मल आयात हुन सकेको छैन । धानका लागि समयमै मल नपाउँदा किसानले मात्र सास्ती भोग्नुपर्दैन, मुलुकको प्रमुख बाली भएकाले अर्थतन्त्रको आकारमै फरक पर्छ । धानको उत्पादन घट्दा चालु आर्थिक वर्षमा कुल गार्हस्थ्य उत्पादनमा कृषिको योगदान २३९५ प्रतिशत मात्र हुने केन्द्रीय तथ्यांक विभागको अनुमान छ, जबकि गत वर्ष यो २४९० प्रतिशत थियो । अब मल अभावका कारण उत्पादन घट्यो भने आगामी वर्ष पनि अहिलेकै नियति दोहोरिन सक्छ । त्यसैले सरकारको नेतृत्वले नै यो विषयलाई गम्भीरतापूर्वक लिएर समझदारीबमोजिम भारतबाट मल ल्याउन तीव्र पहल गर्नुपर्छ । बाली लगाउने मुख्य मौसममै किसानहरू मलको खोजीमा भौंतारिनुपर्ने अवस्था अन्त्य गर्नुपर्छ । मुलुकको यो सदाबहार समस्याबाट किसानलाई मुक्त गरेमा मात्रै उत्पादनवृद्धिको लक्ष्यमा अघि बढ्न सकिन्छ ।उत्पादकत्व नघट्ने गरी जैविक खेतीको अभ्यास देशभर सुरु भएमा मात्र रासायनिक मलका लागि यति विघ्न तड्पिनुपर्दैन । तर, आजै त्यस्तो अवस्था छैन । जमिनको उर्वराशक्ति दीर्घकालसम्म कायम राख्न, पर्यावरण जोगाउन र स्वास्थ्यकर कृषि उत्पादनका लागि रासायनिक मलको प्रयोगलाई घटाउनुपर्ने भए पनि बिनायोजना एकैचोटि खेतीलाई पूर्ण रूपमा जैविक बनाउन खोज्दा श्रीलंकामा कृषि उत्पादनमा ठूलो ह्रास आएको तथ्य ताजै छ । कृषि उत्पादन र यसको वृद्धिदरको मात्रा नघट्ने गरी प्रांगारिक मल प्रयोगको विधिज्ञान आम किसानमा नहुँदासम्म रासायनिक मल प्रयोग गर्नुको विकल्प छैन । त्यसैले, विश्वबजारको प्रतिकूलता चिर्न तथा अनिश्चय हटाउन सरकारले भारतसित शीघ्र पहल गर्नुपर्छ । र जसरी हुन्छ, अहिलेको मल अभाव अन्त्य गरी सरकारले अर्को वर्ष समयमै मल किन्न स्रोत पनि सुनिश्चित गर्नुपर्छ ।"
शिक्षा अझै प्राथमिकतामा परेन,"गत वर्ष शिक्षा क्षेत्रमा कुल बजेटको १०९२ प्रतिशत रहेकामा हालको प्रस्तावित बजेटमा उक्त प्रतिशत १०९५ पुगेको छ । गत वर्ष १ खर्ब ७८ अर्ब १० करोड छुट्ट्याइएको शिक्षा क्षेत्रको बजेट अहिले १८ अर्ब १८ करोडले बढेर १ खर्ब ९६ अर्ब ३८ करोड भएको छ । १५ प्रतिशत शिक्षक तलब वृद्धिमा ठिक्क हुने गरी उक्त वृद्धि भएको देखिन्छ । देशभरि ५३ हजार शिक्षक दरबन्दीको अभाव रहेको छ । यस सम्बन्धमा शिक्षा मन्त्रालयले ३००० शिक्षक दरबन्दी थप्ने भनी मन्त्रिपरिषद्मा लगेको प्रस्ताव हालसम्म अलपत्र छ । प्रस्तावित बजेट यसबारे मौन छ । शिक्षक अभावमा गुणस्तरीय शिक्षाको कल्पना गर्न सकिन्न । भर्खंरै सम्पन्न स्थानीय चुनावको घोषणापत्रमा अधिकांश दलले विज्ञान, गणित र अंग्रेजी विषय शिक्षकहरूको अभाव हुन दिनेछैनौं भनी गरेको वाचा वाचा मै सीमित रहने भएको छ । लोकप्रिय दिवाखाजा कार्यक्रमले ग्रामीण र दुर्गम भेगका विद्यालयमा विद्यार्थी निरन्तरता बढाई विद्यालय छोडेर जाने दर घटाएको थियो । यस कार्यक्रमको पहुँच कक्षा ६ सम्म हुनु भने सुखद रहेको छ । महेन्द्रसिंह बम, टीकापुर१, कैलाली"
मूल्यवृद्धि रोक्न असफल बजेट,"बजेटले मूल्यवृद्धि कम गर्ने आशा आम नागरिकले गरेका थिए तर अहिले उत्साह हैन, निराशा बढेको छ । यो बजेटले सरकारी जागिरेका लागि मात्र उत्साह लिएर आएको छ । बाँकी नागरिकका समस्या समाधान गर्न बजेट चुकेको छ । सरकार यस्तो असहज अवस्थामा पनि आम नागरिकका चुल्होबाटै कर असुल्न केन्द्रित भएको देखिएको छ । अर्कातर्फ विदेशी मुद्राको सञ्चितिमा आएको कमीलाई पूरा गर्नेतर्फ सरकारको सोच पुग्न सकेको छैन । अझै पनि सरकार विद्युतीय सवारीसाधनतर्फ उदार हुन सकेको छैन । बजेटको ठूलो हिस्सा खाद्यान्न र पेट्रोलियम पदार्थ आयातमै खपत हुने थाहा हुँदाहुँदै, यी दुवै विषयतर्फ सरकार संवेदनशील बन्न सकेन । अझै विद्युतीय उपकरणको करको दायरा बढाउनु भनेको सरकार आम नागरिकका समस्या समाधानतर्फ चिन्तित नभएकै हो । केही विषयमा भने बजेटले राम्रै नीति लिएको छ । तर, समग्रमा यसले सामान्यजनको जीवनमा प्रत्यक्ष प्रभाव पार्न सकेन । अतः सरकार यो देशमा सरकारी ढुकुटीबाट तलब खानेहरू मात्र नागरिक हुन् ? उनीहरूप्रति मात्र जिम्मेवारी छ भन्ने भ्रमबाट कहिले बाहिर आउने ? रामकृष्ण बराल, जोरपाटी५, काठमाडौं"
हरित अर्थतन्त्रको सवाल,"काठमा आत्मनिर्भर हुन दिगो वन व्यवस्थापन कार्यक्रम समाचार पढेपछि मासिँदै गएको वन क्षेत्रको मुहार फेरिन सक्ने आशा पलाएको छ । आगामी आर्थिक वर्ष २०७९८० मा सिल्भिकल्चर प्रणाली लागू गरी वन पैदावारमा आत्मनिर्भर, काठ आपूर्ति तथा वनजन्य उद्यम विकास र विस्तार गर्न थालिने तथा वन व्यवस्थापन कार्यक्रम आर्थिक उन्नतिसँग पनि सम्बन्धित रहनुलाई सकारात्मक मान्न सकिन्छ । काठजन्य सामग्रीमा आत्मनिर्भर र गैरकाठजन्य प्रशोधित सामग्रीको निर्यात प्रवर्द्धन गर्ने उद्देश्यसमेतबाट थप उपलब्धि हुने देखिन्छ । सोबाहेक ४ वटा हिमतालका पानीको सतह घटाइने, सहरहरूमा हरियाली बढाउन १० हजार बहुवर्षीय बिरुवा रोपिने विषयलाई नवीन कार्यक्रमको रूपमा हेर्न सकिन्छ । देशव्यापी रूपमा कृषि, वन तथा बृहत्तर हरियाली प्रवर्द्धन कार्यक्रम अभियानका रूपमा सञ्चालन गर्ने, निजी क्षेत्रको सहभागितामा उत्पादित काठको गुणस्तर अभिवृद्धि गर्ने, निजी वन प्रवर्द्धन र विकासका लागि वृक्षरोपण गर्न १ करोड बिरुवा वितरण गरिने कार्यक्रम स्वागतयोग्य छ । यस्ता गतिविधिबाट मुलुकलाई हरित अर्थतन्त्रमा रूपान्तर गर्ने रणनीति सफल बनाउनुपर्छ । तर हिमाली भेगका बोटबिरुवाको जरासम्म बाँकी नराखेर उजाड बनाइनु, महाविनाशबीच दशकदेखि सञ्चालित राष्ट्रपति चुरे संरक्षण आयोजनाको असर नगन्य देखिनु, वैज्ञानिक वन संरक्षणको नाममा डडेल्धुरा, कैलाली लगायत क्षेत्रका जंगलमा ताण्डव मच्चिनु दुर्भाग्यपूर्ण सन्दर्भ हुन् । कार्यक्रममा शब्दको मीठास मात्र जोड्नुभन्दा रसुवागढीबाट केरुङतर्फ लागेपछि हाम्रोजस्तै भूबनोट भएको क्षेत्रमा चीनले सञ्चालन गरेको नमुना वन, भूसंरक्षण कार्यक्रम हेरी त्यसैको अनुसरण गर्न सके छोटो समयमै हरियो वनको साख उचाइमा पुग्ने देखिन्छ । भुवनेश्वर शर्मा, चन्द्रागिरि२, काठमाडौं"
जमिन उपयोग र जरिवाना,"सरकारले एकचोटि आफैं खेती गरेर हेरोस्, दिनभरि बाँदर हेरोस्, मलको लाइनमा बसेर साँझ खाली हात फर्कियोस्, यति गरेर खेती गरी बाली फलिहाल्यो भने कौडीको भाउमा उधारोमा व्यापारीलाई बेचोस् । प्रश्रय आचार्यिििपहाडी भेगको जग्गामा एक लाख रुपैयाँ तिर्नुभन्दा बरु सरकारलाई नै एक लाखमा बेच्न धेरै जनता तयार छन् । कृष्ण विश्वकर्मािििकिसानले दुःख गरेर उब्जाएपछि फेरि भारतीय सागसब्जीले बजार पाउने अनि हामीले उब्जाएको चाहिँ खाडलमा पुर्याउने ? पहिले विदेशी सामन बन्द गर अनि कुनै खेतबारी बाँझो रहँदैनन् । शशी लिम्बूिििजग्गा बाँझो राख्नेलाई १ लाख जरिवाना अनि खेती गर्ने किसानलाई मल नदिने सरकारलाई कति लाख जरिवाना ? मदन पोखरेलिििधेरै राम्रो निर्णय, देशलाई कृषिमा आत्मनिर्भर बनाउनुपर्छ, तर कति जमिन बाँझो राखेमा कति जरिवाना हुने अनि किसानलाई उचित समयमा बीउबिजन मलखाद, औषधि, कृषि उपकरण सरकारले दिन नसकेमा किसानले सरकारलाई कति जरिवाना गर्न पाउने हो त्यो पनि व्यवस्था भए राम्रो । रोनिश रोशन आर्यनिििदेशभरि सबैजसो गाउँका घरमा सत्तरी कटेका बाआमा मात्र छन् । कसरी गर्ने होला हलो जोतेर खेती ? धर्म तिवारीिििनिर्णय ठीक लाग्यो । तर जग्गाको छेत्रफल अनुसार जरिवाना लगाउनुपर्छ । र, यसको अनुगमन वडा कार्यालयले गर्नुपर्छ । राजस्व उठाउने र अनि खर्च पनि वडाले नै गर्न पाउने ब्यवस्था मिलाएमा कार्यान्वयन सहज हुन्छ । उदयराज सिग्देलिििपहिला आधुनिक खेती प्रणालीको, मलबीउको व्यवस्था गर, किसानलाई धान, मकै, गहुँ तथा फलफूलतरकारीजस्ता उत्पादनको उचित बजार व्यवस्थापन गर अनि मात्र बोल सरकार । राकेश सुवेदीिििजमिन बाँझो राखे जरिवाना रे ! अनि उब्जनी गर्न मल नपाएपछि जमिन खनेर मात्र उल्टो किन खर्च बढाउनु ? पशुपति धितालिििसिँचाइ प्रविधि मलबीउको व्यवस्था गरेको हुनुपर्यो, किसानको फसल सरकारले खरिद गर्ने व्यवस्था हुनुपर्छ बल्ल जरिवाना गर्नु उचित हुन्छ । टंकप्रसाद शर्मा आचार्य"
सहरमा सुक्दै दलहरूको जरो,"गठबन्धन र वाममोर्चाको चर्चा नेपाली राजनीतिमा गठबन्धन एउटा संस्कृतिका रूपमा विकास हुँदै छ । यसको अभ्यास २०७४ सालको स्थानीय निर्वाचनदेखि नै भएको हो । त्यही वर्ष संघीय संसद् र प्रदेश सभाका लागि भएको निर्वाचनमा एमाले र माओवादी केन्द्रबीच भएको गठबन्धनले दिएको परिणामले गठबन्धन नेपाली राजनीतिमा सम्भव र प्रभावशाली हुन सक्छ भन्ने देखाएको थियो । संघीय संसद् र प्रदेश सभामा निम्छरो उपस्थिति भएको नेपाली कांग्रेसलाई दुवै तहमा सरकारको नेतृत्व गर्न पाउने अवसर पनि गठबन्धनले नै दिएको हो । यिनै कारणहरू र एमालेको शक्तिसँग एक्लै भिड्न नसकिने निष्कर्षमा पुगेपछि नेपाली कांग्रेस यसपालि सत्तारूढ पाँचदलीय गठबन्धनसहित स्थानीय निर्वाचनमा जान तयार भयो । यद्यपि स्थानीय स्वार्थअनुरूप कुनै पनि दलले कुनै पनि अर्को दलसँग गठबन्धन गरेर कुनै पनि खालको वैचारिक धारभन्दा भिन्न स्वार्थहरूको गठजोड बनाउन बाँकी राखेको देखिएन । यसै गरी दलहरूबीच जतिसुकै वैचारिक भिन्नता भएको या देखाउन खोजिएको भए पनि स्वार्थ मिल्दा दलहरू जोसँग पनि मिल्छन् र मतदाताले पनि यस्तो गठबन्धनलाई सहजै स्वीकार गर्छन् भन्ने प्रमाणित भएको छ । यसले आगामी निर्वाचनमा गठबन्धनहरू बन्ने र जसले सक्यो त्यसले ठूलो गठबन्धनमा सामेल भएर चुनाव परिणाम आफ्नो पक्षमा पार्ने खेल नेपाली राजनीतिको मुख्य प्रवृत्ति हुनेतिर संकेत गर्छ ।यस पटकको गठबन्धनले एउटा भ्रम तोडेको छ वामपन्थी गठबन्धन प्राकृतिक हो र वामपन्थी तथा गैरवामपन्थीबीचको गठबन्धन अप्राकृतिक हो । त्यस्तो सोचाइ कांग्रेस र वामपन्थी दुवै खाले विश्लेषक र दलका नेताहरूको थियो । तर अहिले कतिपय समस्याका बावजुद नेपाली कांग्रेस, माओवादी, एकीकृत र संघीय समाजवादी, जनमोर्चाको एउटा गठबन्धनÙ राप्रपाको अन्य दलसँगको गठबन्धनÙ एमालेनेपाली कांग्रेस गठबन्धनÙ एमालेमाओवादी गठबन्धन सबैले मतदातालाई आफ्नो पक्षमा पारेर निर्वाचन जितेको देखिनुले शास्त्रीय व्याख्याहरूलाई पनि चक्मा दिएको छ ।अब छिटै निर्वाचन आउँदै छ । फेरि गठबन्धनको चर्चा छ । माओवादी अध्यक्ष प्रचण्डले एमाले अध्यक्ष केपी शर्मा ओलीलाई एक्लै निर्वाचन जितेर फेरि प्रधानमन्त्री बन्न चुनौती दिएका छन् । एमालेभित्रै वामपन्थी गठबन्धनको चर्चा आरम्भ भएको छ । परोक्ष रूपमा यो आम एमालेहरूको बहसमा पनि प्रवेश गरेको छ । तर अहिलेसम्म यो भावुक अपेक्षाजस्तो मात्र देखिन्छ । माओवादीएमाले गठबन्धन अब माओवादीको भन्दा एमालेको आवश्यकताजस्तो बढी देखिन सक्छ । तेस्रो शक्तिका रूपमा जता मिले पनि सत्ताको लाभ लिने अवसर माओवादीलाई छ । एमालेका लागि आफ्नै बलबुतामा निर्वाचन जित्नु या माओवादीको सर्तमा गठबन्धनमा जानुका दुई विकल्प मात्र रहन्छन् । एक पटक पार्टी एकतामा आएर पनि फर्किनुपरेपछि उधारो या भविष्यको अवसरका लागि प्रचण्डले एमालेसँग गठबन्धन बनाउने सम्भावना अहिलेलाई देखिन्न । एमाले सबैभन्दा ठूलो दलका रूपमा आफ्ना अध्यक्ष ओलीको शक्ति कमजोर हुने या देखिने गरी गठबन्धनमा जाने सम्भावना पनि छैन । एमाले अध्यक्ष ओलीले पावर सेयरिङ को कुन मोडलमा माओवादी अध्यक्ष प्रचण्डलाई सहमतिमा लिन सक्लान् भन्ने कुराले वाम गठबन्धनको भविष्य निर्क्योल गर्छ । यसबारे आफू अध्यक्ष रहुन्जेल कमरेड ओलीले मात्र निर्णय लिन सक्छन् । यसरी हेर्दा आउँदो संघ र प्रदेशको निर्वाचनअघि वाम गठबन्धन सम्भव देखिन्न । गठबन्धन र पार्टी एकता गरेर पनि टिकाउन नसकिएको निकट विगतलाई हेर्दा नयाँ गठबन्धनलाई आम मतदाताले पत्याउने सम्भावना कति होला भनेर पनि हेर्नुपर्छ । तर हँसियाहथौडा झन्डा बोकेका शक्तिहरूको सरकार बनाउने हो भने, उनीहरूका माध्यमबाट नेपालको राजनीतिमा (रूपमा ?) वामपन्थी विकल्प दिने हो भनेचाहिँ यी दलहरूको चुनावी गठबन्धन आवश्यक छ । यसपालिको निर्वाचनमा गठबन्धन भएन भने पनि त्यसपछि संसद्मा हुने शक्तिविन्यासका आधारमा मिलेर सरकार बनाउने सम्भावना कायमै रहन्छ ।"
हामी किन पढ्दैनौं ?,"सुधारको सर्तऔसत क्रयशक्ति कम भएकाले किताब किन्ने र पढ्ने बानी हामीकहाँ नबसेको हो भन्ने कुरा सही छैन । किनकि किताबको बजार ओरालो लाग्दै गर्दा चियाभन्दा कम्तीमा पाँच गुणा महँगो कफी खाने जमात तीव्र गतिमा बढिरहेको छ । महँगा स्मार्टफोन हातहातमा पर्ने क्रम बढ्दो छ । मध्यरातपछिसम्म पर्खिएर खर्चिला सिनेमाघरमा पेय र स्न्याक्ससहित, रिलिज भएकै रात फिल्म हेर्ने लहड देखा पर्दै छ । हामीले किताब पढ्न आवश्यक नठान्नु अथवा मन नगर्नुको प्रमुख कारण हाम्रो संस्कृतिमा लुकेको छ भनेर स्विकार्न सक्नुपर्छ । समस्याको निदान गर्न सके मात्रै सुधारका पाइला चाल्ने तत्परता मिल्छ । लामो मौखिक परम्पराका कारण हामीले लिपि, कागज र प्रिन्टिङ मेसिनलाई धेरै ढिलो गरी आत्मसात् गरेकाले पढ्ने बानीलाई आम संस्कृतिका रूपमा विकास गर्न हामीलाई गाह्रो परिरहेको छ । हजारौं वर्षसम्म थिग्रिएर बसेको संस्कृतिजनित आमस्वभाव बदल्नु श्रमसाध्य काम हो । यसका लागि लामो समय लाग्छ । हात बाँधेर बसे यस दिशामा उपलब्धि हासिल हुँदैन भन्ने कुरा आजसम्मको अनुभवले देखाएकै छ । त्यसैले किताब पढ्नुका फाइदा के हुन् र पढ्ने बानी कसरी बसाल्ने भन्ने विषयमा सरकार, राजनीतिक दल, शैक्षिक संस्था, मिडिया, अन्य निजी क्षेत्र, नागरिक समाज आदि सबै मिलेर राष्ट्रव्यापी अभियान चलाउन ढिलो भइसकेको छ ।"
नबिक्ने किताब कसले छाप्ने ?,"गणतन्त्रको लाजसाझाले नेपालका सबै व्यवस्था भोग्यो । यसको इतिहास खोतलेर व्याख्या गर्न यहाँ सम्भव छैन । यति भने भन्न सकिन्छ साझा प्रकाशनको पतन केवल एउटा संस्थाको पतन होइन, गणतान्त्रिक व्यवस्थाले बदल्न नसकेको हाम्रो सार्वजनिक जीवनको थितिको स्पष्ट द्योतक हो । राज्यको पुनःसंरचना भएको दाबीलाई बेमोज गिज्याइरहेको एक दुःखदायी उदाहरण हो । जसरी प्रज्ञा प्रतिष्ठान र विश्वविद्यालयहरू, विभिन्न आयोग र प्रतिष्ठानहरू करिब बेकामे भएका छन्, त्यसरी नै साझा प्रकाशन आफ्नो मात्र नभएर सिंगो राजनीतिक नेतृत्वको निकम्मापन प्रदर्शन गरेर बसेको छ । आफूलाई समाजवादी दाबी गर्ने राजनीतिक पार्टीहरूको नेतृत्वमा भएका आन्दोलनको उपज हो गणतन्त्र । यस व्यवस्थालाई बढी लोकतान्त्रिक र हाम्रो सार्वजनिक जीवनलाई उन्नत बनाउन प्राज्ञिक र सृजनात्मक काममा लगानी बढाउनु सर्वथा जायज मात्र होइन, साह्रै जरुरी पनि हो । लगानी बढाउनुको अर्थ अहिलेकै अवस्थामा रहेका साझा प्रकाशनहरूमा बजेट थुपारेर चालु भ्रष्टाचारमा बढोत्तरी गर्नु होइन, बरु त्यसको उचित विकल्प खोज्नु हो । विकल्पमा बजार मात्र देख्ने प्रवृत्ति राजनीतिक नेतृत्वमा छ । सबै काम बजारको जिम्मा लगाउने नियतले यस व्यवस्थालाई लोकतान्त्रिक बन्न दिँदैन । बजारले आकर्षक नमानेका सबै काम महत्त्वहीन हुन् भनेर ठान्नु सिद्धान्तहीनता मात्र होइन, बेइमानी पनि हो । त्यसैले बजार र दलतन्त्रको कोपभाजनमा नपर्ने, पारदर्शितामा सम्झौता नगर्ने, बौद्धिक काम गरेर आफूलाई प्रमाणित गरेका, सृजनात्मक एवं प्राज्ञिक स्वायत्तताको महत्त्व स्थापित गर्न सक्ने संस्थाहरूको खोजी गरेर तिनलाई सहयोग गर्नु नै उत्तम विकल्प हुन सक्छ । त्यस्ता संस्थाहरू जसले केवल बिक्री र नाफाका आधारमा भवानी भिक्षु र पारिजातहरूलाई बुझ्दैनन् । सबै पाण्डुलिपिलाई बिक्रीको तुलोमा राखेर अँध्यारो कुनामा मिल्काउँदैनन् । नेपाली समाज बुद्धि, विवेक र इमानदारीमा पूर्णतया बाँझो पल्टिसकेको छैन भने यति काम गर्न साह्रै हम्मे पर्दैन ।"
तालिवानसँग सम्बन्ध बढाउँदै भारत,"नयाँदिल्ली (कास) अफगानिस्तानमा तालिवान सत्तामा आएको झन्डै दस महिनापछि भारतले पहिलोपटक तालिवान सरकारसँग औपचारिक कूटनीतिक सम्बन्ध बढाएको छ । अफगानी जनताका लागि खाद्यान्न र औषधिलगायतका सामग्री पठाएर तालिवान सररकारसँग आफूलाई इन्गेज राखिरहेको भारतले पहिलोपटक आफ्ना अधिकारीलाई काबुल पठाएको हो । भारतीय विदेश मन्त्रालयले एक विज्ञप्ति जारी गर्दै मन्त्रालयका संयुक्त सचिव (पीएआई) जेपी सिंहको नेतृत्वमा अधिकारीहरूको टोली अफगानिस्तान पठाएको जनाएको छ । टोलीले भारतले अफगानिस्तानलाई उपलब्ध गराएको मानवीय सहायताको निरीक्षण गर्ने तथा अफगानिस्तान सरकारलाई सहयोग पुर्याइरहेका विदेशी संघसंस्थासँग भेटघाट गर्ने बताइएको छ । सम्भव भएसम्म भारतले गरेको सहयोग परिचालन भएका स्थानसम्म टोली पुग्ने मन्त्रालयले जनाएको छ । त्यसका साथै, भारतले उपलब्ध गराएको मानवीय सहायताका सन्दर्भमा पनि अधिकारीहरूले तालिवान सरकारसँग कुराकानी गर्ने विज्ञप्तिमा उल्लेख छ । भारतले अहिलेसम्म आफगानिस्तानका लागि २० हजार मेट्रिक टन गहुँ, १३ टन औषधि, ५ लाख कोभिडविरुद्धको खोप तथा कपडालगायतका सामग्री सहयोग गरिसकेको छ । तालिवानले गत अगस्ट १५ मा अफगानिस्तानको सत्ता कब्जा गरेको हो । अमेरिकी सेनाले अफगानिस्तान छाडेलगत्तै तालिवानले बन्दुकको आडमा शासन सत्ता नियन्त्रणमा लिएको थियो । तालिवान समूह पाकिस्तानसँग निकट रहेको र आतंकवादी गतिविधिमा संलग्न रहेको भारतको बुझाइ छ । जसका कारण तालिवान सरकारमा आएसँगै भारतले आफ्ना नागरिक फिर्ता ल्याउनुका साथै दूतावास हटाएको थियो । तर पछिल्लो समय तालिवान सरकारसँग सम्बन्ध विस्तार गर्नका लागि भारत सक्रिय हुन थालेको हो । सिंहको नेतृत्वमा काबुल पुगेको भारतीय टोलीले गर्ने भेटवार्ता तालिवान नेताहरूसँगको पहिलो औपचारिक वार्ता हुनेछ । यसअघि अनौपचारिक रूपमा भने भारतले विभिन्न सम्पर्कमार्फत तालिवान नेतासँग कुराकानी गर्दै आएको थियो ।"
फास्ट ट्र्याकका २ चिनियाँ निर्माण कम्पनी ॅनिलम्बित,"अटेरी सेना दोस्रो प्याकेजमा पूर्वयोग्यता परीक्षण (पीक्यू) प्रक्रियामा एउटा मात्र निर्माण कम्पनी छानिएपछि प्रतिनिधिसभाको लेखा समितिमा २०७७ चैतमा उजुरी परेको थियो । जसको टुंगो अहिलेसम्म लागेको छैन । तर, विवाद नटुंगिँदै सेनाले ठेक्का प्रक्रिया अघि बढाएको थियो । गत चैत १९ मा समितिले ठेक्का प्रक्रिया रद्द गरी पुनः नियमानुसार दोस्रो प्याकेजमा पीक्यूका लागि प्रक्रिया अगाडि बढाउन रक्षा मन्त्रालयलाई निर्देशन दिएको थियो । तर, सेनाले अटेर गर्दै गत वैशाख १२ गते पीक्यूमा छानिएका निर्माण कम्पनीलाई नै ठेक्का सम्झौता गर्न आउन सूचना निकालेपछि समितिले सिधै सेनालाई नै ताकेतापत्र पठाएको थियो । दोस्रो प्याकेजमा पोली चङ्दा छानिएको हो । यो प्याकेजमा पीक्यू प्रक्रियामा एउटा मात्र कम्पनी छानिएपछि लेखा समितिमा उजुरी परेको थियो । तर, सेनाले अटेरी गरेरै ठेक्का प्रक्रिया अघि बढाइरह्यो । सेनाले पहिलो प्याकेज पनि विवादास्पद कम्पनीलाई नै दिएको थियो । उक्त ठेक्का पाएको चाइना स्टेट कन्स्ट्रक्सनमाथि ठेक्का लिने त काम अलपत्र पार्ने गरेको आरोप लाग्ने गरेको छ । यो कम्पनीले ठेक्का लिएको नारायणगढबुटवल सडकको काम सोचेअनुरूप हुन सकेको छैन । निर्माणको समयावधि २ महिना मात्र बाँकी भए पनि काममा प्रगति न्यून छ । २०७५ पुस ७ मा भएको सम्झौताअनुसार २०७९ साउन २२ भित्र निर्माण सकिसक्नुपर्ने हो । निर्माण कम्पनीले काममा ढिलाइ गर्दै आएकाले प्रगति हुन सकेको छैन । सेनाले भने एकपछि अर्को ठेक्का चिनियाँ कम्पनीलाई दिँदै आएको छ । गुणस्तरीय काम नगर्ने, ठेक्का लिएर काम अलपत्र पार्ने चिनियाँ कम्पनीलाई नै सेनाले घुमाइफिराइ ठेक्का दिने गरेको आरोप नेपाली निर्माण व्यवसायीहरूको छ । अहिले पनि सेनाले निकालेको टेन्डरमा चिनियाँ कम्पनीले मात्र ठेक्का पाउने सीमा राखिएको भन्दै व्यवसायीले उक्त सीमा संशोधन गर्न माग गरेका छन् । फास्ट ट्र्याकका आयोजना प्रमुखले चिनियाँ निर्माण कम्पनीहरूलाई काखी च्याप्दा नेपाली निर्माण व्यवसायीहरू मारमा परेका छन्, एक निर्माण व्यवसायीको आरोप छ, ठेक्काको क्राइटएरिया पनि चिनियाँ कम्पनीले पाउने गरी बनाइएकाले यसमा आयोजना प्रमुखको पनि मिलेमतो छ जस्तो देखिन्छ ।"
भैरहवाकुवेत उडान उत्साहजनक : जजिरा,"(भैरहवा)  गौतम बुद्ध अन्तर्राष्ट्रिय विमानस्थलबाट पछिल्लो २ सातायता कुवेतमा सीधा हवाई उडान गर्दै आएको जजिरा एयरवेजले व्यावसायिक रूपमा आफ्नो सेवा उत्साहजनक रहेको बताएको छ । व्यावसायिक दृष्टिले हामी निकै सन्तुष्ट छौं, जजिरा एयरवेजका नेपालस्थित कमर्सियल व्यवस्थापक अमित नागरथले कान्तिपुरसँग भने, यो रूटको उडान सोचेभन्दा राम्रो ढंगले अघि बढेको छ । यसले हामीलाई उत्साहित बनाएको छ ।गत जेठ २ देखि जजिराले सातामा ३ दिन कुवेतभैरहवाबीच सिधा उडान गर्दै आएको छ । जजिराको एयर बस ३२० निओ विमानले सोमबार, बुधबार र शुक्रबार उडान सेवा दिन्छ । बुधबारसम्म जजिराले ७ वटा उडान गरिसकेको छ । सेवा थालेदेखि नै भैरहवाकुवेत रुटमा यात्रुको कमी नरहेको नागरथले बताए । कुवेतका लागि काठमाडौंबाट श्रम स्वीकृति लिएका धेरै नेपाली श्रमिक भैरहवा पायक पर्ने भएकाले काठमाडौंको सट्टा यहींबाट उडिरहेका छन्, उनले भने, काठमाडौंकुवेत रुटको हवाई भाडाभन्दा भैरहवाकुवेतको भाडासमेत सस्तो छ । उनका अनुसार जजिरा एयरवेजबाट काठमाडौं हुँदै कुवेत जानुभन्दा भैरहवा हुँदै गए प्रतियात्रु ८ हजार रुपैयाँले सस्तो पर्छ ।भैरहवामा हवाई उडान सञ्चालन गरेबापत नेपाल नागरिक उड्डयन प्राधिकरणबाट पाएको विशेष सहुलियत हामीले यात्रुलाई प्रदान गरेका छौं, उनले भने, यही कारण पनि यो रुटको भाडा सस्तो भएको हो । यही गतिमा यात्रुको चाप बढेमा जजिराले उडान संख्या थप्न सक्ने उनको भनाइ छ । विमानस्थलका निमित्त महाप्रबन्धक एवं प्रवक्ता श्यामकिशोर साहका अनुसार अहिलेसम्म १५ सयभन्दा बढी यात्रुले अन्तर्राष्ट्रिय उडानतर्फ विमानस्थलको प्रयोग गरिसकेका छन् । यो नेपाल आउनेजाने दुवैतर्फका यात्रुको संख्या हो, उनले भने ।सरकारले गौतम बुद्ध विमानस्थलमा अन्तर्राष्ट्रिय हवाई सेवा कम्पनीहरूलाई आकर्षण गर्न विभिन्न शुल्कमा सहुलियत र पूर्ण छुटसमेत दिएको छ । विमानस्थल प्रवक्ता साहले अन्तर्राष्ट्रिय एयरलाइन्सलाई अवतरण, पार्किङ, सुरक्षा र सञ्चार गरी ४ शीर्षकको शुल्क एक वर्षका लागि शतप्रतिशत छुट दिइएको बताए । जजिराले अहिले एकपटकको उडानबापत विमानस्थललाई बुझाउनुपर्ने २ लाख २५ हजार रुपैयाँ छुट पाइरहेको छ ।"
अब नेपालमा पनि पूर्ण डिजिटल बैंक,"(काठमाडौं)  अर्थमन्त्री जनार्दन शर्माले आगामी आर्थिक वर्षका लागि प्रस्तुत बजेट भाषणमा पूर्ण डिजिटल (डिजिटलओन्ली) बैंक स्थापना गर्ने घोषणा गरे । पूर्ण डिजिटल बैंक स्थापनाका लागि आवश्यक सबै व्यवस्था मिलाउने मन्त्री शर्माको भनाइ थियो । घोषणामा भनिएअनुसार बैंक स्थापना भए यो नेपालकै पहिलो पूर्ण डिजिटल बैंक हुनेछ । छिमेकी मूलक भारतमा यस वर्ष एकैपटक ७५ वटा डिजिटल बैंक स्थापना गर्ने त्यहाँकी वित्तमन्त्री निर्मला सीतारमणले बताएकी छन् । उत्तरी छिमेकी चीनमा भने विश्वकै ठूलो डिजिटल बैंक सञ्चालनमा छ ।सन् २००८ को विश्वव्यापी आर्थिक संकटपछि डिजिटल बैंकहरू खुल्न थालेका थिए । सन् २०१४ पछि डिजिटल बैंकहरू फस्टाउने क्रम सुरु भएको हो । असामान्य परिस्थितिमा पनि कर्जा प्रवाहलाई यथावत् राखी व्यवसायहरू चलायमान बनाउन पूर्ण डिजिटल बैंक महत्त्वपूर्ण मानिन्छन् । वित्तीय क्षेत्रमा अनुसन्धान गर्दै आएको संस्था द एसियन ब्यांकर हालै मात्र विश्वभर सञ्चालित त्यस्ता पूर्ण डिजिटल बैंकहरूबारे अध्ययन गरेर प्रतिवेदन सार्वजनिक गरेको हो । उक्त अध्ययनमा विश्वका सय अग्रणी डिजिटल बैंकमध्ये चीनको वी बैंक सबैभन्दा ठूलो, सफल र उत्कृष्ट रहेको उल्लेख छ ।उक्त ग्लोबल टप हन्ड्रेन्ड डिजिटल बैंक र्याङ्किङ, २०२२ प्रतिवेदनअनुसार सन् २०२१ मा विश्वका अग्रणी सय डिजिटल बैंकको एकत्रित सम्पत्ति २ ट्रिलियन (२० खर्ब) अमेरिकी डलर पुगेको छ । तिनले वर्षभरिमा ५१ बिलियन (५१ अर्ब) डलर कुल आम्दानी गरेका छन् । अध्ययनमा उल्लेखित सय डिजिटल बैंकमध्ये २९ वटाले मात्रै नाफा कमाइरहेको प्रतिवेदनमा उल्लेख छ । नाफा कमाउनेमा चीनको वी बैंक, अमेरिकाको एली बैंक, नेदरल्यान्ड्सको आईएनजी समूहअन्तर्गतको डिजिटल बैंकलगायत छन् । वी बैंकलाई उदाहरणीयसमेत मानिएको छ ।डिजिटल बैंकसम्बन्धी यस्तो अध्ययन पहिलोपटक भएको ब्यांकरको दाबी छ । ब्यांकरको ट्याब इन्साइट्स नामक संस्थाले डिजिटल रूपमा मात्रै सञ्चालित विश्वका बैंकहरूको लेखाजोखा गरेको हो । यी बैंकका भौतिक आउटलेट छैनन् वा कम छन् । सबै बैंकिङ कार्य अनलाइनमार्फत हुन्छ । परम्परागत वाणिज्य बैंकहरूसँग नजोडिईकन यिनले ग्राहकलाई पृथक् भर्चुअल बैंकिङ अनुभव प्रदान गर्छन् । विश्वका ३६ मुलुकका डिजिटल बैंकबारे अध्ययन गर्दा व्यक्तिगत वित्त, सम्पत्ति व्यवस्थापन र साना तथा मझौला बैंकिङमा जोड दिने बैंकहरू बढी नाफा कमाउन सफल भएको उक्त अध्ययनको निष्कर्ष छ ।कुल ६९ अर्ब डलर सम्पत्ति रहेको वी बैंकलाई विश्वकै उत्कृष्ट डिजिटल बैंक भनिएको छ । यो बैंक सामाजिक सञ्जाल र वीच्याट तथा वीच्याट पे डिजिटल भुक्तानी प्रणालीमा आबद्ध छ । चीनका अधिकांश वित्तीय संस्था वी बैंकसँग जोडिएका छन् । प्रतिदिन ३६ करोड अमेरिकी डलर कारोबार गर्ने यो बैंकले विश्वमै पहिलोपटक बृहत् आकारको ब्लक चेन प्रविधि अपनाएर बैंकिङ क्षेत्रमा ठूलो सफलता हासिल गरेको अध्ययनमा भनिएको छ । एली र आईएनजी विश्वमै पहिलो पुस्ताका पूर्ण डिजिटल बैंक हुन् । प्रविधिमा आधारित यी बैंकहरूले गैरडिजिटल ग्राहकलाई सेवा दिँदैनन् । अर्थात्, मोबाइल फोन, इन्टरनेट वा कम्युटर नचलाउनेले यी बैंकमा पहुँच राख्न सक्दैनन् । अमेरिकाकै सबैभन्दा ठूलो डिजिटल बैंक एलीको सम्पत्ति १ खर्ब ७३ अर्ब डलर छ । यसलाई डिजिटल बैंकको विश्वव्यापी सूचीमा दोस्रो नम्बरमा राखिएको छ । सन् २०२१ मा आवास कर्जा, लगानी कर्जा, बिमाहरूमा राम्रो प्रतिफल हासिल गरेर एली बैंकले कीर्तिमानी कायम गरेको अध्ययनले जनाएको छ । सूचीको तेस्रो स्थानमा रहेको आईएनजी ग्लोबलको सुविधा अस्ट्रेलिया, फ्रान्स, जर्मनी, इटाली, स्पेन, बेलायत र अमेरिकामा उपलब्ध छ । आईएनजी बैंकको शाखारहित रिटेल बिजनेसका रूपमा सन् १९९७ मा स्थापना भएको आईएनजी डाइरेक्ट आधुनिक डिजिटल बैंकिङमा सफल मानिन्छ । क्षेत्रगत रूपमा हेर्दा दक्षिण अमेरिकामा ब्राजिलको नु ब्यांक नाफा कमाउनेहरूको सूचीमा पर्छ । दक्षिण अफ्रिकामा टाइम बैंक सफल छ भने बेलायतमा वाइज बैंक, मध्यपूर्वमा मासरेक बैंकको एनईओ सफल छ । दक्षिण पूर्वी एसियामा थाइल्यान्डको लाइन बीकेले पछिल्लो ३ वर्ष निरन्तर नाफा कमाइरहेको छ । पूर्ण डिजिटल बैंकको नाफाघाटाको ग्राफ हेर्दा सन् २०२२ मा यिनले मनग्गे नाफा कमाउने अध्ययनको निचोड छ । अहिलेका अग्रणी सयवटा बैंकमध्ये सन् २०२४ सम्ममा अधिकांश बैंक नाफा कमाउनेको सूचीमा पर्नेछन्, अध्ययनको आकलन छ, सूचना प्रविधिमा भएको प्रगति र ग्राहकको सहजता, यी दुई कारणले बैंकिङ प्रणालीमा ठूलो परिवर्तन ल्याइरहेका छन् । नियामकलाई भने चुनौती थपिएका छन् ।भारतमा त्यहाँको रिजर्भ बैंक र नीति आयोगले डिजिटल बैंकलाई नियमन गर्न यसैपालि पहिलोपटक रेगुलेटरी ट्र्याक (नियमनकारी नीति) बनाएको छ । मुलुकका ७५ जिल्लामा ७५ वटा डिजिटल बैंक बनाउनेबारे बजेटमै घोषणा भएपछि उक्त नीति बनाइएको हो । त्यहाँको मुख्य बैंकिङ प्रणालीमा हुलाक कार्यालयहरू शतप्रतिशत जोडिएको हुनुपर्ने व्यवस्था छ ।हामीकहाँ पनि दुर्गम क्षेत्रमा वित्तीय सुविधा पुर्याउने कुरा बजेट भाषणमा समावेश थियो । साथै, डिजिटल बैंकिङ सेवाको गुणस्तर तथा सुरक्षा प्रत्याभूत गरिने अर्थमन्त्री शर्माले बताएका थिए । बजेट कार्यान्वयनमा प्रश्न उठ्ने गरेकाले हामीकहाँ कहिले, कस्तो र कसरी डिजिटल बैंकको स्थापना हुन्छ, नियमन कस्तो हुन्छ भन्नेबारे जनचासो छँदै छ ।"
मल लिन धनगढीबाट भैरहवा !,"(धनगढी)  रासायनिक मलको आपूर्ति र बिक्रीवितरण गर्दै आएको कृषि सामग्री कम्पनीको कार्यालय र गोदाम धनगढीमै छ । तर, कृषि सामग्री कम्पनीबाट किसानसम्म मल पुर्याउने यहाँका कृषि सहकारीहरू भने मल खोज्दै भैरहवासम्म पुग्नु परिरहेको छ । कम्पनीको प्रादेशिक कार्यालय धनगढीले सुदूरपश्चिम प्रदेशका लागि तोकिएको कोटाको मल भैरहवाबाट ढुवानी गरेर नल्याउँदा यस्तो अवस्था आएको हो ।धनगढीस्थित राष्ट्रसेवक सहकारी संस्थाले हालै कम्पनीको भैरहवास्थित गोदामबाट ४२ क्विन्टल डीएपी मल आफैं सवारीसाधनको व्यवस्था गरी ल्याएको छ । सुदूरपश्चिमका लागि छुट्याइएको २ हजार १ सय ६९ मेट्रिक टन डीएपी मल भैरहवा गोदाममा रहेछ, सहकारीका अध्यक्ष लोकराज पनेरुले भने, तर ढुवानी गर्ने ठेकेदारको अटेरीका कारण कम्पनीले तत्काल ढुवानी गर्न नसक्ने जनायो । त्यसपछि के गर्ने ? किसानलाई मल चाहिएको छ । सहकारीहरू आफैं ढुवानी गर्न मञ्जुर भयौं ।सहकारीले भैरहवाबाट ढुवानी गरेर बिक्री गर्दा किसानलाई प्रतिक्विन्टल थप ३ सय रुपैयाँ महँगो पर्न गएको छ । पनेरुका अनुसार कम्पनीको धनगढी गोदामबाट सहकारीले डीएपी प्रतिक्विन्टल ४ हजार ६ सयमा रुपैयाँमा पाउँथे । ढुवानी भाडा जोडेर किसानले ५ हजार रुपैयाँसम्ममा पाउँथे । अहिले सहकारी आफैंले भैरहवाबाट ल्याउँदा प्रतिक्विन्टल ५ हजार ३ सय रुपैयाँमा मल बिक्री गर्नु परिरहेको उनले बताए । सहकारीले भैरहवाबाट प्रतिक्विन्टल ४ हजार ४ सय रुपैयाँमा पाइरहेका छन्, उनले भने । कम्पनीको धनगढी कार्यालय प्रमुख नवलसिंह बोगटीले ठेकेदारले सम्झौता भएजतिको परिणामको मल पहिल्यै ढुवानी गरिसकेकाले अहिले थप ढुवानी गर्न नमानेको बताए । सम्झौतामा आवश्यक परेमा उल्लिखित परिणामको थप २५ प्रतिशत मल ढुवानी गर्नुपर्ने सर्त उल्लेख छ, उनले भने, अहिले हामीले ठेकेदारलाई उक्त सर्त पालना गरिदिन भनेका थियौं तर मानिरहेको छैन । ठेकेदारले इन्धनको मूल्य बढेका कारण पुरानो सम्झौताअनुसार थप ढुवानी गर्न अस्वीकार गरेको उनले बताए । केन्द्रीय कार्यालयले ढुवानीको अर्को व्यवस्था नगर्दासम्म कम्पनीको भैरहवा गोदामबाट मल ल्याउन सक्ने अवस्था नरहेको उनको भनाइ छ ।धनगढी कार्यालयले प्रदेशको कोटाको मल ढुवानी गरेर ल्याउन चाहेका सहकारी संस्थालाई उपलब्ध गराई दिन भैरहवा कार्यालयका नाममा पत्र काटेर दिने गरेको छ । सुदूरपश्चिमको कोटामा परेको २ हजार १ सय ६९ मेट्रिक टन डीएपीमध्ये कैलालीलाई १ हजार ३ सय मेट्रिक टन, कञ्चनपुरलाई ६ सय मेट्रिक टन र बाँकी मल अछाम, बझाङ, बाजुरा, बैतडी, दार्चुला र डडेलधुरालाई छुट्याइएको कार्यालय प्रमुख बोगटीले बताए । उनका अनुसार वैशाखमा नेपाल भित्रिएको २० हजार मेट्रिक टन डीएपीमध्ये सुदूरपश्चिमका लागि छुट्याइएको उक्त परिमाणको मल भैरहवामा भण्डारण गरिएको थियो । प्रदेशभर धान रोपाइँ गर्न डीएपी १० हजार मेट्रिक टन र युरिया १५ हजार मेट्रिक टन आवश्यक रहेको उनले बताए । तर, मागअनुसारको मल आउने कुरामा उनी आफैं विश्वस्त छैनन् । चाहेजति माग गर्छौं तर आधा जति पनि आउँदैन, उनले भने, त्यसैले कैलाली र कञ्चनपुरमा सधैं मलको अभाव हुने गरेको छ । अहिले कम्पनीको धनगढी गोदाम रित्तो छ । स्टोरकिपर रूपक कुँवरले वैशाखदेखि नै गोदाम रित्तो रहेकाले किसानले धानको बीउ राख्नसमेत मल नपाएको बताए ।सुदूरपश्चिमकै अन्न भण्डार हुन् कैलाली र कञ्चनपुर । जहिल्यै खेतीपाती लगाउने बेला मल नपाउने यहाँका किसानको गुनासो रहँदै आएको छ । सरकारले मल उपलब्ध गराउन नसक्दा भारतसँग सीमा जोडिएका यी दुवै जिल्लाका किसान अवैध रूपमा सीमापारिबाट कमसल मल ल्याएर प्रयोग गर्न बाध्य छन् । यसले माटोको उर्वरा शक्ति घटाई उत्पादकत्वमा कमी आउँदै गएको छ । अहिले भारतबाट समेत मल ल्याउन नसकेको भजनीका एक किसानले गुनासो गरे । न त सरकार आफैं मल दिन सक्छ, उनले भने, भारतबाट खुला सीमाका कारण मल ल्याउन सकिन्थ्यो । अहिले त्यो पनि ल्याउन दिएको छैन ।"
तातोपानीमै थन्कियो ५० टन युरिया,"(सिन्धुपाल्चोक)  किसानले मल अभावमा धानको ब्याड राख्न नपाएको बेला उत्तरी तातोपानी नाकामा भने चीनबाट खरिद गरिएको ५० टन युरिया २० दिनदेखि थन्किएको छ । भोटेकोशी गाउँपालिका२ स्थित तातोपानी सुक्खा बन्दरगाहको गोदाममा ५० टन युरिया (५० कन्टेनर) मल थन्किएको हो । भन्सार प्रक्रियाका लागि कोही नआउँदा मल गोदाममै रोकिएको तातोपानी सुख्खा बन्दरगाह तथा भन्सार कार्यालयका प्रमुख भन्सार अधिकृत नारद गौतमले बताए ।यसअघि सामान आए लगत्तै भन्सार प्रक्रिया सकेर काठमाडौं लगिने गरिए पनि २० दिनअघि भित्रिएको ५० कन्टेनर युरिया लिन कम्पनीका प्रतिनिधि अझै आएका छैनन्, उनले भने, हामी भन्सार प्रक्रिया सकेर तुरुन्तै पठाउन तयार भएर बसेका छौं, सम्बन्धित पक्षलाई खबर पनि पठाएका छौं । मल आयातको ठेक्का पाएको सिल्क ट्रान्सपोर्टले यसअघि ५ सय ३९ मेट्रिक टन तातोपानी नाका हुँदै काठमाडौं पुर्याएको थियो । ६० दिनभित्र मल लिन नआए भन्सार नियमअनुसार सामान जफत हुने प्रावधान रहेको र यसबारे सम्बन्धित कम्पनीलाई मौखिक जानकारी दिएको पनि उनको भनाइ छ ।ग्लोबल टेन्डरपछि सरकारले सिल्क ट्रान्सपोर्ट कम्पनीलाई चीनबाट १० हजार मेट्रिक टन मल आयातको ठेक्का दिएको थियो । ठेक्का पाएको कम्पनीको आन्तरिक विवादका कारण भन्सारमा आइपुगेको मल ल्याउन ढिलाइ भइरहेको स्रोतको भनाइ छ । तातोपानी नाकामा मल थन्किएको बारे सिल्क ट्रान्सपोर्टका अध्यक्ष रमेश शेर्पाले शुक्रबार थप मल पनि भित्रिने भएकाले विस्तृत विवरण बुझिसकेपछि मात्रै ढुवानीबारे भन्न सकिने बताए । भोलि थप मल पनि भित्रिनेछ, सबै विवरण बुझेपछि मात्रै यसबारे थाहा हुन्छ, उनले भने ।मलको खोजीमा राजधानीसम्म पुगेका स्थानीय किसान भौंतारिएको २ महिना बितिसकेको छ । बिहीबार भन्सारको गोदाममा रहेको युरिया मलको बोरा हेरेर मन कुडाउँदै घर फर्किएका भोटेकोशी३ का सोङबहादुर तामाङले भने, त्यहाँ यत्रो बोरा थन्किएको रैछ, यता मल नपाएर त्रास र हाहाकार छ । कुरो के हो बुझ्न सकिएन । बाह्रबिसे नगरपालिका९ का गोकुल सुवेदीले नाकामा मल थन्किनु सरकार र सम्बन्धित पक्षको गैरजिम्मेवारीपन भएको बताए ।"
एनएमबीद्वारा ५७ सय थान चुलो वितरण,"काठमाडौं (कास) एनएमबी बैंकले नेदरल्यान्ड्स डेभलपमेन्ट अर्गनाइजेसनको एक परियोजनाअन्तर्गत ५ हजार ७ सय २८ थान सुधारिएको चुलो वितरण गरेको छ । बैंकले परियोजनासँग मिलेर उक्त अभियानका लागि कोष व्यवस्थापकका रूपमा काम गरेको थियो । परियोजनाअन्तर्गत सुदूरपश्चिम र कर्णालीका विभिन्न ग्रामीण भेगमा सुधारिएको चुलो वितरण गरिएको छ । परियोजनामार्फत दाउराको खपत घटाएर वनको संरक्षणमा मद्दत पुग्ने, धूवाँ, धूलोमा कमी आई स्वास्थ्यसम्बन्धी रोगमा कमी हुने विश्वास लिइएको बैंकले जनाएको छ ।"
बजारमा जावा ४२ स्पोटर््स स्ट्राइप,"काठमाडौं (कास) नेपालमा क्लासिक लिजेन्ड्सको अधिकृत वितरक अग्नि ग्रुपको सहायक कम्पनी अग्नि मोटोइंक प्रालिले जावा ४२ स्पोटर््स स्ट्राइप मोटरसाइकल बजारमा ल्याएको छ । अलस्टार ब्ल्याक, ओरियन रेड र सिरियस ह्वाइटमा उपलब्ध मोटरसाइकल स्टाइलिङ र प्राविधिक पक्षमा विशिष्ट रहेको कम्पनीको दाबी छ । मोटरसाइकलमा रहेको २९३ सीसी बीएससिक्स लिक्विड कुल्ड, फ्युलइन्जेक्टेड इन्जिनले २७३३ पीएस पावर र २७०२ एनएम टर्क उत्पादन क्षमता राख्छ । सिंगल सिलिन्डरयुक्त इन्जिनले जावाको भोल्युमेट्रिक दक्षतालाई उत्कृष्ट चार्ज र निकास ग्यास प्रवाहका लागि सहज बनाएको कम्पनीको भनाइ छ ।"
रुस्लान एफएम ९५२ पुनः सञ्चालनमा,"काठमाडौं (कास) कोरोना महामारीका कारण प्रसारण रोकिएको रुस्लान एफएम ९५२ पुनः सञ्चालनमा आएको छ । नेपाली गीत संगीतकर्मीहरूलाई विशेष स्थान प्रदान गर्ने उद्देश्यका साथ एफएम सञ्चालनमा आएको हो । एफएममा लोकप्रिय हिन्दी तथा अंग्रेजी गीतहरू पनि सुन्न सकिनेछ । पहिलाभन्दा भव्य तरिकाले सञ्चालन हुने र श्रोताको मनमा फेरि बस्ने सोचसहित अघि बढेका छौं, एफएमका प्रमुख मार्केटिङ अधिकृत वैभव शर्माले भने । बिहान ६ बजेदेखि राति १२ बजेसम्म सञ्चालन हुने एफएममा बिहान ६ देखि ८ बजेसम्म वर्कआउट बिट्स, बिहान ८ देखि ११ बजेसम्म रुस आवर बिट्स, बिहान ११ देखि दिउँसो ४ बजेसम्म चिल बिट्स, दिउँसो ४ देखि बेलुकी ७ बजेसम्म इनथ्रेड र बेलुकी ७ देखि राति १२ बजेसम्म भाइब्रेन्ट बिट्स गरी ५ फरक विधाका विभिन्न संगीत सुन्न सकिनेछ ।"
यामाहाको एफजेडएक्स१५० बजारमा,"काठमाडौं (कास) नेपाली बजारमा यामाहाको पहिलो नियो रेट्रो मोटरसाइकल एफजेड एक्स १५० विशेष सुविधासहित आएको छ । यामाहाको आधिकारिक विक्रेता एमएडब्लु इन्टरप्राइजेजले यो मोटरसाइकलको बिक्रीवितरण सुरु गरेको छ । मोटरसाइकल एलसीडी मिटर र ब्लुटुथ कनेक्टिभिटीजस्ता स्मार्ट सुविधा र क्लासिक डिजाइन सम्मिलित गरी तयार पारिएको छ । राइड फ्री अवधारणाका साथ तयार पारिएको यो मोटरसाइकल विशेष गरी स्वतन्त्र, सहज र आरामदायी यात्रा गर्न रुचाउनेलाई लक्ष्य गरी तयार पारिएको कम्पनीको दाबी छ । एफजेडएक्स १५० को मूल्य ४ लाख २६ हजार ९ सय तोकिएको कम्पनीले जनाएको छ । यसैबीच यामाहाको नयाँ बाइक आर १५ एम पनि नेपाली बजारमा सार्वजनिक गरिएको छ । यसको मूल्य नेपाली बजारमा ५ लाख ७९ हजार ९ सय रुपैयाँ तोकिएको छ ।"
रेडमी १० सार्वजनिक,"काठमाडौं (कास) नेपाली बजारमा साओमीले रेडमी १० सार्वजनिक गरेको छ । रेडमीको यो उपकरणमा फ्ल्यागसिप उपकरणहरूमा पाइने स्न्यापड्रागन ६८० र ६ एनएम प्रोसेसर छ । अग्रणी वर्गको प्रोसेसर, स्न्यापड्रागन ६८० र ६००० एमएएच पावरको ब्याट्री यसमा छ । १७०४ सेन्टिमिटर डिस्प्ले र ५० एमपी डबल क्यामेरा समावेश गरिएको छ । नयाँ रेडमी १० को पछाडि जडित ठूलो क्यामेराका साथमा फिंगरप्रिन्ट स्क्यान गर्ने स्पेस छ । ११३ एमएम मोटाइ र २०३ ग्राम वजनको रेडमी १० मा ६ जीबीसम्मको र्याम र १२८ जीबी आन्तरिक स्टोरेज छ । ४६४ जीबी संस्करणको मूल्य १८ हजार ९९९ रुपैयाँ र हाईएन्ड ६१२८ जीबी संस्करणको मूल्य २१ हजार ९९९ रुपैयाँ तोकिएको कम्पनीले जनाएको छ ।"
उत्कृष्ट विद्यार्थीलाई एनसेलको छात्रवृत्ति,"काठमाडौं (कास) एनसेल आजियाटा लिमिटेडले आफ्नो व्यावसायिक सामाजिक उत्तरदायित्व कार्यक्रमअन्तर्गत इन्जिनियरिङ अध्ययन संस्थान, पुल्चोक क्याम्पसको पाँच संकायमा अध्ययनरत उत्कृष्ट विद्यार्थीलाई छात्रवृत्ति दिएको छ । एनसेलको मुख्य कार्यालय लैनचौरमा आयोजित एक विशेष कार्यक्रममाझ उक्त छात्रवृत्ति प्रदान गरिएको हो । कार्यक्रमअन्तर्गत सिभिल, इलेक्ट्रिकल, इलेक्ट्रोनिक्स एन्ड कम्युनिकेसन, कम्प्युटर र मेकानिकल इन्जिनियरिङ संकायमा अध्ययन गर्ने उत्कृष्ट विद्यार्थीलाई छात्रवृत्ति प्रदान गरिँदै आएको एनसेलले जनाएको छ । २०७८ का लागि १८ शीर्षकअन्तर्गत १८ विद्यार्थीलाई एनसेल छात्रवृत्ति प्रदान गरिएको छ । उत्कृष्ट नतिजा ल्याई उल्लिखित पाँच संकायबाट स्नातक उत्तीर्ण गरेका ६ जना विद्यार्थीलाई एनसेल उत्कृष्टता सम्मान प्रदान गरियो ।"
एनआईसी एसिया ॅलेक्सी क्याप फन्ड को आवेदन खुल्यो,काठमाडौं (कास) एनआईसी एसिया बैंक म्युचुअल फन्डअन्तर्गत सञ्चालन हुने एनआईसी एसिया लेक्सी क्याप फन्ड को आवेदन खुलेको छ । प्रतिइकाई १० रुपैयाँ अंकित दरको १० करोड इकाईमध्ये बीज पुँजीबापत न्यूनतम १ करोड ५० लाख इकाई कोष प्रवर्द्धक एनआईसी एसिया बैंकलाई सुरक्षित राखी बाँकी न्यूनतम ८ करोड ५० लाख इकाईका लागि बिहीबारदेखि आवेदन खुलेको हो । जेठ २४ सम्म बिक्री खुला हुने योजना व्यवस्थापक एनआईसी एसिया क्यापिटलले जनाएको छ । यो फन्ड सातवर्षे अवधिको बन्दमुखी योजना हो । योजनामा संकलित अधिकांश रकम धितोपत्रको दोस्रो बजारमा सूचीकृत कम्पनीहरूमा लगानी हुने क्यापिटलले जनाएको छ । उक्त योजनामा न्यूनतम १०० इकाई र अधिकतम १ करोड इकाईसम्मका लागि खरिद आवेदन दिन सकिन्छ ।
राष्ट्रिय वाणिज्य बैंकका ग्राहकलाई अन्नपूर्ण केबुलकारमा छुट,काठमाडौं (कास) राष्ट्रिय वाणिज्य बैंक र अन्नपूर्ण केबुलकार कम्पनीबीच बैंकका डेबिटक्रेडिट कार्ड होल्डरहरूलाई केबुलकारको शुल्कमा १० प्रतिशत छुट दिने गरी सम्झौता भएको छ । सम्झौतापत्रमा बैंकका नायब प्रमुख कार्यकारी अधिकृत कविराज अधिकारी र अन्नपूर्ण केबुलकारका महाप्रबन्धक दिनेश पौड्यालले हस्ताक्षर गरे । उक्त सम्झौता भएपश्चात् कास्कीको पोखरामा रहेको अन्नपूर्ण केबुलकारमा यात्रा गर्दा बैंकका कर्मचारी तथा डेबिटक्रेडिट कार्ड भएका ग्राहकहरूलाई केबुलकारले भाडा रकममा १० प्रतिशत छुट दिनेछ ।
एनसेलको ॅमनसुन धमाका अफर,काठमाडौं (कास) एनसेल आजियाटाले मनसुन धमाका अफर ल्याएको छ । जसअन्तर्गत एनसेलका ग्राहकले आकर्षक अनलिमिटेड डेटा प्याकका साथै भ्वाइस र एसएमएस बन्डल गरिएको अल नेट प्याकबाट फाइदा लिन सक्नेछन् । यी प्याकहरू बिहीबारबाट सञ्चालनमा आएका छन् । अफरअन्तर्गत एक दिन समयावधि भएका तीन डेटा प्याकहरू रहेका छन् । आफ्नो आवश्यकताअनुसार ग्राहकले करसहित २९ देखि ४८ रुपैयाँ पर्ने आकर्षक डेटा प्याक लिन सक्नेछन् । एस्ट्रिक्स १७१२३ ह्यास डायल गरी ग्राहकले यो प्याक खरिद गर्न सक्नेछन् । यस अफरमा भ्वाइस र एसएमएस सेवा बन्डल गरिएका एक दिन समय सीमा रहेका तीन प्याकहरू पनि ल्याएको छ । यी प्याक लिने ग्राहकले नेपालका अन्य कुनै पनि मोबाइल नेटवर्कमा अझै सुलभ दरमा फोन गर्न र एसएमएस पठाउन सक्छन् ।
१० हजारमै लेभ्निङको इलेक्ट्रिक स्कुटर !,"काठमाडौं (कास) पेट्रोलियम पदार्थको मूल्य वृद्धि भइरहेको समयमा नेपालका लागि लेभ्निङ इलेक्ट्रिक स्कुटरको आधिकारिक वितरक बज्र ग्रुपअन्तर्गत ईभी नेपाल मोटर्सले तपार्इंको गोजीमा कति छ ? ट्यागलाइनका साथ आकर्षक स्किम ल्याएको छ । जसअनुसार कम्पनीले १० हजार ल्याउनुहोस्, लेभ्निङ स्कुटर लानुहोस् भन्ने नारा दिएको छ । सुरुमा १० हजार दिएपछि बाँकी रकममा फाइनान्सिङ सुविधा हुनेछ । फाइनान्स पार्टनरका रूपमा ललितपुरको लगनखेलस्थित गतिशील बचत तथा ऋण सहकारी संस्थाले ग्राहकलाई सुविधा उपलब्ध गराउनेछ । ग्राहकलाई १२, १८ र २४ महिनासम्मका लागि फाइनान्स सुविधा उपलब्ध हुने कम्पनीले जनाएको छ । नेपाली बजारमा एलएक्स ०१, एलएक्स ०२, एलएक्स ०४, एलएक्स ०५, एलएक्स ०५डी, एलएक्स ०६, एलएक्स ०६ म्याक्स, एलएक्स ०८, एलएस ०१ र एम ०४ मोडलका स्कुटर उपलब्ध छन् । यी स्कुटरको मूल्य १ लाख १० हजारदेखि ५ लाख ५९ हजार रुपैयाँसम्म छ ।"
'हाम्रा दुख्ख कोही हेर्न्या नाइँ,"हलियाका नाममा बलियाको रजाइँ ०६६ सालमा जिल्ला हलिया मुक्ति समाज नामक गैरसरकारी संस्था र जिल्ला मालपोत कार्यालयको टोलीले जिल्लाभर हलियाको तथ्यांक संकलन गरेको थियो । बझाङमा २ हजार ८ सय ४८ जना हलिया रहेको भनेर मुक्त हलिया तथ्यांक संकलन समितिको ०६६ साउन ४ गतेको बैठकले प्रमाणित गर्यो । त्यसकै आधारमा भूमिसुधार तथा व्यवस्था मन्त्रालय मातहत रहेको मुक्त हलिया पुनःस्थापना समस्या समाधान समितिले यीमध्ये २ हजार १ सय ६८ जनालाई हलिया प्रमाणीकरण गरिसकेको छ । बाँकी प्रमाणीकरणको प्रक्रियामा छन् । प्रमाणीकरण भएका हलियाको वर्गीकरण गरेर १ हजार ६ सय ६३ जनालाई परिचयपत्रसमेत वितरण गरिसकिएको छ । जसमा क वर्गमा ७१, ख मा ४ सय १८, ग मा २९ र घ वर्गमा १ हजार १ सय ४५ जना छन् । सरकारले हलिया वर्गीकरण गर्न चारवटा आधार बनाएको छ । आफ्नो स्वामित्वमा घरजग्गा दुवै नभएकालाई क वर्ग, घर भएको तर जग्गा नभएकोलाई ख वर्ग, आफ्नो जग्गा भएको तर घर नभएको लाई ग वर्ग र घरजग्गा दुवै भएकालाई घ वर्गमा राख्नुपर्ने व्यवस्था मुक्त हलिया पुनःस्थापनाको ढाँचा र कार्ययोजना २०७० ले गरेको छ । सरकारले तोकेको मापदण्डअनुसार माथि उल्लेख गरिएका बिस्खेत गाउँका हलियाहरू ख वर्गमा पर्नुपर्ने हो तर उनीहरूलाई घ वर्गमा सूचीकृत गरिएको छ । सरकारले दिने राहत पनि पहुँच हुने र सदरमुकाम वरिपरि बस्नेले मात्र पाएको यहाँका हलियाहरू बताउँछ । सदरमुकाम वरिपरिका र भन्न बोल्न जान्नेहरूले हलिया नभए पनि राहत लिए । हाम्रा लागि बोल्ने कोही भएन, स्थानीय चाखुडी दमाईं भन्छिन्, दलित समुदायमा अगुवाइ गर्ने आफ्नो गाउँको कोही नभएका कारण पनि हामीले हलिया भएरै जिन्दगी बिताउनुपरेको छ । हलियाको सूची र प्रमाणीकरणमा परेका अधिकांश मानिस जिल्ला हलिया मुक्ति समाजका पदाधिकारी र कर्मचारीहरूको नजिकका आफन्त र इस्टमित्र रहेको दलित अधिकारकर्मी दिनेश नेपालीले बताए । कतिपय हलिया नै नभएका मानिसलाई राहत बाँडिएको छ । वास्तविक हलिया भने अझै हलिया नै छन् । यहाँ आफ्नो हात जगन्नाथ भएको छ, उनले भने । कुन तथ्यांकका आधारमा राहत बाँडियो भन्नेमा जिल्ला मालपोत कार्यालयका प्रमुख कृष्णबहादुर बोहरा अचम्ममा छन् । उनले भने, यो तथ्यांक कसरी लिएको हो भन्नेमा म छक्क परेको छु । अरूलाई हलिया राख्न सक्ने हैसियतका कतिपयको नाम क वर्गमा परेको छ । मालपोतका हलिया सुपरभाइजर रवि सार्की भने सुरुमा अन्धाधुन्ध तथ्यांक संकलन गरेका कारण धेरैलाई अन्याय हुन गएको बताउँछन् । कोही घ वर्गमा पर्नेहरू पनि क मा पारिएका छन् क मा पर्नेहरू घ मा छन्, उनले भने । जिल्ला हलिया मुक्ति समाज बझाङका अध्यक्ष चक्रबहादुर सार्की भने गैरहलियाले राहत प्याकेज पाएको भन्ने कुरासँग सहमत छैनन् । अहिले आएर कोही जागिरे भए होला । पैसा कमाए, कसैलाई हलिया पनि राखे होला, उनले भने, बझाङका सबै दलितका जिजुबाजे कुनै न कुनै हिसाबले गैरदलितको हलिया नै थिए । त्यही आधारमा अहिले कुनै हुनेखाने जस्तो देखिनेहरूले सुविधा लिएका हुन सक्छन् । वास्तवमा उनीहरू हलिया नै हुन् ।बाजुरामा पनि ०६६ सालमै जिल्ला मालपोत कार्यालयको टोलीले हलियाको तथ्यांक संकलन गरेको थियो, जसअनुसार यस जिल्लामा मुक्त हलिया परिवारको संख्या एक हजार ६४४ छ । तीमध्ये एक हजार ४९२ परिवारले मात्र प्रमाणीकरणमा परेर पुनःस्थापना प्याकेजअन्तर्गतको आर्थिक सहयोग पाए । एक सय ५२ परिवारले अहिलेसम्म पनि सहयोग नपाएको मुक्त हलिया महासंघका सचिव डबल विकले बताए । घरजग्गा नभएका क वर्गका १२६ परिवारले जमिन खरिदका लागि २ लाख र घर निर्माणको ३ लाख २५ हजार रुपैयाँ पाए । जग्गा नभएको घर भएको ख वर्गका २६४ परिवारले जग्गा खरिदका लागि २ लाख रुपैयाँ पाए । जग्गा भएको र घर नभएका ग वर्गका ३९७ परिवारले ३ लाख २५ हजार रुपैयाँ पाए । जग्गा पनि भएको, घर पनि भएको तर जीर्ण घर भएका घ वर्गका ७०५ परिवारले एक लाख २५ हजार रुपैयाँ पाएको महासंघका कार्यालय प्रमुख हरिसिंह बोहराले बताए । सचिव विकका अनुसार मुक्त हलिया परिवार सूचीकरणकै अवसरमा छुट्नु मुख्य समस्या हो । मुक्त हलिया परिवारका जेहेनदार विद्यार्थीले आर्थिक अभावका कारण उच्च शिक्षा आर्जन गर्न सक्ने अवस्था छैन, उनले भने, प्रदेश र स्थानीय सरकारबाट उच्च तथा प्राविधिक शिक्षाका लागि छात्रवृत्ति उपलब्ध गराउने व्यवस्था भए राम्रो हुन्थ्यो ।सुदूरपश्चिम प्रदेश सरकारकी भूमि व्यवस्था, कृषि तथा सहकारीमन्त्री विनीता चौधरीले मुक्त हलिया परिवारको तथ्यांक लिने र पुनःस्थापनामा त्रुटि देखिएकाले सच्याउनुपर्ने औंल्याइन् । एकीकृत बस्ती विकासको योजनामा समेट्न प्रतिपरिवार ६ लाख बजेटसमेत राखेका छौं, उनले भनिन्, उनीहरूलाई सीप तालिम दिनुको विकल्प छैन । साथै केही सहकारीमार्फत मुक्त हलिया परिवार लक्षित बीउपुँजी रकम प्रदान गर्ने व्यवस्था पनि गरेका छौं ।"
कार्यान्वयन हुँदैनन् आयोगका सिफारिस,"(काठमाडौं)  नेपालमा आठवटा संवैधानिक आयोग छन् । राष्ट्रिय मानवअधिकार आयोगका अतिरिक्त महिला, दलित, मधेसी, थारू, मुस्लिम, जनजाति र समावेशी आयोगलाई आआफ्नो क्षेत्राधिकारभित्रको जिम्मेवारी तोकिएको छ । ती आयोगले सुधार गर्नुपर्ने नीति र समाधान गर्नुपर्ने समस्या पहिचान गरी प्रत्येक वर्ष सरकारलाई सिफारिस गर्छन् । जसका लागि बर्सेनि ७० करोडदेखि एक अर्ब हाराहारी बजेट खर्च हुन्छ । यतिका रकम खर्च गर्दा पनि ४० आयुक्त र सयौं कर्मचारीले तयार पार्ने सिफारिसको कार्यान्वयन भने हुने गरेको छैन । सिफारिस बेवास्ता गरेर सरकार आयोगप्रति संवेदनशील नभएको कानुनविद्को टिप्पणी छ । भन्नलाई सिफारिस भने पनि यसलाई अटेर गर्ने छुट सरकारलाई छैन, संविधानविद् डा विपिन अधिकारीले भने, संवैधानिक निकायले गरेको निर्णयलाई बेवास्ता गर्न मिल्दैन । आयोगहरूले प्रत्येक वर्ष सिफारिससहितको प्रतिवेदन राष्ट्रपतिलाई बुझाउँछन् । राष्ट्रपति कार्यालयले संसद्मा पठाउनुपर्ने र संसद्ले त्यसमाथि छलफल चलाउनुपर्ने संवैधानिक प्रावधान छ । तर आजसम्म कुनै सिफारिसमाथि संसद्मा छलफल भएको छैन, समावेशी आयोगका अध्यक्ष रामकृष्ण तिमल्सिना भन्छन्, यसले आयोगप्रति सरकार र संसद्को बेवास्ता देखाउँछ । राष्ट्रिय मानवअधिकार आयोगबाहेक अन्य सात आयोगको आवश्यकता र औचित्यबारे १० वर्षपछि पुनरावलोकन हुने संविधानमा उल्लेख छ । तर, संविधान जारी भएको तीन वर्षपछि २०७५ मा ती आयोग गठन गरिएका थिए । गठन भएदेखि तीन वर्षबीच आयोगहरूले सरकारलाई गरेको सिफारिस संख्या ३९० वटा पुगेको छ । तर, ती सिफारिस कहींकतै सुनुवाइ भएको छैन । सरकारलाई यसबारे खासै चासो नभएजस्तो देखिन्छ, मानवअधिकार आयोगका कायम मुकायम सचिव मुरारीप्रसाद खरेल भन्छन्, हाम्रा सिफारिस कार्यान्वयन गर्ने कुनै संयन्त्र पनि सरकारले बनाएको छैन, कुनै खोजबिन र चासो पनि कहीँबाट हुँदैन । संविधान जारी भएपछि गठन भएका सात विषयगत आयोगको काम नीतिगत सुधारको अध्ययनपछि गर्नुपर्ने कामको सिफारिस सरकारलाई गर्नु हो । मानवअधिकार आयोगले चाहिँ उल्लंघनका घटना छानबिन गरी दोषीलाई कारबाही गर्न र पीडितलाई क्षतिपूर्ति दिन सरकारलाई सिफारिस गर्छ । मानवअधिकार आयोग स्थापना भएको २० वर्षमा दर्ता भएका अधिकार उल्लंघनका १२ हजार ८ सय २५ उजुरीमध्ये ६ हजार ६ सयमा आयोगले अनुसन्धान सकेर १ हजार १ सय ९५ वटा सिफारिस सरकारलाई गरेको छ । जसमा पीडितलाई क्षतिपूर्ति र पीडकलाई कारबाही गर्नुपर्ने उल्लेख छ । द्वन्द्वकालमा भएका गम्भीर प्रकृतिका मानवअधिकार उल्लंघनका घटना पनि यसमा समावेश छन् । सरकारले आयोगले भनेअनुसार पीडितलाई क्षतिपूर्ति दिएको तर उल्लंघनकर्ता कसैलाई कारबाही भने नगरेको खरेलले बताए । सिफारिस सकेसम्म कार्यान्वयन नगर्ने र गरे पनि दोषीलाई कारबाही गर्नबाट पन्छिने सरकारको नीतिले असमानता, विभेद र दण्डहीनताको सम्बोधन हुन सकेको छैन । यसले गर्दा संविधानमा मौलिक हकको लामो सूची, दर्जनौं ऐन र मानवअधिकारका धेरै संस्था भए पनि आमजीवनमा खासै परिवर्तन नआएको तिमल्सिनाले बताए ।"
युक्रेन द्वन्द्वले भूराजनीतिमा हेरफेर,"काठमाडौं (कास) रुसले युक्रेनमा आक्रमण गरेपछि भूराजनीतिक क्षेत्रमा बदलाव आएको भूराजनीतिक जानकारहरूले विश्लेषण गरेका छन् । उनीहरूले भूराजनीतिमा आएको परिवर्तनका विषयमा नेपाल पनि सजग हुनुपर्ने धारणा राखेका छन् । बदलिँदो अन्तर्राष्ट्रिय परिस्थिति र नेपालको परराष्ट्र नीति कार्यक्रममा पूर्वपरराष्ट्रमन्त्री रमेशनाथ पाण्डेले दोस्रो विश्वयुद्धपछि बनेको संयुक्त राष्ट्रसंघले साना मुलुकको रक्षा गर्न सक्दैन भन्ने सन्देश युक्रेनमाथि रुसले गरेको आक्रमणको घटनाले दिएको बताए । संवेदनशील भूराजनीतिक अवस्था भएको मुलुकका लागि भूगोलको जोखिम हुन्छ भन्ने युक्रेनले सिकाएको छ, उनले भने, युक्रेनले भूराजनीतिक संवेदनशीलतालाई ओभरप्ले गर्यो । नेपालले पनि कहिले ओभरप्ले र कहिले अन्डरप्ले गरिरहेको छ । नेपालले सन्तुलित सम्बन्ध राख्नुपर्छ । पूर्वमन्त्री पाण्डेले टाढाको छिमेकी जति शक्तिशाली भए पनि नजिकको छिमेकलाई बिर्सन नहुने बताए । उनले भने, नेपाल पहिलो पटक भारत, चीन र अमेरिकाको राडरमा परेको छ । त्यसले हामीलाई जोखिममा पार्न सक्छ । पूर्वपरराष्ट्र सचिव तथा अमेरिकाका लागि पूर्वराजदूत केदारभक्त श्रेष्ठले नेपालले निकट छिमेकीलाई प्राथमिकतामा राखेर विदेश मामिला सञ्चालन गर्नुपर्ने बताए । परराष्ट्र नीति कसरी निर्माण गर्ने र कसरी सञ्चालन गर्ने सोच्नुपर्छ, उनले भने, परराष्ट्र नीतिमा राष्ट्रिय सहमति हुनुपर्छ ।दक्षिण एसियाली अध्ययन केन्द्र र सेन्टर फर डिप्लोमेसी एन्ड डेभलपमेन्ट द्वारा संयुक्त रूपमा आयोजित कार्यक्रममा पूर्वराजदूत मोहनकृष्ण श्रेष्ठले सबैभन्दा पहिले छिमेकी र त्यसपछि अन्य मित्र मुलुकलाई प्राथमिकता दिने नेपालको परराष्ट्र नीति हुनुपर्ने बताए । परराष्ट्र मामिलाका जानकार निश्चलनाथ पाण्डेले नेपाल भूराजनीतिक हिसाबमा बक्सिङ रिङ हुन सक्ने बताए । परराष्ट्र मामिला सञ्चालनमा जोखिमपूर्ण स्थिति छ । त्यसलाई नेपालले समयमै ध्यान दिन आवश्यक छ, उनले भने । पूर्वमन्त्री पशुपतिशमशेर राणाले आर्थिक संकट रहँदारहँदै पनि भूराजनीतिक संकट निम्तिन सक्ने बताए । भूगोल परिवर्तन हुँदैन । नेपालका उत्तर र दक्षिण शक्ति छन् । अर्को महाशक्ति मुलुक अमेरिका पनि छ । नेपालमा त्रिकोणात्मक प्रतिस्पर्धा छ । चीन र अमेरिकाको द्वन्द्व पनि बदलिएको छ । नेपाल भूराजनीतिक सन्तुलन गरेर अघि बढ्नुपर्छ, उनले भने । उनले रुसयुक्रेन द्वन्द्व हुन सक्ने र त्यसको प्रभाव नेपालमा पर्न सक्ने पनि बताए ।"
कनिष्कको अमेरिका भोगाइ,"अहिले आएर अमेरिका यात्रा सम्झिँदा मैले सही निर्णय गरेर धेरै राम्रो गरे जस्तो लाग्छ । तर यात्रा निकै कठिन थियो । नेपालको यू१९ को कप्तान थिएँ, मेरो जीवन पूरै पाँचतारे थियो । यहाँ आएपछि वास्तविक जीवन थाहा पाएँ । अमेरिकी भिसाका लागि अन्तर्वार्ता दिन जाँदा एसीसी ट्रफीको प्रशिक्षण चल्दै थियो । कलेजले मलाई स्वीकृति पत्र पठाएको थियो, जाने भनेर केही निश्चित थिएन । मैले त्यो इमेल डिलिट नै गरिदिए । पछि ट्र्यासबाट त्यो इमेल निकालेर मैले त्यत्तिकै भिसा आवेदन भरिदिएँ, एकपल्ट अमेरिका जान प्रयास गरौं भनेर । एक घण्टा जति भिसाको लाइनमा बसेको थिएँ, धेरैको भिसा अस्वीकृत भइरहेको देखें । मेरो नाम आउँदा मैले पनि नपाउने भएँ जस्तो लाग्यो । सबैको फाइल स्कुलकलेजको प्रमाणपत्रले भरिएको थियो, मेरो भने पासपोर्टमात्र थियो । पासपोर्टमा धेरै राष्ट्रको भिसा भने लागेको थियो । भिसा कन्सुलरमा एकजना महिला हुनुहुन्थ्यो । न्युजिल्यान्ड किन गएको भनेर सोधिन्, त्यसमा वर्क भिसा थियो । मैले यू१९ विश्वकप खेल्न गएको बताएँ । अमेरिका कुन कलेज जान लागेको भनेर सोध्दा मैले त्यसबारेमा भन्न नपाउँदै ल तिमीलाई भिसा दिन्छु भन्यो । तर उसले के तिमी साँच्चै अमेरिका जान चाहन्छौं भनेर सोधेकी थिइन् । म हाँसे मात्र । स्लिप दिनलाग्दा फेरि उनले साँच्चै अमेरिका जान लागेको हो भनेर त्यही प्रश्न दोहोर्याइन् । मैले जाने हो भनेपछि दुई मिनेटमै मेरो अन्तर्वार्ता सकियो । मेरा लागि नेपाल छाड्ने अझ भनौं नेपाली क्रिकेट छाड्ने निर्णय धेरै कठिन थियो । मेरो जीवनशैली, पहिचान र जुन स्तरको खेल्ने शैली थियो त्यो माया मार्नुपरेको थियो । अमेरिका नआएको भए म दिल्ली जान्थें होला पढ्न, बुवाले त्यहीअनुसार व्यवस्था गरिरहनुभएको थियो । दिल्लीमा पढाइ पनि हुन्थ्यो र त्यहाँ खेलिसकेपछि स्किल धेरै बढिहाल्थ्यो । जति स्किल बढ्यो त्यति नेपाली क्रिकेटलाई सहयोग हुन्थ्यो । तर आज म अमेरिका आएर कहाँबाट कहाँ पुगें । अमेरिका आएर सुरुमा म धेरै दुःखमा परें । बिचल्ली नै भएँ । नेपालबाट खेल्दा जता जाउ पाँचतारे होटलमा बसेको छ, लायजन अफिसर, सुरक्षाकर्मी हाम्रोवरिपरि हुन्थे । मोटरसाइकल चलाएर बानेश्वर, न्युरोड जाँदा हेलमेट खोल्दा मेरो अटोग्राफ लिन लाइन लागिरहेका हुन्थे । यहाँ आएपछि मैले पहिलो काम पाएको भाँडा माझ्नु थियो । सुरुमा त वान्ता नै भयो । अमेरिका आइसकें अब त गर्नैपर्यो भनेर मनलाई मनाएँ । एक महिना त्यहाँ काम गरिसकेपछि कलेजकै कल सेन्टरमा काम गरें । अर्को एक महिना कलेजमै बर्गर र पिज्जा बनाउने काम गरें । त्यो काम गरेर मैले २ सय ५० डलर जोगाएँ । अमेरिकामा जताततै कंक्रिट पिचमात्र थियो । त्यसमा क्रिकेट खेलेर मलाई चित्त बुझेको थिएन । अनि टर्फ विकेट कता छ भनेर बुझ्दा टेक्सास र लस एन्जल्समा रहेको पत्ता लाग्यो । टेक्सासको जीवनयापन कम खर्चिलो पनि थियो । तर नेपाली समुदाय धेरै रहेका कारण म टेक्सास गइनँ । सबै नेपालीको मलाई एउटै प्रश्न हुन्थ्यो, खेल्न छाडेर किन अमेरिका आएको ? मसँग पनि त्यसको जवाफ थिएन । म यो प्रश्नबाट भाग्न चाहन्थें । फ्लोरिडाको क्रिकेट रंगशाला आम मानिसलाई खुला थिएन, प्रतियोगिता खेल्नमात्र पाइन्थ्यो । लस एन्जल्समा चाहिँ क्रिकेटका चार मैदान छन्, हरेक मैदानमा ६ टर्फ विकेट छ । क्रिकेटले अवसर बनाइहाल्छ भन्ने मलाई थियो । खेलाडीको रूपमा स्थापित हुनुअगाडि म त्यहाँ अम्पायरिङ गर्थें । एक खेलमा अम्पायरिङ गरेको एक सय डलर आउँथ्यो । त्यही पैसाले म नेपालमा परिवार र साथीलाई फोन गर्थें । म जुन क्लबबाट खेल्थें, त्यसको साहु निकै सहयोगी थिए । उनले मलाई सहयोग गर्न एक वर्षका लागि हरेक रनको एक डलर दिन्थे । रन त त्यस्तो बनेन, तर मेरो यात्रा त्यसपछि सुरु भयो । सहज भयो । यहाँको क्रिकेट भनेको सातामा एक दिन खेल्ने हो । नेपालमा ६ दिन खेलेर एकदिन बिदा हुन्छ, यहाँ एकदिन खेल्न पाइन्छ । ५ वटा डिभिजन छ, एउटा डिभिजनमा १२ टिम । एक सिजन चार महिना चल्छ । त्यसमा ११ वटा म्याच हुन्छ । क्रिकेट खेलेरै केही हुने देखिनँ, काममै लाग्नुपर्ने भयो । म विद्यार्थीको भिसामा आएको थिएँ, त्यसअनुरुप म कलेज पनि पूरा जानुपर्थ्यो । सन् २००७ मा एलए ओपन भयो, त्यतिखेर वीरेन्द्र सेहवाग भारतीय टोलीबाहिर भएकाले खेल्न आएका थिए । वेस्ट इन्डिजका खेलाडीहरू पनि आएर खेल्छन् । यहाँको स्तर धेरै माथि छ । लस एन्जल्समै ६० क्लब छन् । सबै मूलका खेलाडीहरू खेल्छन् यहाँ । मेरो सम्पर्क धेरै बन्दै गयो, मैले अवसर पाउँदै गएँ र आज यहाँ आइपुगेको छु । साउथर्न क्यालिफोर्निया लिगको म अहिले पनि शीर्षस्थ ब्याटर हुँ । तर धेरैले मलाई खेर गएको प्रतिभा भन्छन् । अलिक मोटो भएकाले प्रायः उभिएर खेल्थें । अलिकति फिटनेसमा समस्या भएकाले मेरो प्राथमिकता पनि परिवर्तन हुन पुग्यो । क्रिकेटमै पूरा समय दिएको भए अहिले पनि म अमेरिकाको टोलीमा हुन्थें । तर पहिला पढाइ सकें र व्यापारमा लागें, त्यसपछि क्रिकेटमा समय कम हुन लाग्यो । मेरो ट्रान्सपोर्टको व्यापार छ । पेट्रोल पम्प छ र जग्गाको कारोबार पनि गरिरहेका छौं । व्यापार गर्नुअघि क्रिकेट छाड्न लागेकाले मेरो र बुवाको धेरै झगडा परेको थियो । जुन क्लबबाट म खेल्थें, त्यस क्लबको साहुजीको ट्रान्सपोर्टको व्यापार थियो । उसले क्रिकेटमा खुब रुचि राख्थ्यो । एलए ओपनमा त्यो साहुले मोटामोटी ६० हजार डलर घाटा खाएपछि टिम हटायो । उसको एउटा बंगलादेशको म्यानेजर थियो । उसले टिम त राख्नैपर्छ भनेर रणजी, श्रीलंकाको खेलाडीहरू ११ म्याच खेल्न बोलाउन लाग्यो र चार महिनाका लागि आफ्नो अफिसमा काम दिन्थ्यो । साहुहरूमा हरेक खेल जित्नुपर्ने इगो हुन्थ्यो । बंगलादेशको त्यो साहुले मलाई मेरो टिमबाट खेलेमा अफिसमा काम गर्न पनि दिने प्रस्ताव गर्यो । मलाई होइन मेरो बुवालाई काम दिनु भनेर अनुरोध गरें ।बुवा अमेरिका आउनुभएको एक वर्ष भएको थियो । म होटलको रिसेप्सनमा रातिको काम गर्थें । बुवाको नेपालमा एउटा छुट्टै व्यक्तित्व थियो, ५ सय जना त आफ्नै कर्मचारी थियो । त्यत्रो ठूलो मान्छेलाई र त्यो उमेरको मान्छेलाई रातिको जागिर दियो त्यो पनि एकदमै तल्लो खालको । मलाई एकदमै दुःख लागिरहेको थियो । उसले मलाई प्रस्ताव गरेपछि म खेल्छु, बुवालाई जागिर देऊ भनेको थिएँ । त्यतिखेर अमेरिकामा आर्थिक मन्दी चलिरहे पनि बुवाको तलब सातामा ३ सय डलरबाट हजार पुगेको थियो । व्यापारमा लागे पनि मैले क्रिकेट खेल्न छाडिनँ । क्रिकेट खेल्यो भने तनावमुक्त भइन्छ । ५६ दिन काम र पढाइ गरिन्छ । तर एकदिन क्रिकेट खेल्नेबित्तिकै अर्को ५६ दिनलाई ब्याट्री रिचार्ज भएजस्तो हुन्छ । नेपालमा हामी आर्थिक हिसाबमा टाट पल्टिसकेका थियौं । बुवासँग चिया खाने पैसा थिएन । कान्छो मामाले बहिनीलाई पढाइदिनुभयो । म अमेरिका आइसकेको केही समयपछि हाम्रो परिवार अलिकति उभिने प्रयासमा पुग्यो । सानोमा हुँदा म र बहिनी ओछ्यानमा बसेर बन्डलका बन्डल पैसा गन्थ्यौं । गौर, लालबन्दी, बर्दघाटको सिनेमा हलको गड्डीका गड्डी पैसाले हाम्रो ओछ्यान भरिएको हुन्थ्यो । पत्रिकामा बेरिएर आएको पैसा गन्न खुब मनपर्थ्यो मलाई । जब म ठूलो भएँ नेपालका लागि खेल्न लागें, बुवाको व्यापार धेरै खराब भइसकेको थियो । नेपाल टिमबाट विदेशमा गएर आएको पैसा बुवालाई आर्थिक हिसाबमा अलिकति भए पनि सहयोग होस् भनेर म घरमै ल्याएर दिन्थें । २००५ मा नेपालले यू१९ एसिसी कप जितेपछि मलाई नगदसहित सम्मान गरिएको पैसा मैले त्यही स्टेजपछाडि गएर एकजनालाई ब्याज तिरिदिएको थिएँ । मेरो घरको कमाइ भनेको मैले नेपालबाट खेलेर पाउने भत्तामात्र थियो । नेपाली क्रिकेटमा अहिले जति पैसा भएको भए म कहिल्यै आउँदैनथें । अहिले त खेलाडीहरू राम्रो प्रदर्शन दिन नसके पनि कमाइरहेका छन् । म नेपाली क्रिकेटबाट निकै निराश छु । ट्वान्टी२० विश्वकप खेल्नु र एकदिवसीय अन्तराष्ट्रिय मान्यता पाउनुबाहेक नेपाली क्रिकेट म हुँदा जहाँ थियो त्यो भन्दा पनि तल झरेजस्तो लाग्छ । एकदिवसीय मान्यता भए पनि हामीले त्यसको राम्रो सदुपयोग गर्न सकेका छैनौं । आयरल्यान्ड, नेदरल्यान्ड्स अहिले कहाँ पुगिसके । नेदरल्यान्ड्सले वेस्ट इन्डिजलाई २ सय ४० रन हानेको छ एकदिवसीयमा । नेपाल त्यो स्तरमा पुग्न अझै समय लाग्ने देखिन्छ । यो प्रमाणित सत्य हो । हामी खेल्दा पैसाभन्दा पनि खेल्न पाउनुको मोह धेरै थियो । टिभी, पत्रिकामा नाम आओस्, पूरै नेपालले चिनोस् भनेर खेलिने मानसिकता हाम्रो थियो । हामी पैसाबारेमा सोच्दैनथ्यो । हुनसक्छ त्यही कारणले हामीले राम्रो प्रदर्शन दिन सकेका थियौं । राम्रो प्रदर्शन दिन सके पैसा आइहाल्छ । १५ वर्ष भइसक्यो म नेपाली क्रिकेटबाट अलग भएको । यो अवधिमा दुई खेलाडीले मात्र आफ्नो बाटो बनाएको छ । एउटा पारस खड्का र अर्को सन्दीप लामिछाने । १५ वर्षमा अर्को ५ सय खेलाडी आए होलान्, कसैले केही गर्न सकेनन् । हामी हुँदा राम्रो खेल्नुपर्छ भनेर एकअर्काबीच प्रतिस्पर्धा हुन्थ्यो । त्यो अहिले मैले नेपाली टोलीमा देख्दिनँ । नेपाली क्रिकेटमा धेरै परिवर्तन देखें । हुनसक्छ क्रिकेट पहिलाभन्दा धेरै परिवर्तन भइसकेको छ । इन्डियन प्रिमियर लिगले व्यावसायिक क्रान्ति ल्याएको छ । आज म जे छु, जहाँ छु क्रिकेटकै कारण हो । हामीले यहाँ नेपाली अल स्टार्स टोली बनाएका छौं । विदेशका खेलाडी बोलाएका छौं । मेरो मुख्य लक्ष्य नेपालको खेलाडी बोलाएर यहाँको क्रिकेटमा खेलाउने हो । नेपाली खेलाडीले एक्सपोजर पाउनुपर्यो, मेरो चाहना त्यतिमात्र हो । नेपाली क्रिकेट छाडेको मलाई धेरै दुखेसो छ । म त्यहीं भएर गुप्त जसरी बसेको छु । सबैको एउटै प्रश्न हुन्छ, किन नेपालबाट खेल्न छाड्नुभयो ? यो प्रश्न भनेको मलाई घाउमा नुन छर्किए जस्तै हो, विगत कोट्यायो भने पीडामात्र हुन्छ ।"
सिमरा विजयी,"(मकवानपुर)  चौथो संस्करणको सहिद स्मृति स्थानीय तह अन्तर्राष्ट्रिय मकवानपुर गोल्डकप फुटबल प्रतियोगितामा नव जनजागृति युवा क्लब सिमराले विजयी सुरुआत गरेको छ ।जिल्ला फुटबल संघ मकवानपुरको आयोजनामा हेटौंडा५ स्थित पिप्ले क्याम्पा रंगशालामा सुरु प्रतियोगिताको उद्घाटन खेलमा नव जनजागृति युवाले सर्लाहीको वाग्मती युवा क्लबलाई २० ले पराजित गरेको छ । सिमराको जितमा विवेक चौधरी र कृपाकान्त चौधरीले गोल गरे । खेलको आठौं मिनेटमा विवेकको गोलबाट सिमराले अग्रता लिएको थियो । ८० औं मिनेटमा कृपाकान्तले गोल गर्दै अग्रता दोब्बर बनाए । सर्लाहीले खेलमा केही राम्रा अवसर प्राप्त गरे पनि सदुपयोग गर्न नसक्दा निराश हुन पुग्यो । सिमराका विवेक चौधरी म्यान अफ द म्याच घोषित भए । उनले १० हजार रुपैयाँ र ट्रफी प्राप्त गरे ।खेलमा दुवै टोली निकै सुस्त देखिएको थियो । सिमराबाट भएको दुवै गोल सर्लाहीको कमजोर डिफेन्सका कारण सम्भव भएको हो । दुवै टोली विदेशी खेलाडीबिनै मैदानमा उत्रिएका थिए । सिमराका प्रशिक्षक मुन्ना चौधरीले प्राप्त मौका सदुपयोग गर्दा सहज जित हात पारेको बताए । उनले खेलको सुरुआतमै अग्रता लिँदा खेलाडीलाई सहज भएको प्रतिक्रिया दिए ।जेठ ३० सम्म चल्ने गोल्डकपमा १२ क्लबको सहभागिता छ । प्रतियोगितामा शुक्रबार बीएफसी भरतपुर र चर्च ब्वाइज क्लब काठमाडौंबीच खेल हुनेछ । वाग्मती प्रदेशका मुख्यमन्त्री राजेन्द्र पाण्डेले उद्घाटन गरेको प्रतियोगिता विजेताले १५ लाख र उपविजेताले १० लाख रुपैयाँ पुरस्कार प्राप्त गर्नेछन् । सर्वोत्कृष्ट खेलाडीलाई ६ लाख रुपैयाँबराबरको बुलेट मोटरसाइकल तथा विधागत उत्कृष्ट गोलरक्षक, डिफेन्डर, मिडफिल्डर, फरवार्ड, सर्वाधिक गोलकर्ता तथा प्रशिक्षकले जनही २५ हजार रुपैयाँ पाउनेछन् । प्रतियोगितामा विभागीय टोली त्रिभुवन आर्मी क्लब, नेपाल पुलिस क्लब, एपीएफ क्लब, मनाङ मर्स्याङ्दी, फ्रेन्ड्स, खुमलटार युथ क्लब, विजय युथ क्लब हेटौंडा, बीएफसी चितवन, चर्च ब्वाइज क्लब र क्यामरुनको एभिनियर एफसी सहभागी छन् । आर्मी साबिक विजेता हो ।"
स्वाटेक फ्रेन्च ओपन फाइनलमा,"पेरिस (एएफपी) इगा स्वाटेक रुसकी डारिया कासात्किनालाई सहजै पराजित गर्दै बिहीबार फ्रेन्च ओपन टेसिसमा दोस्रोपल्ट फाइनल पुगेकी छन् । विश्व नम्बर एक स्वाटेकले यससँगै आफ्नो लगातार जितको यात्रा ३४ खेल पुर्याएकी छन् । यो तथ्यांक महिला टेनिसमा लगातार सबैभन्दा बढी खेल जितेकी अमेरिकी भेनस विलियम्सले सन् २००० मा बनाएको कीर्तिमानको बराबरी पनि हो । उनले शनिबार हुने फाइनलमा कोको गौफ वा मार्टिना ट्रेभिसानलाई पराजित गरेमा भेनसको कीर्तिमान पनि उछिन्ने छन् ।रोल्यान्ड ग्यारोसमा सन् २०२० को उपाधि जितेकी स्वाटेकले सेमिफाइनलमा ६४ मिनेटमै ६२, ६१ को जित निकालिन् । म निकै सम्मानित महसुस गरिरहेकी छु, उनले भनिन्, यस्तो किसिमको समर्थन पाउँदा प्रतिस्पर्धा गर्न सहज हुन्छ । कति धेरैले समर्थन गरे भनेर यो साता मलाई आश्चार्य नै लागेको छ । म प्रत्येक खेल उस्तै तरिकाले टुंग्याउन चाहन्छु किनभने सिजनकै सबैभन्दा ठूलो खेल धेरै टाढा नै छ, जसले मलाई दबाबमुक्त राख्ने गर्छ ।२१ वर्षीया उनको यो दोस्रो ग्रान्डस्लाम फाइनल हुनेछ र उनी डब्लूटीएमा लगातार छैटौं उपाधिको खोजीमा हुनेछिन् । पोल्यान्डकी यी स्टार खेलाडीले वरीयतामा छलाङ मार्दै सातौं वरीयताबाट विश्व नम्बर एक हुँदै शीर्षस्थान कब्जा गरिन् । उनले फ्रेन्च आपनमा यसपालि एक सेटमात्रै गुमाएकी छन् । उनले चौथो चरणमा चिनियाँ खेलाडी झेङ क्विीनवेनविरुद्ध एक सेट हारेकी थिइन् ।कासात्किनाले गत वर्ष स्वाटेकलाई घाँसे कोर्टमा पराजित गरेकी थिइन् ।"

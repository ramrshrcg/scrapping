शीर्षक,विवरण
दबाबसामु अर्थका अधिकारीको समर्पण,"छानबिन समितिमा जसले बयान दिए१ मधु मरासिनी अर्थ सचिव२ कृष्णहरि पुष्कर राजस्व सचिव३ भूपाल बराल प्रमुख, राजस्व व्यवस्थापन महाशाखा४ चक्रबहादुर बुढा प्रमुख, बजेट तथा कार्यक्रम महाशाखा५ केदार शर्मा प्रमुख, प्रशासन महाशाखा६ कमल भट्टराई महानिर्देशक, भन्सार विभाग७ रितेशकुमार शाक्य महानिर्देशक, आन्तरिक राजस्व विभाग८ ठेकु श्रेष्ठ उपसचिव, (सूचना प्रविधि)९ शरद निरौला उपसचिव, राजस्व व्यवस्थापन महाशाखा१० गोपाल खत्री उपसचिव, राजस्व व्यवस्थापन महाशाखा"
स्वाँर र पछाई सीईओमा नियुक्त,"काठमाडौं (कास) कान्तिपुर पब्लिकेशन्स् र कान्तिपुर टेलिभिजन लिमिटेडको प्रमुख कार्यकारी अधिकृत (सीईओ) मा क्रमशः महेश स्वाँर र शिशिर पछाई नियुक्त भएका छन् । कान्तिपुर मिडिया ग्रुपका अध्यक्ष तथा प्रबन्ध निर्देशक कैलाश सिरोहियाले सोमबार आयोजित छुट्टाछुट्टै कार्यक्रममा स्वाँर र पछाईलाई उक्त जिम्मेवारी दिइएको घोषणा गरेका हुन् ।यसअघि पब्लिकेशन्स्मा नायब महाप्रबन्धकका रूपमा कार्यरत स्वाँरसँग दुई दशकभन्दा लामो पेसागत अनुभव छ । कान्तिपुर टेलिभिजन, तराई टेलिभिजन र बोटलर्स नेपालमा काम गरिसकेका उनले कलेजमा अध्यापनसमेत गरेका छन् । एस इन्स्टिच्युट अफ म्यानेजमेन्टबाट स्नातकोत्तर स्वाँर नेप्लिज मार्केटिङ एसोसिएसनका अध्यक्ष तथा एओटीएस नेपाल र सिटिजन्स इन्स्योरेन्सका सञ्चालक सदस्यसमेत हुन् । नवनियुक्त सीईओ स्वाँरले संस्थालाई नयाँ उचाइमा पुर्याउन आफू प्रतिबद्ध रहेको बताए । उनले कुनै पनि संस्थाका निम्ति मानव संसाधन नै अमूल्य सम्पत्ति रहेको र त्यसको उचित व्यवस्थापनबाटै संस्थाको प्रगति हुनेमा आफ्नो विश्वास रहेको उल्लेख गरे । त्यस्तै, कान्तिपुर टीभीका नवनियुक्त सीईओ पछाईले पनि सोमबारदेखि कार्यभार सम्हालेका छन् । कान्तिपुर पब्लिकेशन्स्अन्तर्गत कर्पोरेट प्रमुखलगायत विभिन्न पदमा १८ वर्ष काम गरेका पछाई यसअघि एफवानसफ्ट इन्टरनेसनलमा ग्रुप चिफ अपरेटिङ अफिसर थिए । भारतको सिक्किम मणिपाल विश्वविद्यालयबाट व्यवस्थापनमा स्नातकोत्तर पछाईले जिम्मेवारीलाई चुनौतीका रूपमा लिएको जनाउँदै टेलिभिजनको बहुआयामिक विकासका निम्ति लागिपर्ने बताए ।"
प्रतिस्पर्धा रोकेर १५ सय आंशिकसँग करार गर्दै त्रिवि,"प्रधानमन्त्रीको दबाबसामु उपकुलपति धर्मकान्त बाँस्कोटा, रेक्टर शिवलाल भुसाल, रजिस्ट्रार पेशल दाहाल निरीह बन्दै आएका छन् । आंशिक र करार प्राध्यापकको आन्दोलनमा सम्झौता गर्दै उनीहरूले आंशिकलाई करार र करारलाई आन्तरिक प्रतिस्पर्धाबाट स्थायी गर्ने निर्णय लिएका हुन् । उक्त निर्णयको विद्यार्थी संघ संगठनले बेलाबखत आन्दोलन गरे पनि सम्झौतामा तुहिने गरेको छ । त्रिविले आंशिक प्राध्यापकको आन्दोलनमा करार गर्न प्रक्रिया अगाडि बढाउने र आन्दोलित विद्यार्थीसँग आंशिकलाई करार र करारलाई आन्तरिक प्रतिस्पर्धाबाट स्थायी नगर्ने दोहोरो किसिमको छुट्टाछुट्टै सहमति गरेको थियो । गत जेठ २९ गतेको सहमतिपछि आंशिक प्राध्यापकले १ सय ४३ दिनदेखि त्रिविमा लगाएको ताला खोलेका थिए । त्रिविका पूर्वउपकुलपति हिराबहादुर महर्जनले पदाधिकारीले विभिन्न स्वार्थ समूहको दबाब थेग्न नसक्दा अयोग्यहरू पनि शिक्षकका रूपमा नियुक्ति हुने गरेको बताए । जो पायो त्यही शिक्षक हुँदैन, आंशिकमा धेरै आफ्ना मान्छे भर्ना गरिएको छ, उनले भने, जुनसुकै फदमा शिक्षक नियुक्त गर्दा क्षमता जाँचेर मात्र नियुत्ति गरिनुपर्छ । गुणस्तरीय शिक्षाका लागि सेवा आयोगबाट मात्रै शिक्षक छनोट गरिनुपर्ने उनले बताए । विश्वविद्यालयले भने सेवा आयोगको परीक्षामा असफल भएकालाई आंशिक र करारको नाममा सेवामा निरन्तरता दिँदै आएको छ । त्रिवि नियममा सेवा आयोगले खुला प्रतिस्पर्धाबाट मात्रै शिक्षक कर्मचारी लिने व्यवस्था रहे पनि करार र आंशिक प्राध्यापकको दबाबमा सेवा आयोगले खुला प्रतिस्पर्धाको विज्ञापनसमेत रोक्ने गरेको छ ।२०६२०६३ को जनआन्दोलन लगत्तै त्रिविका १ हजार ३ सय ८० आंशिक प्राध्यापकलाई करारमा नियुक्ति दिँदै गिरिजाप्रसाद कोइराला नेतृत्वको सरकारले विशेष आन्तरिक प्रतियोगिताबाट स्थायी हुने अवसर दिएको थियो । आन्तरिक प्रतियोगितामा ९ सय प्राध्यापक मात्रै सफल भएका थिए । बाँकी ४ सय ८० लाई फेरि आन्तरिक प्रतिस्पर्धाबाट स्थायी गराउने भित्री खेल चलिरहेको एक प्राध्यापकले बताए । प्रतिस्पर्धाबिनै आंशिक शिक्षकमा कार्यरत १ हजार ५ सय जनालाई स्वतः करारमा नियुक्ति दिन लागिएको स्रोतले बतायो । उनीहरूलाई नियुक्ति दिन अर्थ मन्त्रालय सहमत नभएपछि सम्बन्धित क्याम्पस र विभागले आन्तरिक स्रोतबाटै पारिश्रमिक दिने निर्णय कार्यकारी परिषद्ले गरेको हो ।करिब १५ सय जनालाई करार गर्दा वार्षिक एक अर्बभन्दा बढी रकम चाहिन्छ । परिषद्को निर्णयमा भनिएको छ, त्रिविमा कार्यरत कम्तीमा एक शैक्षिक सत्र पूरा गरेका आंशिक शिक्षकहरूलाई आवश्यकता, औचित्यता, ज्येष्ठता, निरन्तरता, अनुभव र तोकिएको पूर्ण कक्षाभार लिएको आधारमा केन्द्रीय कार्यालयको स्वीकृतिमा क्याम्पसको आन्तरिक स्रोतबाट खर्च बेहोर्ने गरी शिक्षण सहायकले पाएसरहको पारिश्रमिक पाउने गरी अध्यापन कार्यमा संलग्न गराउन निर्देशन दिने निर्णय भयो । पूर्ण कक्षाभार पुगेका आंशिक अध्यापकलाई माक्र करारमा नियुत्ति दिन निर्देशन दिइएको छ । कक्षाभार नपुग्ने अवस्थामा अतिरिक्त कक्षा सञ्चालन निर्देशिका २०७७ अनुसार कोर्स सम्झौता गरेर अध्यापन कार्यमा संलग्न गराउन सकिने क्रिविले जनाएको छ । करार नियुत्ति गर्न क्याम्पस कार्य समितिबाट निश्चित कार्यविधि बनाई शिक्षक छनोट समिति गठन गरी प्रक्रिया अघि बढाउन भनिएको छ । विश्वविद्यालयले अन्य सरकारी, सामुदायिक, गैरसरकारी, निजी संघसंस्था वा निकायमा पूर्णकालीन सेवामा कार्यरत आंशिक प्राध्यापकलाई करार नगर्नसमेत निर्देशन दिएको छ । सेवा आयोगबाट स्थायी प्राध्यापक सिफारिस भएमा भने करार रद्द हुने त्रिविले जनाएको छ ।"
पानीको आसमा बाँधिए जनप्रतिनिधि,"अहिले गाउँभरि यस्तै पूजा भइरहेको छ, भद्रभलाद्मीलाई हात बाँधेर पूजा गर्ने, पानी र हिलो छ्याप्ने गरिन्छ, उनले भने ।सरावलसँगै जिल्लाका अन्य स्थानमा पनि क्षमापूजासहित पानी पारिदिन स्थानीयले इन्द्रको आह्वान गरेका छन् । पाल्हीनन्दन३ मा पनि शनिबार मध्यरात गाउँभरका किसानले हरेक घरमा एक माना पानी माग्ने, घरमूलीलाई पानी र हिलो लगाउने गरेका थिए । गाउँभरिका मानिसले स्थानीय तलाउमा गएर पूजा गरेर इन्द्रको स्तुति गरेका थिए । खडेरीले यो वर्ष धानको फसल कम होला जस्तो छ, पाल्हीनन्दन३ की चन्द्रावती यादवले भनिन्, यसअघि पनि खडेरी पर्दा हामीले यसैगरी पूजा गर्ने गर्थ्यौं ।जिल्लाका विभिन्न स्थानमा दिनहुँजसो पानी परोस् भन्दै पूजापाठ भइरहेको छ । चर्को घाम र गर्मीका कारण धानको बीउ सुक्न थालेको छ भने खेतमा धाँजा फाटेको अवस्था छ । सिँचाइ सहज नहुँदा किसान चिन्तित छन् । जिल्लाका अधिकांश स्थानमा सिँचाइको व्यवस्था छैन ।"
ईस्पोटर््सको बेग्लै दुनियाँ,"पब्जीमा मनग्गे कमाइगत वर्ष (२०२१) पब्जीमा सबैभन्दा बढी पुरस्कार जित्ने नेपाली पब्जी टिम डीआरएस (द रियल सोल्जर) हो । सरकारी निकायमा दर्ता गरिएको पहिाले ईस्पोटर््स टिम डीआरएसले सात वटा प्रतियोगिताबाट १ लाख ४४ हजार डलर पुरस्कार भित्र्याएको थियो । यो रकम अहिलेको सटही दर (१ डलरको रु १२७७७) मा १ करोड ८३ लाखभन्दा बढी हुन आउँछ । यो भनेको नेपाली फुटबलको सबैभन्दा ठूलो प्रतियोगिता सहिद स्मारक ए डिभिजन लिगको च्याम्पियन मच्छिन्द्र क्लबको पछिल्लो वर्षको बजेटभन्दा ३७ लाख मात्रै थोरै हो । गत फागुनमा मच्छिन्द्रले २ करोड २० लाख लगानीमै ए डिभिजन लिगको उपाधि रक्षा गरेको थियो । थप लगानी र प्रायोजन रकम पनि हिसाब गर्ने हो भने डीआरएसको गत वर्षको बजेट मच्छिन्द्रको भन्दा बढी हुन आउँछ ।डीआरएस नेसाको एसियाड छनोटमा पहिलो भएको थियो । वर्ल्ड च्याम्पियनसिपको छनोटमा भने उसलाई हाई भोल्टेज (एचभी) ले पछाडि पार्यो । एसियाड छनोटमा डीआरएस र एचभीको विवादले युटुबमा लाखौं भ्युअर्स पाएको छ । नेपालकै पब्जी टिमहरू डेडा गाइजले ४३ हजार र टीटुके (ट्रेन्ड टु किल) ले पनि ४१ हजार डलर पुरस्कार २०२१ म जितेको थियो । डीआरएस र टीटुकेको यो पुरस्कार अफिसियल प्रतियोगिताबाट आएको हो । अनौपचारिक प्रतियोगितामा पनि कमाइ हुन्छ, त्यो बेग्लै छ ।राम्रो आर्जनसँगै तीन वर्षयता टिमले खेलाडीलाई वर्षभरिकै लागि अनुबन्ध गर्न थालेका छन् । पब्जी खेलाडीले १ लाख ३० हजार रुपैयाँसम्म मासिक तलब पाइरहेका छन्, जुन ए डिभिजन लिगमा सबैभन्दा बढी कमाउने फुटबलर (मासिक १ लाख ४० हजार) नजिक छ । फरक के भने फुटबलरले वर्षमा ६७ महिना मात्रै तलब पाउँछन् । राष्ट्रिय टिमका फुटबलरले मासिक १८ हजार एन्फाबाट पाउँछन् । ए श्रेणीमा परेका क्रिकेटरले मासिक ५० हजार तलब पाउँछन्, यसमा भत्ता र क्लबको कमाइ थपिन्छ । पब्जी खेलाडीले पुरस्कारमा पाउने हिस्सा बेग्लै छ ।विदेशी कम्पनीले नेपाली पब्जी खेलाडी अनुबन्ध गर्न थालेका छन् । कुनै बेला क्लास अफ क्लान्स, क्लास रोयल, फिफा खेलेका संगीन भट्टराई पब्जीमा आएपछि यसैमा लागे । अहिले उनी डीआरएसका म्यानेजर हुन् । उनले भने, पब्जीमै सम्भावना देखें । नेपालमा ईस्पोटर््समा करिअर भएको सावित पब्जीले नै गरिदियो । त्यसैले ५ वर्षयता पब्जीमै लागिरहेको छु । दाङका २५ वर्षीय उनी बेलाबेला टेबलटेनिस खेल्थे । तर, उनी फिल्ड गेम मा करिअर बनाउन कहिल्यै गएनन् ।डीआरएसले पब्जी मोबाइल प्रो लिग (पीएमपीएल) को साउथ एसिया च्याम्पियनसिपदेखि फिल्ड इभेन्टमा ग्लोबल ईस्पोटर््स टुर (गेट रियाद, साउदी अरेबिया) र पब्जी मोबाइल ग्लोबल च्याम्पियनसिप (पीएमजीसी, दुबई) सम्मै खेलिसकेको छ । अनलाइन गेममा डीआरएसका खेलाडीले करिब ७० लाख रुपैयाँ खर्च गरेर पाँचतारे होटल म्यारियटमा एक महिना बसेर गत वर्षको पब्जी मोबाइलको वर्ल्डकप मानिने ग्लोबल च्याम्पियनसिपमा प्रतिस्पर्धा गरेको थियो, जहाँ उसले विश्वका २४ टिममध्ये १३ औं स्थानमा रहेर ३६ हजार डलर पुरस्कार भित्र्याएको थियो । डीआरएसले गत वर्ष पब्जी मोबाइल वर्ल्ड इन्भिटेसनल (अनलाइन इभेन्ट) मा जितेको ५४ हजार ५ सय डलर युनिसेफलाई दिएको थियो ।कोरियन कम्पनी क्राफ्टनले पीसी, अमेरिकी माइक्रोसफ्ट स्टुडियोले एक्स बक्स र चाइनिज कम्पनी टेनसेन्टले मोबाइल भर्सनको पब्जी ल्याएको हो । टेनसेन्टको स्वीकृतिमा मात्रै पब्जी मोबाइलका प्रतियोगिता सञ्चालन हुने गर्छ । भारतले चीनसँगको सम्बन्ध चिसिएका बेला सेप्टेम्बर २०२० मा पब्जी मोबाइलमा प्रतिबन्ध लगाएको थियो । त्यसको एक वर्षपछि कोरियन कम्पनी क्राफ्टनले ब्याटलग्राउन्ड मोबाइल इन्डिया ल्यायो, जुन पब्जीकै अर्को नाम हो, इन्डियन भर्सन हो । भारतमा खेलिने पब्जीको सर्भर फरक भएकाले पीएमपीएल साउथ एसियामा भारतीय खेलाडीटिमले प्रतिस्पर्धा गर्दैनन् ।पब्जी र यसको इन्डियन भर्सनको फिचर्स उही हो, डेटामात्रै फरक हो । इन्डियन भर्सन कोरियन कम्पनीले हेर्छ । नेपालसहितले खेल्ने पब्जी चिनियाँ कम्पनीअन्तर्गतको हो । ब्याटलग्राउन्ड मोबाइल इन्डिया चर्चित टेलिभिजन च्यानल स्टार स्पोर्ट्समा प्रसारण भइरहेको छ । पब्जीलाई चीनमा गेम फर पिस नाम दिइएको छ । चाइनिज र इन्डियन भर्सनका पब्जीमा रगत हरियो देखाइन्छ, नेपालसहित अरू देशमा रातो । ती दुई देश र अरूमा चलेको पब्जीमा फरक त्यति नै हो । कारण चीन र भारतमा पब्जीलाई हिंसा कम हुने खेलको रूपमा देखाउन खोजिएको हो ।पीएमपीएल साउथ एसियाली क्षेत्रमा नेपालसहित मंगोलिया, पाकिस्तान र बंगलादेश पर्दछन् । गत सिजन यसमा छनोट भएका १६ टिममध्ये १० टिम नेपाली थिए । यसपालि पनि उत्तिकै संख्यामा नेपाली टिम छनोट भएका छन् । पीएमपीएल साउथ एसियाका उत्कृष्ट टिम ग्लोबल च्याम्पियनसिपमा छनोट हुने गर्छ । करिब दुई दर्जन पब्जी टिमका खेलाडीले पुरस्कार र तलब गरेर औसतमा मासिक ४०५० हजार रुपैयाँ कमाउँछन् । यो कमाइ फुटबल र क्रिकेट खेलाडीकै हाराहारीको हो ।झन्डै दुई वर्षअघि टिम बनाएका डीआरएस गेमिङका प्रमुख कार्यकारी अधिकृत भिक्टर पौडेलले भने, म फुटबल, क्रिकेट फ्यान हुँ तर यसका अन्तर्राष्ट्रिय प्रतिस्पर्धामा हामी धेरै पछाडि छौं, धेरै नै कमजोर छौं । त्यसैले भर्चुअल गेमकै माध्यमबाट भए पनि देशको प्रतिनिधित्व गरेर अन्तर्राष्ट्रिय प्रतियोगितामा नेपाललाई सफलता दिलाउन पब्जीमा लगानी गरिएको हो । राम्रै पनि गरिरहेका छौं । पब्जी मात्रै होइन, ईस्पोटर््सका अरू खेलमा पनि हामीले अझ राम्रो गर्न सक्ने ठाउँ र सम्भावना छ ।"
नेपालमा लोकप्रिय,"फिफामैदानमा जसरी फुटबल खेलिन्छ, त्यसैगरी भर्चुअल रूपमा खेलिने फुटबल नै फिफा हो । यो पीसी, मोबाइल, कन्सोल (एक्स बक्स, प्ले स्टेसन, निन्तेन्डो) मा खेल्न सकिन्छ । यसमा फुटबलका एक टिमका रूपमा एक खेलाडीले खेल्ने गर्छ । ईस्पोटर््सले अन्तर्राष्ट्रिय फुटबल महासंघसँग सहकार्य गर्दै भर्चुअल फुटबलको प्रतिस्पर्धाका रूपमा फिफा ल्याएको हो । नेपालमा ईस्पोटर््स समुदायमा फिफा लोकिप्रय छ । एसियाडमा नेपालको छनोटको फाइनलमा समीर गुरुङले जेनिश बस्नेतलाई ८१ ले हराएको थियो ।"
"नुन सदरमुकाममा, रकम कर्मचारीको खल्तीमा","(बझाङ)  साइपाल गाउँपालिका४ धुलीकी अम्रिता कामीको घरमा नुन सकिएको चार महिना भयो । उनले केही समय छिमेकीबाट एैंचोपैंचो चलाइन् । गाउँमा नुन हुँदासम्म जसको घरमा छ, सबैले बाँडचुँड गरेर खाइरहेका थियौं । अब सबैका घरको नुन सकियो । अलिनै खानुपरिरहेको, उनले सुनाइन्, पहिले भोटे नुन खान्थ्यौं । अहिले उता पनि बन्द भयो । यताको नुन पनि आएको छैन । साइपाल गाउँपालिकाको कार्यपालिका सदस्यसमेत रहेकी कामीका अनुसार पछिल्लो पटक वैशाखमा दुई क्विन्टल नुन धुली पुगेको थियो । त्यही नुन प्रतिपरिवार ११ किलोका दरले वितरण गरियो । तीन वर्षअघि साल्ट ट्रेडिङ कर्पोरेसनले यहाँ पुग्दो नुन ल्याएको थियो । त्यसपछि नुन देखेकै अस्ति वैशाखमा एकएक पोका हो, धुलीकै दिनेश लामाले भने । साइपालका धुलीसहित न्युना, बलौडी, काया लगायत गाउँमा नुनको चर्को अभाव भइरहेका बेला साल्ट ट्रेडिङ कर्पोरेसन डिपो कार्यालय बझाङमा हरेक वर्ष पर्याप्त नुन ढुवानी भएको विवरण देखिन्छ । डिपो कार्यालय बझाङको रेकर्डअनुसार आर्थिक वर्ष ०७४७५ मा ५ सय क्विन्टल, ०७५७६ मा एक हजार क्विन्टल, ०७६७७ मा १ हजार ७७ क्विन्टल र ०७७७८ मा १ हजार ५ सय क्विन्टल नुन ढुवानी अनुदानमा साइपाल पुगेको छ । ०७३ असोज १२ मा सुनजस्तै महँगो नुन शीर्षकमा ढुवानी अनुदानमा राज्यले नौ रुपैयाँ प्रतिकिलोका दरले दिने गरेको नुन बझाङका बासिन्दाले १ सय २० रुपैयाँमा खानुपरेको समाचार प्रकाशित भएको थियो । उक्त समाचार प्रकाशन भएलगत्तै कर्पोरेसनले साइपालमा वितरण केन्द्र स्थापना गरी ९ रुपैयाँ किलोमै नुन दिने व्यवस्था गरेको थियो । त्यसयता ढुवानी अनुदानमा नुन निरन्तर साइपाल पुगेको कागजात देखिन्छि । सुरुकै वर्षको नुन बाँकी रहेकाले लामो समय कसैले खोजी गरेनन्, वडाध्यक्ष रोकाया भन्छन्, त्यसैले चैनपुरबाट नुन गएन ।आर्थिक वर्ष ०७८७९ मा साइपालका लागि १ हजार ३ सय १० क्विन्टल छुट्याइएको थियो । तर पालिकामा थोरै नुन मात्रै आएपछि खोजी गर्दा ठेकेदार कम्पनीले सबै ढुवानी गरिसकेको भन्दै साल्ट ट्रेडिङ कर्पोरेसनको प्रदेश कार्यालयमा भाडा भुक्तानीका लागि आवेदन दिएको पाइएको छ । ठेकेदार कम्पनी विद्या कन्स्ट्रक्सनले गाउँमा नुन पुर्याएको भन्दै तयार गरेको मुचुल्कामा साल्टका बझाङ डिपो प्रमुख नरबहादुर भाट, साइपाल गाउँपालिकाका अध्यक्ष मानबहादुर बोहोरा र साइपालस्थित लासी प्रहरी चौकीका सहायक निरीक्षक कृष्णबहादुर बिष्टले कार्यालयको छापसहित दस्तखत गरेका छन् । उक्त मुचुल्का प्रमुख जिल्ला अधिकारीले पनि प्रमाणित गरेका छन् । खच्चड व्यवसायीसमेत रहेका वडा २ का अध्यक्ष हरिलाल बोहोराले बाँकी नुन म ढुवानी गराउँछु भनेर लिखित प्रतिबद्धता गरेपछि मैले पनि मुचुल्कामा सही गरिदिएको हुँ, गाउँपालिका अध्यक्ष बोहोराले भने, असारको अन्तिमसम्म पनि पालिकामा नुन नपुगेपछि मैले नै साल्ट ट्रेडिङलाई पत्र काटेर भुक्तानी नदिनू भनेर लेखिसकेको छु । मुचुल्कामा दस्तखत गरेका डिपो प्रमुख भाटले एक पटक १ सय ७५ क्विन्टल र अर्को पटक १ सय ९० क्विन्टल गरेर ३ सय ६५ क्विन्टल नुन गएको आफैंले देखेको र अरू प्रहरी र जनप्रतिनिधिको विश्वासमा मुचुल्कामा सही गरेको बताए । मैले अनुगमन गर्दा काँडा पठाउने २ सय ५० क्विन्टल नुन तल्कोट गाउँपालिकाको पनाल्तमा स्टोर गरेको भेटेको हुँ, उनले भने, अरू सबै नुन साइपाल गइसकेको भनिएपछि मुचुल्कामा सही गरिदिए । म एक्लै त्यहाँ गएर हेर्न सम्भव पनि थिएन । काँडाभन्दा माथि काया, धुली, न्युना, बलौडी गाउँ छन् । मुचुल्का प्रमाणित गरेका प्रमुख जिल्ला अधिकारी अर्यालले पनि जनप्रतिनिधि र प्रहरीको विश्वासमा आफूले दस्तखत गरिदिएको बताए । हाम्रो प्रतिनिधि भनेकै प्रहरी हो । प्रहरीको सही छ । गाउँपालिका अध्यक्षले नै पुगिसक्यो भनेपछि हामीले अन्तिममा सही गरेका हौं, उनले भने । अहिले नुन नपुगेको गुनासो आएपछि वास्तविकता बुझ्न प्रहरी पठाएको प्रजिअ अर्यालले बताए । सबै नुन ढुवानी गर्ने प्रतिबद्धता पत्र दिएका खच्चड व्यवसायीसमेत रहेका वडाध्यक्ष हरिलाल बोहोराले भने आफूले ४५ क्विन्टल मात्रै नुन ढुवानी गरेको र खच्चड अभावका कारण बाँकी नुन ढुवानी गर्न नसकेको बताए । ढुवानीको जिम्मा लिएको विद्या कन्स्ट्रक्सनका प्रतिनिधि हिरेन्द्र छत्यालले नुन ढुवानीकै क्रममा रहेको तर आर्थिक वर्ष समाप्त भएपछि भुक्तानी नहुने डरले जेठमै मुचुल्का तयार गरेको बताए । नुन ढुवानीकै क्रममा छ । बजेट फ्रिज नजाओस् भनेर मैले नै अनुरोध गरेर मुचुल्का बनाएको हो । मैले यस वर्ष मात्रै नुन ढुवानी जिम्मा लिएको हो । तर बुझ्दा त्यहाँ तीन वर्षअघिदेखि नै नुन गएको रहेनछ, उनले भने, त्यही भएर समस्या देखिएको हो । केही दिनभित्रै सबै नुन पुग्छ ।विद्या कन्स्ट्रक्सनले ०७८७९ मा प्रतिक्विन्टल २ हजार ९ सय ७१ रुपैयाँमा १ हजार ३१० किलो नुन ढुवानी गर्ने सम्झौता गरेको थियो । त्यसबापतको ढुवानी भाडा मात्रै ३८ लाख ९२ हजार रुपैयाँभन्दा बढी छ । ०७७७८ मा १ हजार ५ सय क्विन्टल नुन ढुवानी गरेको यस्तै कागजका भरमा प्रतिक्विन्टल ३ हजार ४४९ का दरले ५१ ले ७३ हजार ५ सय ठेकेदार कम्पनी जालपा र कृष्ण भण्डार जेभी, ०७६७७ मा सोही दरमा ३७ लाख १४ हजार ५७३ अमृत निर्माण सेवा र ०७५०७६ मा १ हजार क्विन्टल ढुवानी गरेको भन्दै ४० लाख कृष्ण भण्डार सप्लार्यसको नाममा गरी १ करोड २८ लाख ८८ हजार ७३ रुपैयाँ सरकारले भुक्तानी गरेको कागजमा देखिन्छ । साइपाल गाउँपालिकाका निवर्तमान अध्यक्ष राजेन्द्र धामीले भने अघिल्ला वर्षमा कोटाअनुसार नै नुन ढुवानी भएको दाबी गरे । गत वर्ष धुलीमा नुन नपुगेकाले त्यसो भनेका होलान् । नुनै ढुवानी नभएको भन्ने कुरा झूटो हो, उनले भने, त्यहाँ अनुगमन भएको छ । सबै कागजपत्र छन् । ढुवानी भएन भनेर कसले भन्छ ? साल्ट ट्रेडिङ कर्पोरेसन प्रदेश कार्यालय धनगढीका प्रमुख किशोरप्रसाद पाण्डेले पहिले पालिकाका जनप्रतिनिधि, स्थानीय प्रहरी, जिल्लास्थित डिपो प्रमुख र प्रमुख जिल्ला अधिकारीले प्रमाणित गरेपछि मात्रै भुक्तानी दिएको बताए । यत्रो संयन्त्र सबै मिलेर बदमासी गर्छन् भने त कसको विश्वास गर्नु ? उनले भने, हामीले त सबै प्रमाण र प्रक्रिया पुर्याएरै भुक्तानी गरेका छौं । अब त्यहाँ पुग्यो कि पुगेन भनेर मैले हेर्न जाने कुरा पनि भएन । उनले गत आर्थिक वर्षको नुन भने नपुगेको गुनासोका आधारमा भुक्तानी रोकिएको र छानबिनका लागि टोली पठाउने तयारी भइरहेको बताए । कोरोना महामारी सुरु हुनुअघि स्थानीयले सीमावर्ती तिब्बती बजार ताक्लाकोटबाट ढिके नुन ल्याएर खान्थे । कोरोनाका कारण सन् २०१९ डिसेम्बरदेखि चीनले सीमा बन्द गरेयता उताबाट समेत नुन ल्याउन नसक्दा साइपालमा संकट भएको हो । साइपालका धुली, न्युना, बलौडी, कायालगायत गाउँमा नुनको हाहाकार छ । तीन वर्ष अगाडि १ सय २० क्विन्टल नुन आएको हो । त्यसयता नुन आएकै छैन, साइपाल४ का वडाध्यक्ष जैस्या रोकायाले भने, त्यही नुनले चैतसम्म पुगेको थियो । वैशाखदेखि त साह्रै अभाव भयो । कतिपयले महँगो भाडा तिरेर सदरमुकाम चैनपुरबाट नुन ल्याउने गरेका छन् । तर आर्थिक अभावका कारण आफूले त्यसरी पनि नुन ल्याउन नसकेको स्थानीय लालबहादुर बोहोराले बताए । मान्छेलाई मात्रै नभएर भेडा र गाईबस्तुका लागि पनि चाहिन्छ, उनले भने ।"
मितव्ययिता नीतिविपरीत दरबन्दी थप्दै परराष्ट्र,"(काठमाडौं)  मितव्ययिता अपनाउन र प्रशासनिक खर्च घटाउन दरबन्दी कटौती गर्ने सरकारको नीतिविपरीत परराष्ट्र मन्त्रालयले संगठन तथा व्यवस्थापन (ओएन्डएम) सर्वेक्षण गरेर ठूलो संख्यामा दरबन्दी थप्न लागेको छ । खुला प्रतिस्पर्धाबिना तल्ला तहका कर्मचारीलाई बढुवा गर्न मन्त्रालयले दरबन्दी थपको तयारी थालेको हो । परराष्ट्रमन्त्री नारायण खड्काले गत वर्ष कात्तिकमै गठन गरेको कार्यदलले ओएन्डएम सर्वेक्षण गरिरहेको छ । संघीय मामिला तथा सामान्य प्रशासन मन्त्रालयले भने लोक सेवा आयोगलाई बाइपास गरी दरबन्दी थप्नु उचित नहुने राय कार्यदललाई दिएको छ । उहाँहरू (परराष्ट्र) ले मौखिक सहमति माग्नुभएको थियो । लोक सेवालाई बाइपास गरेर अघि बढे पछि परराष्ट्र मन्त्रालयलाई नै गाह्रो पर्छ भनेर जानकारी दिइसकेका छौं, संघीय मन्त्रालयका एक अधिकारीले भने । परराष्ट्र स्रोतका अनुसार अहिले करिब ९० अधिकृत रहेकामा थप ४५ जनाको दरबन्दी सिर्जना गर्न लागिएको छ । हाल करिब ५० जना उपसचिव रहेकामा थप ३७ जनाको दरबन्दी प्रस्ताव गरिएको छ । सहसचिवको १७ दरबन्दी रहेकामा थप ७ दरबन्दी थप्न प्रस्ताव अघि बढाइएको छ । प्रस्तावअनुसार दरबन्दी थप गरिए राज्यको आर्थिक भार बढ्नेछ । कमजोर कर्मचारीलाई सहजै बढुवा हुने अवसर दिँदा मन्त्रालयकै कार्यसम्पादनमा असर पर्न सक्छ । कार्यदल संयोजक सुवेदी भने बाहिर बोल्ने गरी काम नभइसकेको बताउँछन् । सरकारले प्रशासनिक खर्च कटौतीका लागि यो आर्थिक वर्षको बजेटमा १० प्रतिशत दरबन्दी घटाउने निर्णय गरेको थियो । मन्त्रालयको निर्देशिकाअनुसार ओएन्डएम सर्वेक्षणमा प्रशासन महाशाखाका प्रमुखलाई जिम्मेवारी दिनुपर्छ । तर तत्कालीन प्रमुख प्रकाश सुवेदीले अवकाश पाएपछि नेतृत्वमा आएका घनश्याम लम्साललाई जिम्मेवारी दिइएन । मन्त्री खड्काले गत वर्ष कात्तिकमा मन्त्रालयका वरिष्ठ अधिकृत दुर्गा सुवेदीलाई नै कार्यदलको जिम्मेवारी सुम्पिए । सुवदेी हालै जापानका लागि नेपाली राजदूतमा नियुक्त भएका छन् । कार्यदलले परराष्ट्र सेवामा दरबन्दी थपको प्रस्ताव गरिसकेको स्रोतले जनाएको छ । लोक सेवा आयोगलाई बाइपास गरेर भारी संख्यामा कर्मचारी बढुवा गरिए नेपालको कूटनीतिक सेवा ध्वस्त हुन सक्छ, परराष्ट्रका एक अधिकारीले भने ।कार्यदलले आर्थिक सहमति लिनुपर्ने अर्थ मन्त्रालय र सैद्धान्तिक सहमति लिनुपर्ने संघीय मामिला तथा प्रशासन मन्त्रालयमा पनि विदेशमा कर्मचारी पठाउनका लागि नयाँ दरबन्दी खडा गरिदिने प्रलोभन देखाएर काम भइरहेको स्रोतले जनाएको छ । कार्यदलले परराष्ट्रमा नयाँ दरबन्दीमा मन्त्रालयबाटै पूर्ति गर्ने र त्यसपछि बाँकी रहेकामा मात्र पछि लोक सेवा आयोगबाट पूर्ति गर्ने तयारी छ । कार्यदलले मन्त्रालयका कर्मचारीसँग औपचारिकताका लागि मात्र छलफ गरेको एक कर्मचारीले बताए । पूर्वमुख्यसचिव विमल कोइराला मुलुकमा आर्थिक संकट बढिरहेको र प्रशासनिक खर्च कम गर्ने सरकारको नीति भएको बेला दरबन्दी थप्नु नै गलत भएको बताउँछन् । अहिले भएका दरबन्दी पनि सकेसम्म घटाउने बेला हो, उनले भने, यो काम अहिले नै बन्द गर्नुपर्छ । पछिल्लो समय कूटनीतिक मामिलामा एकपछि अर्को विवाद आउँदा परराष्ट्र मन्त्रालयले समाधान गर्न उल्लेख्य भूमिका निर्वाह गर्न नसकेको अवस्थामा कर्मचारीको दरबन्दी थप्नु गलत हुने परराष्ट्रकै अधिकारीहरू बताउँछन् । विदेशमा रहेका अनावश्यक नेपाली मिसनलाई हटाएर वा गाभेर मुलुकलाई आर्थिक संकटबाट जोगाउनुपर्ने परराष्ट्रका अर्का एक पूर्वमुख्यसचिवले बताए । प्रदेश प्रमुखको कार्यालयमा रहेका परराष्ट्र सेवाका अधिकृत र राष्ट्रपति कार्यालयमा रहेका सहसचिव भूमिकाविहीनजस्तै छन्, उनले भने, राहदानी विभागमा खरिदार र सुब्बा तहका कर्मचारीको कमी छ, त्यसमा ध्यान दिइएको छैन । तर माथिल्ला पदमा आफ्ना मान्छेलाई बढुवा गर्ने पहल गलत छ । तत्काल रोक्नुपर्छ ।संसद्को अन्तर्राष्ट्रिय सम्बन्ध समिति सदस्य दीपकप्रकाश भट्ट मन्त्रालय आफैंले ओएन्डएम गर्नु गलत भएको बताउँछन् । परराष्ट्रमन्त्री खड्काका स्वकीय सचिव लीला भट्टराईले भने मन्त्रालयले कर्मचारीको दरबन्दी प्रस्ताव गर्ने वा नगर्नेभन्दा पनि पहिले भएका अध्ययनमाथि अध्ययन भइरहेको बताए ।"
पिछडिएको क्षेत्र हटाएर खसआर्यलाई आरक्षण,"(रूपन्देही)  लुम्बिनी प्रदेशसभाले पारित गरेको प्रदेश प्रहरी ऐनमा पदपूर्तिका लागि संघको भन्दा फरक खालको समावेशी संरचना व्यवस्था गरिएको छ । संघीय सरकारले पिछडिएको क्षेत्रलाई प्राथमिकता दिए पनि प्रदेशमा त्यसलाई हटाएर खसआर्यलाई आरक्षणको व्यवस्था गरिएको छ । पदपूर्ति हुनेमध्ये ४५ प्रतिशत छुट्याई त्यसलाई शतप्रतिशत मानेर महिला ३३, आदिवासी जनजाति १५, थारू १४, दलितलाई १४, मधेसी १०, विपन्न खसआर्य ६, मुस्लिम ५ र द्वन्द्वपीडित ३ प्रतिशत रहने गरी समावेशी समूह बनाइएको छ । ऐनमा प्रदेश प्रहरी प्रमुखमा अतिरिक्त महानिरीक्षक (एआईजी) प्रहरी प्रमुख हुने व्यवस्था गरिएको छ । डेढ वर्षअघि प्रदेशसभामा पेस भएको विधेयकमा प्रदेश प्रहरीको नेतृत्व प्रहरी नायब महानिरीक्षक (डीआईजी) ले गर्ने उल्लेख थियो । विषयगत समितिले त्यसलाई संशोधन गर्दै एआईजीको नेतृत्व हुने प्रावधान राखेर पठाएको प्रतिवेदन प्रदेशसभाले पारित गरेको हो ।संघीय प्रहरी ऐनको मस्यौदाअनुसार प्रहरी सेवा सम्बन्धमा व्यवस्था गर्न बनेको विधेयकका प्रावधान संशोधन गरिएको प्रदेश सरकारका प्रवक्ता एवं आन्तरिक मामिला, कानुन तथा सञ्चारमन्त्री तिलकराम शर्माले बताए । संघीय प्रहरी ऐन आएपछि समस्या देखिए प्रदेश कानुन संशोधन हुन सक्ने उनले बताए । ऐन पारित भएपछि अब सरकारले प्रहरी परिचालन गर्न प्रमुख जिल्ला अधिकारी गुहार्नुपर्ने अवस्था अन्त्य भएको छ, उनले भने, सरकारले प्रदेशका प्रहरीको ऐनअनुसार नै खटनपटन गर्नेछ । नयाँ ऐनअनुसार प्रदेश प्रहरीको परिचालन, सुपरिवेक्षण, नियन्त्रण र निर्देशनको अधिकार प्रदेश सरकारलाई हुनेछ । सरकारले जवानदेखि प्रहरी नायब महानिरीक्षक (डीआईजी) सम्मको बढुवा गर्न सक्नेछ । सरकार आफैंले प्रहरी वरिष्ठ उपरीक्षकहरूमध्येबाट ज्येष्ठता, कार्यकुशलता, कार्यक्षमता, उत्तरदायित्व वहन गर्न सक्ने, नेतृत्व प्रदान गर्न सक्ने र आफूभन्दा मुनिका प्रहरीलाई प्रोत्साहन र परिचालन गर्न सक्ने सामर्थ्यका आधारमा उपयुक्त देखेको उम्मेदवारलाई डीआईजीमा बढुवा गर्न सक्ने प्रावधान राखिएको छ । प्रहरी वरिष्ठ उपरीक्षक (एसएसपी) को बढुवा सम्बन्धित मन्त्रालयका सचिवको अध्यक्षतामा मुख्यमन्त्री तथा मन्त्रिपरिषद्को कार्यालयका सचिव र प्रदेश प्रहरी प्रमुख सदस्य रहेको समितिको सिफारिसका आधारमा हुनेछ । प्रहरी उपरीक्षक (एसपी) र प्रहरी नायब उपरीक्षकका लागि (डीएसपी) का लागि मन्त्रालयका सचिवको अध्यक्षतामा प्रदेश प्रहरी प्रमुख र मन्त्रालयका सुरक्षा महाशाखा प्रमुख सदस्य रहेको समितिको सिफारिसअनुसार हुनेछ । प्रहरी निरीक्षक र प्रहरी नायब निरीक्षकको बढुवाका लागि प्रदेश प्रहरी प्रमुखको अध्यक्षतामा मन्त्रालयको सुरक्षा महाशाखा प्रमुख र प्रदेश प्रहरी प्रमुखले तोकेको व्यक्ति सदस्य रहेको समितिले सिफारिस गर्नेछ । प्रहरी सहायक निरीक्षकको बढुवाका लागि प्रहरी वरिष्ठ उपरीक्षक, प्रहरी वरिष्ठ हवल्दार र हवल्दारका लागि प्रहरी उपरीक्षकको अध्यक्षतामा रहेको समितिले सिफारिस गर्नेछ । प्रहरी बढुवाका लागि कार्यसम्पादन मूल्यांकनका लागि ४०, ज्येष्ठतामा २५, काम गरेको भौगोलिक क्षेत्रका आधारमा १५, शैक्षिक योग्यता ६, तालिमका लागि ८ र चुनौती वा विशेष जिम्मेवारीका लागि ६ अंक निर्धारण गरिएको छ । प्रदेशमा खटिने प्रहरी वरिष्ठ उपरीक्षकको सरुवा सरकारले गर्नेछ । प्रहरी उपरीक्षक र प्रहरी नायब उपरीक्षकको सरुवा प्रदेशको आन्तरिक मामिला, कानुन तथा सञ्चार मन्त्रालयबाट हुनेछ । प्रहरी निरीक्षकको सरुवा प्रदेश प्रहरी प्रमुख र आफ्नो कार्य क्षेत्रभित्र सम्बन्धित क्षेत्रको प्रहरी प्रमुखले गर्ने व्यवस्था छ । प्रहरी कार्यालय सहयोगी, प्रहरी जवानदेखि प्रहरी नायब निरीक्षक (सई) सम्म प्रहरी वरिष्ठ उपरीक्षक र सम्बन्धित क्षेत्रको प्रहरी प्रमुखले नै सरुवा गर्न पाउने ऐनमा उल्लेख छ ।पदपूर्तिका लागि प्रदेश लोक सेवा आयोगका अध्यक्षको अध्यक्षतामा प्रदेशको आन्तरिक मामिला मन्त्रालयका सचिव, प्रदेश प्रहरी प्रमुख, मन्त्रालयको सुरक्षा हेर्ने महाशाखा प्रमुख र प्रदेश प्रहरी कार्यालयका सम्बन्धित महाशाखा प्रमुख सदस्य रहेको समिति गठन गरिनेछ । प्रदेशका लागि १० हजार १ जना मात्र जनशक्ति रहने गरी दरबन्दी स्वीकृत भएको छ । दरबन्दीमध्ये ९ हजार ४ सय कार्यरत भए पनि थप जनशक्ति आवश्यक रहेको प्रदेश प्रहरी प्रमुख प्रहरी नायब महानिरीक्षक नलप्रसाद उपाध्यायले बताए । प्रदेश प्रहरी अस्पताल, प्रदेश प्रहरी विद्यालय खोल्नेसम्म ऐनमा उल्लेख छ । विधेयक असार १५ मै प्रदेशसभाले पारित गरे पनि प्रदेश प्रमुखबाट प्रमाणीकरण भएको छैन ।"
२३ पीडितलाई २७ लाख क्षतिपूर्ति,"(हेटौंडा)  अदालतको काम दर्ता भएका मुद्दाको फैसला गर्ने र पीडकलाई कैद र जरिवाना तिराउनु हुन्थ्यो । यसैलाई पीडितले न्याय पाएको रूपमा अर्थ्याइन्थ्यो । तर, २०७५ सालबाट लागू भएको मुलुकी फौजदारी संहितामा पीडितको हकमा एक कदम अघि बढेर व्यवस्था गरियो । जसले क्षतिपूर्तिसहितको न्यायको वकालत गर्छ । अर्थात्, अदालतले कसैलाई पीडक भनेर फैसला गरिसकेपछि उसबाट क्षतिपूर्ति असुल गरी पीडितलाई उपलब्ध गराउनुपर्छ ।गत आर्थिक वर्ष ०७८७९ मा मकवानपुर जिल्ला अदालतले २३ जना पीडितलाई २७ लाख ५ हजार रुपैयाँ क्षतिपूर्ति उपलब्ध गराएको छ । यसैक्रममा बलात्कारपछि हत्या गरिएकी तेस्रोलिंगीको परिवारलाई शुक्रबार अदालतले सरकारी राहत कोषबाट क्षतिपूर्तिबापत ६ लाख रुपैयाँ प्रदान गरेको छ । ०७६ माघ ८ मा हेटौंडाको क्याम्पाडाँडामा तेस्रोलिंगी मृत अवस्थामा फेला परेकी थिइन् । बलात्कारपछि हत्या गरेर उनको साथमा रहेको मोबाइल र गरगहना पनि लुटिएको थियो । हत्यामा संलग्न ३ जनालाई अदालतले आजीवन कैदको फैसला भएको थियो । हत्यामा एक बालक पनि दोषी ठहर भएका थिए । ०७८ माघ २० मा भएको फैसलामा पीडितको परिवारलाई क्षतिपूर्ति भराउने आदेश पनि थियो । सोहीअनुसार सरकारी राहत कोषबाट शुक्रबार क्षतिपूर्ति प्रदान गरिएको अदालतका स्रेस्तेदार तीर्थराज भट्टराईले बताए ।उनका अनुसार गत आवमा अदालतमा क्षतिपूर्ति भराई पाऊँ र दाखिला गरिपाऊँ भनेर ३२ जना पीडितले निवेदन दिएका थिए । तीमध्ये ९ जना क्षतिपूर्तिबापतको रकम लिन आएका छैनन् । गत वर्ष पीडकबाट १० लाख ५ हजार रुपैयाँ जरिवाना रकम प्राप्त भएको थियो । पीडित राहत कोषबाट १७ लाखसहित कुल २७ लाख ५ हजार रुपैयाँ २३ पीडितहरूलाई उपलब्ध गराएको उनले बताए । यसमध्ये धेरै क्षतिपूर्ति पाउनेमा बलात्कार र हत्या गरिएका परिवारजन छन् । क्षतिपूर्ति लिन आउन अदालतले सूचना जारी गरेको थियो, तर सबै पीडित परिवार सम्पर्कमा आएका छैनन्, उनले भने ।मकवानपुर जिल्ला अदालतले एउटै मुद्दाका एउटै पीडकबाट १ करोड १४ लाख रुपैयाँ पीडितलाई क्षतिपूर्ति भराउने फैसला पनि गरेको छ । प्रेम प्रस्ताव अस्वीकार गरेको भन्दै ०७० वैशाख ९ मा हेटौंडाकी २० वर्षीया युवतीमाथि एसिड प्रहार गर्ने भारत अमरपूर्वन६ का राज भनिने दिलीपराज केशरीलाइै दोषी ठहर गर्दै अदालतले उक्त क्षतिपूर्ति तोकेको थियो । तर, फैसला भएको १८ महिना बितिसक्दा पीडक पक्षले क्षतिपूर्ति रकम दाखिला गरेको छैन । प्रतिवादी भारतीय नागरिक भएका कारण निजको नामको सम्पत्ति नेपालमा नरहेकाले सरकारले नै पीडितलाई राहत कोषबाट रकम उपलब्ध गराउनुपर्ने अदालतको भनाइ छ । तर, पीडितले अझैसम्म उक्त रकम पाएकी छैनन् ।"
कोरोना : फेरि खतराको घण्टी,"(काठमाडौं)  कोरोना संक्रमणका कारण दुई दिनमा दुई जनाले ज्यान गुमाएका छन् । करिब अढाई महिनामा कोरोना मृत्यु शून्य रहेकामा पछिल्लो दुई दिनमै संक्रमणका कारण दुई जनाको मृत्यु भएको हो । मृत्यु भएका संक्रमितमा दीर्घरोग पनि नभएको पाइएको छ । स्वास्थ्य मन्त्रालयका अनुसार मृत्यु भएका दुवै जनाले कोरोनाविरुद्धको खोप लगाएका थिएनन् । यसअघि गत वैशाख २१ मा एक जनाको मृत्यु भएको थियो । बीपी कोइराला स्वास्थ्य विज्ञान प्रतिष्ठान धरानमा आइतबार मृत्यु भएकी ५६ वर्षीया महिला र सोमबार पाटन स्वास्थ्य विज्ञान प्रतिष्ठानमा मृत्यु भएका ५७ वर्षीय पुरुषमा दीर्घरोगको समस्या नरहेको र दुवैले कोरोनाविरुद्ध खोप नलगाएको स्वास्थ्य मन्त्रालयका सहप्रवक्ता डा समीरकुमार अधिकारीले बताए । उनीहरूमा निमोनिया रहेको पाइएको छ । खोप नलगाएकाहरू वा पूर्ण मात्रा नलिएकामा संक्रमणपछि स्वास्थ्य जटिलतासमेत देखिएको छ, डा अधिकारीले भने । नेपालमा कोरोनाको चौथो लहर प्रवेश गरेसँगै संक्रमणको ग्राफ उकालो लाग्दै गएको छ । सोमबार पीसीआर र एन्टिजेन गरी ४ हजार ६ सय ५१ नमुना परीक्षण गर्दा ९८२ प्रतिशत अर्थात् ४ सय ५७ जनामा कोभिड संक्रमण देखिएको छ । हाल सक्रिय संक्रमितको संख्या १ हजार ७ सय ७६ पुगेको छ । आइतबार ३ हजार ४१ कुल परीक्षणमा १ सय ३५ जना अर्थात् ४४३ प्रतिशतमा संक्रमण पुष्टि भएकामा सोमबार दोब्बरले संक्रमण वृद्धि भएको हो । असार २८ गते संक्रमण दर ५६६ रहेकामा साउन २ गते यो दर बढेर ९८२ पुगेको छ । काठमाडौं उपत्यकामा पनि संक्रमितको संख्या बढ्दै गएको छ । आइतबार उपत्यकामा सक्रिय संक्रमितको संख्या ९ सय ९२ थियो । सोमबार काठमाडौंमा १ हजार १३, भक्तपुरमा २८ र ललितपुरमा ९२ जना गरी सक्रिय संक्रमितको संख्या १ हजार १ सय ३३ पुगेको छ । काठमाडौंमा ५ सयभन्दा बढी संक्रमित छन् । प्रदेश १ मा १ जना, वाग्मती प्रदेशमा १४ जना गरी १५ जना आईसीयू र वाग्मती प्रदेशकै एक जना भेन्टिलेटरमा छन् । निकै संक्रामक मानिएको ओमिक्रोनको उपप्रजाति बीए५ का कारण पनि संक्रमण तीव्र रूपमा फैलिरहेको विज्ञहरू बताउँछन् । यो भेरिएन्ट अहिलेसम्मकै कोरोना भेरिएन्टमध्ये छिटो फैलिने भनिएको छ । विज्ञहरूका अनुसार घाँटी दुख्ने, जीउ दुख्ने, थकित हुने, नाकबाट पानी बग्ने, खोकी लाग्ने, ज्वरो आउने, गन्ध र स्वाद थाहा नपाउने, पसिना आउनेलगायत बीए५ का लक्षण हुन सक्छन्, जुन फ्लुसँग पनि मिल्दोजुल्दो छ । शुक्रराज ट्रपिकल तथा सरुवा रोग अस्पतालका रिसर्च युनिट संयोजक डा शेरबहादुर पुनले बीए५ भेरिएन्टलाई अल्ट्राफास्ट भेरिएन्ट भन्न सकिने बताए । हालको संक्रमण अवस्था ब्रेक थ्रु इन्फेक्सनको लहर जस्तै हो । तथ्यांकअनुसार ७० प्रतिशतले पूर्ण खोप लगाइसकेका छन् । खोप लगाएकालाई पुनः संक्रमण भइरहेको छ, जसलाई हामी ब्रेक थ्रु केस वा इन्फेक्सन भन्छौं, उनले भने । यो भेरिएन्ट छिटो फैलिए पनि तुलनात्मक रूपमा अस्पताल भर्ना र मृत्युको जोखिमको ग्राफ एकदम कम हुने उनको भनाइ छ । बुस्टर डोजले धेरै हदसम्म जोखिम काट्दो रहेछ भन्ने देखिएकाले थप जोखिम रोक्न बुस्टर लगाउन जरुरी रहेको उनले बताए । तर, दीर्घरोगी र खोप लगाएका बूढापाका वा अन्यमा संक्रमणका कारण कस्तो जटिलता देखिन सक्छ भन्नेमा सरकारी स्वास्थ्य अधिकारीहरू नै प्रस्ट छैनन् । दीर्घरोगी, बूढापाका र खोप लगाएकाले पनि विशेष स्वास्थ्य सावधानी अपनाउन उनीहरूको सुझाव छ । स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डा चुमनलाल दासले संक्रमण बढेसँगै परीक्षण र प्रमुख नाकामा कडाइ गरिएको दाबी गरे । जिन सिक्वेन्सिङ निरन्तर भइरहेको छ । सबैलाई राज्यले दिएको बुस्टर खोप र जनस्वास्थ्यका मापदण्ड पालना गर्नु अनुरोध गर्छु, उनले भने, पछिल्लो समय खोप लगाएकामा पहिलेजस्तो जटिलता छैन । ज्वरो, शरीर दुख्ने, खोकी र पखाला जस्तो लक्षण देखिएको छ ।स्वास्थ्य मन्त्रालयकी प्रवक्ता डा संगीता कौशल मिश्राले कोभिड उपचारका लागि सबै अस्पताललाई तयारी अवस्थामा रहन निर्देशन दिइसकेको बताइन् । मिडिया ब्रिफिङमा पनि जनस्वास्थ्यका मापदण्ड पूर्ण रूपमा पालना गर्नुहोला भनिरहेका छौं । अक्सिजनको उपलब्धता राखिराख्न तथा प्रमुख नाकामा शंकास्पद नमुना जाँचमा बढी निगरानी गरेका छौं, उनले भनिन् ।सोमबारसम्म कुल जनसंख्याको ७०१ प्रतिशत अर्थात् २ करोड ४ लाख ६४ हजार ६ सय ३९ जनाले पूर्ण खोप लिएका छन् । ७०४ प्रतिशत अर्थात् २ करोड ५ लाख ४८ हजार ४ सय ९४ जनाले एक मात्रा र २३७२ प्रतिशत अर्थात् ६९ लाख २४ हजार ६ सय २१ जनाले अतिरिक्त खोप लिएका छन् । सरकारले हाल ५ देखि ११ वर्ष उमेर समूहका बालबालिकालाई पनि खोप दिइरहेको छ ।"
अब कांग्रेसको ध्यान सिट बाँडफाँटतिर,"(काठमाडौं)  कांग्रेस केन्द्रीय कार्यसमितिले चुनावी तालमेलमा जाने संस्थागत निर्णय गरेसँगै प्रतिनिधिसभाका १ सय ६५ र प्रदेशका ३ सय ३० निर्वाचन क्षेत्रको सिट बाँडफाँटमा केन्द्रित हुने भएको छ । कांग्रेसले संस्थागत निर्णय नगरेका कारण बाँडफाँटको विषयले गठबन्धनमा औपचारिक रूपमा प्रवेश पाएको थिएन । कांग्रेस प्रवक्ता प्रकाशशरण महतले पार्टीले निर्णय गरेपछि गठबन्धन दलबीच सिट बाँडफाँटबारे छलफल हुने बताए । सिट बाँडफाँटका विषयमा गठबन्धन दलबीच समझदारी जुटाउन यसअघि गठित रामचन्द्र पौडेल नेतृत्वको संयन्त्र नै सक्रिय हुने भएको छ । असार २७ देखि सुरु भई सोमबार सकिएको कांग्रेस बैठकमा चुनावी तालमेल गर्ने कि नगर्ने भन्ने विषयमा मतान्तर देखिए पनि अन्तिम निर्णय भने सर्वसम्मतिले भएको छ । संविधानको रक्षा र लोकतन्त्रको थप सुदृढीकरण गर्दै जनताको समुन्नतिको सपनालाई स्थिर सरकारमार्फत सम्बोधन गर्नका लागि केन्द्रीय कार्यसमितिको यो बैठक सत्ता गठबन्धनमा रहेका दलहरूसँग संवाद गरी चुनावी तालमेल गरेर अघि बढ्ने निर्णय गर्दछ, निर्णयमा भनिएको छ । चुनावी तालमेलमा जाँदा संविधानको कार्यान्वयन, आर्थिकसामाजिक रूपान्तरण र वैदेशिक सम्बन्धका विषयमा न्यूनतम साझा धारणा बनाएर जानुपर्ने निर्णयसमेत कांग्रेसले लिएको छ । गठबन्धनमा जाँदा पाँच वर्षमा स्थिर सरकारमार्फत जनताको जीवनस्तरमा गुणात्मक सुधार ल्याउन सकिने स्पष्ट खाकासहित प्रस्तुत हुनुपर्ने कांग्रेसको निर्णय छ । एक सातासम्म चलेको बैठकमा शेखर कोइरालापक्षीय सदस्यहरूले चुनावी तालमेलको औचित्य प्रस्ट पारेर मात्रै निर्णय लिनुपर्नेर् धारणा राखेका थिए । गठबन्धनको संस्कृतिले वैचारिक रूपमा पार्टी कमजोर हुने नेता शेखर कोइराला र उनीपक्षीय पदाधिकारी तथा सदस्यहरूको तर्क थियो । मुख्य नेताको निर्वाचन क्षेत्रमा मात्रै तालेमललाई सीमित राखेर अन्य क्षेत्रमा स्वस्थ प्रतिस्पर्धा गर्नुपर्ने उनीहरूको सुझाव थियो ।कोइरालाले गठबन्धनमा जानेमै जोड दिएकाले विवाद बढाउनुको अर्थ नभएको बताए । वैचारिक रूपमा हामीले आफ्ना धारणा प्रस्ट राखेका छौं, गठबन्धनको विरोधभन्दा पनि हाम्रो मुख्य चासो पार्टीको सैद्धान्तिक पक्ष कमजोर बन्ने र अन्ततः कांग्रेस कमजोर हुन्छ भन्ने हो, कोइरालाले कान्तिपुरसँग भने, गठबन्धनमा जाने निर्णय भइसकेपछि अब सिट बाँडफाँट कसरी हुन्छ भन्ने कुरा मुख्य हो ।कांग्रेसका अधिकांश नेता प्रतिनिधिसभाको १ सय ६५ निर्वाचन क्षेत्रमध्ये कांग्रेसले सयभन्दा कम सिटमा सम्झौता गर्न नहुने भन्दै अनौपचारिक संवादमार्फत सभापतिलाई दबाब दिइरहेका छन् । एक सय सिटभन्दा तल झर्ने काम नेतृत्वबाट भयो भने कांग्रेसभित्र विद्रोह हुने खतरा हुन्छ, यसले कांग्रेस नै समाप्त हुने बाटोमा जान सक्छ, शेखर कोइरालापक्षीय एक केन्द्रीय सदस्यले भने, अब हाम्रो मुख्य चासो सिट बाँडफाँट कसरी हुन्छ भन्नेमा छ ।माओवादीभित्र भने प्रतिनिधिसभामा कम्तीमा प्रत्यक्ष ५० सिट लिनुपर्ने अडान छ । त्योभन्दा कम सिट लिए निर्वाचनमा कमजोर परिणाम आउन सक्ने भन्दै माओवादीले सकेसम्म धेरै सिट लिने गरी कांग्रेससँग वार्तामा बस्ने तयारी गरेको छ । पार्टीभित्रको प्रतिपक्ष खेमाको विचारसँग सुरुदेखि नै असहमत बन्दै आएका देउवा प्रदेश र प्रतिनिधिसभाका पूरै सिटमा तालमेल गर्ने पक्षमा अडिग देखिएपछि बैठकमा उनीपक्षीय अधिकांश नेताहरूले गठबन्धनकै पक्षमा बोलेका थिए । माओवादीका केन्द्रीयस्तरका नेतासँग चुनाव हारेका संस्थापन पक्षकै केही नेताले भने आफ्नो निर्वाचन क्षेत्र गुम्ने भयले हैसियतभन्दा बढी सिट दिएर गठबन्धन गर्न नहुने धारणा राखेका थिए । कांग्रेस प्रवक्ता महतले सिट बाँडफाँट गर्दा स्थानीय तहको निर्वाचन परिणाम, स्थानीय वस्तुस्थिति, आमकार्यकर्ता र शुभेच्छुकको भावनाअनुसार हुने बताए । गठबन्धन गर्दा स्थानीय तहमा भएका अनुभव, मत परिणाम, त्यसबेला उत्पन्न समस्या र चुनौती सबैलाई केन्द्रमा राखेर सिट बाँडफाँट गर्ने काम हुन्छ, बैठकको निर्णय सुनाउँदै महतले भने, अब शीर्ष तहमा यस विषयमा छलफल सुरु हुन्छ । कांग्रेसले संवैधानिक मर्मर् र भावनाविपरीतको प्रस्तावित संवैधानिक परिषद् (काम, कर्तव्य र अधिकारसम्बन्धी कार्यविधि) विधेयक अघि बढाउन नहुने निर्णय गरेको छ । पूर्ववर्ती सरकारले संविधानको मर्मविपरीत संवैधानिक परिषद्सम्बन्धी अध्यादेशलगायत विविध विषयमा ल्याएका प्रस्ताव र निर्णयहरूका विरुद्ध उभिएको स्मरण गर्दै कांग्रेसले निर्णयमा भनेको छ, यस्ता महत्त्वपूर्ण कानुन बनाउँदा र निर्णय गर्दा संविधानको मर्म र भावनाअनुरूप हुने गरी निर्णय गर्न कांग्रेस सरकारसँग आग्रह गर्दछ । उक्त विधेयकको प्रस्ताव तत्कालीन केपी ओली नेतृत्वको सरकारले ल्याएको अध्यादेशसँग मिल्दोजुल्दो छ । कांग्रेस महामन्त्रीद्वय गगन थापा र विश्वप्रकाश शर्माले तत्काल विधेयक फिर्ता लिन प्रधानमन्त्रीलाई दबाब दिएका थिए । कांग्रेसले अर्थतन्त्रको विद्यमान अवस्थालाई लिएर नागरिकस्तरमा अस्वाभाविक भय सिर्जना भएकाले अर्थतन्त्रको वास्तविक अवस्थाबारे श्वेतपत्र जारी गर्न माग गरेको छ । अर्थतन्त्रमा देखिएका समस्यालाई सम्बोधन गर्न आवश्यक कार्ययोजना तयार पार्न पनि कांग्रेसले आग्रह गरेको छ । कांग्रेस बैठकले महामन्त्री गगन थापाको नेतृत्वमा क्रियाशील सदस्यता व्यवस्थापन समिति, आनन्द ढुंगानाको संयोजकत्वमा अनुशासन र श्याम घिमिरेको संयोजकत्वमा लेखा समिति गठन गरेको छ । तर, २८ वटा केन्द्रीय विभाग, कोषाध्यक्ष, केन्द्रीय कार्यसमिति, संसदीय समिति, केन्द्रीय कार्यसम्पादन समिति भने अझै अपूर्ण छन् । पार्टीका यी सबै संरचनालाई ६ महिनाभित्र पूर्णता दिइसक्नुपर्ने विधानमा व्यवस्था छ । सभापतिमा दोस्रो कार्यकालका लागि निर्वाचित भएको ७ महिना बितिसक्दासमेत देउवाले पार्टीका काममा प्राथमिकता दिएका छैनन् । पुरानै कार्यशैलीबाट अघि बढ्न खोजेपछि पार्टी केन्द्रीय कार्यसमितिमा उपसभापति धनराज गुरुङ, महामन्त्रीद्वय गगन थापा, विश्वप्रकाश शर्मा र शेखर कोइरालापक्षीय अन्य पदाधिकारी तथा सदस्यले देउवाको चर्को आलोचना गरेका थिए । त्यसैको दबाबमा तीनवटा समिति गठन गर्ने काम भए पनि विभागलगायत अन्य संरचनालाई भने कहिले पूर्णता दिने भन्नेबारेमा केही उल्लेख गरिएको छैन । कांग्रेसमा थप तीनवटा भ्रातृ र ११ वटा शुभेच्छुक संस्था थपिएका छन् । बैठकले नयाँ आवेदन दिएकालाई भ्रातृ र शुभेच्छुक संस्थाका रूपमा मान्यता दिएको हो । कांग्रेसले नीति महाधिवेशनको तयारी अघि बढाउने र साउन मसान्तभित्र रिक्त भ्रातृ संस्थालाई पूर्णता दिने निर्णय गरेको छ ।"
न्यून पुँजीगत खर्चले देखाउने शासकीय नालायकी,"गएको आर्थिक वर्षमा देशमा न कुनै ठूलो राजनीतिक उथलपुथल भएको थियो, न सारा काम ठप्प हुने गरीको विपद् नै । कोभिड महामारी पनि अघिल्लो आर्थिक वर्षजत्ति भयावह थिएन । नयाँ सरकार आर्थिक वर्षको ठीकअघि गठन भैसकेको थियो । यसरी ठूलो प्रतिकूल अवस्था नहुँदा पनि विकास खर्च गर्न भने सरकार असफलप्रायः देखिएको छ । कोभिड महामारी र विनाशकारी भूकम्पजस्ता संकटका बेलाको जस्तै खराब स्थिति दोहोरिएको छ । संघीय सरकारले नै आधाआधी मात्रै पुँजीगत खर्च गर्न सक्नु हाम्रो विकास प्रशासनको मात्र होइन, समग्र शासकीय नालायकीको द्योतक हो, र सरकारको ध्याउन्न मुलुकको विकासप्रगतिमा नभएर अन्यत्रै छ भन्ने प्रमाण हो ।यसै त साधारण खर्चको एकतिहाइ जति मात्रै विकास बजेट विनियोजन हुनु र त्यसकै पनि ठूलो हिस्सा सरकारले खर्च गर्नै नसक्नु वास्तवमै चिन्ताको विषय हो । मुलुकको अर्थतन्त्र चलायमान बनाउन पनि पुँजीगत खर्चको अहम् भूमिका हुन्छ । खर्च कम हुँदा बजारमा रकम जान पाउँदैन, औद्योगिक उत्पादन कम खपत हुन्छ, बैंकिङ प्रणालीमा लगानीयोग्य रकम कम भई ऋणको ब्याज बढ्छ, बढिरहेकै छ, जसको भुक्तमान यतिखेर पूरै मुलुक छ । कुरा सीधा छ विकास खर्च जति बढी भयो उति उत्पादन र रोजगारी बढ्छ, जसको सोझो असर कुल गार्हस्थ्य उत्पादनमै पर्छ । यो तथ्य सरकारमा बस्नेहरूले पनि सायद नबुझेका छैनन्, तैपनि समग्र आर्थिक चक्रलाई थितिमा ल्याउन सघाउने पुँजीगत खर्च बढाउन उनीहरूले थोपो जोड नदिनुचाहिँ विडम्बनापूर्ण छ । यसबाट जिम्मेवार नेतृत्व तथा अधिकारीहरूले जानाजान तरलता संकट समाधानको सहज उपायलाई बेवास्ता गरेको देखिन्छ । डरलाग्दो त, प्रदेश सरकारहरू जसले सञ्चालन गर्ने विकास आयोजनाहरू तुलनात्मक रूपमा साना हुन्छन् पनि पुँजीगत खर्च गर्न कमजोर नै देखिएका छन् । संघीय सरकारको तुलनामा प्रदेशहरूको कार्यसम्पादन तैबिसेक भए पनि उत्साहप्रद छैन । आर्थिक वर्ष २०७८७९ का लागि पुँजीगत शीर्षकमा ३ खर्ब ७४ अर्ब २६ करोड रुपैयाँ बजेट छुट्याइएकामा संघीय सरकारले त्यसको ५७७७ प्रतिशत मात्रै पुँजीगत खर्च गर्न सकेको छ । प्रदेश सरकारहरूले संघको भन्दा दस प्रतिशत बढी अर्थात् ६७ प्रतिशत खर्चेका छन् । यसमा पनि कर्णाली, मधेस र वाग्मती प्रदेशले त अझ कम खर्चिएका छन्, उनीहरूले क्रमशः ६००७, ६०९९ र ६३१६ प्रतिशत मात्रै पुँजीगत खर्च गरेका छन् । गण्डकी र प्रदेश १ भने अघि देखिएका छन्, उनीहरूले क्रमशः ७८०६, र ८९८२ प्रतिशत विकास खर्च गरेका छन् ।पुँजीगत खर्च कम हुनुमा विकास खर्च बढी भएका अर्थात् विकासे भनेर चिनिएका मन्त्रालयका राजनीतिक र प्रशासनिक नेतृत्व त जिम्मेवार छन् नै, समग्रमा सरकारकै नेतृत्व यसप्रति जवाफदेह बन्नुपर्छ । किनभने, सरकार कार्यसम्पादनमा कति सफल बन्न सक्यो वा उसले नागरिक आकांक्षाहरू कति पूरा गर्न सक्यो भन्ने यथार्थ चियाउने एउटा आँखीझ्याल विकास खर्च पनि हो । सरकारले सञ्चालन गरेका विकास आयोजनाहरू आफैंमा कति जनकेन्द्रित छन्, त्यो छुट्टै प्रश्न हो तर निश्चित प्रक्रिया पुर्याएर थालिएका र बजेट पनि छुट्याइएका आयोजनाहरूमा खर्चै हुन नसक्नुचाहिँ कुनै पनि बहानामा स्वीकार्य हुन सक्दैन । मात्रात्मक हिसाबले तलमाथि भए पनि पर्याप्त पुँजीगत खर्च नहुनु नेपालको दीर्घरोग नै हो । यसको उपचारका निम्ति संवैधानिक लगायतका व्यवस्था गरिएका पनि छन् । पहिले बजेट ढिलो पारित भएर कार्यान्वयन गर्न समस्या भयो भनेर संविधानले जेठ १५ मै बजेट ल्याउने व्यवस्था गरेको छ । त्यसयता नयाँ आर्थिक वर्ष नलाग्दै बजेट पारित भएर समयमै अख्तियारी जान पनि थालेको छ । तैपनि खर्चमा सुधार हुन नसक्नुले मुलुकको विकास कार्य सञ्चालनमै गम्भीर प्रश्न खडा गरेको छ । यसका निम्ति निश्चय पनि काम नगर्ने ठेकेदार, समयमै प्रक्रियाअघि नबढाउने र निर्माण व्यवसायीलाई काम गर्न बाध्य नतुल्याउने विकास प्रशासक र राजनीतिक नेतृत्व उत्तिकै दोषी छन् । यो प्रवृत्तिमा सुधारका निम्ति सम्बन्धित राजनीतिक नेतृत्व, प्रशासक र ठेकेदारहरूलाई उत्तरदायी बनाउन जरुरी छ । यसका निम्ति जनशक्ति अपुग भए पुर्याउने, उनीहरूको क्षमता अभिवृद्धि गर्ने, नियमनअनुमगनलाई प्रभावकारी बनाउने, निर्माण सामग्री अभाव हुन नदिने र बोलपत्र आह्वानदेखि पैसा निकासासम्म समयमै गर्ने कार्यको सुनिश्चित गरिनुपर्छ । यसका अतिरिक्त कतै परियोजना छनोट र बजेट निर्माण नै व्यावहारिक भएन कि भन्ने पाटोमा पनि ध्यान पुर्याउनुपर्छ । ठोस आधार सृजना भैनसकेका वा तयारी नै नभएका आयोजनामा सस्तो लोकप्रियताका निम्ति मात्रै त बजेट छुट्याउने गर्नु हुँदैन । र, कानुनी छिद्रहरू समातेर जनप्रतिनिधि, कर्मचारी र ठेकेदारहरूको मिलेमतोमा हुने जानाजान ढिलाइ अनिवार्य रूपमा रोकिनुपर्छ ।यसका साथै, विकास प्रशासनका जिम्मेवार अधिकारीमाथि काम अनुसार पुरस्कार र दण्डको व्यवस्था गर्नुपर्छ खर्च गर्न सक्नुनसक्नुले उनीहरूको कार्यसम्पादन मूल्यांकन तथा बढुवामा फरक पर्ने अवस्था सृजना गर्नुपर्छ । नियतवश या जोखिम नउठाउन पुँजीगत खर्च बढाउन नखोज्ने प्रवृत्तिको अन्त्य गर्नुपर्छ । र, यी सबै कार्यका लागि मूलभूत रूपमा राजनीतिक नेतृत्व नै अग्रसर हुनुपर्छ ।"
पठनको महत्त्व,"सुजित मैनालीको समाजवाद उन्मुख राज्यमा किताब लेखमा आर्थिक, सामाजिक, राजनीतिक रूपान्तरण अध्ययनबाट खारिएका व्यक्तित्वबाट सम्भव हुने उल्लेख छ । समतामूलक समाज बनाउन जनतालाई सामाजिक हितप्रति प्रतिबद्ध बनाउने अपरिहार्यता विश्वभर महसुस गरिएको छ । सोका निम्ति नेतृत्व तहदेखि सहर गाउँ सर्वत्र पठन संस्कृतिको विस्तार गर्नु अत्यावश्यक छ । विगतमा पुँजीवादी र साम्यवादी सिद्धान्त अवलम्बन गर्ने दुवैले समाजवादका विभिन्न मोडेल अघि सार्दा कतिपय देशमा समाजवादको बुझाइ अन्योलग्रस्त देखिन्छ । अहिले हिमाल, पहाड र तराईमा एउटै मोडेलको समाजवाद लागू हुन सक्दैन, एकै प्रकारको गतिविधिबाट जनताको समस्या समाधान हुँदैन । नेतृत्वको ओठे बोलीको भरमा मात्र समाजवाद लागू पनि हुन सक्दैन । प्रथमतः संघदेखि स्थानीय तहसम्मका नेता स्वयं र जनतालाई दीक्षित गर्ने माहोल खडा गर्नुपर्छ, सर्वत्र पुस्तकालयको विस्तार गरी नागरिकलाई अध्ययनशील बनाउनुपर्छ । सामाजिक सञ्जालका कारण धेरै व्यक्तिको बहुआयामिक चरित्र, सोच साँघुरिँदै गएको स्थितिमा विभिन्न पुस्तकको अध्ययनले समाजवादी सिद्धान्त एवं व्यक्तिगत चरित्र परिष्कृत हुनेमा दुईमत छैन । भुवनेश्वर शर्मा, चन्द्रागिरि२, काठमाडौं"
तुइन हटेन,"तुइनकै भर कहिलेसम्म सम्पादकीय सटीक लाग्यो । मुलुकका धेरै भूभागमा नदी र खोला तर्न जोखिमयुक्त र कहालीलाग्दो तुइनको भर पर्नुपरेको लामो समय बितेको छ । सरकारले जति नै देशलाई तुइनमुक्त बनाउने घोषणा गरे पनि अझै तुइन विस्थापित हुन सकेको छैन । फलस्वरूप धेरैको ज्यानसमेत गएको छ । सरकारले मुलुकका नदी र खोला तर्न सकेसम्म पक्की, सम्भवै नहुने स्थानमा झोलुंगे पुल निर्माण गर्न नसक्नुका कारण के हो ?मुलुकमा लोकतान्त्रिक गणतन्त्र आइसेकेको छ । अझै तुइनबाट नदीनाला पार गर्नुपर्ने अवस्थाको अन्त्य भने हुन नसक्नु विडम्बना नै मान्नुपर्छ । हुन त तुइन विस्थापन गर्ने योजना नबनेका होइनन् । चाहेको भए एक वर्षभित्र सबै तुइनलाई पक्की र नभए झोलुंगे पुलले सहजै विस्थाापित गर्न सकिन्थ्यो । तर सस्तो लोकप्रियताका लागि घोषणा सम्म गर्ने र काममा भन्दा तालीमा रमाउने नेताहरूको बानीले तुइन विस्थापन हुन नसकेको सहजै अनुमान गर्न सकिन्छ । होइन भने नीति, कार्यक्रम र बजेटसमेत स्वीकृत भएको अवस्थामा जाबो दुई सय तुइन विस्थापन गर्न नसकिने त थिएन नि ! अझै सयौं नागरिक खोला तर्दा ज्यानै जान सक्ने तुइनमै झुन्डिनुपर्ने अवस्था कदापि सह्य हुँदैन । त्यसकारण ढिलो नगरी बाँकी रहेका तुइन केही महिनामै विस्थापन गर्नु अत्यन्त जरुरी छ । गंगाराज अर्याल, पाणिनि८, अर्घाखाँची"
असारे विकास रोकौं,"आर्थिक वर्ष सकिनु एक महिनाअगाडि अर्थात् असारमा मात्र सरकारी ढुकुटीबाट डेढ अर्ब रुपैयाँ विकासका नाममा बाहिरिएको छ, जुन सरकारले गरेको वार्षिक खर्चमध्येको १८ प्रतिशत हो । के हाम्रो विकास मोडल यही हो ? एक महिनामा बाहिरिएको डेढ अर्ब रुपैयाँले कस्तो विकास गर्यो ? त्यसको अनुगमन गर्ने अवस्थामा सरकार छ कि छैन ? एकातर्फ हामी छुट्याएको रकम खर्च गर्न नसक्ने अवस्थामा छौं, अर्कातर्फ एक वर्षका लागि खर्च गर्न छुट्याइएको रकममध्ये एक महिनामै १८ प्रतिशत रकम खर्च गर्छौं । यसले हाम्रो विकासको गुणस्तर केकस्तो रहला ? मिलेमतोमा हरेक वर्ष अन्तिममा गरिने यस्तो लापरबाहीलाई कहिले कसले अन्त्य गर्ने ? महालेखा नियन्त्रक कार्यालयका अनुसार आर्थिक वर्षको अन्तिम समय सबै भुक्तानी प्रक्रिया बन्द हुनुपर्ने हो । तर, यस्तो भइरहेको छैन । यसको जिम्मेवार कर्मचारी हो कि राजनीतिक दल तथा नेताहरू वा बिचौलिया ? असारे विकासबाट हामीले कहिले मुक्ति पाउने ? गुणस्तरीय विकासमा कहिले जाने ? रामकृष्ण बराल, जोरपाटी५, काठमाडौं"
न्यायको प्रतीक्षा,समाचारअनुसार केटा र केटा पक्ष अपराधी हुन् । बिनुले न्याय पाउनुपर्छ । तर अदालतको निर्णयचाहिँ ठीकै हो । दुईमा कुनै एकले सम्बन्धविच्छेद गर्न चाहन्छ भने गर्न पाउने अधिकार सुरक्षित छ । न्यायाधीशले कसैलाई जबर्जस्ती सँगै बस्नैपर्छ भनेर फैसला गर्न सक्दैन । राजु राई
चीनमा गरिबीको जरै उखेलियो,"चीनको दक्षिणतिरको पर्वतीय हुनान राज्यको एउटा गाउँमा मियाओ जनजाति समुदायमा रहेका लियाओ चेन्फीको परिवारले गरिबीमा चुर्लुम्म डुबेको कारणले कहिल्यै मासु खान पाएन । पिता मरेपछि दुई छाक जुटाउन पनि मुस्किल परेको अवस्थामा आमाले एक दिन बाटामा एक पोको मासु भेटेर घर लगेर गइन् । घरमा मासु पकाई छोराहरूका अघि राखिदिइन् । छोराले मुखमा मासु हाल्नै लाग्दा आमाले चिच्याएर भनिन् ए त्यो मासु नखाऊ, फ्याँकिदेऊ । आमालाई अचानक यस्तो लाग्यो कि कसैले भतुवा कुकुरलाई मार्न भनी त्यस मासुमा विष मिलाई सडकमा छाडिदिएका हुन् । सन् १९६० को दशकमा चीनलाई अनिकालले सल्काएको भयानक स्थितिमा त्यही हुनान राज्यबाटै आएका माओत्सेतुङले एक दशकसम्म (सन् १९६६१९७६) सांस्कृतिक क्रान्तिको नाममा राष्ट्रलाई नै लगभग भस्म नै बनाइदिए । चीनलाई गरिबीले खर्लप्प खायो । चिनियाँहरू भोक र त्रासले वनजंगलबाट कन्दमूल, झारपात ल्याएर खान लागे । त्यसताक अगम र असहाय गरिबीमा परेका र हाल जीवित रहेका बूढापाकाहरू आज पनि खाद्यान्नलाई पूजा गर्छन्, पुरानै लुगाफाटाजुत्ता आदिमा आफैंलाई सिँगार्छन् र परिवारलाई भोकैनांगै बसेका दर्दनाक पीडाहरूका गाथा गाउँछन् ।अर्कोपट्टि गत ५० वर्षमा चीनमा यति द्रुतगति र भव्य रूपमा गरिबी स्वाहा पारियो, यो कथा पनि त्यति नै रोचक ढंगमा यिनै बूढापाकाहरू मौखिक इतिहासको माध्यमद्वारा हरेक परिवारभित्र नै सुनाउने गर्छन् । माओत्सेतुङको हिंसात्मक सांस्कृतिक क्रान्ति, सन् १९७६ मा समाप्त हुँदा चीनमा मोठ जनसंख्याको ३० प्रतिशतभन्दा बढी संख्यामा मानिसहरू गरिबीमा डुबेका थिए । लगभग ३० करोडले एक छाकमा नै दिनरात बिताउँथे । आजको चीनमा केवल लाखको संख्यामा गरिबहरू छन् भन्ने विश्वका विभिन्न संघसंस्थाहरूले अड्कल गरेका छन् । सन् २०१४२०१९ को पाँच वर्षको अवधिमा मात्रै ६८ करोड चिनियाँहरू गरिबीको प्रपञ्चबाट निस्किए । भनिन्छ, यस अवधिमा हरेक दिन ३७ हजार चिनियाँहरूलाई गरिबीको रेखादेखि माथि ल्याइयो । यस्तो व्यापक र गहिरो रूपमा रहिआएको गरिबीलाई चीनले कसरी सामना गर्यो, कसरी लगभग स्वाहा नै बनायो र के रणनीति, पद्धति अनि कस्ता संस्थाहरू चलायो भन्ने विषयमा विश्वमा नै चर्चा छेडिएको छ । चीनले गरेको यस लगभग असम्भव मिसन र कार्यक्रमबाट भारत, ब्राजिल, अफ्रिकी राष्ट्रहरू आदिले के सिक्नुपर्छ र कति, कहाँ, के गर्नुपर्छ भन्ने मुद्दाहरू पनि अति नै प्रचलित भएका छन् ।गरिबी हटाएर मात्रै चीनको दमनकारी र अप्रजातान्त्रिक कम्युनिस्ट पार्टी राष्ट्रमा बाँच्न सक्थ्यो । उतापट्टि गरिबीको मूल कारणहरूमध्ये कम्युनिस्ट पार्टीको एकलौटे शोषण र अत्याचार नै थियो । जापानी साम्राज्यवादमा एकपल्ट अघोरै मुछिएको चीन र चिनियाँहरू गरिबीको चपेटामा पर्नु स्वाभाविक नै थियो । अंग्रेजको लामो उपनिवेशवादले भारतलाई पनि गरिबीको दलदलमा हालेकै हो । तर स्वतन्त्र भएको ७५ वर्षपछि पनि र प्रजातन्त्रको सग्लो उदाहरण रहेर पनि भारतमा किन आजसम्म हरेक चुनाव गरिबी हटाऊ को नाराभित्र लडिन्छ र अर्कोपट्टि तानाशाहीको विश्वमा नै प्रतीक भएर उभिएको चीनमा भने फेरि कसरी गरिबी सकियो भन्ने गाथामा कम्युनिस्ट पार्टीले नृत्य गर्छ ? यसबारे धेरै अध्ययनहरू गरिएका छन् ।चीनमा गरिबी हटाउन जापानदेखि एसियन डेभलपमेन्ट बैंक र अमेरिकादेखि अन्य देशहरूमा रहेका चिनियाँहरूको पनि गतिलै भूमिका छ । विश्वका अन्य संस्थाहरू विश्व बैंक र अनेकन् गैरसरकारी संस्थाहरूले पनि चीनभित्रै पसेर गरिबी केलाएका नै हुन् । चीनमा गरिबी हटाउन त्यहाँको सरकारले चालेको पाँचछ पाइला र अघि ल्याएका रणनीतिहरू उल्लेखनीय छन् । प्रथम खड्किलो नै राष्ट्रको अर्थव्यवस्थालाई रूपान्तर गरेर विश्वव्यापी ढंगमा सुदृढ बनाउनु थियो । माओको देहान्त भएपछि देंग सियाओ पिङले आफ्नो एउटा कोठे झुन्ड नै बनाएर चीनमा विकसित राष्ट्रहरूमा झैं पुँजीवादमा आधारित उदार बजार व्यवस्था, पुँजी निवेश र खुला आदानप्रदानको ढोल नै पिटे । चीनलाई एउटा परिमित ढाँचाको सम्पन्न (मोडरेट्ली प्रोसपेरस) राष्ट्र बनाउनपट्टि लागे । बिरालो कालो होस् कि सेतो, मुसा मार्यो भने भइगयो भन्दै र चीनको आफ्नै प्रकारको समाजवाद हुन्छ भन्दै अघि बढ्न थाले । हेनरी किसिन्जरले सन् २०११ मा प्रकाशित आफ्नो पुस्तक अन चाइना मा देंगको सोचलाई विश्व अँगाल्ने प्रकारको प्रवृत्ति भनेका छन् । देंगले सबैलाई खेल्न दिए, विकासको नाममा अहिलेसम्म कहिल्यै चीनभित्र नपसेका राष्ट्र, संस्था, व्यक्ति आदि सबैलाई भित्र्याए । सन् १९८९ मा तियानमेन स्क्वायरमा विद्यार्थी आदिको सग्लो विरोध र प्रजातन्त्रको खोजमा होमिनेहरूसमेतलाई देंगले लत्याए । सन् १९८८ मा भारतका प्रधानमन्त्री राजीव गान्धीसँग सन् १९६२ को युद्धपछि प्रथम पटक अघि बढ्ने मार्गहरू खोले । चीनको विकास चौतर्फी भयो । व्यापार वाणिज्य, उद्योगधन्दा, बिजुली, बाटोघाटो, खेतीपाती आदिमा चीनले काँचुली नै फेर्यो । बर्सेनि घरेलु मोठ आयमा नै छ देखि नौ प्रतिशतको अभिवृद्धि दर देखियो । समुद्र तटमा रहेका पूर्वका राज्यहरू बेइजिङ, तियानजेन, सांघाई, गुआंदोंग, फुजियान धन र सम्पन्नताका नयाँ प्रतीकहरू बने । यी सबैमा विकासको मूल फुटेपछि, गाउँबस्ती, ससाना सहर आदिमा पनि प्रगतिका झिल्काहरू देखिन थाले । गाउँलेहरू श्रमिकका रूपमा लाखौंको संख्यामा नगर आदितिर पस्न थाले । कम्युनिस्ट पार्टी अझै बलियो भयो । विकास बिस्तारै सोसिँदै गाउँघरमा पुग्दा गरिबहरूले श्वास फेर्ने मौका पाए ।दोस्रो, देंगले सन् १९७८८५ मा प्रणाली सुधार कार्यक्रम सुरु गरे जस अन्तर्गत सरकारले तलै घरपरिवारमा पुगी बुनियादी सुविधाहरू उपलब्ध गराउन थाल्यो । सन् १९८६९३ को अवधिमा चीन सरकारले गाउँगाउँ घुमेर हरेक राज्यमा ३३१ गरिबीले थिचेका ग्रामीण इलाकाहरू खुट्याए र सुविधाहरू पुर्याए । सन् १९९२२००० मा सातवर्षीय गरिबी उन्मूलनको रणनीति अघि ल्याए, जसलाई सरकारको मुख्य कार्य भनी घोषणा गरियो । सन् २००१२०१० सम्म चीन सरकारले संगठित ग्राम विकास योजना अपनायो अनि प्रथम पटक सम्पूर्ण चीनका ग्रामीण क्षेत्रलाई गरिबी उन्मूलन र विकासका केन्द्रहरू भनी घोषणा गरियो । सन् २०११ देखि २०२० सम्म चीन सरकारले गरिबीलाई टार्गेट गरी सीधै घरपरिवारभित्र पस्ने अठोट गरेपछि, स्थिति सफलताको चुलीमा पुग्यो । सन् १९७८ देखि २०२० सम्म यी पाँच रणनीतिका कारण माथि भएको विकासको प्रतिफल तलैसम्म पुग्यो र तलै गाउँघरमा विकासका धाराहरू अविरल बग्न थाले ।तेस्रो, चीन सरकारले विकास प्रणाली र प्रशासनलाई नौलो र उत्तरदायी रूप दियो, विभिन्न स्तरमा प्रशासनिक पद्धतिलाई सुगठित गर्यो । उदाहरणार्थ सन् २०१६ मा ७ लाख ७५ हजार सरकारी कर्मचारीलाई गाउँ बस्तीमा पठाइयो । यीमध्ये धेरै नै कम्युनिस्ट पार्टीका सदस्यहरू थिए । सबैलाई एकदेखि तीन वर्षभित्रमा गरिबी हटाउन गर्नुपर्ने कार्यक्रम दिइएको थियो । खटाइएका हरेक कर्मचारीले के कसो गर्दै छ भनेर निगरानी राखिएको थियो र उत्तरदायी बनाइएको थियो । कम्युनिस्ट पार्टीका सदस्यहरू भएकाले दिलोज्यान लगाएर भूमिका निभाउनेहरू प्रशस्तै थिए । सबैले सग्लो फलदायक काम गर्नैपर्ने थियो ।चौथो, चीन सरकारले गरिबी उन्मूलन कार्यक्रममा यति यथेष्ट मात्रामा धनराशि अघि राखिदियो कि संसारमा अरू कुनै राष्ट्रहरूले सायदै यसो गर्न सक्लान् । सन् २०१६२० को निम्ति मात्रै पनि १३ अर्ब अमेरिकी डलर यी कार्यक्रमहरूका निम्ति छुट्याइयो । चाइनिज डेभलपमेन्ट बैंकले ५७ अर्ब डलर गरिबी उन्मूलनका निम्ति अघि राख्यो । यति विशाल रकम गाउँघरमा पुर्याउन स्थानीय कम्युनिस्ट पार्टीका एकाइहरूलाई पनि खटाइयो । भ्रष्टाचार रोक्न, अझै कठोर कानुन बनाइयो । यही चार वर्षमा नै ६० हजारभन्दा बढी भ्रष्टाचारमा संलग्न व्यक्तिसंस्थाहरूलाई कठोर सजाय दिइयो । केको न्यायालय र कचहरी, भ्रष्टाचार गरेको देख्न र सबुत पाउनासाथ सीधै झ्यालखानामा थुनियो । र पक्डिएका यी सबै भ्रष्टाचारीले लुटेकोलुछेको रकम चीन सरकारले फिर्ता लिन सुरु गरेपछि स्थिति निकै सप्रियो ।पाँचौं, चीनका प्रमुख नेताले नै गरिबी उन्मूलनमा आफूलाई होमिदिए । देंगदेखि अहिलेको सी चिन फिङसम्मै पूर्ण एकाग्रता देखाउँदै गरिबी हटाउने होडबाजीमा लागे । सीले कतिपय नौलो मार्गदर्शन गरे । उनी भन्न लागे गरिबी उन्मूलनको प्रथम खड्किलो नै गरिबले म अब गरिबीबाट निस्कन्छु भन्ने सोच राख्नु, आँट गर्नु र त्यसै दिशातर्फ लाग्नु हो । यस्तो मन्तव्यले हरेक चिनियाँलाई छोयो, र तिनले दृढसंकल्पका साथ सरकारी सुविधाका फाइदा उठाउन थाले । सीले यो पनि भने कि चराका कमजोर बच्चाहरू छिटो उड्छन् र हामी उड्ने पंखाहरू दिन्छौं, तिमीहरू उडिहाल । सन्देश प्रत्यक्ष थियो कि तिमीहरू गरिबीबाट मुक्त हुनलाई अरूको आडमा मात्रै नबस, आफैं उड अनि आकाश चुम्नपट्टि लाग ।सीले सरकारी कर्मचारी र कार्यालयहरूले गरिबी हटाउन विभिन्न मार्गहरू, योजनाहरू तय गर्दै ठूलाठूला रिपोर्ट पुस्तक आदि तयार पारेको कुरामा छड्के हान्दै भने, गरिबले सांख्यिकी र रिपोर्ट बुझ्दैन, उसले केवल तीन छाक खाना, दैनिक आयरोजगारी र बस्ने आवास बुझ्छ, तसर्थ खाना, आय र रोजगारी पुर्याऊ, उनीहरूकहाँ रिपोर्ट, सांख्यिकी र दस्तावेज होइन । सीले अति नै स्पष्ट ढंगमा सफलता ल्याउन सरलता अपनाउनुपर्छ र सरलता अपनाउन आफू पनि गरिबीको रापमा परेको स्थिति महसुस गर्न सक्नुपर्छ भन्ने भावना अघि राख्ता, गरिबीले सताएकाहरू अब मुक्ति पाउँछौं नै भन्ने मार्गतिर लागे ।चीनमा जति विकास हुँदै गयो, उति विभिन्न क्षेत्रहरूबीच विषमता गहिरिँदै गयो । समुद्र तटमा रहेका सांघाई, बेइजिङ, फुचियान र गुआंदोंगजस्ता राज्यहरूमा विकास आकासियो । अर्कोतिर दक्षिणपश्चिम क्षेत्रका राज्यहरू सिचुआन, तिब्बत, सिनसियांग र युनानहरू अझै पछाडिए । ती स्थानमा पनि एउटा नौलो रणनीति तयार पारियो । पूर्वपश्चिम समागम नामक कार्यक्रम अनुसार पूर्वतिरका धनाढ्य दस हजार कम्पनीले पश्चिमतिरका दस हजार गाउँहरूलाई सहायता पुर्याउँदै विभिन्न विकासमूलक कार्यक्रमहरू अघि बढाए । निजी क्षेत्रले यसरी गरिबी उन्मूलन कार्यक्रमहरू अघि बढाए । निजी क्षेत्रले गरिबी उन्मूलन कार्यमा सीधै भाग लिन थाले । सन् १९९४ को आठसात योजना अन्तर्गत ८ करोड गरिबहरूलाई सन् २००० भित्र गरिबीको रेखादेखि माथि ल्याइयो । जमिन विकास, नगद अन्नमा जोड, रूखपात र पशुप्राणीमाथि विशेष ध्यान, सडक र बिजुली गाउँसम्म, बुनियादी शिक्षा र स्वास्थ्य सुविधा सबै थिए यस योजनाभित्र । सानगुई चाऊ र यानयुनले चिनियाँ अकादमी अफ एग्रिकल्चरल साइन्सेस अन्तर्गत गरेको अध्ययन अनुसार सस्तोमा दिइएको ऋण, कामका लागि खाद्यान्न र सरकारी आर्थिक सहयोगले यति प्रभाव पार्यो कि यी सुविधा पाएका ग्रामीण क्षेत्रको विकास दर (७५ प्रतिशत) राष्ट्रिय दर (७ प्रतिशत) भन्दा माथि रहन गयो ।प्रत्येक परिवारको आय चिनियाँ युआन ६४८ देखि बढेर १३३७ पुग्यो र गाउँ विकासमा सामुदायिक भूमिका खेल्न स्थानीय अगुवाहरूले ठूलै मौका पाए । बेइजिङबाट पठाइएको विकासको कार्यक्रम, धनको पोको, खाद्यान्नको डोको र रोजगारीआय बढाउने प्रणाली तिब्बतका सुदूर गाउँसम्म पुग्योपुगेन भन्ने कुरो कसरी थाहा पाउने ? गरिबीले छिन्नभिन्न रहेको परिवारमा ठ्याक्कै पुग्यो कि पुगेन भन्ने प्रश्नले चीनलाई पनि नसताएको होइन । चीनमा राष्ट्रभरि नै एउटै राजनीतिक दल र कैयन् दशकदेखि त्यसैले नै सत्ता सम्हालेकाले त्यहाँ दुइटा समानान्तर प्रणाली निर्माण गरियो । एउटा सरकारको अनि अर्को कम्युनिस्ट पार्टीको । माथिदेखि तलैसम्म यी दुवै प्रणालीले एकार्काबीच गरिबगुरुवाहरूकहाँ शीघ्र र प्रभावशाली ढंगमा पुग्ने होडबाजी मात्रै होइन, एकार्काको कामदायित्वमाथि निगरानी र नियन्त्रण पनि गर्ने भए । अर्थात् सरकारी तन्त्रलाई कम्युनिस्ट पार्टीका सदस्यहरूले राजधानी बेइजिङदेखि युनानको गाउँसम्मै निगरानी राख्ने भए । जहाँ सरकारी तन्त्र फेल खायो, पार्टीले आवाज उठाइहाल्ने भयो वा जहाँ पार्टी असफल भयो सरकारको नोकरशाही सावधान भइहाल्ने भयो । माथि गएर सरकारी तन्त्र र पार्टी एउटै व्यक्ति अर्थात् सरकारीतन्त्रका राष्ट्रपति सी चिनफिङमा ठोकिने भयो । यसरी सी र अन्य नेताहरूले अगाध नियन्त्रण गर्दै राष्ट्र चलाउँदा नै चीनमा गरिबी उन्मूलनको दुम्दुभि बज्यो ।भारतनेपालमा यस्तो हुनै सक्तैन । दिल्लीमा भारतीय जनता पार्टी अनि बंगालमा तृणमूल कंग्रेस । दिल्लीको सरकारी तन्त्र र नोकरशाहीसँग बंगालको जिल्ला, महकुमा र गाउँ चलाउने सरकारी अधिकारीहरूको केही सम्बन्ध नै छैन । र नै प्रधानमन्क्री राजीव गान्धीले राष्ट्रका सबै जिल्लाका कलेक्टरआयुत्तलाई दिल्लीमा बोलाएर एउटै कोठामा राखी भनेका थिए, यदि दिल्लीबाट पठाएको एक रुपैयाँमा केवल २५ पैसा मात्रै पनि गाउँमा पुग्यो भने म धन्य मान्नेछु । अर्थात् दिल्लीबाट गाउँमा पठाएको एक रुपैयाँमा ७५ पैसा बाटामा नै गायब । एक ढ्वाङ पानी एउटा गाउँमा दिल्लीबाट पठाउँदा गाउँ पुगुन्जेल पानी चुहेर घोप्टिएर, दुहेर एक चम्चा पञ्चामृत भएर पुग्दो रहेछ । चीनमा भने एक थोपा पानी पनि यताउति नभई गाउँ पुग्दो रहेछ । यसैले भारतनेपाललाई गरिबी उन्मूलन त के घटाउनसमेत हम्मे परेको हो । कार्यक्रम धनराशि र कटिबद्धता नभएको होइन । तल पुग्ने पाइपलाइन र डेलिभरी गर्ने संस्थाहरूमा नै कसैले निगरानी र नियन्त्रण गर्नै नसक्ने भएर हो ।चीनले गाउँगाउँमा विदेशी पुँजी निवेशकर्तालाई पुर्याएको छ । जुन गाउँमा कम आवादी छ र सरकार पुग्नै सक्तैन, त्यहाँका गरिब र अन्य बासिन्दालाई ट्रान्सफर नीति अन्तर्गत अन्य स्थानमा सुविधाजनक सबै व्यवस्था उपलब्ध गराएर, घर समाज आदि नै स्थानान्तरण गर्ने गरिएको छ । घर, खेतबारी पानी, बिजुली, स्वास्थ्य, शिक्षा, सुविधा आदिसम्म यी बसाइ सरेकाहरूलाई दिइन्छ । चुनाउ नै हुँदैन, भोट नै दिनु पर्दैन चीनमा । नेताले चुनाउमा बकम्फुसे आश्वासन दिने चीनमा व्यवस्था नै छैन । भोटको एक दिन भक्कु खाएर, पाँच वर्ष भोकै बसाउने चलन नै छैन चीनमा । प्रजातन्त्र नै नभएको चीनमा प्रजासँग तन्त्रचाहिँ निश्चय पनि डराउँछ । र नै कम्युनिस्ट पार्टी बाँच्छ पनि ।"
यौन हिंसामा कोही किन 'बोल्छ ?,"पाठक गण,कुनै भूमिका नबाँधी र केही अग्रकथन नगरी सोझै विषयप्रवेश गर्छु । निश्चित शब्दसीमाको यो लेखोटमा कति कुरा भन्न सकुँला, कति छुट्न सक्लान् । छुटेका कुरा अरू माध्यमबाट पनि फेरि राख्न सकिएला । आफैंले बेहोरेको सात वर्षअघिको यौन हिंसाविरुद्ध पीडक संलग्न संगठनमा गत वैशाख २६ गते मौखिक उजुरी दिएर उक्त उजुरीलाई उजुरी नै नठानी खारेज गरिदिने आशंकाले गत असार ९ गते लिखित जाहेरीपत्र नै पेस गरुन्जेल पनि मलाई लागेको थिएन, नेपालको वाम वृत्त र यसका जडताहरू यतिसम्म कठोर र अमानवीय होलान् भनेर । नारी मुक्ति र सर्वहारा वर्गको सकल उत्थानका लागि लड्ने हामी यो बुर्जुवा व्यवस्थाभित्र सामन्ती संरचनाले जकडेको अदालत जत्ति पनि पीडितमैत्री नहौंला भन्ने त झनै थिएन । यौनजन्य हिंसाविरुद्ध शून्य सहनशील दाबी गर्दै पल शाह प्रकरण, अछाम जिल्ला अदालतको अन्यायपूर्ण फैसला र सुन्दरी प्रतियोगिताका एक आयोजकबाट भएको यौनहिंसाविरुद्ध काठमाडौंमा अदालत घेरौं, यौनहिंसाका मुद्दामा हदम्याद खारेज गर जस्ता नारासहित हिंसापीडितको आवाजमाथि पहिलो विश्वास गर्न प्रतिबद्ध कमरेड हरूले नै झन्डै दुई महिना लामो ट्रायल पछि पीडितलाई तँ आफैंले रोजेको न्यायिक प्रक्रियामा जा भनेर टक्टकिएलान् र भित्रभित्र उजुरीकर्ताको गोपनीयता चुहाउँदै सर्भाइभर आफैंले मुद्दा सार्वजनिक गर्न नचाहेको, भित्रभित्रै मिलाउन चाहेको भनेर आलोचनाको बजार चलाउलान् भन्ने त लाग्ने कुरै थिएन ।तर यिनै कुराहरू भए ।िििबुर्जुवा संयन्त्र भनिने प्रहरी र न्यायालयले समेत जाहेरीको पहिलो चरणदेखि फैसलासम्मै यौनहिंसा पीडितको नाम डिकोड गरेर मुद्दा चलाउँछन् भन्ने हामीले बुझ्नुपर्छ । विद्यमान कानुनी व्यवस्थाभित्र यौनजन्य हिंसाका मुद्दामा हदम्यादको तगारो नभइदिएको भए कुनै दल या संगठनको नेताकार्यकर्ताविरुद्ध अमुक दलसंगठनलाई जवाफदेह बनाउन गौंडागौंडा कुदेर न्यायको पहल गर्ने स्थिति हुँदैनथ्यो । फौजदारी न्यायको प्रक्रिया अनुसार नै प्रहरी र अदालतभित्रै लगेर मुद्दा अगाडि बढाइन्थ्यो । तर मर्का पर्यो भनेर गुहार्ने ठाउँ र उजुरी लिने संयन्त्र नभएपछि जाने कहाँ ? विविध कारणले समयमै व्यक्त गर्न र न्यायिक प्रक्रियामा लैजान नसकेका कार्यस्थल वा सामाजिक संस्थासमूह र वैचारिकराजनीतिक संगठनभित्र भएका यौन हिंसालाई सुनिदिने निकाय नभएपछि एउटा हिंसापीडितले कुन स्तरको खली काट्छ, कति दुःख र हैरानी पाउँछ ? त्यसको भुक्तभोगी हुँदा थाहा पाएको निर्मम सत्य हो, जति नै क्रान्तिकारी दाबी गरे पनि व्यक्ति मूलतः यौनहिंसा पीडितको पक्षमा छैन । सामन्तवादीपितृसत्तावादी संरचना मात्रै होइनन्, समाजको सबभन्दा मुखर प्रगतिशील र क्रान्तिकारी दाबी गर्ने बौद्धिक तप्कासमेत कसरी उजुरकर्तालाई नै आत्माहीन र थङ्थिलो बनाउन लागिपर्छ भन्ने कुराको आफैं एक केस स्टडी बनिनु कति दुष्कर अनुभूति हो, बयान गरिसाध्ये छैन । यसबीच सदाशय राखेर प्रस्तुत भएका पनि कोको शुभेच्छु हुन्, को सूचना लिँदै बुमर्याङ् गराउन सक्ने खेलाडी हुन् भन्ने पत्तो पाउन नसक्ने भुमरीभित्र फँसेर कति कष्टकर दिनरात बिते भनिसाध्ये छैन ।मुद्दाका पक्ष र विपक्ष दुवै लामो समयदेखि वामपन्थको बाटो पक्रेर यहाँसम्म आएको र बीचको केही समय वैचारिक सहयात्रासमेत गरेको अवस्थामा पीडित पक्षले पीडकको दोष ठहर हुँदा अपेक्षित नैतिकसामाजिक कारबाहीसहित वामआन्दोलनलाई शुद्धीकरण गर्दै न्याय स्थापित गर्न सकिने विकल्प रहेसम्म वामपन्थी घेरो नफड्कने प्रयत्न अन्तिमसम्मै गरेको हो । तर यो प्रयत्नलाई आन्दोलनप्रतिको सम्मान र उदारताका रूपमा होइन, उल्टै पीडितको कमजोरीका रूपमा लिइयो । यसबीचमा मुद्दाका पहिलो सुनिजान्ने प्रमाणस्वरूपका गवाहलाई सुनुवाइमा आउनै नदिई लुकाइनु, विपक्षले पक्षका अघि गल्ती स्वीकार गरी माफी मागेको देखिजान्ने प्रमाणस्वरूपका एक मात्र साक्षीले बयान फेरिदिनु सामान्य कुरा थिएनन् । अन्त्यसम्म आइपुग्दा सम्बन्धित संगठनभित्रबाट निरुपण गर्न हामीले सक्दैनौं भनेर लिखित उत्तर आएपछि संगठनकै पहलमा पक्षविपक्षले मानेका, तोकिएका मानिसहरूसहितको सामूहिक सुनुवाइमा बस्न विपक्षको पटकपटकको आनाकानी र पछि फेरि रहस्यमय तरिकाले विपक्ष टेबलटक गर्न उपस्थित हुने सन्देश प्राप्त भएपछि उपलब्ध अवसरको उपयोग गरेर विपक्षले मागेको माफीनामालाई नै अगाडिको लडाइँको बिसौनी बनाउने र यतिन्जेलसम्म भयावह रूपले क्षतिग्रस्त आफ्नो मनोबललाई केही दिन पज दिएर शक्तिसञ्चय गर्दै लेख्दै लड्ने उपायतिर सोझिनु पीडाको सेफ ल्यान्डिङ थियो । त्यो आफैंमा मुनासिब र अपेक्षित न्याय थिएन, बरु न्यायको टेक्ने अखेटो मात्र थियो । अर्को अर्थमा विपक्षको माफीनामा बाँकी लडाइँको आधारभूमि थियो । यतिसम्मकै उपलब्धिका लागि किन नहोस्, घटनाबारे २०७५ मा सुनिजान्ने साक्षी, कवि मित्र अभय श्रेष्ठको न्यायिक संवेदना र स्पष्टताबाहेक खास राहतयोग्य कुरा भएनन् । वैशाख २६ मा मौखिक उजुरी लिएको संगठनले एकातिर हामी सर्भाइभरलाई विश्वास गर्छौं भन्ने अर्कोतिर पीडकलाई सार्वजनिक प्रतिरोधका स्पेसमा स्थान दिने मात्रै गरेन, यसभित्रका सदस्यले पीडकसहितको फोटो सेलिब्रेट समेत गरिरहे । किन ? भन्ने प्रश्नमा दुई पक्षको धारणा आएपछि मात्रै बाइकट गर्ने कुरा सुनाए । औपचारिक रूपले आरोप पुष्टि भएपछि निलम्बन गर्ने तर अहिले नैतिक प्रश्नको रूपमा मात्रै लिइने भन्दै रहे । तर अन्त्यसम्म आइपुग्दा के भयो ? सुनुवाइमा आउन नदिएर साक्षी लुकाउने, बयान फेराउने खेल । पीडकलाई तैंले कुनै हालतमा घटना सकारिस् भने संगठनले कारबाही गर्नुपर्छ त्यसैले दुईपक्षीय छलफलमै बस्नुहुन्न, तँलाई हामी जोगाउँछौं भन्ने यता पीडितसँग हामी छौं है भन्दै झुलाइरहने तिकडम । यसले सर्भाइभर को ट्रमालाई कतिसम्म बेवास्ता गर्थ्यो, कसरी खारेज गर्थ्यो, हिसाबकिताब रहेन । उता त्यही व्यक्तिले मुद्दाबारे कसलाई सुनाऊँ भएको छ भन्दै बजारमा सुनाउने मान्छे खोज्दै गोपनीयता लिक गर्ने यता उही व्यक्ति हामी तपाईंसँगै छौं, संगठनको बेइज्जत नगर्दिनुस् भन्दै अनुनय गर्ने । यस्तो अवस्थामा हिंसापीडितको गोपनीयता कायम राखेर मुद्दालाई सेमिपब्लिक (अर्धसार्वजनिक) नै रहन दिने अवस्था पनि कति थियो ? कि अब यसलाई छताछुल्ल पारेर बाहिर ल्याऊँ ? के गरौं र कसो गरौं भन्ने द्विविधाबीचको आत्मसंघर्ष कति कठोर भयो होला । कति दिन भोक लागेन, कति रात निद्रा परेन, यो कसैको पनि अनुमानभन्दा बाहिर छ ।िििएकातिर न्यायिक पहल गर्न महिनौं भौँतारिँदा थाकेर क्लान्त मथिंगल छ, जसमा देशको बौद्धिक सत्ताका यमानयमानका नामहरूसँग ठोक्किँदा मिलेको निराशा, अपमान र एकएक व्यक्तित्व अनावरण हुँदै जाँदा प्राप्त तत्त्वज्ञान को सकस छ, अर्कोतिर सामाजिक सञ्जालमार्फत बौद्धिक क्षेत्रमा काम गरिरहेको र कानुन जानेको महिला नै सर्भाइभर हुँदासमेत मिलापत्र गरेर घटना सामसुम पारेको, होस्टायल भएको जस्ता आरोपसहित बलियो सामाजिक र आर्थिक अवस्था भएकी सर्भाइभर सार्वजनिक हुन नखोज्नु अपराध हो भन्ने दोषको भारी बोक्नु छ । आफूप्रतिको चौतर्फी असहयोग, घेराबन्दी र पीडक संरक्षणको नांगो खेल बयान गर्दै केही हजार शब्दको ब्लग लेख्ने र थप न्यायिक पहलको बाटो समात्ने विचार थियो । तर दिमाग थेग्रिने गरी त्यति समयको सुविधासमेत नपाई सामाजिक सञ्जालमा पीडक होइन पीडित नै लाञ्छित र अपमानित हुने क्रम सुरु भएपछि बोल्नु को विकल्प रहेन ।बोल्नु एउटा भयावह दुःख हो । अझ न्यायका लागि बोल्नु अकल्पनीय दुःख बेहोर्ने र आइपर्ने हरेक कन्फ्रन्टेसन का लागि तयार भएर युद्धमा निस्कनु हो भन्ने जानेरै हो बोलेको । त्यति मसिनोसँग घटनाको तथ्य विवरण राखेको बोली कति सुन्छन्, कतिले सुन्ने धैर्य नै नराखी टिप्पणीमा उत्रिन हतार गर्छन् यसको लेखाजोखा हुने कुरा भएन । तर यसरी बोल्दा अर्को शिविरबाट लगाइन सक्ने आरोप र लाञ्छना कुन तहका हुन सक्थे, केके हुन सक्थे, अनुमानित थियो । वामपन्थी वृत्तका भीष्म पितामह, आलोचनात्मक चेतका अग्रणी सिपाही मानिने लेखकको नेतृत्वले बसाउने भनिएको दुईपक्षीय सुनुवाइमै ससुरा वा श्रीमान् लिएर आउनू भन्ने विपक्षको मागले जनाउँथ्यो घरका पुरुषहरूलाई साक्षी राखेर चीरहरणकी द्रौपदी तुल्याउने रिहर्सल कति मिहिनेतसाथ गरिँदै छ भन्ने कुरा । दुर्भाग्यले त्यो सुनुवाइ हुनै पाएन र चीरहरण मञ्चन हुन पाएन । भीष्म पितामह लगायतका आँखाले राहत र ठूलो शान्ति पाए । जब अन्तिम परेपछि बोल्नैपर्ने स्थिति आयो, सामाजिक सञ्जाल आफैं दोहोरो बयानको खुला इजलास बन्ने भयो । यसपछिका सार्वजनिक प्रतिक्रिया कति निर्मम र कठोर हुन सक्थे, अनुमान थियो । डिफेन्स मा विपक्षले खडा गरेका प्रमाणहरू तथ्य त थिए तर तिनले ममाथि भएको यौन हिंसालाई जायज ठहर्याउन सम्भव थिएन । यदाकदा लेखपढ गर्दा दिक्क लागेको बेला पठाइएका गीत (जुन मैले अरू केही साथीलाई पनि उसैगरी पठाएका प्रमाण सुरक्षित छन्), वैचारिक मैत्रीका कुशलक्षेम र कतिपय शिष्टाचारऔपचारिकता अनि केही आपसी वैचारिक सहमतिअसहमतिका सबै थोक प्रमाणमा लगाएपछि घटना नै नभएको प्रमाण पुग्छ भन्ने विपक्षको डिफेन्स बुर्जुवा अदालतभित्र प्रतिवादीतर्फले पेस गर्ने हदैसम्मका दुच्छर प्रमाणभन्दा पनि निम्नकोटीका थिए । त्यसपछि सामाजिक सञ्जालको बजारभरि चलेको अट्टहास र अपमानको घनत्व कति थियो र छ, भनिरहनु परेन । तर यी सबैलाई पचाएर, आफूमाथिका सबैखाले बजारु मनोरञ्जनलाई कालकूटझैं पिएर पनि लड्न उभिरहनु आजको अनिवार्य सर्त हो । यहाँनेर भन्नैपर्छ यतिसम्म लाञ्छित भएर, चरित्रहत्यासमेत खप्ने मूल्यमा पनि अहिले यतिका वर्षपछि आफूमाथि भएको यौन हिंसाको नैतिकसामाजिक उपचार खोज्दै बोल्नु र निरन्तर बोलीमा अडिग रहनुपर्ने किन ? यो लेख लेख्न बस्दा मेरी छोरीले भन्न छुटाएकी छैन, आमा ह्वाई नाउ ? भन्ने प्रश्नमा तिम्रो मत सबभन्दा बलियोसँग दिनू है ! हिजै मात्र चितवनका एक लेखकले भने, तपाईंमाथि हिंसा भएको हामी पत्याउँछौं, हामी तपाईंलाई बिनासर्त विश्वास गर्छौं तर अहिलेसम्म किन नभन्नुभएको ?िििचार वर्षकी छँदा आमाका काकाको छोरा अर्थात् मामाले आफ्नो जननेन्द्रिय मेरो मुखभित्र हुलिदिएका थिए । एउटा वयस्क पुरुषको पूर्ण विकसित यौनांग आफ्नो मुखभित्र भएको, त्यसको नुनिलो चिप्लो पदार्थ मेरो मुखभरि अनि घाँटीसम्म पुगेको सम्झनाले मात्रै पनि कति अभिघात हुन्छ, शब्दमा भन्न कठिन छ । आज ४३ वर्षको उमेरसम्म पनि मामाघर जाँदा, खाँदा बस्दा, टीका दक्षिणा गर्दा म उनलाई मामा नै भन्छु, हिंस्रक भन्न सकेकै छैन । यो घटना केही दिनअघि अहिलेको मुद्दा सुनाउने क्रममा बल्ल आमालाई भनेकी हुँ । दाइदिदी, साथीहरू कसैलाई भनिनँ । आफन्त र इष्टमित्रबाटै भएका हिंसा सुनाउन सायदै सकिन्छ । बाहिर कसैले गरेका हर्कतबारे जति सजिलै बताउन सकिन्छ घरभित्रका हिंसा बताउन सकिँदैन । सम्बन्धका आयाम र आफ्नै नजिकका मान्छेले गरेका कुकृत्यबारे बोल्नै नसकिने स्त्री मनोविज्ञानको गहिराइ छाम्न नसक्नेले हिंसाका घटना बाहिर ल्याउन हिंसापीडितको दिमागले गर्ने लामो समयको प्रोसेस कहिल्यै बुझ्न सक्दैन । तत्कालीन अवस्थामा आफूलाई जोगाउन गरेको भद्र प्रतिवादबाहेक कठोर प्रतिक्रियासमेत गर्न सकेको भए यो घटना जति पछि आयो उति ट्रमाटिक हुँदैनथ्यो कि ? तर त्यतिबेला प्रतिकार गर्न नसक्नुको मूल्यमा अहिले पीडितले कुनै उपचार नपाउने तर्क जायज ठहरिन्छ ?राजनीतिक विचार, संगठन र यसैले जोडेको सम्बन्धको आयाम कुनै घर भन्दा कम हुँदैन । यो संगठित आन्दोलनमा लागेका सबैजसोले गरेको साझा अनुभव हो । पछिल्लो समय यौन हिंसाका विषयमा जति मुखर भएर लेख्न वा बोल्न खोज्यो उति पुरानो मनोघातले लखेटिएपछि र आफ्नै लामो समयको प्रतिकारहीनताका कारण पीडकले अरू कतिलाई सिकार बनायो होला भन्ने सकसले उद्वेलित भएपछि अब पनि मौन बस्दा आफ्नै आत्माले धिक्कार्छ भनेरै हो आज यसरी बोल्नुपरेको । पछिल्ला डेढ वर्षयता कानुनकर्मी भएर काम गर्ने प्रयत्न गर्दा यो मनोघात कसैगरी भेन्टिलेट हुनैपर्ने मोडमा आइपुगेपछि नबोल्नु अभिघातहरूको पहाड लिएर हिँड्नु हो भन्ने निष्कर्ष बन्यो र नै बोलियो ।आज एक हिंसापीडितका रूपमा मेरो बोलीले कति अरू हिंसाहरूलाई बाहिर निकाल्न ककसलाई प्रेरणा देला मलाई थाहा छैन । तर यसरी बोल्ने न म पहिलो व्यक्ति हुँ न अन्तिम हुनेछु । यति मलाई थाहा छ । केही महिनापहिले आफूमाथिको आठ वर्ष पुरानो हिंसा सुनाउन आँट गर्ने एक मोडल युवती, यौन हिंसाविरुद्ध लड्दा भारतीय दण्डसंहिताको तगारोकै बीच अहर्निश लडेर १७ वर्षपछि न्याय पाएकी रूपन देवल बजाज र एमजे अकबरजस्ता शक्तिशाली विपक्षविरुद्धको मुद्दा जित्ने प्रिया रमानी लगायत तमाम महिलाहरू मेरा प्रेरणा हुन्, जसले मलाई यतिबेला थाक्न दिएका छैनन् । लडाइँमा हारिन्छ या जितिन्छ अर्कै कुरा भयो तर हिंसाविरुद्ध कसैगरी लडिरहन प्रेरित गर्ने आमा र यो लडाइँमा थम्स अप गरेर शुभकामना दिने छोरी लगायत ऐक्यबद्धता जनाउनुहुने सबैको विश्वास हार्न नदिन प्रतिबद्ध छु । मेरो यो लडाइँलाई मुर्दातुल्य शून्यता र मौनताका आँखाले चिसो दृष्टि फ्याँकिरहेको काठमाडौंको वामवृत्त आजका मितिसम्म मुख सिलाएर बसेको छ । यो कतिन्जेल यसै गरी मुख सिलाएर बस्दो रहेछ, हेरौं ।"
बेलायतको तापक्रम हालसम्मकै उच्च,"(लन्डन)  बेलायतको राजधानी लन्डन विश्वकै अत्यधिक बढी तापक्रम हुने सहरमा सूचीकृत भएको छ । सोमबार र मंगलबारको तापक्रम हालसम्मकै उच्च ४० डिग्री पुगेको मेट अफिसले जनाएको छ । सन् २०१९ मा क्याम्ब्रिजमा ३८७ सेल्सियस तापक्रम मापन गरिएको थियो, जुन बेलायतमा अहिलेसम्मकै उच्च मानिएको थियो । बेलायतको करिब ८० प्रतिशत क्षेत्रमा मंगलबार ४० डिग्रीभन्दा बढी तापक्रम पुग्ने बताइएको छ । मेट अफिसले पहिलोपटक उच्चतम चेतावनी (रेड वार्निङ) जारी गरेको छ । मंगलबारसम्म लन्डन, म्यानचेस्टर, योर्कलगायतका क्षेत्रको तापक्रम ४१ डिग्री सेल्सियस आसपासमा पुग्ने बताइएपछि जनजीवन थप आतंकित बनेको छ । त्यस्तै, वेल्स र स्कटल्यान्डका केही तथा इंग्ल्यान्डका कैयौं भागमा पनि सरकारले एम्बर वार्निङ जारी गरेको छ । उच्च तापमानका कारण ज्यानको जोखिम हुने भनी अत्यावश्यक कामबाहेक घरबाहिर ननिस्कन र सतर्क रहन यूके हेल्थ सेक्युरिटी एजेन्सीले चेतावनी दिएको छ । अत्यधिक गर्मीका कारण बेलायतमा राष्ट्रिय संकट घोषणा गरिएको छ । उच्च तापक्रमका कारण ज्यानको खतरा हुनुका साथै गम्भीर प्रकृतिको रोगको समेत जोखिम हुन सक्ने बताइएको छ । मानिसहरूले आफ्नो दैनिकीमा परिवर्तन गर्नुपर्ने, पानी तथा बत्तीमा समस्या आउन सक्ने, मोबाइल फोनको नेटवर्कमा समस्या तथा सडक, रेल र हवाई सेवामा समेत ढिलाइ हुन सक्ने चेतावनी जारी गरिएको छ ।सोही विषयलाई लिएर गत शनिबार बेलायती प्रधानमन्त्रीको कार्यालयमा कोब्रा बैठक डाकिए पनि प्रधानमन्त्री बोरिस जोन्सन भने उपस्थित भएनन्, जसका कारण उनी थप आलोचित बनेका छन् । बीबीसीका विश्व वातावरण संवाददाता नवीनसिंह खड्का पहिलोपटक इजोर र दोस्रो पटक आइबेरिया हुँदै ताप लहर (हिट वेभ) उत्तरतिर आएको बताउँछन् । यसले फ्रान्स, पोर्चुगल, स्पेन र बेलायत बढी प्रभावित भएको छ । सन् २०२० मा बेलायतमा ताप लहरबाट दुई हजार जति मानिसको मृत्यु भएको थियो । यसपटक स्थिति झन् भयावह हुन सक्ने विज्ञहरूले चेतावनी दिएका छन् । वायुमण्डलमा हावाको लहर (जेट स्ट्रिम) पश्चिमबाट पूर्व बग्नुपर्ने तर एक टुक्रा समुद्रको माथि अड्किन गई हिट पम्पको काम गरेर त्यसबाट पनि ताप छुटेकाले युरोप र बेलायतमा यति विघ्न गर्मी भएको पत्रकार खड्काको बुझाइ छ । सन् १८५० को दशकमा औद्योगिक क्रान्ति सुरु भएयता पृथ्वीको तापक्रम एक दशमलव एक प्रतिशतले बढेको छ । पृथ्वीको तापक्रम यति थोरै बढ्दा त यो हालत छ भने यो शताब्दीको अन्त्यतिर तीन प्रतिशत बढ्ने आकलनले भविष्यमा यसको प्रभाव निकै प्रतिकूल हुने निश्चित छ, खड्काले कान्तिपुरसँग भने ।"
अर्थले कर नहटाइदिएपछि निगमले इन्धनको भाउ घटाएन,"(काठमाडौं)  भारतबाट पेट्रोलमा प्रतिलिटर १५ रुपैयाँ ७६ पैसा र डिजेलमा १६ रुपैयाँ ५६ पैसा मूल्य घटेर आए पनि नेपाल आयल निगमले मूल्य यथावत् राखेको छ । इन्डियन आयल कर्पोरेसन (आईओसी) लाई भुक्तानी गर्नुपर्ने रकम चुक्ता नभएसम्म निगमले मूल्य यथावत् राख्ने जनाएको छ । सरकारले असार ११ मा गरेको निर्णय अर्थ मन्त्रालयले कार्यान्वयन गरिदिए इन्धनको मूल्य घट्न सक्छ । त्यति बेला प्रधानमन्त्री शेरबहादुर देउवा नेतृत्वमा सरकारमा सहभागी शीर्ष दलका नेता, गृहमन्त्री, अर्थमन्त्री, सञ्चारमन्त्री, उद्योग वाणिज्य तथा आपूर्तिमन्त्री, मुख्य सचिव, अर्थ सचिवसहितको बैठकले प्रतिलिटर पेट्रोलमा २० र डिजेलमा २९ रुपैयाँ कर समायोजन गर्ने निर्णय भएको थियो । तर कर समायोजन नहुँदा इन्धनको मूल्य घटेन । कर घटाउने विषयमा सरकारसँग अहिले पनि लबिइङ भइरहेको निगमका कार्यकारी निर्देशक उमेशप्रसाद थानीले बताए । सरकारको निर्देशनअनुसार अर्थले कर घटाइदिएको भए अहिले खुद्रा मूल्य घट्थ्यो, उनले भने, इन्धन फाइदा राखेर बेच्ने होइन, जरुरी पनि छैन । आपूर्ति सहज बनाउन आईओसीलाई बुझाउनुपर्ने रकम चुक्ता भए अन्तर्राष्ट्रिय बजारमा धेरै घट्दा यहाँ घटाउन सकिन्छ । आईओसीबाट इन्धन खरिदको ३१ अर्बमध्ये निगमले मंगलबार १७ अर्ब रुपैयाँ तिर्न लागेको उनले जनाए । त्यसपछि आईओसीलाई भुक्तानी गर्नुपर्ने रकम १४ अर्ब बाँकी रहन्छ । आईओसीले जुलाई १५ मा पठाएको मूल्य सूचीअनुसार प्रतिलिटर पेट्रोलमा १४ रुपैयाँ १९ पैसा, डिजेलमा २१ रुपैयाँ ९२ पैसा र खाना पकाउने एलपी ग्यासमा प्रतिसिलिन्डर ५ सय ८२ रुपैयाँ ४२ पैसा नोक्सानी छ । मट्टीतेल र हवाई इन्धनमा नाफा भए पनि १५ दिनमा २ अर्ब १६ करोड रुपैयाँ नोक्सान रहेको निगमको दाबी छ । नोक्सानी बढ्नुको मुख्य कारण कर नै हो । निगमका अनुसार आईओसीबाट १ सय १७ रुपैयाँ ४२ पैसामा किनिएको पेट्रोलमा ६३ रुपैयाँ ३६ पैसा सरकारी करराजस्व जोडिन्छ । ढुवानी भाडा, निगमको प्रशासनिक खर्च, बिमा खर्च, विक्रेता कमिसन, ढुवानी भाडासहित जोडेर पेट्रोलको मूल्य १ सय ८१ रुपैयाँ तोकिएको छ । डिजेल १ सय ३७ रुपैयाँ ३६ पैसामा खरिद भएको छ । त्यसमा ४७ रुपैयाँ ३ पैसा सरकारी करराजस्व जोडिएको छ । ढुवानी भाडा, निगमको प्रशासनिक खर्च, बिमा खर्च, विक्रेता कमिसन, ढुवानी भाडासहित जोडेर बिक्री मूल्य १ सय ७२ रुफैयाँ तोकिएको छ । यसरी अचाक्ली कर हुँदा खुद्रा बिक्री मूल्य बढेको हो । बित्री मूल्य बढ्दा बजार भाउ पनि नियन्त्रण बाहिर छ । तर अर्थले कर समायोजन गर्न कुनै चासो दिएको छैन । नोक्सानीको नोक्सानी ५५ अर्ब रुपैयाँ छ । आपूर्ति सहज बनाउनकै लागि सरकारसँग ७ अर्ब ऋण र वाणिज्य बैंकबाट ३ अर्ब ऋण लिएका छौं, थानीले भने, निगमको पहिलो दायित्व आपूर्ति सहज गर्नु नै हो । सरकारले पूर्वाधार कर शीर्षकको बाहेक कर समायोजनको रकम दिएको छैन । सरकारले ५ प्रतिशत ब्याजदरमा ५ वर्षका लागि ७ अर्ब रुपैयाँ ऋण दिएको छ । वाणिज्य बैंकले भने ९ प्रतिशतका दरले ३ महिनाका लागि ३ अर्ब ऋण दिएको निगमका नायब कार्यकारी निर्देशक नागेन्द्र साहले जनाए । यसअघि निगमले बुढीगण्डकी जलविद्युत् आयोजना (पूर्वाधार कर) का नाममा भन्सार बिन्दुमा उठाउँदै आएको कर घटाइदिन आग्रह गर्दा अर्थले शोधभर्ना दिने निर्णय गरेको थियो । जेठको ५९ करोड निकासा गरे पनि असारको बाँकी छ । पूर्वाधार शीर्षकमा असारमा करिब १ अर्ब ८६ करोड रुपैयाँ लिनुपर्ने हुन्छ । प्रतिलिटर पेट्रोलमा २० र डिजेलमा २९ रुपैयाँ कर समायोजन भए पेट्रोलमा ६ र डिजेलमा ७ रुपैयाँ नाफा हुन्छ । उपभोक्ता मूल्य पनि घट्ने सम्भावना रहन्छ, अर्थ विभाग प्रमुखसमेत रहेका साहले भने, अहिले आईओसीसँगै सरकार र वाणिज्य बैंकको साँवाब्याज तिर्नुपर्नेछ । आपूर्ति सहज बनाइराख्ने दायित्व छ । यस्तो अवस्थामा मूल्य कसरी घटाउने ? साहका अनुसार गत मेबाट समस्यामा पर्न थालेपछि निगमले कमाएको १९ अर्ब र मूल्य स्थिरीकरण कोषको १४ अर्ब रुपैयाँ रित्तिएको छ । निगमका पूर्वकार्यकारी निर्देशक सुरेन्द्र पौडेलले पनि निगमको अवस्था सुधार नहुन्जेल मूल्य घटाउनु उचित नभएको बताए । निगमको कोष रित्तो छ, आईओसीलाई तिर्न अझै बाँकी छ । यस्तो अवस्थामा सरकारी संस्थान निगमलाई डुबाउने निर्णय गर्नु हुँदैन, उनले भने, आपूर्तिको अवस्था बिगारेर निगम डुबाई निजी क्षेत्र भित्र्याउने चलखेल पनि हुन्छ । त्यसलाई रोक्न कम्तीमा २ महिनाको रिजर्भ जरुरी छ । यता, उपभोक्ताकर्मी भने थोरै भए पनि मूल्य घटाएर राहत दिनुपर्ने बताउँछन् ।"
नयाँ ठेक्का साउनभित्रै होला ?,"निर्माण व्यवसायीले दुई सिफ्टमा काम गर्नुपर्ने ठेक्का सम्झौता भएको १५ दिनभित्र काम सुरू हुनुपर्ने  काम नगर्नेलाई कारबाही, ठेक्का रद्द  बहुवर्षीय ठेक्का विनियोजित बजेटबाटै कार्यान्वयन गराउनुपर्ने  ५ करोडमाथिको ठेक्कामा पाँच वर्षसम्म ठेकेदारले मर्मत गर्नुपर्ने  स्रोत सुनिश्चित भएका आयोजनाको बजेट रकमान्तर नहुने"
संरचना भए पनि सरकारी आईटीको काम तेस्रो पक्षलाई,"आईटीको काम मन्त्री, सचिवका ल्यापटप र मोबाइल बनाउने १ कम्प्युटर विज्ञानमा इन्जिनियरिङको अध्ययन सकेर लोक सेवा परीक्षा उत्तीर्ण गरी सरकारी सेवा सुरु गरेका एक युवाले कार्यालयमा गर्नुपर्ने काम के होला ? बिग्रेका कम्प्युटर बनाउने, प्रिन्टर मर्मत गर्ने, नेटवर्कमा समस्या आए त्यो सपार्ने, चिठीपत्र टाइप गर्ने, सहकर्मी र हाकिमका मोबाइल बिग्रिए त्यो पनि बनाइदिने आदि π कामको सूची लामो हुन सक्छ ।जतिसुकै ठूलो पोस्टमा पुगे पनि हामीले गर्ने भनेको नेटवर्क, सिस्टम, प्रिन्टरमा समस्या आए बनाइदिने हो, संघीय मामिला मन्त्रलायकी सूचना प्रविधि निर्देशक डंगोलको भनाइ छ, मन्त्री, सचिवहरूको ल्यापटप, मोबाइलमा समस्या आए बनाइदिने जस्ता काममा हामी सधैं व्यस्त हुन्छौं । नीतिगत वा प्लानिङका काम कहिले गर्न पाइएला ? आफूहरूको भूमिका र जिम्मेवारीलाई लिएर आईटी कर्मचारीहरू प्रायः निराशा व्यक्त गरिरहेका हुन्छन् । कतिपय कर्मचारी बीचमै जागिर छाडेर विदेश जाने वा निजी कम्पनीतिर लाग्ने गरेका छन् । सूचना प्रविधिमा दख्खल राख्नेहरूलाई सरकारीभन्दा निजीमा राम्रो सेवासुविधा हुने गरेको आईटी कर्मचारीहरूको भनाइ छ । विविध सेवाअन्तर्गतका कर्मचारीको वृत्तिविकासको अवस्था धेरै नाजुक छ, वैदेशिक रोजगार विभागको सूचना प्रविधि शाखाका निर्देशक श्रीचन्द्र साहले संघीय निजामती सेवा विधेयकमा सूचना प्रविधि सेवा थपको आवश्यकता र महत्त्व लेखमा भनेका छन्, फलस्वरूप यो सेवा छोडेर विदेश पलायन हुनुका साथै देशभित्रै निजी क्षेत्रमा काम गर्न थालेका छन् ।जुनसुकै श्रेणीमा उक्लिए पनि कार्यालयमा आफूहरूलाई सधैं प्राविधिक वा मिस्त्रीका रूपमा व्यवहार गरिने अख्तियार दुरुपयोग अनुसन्धान आयोगको कार्यालयका एक कम्प्युटर इन्जिनियरले बताए । आईटी कर्मचारीलाई कहिल्यै तालिम हुँदैन, उनले भने, प्रशासनका कर्मचारीलाई ६६ महिनामा तालिम हुन्छ । हामीले त सरकारी जागिर सुरु गर्दासमेत तालिमबिना सीधै काम थाल्नुपर्छ । हामीलाई पनि डाटाबेस, सिस्टम, नेटवर्कबारे तालिम चाहिन्छ । तालिमबिना सिस्टम चलाउन सकिँदैन । तर, यो कुरा सरकारी निकायमा कसैले बुझ्दैन ।"
अफगानी चिकेनदेखि इरानी चियासम्म,"(लुम्बिनी)  मुस्ताङका गोविन्द तुलाचन ब्रिटिस सेनामा थिए । कामकाजका क्रममा रूपन्देहीको सिद्धार्थनगर आउजाउ गरिरहने उनी प्रत्येक पटक आउँदा एकाध साता यतै बस्थे । हरेकपल्ट उनलाई खड्कियो, गतिलो खाने, बस्ने ठाउँ छैन । समयक्रममा २०४४ मा यिनै गोविन्दले बुटवलमा थकाली खानाको स्वादसहितको सयपत्री भान्छाघर खोले । सयपत्रीको स्वाद सुरु भएको बुटवलको होटल रेस्टुरेन्टको यात्रा अहिले थकाली खानामा मात्रै सीमित छैन । बरु फैलिँदो यो सहरमा नयाँ नयाँ स्वादका पारखी बढेसँगै अफगानी चिकेनदेखि इरानी चिया, चाइनिजदेखि कन्टिनेन्टल परिकारसम्म पाइन थालेको छ । कुनै समय बुटवलमा खाना भन्नेबित्तिकै सयपत्रीको नाम प्रख्यात थियो । सयपत्री चलाइरहेका गोविन्दका छोरा विनोदले २०३० रुपैयाँ प्रतिथालबाट सुरु भएको होटलमा अहिले खानाको मूल्य २ सय ४० रुपैयाँ पुगेको सुनाए । उनले भने, बुटवलको ब्रान्ड बनिसकेको हाम्रो स्वाद सम्झेर अहिले पनि पुराना ग्राहकहरू आइराख्नुहुन्छ । सयपत्रीको खाना खाँदै हुर्केको पुस्ता अहिले यहाँको आधुनिक परिकारतर्फ लोभिँदै गएका छन् । खानाको विविधतालाई बढाइरहेका छन्, विदेशबाट फर्केका नेपाली र फुड भ्लगरहरूले । रूपन्देहीको सिद्धार्थनगर५ का योगेश गौतम चियाको तलतल मेट्नकै लागि हरेक बिहान स्कुटर हाँकेर तीन किलोमिटरको दूरी छिचोल्छन् । सिद्धार्थनगर१२ स्थित स्मार्ट प्लाजामाथि रहेको तन्दुरी जाइका रेस्टुराँ तथा क्याफेमा पाइने इरानी चियाको लत बसेको दुई महिना भयो । चार महिनाअघि खुलेको यो रेस्टुरेन्ट भैरहवावासीलाई इरानी चियाको स्वाद चखाउने पहिलो रेस्टुरेन्ट हो । सेफ रामवेद प्रसादले इरानबाट ल्याएको मसला हालिने यो चिया बेग्लै स्वादको हुने बताए । मुस्कान खान र सलाउद्दिन खानको लगानीमा सञ्चालित जाइकामा पाइने चियाको पाउडर इरानदेखि भारत आउने गर्छ । भारतबाट किनेर ल्याइने सेफ रामवेदले बताए । इरानी चिया भारत हुँदै नेपाल भित्रिएको देखिन्छ । कुनै बेला इरानी नागरिक भारतमा बस्नका लागि आएका थिए । मुम्बई आएका ती इरानी हैदराबाद पुगे र चियाको स्वाद बाँड्न थाले । त्यहीबाट यो स्वाद नेपाल छिरेको रामवेदले सुनाए । सुरुवाती दिनमै ५० रुपैयाँ कपको यो चिया दैनिक ४० कप बिक्री गरेको उनको अनुभवबाटै बुझ्न सकिन्छ, फैलिँदै गरेको भैरहवा सहर स्वादमा फरकपना खोज्दै छ । पछिल्लो समय मानिस हप्ताको एक दिन भए पनि बाहिर जाने, खाने, रमाउने प्रवृत्ति बढेकाले खानाको पारखी बढेको रेस्टुरेन्ट व्यवसायी संघ रूपन्देहीका उपाध्यक्ष सागर पौड्यालले बताए । जिल्लादेखि बाहिर जाँदा नयाँ चिज खाने, उतैको जस्तो स्वाद खोज्ने मानिसको चाहनाले होटल सञ्चालकलाई पनि नयाँ परिकार बनाउने गरेको उनले बताए । विदेशी परम्परा देशमा भित्र्याउन सकिन्छ भन्ने उद्देश्यले विदेशमा पढेर, होटलमा काम गरेर यहाँ नौलो स्वाद दिने होटल खुलेकाले पनि यो ट्रेन्ड बढेको उनले बताए । पहिले पहिले मानिस साथीभाइसँग जान्थें, उनले भने, अहिले पारिवारिक जमघटले विभिन्न खानेकुराको रुचि बढाएको छ ।कुनै समय भारत छिर्ने नाकाका रूपमा मात्रै परिचित बुटवलदेखि भैरहवासम्मको करिडोर बिस्तारै रेस्टुरेन्ट र क्याफेले भरिँदै छ । पूर्वदेवदह, धकदही, तिलोत्तमा र जिल्लाको पश्चिम सियारी, शुद्धोदन, लुम्बिनीलगायत क्षेत्रमा आकर्षक रेस्टुरेन्ट सञ्चालन भएका छन् । बुटवलभैरहवा करिडोरसँगै जिल्लाभर खुलेका स्वादघरहरूमा स्वादको विविधता मात्रै छैन, नयाँ नयाँ एम्बियन्सको पनि प्रतिस्पर्धाजस्तै छ । संसारका अनेक कुना पुगेका र अनेकन स्वाद चाखेकाहरूले नै यहाँ नयाँ स्वादका परिकारहरू पस्किरहेको देखिन्छ । तिलोत्तमा३ योगिकुटीमा अवस्थित होटल पौवाको मेनुमा अफगानी चिकेनदेखि रैथाने खुदोभकिम्लोको सर्वत, मही र मकैको खिरसम्म अटाएका छन् । होटलका कर्पोरेट सेफ देव न्यौपानेले अफगानी चिकेनको स्वादले धेरैलाई लोभ्याइरहेको बताए । सिंगै चिकेनलाई काजु, लसुनअदुवाको पेस्ट, नेपाली मसला र नुन मोलेर १ घण्टा राखेपछि तन्दुरको मन्द रापमा धेरैबेर पोलेर तयार पारिने यो परिकार खान कैयन् भारतीय आउने गरेको न्यौपानेले बताए । उनका अनुसार दूधे मकैलाई सिलौटा वा मिक्स्चरमा पिसेर दूधमा पकाएर खिरको स्वादमा पल्किने पनि धेरै छन् । नेपाली पनि विदेश घुम्न गएर त्यहाँ विभिन्न परिकार देख्ने, खाने गरेको र त्यही स्वाद यहाँ पाउँदा मन परेर धाउनेहरू बढेको बुटवलका पुराना होटल सञ्चालक माधव नेपालको भनाइ छ । उनले मानिसको स्वभावले नै नयाँ कुरा चाख्न मन गर्ने भएकाले मिठो ता स्वादिलो खानाबारे जानकारी पाए एकपटक चाखौं भन्ने सोचले पनि धाउने गरेको बताए । फरकपनाको आवश्यकता जहाँ पनि हुन्छ, त्यस्तै खानामा खोजिँदै छ, उनले भने, कस्तो होला ? भन्ने जिज्ञासा, साथीभाइको सल्लाह र नयाँ खाने मनले पारखी बढेका हुन् ।बुटवलको ट्राफिकचोकमा साँझ परेपछि कुकरको सिट्ठी बजेजस्तो आवाज सुनिन्छ । सडकछेउका ६७ वटा ठेलामा पाइने कुकर कफीले यो चोकलाई साँझतिर गुल्जार बनाउँछ । पाइपजडित कुकरमा पानी तताएर सिट्ठी लाएपछि निस्कने बाफलाई जगमा हालेर बाफैबाफले बनाइने कफीको स्वादमा रमाउनेमध्येका एक हुन्, सुशान्त खनाल । साँझ परेपछि तिलोत्तमा५ का खनाल साथीभाइ बटुलेर बुटवलको ट्राफिकचोक पुग्छन् । विदेशमा बस्ने एक जना साथी यता आएका बेला उनलाई कफीको स्वादमा चस्का लगाइदिएका थिए । कफीको स्वादमा पल्केपछि सुशान्तले धेरै साथीलाई कफीको स्वादमा पल्काए । अर्याल कफी पसलका सञ्चालक विष्णु अर्यालले प्रतिकप ६० रुपैयाँ पर्ने कफी पुर्याइनसक्नु बिक्री हुने गरेको बताए । धेरै पसल छन्, सबैकहाँ ग्राहकको भाग पुग्छ, उनले भने, कुकरमा पाकेको भनेर पनि धेरैले चाख्नुहुन्छ । बुटवलभैरहवा करिडोरमा खुलेका नयाँ रेस्टुरेन्टहरूले मःम र चाउमिनको स्वादभन्दा केही पृथक् र नयाँ खानेकुराका परिकारमा सहरवासीलाई अभ्यस्त पार्न खोजिरहेको देखिन्छ । बुटवलको रिफ्रेस क्याफेले दुई वर्षयता इटालियन र कन्टिनेन्टल परिकार पस्किरहेको छ । साइप्रसमा बसेर होटल व्यवस्थापन अध्ययन पूरा गरेका अमृत गुरुङले कोरोनाकालमा फ्युजन खाजा सेट बनाएर आफ्नो ग्राहकको मन जिते । मःम, चिकेन ग्रेभी, चिकेन फ्राइ, सोथे आलु, ओनियन (प्याज) रिङ, सलाद, ३ प्रकारका अचार, ससेज, अन्डा र स्पागेट्टीसहितको यो प्लाटरको स्वादमा पल्किनेहरू फर्कीफर्की आउने गरेको अनुभव उनले बाँडे । रिफ्रेस क्याफेका सञ्चालक गुरुङले विदेशीमा जस्तै नेपालीमा पनि कफी क्रेज बढिरहेको सुनाए । खानाका पारखी जीवन क्षत्री जिल्लामा फैलिँदो स्वादका विविधता देखेर छक्कै पर्छन् । उनले जिल्लाभित्र चरंगेको लोकल कुखुराको मासुका परिकार, सियारीमा माछा, सालझन्डीमा थकाली खानाले ख्याति बढाउँदै लगेको सुनाए । उनले भने, अनेक अनेक स्वादका परिकार पाइने भएको छ ।बुटवलको मगर्स किचन सिस्नोको मःम, कोदोको रोटी, ढिँडो, फापरको रोटी र मकैको आटोका लागि चिनिन्छ । रैथाने र लोप हुन लागेका पकवान खुवाएर यसका सञ्चालक सञ्जय काउचा मगरले लुम्बिनी प्रदेश सरकारबाट सम्मानसमेत थापिसकेका छन् । सियारी गाउँपालिकाको फिस भिलेज रिसोर्ट भने माछाको सुकुटी अचारमा प्रसिद्ध छ । माछालाई लामो पिसमा काटेर काँडा फालेर सुकाउने, सुकेको माछा सानो टुक्रा बनाएर पानीमा उमाल्ने, पानी तैराएर तेलमा तार्ने अनि अचार मसालाले मोल्ने । यसरी तयार पारिने माछाको सुकुटी र माछाकै किमा हालेर बनाइने मःमले पनि रिसोर्टको मेन्युमा विविधता थपेको छ । सञ्चालक सौरभ गौतमले सुनाए, माछाको सुकुटी र मःम धेरैले रुचाउँछन् ।"
सेयर बजार ६ दिनदेखि लगातार बढ्यो,"काठमाडौं (कास) कारोबार भएका ६ दिनदेखि सेयर बजार लगातार बढेको छ । सेयर बजारको परिसूचक नेप्से सोमबार १८ अंकले बढेको छ । उक्त अंकको वृद्धिसँगै नेप्से २०२९ अंकमा कायम भएको छ । यसअघि आइतबार १९, शुक्रबार ७९, बिहीबार १४७, बुधबार ५९५४ र मंगलबार ११६८ अंक बढेको थियो । ६ दिनमा समग्र नेप्से परिसूचक ११३ अंक बढेको छ । सोमबार १ अर्ब २९ करोड रुपैयाँको कारोबार भयो । सबैजसो उपसमूह बढे । बैंकिङ २, विकास बैंक ३२, फाइनान्स २२, होटल तथा पर्यटन १२९, जलविद्युत् २६, जीवन बिमा ११७, उत्पादन ३७, माइक्रोफाइनान्स ३०, निर्जीवन बिमा १०८ र अन्य उपसमूह ३० अंक बढे । १४३ कम्पनीको मूल्य बढ्यो भने २७ को घट्यो । ९ कम्पनीको स्थिर रह्यो । वरुण हाइड्रोपावर र इमर्जिङ नेपालको मूल्य करिब १० प्रतिशत बढ्यो । चन्द्रागिरि हिल्सको ६ र अपि पावरको मूल्य ५ प्रतिशत बढ्यो । कारोबार रकमका आधारमा शिवम् सिमेन्ट, एसियन लाइफ इन्स्योरेन्स, अपि पावर, माथिल्लो तामाकोसी र गोर्खा फाइनान्स क्रमशः अगाडि रहे ।"
बजारमा टाटा विंगर बीएस ६,"काठमाडौं (कास) नेपालस्थित टाटा मोटर्सको आधिकारिक वितरक सिप्रदी ट्रेडिङले नेपाली बजारमा नयाँ टाटा विंगर बीएस ६ सार्वजनिक गरेको छ । प्रिमियम टफ ढाँचामा तयार पारिएको यस गाडी कार्गो कम्पनी, विद्यालय, ट्राभल एजेन्सीलगायत संस्थाका लागि उपयुक्त रहेको कम्पनीले जनाएको छ । २२ लिटरको डाइकोर इन्जिन जडित विंगर बीएस ६ को टर्क अत्यन्त प्रभावकारी छ, कम्पनीले भनेको छ, इको स्विच एवं गियर सिफ्ट एडभाइजरजस्ता विशेषताले यस गाडीले कम इन्धन खपत गरी उत्कृष्ट कार्यक्षमता प्रदान गर्दछ । यसमा हाइड्रोलिक सक एब्जर्बर भएकाले आरामदायी यात्राको प्रत्याभूति गर्ने कम्पनीको भनाइ छ । कमभन्दा कम खर्चमा व्यापारव्यवसाय अभिवृद्धि गर्न चाहनेका लागि यो अत्यन्त उपयोगी छ, टाटा मोटर्सको कमर्सियल भेहिकल बिजनेस युनिटका अनुराग मेहताले भने । गाडी चलाउँदा बाहिरको दृश्य प्रस्ट देखिन यसमा फायर डिटेक्सन तथा सप्रेसन सिस्टम एवं फग ल्याम्पको व्यवस्था छ ।"
सिद्धार्थको मुद्दती खातामा १० गुणासम्म प्रतिफल,"काठमाडौं (कास) सिद्धार्थ बैंकले निक्षेप रकमको १० गुणासम्म प्रतिफल प्राप्त हुने श्रीवृद्धि मुद्दती खाता सञ्चालनमा ल्याएको छ । व्यक्तिगत, संस्थागत एवं रेमिट्यान्स मुद्दती निक्षेपलाई लक्षित गरी बैंकले ल्याएको यस्तो निक्षेप खाता न्यूनतम १० हजार जम्मा गरी खोल्न सकिनेछ । यस खातामा ग्राहकले बैंकद्वारा तोकिएको समयावधिपछि आफ्नो साँवा रकमको दुईदेखि १० गुणासम्म प्रतिफल प्राप्त गर्न सक्नेछन् । ग्राहकले आफ्नो साँवा रकमको ९० प्रतिशतसम्म कर्जा सुविधा पाउनुका साथै सय प्रतिशतसम्म क्रेडिट कार्ड सुविधासमेत पाइने बैंकले जनाएको छ । ऊक्त त्रेडिट कार्ड जारी गर्दा कुनै पनि शुल्क नलाग्ने बैंकको भनाइ छ । सिद्धार्थ बैंकको १९० शाखा कार्यालयबाट सहजै यो मुद्दती खाता खोल्न सकिनेछ ।"
एनसेलको महाराजगन्ज सेन्टरमा सबै कर्मचारी महिला,"काठमाडौं (कास) एनसेल आजियाटाले काठमाडौंको महाराजगन्जमा सञ्चालनमा ल्याएको सेन्टरमा सबै कर्मचारी महिला राखेको छ । महिला सशक्तीकरण, लैंगिक समानता र समुदाय विकासका लागि योगदानस्वरूप यस्तो प्रयास गरिएको एनसेलले जनाएको छ । पछिल्लो समय टेलिकम क्षेत्रमा महिला कर्मचारीको सहभागिता बढ्दै गएको एनसेल ग्राहक सेवा प्रबन्धक ज्योति दाहालले बताइन् । यस सेन्टरबाट ग्राहकले एनसेलका सेवासुविधाबारे सोधपुछ गर्न, सिम खरिद गर्न, इन्टरनेट सेटिङको जानकारीलगायत विभिन्न सेवा पाउन सक्नेछन् ।"
एआईजी पोखरेलले दिए राजीनामा,"काठमाडौं (कास) नेपाल प्रहरीका अतिरिक्त महानिरीक्षक (एआईजी) विश्वराज पोखरेलले पदबाट राजीनामा दिएका छन् । सोमबार दिउँसो प्रहरी प्रधान कार्यालय पुगेर सेवाबाट राजीनामा दिएका हुन् । प्रहरी प्रवक्ता डीआईजी टेकप्रसाद राईले एआईजी पोखरेलको राजीनामा आएको पुष्टि गरे । उहाँको राजीनामा आएको छ, अब स्वीकृतिका लागि गृह मन्त्रालयमार्फत मन्त्रिपरिषद्मा पठाइनेछ, उनले भने । पोखरेलले मानव स्रोत विभागमा पुगेर एआईजी पूजा सिंहमार्फत महानिरीक्षक (आईजीपी) धीरजप्रताप सिंहसमक्ष राजीनामा पत्र बुझाएर बाहिरिएका हुन् । पोखरेलको राजीनामा महानिरीक्षक सिंहले गृह मन्त्रालयमा पेस गर्नुपर्ने छ । त्यसलाई स्वीकृत मन्त्रिपरिषद्ले गर्नुपर्छ । पछिल्लो बढुवामा आफूभन्दा करिब डेढ वर्ष कनिष्ठ एआईजी सिंहलाई सरकारले महानिरीक्षक (आईजीपी) मा नियुक्त गरेपछि पोखरेल असन्तुष्ट थिए । एआईजीमा बढुवा भएको डेढ महिनामै सिंह आईजीपीमा नियुक्त भएका थिए । गत वैशाख १८ को मन्त्रिपरिषद् बैठकले सिंहलाई महानिरीक्षकमा बढुवा गरेपछि निर्णय बदर हुनुपर्ने माग गर्दै पोखरेल सर्वोच्च अदालत पुगेका थिए । अढाई महिनापछि गत शुक्रबार कामु प्रधानन्यायाधीश दीपक कार्की र न्यायाधीश कुमार चुडालको संयुक्त इजलासले उक्त रिट खारेज गरेको थियो । पोखरेल आगामी २० गतेबाट अनिवार्य अवकाशमा जाँदै थिए । त्यसअघि नै उनी नियमित काममा नफर्की राजीनामा दिएर बाहिरिएका हुन् ।"
पाँच न्यायाधीश पदमुक्त,काठमाडौं (कास) न्यायपरिषद्ले असार २४ यता उच्च अदालतका तीन र जिल्ला अदालतका दुई न्यायाधीशलाई पदमुक्त गरेको छ । परिषद्ले पछिल्लो पटक सोमबार उच्च अदालत महेन्द्रनगरका न्यायाधीश राकेशकुमार निधि र काठमाडौं जिल्ला अदालतका न्यायाधीश अनिलकुमार शर्मालाई पदमुक्त गर्न कायममुकायम प्रधानन्यायाधीश दीपककुमार कार्कीसमक्ष सिफारिस गरेको छ । कार्कीकै अध्यक्षतामा बसेको परिषद् बैठकले प्रक्रिया पूरा गर्न मात्र सिफारिस गरेको हो । कार्कीले तुरुन्तै सिफारिस कार्यान्वयन गरिहाल्ने भएकाले परिषद्को निर्णयको प्रभाव भने पदमुक्तसरह रहनेछ । खराब आचरण गरेको र अनुचित प्रभावमा परेर फैसला गरेको आरोपमा छानबिन हुँदा दुवै न्यायाधीश दोषी पाइएकाले पदमुक्त गर्न सिफारिस गरिएको परिषद्का प्रवक्ता मानबहादुर कार्कीले बताए । परिषद्ले शुक्रबार उच्च अदालत जुम्लाका न्यायाधीश नसरुल्लाह अन्सारी र बर्दिया जिल्ला अदालतका न्यायाधीश लोकजंग शाहलाई पदमुक्त गर्न सिफारिस गरेको थियो । त्यसअघि गत असार २४ मा उच्च अदालत बुटवलकी न्यायाधीश रेणुका साहलाई बर्खास्त गर्न सिफारिस गरेको थियो ।
"अध्यक्षलाई उच्च रक्तचाप, बैठक स्थगित","(काठमाडौं)  अखिल नेपाल फुटबल संघ (एन्फा) को सोमबार बोलाइएको कार्यसमिति बैठक अध्यक्ष पंकजविक्रम नेम्वाङलाई उच्च रक्तचाप भएपछि स्थगित भएको छ । उनी बिहानै उपचारका लागि मेडिसिटी अस्पताल भैंसेपाटी भर्ना भएका थिए ।नवनिर्वाचति कार्यसमितिको दोस्रोपल्ट बस्न लागेको बैठकमा विविधसहित १२ एजेन्डा तथा उपाध्यक्षद्वय दीर्घबहादुर केसी र दीपक खतिवडाले थपेका एजेन्डामा छलफल गरी निर्णय गर्ने बताइएको थियो । खतिवडाले एजेन्डा थप्दै फिफाले भ्रष्टाचारको अभियोगमा प्रतिबन्ध लगाएका एन्फाका पूर्वअध्यक्ष गणेश थापाको छोरा गौरव थापालाई एन्फाको प्रमुख कार्यकारी अधिकृत (सीईओ) बनाउने गरी प्रस्ताव ल्याएका थिए । फिफाद्वारा भ्रष्टाचारको अभियोगमा सन् २०१५ मा १० वर्ष प्रतिबन्ध र २० हजार स्विस फ्य्रांक जरिवाना गरिएका थापा आफैंले छोरालाई सीईओ नभए सहायक महासचिव वा प्रतियोगिता प्रमुखका रूपमा एन्फामा प्रवेश गराउन पहल गराउन सक्रिय छन् ।फिफाले भ्रष्टाचारकै अभियोगमा प्रतिबन्ध लगाएका एएफसी का पूर्वअध्यक्ष मोहम्मद बिन हमामबाट व्यक्तिगत खातामा १ लाख डलर लिएको प्रमाणित भएपछि गौरवले एएफसीको जागिरबाट राजीनामा दिएका थिए । उनले एएफसीमा प्रतियोगिता विभागमा काम गरेका थिए । एन्फा प्रवेशका लागि उनी आफैं पनि पदाधिकारीहरूलाई भेट्दै प्रयास गरिरहेका छन् । उनलाई सीईओ वा सहायक महासचिव नियुक्त गर्ने प्रयासमा एन्फाका वरिष्ठ उपाध्यक्ष वीरबहादुर खड्का, उपाध्यक्षद्वय विराटजंग शाही र दीपक खतिवडा, सदस्यद्वय महेन्द्र क्षत्री र भरत बुढथापा खुलेरै लागेका छन् ।बैठक अर्को सूचना जारी नभएसम्मका लागि स्थगित गरिएको एन्फाले जनाएको छ । उक्त बैठकमा भदौअसोजमा काठमाडौंमा हुने साफ वुमेन्स च्याम्पियनसिपलगायतका एजेन्डा पनि समावेश थियो । अध्यक्ष नेम्वाङ सोमबार बेलुकी डिस्चार्ज भएको उनका स्वकीय सचिव अमित खत्रीले बताए, थप परीक्षणका लागि मंगलबार अस्पताल बोलाएको छ ।"
अघि बढ्दै डच टिम,लन्डन (एएफपी) स्विडेनले क्वाटरफाइनल याक्रा तय गर्ने त्रममा आइतबार युरो २०२२ मा पोर्चुगललाई ५० ले हराएको छ । पहिलो हाफमै तीन गोल गरेपछि स्विडेन सजिलै विजयी हुँदै ७ अंकसहित समूह सी विजेता बन्यो । टोलीका लागि म्यानचेस्टर सिटीकी फिलिपे एङ्गेलडलले दुई तथा कोसोभारे एसलानी र स्टिना ब्लाकटेनिसले एक एक गोल गरे । बाँकी एक गोल आत्मघाती रह्यो । समूहकै अर्को खेलमा डिफेन्डिङ च्याम्पियन नेदरल्यान्ड्सले स्विट्जरल्यान्डलाई ४१ ले पराजित गर्यो । यसमा रोमी लेउटरले दुई गोल गरिन् । यो जितपछि नेदरल्यान्ड्स ७ अंकसहित दोस्रो स्थानमा रहेर क्वाटरफाइनल पुग्यो । टोलीले अब अन्तिम आठमा फ्रान्सको सामना गर्नेछ । स्विट्जरल्यान्ड र पोर्चुगल दुवै समान १ अंकमा सीमित रहेर प्रतियोगिताबाट बाहिरिए ।
शुक्रलाई साढे ८ लाख सहयोग,"(काठमाडौं)  शीर्ष वरीयताका नेपाली प्रो गल्फर शुक्रबहादुर राईलाई प्रोफेसनल गल्फ टुर अफ इन्डिया (पीजीटीआई) का प्रतियोगिता खेल्न र तरुण सरदेसाई गल्फ एकेडेमी, बेंग्लोरमा एक महिना प्रशिक्षण गर्नका लागि गल्फ समुदायबाट ८ लाख ५० हजार रुपैयाँ संकलन गरिएको छ । उक्त रकम नेपाल प्रोफसनल गल्फर्स एसोसिएसन (एनपीजीए) का अध्यक्ष रवीन्द्रमान श्रेष्ठ र नेपाल गल्फ संघ (एनजीए) का अध्यक्ष टासी घलेले सोमबार शुक्रलाई हस्तान्तरण गरे ।एनपीजीएका अध्यक्ष श्रेष्ठले भने, पहिला शिवराम (श्रेष्ठ) का लागि पनि यस्तै सहयोग गरेका थियौं । उनी एक तहसम्म पुगे । शुक्र राम्रो सम्भावनाका खेलाडी हुन् । आर्थिक अवस्थाले खेलमा असर नगरोस्, बोझ नहोस् भनेर सहयोग गरेका छौं । सबै सहयोगीलाई धन्यवाद । एनजीए र एनपीजीए दुवैमा महासचिव रहेका दीपक आचार्यले भने, शुक्र मंगलबार बेंग्लोर जाँदैछन् । उनलाई एकेडेमीले पनि ५० प्रतिशत छुट दिएको छ । उनले पीजीटीआई र त्योभन्दा माथिल्लो तहमा राम्रो गर्ने आस गरेका छौं ।एनजीए अध्यक्ष घलेले भने, पहिला हामीले सूर्य नेपाल युवा गल्फ परियोजना सञ्चालन गरेका थियौं । त्यसबाट एसियन गेम्स र पीजीटीआईसम्म खेलाडीहरू पुगे । त्यसबाट केही त भयो तर अझै पुगेन । गल्फलाई सरकारले हेरेको छैन । सिंहदरबारमा फुटबलको काम एकै दिनमा हुन्छ, गल्फको फाइल भने ३४ महिना भइसक्दा पनि फाइल यताउता घुमाइरहेको छ । निजी क्षेत्रबाटै गल्फ यो स्तरसम्म आएको हो । आउने एसियन गेम्समा व्यवासायिक खेलाडीले पनि गल्फमा प्रतिस्पर्धा गर्न पाउने भएकोले शुक्र नेपाली टिममा छन् । हामीले एसियाडमा पदक जित्ने आशा गरेका छौं ।मेरा लागि सहयोग गर्नुभएकोमा सबैलाई धेरैधेरै धन्यवाद, २३ वर्षीय धरानका शुक्रले भने, यसले ठूलो जिम्मेवारी बोकेको महसुस भएको छ । पीजीटीआईमा सक्दो राम्रो गर्ने प्रयास हुनेछ । उनले छनोट खेल्दै सन् २०२२ सिजनका लागि पीजीटीआईको फुल कार्ड हात पारेका थिए । सूर्य नेपाल गल्फ टुर २०२१२२ मा नम्बर १ रहेका उनले पीजीटीआई २०२२ मा ६ वटा प्रतियोगिता खेल्दै तीन वटामा कट बनाएर फाइनल चरण खेलेका थिए । गुरग्राम च्यालेन्जमा ६ अन्डर खेल्दै ३८ औं स्थानमा रहनु उनको सबैभन्दा राम्रो नतिजा हो । उनले ग्रेड वान मास्टर्स र टाटा स्टिल पीजीटीआई प्लेयर्स च्याम्पियनसिपमा पनि कट बनाएका थिए ।पीजीटीआईमा अगस्टदेखि डिसेम्बरसम्म १६ प्रतियोगिता हुनेछ, त्यसमा शुक्रले उत्कृष्ट प्रदर्शन गर्ने अपेक्षा गरिएको छ । तरुण सरदेसाई गल्फ एकेडेमीमा प्रशिक्षण गर्दै उतै प्रतियोगिता खेल्नेछन् । दुई एमेच्योर सुभाष तामाङ र सदभाव आचार्य पनि उक्त एकेडेमीमा प्रशिक्षण गरिरहेका छन् । विश्व वरीयतामा १८०६ औंमा रहेका शुक्रलाई ट्रेनिङ र प्रतियोगिता खेल्नको लागि रवीन्दर सैनी, पेर्नोड रिचार्डले २ लाख, ब्रिटिस गोर्खा समुदायले १ लाख दिएका छन् । सुहृद घिमिरे, चन्द्र टण्डन, आरआर पाण्डे, टासी घले, प्रवेश फुयाल, टीजी श्रेष्ठ, किसन अग्रवाल, टेन्डी शेर्पा, नोर्बुछिरिङ शेर्पा, रवीन्द्रमान श्रेष्ठले ५०५० हजार, दीपक आचार्यले ३० हजार र सञ्जय लामाले २० हजार सहयोग गरेका हुन् ।"
राजुलाई माल्दिभ्समा कांस्य,काठमाडौं (कास) नेपाली शारीरिक सुगठनका खेलाडी राजु राईले माल्दिभ्समा भएको ५४ औं एसियाली शारीरिक सुगठन तथा फिजिक स्पोर्ट्सको फिटनेस फिजिकमा तेस्रो स्थान हासिल गरेका छन् । टिम व्यवस्थापक दिनेश राजभण्डारीका अनुसार राजु १७० सेमिसम्मको समूहमा तेस्रो हुँदै कांस्य पदक जित्न सफल भए । २४ राष्ट्र सहभागी उक्त विधामा राजुले स्पाइडर म्यान प्रदर्शन तथा फिजिकतर्फ पदक जितेका हुन् । प्रतियोगिताका दौरान विश्व शारीरिक सुगठन तथा फिजिकल फिटनेस महासंघले नेपाल शारिरीक सुगठन तथा फिजिकल फिटनेस संघका अध्यक्ष राजेशबाबु श्रेष्ठलाई सम्मान गरिएको थियो । नेपालले सन् २०२३ मा ५५ औं एसियाली शारीरिक सुगठन आयोजना गर्ने भएको छ ।
स्टोक्सले संन्यास लिने,"लन्डन (एएफपी) इंग्ल्यान्डका बेन स्टोक्सले दक्षिण अफ्रिकाविरुद्ध मंगलबार हुने खेलपछि एकदिवसीय क्रिकेटबाट संन्यास लिने घोषणा गरेका छन् । खेल उनको घरेलु मैदान डरहममा हुनेछ । अलराउन्डर ३१ वर्षीय स्टोक्सले ट्वान्टी२० र टेस्ट क्रिकेट भने जारी राख्नेछन् । उनी इंग्ल्यान्डको टेस्ट टिमका कप्तान हुन् । उनले अहिलेसम्म एकदिवसीय क्रिकेटमा २ हजार ९ सय १९ रन र ७४ विकेट लिएका छन् । सामाजिक सन्जालमा आफ्नो संन्यासबारे लेख्दै स्टोक्सले यो निर्णय निकै कठिन रहेको बताएका छन् । उनले भनेका छन्, वान डे क्रिकेट खेलिरहने हो भने मैले शतप्रतिशत दिन सक्ने छैन । जसले इंग्ल्यान्डको जर्सी लगाउने गर्छ, ऊबाट योभन्दा धेरै अपेक्षा हुने गर्छ ।"
श्रीलंकाको ठूलो अग्रता,गेल (एएफपी) दिनेश चन्डिमलले लगातार दोस्रो अर्धशतक बनाएपछि श्रीलंकाले पाकिस्तानविरुद्धको पहिलो टेस्टको तेस्रो दिन आफ्नो अग्रतालाई ३ सय रनभन्दा माथि पुर्याएका छन् । खराब प्रकाशका कारण तेस्रो दिनको खेल चाँडै समाप्त हुँदा श्रीलंकाले आफ्नो दोस्रो इनिङ्समा ९ विकेट गुमाएर ३ सय २९ रन बनाएका छन् । चन्डिमल ८६ र प्रझात जयसूर्या ४ रन बनाएर खेलिरहेका छन् । घरेलु टिमलाई समग्रमा ३ सय ३३ रनको अग्रता छ । श्रीलंकाको मध्यक्रम तोड्ने त्रममा पाकिस्तानका लागि मोहम्मद नवाजले ५ विकेट लिए भने यासिर शाहले तीन विकेट हात पारे । नवाजले टेस्टमा ५ विकेट लिएको पहिलोपल्ट हो ।

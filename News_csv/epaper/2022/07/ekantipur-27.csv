शीर्षक,विवरण
वनमन्त्रीको गृहनगरमा चिडियाखाना खोल्न ४ दिनमै अध्ययन पूरा,"साउन १२ सम्मको समयसीमा पाएको कार्यदलले प्रतिवेदन तयार गरिसके पनि मन्त्रालयमा बुझाउन बाँकी छ । चिडियाखाना स्थापनाको निर्णय मन्त्रालय आफैंले गर्न सक्छ । राष्ट्रिय निकुञ्ज तथा वन्यजन्तु संरक्षण नियमावली, २०३० अनुसार मन्त्रालय आफैंले चिडियाखाना सञ्चालनको अनुमति दिन सक्छ ।मन्त्रालयबाट स्वीकृत मापदण्डबमोजिमको दस्तुर लिई मापदण्डअनुसार चिडियाखाना स्थापना तथा सञ्चालन गर्न विभागले अनुमति दिने व्यवस्थासमेत छ । राष्ट्रिय निकुञ्ज तथा वन्यजन्तु संरक्षण ऐन २०२९ को दफा १५ गको उपदफा १ अनुसार कुनै संस्था, निकाय वा स्थानीय तहले संरक्षण शिक्षा, मनोरञ्जन, प्रजनन, वंशाणु स्रोतको संरक्षण तथा अध्ययन, अनुसन्धान गर्ने प्रयोजनका लागि तोकिएबमोजिम इजाजतपत्र प्राप्त गरी चिडियाखाना सञ्चालन गर्न सकिन्छ ।कार्यदलले प्राकृतिक चिडियाखाना स्थापना गर्न करिब ५ अर्ब रुपैयाँ आवश्यक पर्ने आकलन गरेको छ । चिडियाखाना प्रस्ताव गरिएको सवैया साझेदारी वनले पर्सा जिल्लाभरको वन क्षेत्रको ३१८८५९९ हेक्टर ओगटेको छ । चिडियाखानाको क्षेत्रफल ४५ हेक्टर प्रस्ताव गरिएको छ । सवैया वनमा साल, कर्मा, अस्नालगायतका रूख प्रजाति छन् भने बाघ, चित्तल, खरायो, दुम्सी, वन बिरालो, पुड्के बँदेल, चौकालगायतका वन्यजन्तु पाइन्छन् । प्रस्तावित चिडियाखानाको सिमाना पर्सा निकुञ्जको जनहित मध्यवर्ती क्षेत्र इकाइअन्तर्गत जनजागरण मध्यवर्ती सामुदायिक वनको सिमानासँग जोडिएको छ । निकुञ्जको नजिकको पूर्वी दक्षिणी सिमाना भेडाहा खोला फायरलाइनबीचको दूरी करिब ८ किमि छ । सिमरा विमानस्थलदेखि करिब ६ किमि पश्चिममा छ । प्रतिवेदनमा प्रारम्भिक अध्ययनबाट चिडियाखाना स्थापनाका लागि सरोकारवाला तथा स्थानीय सहमत भएको उल्लेख छ । चिडियाखानाको स्थापनाले विद्यार्थी, अनुसन्धानकर्ता, वैज्ञानिकलगायत मधेस प्रदेश तथा अन्य प्रदेशका सर्वसाधारण मात्र नभई छिमेकी मुलुक भारतबाट समेत प्रचुर मात्रामा पर्यटक आकर्षित गर्न सकिने र स्थानीय अर्थतन्त्र तथा राष्ट्रिय अर्थतन्त्रमा ठूलो योगदान पुर्याउन सक्ने सम्भावना छ, प्रतिवेदनमा भनिएको छ ।प्रस्तावित चिडियाखाना क्षेत्र सवैया साझेदारी वन क्षेत्रको अनुत्पादक ब्लकका रूपमा रहेको र प्रस्तावित सिमानाभित्र ४० वटा संरचनासहित अन्दाजी साढे तीन हेक्टर क्षेत्र अतिक्रमणमा परेको प्रतिवेदनमा उल्लेख छ । टोलीले चिडियाखाना स्थापना गर्दा प्राकृतिक चिडियाखानाका साथै वन्यजन्तु उद्धार केन्द्र, वन्यजन्तु प्रजनन केन्द्र, वन्यजन्तु अस्पतालका लागि पूर्वाधार तथा जनावरबाट सर्ने रोगको उचित रोकथाम, पर्यटक व्यवस्थापन तथा विपद् नक्सांकनसमेतलाई ध्यानमा राख्न प्रतिवेदनमा सुझाएको छ । अन्तर्राष्ट्रिय मापदण्डअनुसारको चिडियाखाना स्थापना र सञ्चालनका लागि मानवीय, प्राविधिक तथा आर्थिक स्रोतको सुनिश्चित गर्नुपर्ने राय टोलीले प्रतिवेदनमा दिएको छ ।वन तथा वातावरण मन्त्रालयका प्रवक्ता सहसचिव मेघनाथ काफ्लेले मधेस प्रदेशमा एउटा प्राकृतिक चिडियाखाना स्थापना गर्नॅ जरुरी रहेको बताए । वन्यजन्तुको संरक्षण, समस्याग्रस्त वन्यजन्तुको व्यवस्थापन र पर्यापर्यटनका लागि चिडियाखानाले मद्दत गर्छ, उनले भने । वनमन्त्री यादवले चिडियाखाना स्थापना गर्न मधेस प्रदेश, वीरगन्ज महानगर र संघीय मन्त्रालय संयुक्त रूपमा जुटेको बताए"
जन्मसिद्ध नागरिक ४९ जिल्लाका,"मधेस प्रदेशमा सबैभन्दा बढी पर्सामा १५ हजार १७ जनाले जन्मका आधारमा नागरिकता लिएका थिए । त्यसपछि धनुषामा १३ हजार ८ सय १ जना, सर्लाहीमा ११ हजार १ सय ४४ जना, महोत्तरीमा ५ हजार ७ सय ९४ जनाले त्यस्तो नागरिकता पाए । जन्मका आधारमा नागरिकता पाउने सिरहामा ५ हजार ३ सय ४६ र रौतहटमा ४ हजार ३ सय ५२ जना छन् ।प्रदेशगत रूपमा भने सबैभन्दा बढी जन्मसिद्ध नागरिक मधेसमा रहेका छन् । त्यहाँका ७४ हजार ३९ जनाले जन्मका आधारमा नागरिकता लिएका हुन् । प्रदेश १ मा ७१ हजार ३६, वाग्मतीमा १ हजार ६ सय ३४, गण्डकीमा ५ सय ५२, लुम्बिनीमा ४२ हजार ५ सय ६५, कर्णालीमा ४९ र सुदूरपश्चिममा ८ सय ५१ जना जन्मसिद्ध नागरिक छन् । वाग्मतीमा सबैभन्दा बढी चितवनमा १ हजार १ सय ६२ जनाले जन्मका आधारमा नागरिकता पाएका छन् । त्यसपछि मकवानपुरमा ४ सय ५, दोलखामा ७, रामेछापमा ३, सिन्धुलीमा २१, सिन्धुपाल्चोकमा १२, रसुवामा ८, ललितपुरमा १६ जनाले जन्मसिद्ध नागरिकता लिएका छन् ।गण्डकी प्रदेशमा ७ जिल्लाका ५ सय ५२ जनाले जन्मसिद्ध नागरिकता लिएको गृह मन्त्रालयको तथ्यांक छ । कास्कीमा सबैभन्दा बढी ४ सय ६० जना, लमजुङमा ५३, गोरखामा १२, स्याङ्जामा १२, तनहुँमा ८, बागलुङमा ३ र पर्वतमा २ जनाले त्यस्तो नागरिकता लिएका छन् । लुम्बिनीमा रूपन्देहीमा १५ हजार २९, पश्चिम नवलपरासीमा १२ हजार ५९ र बाँकेमा ७ हजार ४ सय ५४ जनाले जन्मसिद्ध नागरिकता पाएका छन् । कर्णाली प्रदेशमा भने सबैभन्दा कम ४९ जना मात्रै त्यस्ता नागरिक छन् । प्रदेशभरमा ८ सय ५१ जनाले जन्मसिद्ध नागरिकता लिएको सुदूरपश्चिममा कञ्चनपुरका सबैभन्दा बढी ६ सय ५३ जना छन् ।गृह मन्त्रालयका प्रवक्ता फणीन्द्रमणि पोखरेलले संघीय संसद्बाट विधेयक पारित भएपछि जन्मसिद्धका करिब ५ लाख सन्तान लाभान्वित हुन सक्ने बताए । देशैभरि १ लाख ९० हजारले जन्मसिद्ध नागरिकता पाए पनि एउटै घरका श्रीमान्श्रीमती पनि भएकाले उनीहरूका सन्तान बढीमा ५ लाख रहेको अनुमान छ । नागरिकता नभएर उनीहरू सरकारी सुविधा उपभोग गर्न वञ्चित हुनुपरेको छ । अब समस्या समाधान हुने अन्तिम चरणमा पुगेको छ, उनले भने ।सरकारले लामो माथापच्चीपछि नागरिकतासम्बन्धी कानुनलाई टुंग्याउन लागेको हो । प्रतिनिधिसभाको राज्य व्यवस्था तथा सुशासन समितिले लामो छलफलपछि प्रतिवेदनसहित सदनमा पेस गरेको नागरिकतासम्बन्धी विधेयक फिर्ता लिएर सरकारले संसद्मा दर्ता गरेको अर्को विधेयक फास्ट ट्र्याक मा पारित हुने प्रक्रियामा छ । गत वर्ष केपी शर्मा ओली सरकारले प्रतिनिधिसभा विघटन गरेपछि अध्यादेश ल्याएर पनि जन्मसिद्ध नागरिकका सन्तानलाई नागरिकता दिन खोजेको थियो तर सर्वोच्च अदालतमा रोकिदिएपछि अध्यादेश कार्यान्वयन हुन सकेन ।कांग्रेस सांसद डिला संग्रौलाले विधेयक अघि बढेपछि नागरिकताविहीनमा सुन्दर भविष्यको आशा पलाएको बताए । यो समस्या मधेसको मात्रै थिएन । हिमाल र पहाडमा पनि नागरिकताविहीन थिए । कानुन बनेपछि सबैले सुविधा उपभोग गर्न सक्नेछन्, उनले भनिन् । प्रतिनिधिसभाको राज्य व्यवस्था तथा सुशासन समिति सदस्य एवं एमाले सांसद विजय सुब्बाले जन्मसिद्ध नागरिकता पाइसकेकाको सन्तानलाई नागरिकता दिने विषयमा आफ्नो पार्टीको सहमति रहेको बताए । जन्मका आधारमा नागरिकता पाएकाका सन्तानले भागेको समस्या हामीले देखेका छौं । उनीहरूलाई नागरिकता दिने विषयमा हाम्रो विमति थिएन, उनले भने ।"
तथ्य लुकाउन अनुसन्धान अधुरै,के भएन ?मध्यरातमा अर्थ मन्त्रालय प्रवेश गर्ने कारको खोजीसिंहदरबार गेटको सीसीटीभी फुटेज नपाएपछि रिकभर प्रयास सिंहदरबार गेटका सुरक्षाकर्मीसँग बयान कल डिटेल अध्ययन र लोकेसन ट्र्याक आरोपित व्यक्तिसँग बयान
किन पड्किरहन्छ अमेरिकामा बन्दुक ?,"एनआरएको पैरवीनेसनल राइफल एसोसिएसन (एनआरए) ले अमेरिकामा सर्वसाधारणको हातमा बन्दुक रहनुपर्ने नीतिको जोडदार पैरवी गर्छ । सरकारी अंग नभए पनि राजनीतिक रूपमा यसको प्रभाव गहिरो र फराकिलो छ । त्यसका पछाडि यसले गर्ने लगानीलाई प्रमुख मानिन्छ । सिभिल वारका २ जना दिग्गजले सन् १८७१ मा वैज्ञानिक रूपमा राइफल सुटिङको प्रचार र प्रोत्साहन गर्न मनोरञ्जन समूहका रूपमा एनआरए खडा गरेका थिए । अहिले एनआरएले कंग्रेस सदस्यलाई आफ्नो पक्षमा राख्न ठूलो मात्रामा बजेट छर्दै आएको छ । सन् २०२० मा मात्रै उसले २५ करोड अमेरिकी डलर खर्च गरेको छ । सामाजिक अध्येता विल्किन्सन हतियार किनबेच गरी नाफा कमाउनु मात्रै एनआरएको उद्देश्य रहेको र उसले सोहीअनुसार काम गरिरहेको आरोप लगाउँछन् । अमेरिकाको नर्थइस्ट युनिभर्सिटीमा द प्राक्टिस अफ क्रिमिनोलोजी एन्ड क्रिमिनल जस्टिसका प्राध्यापक ज्याक म्याकडेभिट कुनै खतरा वा कठिन समयबाट गुज्रिरहेको व्यक्तिलाई बन्दुकले साथ र बल नदिने ठोकुवा गर्छन् । त्यस्तो अवस्थामा उसको नजिकबाट बन्दुक हटाइदिनुपर्छ, उनले भनेका छन्, बरु उसलाई मानसिक तागत थपिदिनु सबैभन्दा बढी हितकर र दिगो रहन्छ ।(एजेन्सीहरूको सहयोगमा)"
निर्वाचन पहिलेभन्दा मितव्ययी,"(काठमाडौं)  अघिल्ला निर्वाचनको तुलनामा गत वैशाखको स्थानीय निर्वाचनमा कम खर्च भएको छ । निर्वाचन आयोगका अनुसार गत वैशाख ३१ को चुनावमा २०७४ का स्थानीय र आमनिर्वाचन तथा ०७० को संविधानसभा सदस्यको निर्वाचमा भन्दा थोरै खर्च भएको हो । यसपालि प्रतिमतदाता खर्चसमेत घटेको छ । आयोगले मंगलबार सार्वजनिक गरेको विवरणअनुसार यसपटक एकै चरणमा स्थानीय निर्वाचन गर्दा ५ अर्ब ४ करोड ३ लाख ९२ हजार ८ सय ६७ रुपैयाँ खर्च भएको छ । ०७४ को स्थानीय चुनाव तीन चरणमा गराउँदा ७ अर्ब १५ करोड ७७ लाख १९ हजार ९ सय ६२ रुपैयाँ खर्च भएको थियो । त्यतिबेला दुई चरणमा गराइएको प्रदेशसभा र प्रतिनिधिसभा निर्वाचनमा ७ अर्ब ८० करोड १४ लाख ४९ हजार १ सय २१ रुपैयाँ खर्च भयो । ०७० को संविधानसभा निर्वाचनमा ५ अर्ब ९८ करोड ८९ लाख ९५ हजार ८० रुपैयाँ खर्च भएको थियो । निर्वाचनमा खर्च कटौती गरेर मुलुकलाई आर्थिक क्षति कम गराउने लक्ष्य थियो, मोटो अंकमै खर्च घटाउन सफल भयौं, प्रमुख निर्वाचन आयुक्त दिनेश थपलियाले भने ।आयोगका अनुसार ०७४ को स्थानीय तह निर्वाचनमा प्रतिमतदाता खर्च ५ सय ६ रुपैयाँ थियो । यसपटक त्यो खर्च घटेर २ सय ८४ रुपैयाँमा झरेको छ । प्रतिमतदान केन्द्र खर्च भने २ लाख २९ हजार ५ सय ७८ रुपैयाँ छ । ०७४ को स्थानीय चुनावमा प्रतिमतदान केन्द्र खर्च ३ लाख ८५ हजार ३ सय ८३ थियो । ०७० को संविधानसभा सदस्यको निर्वाचनमा प्रतिमतदान केन्द्र खर्च ३ लाख १८ हजार ९ सय ८८ र प्रतिमतदाता खर्च ४ सय ९३ रुपैयाँ थियो । ०७४ को प्रदेशसभा र प्रतिनिधिसभा सदस्यको निर्वाचनमा प्रतिमतदान केन्द्र ३ लाख ९३ हजार ८ सय ३४ र प्रतिमतदाता ५ सय ६ रुपैयाँ खर्च भएको थियो ।प्रमुख निर्वाचन आयुक्त थपलियाले कतिपय सामानको पुनःप्रयोग, कर्मचारीको सुविधा कटौती र एकै चरणमा निर्वाचन गर्ने जस्ता कारणले खर्च कटौती भएको बताए । उनले आगामी प्रदेश र प्रतिनिधिसभा सदस्यको निर्वाचनमा खर्च अझै घट्न सक्ने जनाए । मतपेटिकालगायतका केही सामग्री पुरानै प्रयोग गरिने भएकाले खर्च कटौती हुन सक्छ, उनले भने । सरकारले स्थानीय निर्वाचनका लागि आयोगलाई ८ अर्ब ११ करोड रुपैयाँ निकासा दिएको थियो । त्यसबाट बचेको ३ अर्ब ६ करोड ८६ लाख रुपैयाँ सरकारलाई फिर्ता गरेको आयोगका प्रवक्ता शालिग्राम शर्मा पौडेलले जानकारी दिए । उनका अनुसार आयोगको केन्द्रीय सचिवालयमा १ अर्ब २ करोड ६३ लाख १२ हजार १ सय २९ रुपैयाँ खर्च भएको छ । यस्तै, मुख्य निर्वाचन अधिकृत र निर्वाचन अधिकृतको कार्यालयमा ३ अर्ब ५४ करोड, जिल्ला निर्वाचन कार्यालयमा ४१ करोड ३३ लाख र मतपेटिका ढुवानीमा ४ करोड ५० लाख रुपैयाँ खर्च भएको छ । सचिवालयमा भएको बाहेक सबै रकम संघीयताको मोडेलअनुसार तल्ला तहबाटै खर्च भएको, प्रवक्ता पौडेलले भने । कांग्रेस पहिलो दलस्थानीय तह निर्वाचनमा कांग्रेस पहिलो दल बनेको विवरण निर्वाचन आयोगले सार्वजनिक गरेको छ । देशभरका ६ हजार ७ सय ४३ वटै वडामा वडाध्यक्ष पदका उम्मेदवारले पाएको मत संख्याका आधारमा कांग्रेसले सर्वाधिक मत पाएको आयोगले जनाएको छ । आयोगका अनुसार वडाध्यक्षमा कांग्रेसले सबैभन्दा बढी ३९ लाख ५६ हजार १ सय ९३ अर्थात् ३४२८ प्रतिशत मत पाएको छ । वडाध्यक्षमा कांग्रेसबाट २५ महिलासहित दुई हजार ६ सय ६८ जना विजयी भएका छन् । एमालेले ३८ लाख ११ हजार ६ सय २ अर्थात् ३३०३ प्रतिशत मत पाएको छ । माओवादी केन्द्रले १५ लाख ३ हजार २ सय ४७ अर्थात् १३०३ प्रतिशत, जसपाले ५ लाख ७७ हजार ३ सय ८० अर्थात् ५ प्रतिशत र एकीकृत समाजवादीले ४ लाख २२ हजार ७ सय ३७ अर्थात् ३६६ प्रतिशत मत ल्याएको छ । आयोगका अनुसार एमालेबाट २२ महिलासहित २ हजार १ सय ३७, माओवादी केन्द्रबाट १ हजार ४१, जसपाबाट २ सय ९५ र एकीकृत समाजवादीबाट १ सय ९० जना वडाध्यक्ष निर्वाचित भएका छन् । निर्वाचनमा कांग्रेसले ३ सय २९ पालिकामा प्रमुख वा अध्यक्ष र ३ सय २ पालिकामा उपप्रमुख वा उपाध्यक्षमा जितेको छ । त्यस्तै, एमालेले २ सय ६ पालिकाको प्रमुख वा अध्यक्ष र २ सय ४१ पालिकामा उपप्रमुख वा उपाध्यक्ष जितेको छ । माओवादीले १ सय २१ प्रमुख वा अध्यक्ष र १ सय २८ पालिकाको उपप्रमुख वा उपाध्यक्ष जितेको छ । जसपाबाट प्रमुख वा अध्यक्षमा ३०, उपप्रमुख वा उपाध्यक्षमा ३१ जनाले जितेका छन् । त्यस्तै, एकीकृत समाजवादीबाट प्रमुख वा अध्यक्षमा २० र उपप्रमुख वा उपाध्यक्ष २१ पालिकामा जितेको छ । यसपटकको निर्वाचनमा १ करोड ७७ लाख ३३ हजार ७ सय २३ जना मतदाता थिए भने ३५ हजार ९७ जनप्रतिनिधि निर्वाचित भए । तीमध्ये ३ सय ९० जना निर्विरोध चुनिएका हुन् । नवनिर्वाचित जनप्रतिनिधिमध्ये महिलाको संख्या ४१ प्रतिशत अर्थात् १४ हजार ४ सय ६६ छ । स्थानीय निर्वाचनमा ६५ दलले भाग लिएकामा २४ वटा दलले प्रतिनिधित्व गरेका छन् । ४१६० उमेरका जनप्रतिनिधि धेरैस्थानीय तहमा निर्वाचितमध्ये ४१ देखि ६० वर्षसम्म उमेर समूहका जनप्रतिनिधि सबैभन्दा धेरै १८ हजार ३ सय ४७ जना छन् । यो कुल जनप्रतिनिधिको ५२ प्रतिशत हो । तथ्यांकअनुसार ४१ देखि ६० वर्षसम्म उमेर समूहका पालिका प्रमुख २ सय १८ जना, उपप्रमुख १ सय ७४ जना, अध्यक्ष ३ सय २० जना र उपाध्यक्ष २ सय १२ जना छन् । यो उमेर समूहबाट ३ हजार ९ सय ९४ वडाध्यक्ष छन् । २१ देखि ४० वर्षसम्म उमेर समूहका १४ हजार ४ सय ४२ जना जनप्रतिनिधि निर्वाचित भएका छन् । यो कुल संख्याको ४११४ प्रतिशत हो । यो उमेर समूहका ३७ पालिकामा प्रमुख, ९५ पालिकामा उपप्रमुख, १ सय ६ पालिका अध्यक्ष, २ सय ३४ पालिका उपाध्यक्ष र २ हजार ३ सय १२ वडाध्यक्ष निर्वाचित भएका छन् । त्यस्तै, ६१ देखि ८० वर्षसम्मका २ हजार २ सय ९१ जना जनप्रतिनिधि छन् । ८१ वर्ष र सोभन्दा माथि उमेरका १७ जना छन् । ६१ देखि ८० वर्ष उमेर समूहका व्यक्ति ३८ पालिकामा प्रमुख, २४ पालिकामा उपप्रमुख, ३४ पालिकामा अध्यक्ष र १४ पालिकामा उपाध्यक्ष छन् । ॅआउँदो मन्त्रिपरिषद् बैठकले मिति तोक्न सक्छप्रमुख निर्वाचन आयुक्त दिनेशकुमार थपलियाले प्रदेश र प्रतिनिधिसभा सदस्यको निर्वाचनका लागि सरकारले अब बस्ने मन्त्रिपरिषद् बैठकबाट मिति तोक्न सक्ने बताएका छन् । आयोगले सम्पूर्ण व्यहोरासहित एकै चरणमा मंसिर ४ मा प्रदेश र प्रतिनिधिसभा सदस्यको निर्वाचन गर्न सिफारिस गरिसकेको छ, अब मन्त्रिपरिषद्ले मिति तोक्न बाँकी हो, उनले भने । थपलियाले आयोगको सिफारिसअनुसारै सरकारले निर्वाचनको मिति तोक्ने अपेक्षा गरिएको बताए । उनले आगामी निर्वाचनको तयारीको काम सुरु भइसकेको जानकारी पनि दिए ।"
५ मध्ये ४ अध्यादेश फेल,"(मकवानपुर)  सत्तारुढ गठबन्धनभित्रको खिचातानीका कारण वाग्मती प्रदेशसभाको दसौं अधिवेशन निष्प्रभावी भएको छ । वर्षे अधिवेशनमा सरकारले प्रतिपक्षीसँग सम्झौता गरेर नीति तथा कार्यक्रम र बजेट पास गर्नुबाहेक अन्य उल्लेख्य कार्य गर्न सकेन ।सरकार परिवर्तनको विषयमा गठबन्धनभित्र मतभेद सिर्जना हुँदा त्यसको प्रत्यक्ष असर प्रदेशसभामा परेको हो । यस अधिवेशनमा ३३ पटक प्रदेशसभाको बैठक बसेको थियो । सरकारले अधिवेशन छलेर ल्याएका अध्यादेशमाथिको छलफलमा मात्रै बैठक सीमित भएको थियो । जसका कारण प्रदेशसभा बैठक औपचारिकतामा मात्र सीमित बन्न पुगेको थियो । जेठ १३ बाट सुरु भएको बजेट अधिवेशन सोमबार मध्यरातबाट स्थगन गरिएको थियो । प्रदेश सरकारको सिफारिसमा प्रदेश प्रमुख यादव शर्माले अधिवेशन अन्त्य गरेका हुन् । यस अवधिमा सरकारले सदनमा ५ वटा अध्यादेश र २ वटा संशोधन विधेयक दर्ता गराएको थियो । ५ अध्यादेशमध्ये एउटा मात्र पास हुँदा ४ वटाले कानुनको रुप लिन सकेनन् । ३ वटा मूल विधेयक भने निर्माण सकिएको प्रदेशसभा सचिवालयले जनाएको छ । तीमध्ये अर्थ र विनियोजन विधेयक सरकार सञ्चालनका लागि अनिवार्य छन् । लामो समयदेखि सदनमा रहेको प्रदेश अनुसन्धान ब्युरो सेवाको गठन, स्थापना, काम, कर्तव्य र अधिकार सम्बन्धमा व्यवस्था गर्न बनेको विधेयक दफावार छलफलपछि पारित भएको छ ।यस अधिवेशनमा सञ्चार माध्यम व्यवस्थापन ऐन संशोधन गर्ने विधेयक, केही प्रदेश ऐनलाई संशोधन गर्न बनेको विधेयक र प्रदेश विपद् व्यवस्थापन ऐन संशोधन गर्ने विधेयक सर्वसम्मत पारित भएको थियो । प्रदेशसभा सचिवालयका अनुसार विभूषण सिफारिस तथा सम्मान र पदकसम्बन्धी ऐन, २०७६ लाई संशोधन गर्न बनेको अध्यादेश पनि पास भएको छ ।संघीयता कार्यान्वयनको क्रममा महत्वपूर्ण मानिएको प्रदेश निजामति सेवाको गठन, सञ्चालन र सेवाका सर्तहरू सम्बन्धमा व्यवस्था गर्न बनेको अध्यादेश, स्थानीय तहका सेवाको गठन तथा सञ्चालन सम्बन्धमा व्यवस्था गर्न बनेको अध्यादेश र प्रदेश युवा परिषद् ऐन, २०७६ लाई संशोधन गर्न बनेको अध्यादेश सदनमा पेश भए पनि पास हुन सकेनन् । अदालतमा मुद्दा विचाराधीन रहेका कारण मदन भण्डारी स्वास्थ्य विज्ञान प्रतिष्ठान ऐन, २०७६ लाई संशोधन गर्न बनेको अध्यादेशलाई प्रतिस्थापन गर्न बनेको विधेयक सदनमा पेश नै हुन पाएन । कानुनतः अध्यादेश ६० दिनभित्रमा प्रतिस्थापन विधेयक ल्याएर पास गर्नुपर्ने हुन्छ । सरकारले प्रतिस्थापन विधेयक ल्याउन नसकेपछि ४ वटै अध्यादेश पूर्णरुपमा निस्प्रभावी भएका छन् ।सरकारले महत्वपूर्ण विधेयकहरु सदन छलेर पर्याप्त अध्ययन र छलफलबिनै ल्याएको र संविधानसँग पनि बाझिएको भन्दै प्रतिपक्षले प्रदेश निजामति र स्थानीय तहको सेवासम्बन्धी अध्यादेशको विरोध जनाएको थियो ।अध्यादेशमाथि छलफल गर्न पर्याप्त समय नभएका कारण पास हुने सकेनन् । हामी एक साताभित्रैपुनः अध्यादेश जारी गर्छौं, सरकारका प्रवक्ता एवम् आन्तरिक मामिला तथा कानुनमन्त्री कृष्ण शर्मा खनालले भने । अध्यादेश जारी भएसँगै पूर्णरुपमा कार्यान्वयनमा गएको कारण अध्यादेश पुनः जारी गर्नुको विकल्प नरहेको उनले बताए । हामी अध्यादेश जारी गर्छौं । पास सके हामी नै गर्छौं, अन्यथा निर्वाचनपश्चात् आउने सरकारले गर्नेछ, उनले भने ।सभामुख सानुकुमार श्रेष्ठले संविधान र प्रदेशले बनाएको कानुन बाझिँदा कानुन निर्माणमा समस्या भएको बताए । सरकारले आवश्यकताका आधारमा कानुन निर्माण गर्छ । देशमा विद्यमान तीन तहको सरकारले बनाएको कानुन एकआपसमा बाझिनु हुँदैन । जसका कारण चाहेर पनि छिट्टो कानुन निर्माण गर्न समस्या छ, उनले भने । मुद्दा अदालतमा विचाराधीन रहेको र संविधानसँग बाझिएका कारण ४ वटा अध्यादेश तत्काललाई पास नभएको उनले जनाए ।"
"पहिरोले एकको मृत्यु, ३९ परिवार विस्थापित","(धादिङ)  नीलकण्ठ नगरपालिका४ बेसारेमा पहिरोले पुरिएर एक महिलाको मृत्यु भएको छ । स्थानीय भरत राना मगरको घर पुरिँदा उनकी बुहारी २४ वर्षीय शर्मिला राना मगरको मृत्यु भएको धादिङ प्रहरीले जनाएको छ ।सोमबार रातिदेखि परेको पानीसँगै गएको पहिरोमा पुरिएर बेपत्ता उनको सेना, सशस्त्र, प्रहरी र स्थानीयकोटोलीले खोजी गर्दा शव फेला परेको थियो । शर्मिला सिद्धलेक गाउँपालिका३ स्थित खड्गदेवी आधारभूत विद्यालयकी प्रधानाध्यपक हुन् ।बाढीपहिरोले जिल्लाका अन्य स्थानमा समेत क्षति पुर्याएको छ । पहिरोले नीलकण्ठ३ र ४ मा गरी ३९ घर जोखिममा परेका छन् । विस्तापित सबै ३९ परिवारलाई सुरक्षित स्थानमा सारिएको छ । नीलकण्ठ४ की भगवती न्यौपानेको ७ वटा बंगुर बगाएको छ । धादिङबेंसीस्थित अरुण खोलामा आएको बाढीले खोला मिचेर बनाइएका अधिकांश भौतिक संरचनामा क्षति पुर्याएको छ । बालीनालीसमेत नष्ट गरेको छ । किनारमै रहेको टंकेश्वर इन्टरप्राइजेजको गोदामघर र त्यहाँ राखिएका ड्रम, रडलगायत निर्माण सामग्री बगाउँदा १ करोड १९ लाख रुपैयाँ बराबरको नोक्सान भएको पीडितको दाबी छ । बाढीले नीलकण्ठ ३ सिरानबजारमा कृष्ण श्रेष्ठले सञ्चालन गर्दै आइरहेको भगवती फर्निचर उद्योग पनि बगाएको छ । विद्युत् प्राधिकरणका अनुसार पहिरोले ४ वटा पोल बगाएको छ । १२ वटा पोल उच्च जोखिममा र ६ वटा खतरामा रहेको छ । पोल बगाएपछि जिल्लाको त्रिपुरासुन्दरी, नेत्रावती डबजोङ, गंगाजमुना गाउँपालिकामा विद्युत सेवा अवरुद्ध भएको छ । धादिङबेंसी बजारको खानेपानी आयोजनाको पाइप बगाएको छ भने बोरिङ तान्न प्रयोग गरिएका सयभन्दा बढी मेसिन बगाएको धादिङ प्रशासनले जनाएको छ । बाढीपहिरोले अरुण खोलाका २ मोटरेबल पुल जोखिममा छन् भने विमिरे जाने झोलुंगे पुल बगाएको छ । पहिरोका कारण सदरमुकामबाट ग्रामीण क्षेत्र जोड्ने अधिकांश सडक अवरुद्ध भएका छन् ।"
मृत्यु भएका ७ मध्ये खोप नलगाएका ६ जना,"(काठमाडौं)  खोप नलिएका र जटिल दीर्घरोग भएकाहरूमा कोभिड संक्रमण घातक हुनुका साथै र मृत्युको जोखिम पनि बढी देखिएको छ । मंगलबार एकै दिन खोप नलिएका दुई जनाको संक्रमणका कारण मृत्यु भएको छ, योसँगै साउनयता कोरोनाबाट ७ जनाले ज्यान गुमाएका छन् । यी ७ जनामध्ये ६ जनाले खोप लगाएका थिएनन् भने अर्का एकले एक डोज मात्र लिएका थिए । उनी क्यान्सर, दम, उच्च रक्तचापजस्ता दीर्घरोगबाट भने ग्रस्त थिए । मंगलबार मृत्यु हुने ७२ वर्षीया महिलामा दीर्घरोगको समस्या थियो भने ५० वर्षीय पुरुषमा भने त्यस्तो समस्या थिएन । स्वास्थ्य मन्त्रालयका सहप्रवक्ता डा समीरकुमार अधिकारीले पछिल्लो समय संक्रमणको गतिमा तीव्रता आएको बताए । प्रारम्भिक विश्लेषणअनुसार खोप नलगाएकाहरूमा कोभिड कडा रूपमा प्रस्तुत भइरहेको छ भने मृत्युको जोखिम पनि उच्च देखिएको छ, उनले भने । चिकित्सकहरूका अनुसार सामान्य स्वास्थ्य स्थिति भएका र आवश्यक मात्रामा खोप लिइसकेकाहरूमा भने लक्षण सामान्य देखिन्छ । मध्यम वा कडा लक्षण देखिए पनि त्यस्ता व्यक्ति केही दिनमै निको हुने गरेका छन् । स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डाचुमनलाल दासले हाल आईसीयूमा भर्ना रहेका धेरैजसो दीर्घरोगी रहेको बताए । पूर्ण खोप र बुस्टर डोजसमेत लगाएका तथा सन्तुलित जीवनशैलीसँगै चिकित्सकीय सल्लाहमा औषधि लिइरहेका मधुमेह र उच्च रक्तचापका रोगीहरूलाई संक्रमण भए पनि बढी जटिलता देखिएको छैन, उनले भने । वीर अस्पताल कोभिड युनिफाइड सेन्ट्रल हस्पिटलका उपनिर्देशक एवं वरिष्ठ छाती रोग विशेषज्ञ डाप्रज्वल श्रेष्ठले पूर्ण खोप लिएका, सामान्य स्वास्थ्य भएका वा दीर्घकालीन रोग भए पनि नियमित औषधि सेवन गरिरहेकामा संक्रमण घातक नदेखिएको बताए । मंगलबार आईसीयूमा भर्ना रहेका ४८ देखि ७६ वर्षसम्मका १२ जना संक्रमित कुनै न कुनै दीर्घरोगी हुन्, उनले भने, उनीहरूमध्ये धेरैजसोले पूर्ण मात्रा खोप लिएका छन्, त्यसैले भेन्टिलेटरमा राख्नुपर्ने अवस्था छैन । मंगलबार ५ हजार ५५ जनाको परीक्षण गरिएकामा ६ सय ३८ जनामा संक्रमण पुष्टि भएको छ । सक्रिय संक्रमित ३ हजार ७ सय १४ जना छन् । हाल देशभरमा ३१ जना सघन उपचारमा छन् । यसमध्ये उपत्यकामा २५ जना आईसीयूमा र १ जना भेन्टिलेटरमा छन् भने प्रदेश १ मा ४ जना र सुदूरपश्चिममा १ जना आईसीयूमा छन् । स्वास्थ्य मन्त्रालयका अनुसार मंगलबारसम्म कुल जनसंख्याको ७०४ प्रतिशतले पूर्ण र ७०२ प्रतिशतले एक डोज खोप लगाएका छन् । यस्तै २४७० प्रतिशत अर्थात् ७२ लाख १२ हजार ६ सय २२ जनाले बुस्टर डोज लिएका छन् ।"
छाती नचिरी मुटुको भल्भ प्रत्यारोपण,"(काठमाडौं)  सहिद गंगालाल राष्ट्रिय हृदय रोग केन्ıपछि ह्याम्स अस्पतालमा पनि छाती नचिरी मुटुमा भल्भ प्रत्यारोपण (ट्रान्सक्याथेटर एओर्टिक भल्भ ट्रान्सप्लान्टेसन टाभी) गरिएको छ । ह्याम्समा आइतबार गरिएको भल्भ प्रत्यारोपण नेपाली चिकित्सककै नेतृत्वमा भएको हो । गंगालालमा केही महिनाअघि त्यस प्रकारको प्रत्यारोपणमा भारतीय चिकित्सक प्रोक्टरका रूपमा सम्मिलित थिए । ह्याम्समा डा अमित चौरसियाले नेतृत्वको टोलीले करिब २ घण्टा लगाएर ७४ वर्षीय एक पुरुषमा भल्भ प्रत्यारोपण गरेको हो । ह्याम्सका मेडिकल निर्देशकसमेत रहेका वरिष्ठ मुटु शल्यचिकित्सक डा ज्योतिन्ı शर्माका अनुसार ती बिरामीको बायाँ भल्भ साँघुरिएको थियो । बायाँतर्फको एओर्टिक भल्भ साँघुरिएर समस्या भएको थियो । बिरामीलाई सास फेर्नै पनि समस्या थियो, उनले भने, यस प्रकारको समस्या देखिएका बिरामीलाई कि त ओपन हार्ट सर्जरी वा टाभी नै गर्न पर्छ । मुटु नै खोलेर शल्यक्रिया गर्दाका बेग्लै जोखिम हुने भएकाले अहिले टाभीलाई विकल्पका रूपमा लिइएको छ । उनका अनुसार भल्भमा समस्या देखिएपछि समयमै उपचार नगर्ने हो भने बिरामीलाई ६ महिनादेखि २ वर्षसम्म मात्रै बचाउन सकिन्छ ।टाभीमा डा चौरसियालाई ह्याम्स अस्पतालका डाक्टरहरु शर्मा, यादव भट्ट, रवि बराल, मुकुन्द शर्मा, मुरारीराज उप्रेती, सुरज लामिछानेले सघाएका थिए । शल्यक्रियापछि बिरामीको अवस्था स्थिर छ । टाभीमा नेतृत्व गरेका डा चौरसिया भारतको जयपुरस्थित इटर्नल अस्पतालमा कार्यरत छन् । उनी वरिष्ठ छालारोग विशेषज्ञ डा अशोककुमार चौरसियाका छोरा हुन् । डा अमित चौरसिया शनिबार भारतबाट काठमाडौं आएका हुन् । नेपालमा विशिष्ट प्राविधिक ज्ञान साट्न नेपाल आउन पाएकामा आफूलाई निकै खुसी लागेको डा चौरसियाले बताए । आफ्नो ठाउँमा आफ्नो तरिकाले काम गर्न र जानेको कुरा सिकाउन पाउँदा सबैलाई खुसी लाग्छ । मलाई धेरै खुसी लागेको छ किनभने मुटुको उपचारमा नेपालका लागि यो नयाँ विधा हो र त्यसमा म पनि जोडिन पाएको छु । एमबीबीएस भारतको पोन्डीचेरीबाट गरेका डा अमितले एमडी नयाँ दिल्लीको एम्स अस्पतालबाट गरेका हुन् । उनले डीएम भारतको त्रिवेन्द्रमबाट गरेर हंगेरीको बुढापेस्टमा छाती नचिरिकनै गरिने मुटुको शल्यक्रियामा फेलोसिप गरेका छन् । उनी भारतमा मात्रै नभएर दक्षिण एसियामा नै खुट्टाको नलीबाट क्याथेटर छिराएर गरिने मुटुको भल्भ प्रत्यारोपणलगायतका उपचारमा विज्ञ चिकित्सक मानिन्छन् । उनले हालसम्म एक हजारभन्दा बढीमा यस प्रकारको उपचार गरिसकेका छन् । टाभीलाई पछिल्लो समय विश्वमै रुचाइएको छ । डा चौरसियाका यो उपचार पद्धति निकै महँगो छ । तर, नेपालमा भारतभन्दा झन्डै आधा खर्चमा यो उपचार गर्न सकिने हुँदा धेरैलाई सजिलो हुन सक्ने उनले बताए । उनका अनुसार भारतभरि गरेर हाल महिनाको सयदेखि डेढ सय जनासम्मको यस उपचार पद्धतिबाट शल्यक्रिया गरिन्छ । ह्याम्स अस्पतालका निर्देशक डा शर्माका अनुसार नेपालमा भारतको तुलनामा करिब आधा मूल्यमा नै यो उपचार गर्न सकिने देखिएको छ ।"
"प्रधानमन्त्रीज्यू, प्रहरीमा यो अति कहिलेसम्म ?","कानुन कार्यान्वयन तथा विधिव्यवस्था कायम गर्न महत्त्वपूर्ण भूमिका खेल्नुपर्ने प्रहरी संगठनलाई सरकारको नेतृत्व र सम्बन्धित मन्त्रीले आफ्नै पार्टीको भ्रातृसंस्थाजसरी मनपरी चलाउँदा यो संस्थाको पेसागत साख र प्रभावकारिता दुवैमा ह्रास आइरहेको छ । प्रजातन्त्र पुनःस्थापनापछि पहिलो निर्वाचित सरकारका पालादेखि खुला रूपमै देखिन थालेको प्रहरीको सरुवाबढुवामा राजनीतिक चलखेल अहिले झन्् झाँगिएको छ । संयोगवश, त्यति बेला गृहमन्त्री रहेका शेरबहादुर देउवा अहिले प्रधानमन्त्रीको कुर्सीमा आसीन छन् । र, त्यति बेला प्रहरी महानिरीक्षक रत्नशमशेर राणालाई ३० वर्षे सेवा अवधि लगाएर अवकाशमा पठाई मोतीलाल बोहरालाई नेतृत्वमा ल्याएर प्रहरीभित्र राजनीतीकरण थालेका देउवाले अहिले उक्त यात्रालाई अझ वेगवान् बनाएका छन् । नेपाल प्रहरीमा मात्र होइन, यही संक्रमण कान्छो सुरक्षा निकाय सशस्त्र प्रहरीमा पनि नराम्रोसित झोसिएको छ । कतिसम्म भने, स्थापित नियमको चरम धज्जी उडाउँदै प्रधानमन्त्री देउवाले आफ्ना भतिजी ज्वाइँ दीपेन्द्र कुँवरलाई सशस्त्र प्रहरीको एसएसपीमा बढुवा गराएका छन् । कुनै पनि पदमा चार वर्ष पुगेका अधिकृतको मात्र बढुवा हुन सक्ने सशस्त्र प्रहरी नियमावलीलाई गत असार २३ मा तीन वर्षमै पदोन्नति हुन सक्ने गरी मन्त्रिपरिषद्ले संशोधन गर्नुको एउटै कारण थियो एसपी भएको तीन वर्ष मात्र पुगेका कुँवरलाई बढुवा गर्नु । यही संशोधित प्रावधानमा टेकेर कुँवरलाई एसएसपी मात्र बनाइएन, दीर्घकालसम्म संगठनको पदसोपानलाई हेरेर ब्याच को पहिलो नम्बरमा उकालियो । यसरी एक व्यक्तिलाई हेरेर नियमावली नै सच्याउनु र पदोन्नति पनि पहिलो नम्बरमा गर्नुको औचित्य कुनै कोणबाट पुष्टि हुन सक्दैन । यदि कुँवर उत्पातै प्रतिभाशाली हुन्थे र त्यसबाट संगठनले उल्लेखनीय लाभ लिएको हुन्थ्यो, अनि सत्ता र संगठनका उच्चाधिकारीसित उनको कुनै स्वार्थसम्बन्ध हुँदैनथ्यो भने मात्रै यस्तो बढुवाले थोरै वैधआधार भेट्न सक्थ्यो । तर एसपी वरीयताको ११ औं नम्बरमा रहेका उनी पूर्वनियमानुसारै पदावधि पुग्दा पनि बढुवा गर्न दुईपल्ट सोच्नुपर्ने योग्यताका थिए । सशस्त्रमा डीआईजी बढुवा हुन अनिवार्य मानिएको स्टाफ कलेज प्रवेश परीक्षामै दुई पटक अनुत्तीर्ण भएका कुँवरलाई कार्यविधि मिचेर सेनाको स्टाफ कलेज पठाइएको थियो । सशस्त्रको प्रवेश परीक्षामा सर्वोत्कृष्ट परीक्षार्थीलाई सैनिक स्टाफ कलेज पठाइने प्रावधान रहेकामा दुवै पटक अनुत्तीर्ण उनलाई ठाडो आदेशमा यस्तो अवसर दिइनु र अहिले भविष्यमा डीआईजीका लागि ब्याचीमध्येबाट पहिलो दाबेदार बनाइनुले प्रस्ट हुन्छ प्रहरी संगठनमा योग्यतातन्त्रको कसरी धज्जी उडाइन्छ भनेर । संगठनमा सर्वोत्तम व्यक्तिका लागि पनि सबै संयोग मिल्दा मात्र खुल्न सक्ने ढोका कुँवरका लागि सजिलै र अग्रिम रूपमा खुल्नुमा उनको एउटै योग्यताले काम गरेको छ, त्यो हो उनी प्रधानमन्त्रीका भतिजी ज्वाइँ हुनु, अर्थात् प्रधानमन्त्रीका स्वकीय सचिव तथा भतिज भानु देउवाका आफ्नै बहिनी ज्वाइँ हुनु । प्रहरी संगठनहरूमा वाञ्छित योग्यताभन्दा पनि नातावाद, कृपावाद र अरू अतिरिक्त खेलकुदका आधारमा सरुवाबढुवा हुने (अ)व्यवस्थाका अनगन्तिी उदाहरण छन् । जस्तो, गत असार २९ मा प्रहरी प्रधान कार्यालयले ३६ जनालाई एसपीमा बढुवा सिफारिस गर्दा २०६१ को ब्याचीबाट पहिलो र दोस्रो वरीयतामा रहेका डीएसपीद्वय क्रमशः अपिलराज बोहरा र गौतम केसीका नामै परेनन् । प्रहरीको भावी नेतृत्वका लागि नै प्रतिस्पर्धाबाट बाहिरिने गरी उनीहरूलाई छुटाइयो । तर ब्याचीमध्ये वरीयताको २५ औं नम्बरमा रहेका कोमल शाह पहिलो र चौथो नम्बरमा रहेका नरेशराज सुवेदी दोस्रो नम्बरमा अटाए । यस प्रकरणमा पनि उनीहरूको योग्यता उही थियो शाह प्रधानमन्त्री देउवा र सुवेदी सत्ता साझेदार माओवादी पार्टीका अध्यक्ष पुष्पकमल दाहालका अंगरक्षक हुनु । आफ्ना मान्छेहरूलाई अवाञ्छित तवरबाट अघि बढाउने यस्तो अव्यावसायिक हर्कतले यी संगठनहरूलाई भित्रभित्रै खोक्रो बनाइरहेको छ । राजनीतिक नेतृत्वको दाहिना भए जे पनि हुने, नियम मिचेरफेरेर बढुवा पाइने, नत्र जति नै काबिल भए पनि वा अघिल्लो बढुवामा नम्बर एकमा भए पनि पाखा लगाइने भएपछि संगठनमा योग्य अधिकृतहरूको मनोबल कसरी उच्च रहन सक्ला ? जति राम्रो भए पनि हाम्रो हुन नसक्दा अघि बढ्न मुस्किल पर्ने भएपछि समग्र जनशक्तिको कार्यसम्पादनमा कस्तो असर पर्ला ? कानुन कार्यान्वयन गर्नुपर्ने निकायमै बेथितिले यति विघ्न जरा गाडेपछि त्यसको असर देशको विधिव्यवस्थामा कस्तो पर्ला ? यी प्रश्नहरूउपर विचार गरेर प्रधानमन्त्री देउवा र गृहमन्त्री बालकृष्ण खाँणले प्रहरी संगठनको बढुवा पद्धतिलाई थितिबद्ध बनाउन कसरत गर्नैपर्छ । जो सत्ता र शक्तिमा छ उसैले आफ्नो मान्छेलाई अघि बढाउने गर्दा भोलि यो संस्था कामै नलाग्ने गरी भुत्ते हुनेछ, त्यो अवस्थामा नपुग्दै जिम्मेवार नेतृत्वले यो अतिलाई यहीँ पूर्णविराम लगाउनुपर्छ । पछिल्ला पाँच वर्षमा १७ हजार सशस्त्र र प्रहरीले राजीनामा दिनुको एउटा कारण पनि यी संगठनहरूमा विभेद र राजनीतिक हस्तक्षेप अचाक्ली हुनु हो । यसरी नातावादकृपावादको सिकार भई तेजोवध भएका योग्य र अनुभवीले बीचमै संगठन छाड्दा राज्यको ठूलो लगानी त्यसै खेर गएको मात्रै छैन, अनुसन्धान र शान्तिसुरक्षा व्यवस्थापन पनि कमजोर बन्न पुगेको छ, बन्दै छ । जुनसुकै बढुवामा पनि केही पदाकांक्षीहरू असन्तुष्ट हुन सक्छन्, र त्यसमा कुनै अस्वाभाविक खेलकुद छैन भने उनीहरूले चित्त बुझाउन सक्छन् । तर, राजनीतिक चलखेलकै कारण आफू बाहिरिनुपर्यो भने स्वाभाविक रूपमा उनीहरू सेवाबाट बिरक्तिन सक्छन् । त्यसैले, सरकारले प्रहरी संगठनभित्रको वृत्तिविकासलाई व्यवस्थित र अनुमान योग्य बनाउनु अपरिहार्य छ । सर्वोच्च अदालतले चेन अफ कमान्ड भत्किने गरी बढुवा नगर्न सरकारलाई पटकपटक सचेत गराएको छ, जिम्मेवार ओहोदावालाले त्यसको पालना गर्नुपर्छ । राजनीतिज्ञहरूले आफूअनुकूल व्यक्तिलाई पदोन्नति गर्दै जाँदा प्रहरीमा राजनीतिक हस्तक्षेप एउटा वैध प्रक्रियाजस्तो बन्दै जान्छ, त्यसैले यो रीतलाई बेलैमा पूर्णविराम लगाउन पनि बढुवा प्रणालीलाई व्यवस्थित र थितिबद्ध बनाउनु अपरिहार्य छ । प्रजातन्त्र पुनःस्थापनापश्चात् शृंखलाबद्ध राजनीतिक हस्तक्षेपले थिलथिलो बनेको संगठनको व्यावसायिकतालाई तिखार्न यस्तो बेथिति सदाका लागि अन्त्य हुनुपर्छ । प्रधानमन्त्री, गृहमन्त्रीलगायतका जिम्मेवार सबैले बुझ्नुपर्छ अब लाजै पचाउने हो भने त जति भए पनि अति हुँदैन, विधिपद्धति र नैतिक मूल्यको ख्याल राख्ने हो भने प्रहरी संगठनहरूमा अहिल्यै अति भइसकेको छ । यी संगठनहरूमा थप खति नपुग्दै यो अति रोकियोस् ।"
केन्द्रीकृत पर्यटन कार्ययोजना,"पर्यटक ल्याउन ७४ कार्यक्रम समाचारमा पर्यटन प्रवर्द्धनलाई मूर्तरूप दिने विषय उल्लेख छ । सन् २०२३ देखि २०३३ सम्मको अवधिलाई भ्रमण दशक मनाउने सरकारी निर्णयले पर्यटन व्यवसायीदेखि सर्वसाधारणसम्म खुसी छन् । जनताको जीवनस्तर उठाउनु, मुलुकको अर्थतन्त्रलाई निश्चित आकार दिनु अपरिहार्य ठानिएको बेला दशक लामो कार्यक्रम महत्त्वपूर्ण छ । आर्थिक सुधारमाथि मध्यनजर राख्दै संस्कृति, पर्यटन तथा नागरिक उड्डयन मन्त्रालयले ७४ वटा पुनरुत्थान कार्यक्रम घोषणा गरेको जसबाट पर्यटन बजारमा उत्साह थपिएको छ । काठमाडौं उपत्यकाभित्रका सम्पदा जोड्ने मार्ग निर्माण, ललितपुर, भक्तपुर, कीर्तिपुर र काठमाडौंमा रात्रिकालीन यात्राको थालनी गरिने कार्यक्रम उत्साहजनक छन् । निजी क्षेत्रसँगको सहकार्यमा काठमाडौंमा दुईतले खुला बस सञ्चालन, त्रिभुवन अन्तर्राष्ट्रिय विमानस्थलदेखि मूल प्रवेशद्वारसम्म हालको सटल बस सेवालाई विद्युतीय बसमा परिणत गर्ने विषय थप आकर्षण हुन् । आरोहणका लागि थप हिमाल खुला गर्ने, विदेशी चलचित्र छायांकनमा छुट दिने, शौचालय बनाउने, अन्तरप्रदेश उडान विस्तार गर्नेलगायत योजनालाई उल्लेख्य मान्नुपर्छ । तथापि सातै प्रदेश एवं मुलुकका कुना कन्दरा पर्यटनको अतुलनीय स्थल हुँदाहुँदै अधिकांश कार्ययोजना केन्द्रीकृत गरिनु उपयुक्त होइन । सीमित संख्याका ठूला व्यवसायीलाई मात्र छलफलमा समेटिँदा बृहत्तर दृष्टिकोण पनि आउँदैन । अनि गोरो छाला भएकालाई मात्र उच्च कोटिको पर्यटक मान्ने परम्परागत सोच त्यागेर छिमेकी देशका साथै मध्यपूर्व, दक्षिण पूर्वी एसियामा व्यापक प्रचारप्रसार गर्दा पर्यटकको संख्या उल्लेख्य बन्ने निश्चित छ । त्यस्तै अहिलेदेखि स्थानीय सरकारको सहभागिता, शुल्क निर्धारण, डोनेसन बक्स को व्यवस्थालगायत योजनाको खाका तयार पार्नु जरुरी छ । भुवनेश्वर शर्मा, चन्द्रागिरि२, काठमाडौं"
खोप खेर जानुमा को दोषी ?,"कोरोनाको संक्रमण संसारभरि नै उकालो लागिरहेको अवस्थामा नेपालमा भने सरकारी उदासीनताका कारण १ लाख ५० हजार खोपको म्याद सकिएको छ । संघ, प्रदेश र स्थानीय सरकारबीच राम्रो समन्वय नहुँदा यति ठूलो परिणामको खोप काम नलाग्ने भएको छ । केही दिन अगाडि मात्र दुई व्यक्तिले कोरोनाका कारण ज्यान गुमाएका छन् । अस्पतालअनुसार ती दुवै व्यक्तिले खोप लगाएका थिएनन् । जीवन बचाउन अत्यन्तै उपयोगी खोप सरकारको उदासीनताले खेर गएको छ । सरकार कहिलेबाट नागरिकप्रति उत्तरदायी बन्ने ? किन जुनै सरकार पनि नागरिकप्रति जिम्मेवार बन्न सकेनन् ? देशमा तीन तहका सरकार छन् । तर आमनागरिकको जीवन र देशको विकासको गति भने उही पुरानै शैलीमा बढिरहेको छ । खोपको म्याद सकिएर फाल्नुपर्ने अवस्था आइपुग्नुमा को दोषी छ ? यस्तो विषयमा छानबिन गरी दोषीको पहिचान गरी कारबाही प्रक्रिया अगाडि बढाउन अति आवश्यक छ । साधनस्रोतको कमीका कारण खोप लगाउन सकिएको थिएन भने, किन समय छँदै अरूलाई दिइएन ? यो खोपले संसारको अर्को कुनाको व्यक्तिलाई बचाउन त सक्थ्यो नि ! रामकृष्ण बराल, जोरपाटी५, काठमाडौं"
फलफूल निर्यात अर्को विकल्प,"यसलाई अझै प्रोतसाहन गरौं । यहाँ किसानलाई सहुलियत दिने नीतिमा विचार गर्नुपर्छ । प्राविधिक रूपमा दक्ष भएर गहनताका साथ सरोकारवालाहरू लागिपर्ने हो भने लाखबाट करोड रुपैयाँमा पुग्न बेर लाग्दैन । किशोर कुन्दनयस्ता वस्तुहरू आयातनिर्यात दुवै हुन्छन्, सीमाका भारतीय सहरहरूमा ७३ लाख रुपैयाँको आँप निर्यात भयो होला, तर करोडौं रुपैयाँको आयात पनि भएको छ । दीपक ढकालअब नेपालभरि मौसमअनुसार आँप, अम्बा, लिची, कटर, एबोकाडोलगायत विभिन्न फलफूल बाँझो जमिनमा रोप्न सकिन्छ । हरेक जातका फलफूल बिरुवा रोपेर आत्मनिर्भर बनौं । राजनयो लाखलाई करोड र करोडलाई अर्ब रुपैयाँमा परिवर्तन गर्ने ऊर्जा शक्तिलाई नेपालमै बस्न सक्ने वातावरण बनाइदेऊ सरकार ! अन्जु गौतमअरबौंको आयातलाई केही लाखको निर्यात गरेर व्यापार घाटा सन्तुलित होला त ? गुणहरि अधिकारीदेशभरि भएका सयौंथरी अम्बाको क्रस बनाएर अझै उन्नत अम्बा फलाएर बेच्नु जरुरी छ । कृषिविज्ञहरूको ध्यान जाओस् । विपिन सिजुवालराम्रो । अर्बमा आउँछ तर लाख रुपैयाँमा जाँदा पनि खुसी हुनुपर्ने अवस्था छ । प्रकाश रेग्मी"
असल हुनुको अर्थ,"सदाशयी कर्मसायद सहजताका लागि होला, नेपाली शब्दकोशले अनाम (ऐननिमिटी) विशेषणलाई अप्रसिद्धका साथसाथै दुर्नाम, बदनाम एवं कुनामजस्ता शब्दहरूको समानार्थी पद बनाइदिएको छ । तर, समाजको समग्र हितका लागि श्रेय लिन नचाहने व्यक्तिहरूको प्रसिद्धि विमुक्त कर्म सम्भवतः नाम कमाउनका लागि गरिएका कामहरूभन्दा उच्च कोटिको योगदान हो । एक जना बेलायती दार्शनिकले प्रसिद्धिलाई बेडीका रूपमा अर्थ्याएका छन् । कीर्तिको अभिलाषामा गरिएको सुकर्मलाई स्वामी विवेकानन्दले पनि बन्धन ठहर्याएका छन् । आफ्नै सर्तमा काम गरेर नाम कमाउने एवं प्रसिद्ध भएर पनि आफ्नो स्वभावजन्य नम्रता तथा निर्भीकता छाड्न नसक्ने क्षमता असाध्यै थोरै व्यक्तिमा हुन्छ । सम्भवतः प्रसिद्धि विमुक्त प्रवृत्ति असल व्यक्ति बन्ने प्रयत्नको पहिलो खुड्किलो हो । आजभोलि त (अ)सामाजिक सञ्जालको लाइक, सेयर र फलोअर पनि ख्यातनाम ठहरिने मापक बन्न थालेको छ । गुमनामीको बोझ उठाउन सक्ने कर्मशील व्यक्तिहरूको अभाव कम हुने कुनै छाँटकाँट देखिँदैन ।सादगीको परिभाषा अनामभन्दा पनि कठिन छ । महात्मा गान्धी धोती लगाउँथे, रेलको तेस्रो श्रेणीको डिब्बामा यात्रा गर्थे र आफ्नो सरलताका लागि प्रख्यात थिए । राजाको निम्तो मान्न दरबार पुगेका बीपीलाई कोटको रंग नमिलेकाले नारायणहिटीको ढोकाबाट फर्काइएको प्रसंग नेपाली राजनीतिको असंगतिका रूपमा अंकित छ । तर, गान्धीका आलोचकहरू उनको सुरक्षाका खातिर तेस्रो श्रेणीको पूरै डिब्बा सादा पोसाकका सुरक्षाकर्मीले भर्ने गर्नुपरेको कठिनाइलाई औंल्याउँछन् । एक पटक प्रधानमन्त्री भइसकेपछि आजीवन सार्वजनिक कार्यक्रममा लबेदासुरुवालबाहेक अरू कुनै पहिरनमा देखिन नचाहने र देशभित्र नेपालीबाहेक अरू भाषा बोल्न अनिच्छा देखाउने गरेका बीपीको भाषा र भेषजनित आडम्बरको आलोचना गर्न नसकिने होइन । गान्धीको यात्रामा अन्तर्निहित राजनीतिक सन्देश एवं बीपीले पहिरनमार्फत देखाउन खोजेको पूर्वप्रधानमन्त्रीको औपचारिकतालाई सम्भवतः तिनको निष्कपटताको आलोकमा जाँच्नु बढी उपयुक्त हुनेछ ।बीपीको सुषुप्त आकांक्षाअनुकूल सार्वजनिक जीवनमा रहेर असल हुन कि त असाध्यै सजिलो छ वा लगभग असम्भव । प्रसिद्धि विमुक्त कर्मशीलता, संयमित बोलीवचन एवं सादा जीवनमार्फत असल बन्ने निरन्तर प्रयत्नसम्म गर्न सकिँदो रहेछ भन्ने एउटा दृष्टान्त बद्रीविक्रम थापाको अल्पप्रचारित वृत्तान्तमा भेट्टाउन सकिन्छ । बडा हाकिम र अञ्चलाधीश हुँदै गुठी संस्थानका अध्यक्षसमेत भएका व्यक्तिले कहिल्यै कसैको चित्त नदुखाएका होलान् भन्ने दाबी गर्न सकिँदैन । असल हुनु उपलब्धि नभएर निरन्तर प्रयत्नको कारुणिक कथा हो भन्ने यथार्थ आत्मसात् गरेका राष्ट्रसेवक बद्रीविक्रम थापाको १०० औं जन्मस्मृति दिवसमा उनको सादर स्मरण ।"
"एम सर, सशरीर हाजिर होऊ !","समाचारको आयु हरेक घटनासँग सम्बन्धित समाचारहरूको आयु अब छोट्टिँदै छ । नयाँ घटनाहरूले पुराना घटनाहरूलाई चपाइदिँदै छन्, ओझेल पार्दै छन् । हाम्रो स्मरणशक्ति कमजोर हुँदै छ । अक्षर र बोली बनेका सूचना र विचारहरूले, जमेको मस्तिष्कमा घन ठोकेर, सडकमा जुलुस फेर्ने शक्ति अब गुमाए । जब समाचार, लेख, विचार र साहित्यले सत्तामा जिज्ञासा उमार्न सक्दैनन्, सोच्न प्रेरित गर्दैनन् र सोचाइलाई जीवनकर्ममा उतार्न ललकार्दैनन्, ती अध्ययन गर्नु, सुन्नु वा हेर्नु भनेको समय बर्बाद गर्नु हो । कुनै दिन भूगोलपार्कमा बेचिने सादा चारपाने पत्रिकाका समाचारहरू चिच्याइने नारा बन्थे । अक्षर चीत्कार बनेर जुलुसमा फेरिन्थ्यो । तब सत्ता गम्भीर बन्थ्यो मात्रै हैन, संज्ञान पनि लिन्थ्यो । हिजो मिडिया कम थिए, पत्रकारहरूलाई औंलामा गन्न सकिन्थ्यो । अहिले सबैका हातहातमा स्मार्ट फोन छन् । दूरदराजका घटना पनि तत्काल समाचार बन्न सक्छन् । सामाजिक सञ्जाल र प्रविधिको पहुँचले घटनालाई समाचार बन्न सम्पादकको गेट भएर गुज्रिनुपर्दैन । तर समाचारको आयु र शक्ति कति छ ? धेरै सूचना पनि कहिलेकाहीँ दिमागी बोझ बन्ने रहेछ । सूचना र समाचारले दिमागमा, राज्यमा, समाजमा चोटिलो हस्तक्षेप गर्ने सामर्थ्य गुमाउँदै गएपछि तिनको आयु कम मात्रै भएन, संवेदना रित्याउँदै अर्को ठूलो समाचारले पहिलाको समाचारलाई हल्का र सन्दर्भहीन, अर्थहीन बनाएर बिर्साइदिँदै गयो । विशेष घटनाका असामान्य कुराहरू पनि समय घर्किंदा सामान्य बन्दै गए । मिडियाले फलोअप गर्ने कष्ट उठाइरहेन । तब एम सरहरू भूमिगत अवस्थाबाट बाहिर आउन बाध्य हुनुपरेन । शक्तिका सामु प्रश्नहरू सकिए । जब कारबाही गर्ने शक्तिले नै एम सरहरू जन्माउँछ तब मानव अधिकार आयोग बबुरो बन्छ अनि कुमारका कानुनी हत्याराहरू अभियोजकलाई इस भन्न पुग्छन् । एम सरहरू भने तिघ्रा ठटाएर खितखिताउँछन् । हैसियत जोगाइदिन शक्तिसँग भने बिलौना गर्नुपर्छ । आखिर अहिले एमम सर कहाँ, कुन परिचय र भूमिकामा होलान् ?अन्तमा, आफू सत्तामा हुँदा आपराधिक क्रियाकलाप गर्नुÙ कानुन, मर्यादा, आदर्श र सार्वजनिक विश्वासविरुद्ध रहनु एवं सत्ताबाट बाहिरिनेबित्तिकै नियम, कानुन, आदर्शको वकालत गर्नु अहिले नेपाली सत्ताको संस्कृति बनिसक्यो । संस्था प्रजातान्त्रिक तर सर्वोच्च नेतृत्व वा व्यक्ति भने सर्वाधिकार सम्पन्न हुनुपर्ने अवस्था आइपुग्यो । पदका दाता र संरक्षकका हितमा जुनसुकै गैरकानुनी काम गर्ने, पदीय आचरणविरुद्ध जान सक्ने एम सरहरू उम्रिने भए । उनीहरूको विश्वास र अभ्यासमा राम दाहिना भए कस्तै हनुमानले पनि केही लछार्न सक्दैन र जस्तोसुकै गैरकानुनी कामको पनि न्यायिक र प्रशासनिक सुरक्षा पाइन्छ भन्ने मानसिकता विकास भयो । लोकाचार हरायो । कानुनी सुरक्षा तर्कले दिन सक्छ तर जनविश्वासमा अपराधी ठहरिएकाहरूको आत्मबल भने सकिन्छ । अझ ती कुनै महत्त्वपूर्ण निर्णय थलोमा हुन्छन् भने जोखिमपूर्ण फैसला गर्ने नैतिक बल हराउँछ । संस्थालाई अनुशासित बनाएर नेतृत्व लिनै सक्दैनन् । व्यक्तिगत रूपमा पदको रापताप भए पनि मनोबल खिइसकेको हुन्छ । निर्लज्जताले अपराधकर्ममा त धकेल्छ, स्वाभिमानी आत्मबलको भूमिका खेल्न भने सक्दैन । समग्रमा शक्तिको बाइप्रोडक्ट बनेर समाजमा एम सरहरू देखिन्छन्, जुन प्रवृत्ति कालान्तरमा घातक बन्न पुग्छ । शक्ति र पद चञ्चल हुन्छ । पद र शक्तिबाट हटेपछि हीनताबोधले स्वयं पछुताउँछन् । कस्तै अपराधीले पनि आफूलाई जहिल्यै ढाँट्न सक्दैन, स्वपीडामा सदैव छटपटाइरहन्छ । यदि नमितासुनिता र प्रवीणको हत्यालाई दरबारले न्याय गरेको हुन्थ्यो भने राजसंस्था माथिको विश्वास चुलिन्थ्यो । दरबार हत्याकाण्डमा शंकाहरू उठ्दैनथे । घटनालाई सामसुम पार्न नसकेपछि कानुनी नाटक गरिन्छ । कागजका अपराधी र वास्तविक अपराधी कानुन र जनविश्वासमा फरक हुन्छन् । जनताको नजर र सरकारी ढड्डाको भाषा फरक हुन्छ । निर्दोष दोषी हुन्छ भने फर्जी गर्नेहरू सत्ताको ओत लागेर सुरक्षित हुन्छन् ।पार्टी, समाज र देशलाई भूल सच्याउने मार्गमा अगाडि बढाउन एम सर सार्वजनिक रुपमा सशरीर हाजिर होऊ !"
विपद्को असर घटाउने उपाय,"२ ०७८ कात्तिकको पहिलो हप्ता । दसैंको उल्लास सकिएर तिहारको माहोल छाउँदै थियो । चाडपर्वको रमझमसँगै र शरद ऋतुको घाम प्यारो लाग्न थालेको बेला थियो । अघिल्ला वर्षभन्दा ढिलो गरी मनसुन बाहिरिएको पनि एक साता मात्र भएको थियो । अकस्मात् जल तथा मौसम विज्ञान विभागले भारी वर्षाको सम्भावना रहेको भनी सार्वजनिक अपिलसहित सर्वसाधारणलाई सम्भावित विपद्बारे सावधान रहन चेतावनी जारी गर्यो । तर धेरैले त्यति वास्ता गरेनन् । तीन दिनजति देशका विभिन्न जिल्लामा भारी वर्षा भयो । अविरल वर्षापछि बाढी, पहिरो र डुबानमा १५० जनाभन्दा बढीले ज्यान गुमाएÙ करोडौंको धनमालको क्षति भयोÙ सयौं बिघा जमिनमा लगाइएको र काट्न ठिक्क परेको धान बाली नष्ट भयो ।यदि जल तथा मौसम विज्ञान विभागको विपद् पूर्वसूचनालाई आधार मानी घटनापूर्व नै क्षति न्यूनीकरण र रोकथामका उपायहरू गर्न सकिएको भए, अर्थात् पहिरो वा बाढीको जोखिममा रहेका घरपरिवारलाई सुरक्षित स्थानमा सार्न सकिएको भए, कृषकलाई पूर्वसूचना दिइएको भए अनि आम समुदाय र यातायात क्षेत्रलाई समयमै सजग गराइएको भए क्षति घटाउन सकिन्थ्योÙ मानवीय प्रतिकार्य पनि सस्तो हुन्थ्यो । यही पृष्ठभूमिमा यहाँ विपद्पूर्व नै चालिनुपर्ने कदम अर्थात् पूर्वापेक्षित कार्य (एन्टिसिपेटरी एक्सन) बारे चर्चा गर्ने कोसिस गरिएको छ ।मौसम विज्ञानमा भएको विकासले हामीलाई कुनै अपेक्षित घटनाबारे पहिल्यै जानकारी पाउन सम्भव भएको छ । यसैका आधारमा विपद्को सम्भावित असर न्यूनीकरण र रोकथामका लागि गरिने कामलाई पूर्वापेक्षित कार्य भनिन्छ । बाढीको चेतावनीका आधारमा मानिसहरू र पशुधनलाई सुरक्षित स्थानमा सार्नु, खडेरीको चेतावनीका आधारमा पानी भण्डारण सुविधाहरूको अग्रिम व्यवस्था गर्नु पूर्वापेक्षित कार्यका केही उदाहरण हुन् । केही अध्ययन अनुसार, विपद् तथा मानवीय संकटका आधाभन्दा बढी घटनाहरूबारे अनुमान गर्न सकिन्छ । पूर्वापेक्षित कार्यले पूर्वानुमानमा आधारित रहेर विपद् जोखिम रोकथाम र न्यूनीकरणका विधिहरू अवलम्बन गर्छ अनि अपेक्षित विपद् प्रभावलाई कम गर्न सघाउँछ । हाल धेरैजसो देशमा पूर्वापेक्षित कार्यका लागि तीन विषयमा जोड दिइएको पाइन्छ (१) मौसम पूर्वानुमान र पूर्वसूचना प्रणाली, (२) विपद् जोखिमलाई रोकथाम र न्यूनीकरण गर्ने, नोक्सानबाट बच्ने, जनजीविका र सम्पत्तिको सुरक्षा गर्ने क्रियाकलापहरू, (३) पूर्व विनियोजित बजेट ।नेपालमा बाढी, पहिरो, आँधी, खडेरी, शीतलहरजस्ता मौसमजन्य प्रकोपहरूको जोखिम उच्च छ । जलवायु परिवर्तनका कारण पनि प्रतिकूल मौसमका घटनाहरू तीव्र रूपमा बढिरहेका छन् । यस्ता अप्रत्याशित घटनाहरूका कारण महामारी र सुक्खापन बढेको छ, कृषि उत्पादनमा प्रतिकूल असर परिराखेको छ । जलवायु परिवर्तनसम्बन्धी अन्तरसरकारी प्यानलको प्रतिवेदनले यस्तो प्रकोपको प्रभाव मानिस, बस्ती, पर्यावरण र पूर्वाधारमा झनै बढाएको पुष्टि गरेको छ । दीर्घकालीन रूपमा यसले खाद्य, पानी, मानव स्वास्थ्य र सहरी क्षेत्रमा अझ गम्भीर जोखिम निम्त्याउने अनुमान गरिएको छ । नेपालमा हरेक वर्ष कुनै न कुनै विपद्को घटनाले समुदायहरूलाई प्रभावित गरिराखेकै हुन्छ । गृह मन्त्रालयको नेपाल विपद् प्रतिवेदन२०१९ अनुसार विभिन्न विपद्का कारण वार्षिक १ हजार जनाजतिको ज्यान जाने गरेको छ ।हामीकहाँ विपद्पछि नै प्रतिकार्य गर्ने चलन छ । तर जनधनको क्षति भइसकेपछि जति राहतका कार्यक्रम सञ्चालन गरे पनि क्षतिको परिपूर्ति गर्न असम्भव छ । जुन किसिमले विपद्का घटनाहरू बढिरहेका छन्, त्यो हेर्दा यिनको सामना गर्न नवीनतम उपाय अपनाउन ढिलो गर्नु हुँदैन । विपद् आउनुअघि नै वैज्ञानिक अनुमानका आधारमा प्रतिकार्य गर्न सके त्यो मानवीय सहायताभन्दा सस्तो, किफायती र मर्यादित हुन्छ । यसो गर्दा थोरै स्रोतसाधनबाट अधिकतम लाभ लिन सकिन्छ । अन्तर्राष्ट्रिय रूपमा गत वर्ष संयुक्त राष्ट्रसंघको तत्त्वावधानमा विश्वका ७५ देश र ७० संघसंस्थाले विपद्पूर्व नै पूर्वापेक्षित कार्य गर्नका लागि आवश्यक वित्तीय स्रोत उपलब्ध गराउने प्रतिबद्धता गरेका छन् । हाम्रो विपद् प्रतिकार्य पद्धतिमा सुधार गर्नुपर्ने बेला भएको छ । जोखिमका आधारमा गरिने पूर्वकार्य वा प्रतिकार्यले समग्र विपद् व्यवस्थापनमा परिवर्तन ल्याउन सक्छ । पूर्वसूचनाको बढ्दो उपलब्धतासँगै यसको बढीभन्दा बढी उपयोग गरी मौसमजन्य प्रकोपका घटनाहरूबाट हुने धनजनको क्षतिलाई केही मात्रामा भए पनि न्यूनीकरण तथा रोकथाम गर्न सकिन्छ । भरपर्दो मौसमको पूर्वजानकारी र यसलाई आधार मानी गरिने कार्यले सम्भावित विपद्को असरलाई न्यूनीकरण तथा रोकथाम गर्न सकिन्छ । हाल नेपालको मौसम पूर्वानुमान परिष्कृत र भरपर्दो हुने दिशातर्फ उन्मुख छ । सही सूचनाका आधारमा निर्णयकर्ताहरू तथा सर्वसाधारणले कुनै अफसोस नहुने गरी समयमै उचित निर्णय लिन सक्छन् । पूर्वापेक्षित कार्यले जीवन र जीविकोपार्जनलाई बचाउन सक्ने तथ्यले पनि यसमा लगानी गर्नुपर्ने कुरालाई पुष्टि गर्दछ । यस्ता कार्यले विपद्पछि हुने कुपोषण, भोकमरी, स्वास्थ्य समस्या एवं महिला र बालबालिको जोखिमको अवस्थालाई पनि रोकथाम गर्न सक्छ । उदाहरणका लागि, कुपोषित बालबालिकालाई स्वास्थ्य संस्थामा उपचार गर्न कुर्नुको सट्टा किसानहरूलाई पोसिलो खाद्यान्न उत्पादन गर्नका लागि उपयुक्त प्रविधि हस्तान्तरणमा ध्यान दिए हाम्रो विपद् व्यवस्थापनमा लगानी दीर्घकालीन हुन्छ । केही अध्ययन तथा लागतलाभ विश्लेषणले पूर्वापेक्षित कार्य आर्थिक रूपमा सस्तो र लाभकारी देखाएका छन् । जस्तो कि, पूर्वापेक्षित कार्यमा १२७ रुपैयाँ खर्च गर्दा प्रतिपरिवार १०० देखि ९०० रुपैयाँसम्मको लाभ तथा क्षतिको रोकथाम गर्न सकिन्छ । पूर्वापेक्षित कार्यमा लगानी बढाउनका लागि बलियो तर्क हो यो । नवीन प्रविधि र अप्रत्याशित घटनाको भविष्यवाणी गर्न सक्ने क्षमता, भरपर्दो मौसम पूर्वसूचना प्रणाली र सञ्चारमाध्यममा मोबाइलको बढ्दो पहुँचले पूर्वापेक्षित कार्यलाई सम्भव बनाएको छ । विगतका विपद् राहत, प्रतिकार्य अनुभवबाट पाठ सिक्दै अझ फरक, परिष्कृत र स्रोतसाधनको अधिकतम प्रयोग हुने गरी विपद्अघि नै गरिने न्यूनीकरण र रोकथामका कार्यलाई विपद् जोखिम व्यवस्थापनको एउटा प्रमुख उपायका रूपमा लागू गर्नुपर्छ । स्थानीय निकायहरूले जल तथा मौसम विज्ञान विभागसँगको सहकार्यमा आफ्ना पालिकाहरूमा पूर्वानुमानका आधारमा सम्भावित आपत्विपद्को परिस्थिति आउनुअघि नै यसको असरलाई न्यूनीकरण र रोकथाम गर्ने उपायहरूमा लगानी र प्रवर्द्धन गर्नुपर्छ । अन्तमा, समाजमा पूर्वापेक्षित कार्य किफायती पद्धति हो भन्ने सन्देश फैलाउनुपर्छ । नीतिनिर्माताहरूले विपद् आउनुअघि नै राष्ट्रले न्यूनीकरण र रोकथामका उपाय कार्यान्यवन गरे धेरैको जीवन, सम्पत्ति र जनजीविका जोगाउन सकिन्छ भन्ने मनन गरी पूर्वापेक्षित कार्यलाई नीतिगत रूपमा अघि बढाउन विलम्ब गर्नु हुँदैन । अवस्थी मानवीय सहायताकर्मी हुन् ।"
सहरीकरणको चपेटामा दलित,सहरी योजनमा दलितको आवश्यकता पछिल्लो कालखण्डमा राज्यशक्तिको आडमा उनीहरूको भूस्वामित्व र अधिकार दुवै खोसिने क्रम जारी छ । विकासनिर्माणका कामहरू अगाडि बढाउन दलित तथा सीमान्तकृत समुदायको नै जमिन खोसिन्छ । सामाजिक संरचना र शक्तिसम्बन्ध जात व्यवस्थाको नियन्त्रणमा रहेका कारण शक्तिसम्बन्धमा कमजोर हुँदा दलित समुदायले जमिन माथिको स्वामित्व कायम गर्न सकेका छैनन् । विकासनिर्माणको कामले गति लिएपछि पनि शक्तिको आडमा भूमिको पुनर्वितरण हुँदै जाँदा दलित समुदाय झन्झन् भूमिहीन हुन पुगेका छन् ।सहरीकरणलाई दलित तथा सिमान्तकृत समुदायमैत्री बनाउनुपर्छ । नीति तथा योजनाहरू तर्जुमा गर्दा त्यसले भिन्नभिन्न समुदायलाई कसरी असर पार्छ भनेर मूल्यांकन गर्नुपर्छ । विशेष गरी दलित तथा सीमान्तकृत समुदायको भूसुरक्षा कसरी गर्न सकिन्छ भन्ने सवाललाई योजना बनाउने बेलै सम्बोधन गर्न आवश्यक छ । दलित तथा सीमान्तकृत समुदायलाई संविधानअनुरूप जमिन वितरण गर्न सकिए मात्र भूमिहीनतालाई केही हदसम्म हटाउन सकिन्छ । नेपाली दलित रिडरकी कार्यकारी सदस्य हुन् ।
साइकलमै ७० दिन,"(काठमाडौं)  माउन्टेन बाइक रेसर मंगलकृष्ण लामाले नेपालको पूर्वदेखि पश्चिमसम्मका उच्च हिमाली शृंखलाहरू समेटिएको ग्रेट हिमालय ट्रेल यात्रा साइकलमा पूरा गरेका छन् । हिमाली पदमार्गमा साइकल लिएर एक्लै निस्किएका उनले गत असार ३२ को राति ८ बजेर १२ मिनेटमा हुम्लाको हिल्सामा पुगेर आफ्नो यात्रा पूरा गरेका हुन् ।पाकिस्तान, भारत, नेपाल, भुटान र चीनको तिब्बत जोड्ने हिमाली बाटो ग्रेट हिमालयन ट्रेललाई निकै साहसिक पदमार्ग मानिन्छ । यो बाटो भएको सजिलो क्षेत्र भने होइन । नुवाकोटको ककनीका ३७ वर्षीय लामाले साइकल लिएर एक्लै नेपालतर्फको यात्रा पूरा गर्ने पहिलो हिमाली यात्रीका रूपमा आफूलाई उभ्याएका छन् । जीएचटी अन ह्वील्ज परियोजनाका साथ ७० दिनमा ताप्लेजुङबाट हुम्लासम्मको १ हजार ७ सय किलोमिटरको दूरी पूरा गर्ने लक्ष्यका साथ कञ्चनजंघाको उत्तरी मोहडाबाट गत चैत १८ मा उनले यात्रा सुरु गरेका थिए । लामाको यात्रा ८८ दिन लम्बियो । हिमाली जोखिमपूर्ण यात्रा, खाद्यान्न, आवश्यक सामग्री तथा खर्चको जोहो गर्दै जाँदा तोकिएकै समयमा यात्रा पूरा गर्न नसकेको उनले बताए । पश्चिमभन्दा पूर्वतिरको यात्रा सजिलै थियो, उनले भने, एक्लै हिँड्दा चोरडाकाले गर्दा ज्यान जोखिम हुने क्षेत्रमा रुटै परिवर्तन गर्दा केही दिन ढिला भयो । पश्चिमतिर घुन्सा नांगोला, ओलाङ्चुंगोला जस्ता थुप्रै हाइ अल्टिच्युट क्षेत्रहरूमा यात्रा अत्यन्तै कठिन भएको उनले सुनाए । निरन्तर हिम पहिरो झरिरहने, भर्खरै मान्छे मरेका घटनाहरू नियाल्दै उनले यात्रा अघि बढाए । कति ठाउँमा कसरी बाँचेर फर्केने भन्ने भयो । ४५ दिनको अनकन्टार क्षेत्र, असाध्यै चिसोमा साइकल बोकेरै बाटोमा जे भेटियो त्यही खाएर रात बिताएँ, उनले भने । पूर्वतिरको हिमालीे यात्रामा उनले त्यति कष्ट बेहोर्नु परेन । भोटेकोसी लिस्ती हुँदै लाङटाङ, गोसाइँकुण्ड, स्याफ्रुबेंसी, पार्वतीकुण्ड, रुवीभ्याली, हुँदै डोल्पा, जुम्ला र हुम्ला, सिमकोट हिल्सा पुगेका उनले मनाङदेखि नै अधिकांश ठाउँमा साइकलमै यात्रा गर्न सके ।यात्रा पूरा गरेर अहिले काठमाडौं आइपुगेका लामाले हिमाली क्षेत्रकै सपना देखिरहेका छन् । यात्रामा नजिकैबाट नियालेका हिमालय जनजीवन, संस्कृति, बाँच्नकै लागि गरेको संघर्ष र त्यसैमा खुसी अंगालेका अनुहारहरू उनको अगाडि झल्झली आइरहेका छन् । उनले भने हिमाली जिल्ला र बस्ती भन्नेबित्तिकै त्यहाँ हिमालहरू र सगरमाथा मात्र छैन । त्यहाँ प्रकृतिको सुन्दरतासँगै उनीहरूको आफ्नै संस्कृति, बाँच्ने शैली र परम्पराहरू छन् । जुन कुरा हामी धेरैलाई थाहा छैन । यातायातको अभावले चर्को मूल्यमा खाद्यान्न किन्न बाध्य त्यहाँका बासिन्दा जलवायु परिवर्तनसँगै भूकम्प, मौसमी बाढी, पहिरो जस्ता जोखिम मोलेर बसेको यात्रामा देखिएको उनले सुनाए ।यात्राका फोटो र भिडियो उनले संग्रह गरेका ल्याएका छन् । पुस्तक, भिडियो डकुमेन्ट्री बनाएर विश्वसामु नेपाल देखाउने उनको समूहले योजना अगाडि बढाइरहेको परियोजनाका अध्यक्ष राल्बा लामाले बताए । उनको यात्रालाई विश्व गिनिज बुकमा रेकर्ड दस्तावेज गराउने योजनालाई समूहले अगाडि बढाइरहेको अध्यक्ष लामाले बताए । उनले भने, त्यति लामो र जोखिमपूर्ण यात्रा साइकलमा पूरा गरेर मंगलकृष्णले वर्ल्ड रेकर्ड बनाएका छन् । जुन कुरा हाम्रा लागि गर्वको विषय हो । वर्ल्ड रेकर्डकै लागि हामीले प्रक्रिया अगाडि बढाउने योजना बनाएका छौं । पूरै परियोजनाका लागि ८० लाख रुपैयाँभन्दा बढी लागत खर्च अनुमान गरिएको छ ।"
माओवादी अध्यक्ष दाहाल जापान जाँदै,"काठमाडौं (कास) भारत भ्रमणबाट फर्केको केही सातामै माओवादी केन्द्रका अध्यक्ष पुष्पकमल दाहाल अर्को विदेश भ्रमणमा निस्कन लागेका छन् । दाहालले साउन २१ देखि पाँचदिने जापान भ्रमण गर्ने भएका हुन् । दाहालका स्वकीय सचिव रमेश मल्लका अनुसार जापानमा रहेको नेपाली जनप्रगतिशील मञ्चको कार्यक्रममा सहभागी हुन उनी टोकियो जाने भएका हुन् । साउन २२ मा मञ्चको कार्यक्रम छ । दाहालले सम्भव भए राजनीतिक भेटवार्ता गर्ने पनि जनाइएको छ । त्यस्तो भेटवार्ताको कार्यसूची तय भइसकेको छैन । जापानबाट कार्यक्रमबारे सम्पूर्ण जानकारी आइसकेको छ । जाने प्रक्रिया सुरुआत भइसकेको छैन । अब गृहकार्य अघि बढाउँछौं, मल्लले भने ।"
प्रदीप गिरी अस्पताल भर्ना,काठमाडौं (कास) घाँटीको क्यान्सरको उपचार भारतको मुम्बईबाट गराएर नेपाल फर्किएका कांग्रेसका सांसद प्रदीप गिरी बिरामी परेका छन् । स्वास्थ्यमा समस्या देखिएपछि उनलाई आइतबार ललितपुरको नख्खुस्थित मेडिसिटी अस्पतालमा भर्ना गरिएको छ । अस्पताल स्रोतका अनुसार शरीरमा सोडियमको मात्रा कमीले असजिलो भएपछि भर्ना गरिएका उनको उपचार भइरहेको छ । स्रोतका अनुसार उनलाई अहिले घाँटीको क्यान्सरकै कारण स्वास्थ्यमा समस्या देखिएको हो । क्यान्सरका कारण खानेकुरा निल्दा असहज छ । खाना सर्किएर समस्या हुन सक्ने भएकाले पनि उनलाई केही दिन अस्पताल नै भर्ना गर्ने निर्णय गिरीको उपचारमा संलग्न चिकित्सक टोलीले गरेको हो ।
"रुस, स्पेन र डेनमार्कका लागि राजदूत नियुक्त","काठमाडौं (कास) रुस, स्पेन र डेनमार्कका लागि नेपाली राजदूत नियुक्त भएका छन् । राष्ट्रपति विद्यादेवी भण्डारीले रुसका लागि मिलनराज तुलाधर, स्पेनका लागि शर्मिला पराजुली र डेनमार्कका लागि रामस्वार्थ रायलाई मंगलबार राजदूत नियुक्त गरेकी हुन् । राजदूत नियुक्तिका लागि मन्त्रिपरिषद्ले सिफारिस गरेपछि उनीहरूको संसदीय प्रक्रिया पूरा गरेर अग्रिमोका लागि सम्बन्धित मुलुकमा पत्राचार गरिएको थियो । अग्रिमो आएपछि उनीहरूलाई राष्ट्रपतिले राजदूतमा नियुक्त गरेकी हुन् । यसैबीच भारतका लागि नेपाली राजदूत शंकरप्रसाद शर्मालाई भुटानका लागि समेत गैरआवासीय नेपाली राजदूत नियुक्त गरिएको छ ।"
निगम कार्यकारी अध्यक्षलाई स्पष्टीकरण,काठमाडौं (कास) मन्त्रिपरिषद्ले नेपाल वायुसेवा निगमका कार्यकारी अध्यक्ष युवराज अधिकारीसँग बर्खास्त किन नगर्ने भन्दै लिखित स्पष्टीकरण मागेको छ । अधिकारीमाथि अध्ययन गर्न गत असार ६ मा पर्यटन सचिव महेश्वर न्यौपानेको अध्यक्षतामा गठन गरिएको समितिको प्रतिवेदनको निष्कर्षका आधारमा मन्त्रिपरिषद्ले अधिकारीलाई तीन दिनभित्र स्पष्टीकरण सोध्ने निर्णय गरेको हो । अधिकारीले तीन दिनभित्र जवाफ दिनुपर्नेछ । सचिव न्यौपाने नेतृत्वको समितिले कार्यकारी अध्यक्ष अधिकारीलाई ५२ वटा विषयमा बयान लिएर दुई दर्जनभन्दा बढी कमीकमजोरी औंल्याएको थियो । प्रतिवेदनले अख्तियार दुरुपयोग अनुसन्धान आयोगलगायत अनुसन्धानमूलक निकायबाट थप छानबिन गर्नुपर्ने सिफारिस पनि गरेको थियो । पर्यटनमन्त्री जीवनराम श्रेष्ठले उक्त प्रतिवेदनका आधारमा सोमबार मन्त्रिपरिषद्मा स्पष्टीकरण सोध्ने प्रस्ताव राखेका थिए । मन्त्रिपरिषद्ले निगम कार्यकारी अध्यक्ष अधिकारीलाई बर्खास्त गर्दै सचिव न्यौपानेको अध्यक्षतामा तीन सदस्यीय छानबिन समिति गठन गरेको थियो । मन्त्रिपरिषद्को निर्णयविरुद्ध अधिकारीले असार १३ मा सर्वोच्च अदालतमा रिट दर्ता गरेका थिए । सर्वोच्चले असार २३ गते उनका पक्षमा अल्पकालीन आदेश जारी गरेपछि उनी निगम फर्केका थिए । उनीविरुद्धको रिटको सुनुवाइ साउन १५ का लागि तोकिएको छ ।
बलात्कार आरोपमा कराँते प्रशिक्षक पक्राउ,विराटनगर (कास) कराँते प्रशिक्षक विनोद राउत र सुरज सुवेदी किशोरीलाई जबर्जस्ती करणी गरेको आरोपमा पक्राउ परेका छन् । विराटनगरमा कलेज पढ्ने १९ वर्षीया किशोरीलाई विराट होटलमा लगेर मादक पदार्थ सेवन गराई पटकपटक जबर्जस्ती करणी गरेको उजुरी परेपछि उनीहरू पक्राउ परेका हुन् । राउत र सुवेदी मोरङ कराँतेका स्थायी सहायक प्रशिक्षक हुन् । राउत एमालेनिकट खेलकुद विज्ञ आयोगका सचिव र सुवेदी केन्द्रीय सदस्य छन् । राउत नेपाल खेलकुद महासंघका सचिव र मोरङ तालिम विभागका उपनिर्देशक पनि हुन् । सुवेदी ती किशोरी अध्ययनरत विराट हेल्थ कलेजको अनुशासन विभाग प्रमुख पनि हुन् । अनुसन्धानमा संलग्न प्रहरी अधिकारीका अनुसार सुवेदी र किशोरीको कलेजमै चिनजान भएको थियो । त्यही आधारमा सुवेदीले ती किशोरीलाई होटलमा लगेर करणी गर्दै आएका थिए । पछिल्लो पटक सुवेदीले उनलाई होटलमा पुर्याएर मदिराले लट्ठ बनाएर पहिला आफूले र पछि राउतलाई बोलाएर जबर्जस्ती करणी गर्न लगाएको खुलेको ती प्रहरी अधिकारीले बताए । उनका अनुसार होटलमा लगेर जबर्जस्ती करणी गर्दै भिडियोसमेत खिचेका राउत र सुवेदीले हल्ला गरे भिडियो सार्वजनिक गर्ने धम्की दिइरहेका थिए । आजित भएर पीडित प्रहरीकामा पुगेकी हुन् ।
हाइड्रोजनमा आधारित मल कारखाना उपयुक्त : अध्ययन,"(काठमाडौं)  नेपालमा रासायनिक मल कारखाना खोल्न प्राकृतिक ग्यासभन्दा हाइड्रोजनमा आधारित प्रविधि बढी उपयुक्त हुने एक अध्ययनले देखाएको छ । ग्रिन हाइड्रोजनमा आधारित रासायनिक मल खारखानाबारे अध्ययन समिति ले सोमबार ऊर्जा, जलस्रोत तथा सिँचाइमन्त्री पम्फा भुसाललाई प्रतिवेदन बुझाउँदै यस्तो सुझाव दिएको हो । वाटर इलेक्ट्रोलाइसिस प्रविधिमा हाइड्रोजनको प्रयोग गरेर रासायनिक मल उत्पादन गर्न सम्भव छ भन्ने निष्कर्ष निकालेका छौं । यद्यपि यसमा थप अध्ययन आवश्यक छ, अध्ययन समितिका संयोजक तथा ऊर्जा मन्त्रालयका सहसचिव चिरञ्जीवी चटौतले भने । अध्ययन समितिले युरिया उत्पादनका लागि प्राकृतिक ग्यास प्रयोग गरिने प्रविधि र वाटर इलेक्ट्रोसिस प्रविधिलाई तुलनात्मक रूपमा अध्ययन गरेको थियो । ग्रिन हाइड्रोजन प्रविधिबाट मल कारखाना खोल्न प्राविधिक रूपमा उपयुक्त देखिए पनि लागतका हिबासले भने महँगो देखिएको छ । अध्ययन प्रतिवेदनअनुसार २ लाख टन युरिया उत्पादन गर्ने कारखाना खोल्न ६ करोड अमेरिकी डलर बराबर लागत रहने अनुमान छ ।प्राकृतिक ग्यासबाट मल उत्पादन गर्ने कारखाना खोल्न तुलनात्मक सस्तो भए पनि त्यसका लागि कच्चापदार्थ आयात गर्नुपर्छ । तर हाइड्रोजन प्रविधिमा आधारित कारखानाको लागत केही महँगो भए पनि त्यसलाई स्वदेशभित्रकै वस्तुबाट बनाइने भएकाले परनिर्भर हुनुपर्दैन, सहसचिव चटौतले भने, यसकारण प्राकृतिक ग्यास ल्याएर रासायनिक मल बनाउँदा आर्थिक रूपमा सस्तो भए पनि स्वदेशी वस्तुमा आधारित भएर हाइड्रोजनमा आधारित कारखाना खोल्न बढी उपयुक्त हुने सुझाव दिएका छौं । समितिको प्रतिवेदनअनुसार बिजुलीको महसुल प्रतियुनिट ३४ रुपैयाँ मात्रै कायम गर्दा प्रतिकिलो युरिया उत्पादनको लागत १८ देखि २० रुपैयाँसम्ममा पर्ने देखिएको छ । अहिलेकै महसुलदरमा बिजुली प्रयोग गर्दा भने प्रतिकिलो ५० रुपैयाँ हाराहारी पर्ने देखिएको छ । ग्रिन हाइड्रोजन प्रविधिमा आधारित मल कारखाना खोल्न एमोनिया र कार्बनडाइअक्साइडसँगै ठूलो मात्रामा बिजुली आवश्यक पर्छ । कार्बन क्याप्चर समेत भनिने यो प्रविधिमा सिमेन्ट कारखानाहरूबाट उत्सर्जन हुने कार्बनडाइअक्साइड र प्रकृतिमै उपलब्ध ग्यासहरूलाई प्रयोग गर्न सकिन्छ । ग्रिन हाइड्रोजन प्रविधिमा आधारित कारखानाको लागत घटाउन सरकारले विद्युत् महसुलमा छुट दिनुपर्ने अध्ययन समितिका विज्ञ सदस्यसमेत रहेका काठमाडौं विश्वविद्यालय सहप्राध्यापक विराजसिंह थापाले बताए । यो प्रविधिको रासायनिक मल कारखाना खोल्न मुख्य चाहिने भनेको बिजुली हो । सरकारले कारखाना बनाउँदा औद्योगिक उपभोक्तामा लाग्ने विद्युत् महसुल दर नभई कृषि उपभोक्तामा लाग्ने महसुल कायम गर्नुपर्छ, उनले भने ।अध्ययन समितिले कारखानाको लगानीको ढाँचाबारे पनि सुझाव दिएको छ । कुनै सहयोगी विदेशी सरकारबाट वित्तीय र प्राविधिक सहयोग खोज्ने, नेपालको संघ सरकारले विद्युत् महसुल छुटलगायत नीतिगत तथा कानुनी व्यवस्थामा सहजीकरण गर्ने र प्रदेश सरकारले कार्बन क्याप्चर, जग्गा उपलब्ध गराउने जस्ता काम गरेर समन्वय गर्न सक्छन्, थापाले भने, पाइलट प्रोजेक्टका रूपमा कुनै एक प्रदेशमा २ लाख उत्पादन क्षमताको कारखाना बनाउने र बिस्तारै सबै प्रदेशमा यस्तै प्रकृतिको एउटाएउटा कारखाना बनाउन सकिन्छ । नेपालमा हाइड्रोजनको प्रयोगसम्बन्धी कानुनी व्यवस्थासमेत नभएकाले सरकारले कानुन निर्माणका लागि पहल गर्नुपर्ने सुझाव पनि समितिले दिएको छ ।यसअघि लगानी बोर्डको कार्यालयले गरेको अध्ययनबाट भने नेपालमा रासायनिक मल कारखाना खोल्न प्राकृतिक ग्यासमा आधारित प्रविधि बढी उपयुक्त रहेको देखिएको थियो । लगानी बोर्डले तयार पारेको नेपालमा रासायनिक मल कारखाना स्थापना गर्ने प्रविधिको तुलनात्मक अध्ययनसम्बन्धी प्रतिवेदन ले बिजुलीबाट चल्ने वाटर इलेक्ट्रोसिस र कार्बन क्याप्चर प्रविधि विश्वभर नै अध्ययन अनुसन्धानको प्रारम्भिक चरणमा रहेकाले त्यस्तो प्रविधिमा आधारित कारखाना खोल्न नेपालले पनि हतार गर्न नहुने सुझाएको थियो । अहिलेकै विद्युत् महसुल दर कायम हुने अवस्थामा समेत यो प्रविधि लागतका हिसाबले पनि अनुपयुक्त हुने लगानी बोर्डको सुझाव थियो । अहिले बिजुली महसुल ८ रुपैयाँ १६ पैसा प्रतिकिलोवाट घण्टालाई हेर्ने हो भने यो प्रविधि सुहाउँदो छैन । तर त्यसलाई घटाएर ३ रुपैयाँ प्रतिकिलोवाट घण्टा बनाउने हो भने मात्रै कारखाना खोल्नु वित्तीय रूपमा सही हुनेछ, लगानी बोर्डको अध्ययन प्रतिवेदनमा भनिएको छ । त्यसैगरी यस्तो कारखाना खोल्न दैनिक साढे ४ सय मेगावाट (१० हजार ८ सय मेगावाट घण्टा) बिजुली उपलब्ध हुनुपर्ने पनि लगानी बोर्डको प्रतिवेदनमा उल्लेख छ ।"
दाबी भुक्तानी नदिँदा बिमाप्रति विश्वास गुम्न थाल्यो,"दाबीमध्ये ३७ हजार १ जनाको ६ अर्ब १६ करोड ६२ लाख रुपैयाँ भुक्तानी हुन सकेको छैन, प्रतिवेदनमा भनिएको छ, कोरोना बिमा मापदण्डको व्यवस्थाअनुसार उक्त रकम नेपाल सरकारलाई दायित्व पर्ने अवस्था सिर्जना भएको छ ।यसरी लामो समयसम्म बिमा रकम भुक्तानी नहुँदा सर्वसाधारणमा बिमा व्यवसायप्रतिको विश्वासमा नै कमी आउने थालेको प्रतिवेदनले औंल्याएको छ । अतः अन्तर्राष्ट्रिय अभ्यासका आधारमा समेत बिमा मापदण्ड व्यावहारिक बनाई त्यसको पालना गर्नुपर्ने देखिन्छ, महालेखाले भनेको छ । प्रतिवेदनले करिब ६ अर्ब १६ करोड रुपैयाँ बराबरको बिमा भुक्तानी बाँकी रहेको जनाए पनि बिमा समितिले कम्पनीहरूले १० अर्ब ५२ करोड ३२ लाख ९० हजार रुपैयाँ भुक्तानी गर्न बाँकी रहेको बताउने गरेका छन् । संख्याका आधारमा हेर्दा करिब १ लाख ११ हजार ९ सय बिमितले भुक्तानी नपाएको समितिको दाबी छ । भुक्तानी गर्न बाँकी रहेकोमध्ये सरकारको दायित्वअन्तर्गत भने करिब साढे ११ अर्ब रुपैयाँ छ । कोरोना बिमामा बिमितलाई भुक्तानी दिन उच्च अदालत तुलसीपुर, विराटनगरले पनि परमादेश जारी गरेका छन् । कोरोना बिमाबापतको रकम दिन विपक्षी बिमा कम्पनीका नाममा ती अदालतले परमादेश जारी गरेका हुन् । लामो समयसम्म कोरोना बिमाको भुक्तानी नपाएपछि विराटनगर, सुर्खेत, नेपालगन्जलगायत जिल्लामा बिमितले दाबी भुक्तानीको आदेश माग गर्दै रिट दर्ता गराएका छन् । तीमध्ये विराटनगर र नेपालगन्जमा परेको रिटको फैसला भएको हो । बाँकी जिल्लामा परेका रिट पनि फैसलाको प्रक्रियामा रहेको बताइएको छ । अदालतले बिमा भुक्तानी दिन आदेश गरे पनि तत्काल बिमितले रकम पाउने सम्भावना भने छैन । कम्पनीहरू उच्च आदेशको पुनरावेदनका लागि निर्जीवन बिमा कम्पनीको छाता संगठन बिमक संघ सर्वोच्च अदालत जाने तयारीमा छ । कोरोना बिमा मापदण्डअनुसार सरकारले तिर्नुपर्ने रकम अर्थ मन्त्रालयले पछिल्लो एक वर्षदेखि रोकिदिँदा बिमितले भुक्तानी नपाएका हुन् । यसमा अर्थ मन्त्रालयले अनेक कारण देखाउँदै आएको गुनासो बिमा कम्पनीहरूको छ । ०७७ चैतदेखि कम्पनीहरूले भुक्तानी ठप्प पारेका छन् ।"
बुटवलबेलहिया खण्डको म्याद थपिँदै,"(लुम्बिनी)  निर्माण पूरा नभएपछि रूपन्देहीको बुटवलबेलहिया ६ लेन व्यापारिक मार्गको फेरि म्याद थप्ने तयारी भएको छ । निर्माण थालेको ६ वर्ष पूरा हुँदासमेत यो खण्ड अधुरै छ । यस खण्डअन्तर्गत बुटवलको राजमार्ग चौराहादेखि सिद्धार्थनगरको डन्डासम्म सडक निर्माण भइसकेको छ । बुटवलको मुख्य सहरी क्षेत्र राजमार्ग चौराहादेखि गोलपार्क तथा भैरहवाको डन्डादेखि बेलहिया नाकासम्म सडक अलपत्र छ । निर्माण पूरा भएर सञ्चालनमा आएको सडक मर्मत चलिरहेको छ । सहरी क्षेत्रकै बाँकी भाग कहिले पूरा हुने हो, ठेगान छैन । बुटवलको मुख्य सहरी क्षेत्रको सडक जीर्ण छ । उक्त सडक खण्डमा धूलो, पानी र हिलोले सास्ती भइरहेको छ । सडकका कारण दुर्घटना हुने गरेका छन् । धूलोका कारण बिरामी पर्ने समस्या बढेको सडक छेउका घर तथा व्यवसायीको गुनासो छ । पसलमा बिक्री गर्न राखेका सामानको व्यापार हुन छाडेको व्यवसायी बताउँछन् । वर्षौंदेखि सडकको नाजुक अवस्थाले वाक्क तुल्याएको स्थानीयको भनाइ छ । सडक निर्माण गर्न नेता, ठेकेदार र सरकारले गम्भीर चासो नदिएको बुटवलका स्थानीय रोमन न्यौपानेले बताए । मिलनचोकस्थित सडक छेउमै खाजा पसल सञ्चालन गरिरहेका उनले ग्राहक आउनै छाडेको गुनासो गरे । खाजा खान आउनै दुःख मान्छन्, उनले भने, धूलो उड्ने, साधन चलाउनै मुस्किल हुने समस्या सुनाउँछन् । सडककै कारण आधा व्यापार खस्केको उनको दाबी छ । ०७३ सालमा शिलान्यास भएको बुटवलबेलहिया व्यापारिक सडक योजनाअन्तर्गतको सडक निर्माण कार्य कहिले सकिन्छ, अन्योल छ । ०७३ चैत १२ मा बुटवल चौराहादेखि गोलपार्कसम्मको साढे ३ किमि खण्ड ३० महिनामा पूरा गर्ने गरी सम्झौता भएको थियो । ठेक्का पाएको द कञ्चनजंगा बिरुवा जेभीले सडकको शून्य प्रतिशत काम गर्न नसकेपछि ठेकेदार नै प्रहरीको निगरानीमा थिए । ०७३ मै ठेक्का सम्झौता भएको सडक निर्माणमा स्थानीयको अवरोधले केही समय काम रोकिएको थियो । अदालती प्रक्रिया पूरा भएपछि मात्र सडक निर्माण गर्न पाउने गरी पुनः काम सुरु भयो । तर काम हुन सकेको छैन । ०७५ वैशाख १२ मा अदालतको आदेशले सडक निर्माणको बाटो खुलेपछि ०७७ जेठमा पूरा गर्ने गरी पहिलोपटक म्याद थपिएको थियो । यस अवधिमा पनि काम पूरा नभएपछि निर्माण कम्पनीको निवेदनअनुसार ०७७ पुस १० मा मन्त्रिपरिषद् बैठकले ०७९ असार मसान्तसम्मका लागि म्याद थपेको थियो । साढे तीन किमि सडक विस्तारको कामका लागि सुरुमा ४७ करोड २७ लाख रुपैयाँमा सम्झौता भएको थियो । निर्धारित समयमा निर्माण नसकिएपछि लागत बढेर ५३ करोड ९८ लाख रुपैयाँ कायम गर्ने सम्झौता भएको थियो । ठेकेदार कम्पनीले अहिलेसम्म १३ करोड ६४ लाख ५७ हजार रुपैयाँ भुक्तानी लगिसकेको बुटवलबेलहिया व्यापारिक मार्ग विस्तार आयोजनाका सूचना अधिकारी इन्जिनियर सविता ज्ञवालीले जानकारी दिइन् । ठेकेदारले आफूले काम गरेबापतको भुक्तानी मात्रै लगेको उनको भनाइ छ । सार्वजनिक खरिद ऐनको बाह्रौं संशोधनपछि सोही व्यवस्थाअनुसार ठेकेदारलाई अझै एक वर्ष म्याद थप्न सकिने भएको छ । यही आधारमा टेकेर म्याद थप गर्न सकिने उनको भनाइ छ । निवेदन आएको ३० दिनभित्र म्याद थप भइसक्नुपर्ने उनले जनाइन् । वर्षा सुरु हुनुअघि नै ठूला खाल्डा पुर्ने र दोहोरो यातायात सञ्चालन गर्न सकिने गरी ग्राभेल र ग्रिडिङ गर्ने प्रतिबद्धता निर्माण कम्पनीले जनाएको र काम गरेको उनले बताइन् । हामीले पनि धेरै पटक निर्माण कम्पनीलाई ताकेता गरेका छौं, नागरिककै अगाडि उभ्याएर समेत प्रतिबद्धता गर्न लगाएका हौं, उनले भनिन्, वर्षा अवधिभरि खाल्डा पुर्नेलगायत गर्न सक्ने काम गरेर वर्षा सिद्धिनासाथ कालोपत्र गर्ने बताएका छन् । प्रतिबद्धता अनुसारको काम भने ढिला नै भएको उनको भनाइ छ । संशोधनपछि म्याद थप भए पनि म्याद थप भएको मितिबाट पहिलो ३० प्रतिशत प्रगति देखाउन मिति समायोजन हुने ज्ञवालीले जनाइन् । दोस्रो पटक ७० प्रतिशत प्रगति देखाउन समायोजन हुने उनले बताइन् । दुवैमा प्रगति देखाउन नसके ००२ प्रतिशतका दरले जरिवाना लाग्ने उनको भनाइ छ ।"
छिटो काम सक्न दबाब,"बुटवलबेलहिया सडक निर्माणमा ढिलासुस्ती भएको भन्दै जनप्रतिनिधि डेलिगेसनमा गएका छन् । बुटवल उपमहानगपालिकाका प्रमुख खेलराज पाण्डेय, उपप्रमुख सावित्रादेवी अर्यालसहितको टोली मंगलबार बुटवलबेलहिया सडक विस्तार आयोजना, डिभिजन सडक कार्यालय, बुटवलमा डेलिगेसन गएको हो । बुटवल उपमहानगरले गत जेठ १० मा कार्यालय प्रमुखहरूसँगको बैठकमा बुटवलको सडक विस्तारका क्रममा देखिएका समस्या समाधान गर्ने सहमति भए पनि प्रभावकारी काम नभएको भन्दै नगर प्रमुखको नेतृत्वमा जनप्रतिनिधिको टोली कार्यालयमा डेलिगेसन गएको हो । बुटवलको चौराहादेखि चिडियाखोलासम्मको सडक निर्माणमा लापरबाही गर्ने व्यवसायीलाई कारबाही गर्न र ठेक्काको म्याद थप नगर्न नगर प्रमुख पाण्डेयले आग्रह गरे । काममा आलटाल गर्ने र गुणस्तरीय काम नगर्ने निर्माण कम्पनीको म्याद थप नगर्न सचेत गरायौं, उनले भने, बुटवलको बाटो बनाउन उपमहानगरपालिकाको के सहयोग चाहिन्छ, त्यो दिन हामी तयार छौं भनिरहेकै छौं । जे जसरी हुन्छ, निर्माणको काम छिट्टै सम्पन्न गर्नुपर्छ । निर्माण कम्पनीको दैनिक कार्यप्रगतिको अपडेट लिइरहेको र आवश्यकताअनुसार कारबाही अघि बढाउने आयोजनाकी निमित्त कार्यालय प्रमुख सविता ज्ञवालीले बताइन् ।"
सवारी करमा दुई सय प्रतिशतसम्म जरिवाना,"(पोखरा)  मोटरसाइकलको वार्षिक कर बुझाउन आइतबार यातायात व्यवस्था कार्यालय सवारी, कास्कीमा पुगेका पोखरा९ नयाँबजारका रमेश केसीलाई कर्मचारीले दुई सय प्रतिशत जरिवाना तोकेर स्लिप थमाए । अघिल्लो आर्थिक वर्षभित्र कर नबुझाएकाले दुई सय प्रतिशत जरिवाना गरिएको कर्मचारीले बताए । उनलाई चित्त नबुझेपछि उनी कर नतिरीकनै फर्किए । उनले पछिल्लोपल्ट ०७८ असार १४ मा मोटरसाइकलको कर बुझाएका थिए । त्यति बेला १ सय ६३ सीसीको मोटरसाइकलको वार्षिक कर ४ हजार ५ सय रुपैयाँ थियो । केसीले ०७९ असार १० भित्रै कर बुझाएको भए जरिवाना तिर्नु पर्दैनथ्यो । तर कर्मचारीले आर्थिक वर्ष कटेर आएकाले दुई सय प्रतिशत जरिवाना लाग्ने बताए । अघिल्लो वर्षको ४ हजार ५ सयको दोब्बर अर्थात् २ सय प्रतिशत करबापत ९ हजार रुपैयाँ, यो वर्षको बढेको कर ६ हजार ५ सय र नवीकरणबापत ३ सय रुपैयाँसहित २० हजार ३ सय रुपैयाँ उनले बुझाउनुपर्ने भयो । यति धेरै जरिवाना कसरी लगाइयो भनेर कार्यालयमा सोधपुछ गरें, उनले भने, चित्तबुझ्दो जवाफ नपाएपछि नतिरी फर्किएँ । अरूले धमाधम तिरिरहेकै थिए । गत शुक्रबार कर बुझाउन कार्यालय पुगेका पोखरा१७ विरौटाका श्याम थापाको होसहवासै उड्यो । कर निर्धारण गरिएको स्लिपमा उनले कल्पनै नगरेको रकम तोकिएको थियो । उनले पछिल्लोपल्ट ०७६ चैत १६ मा मोटरसाइकलको कर बुझाएका थिए । उनले तीन वर्षको कर बुझाउनुपर्ने भयो । एक सय ६० सीसीको मोटरसाइकलको वार्षिक कर आर्थिक वर्ष ०७७७८ मा ४ हजार २ सय, ०७८०७९ मा ४ हजार ५ सय रुपैयाँ थियो । दुई वर्षको ८ हजार ७ सय रुपैयाँको दोब्बर १७ हजार ४ सय रुपैयाँ तोकियो । यस वर्षको ६ हजार ५ सय रुपैयाँ बुझाउनुपर्यो । नवीकरण शुल्क र नामसारीबापत थप २ हजार ४ सय रुपैयाँ तोकियो । उनले सबै गरी ३५ हजार रुपैयाँ बुझाउनुपर्ने भयो । मोटरसाइकल बेच्न खोजेको कर तिर्दै पैसा सकिने भयो, उनले भने, यो जरिवानामा केही गडबड छ भन्ने भएपछि पैसा बुझाइसकेको छैन । अरू सिधासाधाले तिरेकै छन् । सवारी करबापतको शुल्क नै चर्को वृद्धि भएको अवस्थामा दोब्बर जरिवानामा पर्दा सर्वसाधारण मर्कामा परेको उनको भनाइ छ । आर्थिक वर्ष ०७८७९ को गण्डकी प्रदेशको आर्थिक ऐनमा सवारी करको जरिवाना सम्बन्धमा म्याद सकिएको पहिलो महिनामा ५ प्रतिशत, दोस्रो महिनामा १० प्रतिशत, तेस्रो महिनामा २० प्रतिशत, आर्थिक वर्षका असार मसान्तसम्म २० प्रतिशत र एक आर्थिक वर्ष कटेपछि ३२ प्रतिशत जरिवाना गर्ने व्यवस्था थियो । तर चालु आर्थिक वर्षको आर्थिक ऐनमा जरिवानासम्बन्धी महल नै हट्यो । तर प्रदेश सवारी तथा यातायात व्यवस्था ऐन, ०७६ मा भने सवारी कर तिर्ने म्याद आर्थिक वर्ष कटेमा दोब्बर जरिवाना लगाउने व्यवस्था छ । उक्त व्यवस्थाबमोजिम नै यातायात व्यवस्था कार्यालय सवारी, कास्कीले दुई सय प्रतिशत जरिवाना तोकेको हो । कानुनमै त्रुटि हुँदा २ सय प्रतिशतसम्म जरिवाना लिनुपरेको कार्यालयका प्रमुख डिल्लीराम रिजालले स्विकारे । आर्थिक ऐनमा जरिवानासम्बन्धी महल नै हटेपछि कुनै न कुनै कानुनमा टेकेर जरिवाना लगाउनुपर्यो, उनले भने, यातायात व्यवस्था ऐनमा टेकेर जरिवाना लगाउँदा सेवाग्राही मर्कामा परेका छन् । व्यावहारिक छैन भन्ने लागेको छ । प्रदेश सरकारले उक्त जरिवानासम्बन्धी व्यवस्था परिमार्जन गर्न लागेको उनले जानकारी दिए ।"
यामाहाको सहुलियत दरको नयाँ ईएमआई अफर,"काठमाडौं (कास) नेपालका लागि यामाहा मोटरसाइकलको आधिकारिक विक्रेता यामाहा नेपालले बहुसुविधासहितको नयाँ ईएमआई अफर ल्याएको छ । सेवाग्राहीलाई सहुलियतपूर्ण ईएमआईमा यामाहाको कुनै पनि मोटरसाइकल वा स्कुटर उपलब्ध गराउने उद्देश्यसाथ गत शुक्रबारबाट फाइनान्सिङ योजना सञ्चालनमा ल्याइएको कम्पनीले जनाएको छ । यस योजनाअन्तर्गत यामाहाको कुनै पनि मोटरसाइकल वा स्कुटर लिन चाहने सेवाग्राहीले अब ४० प्रतिशत रकम मात्रै अग्रिम भुक्तानी गरी बाँकी रकममा १८ महिने, २४ महिने र ३० महिने अवधिसम्मको फाइनान्सिङ लाभ लिन सक्नेछन् । यामाहाको मोटरसाइकल वा स्कुटर खरिद गर्दा ग्राहकहरूले विभिन्न प्राइस रेन्ज अन्तर्गत अफर प्राप्त गर्न सक्नेछन् । ३ लाख २३ हजार ९ सय पर्ने एफजेड १६ एफआईको खरिदमा ४० प्रतिशत अग्रिम भुक्तानी गर्दा १८ महिने, २४ महिने र ३० महिने योजना गरी प्रतिमहिना क्रमशः ११ हजार ३ सय १६ रुपैयाँ, ८ हजार ७ सय ८९ रुपैयाँ र ७ हजार ३ सय ४७ रुपैयाँ ईएमआई भुक्तानी गर्नुपर्नेछ ।"
एनटीसीबाट एसईईको नतिजा,"काठमाडौं (कास) एसईई परीक्षाको नतिजा थाहा पाउन नेपाल टेलिकमले विभिन्न माध्यमको व्यवस्था गरेको छ । एसएमएस, कल तथा वेबसाइटमार्फत एसईईको नतिजा प्राप्त गर्न सकिने टेलिकमको भनाइ छ । नेपाल टेलिकमको ल्यान्डलाइन फोन, मोबाइल र सीडीएमएबाट १६०० डायल गरी प्राप्त निर्देशनको पालना गरी नतिजा थाहा पाउन सकिने बताइएको छ । कम्पनीले उपलब्ध गराउने नतिजा जानकारीका लागि मात्र रहेको र प्रामाणिक विवरण (रेकर्ड) सम्बन्धित परीक्षा नियन्त्रण कार्यालयको अभिलेखमा हुने भनिएको छ । परीक्षा नियन्त्रण कार्यालयले सार्वजनिक गरेपछि नतिजा हेर्न सकिनेछ ।"
डिसहोमको आई टीभी,"काठमाडौं (कास) पछिल्लो समय प्रविधिमा आएको परिवर्तन र ग्राहकको चाहनालाई दृष्टिगत गरी डिस मिडिया नेटवर्कले आईपी टीभीको सेवा शुभारम्भ गरेको छ । डिसहोम आई टीभीका नाममा सेवा सुरु भएको र ग्राहकले गुणस्तरीय र उत्कृष्ट सेवा पाउने कम्पनीको दाबी छ । पे टीभीमा स्पोर्ट्स टीभी, रमाइलो टीभी, गुञ्जन, सिने हिट्स, जुनियर टीभी र नेपाली भाषामा लोकप्रिय कोरियन सिरिज जस्ता डिसहोमका विशेष च्यानललगायत २०० भन्दा बढी टीभी च्यानल आदिको सुविधा रहेको कम्पनीले जनाएको छ ।"
सिद्घार्थका ग्राहकलाई नोभा अस्पतालमा छुट,"काठमाडौं (कास) काठमाडौं (कास) सिद्धार्थ बैंक र धनगढीस्थित नोभा अस्पताल प्रालिबीच बैंकका ग्राहकलाई अस्पतालका विभिन्न सेवामा छुट प्रदान गर्नेसम्बन्धी सम्झौता भएको छ । सिद्धार्थ बैंकका तर्फबाट सुदूरपश्चिम प्रदेश प्रमुख पवनचन्द्र अधिकारी तथा नोभा अस्पतालका तर्फबाट प्रशासन अधिकारी श्रीमती सुमन भट्ट पनेरुले सम्झौतापत्रमा हस्ताक्षर गरे । सम्झौताअनुसार बैंकका ग्राहकले नोभा अस्पतालमा सिद्घार्थ बैंकको डेविट, क्रेडिट तथा प्रिपेड कार्ड, मोबाइल बैंकिङ, इन्टरनेट बैंकिङमार्फत भुक्तानी गर्दा विभिन्न स्वास्थ्य सेवामा २० प्रतिशतसम्म छुट पाउनेछन् ।"
एसबीआईका ग्राहकलाई बाराहीमा छुट,"काठमाडौं (कास) नेपाल एसबीआई बैंक र होटल बाराही हस्पिटालिटी एन्ड लिजरबीच छुटसम्बन्धी सम्झौता भएको छ । बैंकका सम्पूर्ण भिसा डेविट कार्डवाहक ग्राहकलाई लक्ष्य गरी होटल बाराही, बाराही जंगल लज तथा सारङ्कोटको माउन्टेन लजमा कार्ड प्रयोगबापत विभिन्न सेवामा छुट दिने सम्झौता भएको छ । बैंकका नायब प्रमुख कार्यकारी अधिकृत तथा प्रमुख वित्तीय अधिकृत मोहम्मद रिजवान आलम तथा होटल बाराही हस्पिटालिटी एन्ड लिजरका रेजिडेन्ट म्यानेजर राजकुमार केसीले सम्झौतामा हस्ताक्षर गरे ।"
टोखामा टीभीएस टू ह्विलरको शोरुम,"काठमाडौं (कास) नेपालमा टीभीएस टू ह्विलरको एक मात्र वितरक जगदम्बा मोटर्सले काठमाडौंको टोखा३, स्थुलीमा पूर्ण सुविधासहितको नयाँ शोरुम टोखामी अटो हब सञ्चालनमा ल्याएको छ । टीभीएस मोटरसाइकल तथा स्कुटरको बिक्री, सेवा र स्पेयर पार्ट्स सहज रूपमा उपलब्ध गराउने उद्देश्यका साथ टोखामा नयाँ शोरुम सुरु गरिएको टीभीएसले जनाएको छ । टीभीएसका ग्राहकलाई अझ प्रभावकारी सेवा प्रदान गर्न हामी सधैं प्रयासरत छौं, जगदम्बा मोटर्सका उपाध्यक्ष दीपक रौनियारले भने, निरन्तर रूपमा ग्राहकको सुविधा र गुणस्तरीय सेवामा ध्यान दिइरहेका छौं ।"
'चीनले चाहे रोकिन्छ युद्ध,"(काठमाडौं)  रुस र युक्रेनबीच पाँच महिनायता जारी युद्धका कारण ठूलो मानवीय र भौतिक क्षति भइसकेको छ । तर तत्काल युद्ध रोकिने कुनै संकेत छैन । काठमाडौंमा सोमबार आयोजित युक्रेनमाथि रुसको आक्रमण र दक्षिण एसियामा प्रभाव विषयक कार्यक्रममा जर्मनीबाट आएका थिंकट्यांकका पदाधिकारी एन्ड्रियास क्लिनले भने, युक्रेनमाथि रुसी आक्रमणलाई युरोपको समस्या मात्र नभन्नु होला । यो संसारको समस्या हो । कोरोना र त्यसपछि युक्रेनरुस युद्धका कारण दक्षिण एसियाली मुलुकमा आर्थिक संकट उत्पन्न भइसकेको छ । भूराजनीतिका जानकार निश्चलनाथ पाण्डेले कोरोनाका कारण दक्षिण एसियाको पर्यटन व्यवसायमा संकट आएको बताए । उदाहरणका लागि श्रीलंकामा महमारी फैलिनुअघि बम विस्फोट भयो । त्यसपछि दुई वर्ष कोरोनाका कारण पर्यटन व्यवसाय ठप्प भयो । त्यसपछि युक्रेन र रुसबीच युद्ध सुरु भयो । श्रीलंकामा सबैभन्दा बढी पर्यटक रुस र युक्रेनबाट आउने रहेछन्, जसले गर्दा थप समस्या पर्यो, पाण्डेले भने । श्रीलंका अहिले जुन अवस्थामा छ, त्यो हुनुमा अहिलेको रुसयुक्रेन युद्धलाई कारक मान्न सकिने उनको भनाइ छ । सन् २०२२ को फेब्रुअरी २४ मा रुसले युक्रेनमाथि आक्रमण गरेको थियो । युक्रेनले उत्तर एट्लान्टिक सन्धि संगठन (नाटो) को सदस्य बन्ने तयारी गरेपछि रुसले आक्रमण सुरु गरेको हो । तर त्यो आक्रमण अन्त्य हुने कुनै टुंगो छैन । भूराजनीतिक तथा सुरक्षा विज्ञहरूले अब यो युद्ध रोक्न चीनको भूमिका महत्त्वपूर्ण हुने बताएका छन् । पश्चिमा मुलुकले रुसलाई निरन्तर दबाब दिइरहे पनि चीन र भारतको समर्थनका कारण रुस टसमस भएको छैन । रुसले युक्रेनमाथि गरेको आक्रमणलाई युरोपको समस्याका रूपमा मात्र हेर्न नहुने जर्मनीका भूराजनीतिक जानकार तथा कोनराड एडेनुअर फाउन्डेसन (कास) का पोलिटिकल डायलग एसिया निर्देशक एन्ड्रियास क्लिन बताउँछन् । नेपालले रुसयुक्रेन संकटका विषयमा राष्ट्रसंघको आपत्कालीन बैठकमा रुसविरुद्ध मतदान गरेको थियो । भारत र चीन भने तटस्थ बसेका थिए । सुरक्षा मामिला जानकार चिरनजंग थापा नेपालका दुई छिमेकी भारत र चीन रुससँग सुरक्षा सामग्री र इन्धनमा भर परेका कारण पनि रुसविरुद्ध जान नसक्ने मान्छन् । भारतले आफ्नो ७० प्रतिशत सुरक्षा सामग्री रुसबाट ल्याउने रहेछ, उनले भने । रुसबाट चीनले पनि सैन्य सामग्री खरिद गर्छ । अर्का भूराजनीतिक जानकार तथा पूर्वउपरथी बिनोज बस्न्यात राष्ट्रसंघको मतदान प्रक्रियामा दुई फरक दृश्य देखिएको मान्छन् । ठूला मुलुकले आफ्नो चासो र साना मुलुकले सिद्धान्तका आधारमा भोट गरे, उनले भने । फ्रान्सका लागि नेपालका पूर्वराजदूत मोहनकृष्ण श्रेष्ठ यसरी नै ठूला मुलुकले भाषा र संस्कृतिका आधारमा अर्को मुलुकलाई अतिक्रमण गर्ने हो भने नेपालजस्तो मुलुक पनि भविष्यमा संकटमा पर्ने बताए । सन् २००८ मा रुसले जर्जियामा युद्ध लडेको, त्यसपछि क्रिमियालाई गाभेको, ताजकिस्तानको संकटमा साथ दिएको जस्ता विभिन्न घटनाबाट रुस आक्रामक बन्दै आइरहेको विषयमा ईयूले मूल्यांकन नगरेको बस्न्यातको बुझाइ छ । जर्मन भूराजनीतिक जानकार क्लिन स्वयं पनि यो युद्धलाई लिएर जर्मनी तयार नभएको ठान्छन् । जर्मनीमा इन्धन र ग्यास रुसबाट आउँछ, जसले गर्दा हाम्रोमा भइरहेको बहसबारे पुटिनले राम्ररी थाहा पाउँछन् । अहिले जर्मनीले त्यो गरिरहेको छ । जुन पुटिन चाहन्छन् ।फ्रान्सका लागि नेपालका पूर्वराजदूत श्रेष्ठले ईयूमा जर्मनीलाई आर्थिक र फ्रान्सलाई कूटनीतिक शक्तिका रूपमा टिप्पणी गर्ने गरेको उल्लेख गरे । त्यो अहिले युक्रेन संकटमा आएर मिलेको जस्तो पनि देखिन्छ । फ्रान्सका राष्ट्रपतिले युक्रेनको भ्रमण गरिसकेका छन् तर जर्मनी अझै किभ गएको छैन, उनले भने । रुसी आक्रमणका कारण गएको तीन दशकमा पहिलोपटक जर्मनीको कूटनीति र सुरक्षा मामिलामा समस्या परेको क्लिनले बताए । संयुक्त राष्ट्रसंघीय स्थायी नियोगका पूर्वप्रमुख शम्भुराम सिम्खडा युद्ध जति लम्बियो, युरोप त्यत्ति नै संकटमा पर्ने ठान्छन् । पूर्वसहायक रथी धर्म बानियाँले युक्रेन संकटले राष्ट्रसंघको भूमिकालाई कमजोर पारेको दाबी गरे । पछिल्ला घटनाक्रम हेर्दा राष्ट्रसंघ आफैं पश्चिमा र रुसबीचको भूराजनीतिक द्वन्द्वमा फसेको देखिने कपितयको भनाइ छ । युद्ध रोक्नका लागि अब चीनको भूमिका महत्त्वपूर्ण रहने भूराजनीतिक जानकारहरू बताउँछन् । भूराजनीतिक जानकार बानियाँले युद्ध अन्त्य गर्ने एउटा मात्रै बाटो सी फ्याक्टर भएको बताए । त्यो भनेको चीन हो, उनले भने, चिनियाँ राष्ट्रपति सी चिनफिङले खेल्ने भूमिकाले नै यो प्रस्ट हुन्छ । कमजोर रुस चीनतिर ढल्केको र रुसलाई चीनको सहयोग चाहिएको उनको दाबी छ । बानियाँ यसरी नै युद्ध भइरहे चीनले अघि बढाएको बेल्ट एन्ड रोड इनिसिएटिभ (बीआरआई) लाई पनि असर पुग्ने ठान्छन् । तर चीनले पछि ताइवान र साउथ र इस्ट चाइना समुद्रमा आफ्नो पकड बनाउन सहयोग चाहिने भएकाले पनि रुसलाई समर्थन गरिरहेको छ, उनले भने ।"
सीपीईसीप्रति भारतको आपत्ति,"(नयाँदिल्ली)  भारतले चीन र पाकिस्तानबीचको आर्थिक करिडोरमाथि भइरहेको काममाथि कडा शब्दमा आपत्ति जनाएको छ । चीनपाकिस्तान आर्थिक करिडोर (सीपीईसी) लाई भारतले अवैध र नाजायज भन्दै त्यसलाई स्विकार्न नसकिने जनाएको छ । विदेश मन्त्रालयल मंगलबार विज्ञप्ति जारी गर्दै भारतको भूमि हुँदै कुनै पनि तेस्रो मुलुकले गर्ने कार्य अस्वीकार हुने भनेको छ । सन् २०१३ मा चीन र पाकिस्तानले संयुक्त रूपमा उक्त परियोजनाको प्रारम्भ गरेको हो । परियोजनाको ठूलो हिस्सा पाकिस्तान नियन्त्रित कश्मीर क्षेत्र हुँदै जान्छ । पाकिस्तानको नियन्त्रणमा रहेको कश्मीरलाई भारतले आफ्नो भूमि दाबी गर्दै आएको छ । भारत तथाकथित सीपीईसी परियोजनाको दुढताका साथ लगातार विरोध गर्दै आएको छ । भारतीय क्षेत्र जसमाथि पाकिस्तानले अवैध रूपमा कब्जा गरेको छ । त्यस क्षेत्रमा गरिने यस प्रकारका कार्य स्वाभाविक रूपले अवैध, नाजायज र अस्वीकार्य हो, मन्त्रालयका प्रवक्ता अरिन्दम बाग्चीद्वारा जारी विज्ञप्तिमा उल्लेख छ । भारतले त्यस्ता गतिविधि गर्नेमाथि उस्तै कदम चाल्ने चेतावानी पनि दिएको छ । गत शुक्रबार सीपीईसीको भएको डिजिटल बैठकमा चीन र पाकिस्तानबीचको आर्थिक करिडोरमा सहभागी हुन चाहने अन्य देशलाई पनि जोड्न सकिने र त्यसका लागि खुला आमन्त्रण गरिएपछि भारतले पुनः एकपटक परियोजनाप्रति रूखो व्यवहार देखाएको हो । उक्त आर्थिक करिडोर पाकिस्तानको ग्वादर बन्दरगाहलाई चीनको सिनझियाङ क्षेत्रस्थित कासगरलाई जोड्ने परियोजना हो । यो चीनको महत्त्वाकांक्षी परियोजना बीआरआईअन्तर्गतको हिस्सा हो । बाग्चीद्वारा जारी विज्ञप्तिमा तथाकथित सीपीईसी परियोजनामा जोडिन तेस्रो देशलाई पनि प्रोत्साहन गर्ने रिपोर्ट आफूहरूले थाहा पाएको समेत दाबी गरेका छन् । भारतीय भूमिमा हुने कुनै पनि कारबाही सिधा भारतको सम्प्रभुता र क्षेत्रीय अखण्डताको उल्लंघन भएको उनले बताए । सीपीईसी परियोजना पाकिस्तान नियन्त्रित कश्मीर भएर जाने भएका कारण भारतले लगातार विरोध गर्दै आएको छ । परियोजनाबाट चीन र पाकिस्तानले ऊर्जा, परिवहन र अद्योगिकलगायतका गतिविधि गर्ने तयारीमा छन् । करिडोरमा चीनले अफगानिस्तानलाई पनि जोड्ने तयारी गरिरहेको छ । सन् २०१३ बाट सुरु भएको परियोजनाको प्रारम्भिक लागत ४७ अर्ब डलर बताइएको थियो । सन् २०२० मा परियोजनाको लागत ६२ अर्ब डलर पुर्याइएको हो । वर्षौंदेखि विवादित रहेको पाकिस्तान नियन्त्रित कश्मीर र अक्साई चीनको क्षेत्र हुँदै जाने सीपीईसी चीनको सहयोगमा थालिएको महत्त्वाकांक्षी परियोजना हो । परियोजनाअन्तर्गत मुख्य रूपमा राजमार्गलगायतका भौतिक पूर्वाधार निर्माण गरिन्छ ।"
"युरोपमा गर्मी, २ हजारले ज्यान गुमाए","पेरिस (कास) स्पेन र पोर्चुगलमा तातो हावाको लहरका कारण मृत्यु हुनेको संख्या २ हजार नाघेको छ । पोर्चुगलका अधिकारीले गर्मीका कारण कम्तीमा १ हजार ५ सय जनाको मृत्यु भएको पुष्टि गरेका छन् । स्पेनका प्रधानमन्त्री पेद्रो सान्चेजले गर्मीबाट स्पेनमा ज्यान गुमाउनेको संख्या ५ सय १० नाघेको बताए । बेलायतमा ताल तथा जलाशयमा डुबेर ४ जनाले ज्यान गुमाएका छन् । गर्मीका कारण प्रभावितको तथ्यांक संकलन गरिरहेको कार्लोस संस्थाले थप मानिसहरूको ज्यान गएको हुन सक्ने जनाएको छ । प्रतिकूल मौसमका कारण मृतक तथा प्रभावितहरूको विवरण संकलनमा कठिनाइ भइरहेको संस्थाले जनाएको छ ।उच्च गर्मीका कारण हिटस्ट्रोक र हाइपरथर्मिया लगायत गर्मीसम्बन्धी गम्भीर समस्याका कारण शरीरको तापक्रम असामान्य रूपमा बढेको र मानिसहरूले अकाल ज्यान गुमाएका स्वास्थ्यकर्मीले जनाएका छन् । युरोपेली स्वास्थ्य सेवा विभागले चर्को गर्मी र तातो लहरका कारण खासगरी शिशु, बालबालिका र वृद्धवृद्धा जोखिममा परेको जनाएको छ ।पछिल्लो केही सातायता दक्षिण युरोपेली देशमा गर्मीका कारण जनजीवन अस्तव्यस्त बनेको छ । उत्तरी इटालीका नदीहरू पूर्ण रूपमा सुकेका छन् भने कृषि बाली नष्ट भएका छन् । स्पेनको जंगलमा फैलिएको डढेलोले अनियन्त्रित बन्दै गएको छ । फ्रान्समा करिब १५ हजार मानिस आफ्नो थलोबाट विस्थापित हुन बाध्य भएका छन् । फ्रान्समा गत साताको तापक्रम हालसम्मकै उच्च भएको थियो । नात सहरमा ४२ डिग्री र दक्षिणपश्चिमको बेसकासोंमा ४२६ डिग्री सेल्सियस रेकर्ड भएको अधिकारीहरूले जनाएका थिए । बेलायतमा इतिहासकै उच्च तापक्रम पुगेसँगै गर्मी पनि उत्तरतर्फ सरेको छ । गत मंगलबार लन्डनको तापक्रम ४०२ डिग्री सेल्सियस रेकर्ड गरिएको थियो । लन्डनमा मंगलबार भएको आगलागीले ४१ घर ध्वस्त भएका छन् । नेदरल्यान्ड्सको दक्षिण पश्चिममा गत सोमबार ३५४ डिग्री सेल्सियस तापक्रम मापन गरिएको थियो । युरोपेली संघ (ईयू) अन्तर्गतका २२ राष्ट्रहरू आगलागीबाट प्रभावित भएका छन् । ती देशमा ५ लाख ५ सय ५६ हेक्टर वनक्षेत्र जलेको छ । यसैबीच, फ्रान्स सरकारले ऊर्जा प्रयोग घटाउन एयर कन्डिसन लगाएका सबै वातानुकूलित पसलमा ढोका बन्द गर्न र रातभर उज्यालो दिने विज्ञापनहरू बन्द गर्न निर्देशन दिएको छ । ऊर्जामन्त्री एग्नेस प्यानियर रुनाचरले वातानुकूलित चलिरहेका बेला ढोका खोल्दा २० प्रतिशत बढी ऊर्जा खपत हुने भएकाले यस्तो नियम ल्याइएको बताए ।"
श्रीलंकाली अग्रता फराकिलो,"गेल (एएफपी) कप्तान दिमुथ करुणारत्नेले ढाडको समस्या झेल्दै ब्याटिङ गरेपछि श्रीलंकाले पाकिस्तानविरुद्धको दोस्रो टेस्टको तेस्रो दिन आफ्नो अग्रता तीन सय रन माथि पुर्याएको छ ।पाकिस्तानी बलरले नियमित अन्तरमा विकेट लिएपछि श्रीलंकाले दिनको खेल सकिँदा ३ सय २३ रनको अग्रता लिएको छ । खराब प्रकाशका कारण चाँडै दिनको खेल टुंगिँदा घरेलु टिम ५ विकेट गुमाएर १ सय ७६ रनको स्थितिमा रहेको छ । स्थिति सुध्रिने आसले साढे एक घण्टासम्म खेल रोकिएर राखिएको थियो, तर खराब प्रकाशको स्थिति कायम रह्यो । श्रीलंकाका लागि बायाँहाते ब्याटर करुणारत्ने २७ रनमा खेलिरहेका छन् भने उनलाई अर्का नटआउट ब्याटर धनन्जय डी सिल्भाले ३० रन बनाएर साथ दिइरहेका छन् । उनीहरूले ५९ रनको नटआउट साझेदारी गरिसके । श्रीलंका एक समय ५ विकेट गुमाएर १ सय १७ रनको कमजोर स्थितिमा थियो, तर त्यहींबाट करुणारत्ने र डी सिल्भाले निर्णायक साबित हुनसक्ने साझेदारी सुरु गरे । दिनको सुरुमा पाकिस्तानले एन्जेलो म्याथ्युजको विकेट लिएर व्यक्तिगत सय टेस्ट खेलिरहेका पूर्वकप्तानलाई ३५ रनमै सीमित गरे । उनले दिनेश चन्डिमलसँग मिलेर स्थिति सम्हाल्ने प्रयास गरेका थिए । अफ स्पिनर आगा सलमानले म्याथ्युजलाई आउट पारे । यो सलमानको डेब्यु टेस्ट विकेट रह्यो । लयमा रहेका चन्डिमलले २१ रनमात्र बनाउन सके । उनी नसिम शाहको सिकार रहे । उनले नै निरोसन डिकवेललाई पनि आउट पारे । दिनको खेलपछि स्पिनर रमेश मेन्डिसले भने, सुरुआती दिनभन्दा पिचको स्थिति सुस्त हुन थालेको छ । उनको ५ विकेट प्रदर्शनको मदतले यसअघि श्रीलंकाले पाकिस्तानलाई पहिलो इनिङ्समा २ सय ३१ रनमा रोकेको थियो । उनले थपे, भोलि हामीले सक्दो समय लिएर ब्याटिङ गर्नुपर्ने हुन्छ । हामीले सक्दो रन बटुल्नुपर्छ, किनभने पिचले अझै पनि ब्याटरलाई मदत गरिरहेको छ । उनले श्रीलंकाको उद्देश्य आफू चार सय रनभन्दा बढीले अगाडि रहने रहेको सुनाए । उनले कप्तान र प्रशिक्षक क्रिस सिल्भरउडले उपयुक्त समयमा इनिङ्स समाप्तिको घोषणा हुने विश्वास पोखे । टेस्ट इतिहासमा पाकिस्तानले चौथो इनिङ्समा पछ्याएको अहिलेसम्मकै सबैभन्दा ठूलो स्कोर ३ सय ७७ रन रहेको छ । यो उपलब्धि पाकिस्तानले सन् २०१५ मा श्रीलंकाविरुद्ध नै प्राप्त गरेको थियो । पाकिस्तान विजयी रहेको शृंखलाको पहिलो टेस्टमा पनि उसले गेलमै ३ सय ४२ रन पछ्याएको थियो । यसै जितपछि दुई टेस्टको शृंखलामा पाकिस्तान १० ले अगाडि छ । नसिमले पाकिस्तानको स्थितिबारे विश्लेषण गर्दै भने, हाम्रो उद्देश्य श्रीलंकाको दोस्रो इनिङ्स सकेसम्म चाँडै टुंग्याउनु हुनेछ ।"
चेस ओलम्पियाड टोलीको बिदाइ,"काठमाडौं (कास) भारतको चेन्नईमा जुलाई २८ देखि अगस्ट ९ सम्म हुने ४४ औं चेस ओलम्पियाडमा भाग लिने नेपाली खेलाडीलाई मंगलबार संस्कृति, पर्यटन तथा नागरीक उड्डयनमन्त्री एवं नेपाल ओलम्पिक कमिटीका अध्यक्ष जीवनराम श्रेष्ठले बिदाइ गरेका छन् ।मन्त्री श्रेष्ठले नेपाली चेस टोलीलाई उच्च मनोबलका साथ प्रदर्शन गर्न शुभकामना दिए । सन् २००४ मा स्पेनमा भएको ३६ औं चेस ओलम्पियाडबाट नेपालले लगातार सहभागिता जनाउँदै आएको छ । यसपालि वर्तमान राष्ट्रिय च्याम्पियन पुरुषोत्तम चौलागाईं, फिडे मास्टरद्वय रुपेश जैसवाल र क्षितिज भण्डारी एवं क्यान्डिडेट मास्टरद्वय विवेक थिङ र मिलन लामाले प्रतिस्पर्धा गर्नेछन् । राष्ट्रिय इन्स्ट्रक्टर धनबहादुर बोगटीले टिम कप्तानको भूमिका निर्वाह गर्नेछन् । महिला खेलाडीले भने सन् २०१४ मा नर्वेमा सम्पन्न ४१ औं चेस ओलम्पियाडबाट भाग लिन थालेको हो । यसपालि राष्ट्रिय च्याम्पियन फिडेमास्टर सुजना लोहनी, कृतिसरा अधिकारी, अनिशा न्यौपाने, विनिता कपाली र शान्ति धिमालले प्रतिस्पर्धा गर्नेछन् । महिला टिम कप्तानको जिम्मेवारी पूर्व राष्ट्रिय च्याम्पियन क्यान्डिडेट मास्टर भूपेन्द्र निरौलाले गर्नेछन् । टिम म्यानेजरमा संघका महासचिव धरमबहादुर लामा छन् ।संघका सचिवद्वय अन्तर्राष्ट्रिय आबिटर उमेश केसी र फिडे आर्बिटर मोनालिशा खम्बु ४४ औं चेस ओलम्पियाडमा आर्बिटरको रूपमा सहभागी हुँदैछन् । जुलाई ३१ देखि अगस्ट ९ सम्म हुने अन्तर्राष्ट्रिय बुद्धिचाल महासंघ (फिडे) को ९३ औं फिडे कंग्रेसमा नवनिर्वाचित नेपाल बुद्धिचाल संघका अध्यक्ष विदुरप्रसाद गौतमले प्रतिनिधित्व गर्नेछन् । कंग्रेसअन्तर्गत हुने विभिन्न बैठकमा भाग लिन संघका वरिष्ठ उपाध्यक्ष राजेन्द्रप्रसाद रिजाल, उपाध्यक्ष नारायणदास गमाल र कोषाध्यक्ष ज्ञानेन्द्र महर्जनसमेत गरी १९ सदस्यीय टोली बुधबार चेन्नईतर्फ लाग्नेछ ।"
युनाइटेडको प्रशिक्षणस्थलमा रोनाल्डो,"लन्डन (एएफपी) पोर्चुगिज स्टार क्रिस्टियानो रोनाल्डो मंगलबार म्यानचेस्टर युनाइटेडको प्रशिक्षणस्थल आएका छन् । उनले युनाइटेडका नयाँ व्यवस्थापक इरिक टेन हगसँग आफ्नो भविष्यबारे छलफल गर्नेछन् । रोनाल्डो गत वर्ष पुनः युनाइटेड आएका थिए ।युनाइटेडको थाइल्यान्ड र अस्ट्रेलिया भ्रमण व्यक्तिगत कारण गुमाएका ३७ वर्षे रोनाल्डो ओल्ड ट्राफोर्ड छाड्न चाहन्छन् । युनाइटेडको क्यारिङटन प्रशिक्षणस्थलमा उनी आफ्ना एजेन्ट जर्ज मेन्डेजसँगै आएका छन् । युनाइटेडका पूर्वव्यवस्थापक सर एलेक्स फर्गुसन पनि प्रशिक्षणस्थलमा आएको देखिएको थियो । फर्गुसनले रोनाल्डोलाई युनाइटेड ल्याएका थिए । सन् २००८ मा रियल म्याड्रिड गएका रोनाल्डो युभेन्ट्स हुँदै युनाइटेड आएका थिए । युनाइटेड व्यवस्थापक टेन हगले गत महिना रोनाल्डोलाई बिक्रीमा नराखिएको जनाएका थिए । हामी सिजनका लागि क्रिस्टियानो रोनाल्डोले योजनामा राखेका छौं, त्यसका लागि उनीसँग म काम गर्न पर्खिरहेको छु, टेन हगले भने, मैले उनका बारेमा सुनेको छु । तर म के भन्न चाहन्छु भने क्रिस्टियानो बिक्रीका लागि होइनन् । उनी हाम्रो योजनामा छन् र हामी आपसमा मिलेर सफलता हात पार्न चाहन्छौं । गत वर्ष रोनाल्डोले युनाइटेडबाट सर्वाधिक २४ गोल गरेका थिए । तर युनाइटेडको यो यात्रा निकै निराशाजनक थियो । गत सिजनमा प्रिमियर लिगमा छैटौं स्थानमा खस्केका कारण युनाइटेडले यसपालि च्याम्पियन्स लिग खेल्न पाउने छैन । युनाइटेडले अगस्ट ७ मा ब्राइटनसँग खेलेर प्रिमियर लिगको नयाँ सिजन सुरु गर्दै छ । तर त्यसअघि टोलीले यसै साता नर्वेमा एट्लेटिको म्याड्रिडविरुद्ध र ओल्ड ट्राफोर्डमा रायो भालेकानोविरुद्ध तयारी खेल खेल्दै छ ।"
दोस्रो जिततर्फ नेपालको नजर,"(काठमाडौं)  माल्दिभ्सलाई चार गोलले हराएर सानदार सुरुआत लिएको नेपालले यू२० साफ च्याम्पियनसिप फुटबलमा बुधबार आफ्नो दोस्रो खेलमा श्रीलंकाको सामना गर्दै छ । यसमा जित निकाल्न सके नेपालको फाइनल यात्राको सम्भावना बलियो हुनेछ । प्रतियोगिताको दोस्रो दिन पहिलो खेलमा बंगलादेशले आयोजक भारतको सामना गर्नेछ । त्यसपछि भारतको भुवनेश्वरस्थित कालिंगा स्टेडियममा साँझ नेपाली समयअनुसार सवा ७ बजे हुने खेलमा नेपालले श्रीलंकाको सामना गर्नेछ । नेपाल ३ अंकसहित गोल अन्तरका कारण तालिकाको शीर्षस्थानमा छ । त्यसपछि बंगलादेश रहेको छ । बंगलादेशको पनि समान ३ अंक छ । बंगलादेशले आफ्नो पहिलो खेलमा श्रीलंकालाई हराएको थियो । कुल ५ टिमसम्मिलित प्रतियोगिताको राउन्ड रोबिन चरणका खेलपछि शीर्ष दुई टिमले सिधै फाइनलको यात्रा गर्नेछन् । नेपाली टिम भने माल्दिभ्सविरुद्धको उत्कृष्ट जितका कारण उत्साही छ र टिमको नजर दोस्रो जिततर्फ छ । आफ्नो दोस्रो खेलअघि नेपाली टिमले मंगलबार हल्का अभ्याससत्र राखेको छ । टिमका प्रशिक्षक मेघराज केसीले आफ्नो टिम उपाधि जित्नका लागि भारत आएको दाबी गरे । उनले भनेका छन्, माल्दिभ्सविरुद्ध प्राप्त जितपछि हामी सबै उत्साही छौं । यो उत्साहले हाम्रा खेलाडीलाई अझ राम्रो खेल्न प्रेरित गर्नेछ । दोस्रो खेलमा पनि हाम्रो लक्ष्य जित नै हुनेछ ।"

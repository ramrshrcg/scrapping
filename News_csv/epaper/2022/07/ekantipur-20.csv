शीर्षक,विवरण
गंगालालमा रोकियो मुटु शल्यक्रिया,"निजीमा उपचार गराउन सक्ने हैसियत छैन, उनकी दिदी हेमकला कुमालले भनिन्, जस्तोसुकै समस्या आए पनि पर्खनुबाहेक अरू उपाय छैन । उनलाई खुट्टा र हात सुन्निने समस्या छ । मुटुरोग विशेषज्ञ डा प्रेम वैद्यले मुटुको धमनी ब्लक भएमा हृदयाघातको जोखिम रहने बताए । भल्भ साँघुरो हुँदा वा अन्य रोग भएका बिरामीको पनि समयमै शल्यक्रिया नहुँदा मृत्युसमेत हुन सक्छ, उनले भने, अक्सिजन कमी हुनेजस्ता समस्या भएका बिरामीले बढी सास्ती भोग्ने गरेका छन् । शल्यक्रिया सेवा रोकिएको गुनासो आएपछि काठमाडौंका प्रदेशसभा सदस्य नरोत्तम वैद्य यसबारे बुझ्न अस्पताल नै पुगेका थिए । सामान अभावको कारण देखाएर अपरेसन रोक्न मिल्दैन, उनले भने, यसमा कसको कमजोरी भएको हो छानबिन गरी दोषीमाथि कारबाही गरियोस् । केही गरी बिरामी तलमाथि भएमा कसले जिम्मेवारी लिन्छ ?"
३६ प्रतिशत विकास बजेट असारमै बग्यो,"भौतिक मन्त्रालयले निर्माण व्यवसायीको निर्माण होलिडे, कर्मचारीको सरुवा, समयमै विभागीयमन्त्री नपाउनुलगायत कारणले खर्च कम भएको जनाएको छ । भौतिकपछि विकास निर्माणको काम बढी गर्ने सहरी विकास मन्त्रालयले भने गत आर्थिक वर्षको कुल खर्चमध्ये ३७१५ प्रतिशत खर्च असारमा सकेको पाइएको छ । मन्त्रालयले गत आर्थिक वर्षमा २० अर्ब ३१ करोड १५ लाख खर्च गरेकामा ७ अर्ब ५४ करोड ५० लाख रुपैयाँ असारमा सकिएको हो । खानेपानी, भूमि व्यवस्था सहकारी तथा गरिबी निवारण, वन तथा वातावरण, स्वास्थ्य, संस्कृति पर्यटन तथा नागरिक उड्डयन र युवा तथा खेलकुद मन्त्रालयले पनि असारमा मात्रै ४० प्रतिशतभन्दा बढी खर्च गरेका छन् । आर्थिक वर्ष ०७७७८ मा पनि २ खर्ब २८ अर्ब ३० करोड खर्च भएकामा असारको मात्र खर्च ८५ अर्ब २१ करोड १२ लाख रुपैयाँ थियो । असारको यो खर्च ३७३२ प्रतिशत हो । पूर्वअर्थ सचिव शिशिरकुमार ढुंगानाका अनुसार पहिल्यै भएको कामको बिल समयमा तयार नहुने र सम्बन्धित निकायबाट कामको प्राविधिक परीक्षण समयमै नगरिँदा बिल भुक्तानीको प्रक्रिया अल्झिने हुनाले धेरै भुक्तानी असारमा हुन्छ । चैतमै गरेको कामको प्राविधिक परीक्षण नगर्ने, भुक्तानीका लागि सिफारिस नगरिदिने, निर्माण व्यवसायीले ढिला बिल पेस गर्नेलगायत कारणले भुक्तानी असारमा हुन्छ । त्यसैले असारमा खर्च धेरै देखिएको हो, उनले भने, मेरो पालामा असारमा ह्वात्तै बढ्ने खर्च प्रणालीलाई सुधार गर्न निकै प्रयास गरेको थिएँ । रकमान्तरको भुक्तानी पनि अन्तिम समयमा हुने भएकाले असारमा बढी खर्च देखिने गरेको पूर्वअर्थ सचिव ढुंगानाको भनाइ छ । बजेट कार्यक्रम बनाउने बेला हामी कहीं न कहीं चुक्यौं, महालेखाको प्रतिवेदनमा रकमान्तर बढ्यो भनिएको छ, उनले भने, सही रूपमा कार्यक्रम तर्जुमा हुन नसक्दा रकमान्तर बढ्यो, एक ठाउँमा बजेट विनियोजन गर्यौं । त्यसलाई अर्को ठाउँमा राख्यौं, रकमान्तरको भुक्तानी पनि अन्तिम समयमा हुने भयो । खर्च गर्नुपर्ने ठाउँमा पर्याप्त रकम नराखिँदा पनि समस्या भएको पूर्वअर्थ सचिव ढुंगाना बताउँछन् । जहाँ खर्च हुँदैनथ्यो, त्यहाँ बढी पैसा राखियो, जसले गर्दा अन्तिम अवस्थामा चाप परेर रकमान्तरको माध्यमबाट खर्च गर्नुपर्ने भयो, उनले भने, जुन खर्च असारमा देखियो । निर्माण व्यवसायीको प्रवृत्ति पनि समय हुन्जेल काम नगरेर अन्तिम समयमा हतार गर्दा गुणस्तरमा प्रश्न खडा हुने गरेको ढुंगानाको भनाइ छ । समयमा काम नगरी अन्तिममा हतार गर्दा गुणस्तरमा सम्झौता गर्नुपर्ने हुन्छ, उनले भने । पूर्वसचिव ढुंगानाका अनुसार गत आर्थिक वर्षको चैतसम्म बजेट खर्च ३० प्रतिशतसम्म पनि खर्च थिएन, अन्तिम समयमा ५७ प्रतिशतसम्म पुग्यो । बजेट विनियोजन प्रणालीमा सुधार गर्नु अत्यावश्यक भइसकेको पनि उनको भनाइ छ । मन्त्रालयका मन्त्री र सचिव बजेट पुगेन, सिलिङ घट्यो भनिरहेका हुन्छन् । ती मन्त्री र सचिवलाई वित्तीय जिम्मेवारी लिन लगाउने र बजेट खर्च गर्न नसके कारबाही हुने व्यवस्था गर्नॅपर्छ, उनले भने । पूर्वभौतिक पूर्वाधार तथा यातायातमन्त्री वसन्तकुमार नेम्वाङ पनि निर्माण व्यवसायीले अन्तिम समय असारमा हतारिएर काम गर्ने प्रवृत्ति कायमै रहँदा बढी खर्च असारमा देखिएको बताउँछन् । निर्माण व्यवसायीले लो बिडिङमा ठेक्का लिएर त्यसको पेस्की रकम अन्यत्र लगानी गर्छन् । काम गर्ने क्षमता हुँदैन, कामदार पर्याप्त हुँदैनन्, सुरुमा काम गर्दैनन्, उनले भने, जब जेठअसार लाग्छ, तब भुक्तानी नपाइएला भन्दै हतारहतारमा काम गर्छन् । यस्तो समस्या प्रदेश र स्थानीय तहमा अझै बढी रहेको उनको भनाइ छ । यसलाई सुधार गर्न समय तालिकाअनुसार काम गर्नुपर्छ, यति समयभित्र काम गर्नैपर्छ भनेर ठेक्का गर्ने निकायले कडाइ गर्नुपर्छ, उनले भने, पहिलो त्रैमासिकमा ठेक्का लगाउनुपर्छ, कात्तिक, मंसिर र पुसमा काम गर्नैपर्छ भनेर खरिद नियमावलीमार्फत नियन्त्रण गरिनुपर्छ ।"
स्याउ टिप्न सिमलातिर लर्को,"मालिकले स्याउ टिप्न आउन भन्दै फोन गरेका छन्, सार्कीले भनिन्, दुईतीन महिना स्याउ टिपेर दसैंका लागि घर फर्किन्छौं । उनका अनुसार सिमलामा स्याउ टिप्न सुरु भइसकेकाले नेपालीहरू भरिन थालेका छन् । मालिक मात्र होइन उनीसँगै काम गर्ने अन्यले पनि चाँड काममा आउन भनेका छन् । ११ कक्षामा पढ्ने गोदावरीकी निशा विक पनि सार्कीसँगै सिमलातर्फ लागेकी छन् । उनी दुईतीन महिना भए पनि स्याउ टिप्ने रोजगारीका लागि जान लागेकी हुन् । स्कुल बिदा भयो, घरमा रोपाइँ पनि सकियो, विकले भनिन्, दुई महिना स्याउ टिप्ने काम गरेर फर्कन्छु । उनी घर र पढाइ खर्च जुटाउन कामको खोजीमा जान लागेकी हुन् । असार दोस्रो सातादेखि उनको विद्यालयमा बिदा भएको हो । त्यसपछि रोपाइँमा जुटिन् । रोपाइँको पनि काम सकिएपछि काम खोज्न हिँडेकी हुन् । स्याउ टिपेको दैनिक साढे ४ सयदेखि ५ सय र बोकेको दूरीका आधारमा प्रतिक्रेट ५ देखि १० रुपैयाँसम्म पाइन्छ । एक दिनमा दुईअढाई सय क्रेट स्याउ टिप्न सकिने उनीहरू बताउँछन् । महिनामा १०१५ हजार भारु जोगिन्छ, ओलीले भने, कोही दसैंमा फर्कन्छन्, कोही तिहारसम्मै काम गर्छन् । खेतीपातीको काम सकिएपछि यतिबेला नाकामा स्याउ टिप्न सिमला जानेको लर्को छ । बिहानदेखि साँझ अबेरसम्म युवायुवतीदेखि वृद्धवृद्धासमेत कामको खोजीमा दौडिरहेका देखिन्छ । सुदूरपश्चिम र कर्णाली प्रदेशका कामदारका लागि सिमला पुरानै रोजगार गन्तव्य हो । कोरोना कहरका बेलासमेत स्याउ बगानका मालिकहरू सीमासम्मै पुगेर कामदार लगेका थिए । अहिले पनि स्याउ टिप्ने समय हुनेबित्तिकै बगानका मालिकहरूले फोन गरेर बोलाउने गरेका छन् । वर्षौंदेखि बगानमा काम गर्दै आएका कामदारहरूलाई फोन गरेरै बोलाउने गरेका हुन् । दसैंतिहारका लागि घर फर्केकाहरू गहुँ छरेर पनि सिमलातिरै फर्किन्छन् । त्यतिबेला घाँस काट्ने काम पाइन्छ । कतिपय विकास निर्माणका काममा ज्याला मजदुरी गर्छन् । घाँस काट्ने र विकास निर्माणको काममा ज्याला मजदुरी गर्नेहरूले पनि दैनिक चारपाँच सय पाउँछन् ।"
प्रजननको याम,"कपिलवस्तुको मायादेवी४ तुल्सीडिहवामा सारसका बथान ।यहाँ मंगलबार एकै ठाउँमा २ सय ५ वटा सारस देखिएका छन् । सारसले यतिबेला जोडी बन्ने र गुँड लगाउने बेला हो । कपिलवस्तुको तिलौरा, गोबरी, रामापुर, निग्लिहवा र श्रीनगरमा पनि सारस समूहमा देखिएका छन् । एउटै साझेदारसँग जीवन बिताउन परिचित यी चराले रूख होइन खेतमा गुँड लगाउँछन् । ओथारो बसेको बढीमा ३४३५ दिनमा अन्डाबाट निस्कने चल्लाहरू ८५ दिनदेखि सय दिनमा उड्न सक्ने हुन्छन् । तस्बिर ः मनोज पौडेलकान्तिपुर"
अहिलेसम्म कुनकुन देश टाट पल्टिए ?,"टाट पल्टिएर माथि उठेकाहरू इतिहासमा पहिलोपटक इसापूर्व ३७७ मा टाट पल्टिएको ग्रिस विकसित देशहरूमध्ये पहिलो नै मानिन्छ । फेरि सन् २०१५ मा पनि अन्तर्राष्ट्रिय मुद्रा कोषको १ अर्ब ७० करोड डलर तिर्न नसकी ग्रिसले हात उठाएको थियो । सन् २००१ मा युरोजोनमा संलग्न भएपछि ग्रिसको अर्थतन्त्रले समस्या भोग्न थालेको थियो । तर, युरोलाई आफ्नो मुद्रा मान्नुअघि नै ग्रिसको अधोगति सुरु भएको थियो । सन् १९८० को दशकमा ग्रिक सरकारले विस्तारित वित्तीय तथा मौद्रिक नीति आत्मसात् गरेको थियो । त्यसले अर्थतन्त्र बलियो बनाउनुको सट्टा देशको मुद्रास्फीतिको दर, वित्तीय र व्यापार घाटा बढायो भने विनिमय दरको संकट सिर्जना गर्यो । युरोजोनमा सामेल भएपछि ग्रिस सरकारले केही समय कर छलीका घटना गोप्य राखे पनि ती बिस्तारै प्रकट भए । सन् २००८ को आर्थिक संकटले ग्रिसको अर्थतन्त्रलाई धूलिसात पार्यो । नागरिकले आन्दोलन गरे । एक दशकको आर्थिक मन्दीपछि सन् २०१७ यता ग्रिस बिस्तारै माथि उठ्न थालेको छ । बेरोजगारीको दर घट्दै गएपछि सन् २०१७ मै यसले पहिलोपटक ऋणपत्र जारी गर्न सक्यो ।ग्रिस सरकारले करको मूल्य घटाउनुका साथै सेवा निवृत्तिको उमेर बढाएको छ । युरोपको सबैभन्दा ठूलो सहरी विकास योजना द हेलिनिकन प्रोजेक्ट कार्यान्वयनको चरणमा छ । घरजग्गा कारोबार, पर्यटन, नवीकरणीय ऊर्जा, कृषि, औषधि उद्योग, स्टार्टअप व्यवसाय फस्टाउने क्रममा छन् । सार्वजनिक प्रशासनको पुनःसंरचना, सरल सरकारी प्रक्रिया र लगानीकर्ताको जीवन सहज बनाउन सरकारले खेलेको भूमिकाले ग्रिसको अर्थतन्त्रलाई नयाँ युगतर्फ डोर्याइरहेको विश्लेषकहरू बताउँछन् । आर्थिक रूपमा टाट पल्टिएको अर्को देश हो, आइसल्यान्ड । सन् २००८ मा यो देश प्राविधिक रूपमा ब्यांकरप्ट भएको बीबीसीले उल्लेख गरेको छ । त्यहाँका प्रमुख तीन ठूला बैंक वैदेशिक ऋणमा डुबेका थिए । तिनले लिएको ऋण आइसल्यान्डको कुल गार्हस्थ्य उत्पादनको १० गुणा र देशको बजेटको २० गुणा बढी थियो । तसर्थ, ऋण छुट दिन सक्ने अवस्थै थिएन । आइसल्यान्डको पुँजी बजार रातारात ८० प्रतिशतले ध्वस्त भएपछि त्यहाँका प्रत्येक व्यवसाय गर्ल्यामगुर्लम्म ढलेका थिए । तीन दिनभित्रमा ९७ प्रतिशत बैंकिङ क्षेत्र डामाडोल हुनु चानचुने थिएन । यसलाई इतिहासकै ठूलो बैंकिङ पतनका रूपमा हेरिन्छ । उक्त घटनामा सरकारले बैंकका कार्यकारीलाई जेल हालेको थियो । मार्केट म्यानुपुलेसन, फ्रड, झूटा ऋण विवरणजस्ता कसुरमा २६ जनाभन्दा बढी ब्यांकर झ्यालखानामा जाकिए ।रोचक के छ भने, आर्थिक संकट झेलेको दुई वर्षभित्रमै आइसल्यान्डले आर्थिक पुनरुत्थानको बाटो समात्यो । त्यहाँका बैंकलाई सरकारीकरण गरेर स्वदेशी र विदेशी अपरेसनमा विभाजन गरियो । स्वदेशी निक्षेपको सरकारले जिम्मा लियो । एक चौथाइ जनसंख्याको ऋण मिनाहा हुने गरी कार्यक्रम ल्याइए । बजारमा प्रतिस्पर्धा पुनःस्थापना र व्यापार सन्तुलन कायम गर्न सन् २००७ देखि २००८ को अन्त्यसम्म सरकारले ६० प्रतिशतले मुद्रा अवमूल्यनको अनुमतिसमेत दियो । यसले त्यहाँको पैसा सस्तो बनायो जसले आइसल्यान्डमा पर्यटक ओइरिए । सन् २००९ देखि विदेशमा लगानी गर्न प्रतिबन्ध लगाउने (क्यापिटल कन्ट्रोल) निर्णय गरियो । आइसल्यान्डको पुनरुत्थानको कथा यसले प्राथमिकता दिएका विषय, कसलाई कसरी जोगाउने र आर्थिक भार कहाँ थुपार्ने भन्नेमा कारण महत्त्वपूर्ण छ । सरकारी नीतिले आयको पुनः वितरणलाई आर्थिक उछालअघिकै सामान्य स्तरमा पुर्याउन मद्दत गरेको थियो । विदेशी मुद्रा आर्जनको प्रमुख स्रोतका रूपमा आइसल्यान्डमा अहिले पर्यटन फस्टाएको छ । त्यसअघि माछा पालन उद्योगलाई विदेशी मुद्रा आर्जनको पहिलो स्रोत मानिन्थ्यो । त्यसमा सीमित धनाढ्य वर्गको मात्रै पहुँच थियो । पर्यटन फस्टाएपछि माछा उद्योगप्रतिको निर्भरता कम भएको छ । सन् २००१ मा पहिलोपटक टाट पल्टिएको दक्षिण अमेरिकी देश अर्जेन्टिना त्यसयता पनि आर्थिक संकटसँग जुधिरहेकै छ । सन् १९८९ मा द न्युयोर्क टाइम्समा प्रकाशित लेखअनुसार त्यो बेला अर्जेन्टिनाको वार्षिक मुद्रास्फीति दर १२ हजार प्रतिशत अनुमान गरिएको थियो । देशको उच्च मुद्रास्फीतिलाई नियन्त्रण गर्न सरकारले आफ्नो मुद्रा पेसोलाई अमेरिकी डलरसँग जोड्यो । यसले केही अपेक्षित सकारात्मक परिणाम दिएर विदेशी पुँजी आकर्षित गर्न मद्दत गरे पनि अर्जेन्टिनाको करेन्सी एप्रिसिएसन (मुद्रा अधिमूल्यन) का कारण त्यहाँको निर्यात बाँकी विश्वको तुलनामा महँगो हुन पुग्यो । अर्थात्, विदेशीले अर्जेन्टिनाका सेवा तथा वस्तु किन्न बढी पैसा तिर्नुपर्ने अवस्था आयो । यसले बेरोजगारी बढायो र कर संकलन घट्यो । अन्ततः सन् २०११ मा झन्डै १ खर्ब डलर तिर्न नसकेर अर्जेन्टिना डिफल्टको अवस्थामा पुग्यो । २०१२, २०१६, २०२० मा पनि अर्जेन्टिना टाट पल्टिएको थियो । सन् १९१८ मा पहिलोपटक टाट पल्टिएको रुस १९९८ मा पनि सोही अवस्थामा पुगेको थियो । अन्तर्राष्ट्रिय मुद्रा कोषका अनुसार सोभियत युनियनको पतनपछि रुसले सन् १९९३ मा १ खर्ब डलरको बाह्य ऋण लिएको थियो । एसियाली आर्थिक संकट र तेलको मागमा ह्रास आएपछि रुसी अर्थतन्त्र दबाबमा पर्यो । यसले गर्दा अन्तर्राष्ट्रिय दातासँग ऋण लिनुपर्ने अवस्था आयो । सन् १९९८ मा रुसी पुँजी बजारले ७५ प्रतिशत मूल्य गुमायो, मुद्रास्फीति ८० प्रतिशतले बढ्यो । लगानीकर्ताहरू बजारबाट बाहिरिए । अन्ततः देश आर्थिक रूपमा धर्मरायो । त्यसपछि पनि रुस बेलाबेला आर्थिक संकटमा पर्ने गरेकै छ । विदेशी ऋण नतिर्ने यसको पुरानो बानी पनि हो भन्ने गरिन्छ । पछिल्लो समय रुसले युक्रेनमा आक्रमण थालेपछि संयुक्त राज्य अमेरिका र युरोपले रुसको अर्थतन्त्र संकुचित गर्ने स्पष्ट उद्देश्यसाथ आर्थिक युद्धको रणनीति अवलम्बन गरिरहेका छन् । रुसको वैदेशिक मुद्रा सञ्चिति ठप्प पार्ने, अन्तर्राष्ट्रिय वित्तीय सञ्जाल स्विफ्ट पेमेन्ट प्रणालीबाट रुसी बैंकलाई हटाउने, निर्यात नियन्त्रणजस्ता आर्थिक प्रतिबन्धका रणनीतिहरू अपनाएर पश्चिमा राष्ट्रहरूले रुसी अर्थतन्त्रको जरा हल्लाउन खोजिरहेका छन् । तर, रुसले यस्ता झट्का धेरै पटक झेलिसकेको छ र आफ्नो अर्थतन्त्रले त्यस्ता पीडा सहन सक्ने तागत आफूमा रहेको पटकपटक प्रमाणित गरेको छ । तर, यो कसरी सम्भव भइरहेको छ भन्ने धेरैका लागि कौतुहलको विषय हुन सक्छ ।त्यसको सजिलो जवाफ हो, इन्धन । अर्थतन्त्र जतिसुकै डामाडोल भए पनि रुस सधैं जागिरहन सक्नुको मूल कारण कच्चा तेललाई मानिन्छ । अघिल्ला संकटहरूका बेला तेलको मूल्य घटेको थियो, जसले गर्दा रुसको अर्थतन्त्र धर्मराउन पुग्यो । त्यहाँको केन्द्रीय बैंकसँग विदेशी रकमको सञ्चिति सकियो । तर, यसपटक तेलको मूल्य अकासिएको छ । युक्रेनसँगको युद्धको पहिलो एक सय दिनमा रुसले तेल निर्यात गरेर १ खर्ब डलर राजस्व संकलन गरेको थियो । अप्रिलमा कीर्तिमानी ३८ अर्ब डलरको तेल निर्यात गरेको तथ्यांक छ । रुसी नागरिकलाई खुसी पार्न मस्कोले निवृत्तिभरण र न्यूनतम पारिश्रमिक १० प्रतिशतले वृद्धि गरेको छ ।ग्रुप सेभेन देश (क्यानडा, फ्रान्स, जर्मनी, इटाली, जापान, बेलायत र संयुक्त राज्य अमेरिका) का नेताहरूले रुसको यो यथार्थ बुझेको हुनाले यसपालि रुसी तेलमा सीमा तोकिदिने विषयमा छलफल भइरहेको छ । यसो गरिएमा पुटिनको प्रमुख आर्थिक आधार (इकोनमिक लाइफलाइन) मै धक्का पुग्ने अनुमान छ । यसका साथै ट्यारिफहरूमार्फत मुद्राको कन्भर्सनलगायत विषयमा पनि पहल गरिनुपर्ने जानकारहरू बताउँछन् ।युक्रेन, मेक्सिको, लेबनानजस्ता देश पनि चरम आर्थिक संकटबाट गुज्रिनेमध्येमा पर्छन् । सन् २०१७ र २०१८ मा ६० अर्ब डलर तिर्न नसकेर ल्याटिन अमेरिकी देश भेनेजुएला टाट पल्टिएको थियो । अहिले यो सुधारको पथमा देखिन्छ । त्यहाँका राष्ट्रपति निकोलस मुड्रोले केही अघि मात्रै देश विकासको बाटोमा अघि बढेको बताएका थिए । आर्थिक युद्ध, बहिष्कार र नाकाबन्दीको पाँच वर्षपछि भेनेजुएला आर्थिक विकासको बाटोमा फर्किएको छ, उनले भनेका थिए, सन् २०२१ मा ३३ प्रतिशतले निर्यात बढेको छ । भेनेजुएलामा पछिल्लो समय ३१ प्रतिशतले लगानी बढ्नुका साथै गैरतेल निर्यात ४९ प्रतिशतले वृद्धि भएको मुड्रोको भनाइ छ । प्रतिदिन २० लाख ब्यारेल तेल निर्यात गर्ने सरकारको लक्ष्य रहेको पनि उनले बताएका थिए । बैंकहरूले उद्यमशीलता प्रवर्द्धनका लागि कर्जा विस्तारका कार्यक्रम चलाइरहेका छन् । तेलमा धनी देश भेनेजुएलाको वर्तमान समाजवादी सरकारले नगद प्रवाह र आयात प्रतिबन्ध खुकुलो बनाउनुका साथै अनौपचारिक डलरीकरणलाई प्रोत्साहन दिएको छ । जब कुनै देश डिफल्ट वा ब्यांकरप्सीको स्थितिमा पुग्छन्, तिनले सामान्यतया अन्तर्राष्ट्रिय मुद्रा कोष गुहार्ने गरेका छन् । ऋण र पुनरुत्थानका प्याकेजका लागि सहायता माग्छन् । श्रीलंकाले पनि अप्रिल १७ मा १७ औं पटक आईएमएफ गुहारेको थियो । यसले ४ अर्ब डलरको बेलआउट प्याकेज माग गरेको छ । (एजेन्सीहरूको सहयोगमा)"
पर्दापछाडि वाम गठबन्धनको प्रयास,"(काठमाडौं)  राजधानीमा शनिबार आयोजित एक कार्यक्रममा एमाले अध्यक्ष केपी शर्मा ओली र माओवादी केन्द्रका नेता नारायणकाजी श्रेष्ठ उपस्थित हुनु संयोग मात्र थिएन । उनीहरूको त्यो सहभागिता पर्दापछाडि भइरहेको वाम गठबन्धन प्रयासको एउटा पाटो पनि थियो ।ओली र श्रेष्ठले गत जेठ २९ मा राष्ट्रियता र वाम एकताबारे बालकोटमा दुई घण्टा छलफल गरेका थिए । त्यसको एक महिनापछि नेपालचीन हिमालय मैत्री समाजले गरेको नेपालको भूराजनीतिक अवस्था, यसका चुनौती र अबको बाटो विषयक विमर्शमा उनीहरूले एकले अर्काको प्रस्तावलाई ससर्त समर्थन गरे । उनीहरू नेकपा विभाजनपछि पहिलो पटक सार्वजनिक कार्यक्रममा एकसाथ उपस्थित भएका थिए ।एमाले नेताहरूको नेतृत्वमा रहेको नेपालचीन हिमालय मैत्री समाजले ओली र श्रेष्ठलाई एउटै मञ्चमा सहभागी गराएर नयाँ बहसको सुरुवात गर्न खोजेको थियो । अध्यक्ष पुष्पकमल दाहाल दिल्ली भ्रमणमा रहेका बेला कार्यक्रममा सहभागी नेता श्रेष्ठले एमाले र माओवादी केन्द्रबीच एकता हुन नसके पनि चुनावी तालमेल हुनुपर्ने बताएका थिए । माओवादीभित्र अध्यक्ष दाहालसहितका नेता अहिलेकै गठबन्धन निरन्तरताको पक्षमा देखिएका बेला श्रेष्ठ भने खुलेर वाम गठबन्धन र एकताको पक्षमा उभिएका छन् ।देश जोगाउन वामपन्थी दलबीच एकता हुनुपर्ने र सबैले आत्मसमीक्षा गर्नुपर्ने धारणा उनको थियो । अहिले वामपन्थीहरू एकले अर्कोलाई सिध्याउने, तल पार्ने र एक अर्कोतर्फ सकिने दिशातर्फ गइरहेका छैनौं ? कसले एकअर्कोलाई सिध्याउने भनियो भने वामपन्थी कम्युनिस्ट आन्दोलन सकिन्छ । त्यो दिशातर्फ जानबाट बच्नुपर्यो, श्रेष्ठको आग्रह थियो, नेपालबाट वामपन्थी आन्दोलन सकियो भने नेपालको राष्ट्रियता कमजोर हुन्छ । देशको अस्तित्व संकटमा पर्छ । त्यसकारण देश सिध्याउने काम हामीले नगरौं । त्यसका लागि वामपन्थीहरूबीच तालमेल, मोर्चा गर्दै अन्यत्रतिर जानुपर्ने आवश्यकता छ ।श्रेष्ठले ओली प्रमुख अतिथि रहेको कार्यक्रममा नेताहरूलाई तु शेर तो, हम सवा शेर भन्ने छाडिदिनुपर्ने र घटनाक्रमको विषयवस्तुमाथि गम्भीर समीक्षा गर्नुपर्ने बताएका थिए । अहिले आत्मालोचना गर्नुपर्छ भन्ने लाग्छ भने अहिले गरौंला, कति कुरा पछि गर्दा पनि हुनेछन् । पार्टी एकता जोगाउन सकिएन भनेर म आत्मालोचना गर्न तयार छु । सबै विषयमा समीक्षा गरौंला, एकता नभए पनि त्यसले तालमेल गरेर अघि बढ्ने अवस्था हुन सक्छ, श्रेष्ठको आग्रह थियो । श्रेष्ठले एकता नभए चुनावी तालमेल गर्नुपर्ने विषय अघि सार्दा दर्शकदीर्घाले ताली बजाएर समर्थन गरेको थियो ।नेकपा भंगपछि माओवादी र एकीकृत समाजवादीलाई वामपन्थी शक्ति स्वीकार गर्न आनाकानी गरेका एमाले अध्यक्ष ओलीले पनि श्रेष्ठको प्रस्तावमा समर्थन गरे । उनले वामपन्थी दलहरूलाई एकतामा आउन आग्रह गरे । नेपालमा वामपन्थी पार्टीहरू छन् भने कांग्रेसका पछि नलाग्न, गठबन्धन छोड्न, देशघाती काम नगर्न, अनि एसपीपी नगर्न र वामपन्थी एकतामा आउन आग्रह गर्दछु, चौंरीको पुच्छरजस्तो कांग्रेसको पुच्छर भएर हिँड्ने अनि वामपन्थी पार्टी भनेर हुन्छ ? ओलीले भने, खै वामपन्थी पार्टी ? कम्युनिस्ट सरकार ढालेर कांग्रेस नेतृत्वको सरकार बनाउनुपर्छ भनेर अदालतमा धाउनेहरू वामपन्थी ? म आग्रह गर्न चाहन्छु कोही वामपन्थी हुनुहुन्छ भने आउनुस्, गल्ती भइहाल्यो छोडिदिऊँ । एमालेसँग मिलेर कांग्रेसविरोधी होइन, देशको पक्षमा, लोकतन्त्रको पक्षमा उभिएर काम गर्ने सरकार बनाऔं ।नेकपा विभाजनपछि माओवादी केन्द्र र एमाले विभाजित भएर बनेको एकीकृत समाजवादीका शीर्ष नेताप्रति चर्को आलोचना गर्दै आएका ओली गठबन्धनको विषयमा पछिल्लो समय सकारात्मक देखिएको निकट नेताको दाबी छ । पाँचदलीय गठबन्धनलाई एक्लै र सजिलैसँग परास्त गर्न सक्ने दाबी स्थानीय निर्वाचनमा असफल भएपछि ओली सबै विकल्पमा खुला भएको एमालेकै नेताहरू बताउँछन् । एमाले र माओवादीका केही नेताहरूले अनौपचारिक रूपमा वाम गठबन्धनको झिनो आशासहित वार्ता गरिरहे पनि माओवादी अध्यक्ष पुष्पकमल दाहालले भारत भ्रमणमा रहेकै बेला वर्तमान गठबन्धन कायम रहने प्रतिबद्धता जनाए । यसले तत्काल वाम गठबन्धन हुने सम्भावनालाई खण्डित गरेको छ । चुनावलक्षित राजनीतिक ध्रुवीकरण गर्ने घोषणा गरेको एमालेभित्र अन्य वामपन्थी दलसँग तालमेल, मोर्चाबन्दी र एकता गरेर अघि बढ्नुपर्ने मत बढ्दै गएको छ । अहिलेको गठबन्धन जारी रहँदा आमनिर्वाचनमा आफ्नो प्रदर्शन झनै कमजोर हुने निष्कर्षमा पुगेको एमालेले अन्य वामपन्थी शक्तिसँग सहकार्य गर्ने नीति अघि सारेको हो । अहिलेको गठबन्धन कायमै रहे संघीय र प्रदेश निर्वाचन जटिल हुने एमाले नेताहरूको बुझाइ छ ।एमालेको बुझाइ र अहिलेको गठबन्धनमा भूमिका नपाएका माओवादी नेताहरूको चासोअनुसार दुवैतर्फका नेताहरूबीच वाम गठबन्धनलाई लिएर औपचारिकअनौपचारिक संवाद भइरहेका छन् । छलफल सबै पक्षसँग हुने भइहाल्यो तर कुरा गम्भीर रूपमा अघि बढेको छैन, एमाले उपाध्यक्ष सुवास नेम्वाङले भने, यस विषयमा खासै नयाँ विषय केही छैन । ठोस प्रगति नभई कुनै विषयमा टिप्पणी पनि हुँदैन ।स्थानीय चुनाव सम्पन्न भएयता माओवादी नेता श्रेष्ठले दुई पटक एमाले अध्यक्ष ओलीसँग बालकोटमा भेट गरेका छन् । जेठ २९ मा भएको भेटमा श्रेष्ठले नयाँ शिराबाट एकताको विषयलाई अघि बढाउनुपर्ने विषयमा छलफल गरेका थिए । त्यसयता ओलीका विश्वासपात्र मानिने स्थायी कमिटी सदस्य गोकुल बाँस्कोटाले पनि माओवादीका नेताहरूसँग पटकपटक छलफल गरेका छन् । ओलीले श्रेष्ठका अलावा माओवादी नेता बर्षमान पुन, शक्ति बस्नेतसहितका नेताहरूसँग पनि छलफल गरेका थिए । एमाले उपमहासचिव प्रदीप ज्ञवाली र माओवादी नेता पुनबीच पनि छलफल भएको थियो । नेताहरूका अुनसार एमाले उपाध्यक्ष नेम्वाङ र माओवादी नेता देव गुरुङबीच छलफल भएको छ भने अर्का उपाध्यक्ष विष्णु पौडेल पनि माओवादी र एकीकृत समाजवादीका नेताहरूसँग संवादमै छन् । एमाले र माओवादी नेताहरूबीच टेलिफोनमा पनि निरन्तर कुराकानी भइरहेको छ ।कमजोर भइसकेको भनिएको माओवादीले स्थानीय तह चुनावमा प्राप्त गरेको सफलतापछि एमालेभित्र पनि गठबन्धन गरेर अघि जानुपर्ने धारणा धेरै छ । अहिले नेतृत्वले झन्डै दुई तिहाइबाट प्रतिपक्षमा आएको विषयलाई गम्भीरतासाथ लिएको छ, त्यसकारण चुनावका लागि वाम गठबन्धन बनाउने, त्यस्तो नभए पनि सबै दल एक्लाएक्लै चुनाव लड्ने परिस्थिति बनोस् भन्ने पक्षमा छ, एमालेका एक पदाधिकारी भन्छन्, यसका अलावा एमालेको जोड विभाजित भएर गएकालाई निःसर्त पार्टीमा फर्काउने पनि छ तर मुख्यतः माओवादीसँग चुनावी तालमेलको विषय प्राथमिकतामा छ । २०७४ को आमचुनावमा एमालेमाओवादी गठबन्धनले प्रतिनिधिसभा चुनावमा करिब दुई तिहाइ सिट र ७ मध्ये ६ प्रदेशमा सरकार बनाएको थियो । एमाले र माओवादीबीचको एकता अदालतको फैसलाले भंग भएपछि एमाले संघमा मात्रै नभएर प्रदेशमा पनि प्रमुख प्रतिपक्षी बन्न पुगेको थियो । वैशाख ३० मा भएको स्थानीय चुनावमा पनि एमालेले राम्रो प्रदर्शन गर्न सकेन । पछिल्लो समयमा एमालेभित्र माओवादीसँग एकताभन्दा पनि गठबन्धन गरेर चुनावमा जानुपर्ने धारणा बलियो बन्दै गएको छ । माओवादी कांग्रेससँगको गठबन्धन तोडेर आउने हो भने २०७४ मा जस्तै ४० प्रतिशत स्थान पाउँछ, त्यसका लागि एमाले तयार नै छ, छलफलमा संलग्न एमालेका एक नेताले भने, जिल्ला तहमा माओवादीका नेताहरू पनि एमालेसँगको गठबन्धनका लागि सकारात्मक नै छन्, एमाले र माओवादीको गठबन्धन नै प्राकृतिक हुने धारणा छ । केन्द्रले स्थानीय आवश्यकतानुसार गठबन्धन गर्न छाडिदियो भने धेरै जिल्लामा एमाले र माओवादीबीच तालमेलको सम्भावना हुन्छ । एमाले अध्यक्ष ओलीले त माओवादी अध्यक्ष दाहाल, एकीकृत समाजवादीका अध्यक्ष माधवकुमार नेपाल र तत्कालीन जसपा संघीय परिषद् अध्यक्ष बाबुराम भट्टराईलाई प्रधानमन्त्रीको अफर गरेका समाचार नेताहरूले नै सार्वजनिक गरेका थिए । संस्थागत रूपमा माओवादी वाम गठबन्धनको पक्षमा उभिएको छैन । माओवादीको हालै सम्पन्न केन्द्रीय समिति बैठकले कांग्रेसले स्थानीय चुनावमा धोका दिएको निष्कर्ष निकाले पनि संघीय र प्रदेश चुनावमा यही गठबन्धनलाई प्राथमिकता दिने नीति लिएको छ । एक्लै लड्ने तयारी गरे पनि माओवादीले पहिलो प्राथमिकता गठबन्धन नै भएको बताएको छ । प्रधानमन्त्री एवं कांग्रेस सभापति शेरबहादुर देउवाले कार्यसमिति बैठकबाटै आगामी चुनावमा तालमेल गरेर जाने निर्णय गराइसकेका छन् । गठबन्धन नगरी एक्लै चुनाव लड्नुपर्छ भन्ने आवाज पनि कांग्रेसभित्र मत्थर हुँदै गएको छ ।अर्कोतर्फ एकीकृत समाजवादीबाट धेरैभन्दा धेरै नेताकार्यकर्ता फर्काउने र चुनावी तालमेलचाहिँ माओवादीसँगै गर्ने प्रयत्न एमालेको छ । यसअघि पार्टीका विभिन्न विभागका प्रमुख तथा उपप्रमुखहरूको कार्यक्रमलाई सम्बोधन गर्दै एमाले अध्यक्ष ओलीले एकीकृत समाजवादीबाट ठूलो संख्यामा नेताकार्यकर्ता फर्किने बताएका थिए । स्रोतका अनुसार एमालेका केही नेता खनालसँग नियमित संवादमा छन् । अहिलेकै गठबन्धनमा कांग्रेस र माओवादी हावी हुने हो भने अरू विकल्प पनि छन् भन्ने अर्थमा झलनाथ कमरेड बोलेजस्तै लाग्छ, एकीकृत समाजवादीका एक पदाधिकारी भन्छन्, सिद्धान्ततः हामी अहिलेकै गठबन्धन निरन्तरताको पक्षमा छौं तर राजनीतिमा लाभहानि हेर्नुपर्छ ।एकीकृत समाजवादीले त संस्थागत रूपमै गठबन्धनबाट अपेक्षाकृत नतिजा नआएको निष्कर्ष निकालेको छ । अर्कोतिर एमाले, माओवादी र एकीकृत समाजवादीभित्रै वाम गठबन्धनको पक्षमा बोल्ने नेताहरूको संख्या बढ्दै छ, जसले शीर्ष नेताहरूमाथि दबाब बढाउन थालेको छ । सुरुमा एमालेका स्थायी कमिटी सदस्य घनश्याम भुसालले मात्रै वाम गठबन्धनको पक्षमा मत राखे पनि स्थानीय निर्वाचन परिणामलगत्तै उपमहासचिव पृथ्वीसुब्बा गुरुङलगायतका नेताहरूले पनि वाम गठबन्धनको आवश्यकता रहेको बताइरहेका छन् ।सार्वजनिक रूपमा अभिव्यक्ति नदिए पनि एमालेमा ठूलो पंक्ति वाम गठबन्धनतर्फ जानुपर्ने पक्षमा देखिन थालेको नेताहरू नै बताउँछन् । भुसालले त नेकपा ब्युँताउन पाँचबुँदे प्रस्ताव अघि सारेका छन् । उनले ओली र दाहालबीच भएको पाँचबुँदे गोप्य सम्झौता गलत भएको स्वीकार गर्नुपर्ने, ओलीले संसद् विघटन गलत भएको स्वीकार गर्नुपर्ने, भविष्यमा सिद्धान्त अनुकूलको कार्यक्रम र संगठनात्मक संरचना बनाउने प्रतिबद्धतासहित चुनावपछि महाधिवेशन आयोजना गर्नुपर्ने, तत्काल वाममोर्चा बनाउनेसहित संघ र प्रदेशको निर्वाचनमा जानुपर्ने र पार्टी एकताप्रति विश्वास जगाउन एक साता माफी सप्ताह सञ्चालन गर्नुपर्ने प्रस्ताव गरेका छन् ।माओवादीभित्र पनि श्रेष्ठ, पुनलगायत नेताले वर्तमान सरकारको काममाथि प्रश्न उठाउँदै वाम गठबन्धनको पक्षमा वातावरण बनाउन लागेका छन् । एमाले नेताहरूसँग उनीहरूको औपचारिकअनौपचारिक भेटवार्ताले त्यही संकेत गर्छ, माओवादीका एक नेता भन्छन् ।एकीकृत समाजवादीलाई राजनीतिक पार्टीको मान्यता दिन अस्वीकार गर्दै संसद् अवरोध गरेको एमालेले स्थानीय निर्वाचन आफ्नो विपक्षमा आएलगत्तै बिनासर्त संसद् खोलिसकेको छ । नेपालसहितका १४ सांसदमाथि कारबाही हुनुपर्ने उसको अडान थियो । एकीकृत समाजवादीकै कारण पनि स्थानीय निर्वाचनमा अनपेक्षित परिणाम हात परेको एमालेका केही नेताहरूको बुझाइ छ । यसले एमाले र एकीकृत समाजवादीबीच निकटता बनाउने काम गरेको नेताहरू बताउँछन् । यस्तै, एमसीसीपछि नेपालमा अमेरिकाको प्रभाव बढ्दै गएको भन्दै वाम गठबन्धन र एकताबारे चिनियाँ पक्षले समेत चासो देखाएको छ ।"
सिट बाँडफाँटअघि मोर्चाको तयारीमा चार दल,"(काठमाडौं)  आफूले एकल बहुमत ल्याउने गरी आगामी निर्वाचनमा गठबन्धन गर्ने कांग्रेसको निर्णयपछि सत्ता साझेदार दलहरूले सिट बाँडफाँटको कसरत थालेका छन् । सिट बाँडफाँटमा अनौपचारिक गृहकार्य सुरु गरेका कांग्रेस, माओवादी केन्द्र, एकीकृत समाजवादी, जसपा र जनमोर्चाले आआफ्नो पार्टीभित्र गठबन्धनलाई निरन्तरता दिने नीतिगत निर्णय गराएर औपचारिक रूपमै छलफल गर्ने भएका छन् ।सत्ता साझेदार दलले प्रदेश र संघीय निर्वाचनमा अहिलेकै पाँचदलीय गठबन्धन कायम राख्ने सैद्धान्तिक सहमति गरिसकेका छन् । तालमेलको प्रारम्भिक खाकाका विषयमा सुरुमा शीर्ष नेताले छलफल गर्ने, त्यसपछि सबै दलमा आन्तरिक छलफल गरी अन्तिम निष्कर्षमा पुग्ने दलहरूको तयारी छ । सत्तारूढ पाँच दलले प्रतिनिधिसभाका १६५ वटै र प्रदेशका ३३० वटै क्षेत्रमा तालमेल गर्ने योजना बनाएका छन् । कांग्रेसले संघ र सबै प्रदेशमा एकल बहुमत पुग्ने गरी सिटमा दाबी गरिरहँदा माओवादी चुनावपछि सरकार गठनमा निर्णायक शक्ति बन्ने योजनामा छ । त्यसैले सिट बाँडफाँटमा पेचिलो बन्ने देखिएको छ । गठबन्धन दलहरू स्थानीय निर्वाचनमा जस्तै २०७४ मा जितेका सिटमा आफैं लड्ने र एमालेले जितेका ठाउँमा बाँडफाँट गर्ने ढाँचामा जाने सम्भावना रहेको छ । २०७४ को प्रतिनिधिसभा निर्वाचनमा प्रत्यक्षतर्फ माओवादी केन्द्रले ३६, कांग्रेसले २३, एकीकृत समाजवादी (तत्कालीन एमालेबाट) ले १३, जसपा (तत्कालीन समाजवादी पार्टी) ले १२ र जनमोर्चाले एक सिट जितेका थिए । कांग्रेसका एक पदाधिकारीले संघमा एक सय सिटमा लड्ने गरी गठबन्धनबीच तालमेलको प्रस्ताव गर्ने बताए । हाम्रो लक्ष्य बहुमत नजिक पुग्ने हुन्छ नै । अन्तिमसम्म यसैमा कोसिस हुन्छ र अडान लिन्छौं, उनले भने, वाम गठबन्धन रोक्नैपर्ने भएकाले अन्तिममा सभापतिले स्थानीय निर्वाचनमा जस्तै लचकता देखाउन सक्नुहुन्छ । एक नेताका अनुसार कांग्रेसले प्रतिनिधिसभाको प्रत्यक्षतर्फ कम्तीमा ९५ सिटमा दाबी गरिरहे पनि गठबन्धनका अरू दल उसका लागि ८५ सिटसम्म मात्र छुट्याउनुपर्ने पक्षमा छन् । पहिले कांग्रेससँग सिट टुंगो लगाएर बाँकीमा चार दलले हैसियतअनुसार बाँडफाँट गरौं भन्ने कुरा पनि आएको छ, माओवादी केन्द्रका एक नेताले भने । उनका अनुसार चार दलले सुरुमा आफ्नो मोर्चा बनाउने र कांग्रेससँग सिट बाँडफाँटको वार्ता गर्ने वैकल्पिक योजनाका लागि तत्कालीन नेकपाकालीन सचिवालय सदस्यहरूबीच संघीय संसद् सचिवालय सिंहदरबारमा मंगलबार छलफल भएको थियो । छलफलमा अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपाल र वरिष्ठ नेता झलनाथ खनाल, एकता राष्ट्रिय अभियानका संयोजक वामदेव गौतम र माओवादीका वरिष्ठ उपाध्यक्ष नारायणकाजी श्रेष्ठ थिए । माओवादी अध्यक्ष दाहालले स्थानीय तह निर्वाचनको अनुभव लिएर कसरी जाने र विचार मिल्नेहरूको बीचमा एकताको सम्भावनाबारे छलफल भइरहेको जानकारी दिए । हामी नेकपाकालका सचिवालयका बहुमत सदस्य छौं । आज दोस्रो बैठक बस्यौं । अहिले सबै पार्टीले आफ्ना निर्णय गरेका छन् । कांग्रेस र एमालेका निर्णयबारे पनि छलफल भयो, उनले सिंहदरबारमा पत्रकारहरूसँग भने, गठबन्धनलाई कायम राखेर जानुपर्छ भन्नेमा कसैको विमति छैन । कसरी प्रभावकारी बनाउने भन्नेबारेमा चर्चा भइरहेको छ । पूर्वनेकपाका सचिवालय सदस्यले अनौपचारिक विमर्श गरेर एमालेलाई दबाबमा राख्न खोजेको पनि देखिएको छ । मंगलबार पाँच नेताबीचको छलफलअघि दाहालले जसपाबाट निस्किएका नेता बाबुराम भट्टराईसँग छुट्टै छलफल गरेका थिए । छलफलपछि दाहालले भट्टराई अहिलेकै गठबन्धनमा रहने बताएका थिए । एकीकृत समाजवादीका महासचिव बेदुराम भुसालले सबैलाई चित्तबुझ्ने र सम्मानजक हुने गरी सिट टुंगो लगाउने बताए । गठबन्धन गर्ने निर्णय भए पनि सिट बाँडफाँटबारे औपचारिक छलफल सुरु भएको छैन । सबै पार्टीका आआफ्नो धारणा र प्रस्ताव आउलान्, उनले भने, अहिले कसैको प्रस्ताव आउँदैमा यही भन्ने हुँदैन । सबैले आआफ्ना प्रस्ताव गरेपछि छलफल हुँदै जाँदा साझा टुंगोमा पुगिन्छ । माओवादीका वरिष्ठ उपाध्यक्ष श्रेष्ठले कांग्रेससँग गठबन्धन हुँदा सम्मानजनक र न्यायोचित सिट बाँडफाँट हुनुपर्ने बताए । कांग्रेसले आफ्ना निम्ति अरू पार्टीलाई प्रयोग गर्ने मात्रै सोच बनायो भने गठबन्धनले सही दिशा लिँदैन, उनले भने, तर अहिले नै गठबन्धनका बारेमा अन्यथा सोच्नुपर्ने अवस्था छैन । सिट बाँडफाँटका विषयमा कांग्रेसको नेतृत्वसँग छिट्टै छलफल हुन्छ । माओवादी केन्द्रले प्रतिनिधिसभामा कम्तीमा ५० सिट दाबी गरिरहेको छ । चार दलबीचको मोर्चा नभए माओवादी र एकीकृत समाजवादीबीच एकता गर्ने दोस्रो विकल्पमा पनि छलफल चलिरहेको छ । पहिला त त्यो एकता हुन्छ कि हुँदैन ? पार्टी एकता संयोजन समिति बनाएर जाने कि ? वा एकीकृतसँग पार्टी एकता भयो भने जसपा, मोहनविक्रमजीहरूसँग वाम समाजवादी वा अरू केही हुन सक्छ कि भन्नेबारे छलफल अघि बढेको छ, माओवादीका वरिष्ठ उपाध्यक्ष श्रेष्ठले भने, विचार, कार्यक्रमका आधारमा त्यस्तो मोर्चा बन्यो भने कांग्रेससँग त्यसका आधारमा तालमेल हुन्छ ।तर, वामपन्थी शक्तिहरूलाई एकै ठाउँ हुन नदिने कांग्रेसको मुख्य रणनीति छ । केन्द्रीय कार्यसमिति बैठकमार्फत स्थिर सरकारको वकालत गरे पनि कांग्रेसको मूल नेतृत्व वामपन्थी शक्ति नमिल्ने सर्तमा पावर सेयरिङ को विकल्प खुला राख्ने तयारीमा छ । उता एमालेसँग प्रतिशोधपूर्ण राजनीति गरिरहेका माओवादी र एकीकृत समाजवादी सत्ता राजनीतिमा आफूहरू निर्णायक शक्तिका रूपमा उभिने योजनामा लचिलो बन्ने सम्भावना पनि रहेको एक नेताले बताए ।"
२५७ म्यानपावर नवीकरण हुने,"काठमाडौं (कास) २ वर्षसम्म सय कामदार पठाउन नसक्ने २५७ वटा म्यानपावर कम्पनीको इजाजतपत्र नवीकरण हुने भएको छ । मन्त्रिपरिषद्को गत शुक्रबारको बैठकले वैदेशिक रोजगारीका नाममा भिसा किनबेच रोक्न भन्दै म्यानपावर कम्पनीको इजाजतपत्र नवीकरण गर्ने निर्णय गरेको हो । यस्तो बाध्यात्मक प्रावधानले म्यानपावरबीच अस्वस्थ प्रतिस्पर्धा भयो, श्रम, रोजगार तथा सामाजिक सुरक्षा मन्त्रालयका एक अधिकारीले भने, भिसाको किनबेच हटाउनका लागि म्यानपावरको नवीकरण गरिएको हो । ती अधिकारीका अनुसार मन्त्रालयले वैदेशिक रोजगार ऐनलाई नै संशोधन गर्ने प्रक्रिया अगाडि बढाएको छ । एकपटक अनुमति पाइसकेपछि वर्षमा यति नै कामदार पठाउनुपर्छ भनेर संख्या तोक्ने कार्य ठीक भएन । यसले अस्वाभाविक गतिविधि बढायो, उनले भने, यो प्रावधान सधैंका लागि हटाउन कानुन नै संशोधन प्रक्रियालाई अगाडि बढाइएको छ ।सरकारले २ वर्षअघि पनि लगातार २ वर्षसम्म सय कामदार पठाउन नसक्ने म्यानपावरको नवीकरण गर्ने निर्णय गरेको थियो । त्यसबेला ३८० कम्पनी खारेज हुनबाट जोगिएका थिए ।"
"गैंडा मरिरहने, विज्ञ टोली धाइरहने","(चितवन)  चितवन राष्ट्रिय निकुञ्जमा आव ०७३७४ देखि बर्सेनि उकालो लागेको गैंडा मर्ने क्रम घटेको छैन । त्यतिबेला २५ गैंडा मरेका थिए । अर्को वर्ष २६ वटा मर्दा ०७५७६ मा अहिलेसम्मकै बढी ४३ वटा मरे । त्यसयता गैंडा मर्ने क्रम केही कम हुँदै गए पनि २५ भन्दा तल झरेको छैन । गत आर्थिक वर्षमा ३७ वटा गैंडा मरेको निकुञ्जका सूचना अधिकारी गणेशप्रसाद तिवारीले बताए ।निकुञ्जका अधिकारीहरूले बूढो भएर, जुधेर र अन्य दुर्घटनामा परेर गैंडा मर्ने गरेको दाबी गर्दै आएका छन् । कुनै बेला निकै विकराल समस्या रहेको चोरीसिकारीले गैंडा मार्ने घटना अहिले नियन्त्रणमा आएको उनीहरूको भनाइ छ । यद्यपि ०७७७८ मा ३३ वटा गैंडा मर्दा ४ वटा सिकारीले नै मारेका थिए । गत आवमा पनि कम्तीमा २ वटा गैडा सिकारीले मारेको हुन सक्ने तिवारीको भनाइ छ ।निकुञ्जको दाबीअनुसार ०७३ चैत २६ पछाडि गैंडाको चोरी सिकार ०७७ भदौमा मात्रै भएको थियो । तर, शंकास्पद व्यक्तिहरू पक्राउ परेर बयान लिँदा ०७६ भदौ र ०७३ जेठमा पनि तस्करहरूले गैंडा मारेको पुष्टि भएको थियो । अहिले पनि सिकारीले गैंडा मारिरहे पनि घटना बाहिर नआएको हुनसक्ने आशंका निकुञ्जकै पूर्वअधिकारीको छ । निकुञ्जको प्रमुख संरक्षण अधिकृत रहेर गत वर्ष सरुवा भएका अणनाथ बरालले फेसबुकमा गैंडा सिकार कायम रहेको हुन सक्ने संकेत गरेका छन् । उनले लेखेका छन्, घटना लुकाउँदैमा कुनै पनि वन्यजन्तुको पोचिङ जिरो हुने र लुकाउने मान्छे कथित हिरो हुँदैन । सम्बन्धित निकायले छानबिन र कारबाही गरोस् ।सूचना अधिकारी तिवारी भने तस्करले गैंडा मारे भनेर सोच्नु नै आधारहीन भएको बताउँछन् । तर, बरालले स्टाटस लेखेलगत्तै वन मन्त्रालयले एक टोली गठन गरेको छ । टोलीमा राष्ट्रिय निकुञ्ज तथा वन्यजन्तु संरक्षण विभागका वरिष्ठ अधिकारी, गैंडा विज्ञ तथा सेना र प्रहरीको केन्द्रीय अनुसन्धान ब्युरो (सीआईबी) का प्रतिनिधि छन् । तर, वन मन्त्रालयका प्रवक्ता मेघनाथ काफ्लेले टोली बनेकोबारे आफूलाई जानकारी नभएको प्रतिक्रिया दिए । टोलीका सदस्य सचिव राष्ट्रिय निकुञ्ज विभागका इकोलोजिस्ट गणेश पन्तले पनि टोली बनेकोबारे औपचारिक जानकारी नआएको बताए । समिति बनेको हो भने त्यसले गैंडा मरेको बारेमा नै अध्ययन गर्ने होला, पन्तले भने । उनले यो वर्ष पनि गैंडा धेरै मरेको देखिएकाले प्राकृतिक कारणले मरे पनि त्यसभित्रको कारण खोजी हुनुपर्नेमा जोड दिए ।०७५७६ मा ४३ गैंडा मरेपछि वन्यजन्तु संरक्षणको क्षेत्रमा हलचल नै पैदा भएको थियो । सरकारले त्यतिबेला पनि विज्ञ टोली बनाएको थियो । ०७५ माघ र ०७६ फागुनमा रामचन्द्र कँडेलको नेतृत्वमा विज्ञ टोली बनेको थियो । कँडेल नै अहिले विभागका महानिर्देशक छन् । त्यसैगरी, ०७७ कात्तिकमा स्थानीयस्तरमा अर्को विज्ञ टोली बनेको थियो । टोलीले अध्ययनपश्चात् बासस्थल सुधार र व्यवस्थापन गर्न र मिचाहा झारलाई हटाउन सुझाव दिएको थियो । निकुञ्जको पश्चिम क्षेत्रमा धेरै गैंडा रहेको र मर्ने दर पनि त्यतै बढी देखिएकाले पूर्वी क्षेत्र या अन्य निकुञ्जमा स्थानान्तरण गर्न सिफारिस गरेको थियो । तर, बासस्थल सुधारमा पर्याप्त योजना पर्न सकेका छैनन् भने गैंडा स्थानान्तरण पनि भएको छैन । गैंडाको मृत्यु पनि थामिएको छैन ।"
छिमेकीसँग 'ट्र्याक टु कूटनीति,"(काठमाडौं)  चिनियाँ कम्युनिस्ट पार्टी (सीपीसी) का विदेश विभाग प्रमुख लिउ चियानछाओ नेपालमा राजनीतिक दलहरूसँग भेटवार्ता सकेर बेइजिङ फर्केको पर्सिपल्टै सत्तारूढ माओवादी केन्द्रका अध्यक्ष पुष्पकमल दाहाल भारतीय जनता पार्टीको निमन्त्रणमा नयाँदिल्ली उडे । सीपीसीका नेता लिउ घर फर्केलगत्तै भारतीय सत्तारूढ दलका अध्यक्ष जेपी नड्डाको निमन्त्रणमा दाहाल दक्षिण लाग्नुलाई संयोग मात्र नभएर संशयका दृष्टिले समेत हेर्ने गरिएको छ । तर यो छिमेकबाट पार्टीगत सम्बन्ध विस्तारका लागि भइरहेको पहलको निरन्तरताका रूपमा पनि देखिएको छ । कूटनीतिज्ञहरूका अनुसार नेपालका दुई छिमेकी चीन र भारत सरकारस्तरमा मात्र नभएर राजनीतिक दलहरूमार्फत ट्र्याक टु डिप्लोमेसी अपनाएर सम्बन्ध विस्तार गर्न खोजिरहेका छन् । त्यसैले नेपालमा आम निर्वाचन नजिक रहेका बेला दुई छिमेकबाट पार्टी स्तरमा भइरहेका भेट र छलफल कूटनीतिक सम्बन्ध विस्तारसँग समेत जोडिएको उनीहरूको भनाइ छ । चीनले पञ्चायतकाल र त्यसपछि २०६२६३ सम्म दरबारसँग सुमधुर सम्बन्ध राखेको थियो । उसले २०७४ सालमा नेपालका दुई ठूला कम्युनिस्ट पाटी एमाले र माओवादी केन्द्रबीच गठबन्धन गर्न र पछि पार्टी एकता गराउन सहजीकरण गर्यो । एकीकृत पार्टी नेकपासँग चीन सरकार र सीपीसीले संवाद, सम्झौता र सहकार्यसमेत गरेका थिए । राजतन्त्र अन्त्यपछि पहिलो पटक चीनले बलियो शक्तिका रूपमा नेकपालाई लियो । तर नेकपा विवाद र सर्वोच्च अदालतको फैसलाले नेकपा पूर्ववत् अवस्थामा फर्कियो अर्थात् एमाले र माओवादी ब्युँतिए । सत्ताको नेतृत्वमा कांग्रेस पुगेपछि चीनले रणनीति परिवर्तन गरेको देखिन्छ । उसले यहाँका वाम पार्टीहरू मात्र नभएर कांग्रेससँग पनि सुमधुर सम्बन्ध बनाएर बढ्न चाहिरहेको छ । सीपीसी विदेश विभाग प्रमुख लिउले नेपाल भ्रमणका क्रममा एमाले अध्यक्ष केपी शर्मा ओली, माओवादी अध्यक्ष दाहाल र एकीकृत समाजवादीका अध्यक्ष माधवकुमार नेपालसँग मात्र होइन, कांग्रेस सभापति एवं प्रधानमन्त्री शेरबहादुर देउवा र कांग्रेसका नेता एवं परराष्ट्रमन्त्री नारायण खड्कासँग पनि भेटे । रात्रिभोजमा कांग्रेस महामन्त्री गगनकुमार थापा लगायतसँग समेत संवाद गरे । लिउ कांग्रेस संस्थापक नेता बीपी कोइरालाको नामबाट स्थापित बीपी संग्रहालयमा पनि पुगेछ । उनले ओली, दाहाल र नेपालको निवासमै पुगेर पार्टीगत सम्बन्धलाई जोड दिए । मोदी दोस्रो पटक प्रधानमन्त्री भइसकेपछि नेपालका राजनीतिक दलले सत्तारूढ भाजपासँग सम्बन्ध विस्तारलाई प्राथमिकतामा राखेका छन् । भारतीय राष्ट्रिय कंग्रेससँग परम्परागत सम्बन्ध रहेको नेपाली कांग्रेसले समेत अहिले भाजपासितै सम्बन्ध विस्तार गरिरहेको छ । दोस्रो पटक पार्टी सभापति र पाँचौं पटक प्रधानमन्त्री भएपछि गत चैतमा दिल्ली उत्रिएलगत्तै देउवा भाजपा मुख्यालयमा पुगे र अध्यक्ष जेपी नड्डालाई भेटे । भाजपाले नेपालका अन्य राजनीतिक दलसँग पनि सम्बन्ध गर्न खोजिरहेको उदाहरण माओवादी अध्यक्ष दाहाललाई दिल्लीमा गरेको न्यानो स्वागत हो । माओवादी र भाजपाबीच दुई पक्षीय सम्बन्ध विस्तार भएको भने यो पहिलो पटक हो । अध्यक्ष दाहालका स्वकीय सचिव रमेश मल्लले दिल्ली भ्रमणकै दौरान १८ करोड पार्टी सदस्य रहेको दुनियाँको सबैभन्दा ठूलो पार्टी भाजपाको मुख्यालयमा सभापति जेपी नड्डाद्वारा अध्यक्ष कमरेड प्रचण्डको भव्य स्वागत गरिएको छ भन्दै फोटोसहित ट्वीट गरेका थिए । उनले केहीबेरमा पार्टीपार्टी सम्बन्धका दृष्टिले पहिलो र देशदेशबीचको सुदृढ सम्बन्ध विस्तारका लागि सहयोगी यो भ्रमण देश र पार्टीका लागि फलदायी बनेको अर्को ट्वीट गरे । भाजपाले कांग्रेस र माओवादीसँग मात्र होइन, नेपालका अन्य दलसँगको सम्बन्धलाई जोड दिन चाहेको छ । २०७८ भदौमा नेपाल भ्रमण गर्दा भाजपाका विदेश विभाग प्रमुख चौथाइवालेले कांग्रेस सभापति देउवा, माओवादी अध्यक्ष दाहाल, एमाले अध्यक्ष केपी शर्मा ओलीका साथै मधेसकेन्द्रित दलका नेताहरूसित समेत भेटवार्ता गरेका थिए । कांग्रेसले भाजपासँग सुरुआतमा खासै सम्बन्ध स्थापित गर्न सकेन वा चाहेन । केन्द्रको सत्तामा आउनुअघि भाजपाले पटकपटक दिल्लीमा सरकार निर्माण गरे पनि भारतीय राष्ट्रिय कंग्रेस नै भारतीय राजनीतिको मियोमा थियो । राजनीतिकशास्त्रकी प्राध्यापक मीना वैद्य मल्ल भने नेपालका कार्यकारी प्रमुख भारत भ्रमणमा जाँदा पार्टी कार्यालय छिर्नु र छिमेकका नेताहरू नेपाल आएका बेला यहाँका नेताहरूको निवासमै पुगेर भेट्नुले उनीहरूले पार्टीपार्टी सम्बन्धलाई विस्तार गर्न चाहेको प्रस्ट हुने बताउँछिन् । पार्टीपाटी सम्बन्धबाट राष्ट्रिय हित, राष्ट्रिय सुरक्षा र राष्ट्रिय महत्त्वका एजेन्डालाई सम्बोधन गर्नेभन्दा पनि पार्टीको शक्तिचाहिँ विस्तार गर्न दुवै मुलुकका दलहरूले चाहेको देखिन्छ, उनले भनिन्, आफ्नो हितका लागि पार्टीपार्टी सम्बन्ध सुदृढ गर्ने त्यस्तो संस्कारले देशको स्वार्थ ओझेलमा पारेको छ ।भूराजनीतिक जानकार निश्चलनाथ पाण्डे आम निर्वाचनपछि ५ वर्षसम्म कुनै पार्टी बलियो र कुनै कमजोर हुने भएकाले दुई मुलुकले अहिले नै सम्बन्ध बढाउन खोजेको मान्छन् । पार्टीपार्टी सम्बन्ध विस्तार मुलुकका लागि हित नै हुन्छ । कर्मचारीतन्त्र होस् या व्यापारी वा सैनिक वा अन्य कुनै पक्षबाट दुई मुलुकको सम्बन्ध राम्रो हुन्छ भने त्यसलाई सकारात्मक रूपमा हेर्न सकिन्छ, उनले भने, अहिले अन्तर्राष्ट्रिय स्थिति राम्रो छैन, त्यसैले विभिन्न पक्षबाट सम्बन्ध बढाउनु राम्रो हुन्छ । भूराजनीतिक जानकार पाण्डे चीनको प्राथमिकता नेपालमा वाम एकता भए पनि यहाँको बलियो राजनीतिक शक्ति कांग्रेससँग पनि सम्बन्ध कायम गरिराख्न चाहेको बताउँछन् । भाजपाले पार्टीपार्टी सम्बन्ध अन्तर्राष्ट्रिय रूपमै अघि बढाउन चाहेको र भाजपाका बारेमा अन्तर्राष्ट्रिय रूपमा रहेका केही गलत सन्देशलाई मेटाउन सरकार, पार्टी र नेताहरू पनि लागिरहेको उनले उल्लेख गरे । भाजपाले जुन तरिकाले सरकारलाई सहज हुन्छ, त्यही आधारमा काम गरिरहेको छ । भारत होस् या चीन सबैले आआफ्नो स्वार्थका लागि काम गरिरहेका छन्, उनले भने, तर हामीले पार्टीगत रूपमा कुरा गर्नुभन्दा पनि मुलुकको स्वार्थका लागि काम गर्नुपर्छ ।भारतीय सत्तामा सन् २०१४ मा आउँदासम्म भाजपा र नेपालका दलहरूबीच खासै सम्बन्ध थिएन । नेपालका दलहरूको लामो समय सत्तामा रहेको भारतीय कंग्रेस र त्यहाँका वाम दलहरूसँग सुमधुर सम्बन्ध थियो । मोदीले पहिलो कार्यकालमा दलभन्दा पनि सरकारमार्फत नै छिमेकी र विदेश सम्बन्धलाई जोड दिएका थिए । तर सन् २०१९ मा दोस्रो कार्यकालका लागि निर्वाचित भएपछि उनले रणनीति बदलेर विदेश मामिलाका काम सरकारबाट मात्र होइन, भाजपामार्फत पनि गर्न थाले । चीनमा कम्युनिस्ट सरकार र चिनियाँ कम्युनिस्ट पार्टीको अन्तरनिहित सम्बन्ध हुन्छ, जसका कारण सरकारको काममा पार्टीले र पार्टीको काममा सरकारले सहयोग गर्ने चलन छ । पार्टी र सरकारलाई एक रथका दुई पांग्रा का रूपमा चीनले प्रयोग गर्दै आएको छ । भारतमा मोदीले अहिले सरकार र भाजपालाई समान्तर रूपमा प्रयोग गरिरहेका छन् । भाजपा अध्यक्ष नड्डाले विदेशी राजदूतहरूलाई पार्टी कार्यालयमा स्वागत गरेर भारत सरकार र पार्टीका बारेमा जानकारी दिन्छन् । भाजपाका विदेश विभाग प्रमुख विजय चौथाइवाले पनि चीनका सीपीसी विदेश विभाग प्रमुख जस्तै एकपछि अर्को मुलुक भ्रमणमा निस्किरहेका छन् । त्यस क्रममा विभिन्न पार्टी र नेताहरूसँग भेटवार्ता गर्छन् ।"
नागरिकता विधेयक टुंग्याउन एमालेको सर्त,"काठमाडौं (कास) संसद्मा विचाराधीन नागरिकता विधेयक ससर्त फास्ट ट्र्याकबाट पारित गर्न प्रमुख प्रतिपक्ष एमाले तयार भएको छ । राज्य व्यवस्था तथा सुशासन समितिले पारित गरेर संसद्मा पुगेको विधेयक सरकारले फिर्ता लिएपछि रुष्ट रहेको एमाले छिटो प्रक्रियाबाटै ऐन संशोधन गर्नुपर्ने पक्षमा उभिएको हो । सरकारले संसद्को कार्यकाल सकिनुअघि नै पारित गर्ने योजनासहित असार २४ मा नागरिकता विधेयक दर्ता गरेको छ । विधेयकमाथि सैद्धान्तिक छलफल सकेर सोमबार संशोधन हाल्ने समय पनि सकिएको छ । ४५ सांसदले संशोधन दर्ता गरेकामा ३३ जना एमालेका मात्रै छन् । सरकारको प्रस्तावअनुसार फास्ट ट्र्याकमा विधेयक पारित गर्न एमालेले दुई सर्त अघि सारेको छ । विदेशी महिलाले नेपाली पुरुषसँग विवाह गरेमा अंगीकृत नागरिकता लिन निश्चित समय कुर्नुपर्ने र गैरआवासीय नेपालीलाई जिल्ला प्रशासनमार्फत नै नागरिकता दिनुपर्ने । एमाले सांसदहरूले यही दुई दफालाई प्राथमिकतामा राखेर संशोधन हालेका हुन् । आफ्नो पार्टीले उठाएको मुद्दालाई पनि सम्बोधन गरे सरकारको प्रस्तावलाई सहयोग गर्ने एमालेका प्रमुख सचेतक विशाल भट्टराईले बताए । नागरिकता विधेयक फास्ट ट्र्याकबाटै पारित गर्नुपर्छ भन्ने चाहना हाम्रो पनि हो, उनले भने, तर, हामीले राखेको संशोधनको सुनुवाइ भने हुनुपर्छ । विदेशी महिलाले नेपाली पुरुषसँग विवाह गरेमा निरन्तर सात वर्ष नेपालमै बसोबास गरेको हुनुपर्ने संशोसन प्र्रस्ताव एमाले सांसदले दर्ता गरेका छन् । विवाहपछि सहजै नागरिकता दिने ऐनको दफा ४ को प्रावधान संशोधन गर्न एमाले सांसद एकमत देखिएका हुन् । विधेयकमा कांग्रेस, लोसपा र जसपाका सांसदले भने संशोधन हालेनन् । राज्य व्यवस्था तथा सुशासन समितिले २२ महिना लगाएर टुंग्याएको विधेयक सरकारले फिर्ता लिएर नयाँ विधेयक दर्ता गरेको थियो । समितिले यसअघि टुंग्याएको विधेयकमा विदेशी महिलाले नेपाली पुरुषसँग विवाह गरेमा विवाह गरेको सात वर्ष कुर्नुपर्ने प्रस्ताव बहुमतले पारित गरेको थियो । एमालेले यही प्रस्तावलाई फेरि उठाएको हो । एमालेका भीमबहादुर रावल, झपट रावल, खेमप्रसाद लोहनी, एकीकृत समाजवादीकी रामकुमारी झाँक्री, लक्ष्मीकुमारी चौधरी, कलिला खातुनले विदेशी नागरिकले नेपालीसँग विवाह गरेर अंगीकृत नागरिकता लिन चाहे सात वर्षसम्म नेपालमा स्थायी बसोबास गरेको हुनुपर्ने प्रस्ताव गरेका छन् । नागरिकता लिन चाहने महिलाले नेपालमा निरन्तर बसोबास गरेको वडा कार्यालयको सिफारिस र आफूले विदेशी नागरिकता वा राष्ट्रियता जनाउने कुनै प्रमाण नलिएको प्रमाण पेस गर्नुपर्ने प्रस्ताव रावलले दर्ता गरेका छन् । संशोधनमाथिको छलफल संसद् वा समिति कहाँ गर्ने भन्ने टुंगिएको छैन । माओवादी सांसद अञ्जना विशंखे र जयपुरी घर्तीले एलजीबीटीआईक्यू को पहिचान खुलाउन मान्यता प्राप्त चिकित्सकको सिफारिसमा पहिचान खुलाएर नागरिकता दिनुपर्ने संशोधन दर्ता गराएका छन् ।"
"कोरोना बढ्दै छ, सतर्क रहौं","नेपालमा कोरोना संक्रमणको पारो फेरि उकालो चढेको छ । लामो समयसम्म दैनिक संक्रमण दर दुई अंकमा सीमित रहेकामा सातायता यो संख्या ह्वात्तै बढेको छ । सोमबार त पीसीआर र एन्टिजेन दुवै परीक्षणमा गरी ४ सय ५७ जनामा संक्रमण देखियो भने मंगलबार ३ सय ५७ जनामा । सोमबार ४ हजार ६ सय ५१ नमुना परीक्षण गर्दा ९८२ प्रतिशतमा र मंगलबार ३ हजार ३ सय ५७ परीक्षण गर्दा १०६३ प्रतिशतमा संक्रमण देखिएको हो । पाँच प्रतिशतभन्दा बढी संक्रमण दर पाइनुलाई सामान्यबाट भन्दा बाहिरको अवस्था मानिन्छ । त्यसैले महामारीबाट जोगिन यतिखेर सरकारी तदारुकता र नागरिक सतर्कता दुवै बढाउन आवश्यक छ । संक्रमण दर बढेसँगै सक्रिय संक्रमितको संख्या पनि निकै थपिएको छ । एक महिनाअघिसम्म दुई अंकमै सीमित रहेको सक्रिय संक्रमितको संख्या मंगलबारसम्म १ हजार ९ सय ८२ पुगेको छ । अस्पतालहरूमा कोरोनाका बिरामी बढ्न थालेका छन् । आइतबार र सोमबार एकएक जना कोरोना संक्रमितले ज्यानै गुमाएका छन् । करिब अढाई महिनापछि मुलुकमा कोरोनाकै कारण मृत्यु हुन थालेको हो । यसअघि गत वैशाख २१ मा एक जनाको मृत्यु भएको थियो । लामो अवधिसम्म शून्य रहेको मृत्युका घटना फेरि हुन थाल्नु खतराको संकेत हो, जसलाई बुझेर सम्बन्धित सबैले प्रतिकार्यका समुचित उपायहरू अपनाउनुपर्छ । यी दुई दिनमा मृत्यु भएका दुवैले कोरोनाविरुद्धका खोप नलगाएको तथ्यलाई विचार गर्दै सरकारले लक्षित नागरिकलाई पूर्ण मात्रा खोप लगाउने बन्दोबस्त मिलाउनुपर्छ । सरकारी तथ्यांक अनुसार अहिलेसम्म १२ वर्ष र सोभन्दा माथिका करिब १२ प्रतिशतले पहिलो मात्राकै खोप लगाएका छैनन् । उक्त उमेर समूहमा अहिलेसम्म ८८१ प्रतिशतले पहिलो मात्रा र ८७८ प्रतिशतले दुवै मात्रा खोप लगाएका छन् । पहिलो मात्रा लगाएर दोस्रो मात्रा नलगाउनेहरू करिब ८८ हजार जति मात्रै छन् । यसबाट के बुझिन्छ भने पूर्ण मात्रा लगाउनेभन्दा पहिलो मात्रा नै नलगाउनेको संख्या निकै बढी छ । करिब ३० लाख नागरिकले अझै पहिलो मात्रा पनि खोप नलगाउनु र मृत्यु हुनेहरूले पनि खोप नलगाएको पाइनु चिन्ताको विषय हो । त्यसैले सरकारले यो विषयलाई गम्भीरतापूर्वक लिनुपर्छ । खोप नलगाएका व्यक्तिहरूमा दीर्घरोग रहेछ र केही गरी उनीहरू संक्रमित हुन पुगे भने जटिलता उत्पन्न हुन सक्छ । खोप नलगाएका वा पूर्ण मात्रा नलिएकामा संक्रमणपछि स्वास्थ्य जटिलता पाइएको चिकित्सकहरूको कथन छ । यो अवस्थालाई मध्यनजर गरी सरकारले अब लक्षित सबै नागरिकलाई खोप लगाउने अभियान तीव्र बनाउनुपर्छ । पछिल्लो समय खोप उपलब्ध नभएर भन्दा पनि अरू नै कारणले नागरिकहरूले खोप नलगाएको देखिन्छ । त्यसैले सरकारले लक्षित सबैलाई खोप लगाउन आफ्नो रणनीति नै परिवर्तन गर्नुपर्छ । कुनै निश्चित स्थलमा खोप लगाउन आउने उर्दी जारी गरेर मात्रै शतप्रतिशतलाई खोप लगाउन सम्भव नहुन सक्छ । अब कुन नागरिकले कति कारणले खोप लगाएको छैन, पहिचान गरी सरकारले सूक्ष्म व्यवस्थापनका उपायहरू अपनाउनुपर्छ । यसका निम्ति स्थानीय सरकार तथा वडा कार्यालयहरूले पनि सक्रिय भूमिका निर्वाह गर्नुपर्छ । यस्तै सरकारले आवश्यक सबैलाई बुस्टर डोजको व्यवस्था पनि मिलाउनुपर्छ । यस्तै, पाँच वर्षमाथिका बालबालिकाका लागि खोप अभियान सिरिन्ज अभावका कारण प्रभावित भएको भनिएको छ, यो समस्याको शीघ्र समाधान गर्नुपर्छ । पछिल्लो समय निकै संक्रामक मानिएको ओमिक्रोनको उपप्रजाति बीए५ का कारण संक्रमण तीव्र रूपमा फैलिरहेको बताइएको छ । त्यसैले खोप लगाएकानलगाएका सबैले जनस्वास्थ्य मापदण्डहरूको पूर्ण पालना गर्नुपर्छ । दीर्घरोगी र वृद्धवृद्धाहरू अझ बढी सतर्क रहनुपर्छ । छिमेकी मुलुक भारतमा अलि पहिलेदेखि नै संक्रमण उकालो लागिरहेकाले सरकारले नाकानाकामा परीक्षणको व्यवस्था मिलाउनुपर्छ । स्वदेश आउने नागरिक स्वयंले पनि पर्याप्त सावधानी अपनाउनुपर्छ । खास गरी, व्यक्तिगत दूरी कायम गर्ने, मास्क लगाउने, समयसमयमा हात धुने वा स्यानिटाइजर प्रयोग गर्नेजस्ता संक्रमणकालका गुरुमन्त्रहरूको सबै नागरिकले अनिवार्य रूपमा पालना गर्नुपर्छ । सार्वजनिक यातायात र सार्वजनिक स्थलहरूमा पनि जनस्वास्थ्यका मापदण्डहरूको यथोचित पालना गर्नेगराउने प्रबन्ध मिलाइनुपर्छ । सरकार र नागरिक दुवैले आआफ्नो दायित्व निर्वाह गरी महामारीलाई भयावह बन्न दिनु हुँदैन ।"
बढ्दो संक्रमण खतराको सूचक,"कोरोना महामारी पुनः हाम्रो दैलोमा आइपुगेको छ । पछिल्लो दुई दिनमा दुई जनाको ज्यान गएको समाचार आएको छ । परीक्षण गरेकामध्ये करिब १६ प्रतिशत हाराहारीमा संक्रमण देखा पर्न थालेको छ । जबकि ५ प्रतिशतमाथि संक्रमण देखिनुलाई विश्व स्वास्थ्य संगठनले खतराका रूपमा लिने गर्छ । यो बेला सामान्य हेलचक्य्राइँ पनि प्राणघातक साबित हुन सक्छ । मठमन्दिर र भीडभाड हुने स्थानलाई निषेध गरेर कोभिडलाई नियन्त्रण गर्नतिर लाग्ने कि जेसुकै होस् भनेर हात बाँधेर बस्ने ? साउनभरि विशेष गरी पशुपति क्षेत्रमा भक्तजनहरूको भीडभाड लाग्छ । यही बेला कोभिड बढेकाले अब यस्तो स्थान कोभिड फैलाउने माध्यम हुन सक्छ । त्यसैले सरकारीस्तबाटै भीडभाड नियन्त्रण गरी आम जनतालाई बचाउने बेला आएको छ । महामारी फैलिरहेका बेला भीडभाड गरी स्वास्थ्यलाई जोखिममा पार्नु कुनै अर्थमा पनि बुद्धिमानी होइन भनेर नागरिकले पनि बुझ्नुपर्यो । अहिले पुनः एक पटक हामी सबैले गम्भीर भएर सोच्ने बेला आएको छ । यस घडीमा जिम्मेवार नागरिक र सरकारको दायित्व के हो सबैले एक पटक मनन गरौं र कम्तीमा पनि साउन महिनाभरि पशुपति मन्दिर र अन्य भीडभाड हुने शिव मन्दिरहरू बन्द गरौं । भीडभाड नियन्त्रण गरौं । अन्यथा संक्रमण दर ह्वात्तै बढ्छ । त्यो बेला पश्चात्ताप गर्नुबाहेक अरू कुनै उपाय हुने छैन । त्यसैले किन बेलैमा यस्तो निणर्य नलिने ? गोपाल देवकोटा, जोरपाटी, काठमाडौं"
विकासका लागि विकास,"हरेक वर्ष विकासका लागि छुट्ट्याइएको बजेट फ्रिज हुने गरेको छ । यसबारे सांसद तथा मन्त्रीहरू सबै जानकार छन् । तर, किन यिनले यो विषयमा गम्भीर छलफल गर्दैनन् ? विकासका लागि छुट्ट्याएको बजेटसमेत सही ठाउँमा सही तरिकाले उपयोग गर्न सक्दैनन् भने यिनको कामचाहिँ के हो ? जनताले चुनेर सांसदहरूले नीतिनिर्माण गर्नुपर्नेमा एकअर्काको आलोचना गरेर समय सक्छन्् । देश र जनताको बारेमा संसद्भवनमा कहिलै छलफल भएको थाहा छैन । आफ्नो मुद्दा पास गर्न मात्र संसद्मा उपस्थित हुन्छन् । नीति निर्माण तहमा पुगेका सांसदहरूको व्यवहार यस्तो भएपछि कसको के लाग्छ ? लोकतन्त्र आएको यतिका वर्ष भइसक्यो । अहिलेसम्म राजनीति स्थिर भएको छैन । नेताले राजनीतिक स्थिरता नै चाहेनन् । जनताले विश्वास गरेका नेताहरूले घात गरे । राजनीतिक दलहरूको इच्छाले देश चलेको छ ।सांसद केका लागि ? तलबभत्ता खानका लागि मात्र हो ? हरेक सांसदले आफ्नो निर्वाचन क्षेत्रमा पूर्वधार विकासका लागि केके गर्न सकिन्छ योजना बनाएको भए समस्या आउँदैन थियो । बजेटको पनि सदुपयोग हुने थियो । योजना बनाएर अनुगमन गर्ने गरेको भए ठेकेदारले सचेत भएर काम गर्थे । परिणाम पनि आउने थियो । कहीँ नभएको अचम्म यहीँ छ । सांसदहरू संसद्भवनमै बस्दैनन् । यस्तो पाराले देश विकास होला ? सबभन्दा पहिला विकासका लागि राजनीतिक दलहरूले इमानदारी देखाउनुपर्यो । शेरबहादुर देउवा सरकार गठन भएको एक वर्ष भयो, यो आर्थिक वर्षमा विकास गर्न केहीले रोकेको थिएन, तैपनि विकास खर्च जम्माजम्मी ५७ प्र्रतिशत भयो, त्यो पनि सही ठाउँमा आवश्यकता अनुरूप भएन । विकासको नाममा विकास मात्र भएको छ । किन यस्तो भयो भनेर संघीय संसद्मा कहिलै छलफल हुँदैन । प्रदेश सरकारको हालत पनि त्यस्तै छ । यसबाट के प्रस्ट देखिन्छ भने सांसदहरू देश बनाउन होइन आफू बन्न आएका हुन् । पुरुषोत्तम घिमिरे, काठमाडौं"
क्षमतावान् प्रतिस्पर्धीलाई त्रिविमा प्रवेश निषेध !,प्राज्ञिक थलोमा यस्तो बेथिति विश्वमै विरलै पाइन्छ । अनि हामी देश नेताले बिगार्यो भनेर फ्लाकेर बस्छौं । ओम अधिकारी
विदेशमा बस्ने नागरिकको मताधिकार,"यस्ता छन् विकल्पविदेशमा रहेका नेपाली नागरिकलाई मतदान गर्न विभिन्न विकल्प छन् । एउटा विकल्प निर्वाचन आयोगले तोकेको ठाउँमा गएर मतदाताले भोट खसाल्न सक्छन् । यस्ता ठाउँ प्रायः दूतावास, कन्सुलर अफिस, वा अरू कूटनीतिक नियोगसम्बद्ध अफिस हुन सक्छन् । तर दूतावास प्रायः राजधानी र ठूला सहरमा हुन्छन् । सबै ठाउँमा दूतावास तथा नियोगका कार्यालय नभएकाले यही मात्र विकल्प भने हुनु हुँदैन । अफगानिस्तान, अर्जेन्टिना दक्षिण अफ्रिका लगायतका मुलुकले यो विधि लागू गरेका छन् (भोटिङ फ्रम अब्रोड, आइडिया इन्टरनेसनल, २००७) । दोस्रो विकल्प हो हुलाकमार्फत मतदान । सम्बन्धित मतदाताले तोकिएको ठाउँमा गएर मतपत्रमा छाप हानी हुलाकमार्फत पठाउन सक्छ । अमेरिका, भारत, क्यानडा, नर्वे, मेक्सिको, स्विजरल्यान्ड लगायतका मुलुकले यो विधि अपनाएका छन् । तेस्रो विकल्प होप्रतिनिधि मतदान (प्रोक्सी भोट) । यसमा मतदाताले स्वेदशमा बस्ने आफूले विश्वास गरेको व्यक्तिलाई आफ्नो मत हाल्ने अधिकार दिन्छ । नेपालजस्तो मुलुकमा राजनीतिक विश्वास नभएकाले उसले आफूले भने अनुसार भोट हाल्छ कि हाल्दैन भनेर आशंका जन्मिन सक्छ । कतिपय मुलुकले व्यक्ति मतदानसँगै यसलाई पनि एउटा विकल्पको रूपमा लागू गरेका छन् । यस्तै, अनलाइन भोटिङ अर्को सहज विकल्प हो । यसमा अनलाइनमार्फत मोबाइल वा कम्प्युटरको प्रयोग गरी भोट हाल्न सक्छन् । खगेन्द्रराज ढकाल र इशा मण्डलको आईभोटिङ याज ए प्रमिसिङ मेथड टु इन्स्योर द भोटिङ राइट्स अफ नेपाली माइग्रेन्ट्स शोधपत्रले पनि नेपालका लागि प्रमाणीकरण गरिएको इन्टरनेट (अनलाइन) मतदान सम्बन्धी राष्ट्रिय खाका बनाएर विदेशमा रहेका नागरिकलाई भोट हाल्न दिनुपर्ने सुझाएको छ । प्राविधिक समस्या र सुरक्षा चासो जायज भए पनि ती सम्बोधन गर्न सकिने खालको रहेको त्यसमा उल्लेख छ ।नेपालले एउटा मात्रै विकल्पमा भन्दा मिश्रित प्रणालीमा जानु उपयुक्त देखिन्छ । अनलाइनएपमार्फत, कूटनीतिक नियोगका कार्यालयमा गएर मतदाता आफैंले मत खसाल्ने र हुलाकमार्फत मतपत्र पठाउने तीन विकल्पलाई मुलुक र ठाउँ हेरेर लागू गर्न सकिन्छ । हुलाकमार्फत गर्दा चुनावको दिनअघि नै मत हाल्न पाउने (अर्ली भोटिङ) को व्यवस्था हुनुपर्छ । नत्र हुलाकमार्फत आएका मतपत्र संकलनमा समय लाग्न सक्छ । ती सबै विकल्पमा मतदाताले अनिवार्य रूपमा नाम दर्ता गराउने र त्यसको वैधता परीक्षण गरेर मात्रै उनीहरूलाई त्यस्तो विकल्प दिन सकिन्छ । अन्त्यमा, लोकतन्त्रलाई बलियो बनाउने र त्यसको फल सबै नागरिकलाई उपलब्ध गराउने हो भने यो सुधारमा नगई सुख छैन । त्यसका लागि सरकार र राजनीतिक दलहरूले छिटोभन्दा छिटो सहमति जुटाएर यस सम्बन्धी कानुन ल्याउन आवश्यक छ । मत हाल्ने अधिकार नागरिकको मौलिक अधिकार हो । यो अधिकार नागरिक कुन भूगोलमा बस्छ भन्ने कुराले प्रभावित हुनु हुँदैन ।"
पखेटा बाँधिएको प्रदेश प्रहरी,"हरेक राजनीतिक परिवर्तनपछि शक्ति साझेदारीको विन्दु आउँछ । भर्खरै शक्ति पाएकाहरू हकदाबी गर्न थाल्छन् । तर शताब्दिऔंदेखि शक्ति मुठ्ठीमा कसेर बसेकाहरूले छाती फुकाएर मुठ्ठी खोल्नै सक्दैनन् । राजनीतिशास्त्रमा शक्ति संक्रमणको सिद्धान्त भनिने यस्तो रस्साकसी संघीय शक्ति बाँडफाँटमा जहाँतहीँ देखिन्छ । संघीयताको शैशवकालमा मात्रै हैन, परिपक्व लोकतन्त्रमा पनि । प्रतिनिधिसभाको राज्य व्यवस्था तथा सुशासन समितिले केही दिनअघि नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय (पहिलो संशोधन) विधेयक, २०७९ को मस्यौदालाई अनुमोदन गर्यो । विधेयकमा काठमाडौं उपत्यकाको सुरक्षा संघीय प्रहरीले हेर्ने भन्ने प्रावधान छ । तीन पृष्ठभूमिमा यो परिघटना रोचक देखिन्छ । पहिलो, प्रदेशहरूको महिनौं पुरानो असन्तुष्टि । दोस्रो, संसदीय समितिमा प्रमाणसम्मत नभई मनोगत तर्कका आधारमा गृहमन्त्रीद्वारा विधेयकको प्रतिरक्षा । तेस्रो, कमजोर कानुनी धरातलमा उभिई उपत्यकाको सुरक्षा जिम्मेवारी संघ अन्तर्गत ल्याउने केन्द्र सरकारको कदम । यहाँ म तिनै तीन परिप्रेक्ष्यमा आगामी विकल्पलाई केलाउनेछु ।छ प्रदेशका आन्तरिक मामिला मन्त्रीहरू विधेयक अनुमोदनको केही दिनअघि नै जनकपुरधाममा भेला भएका थिए । त्यहाँ तिनले आफूहरू केन्द्रको अनुदार शैलीबाट आजित भएको संकेत गरेका थिए । संयुक्त वक्तव्यमा तिनले किटेरै काठमाडौं उपत्यकाका तीन जिल्लाको सुरक्षाको जिम्मा वाग्मती प्रदेश प्रहरीलाई दिनुपर्ने भनेका थिए । संघीय सरकारले प्रदेशले चाहेकोभन्दा विपरीत दिशामा गाडी हुइँकाउँदै छ भन्ने तिनलाई भेउ थियो । संविधानले सुरक्षा सम्बन्धी शक्ति विनियोजन गरेको थियो । अब त्यो शक्तिलाई संस्थागत गर्न प्रदेशहरूले नियमकानुन बनाउँदै छन् । यो सन्दर्भमा प्रदेशहरूको विरोध अपेक्षित नै थियो । तर केन्द्रको कदमविरुद्ध समूहबन्दी गरेरै प्रदेशहरूले असहमति जनाएका घटना हामीकहाँ दुर्लभ छन्, भलै हाम्रो संघीयता पनि कलिलै छ । राज्यव्यवस्था समितिमा विधेयकउपर छलफल हुँदा गृहमन्त्री खाँणले गरेको प्रतिरक्षा कार्यक्षेत्र बाँडफाँटको यो उद्भवमा सबैभन्दा अत्यासलाग्दो पाटो थियो । गृहमन्त्रीजस्तो सुरक्षा ऐन तर्जुमाको जिम्मेवार व्यक्तिले विषयगत तर्कका आधारमा शक्ति साझेदारीको भाष्यलाई आफूअनुकूल मोड्न खोजेका थिए । उनले संघीय सरकारको यो कदमलाई प्रदेश प्रहरीको अधिकार कटौती वा संघीय व्यवस्थाविपरीत जान खोजेको रूपमा नबुझ्न अनुरोध गरे । उनको एउटा तर्क थियो, पेट्रोलियम पदार्थको मूल्य बढेर हुने आन्दोलन दबाउन संघीय प्रहरी चाहिन्छ । प्रथमतः नीतिहरू यसरी अल्पकालका घटनाक्रमलाई हेरेर बनाउने हैन । दोस्रो, आम विद्रोह र प्रदर्शनी त काठमाडौंबाहिरका सहरले पनि बेहोर्छन् । संख्यामा अरूभन्दा काठमाडौंले धेरै बेहोर्ला, तर प्रदेश प्रहरीहरू (उदाहरणका लागि) पाँचवटासम्म आन्दोलन बेहोर्न सक्छन्, दससँग जुझ्न त संघीय प्रहरी नै चाहिन्छ है भन्नु किमार्थ तार्किक होइन । कि त आन्दोलन दबाउने निहुँमै घरीघरी केन्द्र प्रहरीले प्रदेशमा हस्तक्षेप गर्न पाइन्छ भन्ने अभिप्राय हुनुपर्यो ।गृहमन्त्री खाँणको अर्को तर्क थियो, विदेशीको बढी आवतजावत हुनाले काठमाडौंमा संघीय प्रहरी नै खट्नुपर्छ । विदेशीहरू के कारण सुरक्षा खतरा बन्छन् र तिनको आवागमन हाम्रो सुरक्षा क्षमतासँग कसरी जोडिन्छ त ? केही कारण हुन्, भीआईपी भ्रमणका दौरान कुनै घटना भए नेपालको सुरक्षाबारे पर्ने छाप, अध्यागमन सम्बन्धी अपराध, अन्तर्राष्ट्रिय आपराधिक सञ्जालको सल्बलाहट, राजनीतिक आस्थाआधारित प्रदर्शनी (जस्तै तिब्बती स्वतन्त्रता आन्दोलन) आदि । तर प्रादेशिक भूगोलमा हुने गम्भीर अपराध अनुसन्धानमा त संघीय प्रहरी र उसका जासुसी तथा अपराध अनुसन्धान एकाइहरूले प्रदेश प्रहरीलाई सघाउन सक्छन् नि । पर्यटक सुरक्षाकै कुरा गर्ने हो भने त नेपाल घुम्न आउने कुल पर्यटकको ५० प्रतिशतभन्दा बढी त पोखरा पुग्छन् । यही तर्कलाई सदर गर्ने हो भने त पोखरा पनि संघीय प्रहरीको वक्रदृष्टिमा पर्ने भयो ।सबैभन्दा गम्भीर कुरा त देउवा सरकारको यो विधेयकले टेक्ने कानुनी धरातल नै अज्ञात छ । नेपालको संविधानको धारा ५७, उपधारा २ अनुसार लेखिएको अनुसूची ६ मा प्रदेशभित्रको सुरक्षाको जिम्मेवारी प्रदेश सरकारको हुने भनिएको छ । प्रहरी र शान्तिसुरक्षा व्यवस्थालाई प्रदेशको एकल अधिकार भनी तोकिएको छ । अनुसूची ७ मा बरु कारागार तथा हिरासतको व्यवस्थापन र शान्तिसुरक्षा, क्यासिनो र चिट्ठाजस्ता जिम्मेवारीचाहिँ संघलाई दिइएको छ । यसको मतलब अभियोग दायर गर्ने प्रदेश प्रहरी, मुद्दा हेर्ने अदालतहरू र कैदीबन्दीको जिम्माचाहिँ केन्द्र सरकारलाई भन्ने संवैधानिक परिकल्पना हो । त्यसैले अहिले कुन कानुनमा टेकेर वाग्मती प्रदेशका तीन जिल्लाको सुरक्षा संघीय प्रहरीले गर्ने योजना बुनिएको हो स्पष्ट छैन । कालान्तरमा यो कुरा संवैधानिक अदालतमा पुग्यो भने के हुन्छ ? संघले हार्यो भने यो मुद्दा गृहमन्त्री खाँण, देउवा सरकार र संघीय संसद्को अधिनायकी प्रवृत्तिको द्योतक हुन्छ कि हुँदैन ?द्वन्द्वको यो घानमा अहिले संघ र प्रदेश सरकार मात्रै नभई संघीय र प्रदेश संसद् दुवै परेका छन् । लुम्बिनी प्रदेश संसद्ले हतारहतार प्रहरी ऐन ल्याएको छ । ऐन अनुसार उप्रान्त प्रहरी परिचालन गर्नुपर्दा संघका प्रतिनिधि (प्रजिअ) को मुख ताक्नु नपर्ने उसको अपेक्षा छ । संविधान अनुसार सबै प्रदेशले यथोचित भूमिका पाउनुपर्छ तर अहिल्यै प्रादेशिक निकाय सक्षम भइसकेका भने होइनन् । तथापि संवैधानिक परिवर्तनको उद्देश्य तिनलाई सशक्तीकरण गर्नु हो, तिनको कमजोरी देखाएर सुरक्षणका लागि अर्को निकाय लाद्नु होइन । राजनीतिमा रस्साकसी मात्रै हुँदैन । अनेकन जोडघटाउबीच राजनीतिक पात्रले कहिले मिलीजुली मूल मुद्दालाई नै बलिको बोको बनाइदिन्छन् । त्यसैले कुनै एक पक्षको ओत लाग्नुभन्दा मूल मुद्दाआधारित बहसलाई जीवन्त राख्नु नागरिक समाजको दायित्व हो ।यहाँ सबैभन्दा चुरो कुरा प्रहरी निकायहरूको जिम्मेवारी भूगोलआधारित (जिअग्राफिक) हुने कि कसुरआधारित (अफेन्सबेस्ड) हुने भन्ने हो । कुनै पनि मुलुकमा अभियुक्तलाई प्रहरीले समाएपछि अभियोजन गर्न मिल्ने निश्चित संख्याका कसुर हुन्छन् । अधिकारहरू धेरै सुरक्षा निकायबीच बाँडफाँट गर्नुपर्ने अवस्था भएका कति मुलुकमा फलानो अपराध भए संघले, बाँकी भए प्रदेश प्रहरीले मुद्दा चलाउने भनी किटिएको छ । त्यसो गर्दा संघले निश्चित भूगोलमै दाबी गरेजस्तो पनि देखिन्न । जटिल खालका अपराध, जस्तै ः साइबर ह्याकिङ, देशद्रोह, अनलाइन अपराध, सीमापार अपराधजस्ता विषयमा समन्वयकारी क्षमता बलियो भएको निकाय (जस्तै, संघीय प्रहरी) प्रभावकारी हुन्छ । यति हुँदाहुँदै दोहोरो मुद्दा लगाउनुपर्ने खण्डमा संघीय र प्रादेशिक प्रहरी मिलेर प्रमाण जुटाउँछन् । सीमापार अपराध र अन्तर्राष्ट्रिय आपराधिक गिरोहमाथि गरिने अनुसन्धानमा संघीय प्रहरीलाई लगाउन सकिन्छ । जस्तै, अध्यागमन, इन्टरनेटजन्य धम्की, असुली, साइबर ह्याकिङ, अनलाइन बैंकिङ ठगी र बालयौन दुराचार वा तत्सम्बन्धी सामग्रीको आदानप्रदानजस्ता अपराध हेर्न संघीय प्रहरीलाई लगाउन सकिन्छ । त्यसका लागि कसुर सूची तयार गरी जिम्मेवारी बाँडफाँट गर्न सकिन्छ । तर अहिले गृह मन्त्रालयको कदमपछाडिको उपादेयता र औचित्य (पलिसी र्यासनल) तार्किक छैन । यो प्रक्रियामा गृह मन्त्रालयले प्रहरी प्रभावकारिता सम्बन्धी स्थापित तथ्यभन्दा सनातनी मान्यतालाई पछ्याएको देखिन्छ । सुरक्षा निकाय सञ्चालनका कार्यविधि बनाउने प्रक्रियालाई विषयगतभन्दा विधिसम्मत र अनुमानआधारित भन्दा अनुसन्धानआधारित बनाउन अब ढिलो भइसकेको छ ।"
पानीको स्रोत जोगाउने चुनौती,"स्रोतहरूको आकलन प्राकृतिक स्रोतहरूको उपयुक्त व्यवस्थापनका लागि तिनको प्रकार, मात्रा र प्रवृत्तिहरू थाहा पाउनु जरुरी हुन्छ । यसले निर्णय लिन सहयोग गर्छ । नेपालमा प्रचुर मात्रामा जलस्रोत रहे पनि पानीको उपलब्धता कुनै महिनामा धेरै बढी र कुनैमा धेरै कम हुने गरेको छ । मनसुनमा धेरै भएको पानी सुक्खा मौसममा कसरी प्रयोग गर्ने भन्ने कुरा महत्त्वपूर्ण हो । कृत्रिम पानी भण्डारण सुविधाहरूले वर्षामा जम्मा भएको अतिरिक्त पानी भण्डारणमा मद्दत गर्छ । त्यसै गरी हामीले प्राकृतिक भण्डारणका विकल्प, जस्तै ः भूमिगत पानी, माटाको चिस्यान र सिमसार क्षेत्रहरूको संरक्षण गर्नु आवश्यक छ । जलस्रोतको भरपर्दो तथ्यांक र जानकारीले संरक्षण र व्यवस्थापनमा धेरै सहयोगी भूमिका खेल्छ ।विभिन्न संघसंस्थाहरूले भिन्नभिन्न परिवेश र भौगोलिक तहमा जलस्रोत सम्बन्धी समस्या समाधान गर्न फरकफरक तरिका अपनाइरहेका छन् । यसबाट आएका सिकाइहरूलाई समान भौगोलिक र पारिस्थितिकीय क्षेत्रमा लागू गर्नुपर्छ । यसले ठूलो जनसंख्याको जीवनस्तर उकास्न मद्दत गर्छ ।"
रुसयुक्रेन संकट प्रतिवेदन 'नेपालमाथि पूर्वाग्रहपूर्ण व्यवहार हुन सक्छ,"(काठमाडौं)  रुसयुक्रेन मामिलामा राष्ट्रसंघीय साधारण सभामा रुसी कदमविरुद्धका सबै प्रस्तावको पक्षमा मत जाहेर गरेका कारण नेपाल सम्भावित अन्तर्राष्ट्रिय न्यायिक प्रक्रियामा तानिन सक्ने सरकारी थिंकट्यांक संस्था नीति अनुसन्धान प्रतिष्ठानले औंल्याएको छ । रुसयुक्रेन युद्धका सन्दर्भमा नेपालले विगतभन्दा केही फरक व्यवहार देखाएको उल्लेख गर्दै अब अन्तर्राष्ट्रिय मञ्च प्रयोग गरी आफ्नो व्यवहार असंलग्न परराष्ट्र नीतिअनुरूप नै रहेको विश्व समुदायलाई अवगत गराउन पनि प्रतिष्ठानले सुझाएको छ । प्रतिष्ठानले रुसयुक्रेन संकट२०२२ (नेपालको कूटनीतिक अग्रसरता तथा यस संकटका कूटनीतिक, आर्थिक र भूराजनीतिक प्रभावहरू) प्रतिवेदनमार्फत रुसयुक्रेन मामिलामा दुई छिमेकी मुलुक भारत र चीनका सरोकार विश्लेषण गरी नेपालले ठोस रणनीति बनाउन सिफारिस गरेको छ । प्रतिवेदनमा रुसयुक्रेन मामिलामा चीन र भारतसँगको साझेदारीलाई अझ उच्चस्तरमा पुर्याउनु उपयुक्त हुने राय पनि सरकारलाई दिइएको छ । प्रतिवेदनमा भनिएको छ, नेपालको कदमबाट रुस असन्तुष्ट भई आपसी सम्बन्धमा नकारात्मक असर पर्ने सम्भावना देखिएमा रुससँगको सम्बन्ध सौहार्दपूर्ण गर्न द्विपक्षीय, बहुपक्षीय र ट्र्याक टू कूटनीतिको प्रयास गर्ने र सम्बन्ध सामान्यीकरण नहुँदासम्म अन्य माध्यमबाट नकारात्मक असर कम गर्ने प्रयास गर्नुपर्छ । अनुसन्धान प्रतिवेदनमा नेपालको क्रियाकलाप शक्ति राष्ट्रहरूको जायज स्वार्थविपरीत भयो भन्ने उनीहरूलाई लागेमा र यताबाट भूराजनीतिक अनुरूपको कूटनीतिक सन्तुलन कायम गर्न नसकिएमा वैदेशिक हस्तक्षेप हुने, देश विखण्डन हुनेसम्मका खतरा आउन सक्ने शिक्षा युक्रेन घटनाबाट ग्रहण गरेर परराष्ट्र नीति थप सुझबुझका साथ सञ्चालन गर्नु आवश्यक हुने उल्लेख छ । रुसयुक्रेन मामिलामा नेपाल सम्भावित अन्तर्राष्ट्रिय न्यायिक प्रक्रियामा तानिए कमजोर साइबर प्रणालीमा आक्रमण हुने सम्भावना रहेको औंल्याउँदै प्रतिवेदनमा मजबुत साइबर प्रणाली निर्माणमा अहिले नै ध्यान दिन जोड दिइएको छ । प्रतिवेदनमा दक्षिण एसियाली क्षेत्रीय सहयोग संगठन (सार्क) को अध्यक्षसमेत रहेको नेपालले सार्क राष्ट्रहरूको समान धारणा बनाउने प्रयास गर्नु सान्दर्भिक हुने उल्लेख छ । सार्क सदस्य राष्ट्र बंगलादेश, भारत, पाकिस्तान र श्रीलंकाले युक्रेनरुस मामिलामा देखाएको तटस्थता तथा नेपाल, अफगानिस्तान, भुटान र माल्दिभ्सले राष्ट्रसंघीय प्रस्तावको पक्षमा गरेको मतदानले साना देशहरूको खास चासो प्रस्ट रूपमा प्रकट भएको प्रतिवेदनमा उल्लेख छ । प्रतिवेदनमा भनिएको छ, सार्क राष्ट्रहरूबीच देखिएको दुई मतले भविष्यमा पर्न सक्ने भूराजनीतिक प्रभाव विश्लेषण गरी सोहीअनुरूप आफ्नो रणनीति थप परिस्कृत गर्नु उपयुक्त हुन्छ । रुसले युक्रेनमाथि आक्रमण थालेकै दिन गत फेब्रुअरी २४ मा परराष्ट्र मन्त्रालयले कुनै पनि राष्ट्रको सार्वभौमिकता र भौगोलिक अखण्डता अनतिक्रम्य हुने र तिनीहरूलाई सबैले सम्मान गर्नुपर्ने कुरामा जोड दिएको थियो । रुसले युक्रेनका दोनेत्सक र लुहान्स्कलाई स्वतन्त्र राज्य घोषणा गर्नु पनि संयुक्त राष्ट्रसंघको बडापत्रविपरीत भएको प्रतिक्रिया नेपालले दिएको थियो । कूटनीतिक र वार्ताको माध्यमबाट विवाद समाधान हुन सक्ने विश्वास पनि व्यक्त गरिएको छ । नेपालले त्यति बेला एक सार्वभौमसत्ता सम्पन्न देशविरुद्ध हुने बल प्रयोगको विपक्षमा उभिन्छ भन्ने सन्देश प्रवाह गरेको थियो । तर त्यसलाई लिएर नेपालमा सत्ता बाहिर रहेका दलहरूले आलोचना गरेका थिए । उनीहरूले युक्रेनको पक्ष लिएर रुसविरुद्ध बोल्न नहुने टिप्पणी गरेका थिए । नेपालले पश्चिमाहरूकै जस्तै नीति लिएको भन्दै प्रमुख प्रतिपक्ष दल एमाले र सत्ता गठबन्धनका माओवादी र एकीकृत समाजवादीका केही नेताले सरकारको आलोचना गरेका थिए । नेपालले फेब्रुअरी २७, २८ र मार्च २ मा क्रमशः रुसयुक्रेन संकटका सम्बन्धमा संयुक्त राष्ट्रसंघको आपत्कालीन विशेष सत्रको आह्वान, जेनेभास्थित मानव अधिकार आयोगमा भएको मतदानमा युक्रेनमा भइरहेको घटनामाथि छलफल गर्ने र यूएनको आपत्कालीन बैठकमा युक्रेनमाथि भइरहेको रुसी सैन्य आक्रमणको विरुद्धको प्रस्तावमा मतदान गरेको थियो । त्यतिबेला दुई ठूला छिमेकी भारत र चीन भने तटस्थ बसेका थिए । रुसले सन् २०१४ मा युक्रेनको भूमि क्राइमिया आफ्नोमा गाभ्दा तत्कालीन केपी शर्मा ओली सरकारले प्रतिक्रिया जनाएको थिएन । त्यस बेला विपक्षी कांग्रेसका केही नेताले एउटा स्वतन्त्र मुलुकको भूभाग अर्को मुलुकले गाभ्दा नेपाल सरकार चुप लागेको भन्दै आलोचना गरेका थिए । प्रतिष्ठानको प्रतिवेदनमा नेपालले पछिल्लो समय देखाएको व्यवहारबाट परराष्ट्र नीतिमा नयाँ गोरेटो कोर्न खोजिएको हो कि भन्ने देखिएको उल्लेख छ । नेपालको व्यवहारमा देखिएको परिवर्तनका बारेमा विवेचना भने गर्न सकिने प्रतिवेदनले जनाएको छ । नेपालको परराष्ट्र नीतिको अर्को पहिचान भनेको नीतिगत र व्यवहारगत निरन्तरता रहेको उल्लेख गर्दै प्रतिवेदनमा नेपालले संयुक्त राष्ट्रसंघजस्ता अन्तर्राष्ट्रिय मञ्चहरूमा विश्वसनीय, पारदर्शी र निरन्तरात्मक नीति अपनाउँदै आएको भनिएको छ । प्रतिवेदनले नेपालको अन्तर्राष्ट्रिय व्यवहार एकीकरण कालदेखि नै अवलम्बन गरिआएको असंलग्न परराष्ट्र नीतिमा आधारित र राष्ट्रिय स्वार्थकेन्द्रित हुनुपर्नेमा प्रतिवेदनले जोड दिएको छ । असंलग्न राष्ट्रहरूसँग मिलेर नेटो र वार्सा सैन्य सम्झौताको विरोध गर्नु, इजरायललाई मान्यता दिए पनि प्यालेस्टाइनी जनताको आत्मनिर्णयको अधिकारको पक्षमा उभिनु, अमेरिका र बेलायतले रंगभेदी शासनलाई समर्थन गरिरहेका बेला दक्षिण अफ्रिकामा रंगभेदिविरुद्ध अडान लिनु, भियतनाम युद्धको विरोध गर्नु, सोभियत संघले पहिले हंगेरी र चेकोस्लोभाकियामा तथा पछि अफगानिस्तानमा आक्रमण गर्दा ती आक्रमणको विरोध अर्नु आदि घटना नेपालको असंलग्न परराष्ट्र नीतिका बलिया प्रमाण रहेको प्रतिवेदनमा उल्लेख छ । तर सन् २०२० जुन ३ मा चीनले हङकङमा गरेको दमनमाथि नेपाल सरकारले गरेको समर्थनका बारेमा उल्लेख गर्न प्रतिवेदन चुकेको छ । पूर्वराजदूत खगनाथ अधिकारी र झमकुमार विश्वकर्माले सम्पादन गरेको प्रतिवेदनले परराष्ट्र नीतिका विषयमा नौ बुँदा सिफारिस गरेको छ । प्रतिवेदनको पहिलो परिच्छेदमा रुसयुक्रेन संकट ः नेपालको कूटनीतिक अग्रसरता र यसका कूटनीतिक तथा भूराजनीतिक प्रभावहरू शीर्षक छ, जसलाई अधिकारी र विश्वकर्माले लेखेका हुन् । फरिच्छेद २ मा रुसयुत्रेन संकटले नेपालमा सिर्जना गर्न सक्ने आर्थिक प्रभावका आयामहरू शीर्षकमा कल्पना खनाल, राजेन्द्र खनाल र शोभा पौडेलले लेखेका छन् । तेस्रो परिच्छेदमा हरि शर्मा न्यौपानेले रुसयुक्रेन संकटको वातावरणीय प्रभाव र नेपालमा पार्न सक्ने सम्भावित असरहरू छ । अनुसन्धान प्रतिवेदनको परिच्छेद ४ मा रुसयुक्रेन युद्धका मानव अधिकारको क्षेत्रमा देखिन सक्ने प्रभावहरू माथि मुकुन्दराज कट्टेलले विश्लेषण गरेका छन् । ६२ पृष्ठको उक्त प्रतिवेदनको परिच्छेद ५ मा निष्कर्ष तथा नीति सिफारिस छन् । प्रतिष्ठानका कार्यकारी अध्यक्ष विष्णुराज उप्रेतीले प्रतिवेदनका सिफारिसहरू नेपाल सरकारलगायत सबै सरोकारवालाका लागि उपयोगी हुने जनाए ।"
बेलायती प्रधानमन्त्रीको दौडमा अन्तिम ३ छानिए,"लन्डन (एजेन्सी) बेलायतको सत्तारूढ कन्जरभेटिभ पार्टीको नयाँ नेता निर्वाचनका लागि भइरहेको प्रतिस्पर्धामा अन्तिम तीन प्रतिस्पर्धी चुनिएका छन् । कन्जरभेटिभ पार्टीका सांसदहरूद्वारा मंगलबार गरिएको चौथो चरणको मतदानबाट ऋषि सुनाक, पेनी मोर्डन्ट र लिज ट्रसले अन्तिम तीनमा स्थान सुरक्षित गरेका हुन् । यो चरणमा सबैभन्दा कम मत प्राप्त गर्ने केमी ब्याडनक भने प्रतिस्पर्धाबाट बाहिरिएकी छन् । बुधबार चौथो चरणको मतदानमा ऋषि सुनाकले १ सय १८ मत प्राप्त गरे । पेनी मोर्डन्टले ९२ र लिज ट्रसले ८६ मत पाए । प्रतिस्पर्धाबाट बाहिरिएकी केमी ब्याडनकले ५९ मत प्राप्त गरिन् । बुधबार हुने पाँचौं चरणको मतदानमा सबैभन्दा थोरै मत ल्याउने अर्को उम्मेदवार पनि बाहिरिएपछि प्रतिस्पर्धामा अन्तिम दुई बाँकी रहनेछन् । त्यसपछि देशभरका पार्टी सदस्यको मतका आधारमा विजयी हुने प्रतिस्पर्धी पार्टीको नेता हुँदै बेलायतको प्रधानमन्त्री बन्नेछन् । नेता चयनको प्रक्रिया पूरा भएसँगै आगामी सेप्टेम्बर ५ मा बेलायतले नयाँ प्रधानमन्त्री पाउनेछ ।"
खाद्य व्यवस्था कम्पनीको सम्पत्तिमा व्यापारीको रजाइँ,"(काठमाडौं)  सञ्चित नोक्सानी १ अर्ब रुपैयाँभन्दा बढी बेहोरिरहेको खाद्य व्यवस्था तथा व्यापार कम्पनीको सम्पत्तिमा व्यापारीहरूकै रजगज रहेको पाइएको छ । कम्पनीका कर्मचारीले आफूखुसी सम्झौता गरी भाडा उठाउन आनाकानी गर्दा व्यापारीले झन्डै ३ वर्षसम्मको भाडा बुझाएका छैनन् । स्रोतका अनुसार भद्रकालीमा रहेको फनल्यान्ड इन्टरटेन्टमेन्ट प्रालि, सिंहदरबारको स्काई दरबार ब्याङवेट प्रालि र मूलखर्क भीमसेन ड्राइभिङ सेन्टर प्रालिसहितको ४ करोड ८८ लाख रुपैयाँ उठाउन बाँकी छ । कम्पनीले बक्यौता उठाउन ताकेता गरिरहे पनि भाडा नउठेको कम्पनीकी प्रवक्ता शर्मिला न्यौपानेले स्विकारिन् । भाडा उठाउने जिम्मा सम्पत्ति व्यवस्थापन तथा पूर्वाधार विकास विभागको रहेको उनले बताइन् । व्यवसायीहरूले कोभिडका कारण व्यापार नभएको भन्दै भाडा तिर्न ढिलाइ गरेका छन् । केही व्यापारीले थप समय मागेका छन्, उनले भनिन्, केहीले थोरै भुक्तानी गरे पनि पूरै उठेको छैन । संस्थानका सम्पत्ति व्यवस्थापन तथा पूर्वाधार विकास विभाग प्रमुख माधव अर्यालले पनि भाडा उठाउन तोकता गरिरहेको दाबी गरे ।स्रोतका अनुसार फनल्यान्ड इन्टरटेन्टमेन्ट प्रालिले भद्रकालीस्थित किनं २३९५ को करिब ७ रोपनी जग्गा प्रयोग गरिरहेको छ । उक्त जग्गा प्रयोगबापत मासिक १० लाख ५१ हजार बुझाउने सहमति छ । नयाँ सम्झौता कायम भएको मिति ०७६ भदौ २३ देखि ०७९ असारसम्मको ३ करोड ६० लाख १४ हजार २ सय ६६ रुपैयाँ उठाउन बाँकी छ, स्रोतले भन्यो, कम्पनीका उच्चपदस्थ अधिकारीसँगको मिलोमतोमा समय थप्दै लगेको छ । खाद्य व्यवस्थाले फनल्यान्डसँग ०७४ सालमै सम्झौता गरेको थियो । तर खाद्यले कर नबुझाएको भन्दै काठमाडौं महानगरपालिकाले फनल्यान्ड सञ्चालनमा रोक लगायो । पछि ०७६ भदौदेखि भने सञ्चालनको अनुमति पाए पनि भाडा आएको छैन । करिब ३ वर्षसम्म भाडा नतिर्दासमेत सम्बन्धित विभाग चुप लाग्यो, स्रोतले भन्यो, अनेक बहानामा मिलेमतोमा फनल्यान्डलाई उन्मुक्ति दिइएको छ । विभाग प्रमुख अर्यालले भने एक महिनाको १० लाख ५१ हजार तिरेर फनल्यान्डले भुक्तानी दिन सुरु गरेको दाबी गरे । सम्झौताअनुसार छुट दिन नमिले पनि अब नियमित भाडा दिने भनेर निवेदन दिएको छ, अर्यालले भने, नियमित भुक्तानी नगरे कारबाहीका लागि कानुनी प्रक्रियामा जान्छौं । स्काई दरबार ब्याङवेट प्रालिले पनि ९ महिनादेखि भाडा तिरेको छैन । सिंहदरबारमा रहेको स्काई ब्याङवेटले प्रतिमहिना ७ लाख २७ हजार रुपैयाँ तिर्ने गरी सम्झौता गरेको छ । कार्यालय भवन प्रयोग गरेबापत प्रतिमहिना २ लाख ६२ हजार रुपैयाँ तिर्ने सम्झौता छ । तर उसले पनि भाडा नतिरी बसेको छ । स्काई दरबारसँग ०७८ मंसिरदेखि ०७९ असार मसान्तसम्मको ८६ लाख ३९ हजार ७ सय ५६ रुपैयाँ उठाउनुपर्नेछ, स्रोतले भन्यो, तर भाडा कहिले तिर्ने, पत्तो छैन । स्काई दरबारले ०७८ असोजमा सम्झौता गरेको थियो । सम्झौताका क्रममा ३ महिनाको रकम धरौटी र एक महिनाको भाडा खाद्य कम्पनीले राखेको छ । त्यसपछि थप रकम तिरेको छैन ।मूलखर्क भीमसेन ड्राइभिङ सेन्टरले पनि खाद्यलाई ०७८ माघदेखि भाडा तिरेको छैन । उसले सिंहदरबारमा २१ हजार वर्गफिट जग्गामा ड्राइभिङ सेन्टर सञ्चालन गरिरहेको छ । खाद्य कम्पनीले मूलखर्कसँग ०७७ फागुनमा मासिक ६ लाख ९६ हजार रुपैयाँका दरले भाडा लिने सम्झौता गरेको थियो । तर ०७८ माघदेखि ०७९ असार मसान्तसम्मको ४१ लाख ७० हजार बुझाएको छैन ।सेन्टरले मंगलबार २ महिनाको भाडाबापत चेक दिएको अर्यालले बताए । मूलखर्कले मंगलबार २ महिनाको चेक दिएको छ । २४ दिनमा थप २ महिनाको चेक दिने प्रतिबद्धता गरेको छ, उनले भने । खाद्य कम्पनीको यस किसिमको लापरबाही यो पहिलो पटक भने होइन । करिब ६ वर्षअघि भद्रकाली प्लाजामा रहेको मनोज ड्राइभिङ सेन्टर पनि भाडा नतिरी सञ्चालन भइरहेको थियो । करिब ७ रोपनी जग्गामा ड्राइभिङ सेन्टरले न्यून भाडामा दिने गरेको थियो । जग्गा दुई वर्षका लागि दिए पनि म्याद नाघिसक्दासमेत निरन्तर प्रयोग गर्दै आएको थियो । मासिक ३४ हजार १ सय १० रुपैयाँमा सम्झौता गरेको तत्कालीन खाद्य संस्थानले समयमै भाडासमेत उठाउन सकेको थिएन । केही कर्मचारीको लापरबाहीले तत्कालीन संस्थानको नोक्सानी चुलियो । अहिले खाद्य कम्पनी भएपछि पनि नयाँ भिजन छैन, स्रोतले भन्यो, पुरानै मनस्थिति, आफूअनुकूलको काम र कर्मचारीलाई प्रोत्साहन नहुँदा कम्पनीमा सुधार छैन । सार्वजनिक संस्थानको वार्षिक स्थिति समीक्षा ०७९ का अनुसार आर्थिक वर्ष ०७७७८ मा खाद्य कम्पनीको खुद नोक्सानी ५ करोड ३५ लाख रुपैयाँ छ । सञ्चित नोक्सान १ अर्ब ३५ लाख रुपैयाँ पुगेको छ । खाद्य कम्पनीले ३ वर्षदेखि लेखापरीक्षण पनि गराएको छैन । खाद्य कम्पनीको मुख्य उद्देश्य किसानसँग धान खरिद गरेर दुर्गममा ढुवानी गर्नु हो । तर यसले लक्ष्यअनुसार कहिल्यै खरिद गर्न सकेको छैन । दुगर्ममा समयमै ढुवानी पनि गर्न सकेको छैन । खाद्यले किसानभन्दा बिचौलियासँग धान किन्दै आएको आरोपसमेत लाग्ने गरेको छ ।"
वैध बाटोबाट रेमिट्यान्स बढाउन नीति बनाइँदै,धेरै नेपाली काम गर्ने जाने प्रमुख राष्ट्रहरूले कोभिडपछि अर्थतन्त्रमा राम्रो सुधार गरेका छन् । तर रेमिट्यान्स भने अपेक्षाकृत बढ्न सकेको छैन । नेपाललगायत विश्वका धेरैजसो मुलुकमा निषेधाज्ञाका बेला नेपालमा रेमिट्यान्स झन्डै ३८ प्रतिशतसम्म बढेको थियो । अवस्था सामान्य हुँदै भएपछि विदेश जाने नेपाली पनि बढेका छन् । तर निरन्तर रेमिट्यान्स घट्दो छ । हुन्डीलगायत पैसा ओसारपसार गर्ने अनौपचारिक माध्यमको चहलपहल बढेकाले वित्तीय प्रणालीबाट आउने रेमिट्यान्स घटेको जानकारहरू बताउँछन् । आयात निरन्तर बढेकाले कर छल्न न्यून बीजकीकरणमार्फत ल्याइएका सामानको भुक्तानी गर्न पनि हुन्डीलगायत गतिविधि बढेकाले रेमिट्यान्स घटेको उनीहरूको भनाइ छ ।
नयाँ सहरमा १२ वर्षमा २२ किमि मात्र कालोपत्र सडक,"०६७६८फिदिम (पाँचथर), बसन्तपुर (तेहथुम), खुर्कोट (सिन्धुली), बैरेनी गल्छी (धादिङ), डुम्रे भन्सार (तनहुँ), बुर्तिबाङ (बागलुङ), चौरजहारी (रुकुम), राकम कर्णाली (दैलेख), साँफेबगर (अछाम) र पाटन (बैतडी)०७२७३ लुम्बिनी (रुपन्देही),पालुङटार (गोरखा), निजगढ (बारा) ०७३७४ भेरीगंगा (सुर्खेत), भिंग्री (प्यूठान), गौरीगन्ज (झापा), रंगेली (मोरङ), मनरा (महोत्तरी), ब्रह्मपुरी (सर्लाही), मौलापुर (रौतहट), महागढीमाई (बारा), बर्दघाट (नवलपरासी), राजापुर (बर्दिया), भजनी (कैलाली), बेलौरी (कञ्चनपुर), शम्भुनाथ (सप्तरी), बलवा (महोत्तरी), ईश्वरपुर (सर्लाही), कटहरिया (रौतहट) र गढवा (दाङ)०७४७५ मिर्चैया (सिरहा), चन्द्रपुर (रौतहट), काभ्रे उपत्यका (काभ्रे), भरतपुर (चितवन), वालिङ (स्याङ्जा), तुलसीपुर (दाङ), दुल्लु (दैलेख), अमरगढी (डडेलधुरा), टीकापुर (कैलाली) र धनकुटा ०७६७७भीमदत्त (महेन्द्रनगर), गुन्डुबालकोट (भक्तपुर), मौलापुर (रौतहट), गौरीगन्ज (झापा)०७४७५लुक्ला (सोलुखुम्बु), स्याफ्रुबेसी (रसुवा), जोमसोम (मुस्ताङ), सिमकोट (हुम्ला) र मार्तडी (बाजुरा) ०७७७८ किमाथान्का (संखुवासभा), फुङलिङ (ताप्लेजुङ), चामे (मनाङ), दुनै (डोल्पा) र कोल्टी (बाजुरा)"
रोकिएका आर्थिक विधेयक अघि बढाउन चेम्बरको आग्रह,धितोपत्रसम्बन्धी ऐनलाई संशोधन गर्नेसम्बन्धी विधेयक  बैंक तथा वित्तीय संस्थासम्बन्धी ऐन ०७३ लाई संशोधन गर्नेसम्बन्धी विधेयक  सूचना प्रविधिसम्बन्धी बनेको विधेयक  भन्सारसम्बन्धी कानुनलाई संशोधन र एकीकरण गर्न बनेको विधेयक  सार्वजनिक खरिद ऐनलाई संशोधन गर्न बनेको विधेयक  प्रतिस्पर्धा प्रवर्द्धन तथा बजार संरक्षण गर्न बनेको विधेयक  निकासी पैठारी कानुनलाई संशोधन गर्न तथा एकीकरण गर्न बनेको विधेयक  गाँजा खेतीलाई नियमन तथा व्यवस्थापन गर्न बनेको विधेयक  प्रत्यायन (एक्रिडिटेसन) विधेयक ०७६  स्ट्यान्डर्ड नाप र तौल पाँचौं संशोधन विधेयक
उद्योगहरूको आम्दानी वृद्धि खुम्चियो,"काठमाडौं (कास) नेपाल उद्योग परिसंघले नेपालका उद्योगहरूको औद्योगिक गतिविधि अध्ययन गरेर औद्योगिक प्रतिवेदन सार्वजनिक गरेको छ । उद्योग, वाणिज्य तथा आपूर्तिमन्त्री दिलेन्द्रप्रसाद बडूले उक्त प्रतिवेदन सार्वजनिक गरे । गत आर्थिक वर्ष ०७८७९ को तेस्रो त्रैमासिक अवधिसम्मको उत्पादनमूलक उद्योग र सेवा क्षेत्रका उद्योगको अवस्थाको विस्तृत तथ्यांक प्रतिवेदनमा समेटिएको छ ।प्रतिवेदनअनुसार उक्त आर्थिक वर्षको दोस्रो त्रैमासको तुलनामा तेस्रो त्रैमासमा व्यवसायको उत्पादन क्षमता उपयोग खस्किएको छ । यस अवधिमा उद्योगहरूले आफ्नो कुल उत्पादन क्षमताको ६६८१ प्रतिशत उपयोग गरेको प्रतिवेदनले देखाएको छ । दोस्रो त्रैमासमा यस्तो क्षमताको उपयोग ७१ प्रतिशत थियो । माघ, फागुन र चैतको समष्टिगत अवधिमा उत्पादनमूलक उद्योगले औसतमा १०९६ प्रतिशत ब्याज तिरेको प्रतिवेदनमा उल्लेख छ । जब कि गत वर्षको यसै अवधिमा ९४ प्रतिशत थियो । यसले उद्योग क्षेत्रले तिर्ने ब्याजदर पनि बढेको देखाउँछ । सेवा क्षेत्रका उद्योगले औसतमा १०९२ प्रतिशत ब्याज तिरेको पाइएको छ । उत्पादनमूलक उद्योगहरूले आफ्नो चालु पुँजीको ३१ प्रतिशत बैंक तथा वित्तीय संस्थाबाट ऋण लिएको अध्ययनले देखाएको छ । अघिल्लो त्रैमासमा चालु पुँजीको ३४४ प्रतिशत ऋण लिएका थिए ।अध्ययनमा सहभागीमध्ये ८२५ प्रतिशत उद्योगीले नयाँ लगानीका लागि तयार रहेको बताएका छन् । प्रतिवेदनले गत आर्थिक वर्ष ०७८७९ को दोस्रो त्रैमासको तुलनामा तेस्रो त्रैमासमा उद्योगको आम्दानी वृद्धिदर १२८२ प्रतिशत रहेको देखाएको छ । दोस्रो त्रैमासमा उद्योगको आय वृद्धिदर २७१५ प्रतिशत थियो । प्रतिवेदन सार्वजनिक गर्दै मन्त्री बडूले यस प्रकारको नियमित औद्योगिक प्रतिवेदनले नेपालको औद्योगिक वातावरणको चित्रण गर्न सहयोग पुग्ने उल्लेख गरे । उद्योगमा प्रयोग हुने जेनेरेटरले खपत गर्ने तेलको परिणाम प्रस्ट्याउने र कोइलाबाट चल्नेलाई बिजुलीबाट प्रतिस्थापन गर्न लाग्ने लागतका सन्दर्भमा समेत अनुसन्धान हुन जरुरी रहेको उनको भनाइ छ । बजार मागमा उल्लेख्य गिरावट आएको र यसले उद्योगको आयमा ह्रास ल्याएको परिसंघका अध्यक्ष विष्णुकुमार अग्रवालले बताए । यसप्रति संवेदनशील हुन सरकारलाई उनले आग्रहसमेत गरे । निजी क्षेत्रका तर्फबाट नेपालमै पहिलो पटक परिसघंले सर्वेक्षण गरेर औद्योगिक प्रतिवेदन सार्वजनिक गरेको उनको भनाइ छ ।"
हुन्डाईको 'टेस्टड्राइभ क्याम्पेन,काठमाडौं (कास) फुटबल विश्वकप२०२२ लाई दृष्टिगत गरी हुन्डाईले गोल अफ द सेन्चुरी अभियानअन्तर्गत नयाँ योजना ल्याएको छ । यस योजनाअन्तर्गत ग्राहकले नेपालभर रहेका हुन्डाईका सोरुममा कुनै पनि कार टेस्टड्राइभ गरी फिफा विश्वकप२०२२ प्रत्यक्ष हेर्न जाने मौका पाउनेछन् । यस योजनामा नेपालभरका कुनै पनि व्यक्ति आफ्नो ड्राइभिङ लाइसेन्स लिएर आधिकारिक हुन्डाई सोरुममा रजिस्टर गरी सहभागी हुन सक्नेछन् । यो योजनाको अन्त्यमा लक्की ड्रमार्फत दुई जना भाग्यशाली विजेता छानिनेछ । प्रत्येक विजेताले उपहारस्वरूप आफूलाई मन पर्ने एक जना अर्को व्यक्तिसँग कतार गई विश्वकप लाइभ हेर्न पाउनेछन् । हुन्डाईको प्रायोजनमा यसरी चार जना कतार जान पाउने कम्पनीले जनाएको छ ।
संसदीय समितिमा महिला आयोगको औचित्यमाथि प्रश्न,"आयोगका पदाधिकारीबीच बाझाबाझसंसदीय समितिको बैठकमा महिला आयोगकी अध्यक्ष कमला पराजुली, सदस्य कृष्णकुमारी पौडेल खतिवडा, विद्याकुमारी सिन्हा, सावित्राकुमारी शर्मा र सचिव कविराज पौडेल उपस्थित थिए । सदस्य जया घिमिरे उपस्थित थिइनन् । बैठकको सुरुमा आयोगका सचिव पौडेलले गत आर्थिक वर्षको कार्य विवरण प्रस्तुत गर्दै अध्ययन, अनुसन्धान र सिफारिस मुख्य जिम्मेवारी भए पनि काम गर्न नसकेर बजेट फ्रिज भएको जानकारी दिए । त्यसपछि सदस्य सिन्हा र शर्माले भनाइ राखे । आफ्नो पालो आएपछि सुरुमै सदस्य पौडेलले बैठकमा नबोलाइएको भन्दै संसदीय समितिसित गुनासो गरिन् । उनले आफूलाई वरिष्ठ सदस्यका रूपमा परिचय गराएकी थिइन् । उनले पदाधिकारीबीच भएको जिम्मेवारी बाँडफाँटअनुसार छलफल गरेर काम गर्न नपाइएको गुनासो पनि सुनाइन् । समितिकी सभापति नीरुदेवी पालले कार्यक्षेत्रभित्रका जुनसुकै आयोगलाई बैठकमा बोलाउँदा अध्यक्ष र सचिवलाई जानकारी गराइने बताइन् । आयोगका अन्य पदाधिकारीलाई जानकारी नभए सचिवलाई प्रश्न जाने उनको भनाइ थियो । त्यसपछि पालो पाएकी अध्यक्ष पराजुलीले सदस्य पौडेलले आफूलाई वरिष्ठ सदस्य भनेर चिनाएकामा असन्तुष्टि पोख्न थालिन् । उनले भनिन्, संविधानमा वरिष्ठ सदस्य कहाँ छ, बताइदिनुहोला, पटकपटक वरिष्ठ सदस्य, अध्यक्ष नै सदस्य, सदस्य नै अध्यक्ष भन्ने कुरा उठेकाले यो कुरा भन्न चाहन्छु । आयोगले कार्यविधि बनाउन नसक्दा काम गर्न नसकेको प्रस्टोक्ति दिँदै उनले पौडेलतिरै लक्ष्य गर्दै भनिन्, अब अर्को कुराचाहिँ के भने अफिसमा आएर अध्यक्षलाई तुरुन्त यो ठाउँमा जान भ्रमण आदेश दे भनेर माग्ने, कहाँ जाने किन जाने के प्रयोजनले जाने भनेर औचित्य जान्न चाहन्छु, त्यो बुझ्न खोज्दा द्वन्द्व पर्छ, भन्नेबित्तिकै भ्रमण आदेश मैले दिइनँ भन्ने निहुँमा ममाथि प्रहार भइरहेको छ । आयोगका पदाधिकारी नै बाझाबाझमा उत्रिएपछि समितिका सदस्यहरूले आन्तरिक विवादमा नरुमल्लिन सुझाव दिए । आयोगले काम नगर्दा आफैं (महिला भएको नाताले) माथि नै प्रश्न उठिरहेको महसुस भइरहेको सदस्य अमृता थापा मगरले भनिन् । सदस्य नारायण खतिवडाले भने, कर्मचारीले नीतिमा भएअनुसार काम गर्ने हो, पदाधिकारीले सिर्जनशील काम गर्ने हो, कार्यालय, स्रोतसाधन नभए पनि काम गरे पो नियुक्ति दिएर पठाउनेलाई पनि सन्तोष हुन्छ । यो हदसम्मको विवाद कोदो रोपाइँमा पनि हुँदैन । चार जना पदाधिकारीबीचमा आफैंले लिएर आएको रिपोर्टप्रति असन्तोष रहेछ । सदस्य विमला नेपालीले पनि आयोगको पदाधिकारीहरूको कार्यशैलीमा प्रश्न उठाइन् । समितिकी सभापति पालले झिनामसिना काममा नअल्झिएर आयोगको मूल लक्ष्यमा काम गर्न सुझाव दिइन् । छलफलपछि समितिले आयोगका पदाधिकारीलाई आन्तरिक विवादमा नअल्झिएर महिला हितको उद्देश्यमा केन्द्रित भई प्रभावकारी कार्यसम्पादन गर्न निर्देशन दिएको छ । महिला आयोगले आफैंभित्र पनि समन्वय र सहकार्य गर्न नसकेका कारण प्रभावकारी कार्यसम्पादन हुन नसकेको महसुस समितिलाई भएको छ । पीडित महिला सबैको आयोगमा पहुँच स्थापित भइनसकेको, सम्पर्कमा आएका पीडित महिलाले समेत आयोगबाट आवश्यक न्यूनतम सहयोगसमेत प्राप्त गर्न नसकेको भन्ने गुनासो बारम्बार आउनु दुःखद् छ, आफ्नो कार्यगत र पीडितको अपेक्षाअनुरूप थप संवेदनशील कार्य सम्पादन गर्न निर्देश गर्छ, निर्देशनमा भनिएको छ ।"
स्ट्रेचरमै जन्मियो शिशु,"सुर्खेत (कास) कालीकोटको नरहरिनाथ गाउँपालिका६ माल्कोट स्वास्थ्यचौकीमा करारमा कार्यरत स्वास्थ्यकर्मीलाई हटाएपछि उपचार सेवा बन्द भएको छ । स्वास्थ्यचौकीका सबै स्वास्थ्यकर्मी करारमा थिए । गाउँपालिकाले कर्मचारीको करार नवीकरण नगरेपछि स्वास्थ्य चौकीको सेवा प्रवाह बन्द भएको हो । मंगलबार बिहान ४ घण्टा बोकेर साढे ८ बजे स्वास्थ्य चौकी ल्याइएकी माल्कोटकै एक महिलालाई स्वास्थ्यकर्मी नभएपछि स्ट्रेचरमा बोकेर जिल्ला अस्पताल लैजाँदै गर्दा बाटोमै सुत्केरी भएकी छिन् । गाउँपालिकाले करारका ३ स्वास्थ्यकर्मी हटाएछ, २ स्थायी स्वास्थ्यकर्मी पनि बिदामा रहेछन्, एक सातादेखि स्वास्थ्यचौकी बन्द रहेछ, स्थानीय कपिल बटालाले भने, धन्न गर्भवतीलाई केही भएन ।गाउँपालिकाले करारका स्वास्थ्यकर्मी हटाउँदा प्रसूति गृह बन्द भएको गाउँपालिकाका स्वास्थ्य शाखा प्रमुख अम्मर बटालाले बताए । कालीकोटमा मात्र होइन कर्णालीका ७९ स्थानीय तहमध्ये १३ स्थानीय तहले ७१ जना करारका कर्मचारी हटाएका छन् । हटाइएका ७१ कर्मचारीमध्ये ३२ जना स्वास्थ्य सेवाका छन् । अरू कर्मचारी हटाउँदा त खासै प्रभाव पर्दैन होला, स्वास्थ्यका कर्मचारी हटाउँदा केहीको ज्यानसमेत जोखिममा देखियो, दैलेखको गुराँस गाउँपालिकाका हर्ष ओलीले भने, अरू त राजनीतिक आधारमा हटाइयो होला, तर स्वास्थ्यकर्मीलाई मानवीय आधारमा पनि हटाउन नहुने हो । गुराँसमा १४ जना स्वास्थ्यकर्मी हटाइएको छ भने सल्यानको बन्गाडकुपिण्डे नगरपालिकाले करारका १७ स्वास्थ्यकर्मी हटाएको छ । केही स्वास्थ्यचौकी त करारकै स्वास्थ्यकर्मीको भरमा थिए, जनस्वास्थ्य अभियन्ता हिमाल केसीले भने, सबैमा राजनीतीकरण भयो, कामना गरौं, कसैले स्वास्थ्यकर्मीको अभावमा ज्यान गुमाउनु नपरोस् ।"
पुनरावेदन नलाग्ने प्रावधान न्यायको सिद्धान्तविपरीत,"(काठमाडौं)  सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग ऐनको संशोधन विधेयकमा द्वन्द्वकालीन घटनाको मुद्दा हर्ने विशेष अदालतको फैसला पुनरावेदन गर्न नपाइने प्रावधान राखिएकामा द्वन्द्वपीडित र कानुनविद्ले आपत्ति जनाएका छन् । पुनरावेदनमा निषेध गर्नु न्यायको सर्वमान्य सिद्धान्तको विपरीत हुने उनीहरूले तर्क गरेका छन् । संसद्मा गत शुक्रबार पेस गरिएको विधेयकको दफा २९ कमा द्वन्द्वकालीन घटनाको मुद्दा हेर्न न्याय परिषद्को परामर्शमा उच्च अदालतका तीन न्यायाधीश नियुक्त गरी विशेष अदालत गठन हुने र यसले गरेका फैसलाको सर्वोच्च अदालतमा पुनरावेदन गर्न नपाइने व्यवस्था छ । पूर्वप्रधानन्यायाधीश कल्याण श्रेष्ठले पुनरावेदन स्वच्छ न्यायिक प्रक्रियाको अभिन्न अंग रहेको बताए । पुनरावेदनको प्रावधान नहुँदा अदालतले गरेको अन्यायपूर्ण निर्णय पनि अन्तिम हुने अवस्था आउँछ, उनले भने । पूर्वप्रधानन्यायाधीश श्रेष्ठले संयुक्त राष्ट्रसंघको नागरिक र राजनीतिक अधिकारसम्बन्धी अभिसन्धि (आईसीसीपीआर) ले पनि पुनरावेदनलाई अभिन्न अधिकारका रूपमा स्विकारेको बताए । नेपालकै संविधानले पनि न्यायको हक अहरणीय हुने भनेको छ, जसअन्तर्गत पुनरावेदनको हक पनि पर्छ । यसलाई कुनै कानुनले बन्देज गर्न मिल्दैन, उनले भने, कानुन सधैं न्यायको हक रहने गरी बनाउनुपर्छ भन्ने मान्यता छ ताकि कानुन अन्तिम तहसम्म स्वीकार्य हुन सकोस् । यस्तो मान्यताविपरीत कुनै कानुन बन्छ भने त्यो खारेज भागी छ, यसमा रिट पर्छ र सर्वोच्चले त्यसलाई हटाइदिन सक्छ । उनले मुद्दा पर्ने गरी विधेयक बनाउनु राम्रो नभएको बताए । संक्रमणकालीन न्यायसम्बन्धी ऐनविरुद्ध द्वन्द्वपीडितले दायर गरेको रिटमाथि सुनुवाइ गर्दै श्रेष्ठ संलग्न इजलासले २०७१ फागुनमा विशेष अदालतको फैसला चित्त नबुझे सर्वोच्चमा पुनरावेदन गर्न पाउने पीडितको हक कुण्ठित नहुने गरी कानुन संशोधन गर्न सरकारका नाममा परमादेश जारी गरेको थियो । द्वन्द्वपीडितले सर्वोच्चकै आदेशअनुसार ऐन संशोधन हुनुपर्ने माग राख्दै आएका थिए । उनीहरूलाई आश्वस्त पार्दै एक महिना लामो परामर्श गरेका कानुनमन्त्री गोविन्द शर्मा कोइरालाले फैसलाविपरीतका प्रावधान राखेर विधेयक संसद्मा पेस गरेका हुन् । माओवादीद्वारा हत्या गरिएका लमजुङका शिक्षक मुक्तिनाथ अधिकारीका छोरा सुमनले आफूहरूले सुझाव दिएजस्तो विधेयक नआएको बताए । यसमा दलहरूको दबाबले काम गरेको प्रत्यक्ष देख्न सकिन्छ, उनले भने, पुनरावेदन गर्न नपाइने प्रावधान हामीलाई चित्त बुझेको छैन, यो सर्वोच्चको फैसलाविरुद्ध पनि छ । मानवअधिकारको गम्भीर उल्लंघनको परिभाषाभित्र हत्या, बलात्कारजस्ता अपराधलाई अलग गर्ने गरी विधेयक आएकामा पनि आपत्ति रहेको अधिकारीले बताए । संविधानविद् विपिन अधिकारीले विधेयक हुबहु पारित भए संविधानले व्यवस्था गरेको सर्वोच्चको असाधारण अधिकार क्षेत्र कुण्ठित हुने बताए । अदालतको निर्णयले आफूलाई अन्याय भएको महसुस भए पुनरावेदन गर्न पाउनु नागरिकको हक हो । यसलाई रक्षा गर्न सर्वोच्च अदालतलाई संविधानले असाधारण अधिकार दिएको हुन्छ, उनले भने, त्यही अधिकार प्रयोग गरेर सर्वोच्च अदालतमा नागरिकले सोझै निवेदन गर्न सक्छन्, अदालतले पनि त्यसमाथि सुनुवाइ गर्न सक्छ ।संविधानविद् अधिकारीले कुनै खास प्रकृतिका मुद्दा हेर्न संविधानअन्तर्गत विशेष अदालत बनाउन सकिने तर त्यसो गर्दा संविधानले प्रत्याभूत गरेका अधिकार निलम्बन हुन नसक्ने बताए । संक्रमणकालीन न्यायको व्यवस्था संविधानभन्दा माथि होइन, यसलाई कानुन ल्याएर बदल्न पनि सकिँदैन । यसै व्यवस्थाभित्र रहेर अघि बढ्न भने मिल्छ, उनले भने, सत्य निरूपण तथा मेलमिलाप आयोगको प्रक्रिया फौजदारी मात्रै नभई मेलमिलापका लागि पनि हुने भएकाले केही लचिलो प्रावधान अपनाउन सकिन्छ तर संवैधानिक अधिकार कुण्ठित हुन सक्दैन । अधिकारीका अनुसार कुनै निर्णयको न्यायिक पुनरावलोकन वा पुनरावेदन हुन नसक्ने गरी विधेयकमा राखिएको प्रावधानलाई अंग्रेजीमा आउस्टर क्लज भन्ने गरिन्छ । विधेयकमा प्रयोग गरिएको आउस्टर क्लजलाई संसद्ले सच्याउनुपर्नेमा उनले जोड दिए । कानुनमन्त्री शर्माले भने विधेयकको उक्त प्रावधान आवश्यकताको उपज भएको बताएका छन् । कानुन र मानवअधिकारका दृष्टिले हेर्दा पुनरावेदनको प्रावधान राख्नुपर्थ्यो तर यसलाई कानुनी आँखाले मात्र हेरेर समाधान निस्कँदैन । शान्ति सम्झौतामा उच्चस्तरीय सत्य निरूपण तथा मेलमिलाप आयोग गठन गरेर राजनीतिक सहमतिमा संक्रमणकालीन न्याय टुंग्याउने भनेर लेखिएको उल्लेख गर्दै उनले थपे, समाजमा मेलमिलाप पनि गराउनु छ, न्यायको बाटो पनि खोज्नु छ, त्यसैले मध्यवर्ती बाटोबाट निकास खोज्दा अदालत गठन गर्ने तर पुनरावदन नलाग्ने बिन्दुमा हामी पुगेका हौं । राष्ट्रिय मानवअधिकार आयोगले विधेयकका प्रावधान मानवअधिकारका अन्तर्राष्ट्रिय प्रावधानसँग अमिल्दा रहेको भन्दै विज्ञप्ति जारी गरेको छ । आयोगले यस विषयमा आफूसँग एक पटक पनि परामर्श नगरेर कानुन मन्त्रालयले विधेयक संसद्मा लगेको भन्दै आपत्तिसमेत जनाएको छ । मानवअधिकारसँग सम्बन्ध राख्ने हरेक विधेयकमा आयोगसँग परामर्श लिने चलन छ, कानुन मन्त्रालयले यस मामिलामा पुरै बेवास्ता गर्यो, जुन जायज होइन, आयोगका सदस्य सूर्य ढुंगेलले भने, पर्याप्त छलफलसमेत नगरी बनाइएको विधेयकमा अनेक त्रुटि छन् । यसमा आयोगले विज्ञहरूसमेत राखेर अध्ययन गर्दै छ । यसबारे एउटा प्रस्ताव छिटै संसद्मा दर्ता गराउँछौं । पुनरावेदन गर्न नपाउने प्रावधान राखेर विधेयक संसद्मा लैजानु आपत्तिजनक भएको पनि उनले बताए ।"
'टी२० लिगले क्रिकेटको मुहार फेर्छ,"(काठमाडौं)  भारतीय क्रिकेटमा जे भयो, सन् १९८७ को विश्वकप जितेपछि नै भयो । अशोक मल्होत्रा त्यही समयका खेलाडी हुन् । उनी आफ्नो खेलजीवनको उच्च लयमा थिए । तर, उनी भारतीय विश्वकप टिममा परेनन् । किन परेनन् त ? यसको उत्तर त कपिल देवले मात्र दिन सक्नेछन्, मुसुक्क हाँस्दै मल्होत्राले भने । उनी भारतीय क्रिकेटका लेजेन्ड हुन् । कुनै समय रणजी ट्रफीमा सबैभन्दा बढी रन बनाउने खेलाडी उनलाई भारतीय क्रिकेटको अर्को विश्वनाथ भनिन्थ्यो । मल्होत्राको भारतीय क्रिकेटमा सबैभन्दा नजिकका साथी थिए, उनै कपिल देव । चेतन शर्मासँगै उनीहरू चण्डीगढमा सँगै हुर्के र बढे । उनी ती दिन कपिल देवसँगै एउटै साइकल चढेर अभ्यासका लागि निस्कन्थे । ती दिन त्यस्तै थिए । विश्वकप जितेपछि भारतीय क्रिकेटमा विस्तारै व्यावसायिकता छिरेको थियो । अब त इन्डियन प्रिमियर लिग (आईपीएल) को पालो । सन् २००८ मा आईपीएल के आयो, भारतीय क्रिकेटले कोल्टे नै फेर्यो । भारतीय क्रिकेट स्वयं मालामाल भयो । खेलाडीले मस्त कमाउन थाले नै । स्वयं भारतीय टिम पनि बलियो भयो । बलियो पनि कति धेरै भने अब भारतले एकै समय तीन टिम बनाउन सक्छ । यी तीनै टिमले अन्तर्राष्ट्रिय क्रिकेटमा उस्तै समान चुनौती पेस गर्न सक्छ । यही पृष्ठभूमिमा मल्होत्रा भन्छन्, नेपाल टी२० लिग मज्जाले अगाडि बढ्ने हो भने त्यसले फाइदा पुग्ने भनेकै नेपाली क्रिकेटलाई हो । खेलाडीले कमाउने छन्, माथिल्लो स्तरमा खेल्न सक्ने खेलाडी बढ्नेछ । त्यसैले पनि यो प्रतियोगिता सफल हुन आवश्यक छ, कान्तिपुरसँगको विशेष कुराकानीमा मंगलबार उनले भने ।अहिले पनि भारतीय क्रिकेटमा मल्होत्रा धेरै भूमिकामा छाउने गर्छन् । भारतीय क्रिकेटमै लेभलथ्री प्रशिक्षक धेरै कम छन् । त्यसमध्ये उनी एक हुन् । कोलकातामा क्रिकेट एकेडेमी चलाउने गर्छन् । छोटो समयकै लागि भारतीय टिमकै प्रशिक्षकसमेत भएका उनी छनोटकर्ता पनि भए । कमेन्ट्री गर्छन्, खेल विशेषज्ञ भनेर टेलिभिजनतिर पनि छाउने गर्छन् । सबैभन्दा ठूलो उनी इन्डियन क्रिकेटर एसोसिएसनका अध्यक्ष हुन् । नेपालीका लागि ठूलो के थपिएको छ भने उनी नेपाल टी२० लिगको गभर्निङ काउन्सिल का सदस्य भएका छन् ।उनी जत्तिको क्रिकेट पण्डितलाई पाउने नेपाली क्रिकेटकै लागि पनि ठूलै उपलब्धि हो । उनलाई लिएर सबैभन्दा ठूलो के भन्दा भारतका लागि ७ टेस्ट र २० एकदिवसीय खेलेका उनी भलाद्मी छन् । सबैसँग घुलमिल गर्छन् । अझ ठूलो नेपाली क्रिकेटका लागि सहयोग गर्ने भनेपछि खुसीले मीठो हाँसोयुक्त अनुहार बनाएर अगाडि आउँछन् । नेपाल टी२० लिगमा सहभागी हुने टिम घोषणाका क्रममा पछिल्लो दुई दिन उनी काठमाडौंमा थिए । केही बैठकतिर पनि सहभागी भए । उनी सबैभन्दा पहिले सन् १९९९ मा नेपाल आएका थिए, टेम्पो लेजेन्ड्स कप खेल्न । फाइनलमा कपिल देवको नेतृत्वमा रहेको भारतले फाइनलमा रेस्ट अफ द वर्ल्ड भेट्रान्स लाई हराएको थियो । त्यस खेलमा उनी प्लेयर अफ द फाइनल भए । १ सय ४ रन बनाएर अविजित रहेका थिए । त्यही बेला उनलाई लागेको थियो, नेपालमा क्रिकेटको सम्भावना छ । अहिले तत्काल उनी नेपाली क्रिकेटलाई लिएर के भन्छन् त ? खासमा उनी नेपाली क्रिकेटलाई नजिकबाट नियालिरहेका छन् ।भन्छन्, यो वर्ष नेपाली क्रिकेटमा केही नराम्रो भएको छ, अघिल्लो वर्ष राम्रै थियो । ब्याटिङमा रन बनिरहेको छैन । मलाई लाग्छ, नेपाली क्रिकेट खेलाडीले पर्याप्त खेल्न नपाएर नै यस्तो भएको हो । खेलको अनुभव र खेललाई कसरी लिने हो, यो दुवै निकै महत्त्वपूर्ण छन् । आईपीएल सुरु हुनु अगाडि हामीसँग माथिल्लो दर्जाका ३० खेलाडी हुन्थ्यो, अब तीन सयजतिको हाराहारीमा हुन थालेको छ । नेपाल टी२० लिगले नेपाली खेलाडीलाई विदेशीसँग सिक्ने अवसर दिनेछ ।यो प्रतियोगिताले उनी त्यस्ता खेलाडी पनि अगाडि आउने मान्छन्, जसलाई त्यस अगाडि छनोटकर्ताले देखेको पनि हुन्न । उनी भन्छन्, यस प्रतियोगितामा राम्रो गर्न सके, उनीहरू अगाडि आउन सक्छन् । अहिले नेपाली क्रिकेटमा माथिल्लो स्तरका १५ खेलाडी छन् भने थप उस्तै स्तरका १५ खेलाडी थपिने छन् । प्रतियोगितामा ६ टिममा गरेर कम्तीमा पनि ६६ खेलाडी हुनेछन् । त्यसमध्ये आधा मात्र राम्रो निस्के भने धेरै राम्रो । अर्को वर्ष यसमा अझ वृद्धि हुनेछ । यसले नेपाली क्रिकेटमा त्यही काम गर्न सक्छ, जुन आईपीएलले भारतीय क्रिकेटका लागि गरेको छ । मल्होत्रा प्रतियोगितालाई सही दिशातर्फ अग्रसर भएको एउटा पाइला मान्छन् । थप्छन्, यो प्रतियोगितालाई सबैले समर्थन र सहयोग गर्नुपर्छ । नेपाली क्रिकेटमा केही राम्रो हुन लागेको छ भने यो यही नेपाल टी२० हुनेछ । उनी अचेलको क्रिकेटलाई ह्वाइट बल कै मान्छन् । तर अचेल नेपालका ब्याटर रन बटुल्नै बिर्सिरहेका छन् । के गर्ने त ? यसमा उनको जवाफ छ, नेपाली क्रिकेटमै सुरुमा दुई दिनको क्रिकेट पनि ठीक हुन सक्नेछ, यसले क्रिजमा कसरी टिकेर खेल्ने भन्ने सिकाउँछ ।उनी सुझाउँछन्, ८०८० ओभरको दुई इनिङ्सको क्रिकेट पनि धेरै सिकाउने गर्छ । नेपाल विश्व क्रिकेटको टायरटु समूहमा पर्छ । नेपालले प्रतिष्ठा कमाउने भने ह्वाइट बलबाटै हो, रेड बलबाट यस्तै प्रतिष्ठा पाउन गाह्रो छ । त्यसैले नेपालले ह्वाइट बल क्रिकेटमै बढी ध्यान दिएको राम्रो । नयाँ पुस्ताका खेलाडीलाई तयार पार्न रेड बल क्रिकेट पनि चाहिन्छ । सबैभन्दा ठूलो उनी नेपाली क्रिकेटलाई कुनै पनि तरिकाबाट सहयोग गर्न चाहन्छन् । किनभने उनलाई नेपाल प्यारो लाग्छ छिमेकी देश भएको नाताले ।अझ उनले एक पाइला अगाडि सरेर भने, मलाई लाग्छ, भारतीय क्रिकेट बोर्ड (बीसीसीआई) ले नेपाललाई जहिले पनि सहयोग र समर्थन गर्नेछ । मुख्य कुरा नेपालले यसअनुसार कुराकानी अगाडि बढाएको छ वा छैन भनेर पनि हो । उनी के मान्छन् भने नेपाली टिमले अभ्यास र मैत्रीपूर्ण खेलका लागि भारतका रणजी टिमविरुद्ध खेल्न सक्छ । भारतमा प्रशिक्षण सत्र राख्न सक्छ । यसका लागि चाहिने भनेको नेपाल क्रिकेट संघ (क्यान) ले बीसीसीआईसँग कुराकानी अगाडि बढाउने हो ।सन्दीप लामिछाने विश्व क्रिकेटमा जसरी छाएका छन् । त्यसलाई उनी राम्रो उदाहरण मान्छन् । भन्छन्, सन्दीपले कसरी आफ्नो खेलजीवनलाई अगाडि बढाए, त्यसबारे अरूले पनि सिक्न सक्छन् । हाम्रो क्षेत्रबाट कपिल देवले पहिलोपल्ट टेस्ट क्रिकेट खेले । हामीलाई लाग्यो, हामी पनि यो स्तरको क्रिकेट खेल्न सक्छौं । यदि सन्दीपले खेल्न सक्छन् भने अरू नेपाली खेलाडीले पनि सक्छन् । नेपाली खेलाडी प्रतिभाशाली छन्, त्यसैले म नेपाल टी२० लाई लिएर निकै उत्साही छु ।मल्होत्रा नेपाल टी२० मा आफ्नो भूमिका कुनै समय प्रशिक्षकको पनि हुनसक्ने मान्छन् । अझ उनी नेपाली खेलाडीका लागि ब्याटिङ प्रशिक्षक हुनसक्ने मान्छन् । उनी छोटो समयकै लागि मात्र काठमाडौं बसे, तर उनको कानमा पनि नेपाली टिममा के चलिरहेको छ, त्यो मज्जाले पुगेको छ । उनी भन्छन्, मैले उड्दै उड्दै आएको समाचार सुनेको छु, आजभोलि नेपाली टिममा एकता छैन, टिम भावना छैन । केही खेलाडीले खुलेर खेलेका छैनन् । यस्तो स्थितिमा नेपाल क्रिकेट संघ केही कडा हुनैपर्छ ।उनी फेरि सन्दीपको प्रशंसा गर्दै भन्छन्, उनले सक्दो गरिरहेका छन् । भन्छन्, उनलाई समर्थन गर्ने हो भने त्यसपछि मात्र नेपाली क्रिकेट अगाडि बढ्छ । यसका लागि नेपाल क्रिकेट संघ पनि तयार हुनुपर्छ, उनको काँधमा हात राख्नुपर्छ । यही कसैले टिमलाई पछाडि तान्ने प्रयास गरिरहेका छन् भने उनलाई विश्राम दिएकै राम्रो । यस्तो गर्न सके, ती खेलाडीले पनि महसुस गर्नेछन्, मलाई केही सुध्रिनु छ । केही पुराना खेलाडीलाई आराम दिँदा नयाँले मौका पाउने हुन्छ ।"
एसियाड अर्को वर्ष,"कुवेत सिटी (एएफपी) चीनले एसियाली खलकुद २०२२ अर्को वर्ष अर्थात् सन् २०२३ मा आयोजना गर्ने भएको छ । हाङझाउमा यो वर्ष हुने उक्त बृहत् खेलकुद कोभिड१९ का कारण स्थगित भएपछि अर्को वर्ष सञ्चालन गर्ने मंगलबार जनाइएको हो ।एसियाड यो वर्ष सेप्टम्बरमा गर्ने तय गरिएको थियो । तर, आयोजकले चीनका केही क्षेत्रमा कोभिड संक्रमण बढेपछि गत मे महिनामा स्थगित भएको घोषणा गरिएको थियो । अब एसियाड हाङझाउमा २०२३ सेप्टेम्बर २३ देखि अक्टोबर ८ सम्म हुने ओलम्पिक काउन्सिल अफ एसिया (ओसीए) ले जनाएको छ ।हाङझाउ चीनको सबैभन्दा ठूलो सहर सांघाईदेखि २ सय किलोमिटरभित्र पर्दछ, जहाँ कम्युनिष्ट सरकारको भाइरसविरुद्ध शून्य सहनशीलताको नीतिअनुसार यो वर्षको सुरुमा महिनौं लकडाउन भएको थियो । ओसीएका अनुसार अरु मुख्य अन्तर्राष्ट्रिय खेलकुदका प्रतियोगितासँग नजुध्ने गरी नयाँ मिमित तोकिएको हो । बेइजिङमा यो वर्ष विन्टर आलम्पिक आयोजना गरे पनि चीनले महामारीयता ठूला प्रतियोगिताहरू स्थगित गरिरहेको छ । छेङ्दुमा गत वर्ष हुनुपर्ने वर्ल्ड युनिभर्सिटी गेम्समा पनि २०२३ सम्मका लागि स्थगित भएको छ । एसियाडमा १० हजार बढी खेलाडी सहभागी हुने गरेको छ ।पूर्वी चीनको सहर हाङझाउमा १ करोड २० लाख जनसंख्या रहेको छ । यहाँ एसियाली खेलकुद र एसियन पारा गेम्स सञ्चालन हुन ५६ स्थानमा पूर्वाधार निर्माण गरिसकेको आयोजकले जनाएको छ । हाङझाउ महादेशीय बृहत् खेलकुद आयोजना गर्ने तेस्रो चिनियाँ सहर हुँदै छ । यसअघि बेइजिङमा १९९० र ग्वाङ्झाउमा २०१० मा एसियाड भएको थियो । केही प्रतियोगिता अरू प्रान्तका निङबो, बेन्जोउ, हुन्जोउ, साओजियाङ र जिन्हुआ सहरमा पनि हुने अपेक्षा गरिएको छ । वुहानमा सन् २०१९ को अन्त्यतिर पहिलोपल्ट कोभिड भाइरस संक्रमण भएको पाइएपछि लगभग चीनमा अन्तर्राष्ट्रिय प्रतियोगिता शून्यजस्तै भएको छ ।"
'एनआरएनएको सहकार्य जरुरी,"काठमाडौं (कास) युवा तथा खेलकुदमन्त्री महेश्वरजंग गहतराजले नेपाली खेलकुद विकासका लागि गैरआवासीय नेपाली संघ (एनआरएनए) को सहयोग र सहकार्य जरुरी रहेको बताए ।बेल्जियममा नेपाली समुदायले स्थापना गरेको अन्नपूर्ण ब्रसेल्स क्लबद्वारा मंगलबार आयोजित मैत्रीपूर्ण फुटसल उद्घाटनका क्रममा मन्त्री गहतराजले उक्त कुरा बताएका हुन् । उनले बेल्जियममा रहेका नेपाली समुदायलाई जोड्नका लागि विभिन्न खेलकुद प्रतियोगिता गर्दै अन्नपूर्ण ब्रसेल्सको प्रशंसा गर्दै भने, तपाईंहरूले नेपाली खेलकुदलाई माथि उठाउन पनि प्रयास गर्नु होला ।अन्नपूर्णले नेपाल खेलकुद पत्रकार मञ्चसँग खेलेको फुटसलमा ५४ को पराजय बेहोरेको छ । च्यासलस्थित नेसनल स्पोर्ट्स सेन्टरमा अन्नपूर्ण ब्रसेल्सले दुई पटक अग्रता लिएर पनि जोगाउन सकेन । मञ्चका वासु अवाल र दिल तामाङले समान दुई र अभिनव जोशीले एक गोल गरे । अन्नपूर्णबाट सन्तोष खड्काले दुई गोल गरे । नीराजन श्रेष्ठ र नरेश खड्काले ११ गोल थपे । सन् २०१० मा स्थापित यो क्लब बेल्जियम रोयल फुटबल फेडेरेसनमै दर्ता रहेको छ । दुवै टोलीका खेलाडीलाई राष्ट्रिय फुटबल टोलीका पूवकप्तान राजुकाजी शाक्यलगायतले पुरस्कृत गरे । अन्नपूर्ण ब्रसेल्स क्लबका कप्तान सन्तोष खड्काले नेपाली खेलकुदप्रति आफूहरू सदैव नजिक रहेको र स्वदेशमा पहिलोपल्ट खेल्न पाउँदा खुसी र गौरव महसुस भएको बताए ।"
अमेरिका ओलम्पिकमा छनोट,"मोन्टेरेरी, मेक्सिको (एएफपी) संयुक्त राज्य अमेरिका पेरिस ओलम्पिक २०२४ का लागि छनोट भएको छ । अमेरिकाले कन्काकाफ वुमेन्स च्याम्पियनसिपको फाइनलमा मंगलबार ओलम्पिक च्याम्पियन क्यानडालाई १० ले हराएर ओलम्पिकमा स्थान सुरक्षित गरेको हो ।एलेक्स मोर्गानले पेनाल्टीमार्फत् ७८ औं मिनेटमा गोल गरेपछि विश्वकप विजेता अमेरिकाले गत वर्ष ओलम्पिकको सेमिफाइनलमा बेहोरेको हारको बदला लिएको थियो । मोर्गानले बायाँ खुट्टाले पेनाल्टी प्रहार गर्दै सान डिएगो वेभमा आफ्ना सहकर्मी क्यानेडियन गोलकिपर काइलेन सेरिदानलाई अर्को दिशामा डाइभ गर्न लगाउँदै निर्णायक गोल गरेकी थिइन् । उनको अमेरिकी राष्ट्रिय टिमका लागि ११८ औं गोल हो ।"
अन्तिम आठको समीकरण पूरा महिला युरो २०२२,"लन्डन (एएफपी) बेल्जियमले समूह डी को खेलमा इटालीलाई १० ले पराजित गरेर सोमबार महिला युरोपेली च्याम्पियनसिपको क्वाटरफाइनलमा पहिलोपल्ट पुगेको छ । बेल्जियमका टिने डे केगनीले ४९ औं मिनेटमा निर्णायक गोल गरिन् । बेल्जियमले युरोपेली च्याम्पियनसिपमा खेलिरहेको यो दोस्रोपल्ट हो । मंगलबार समूहको अर्को खेलमा फ्रान्स र आइसल्यान्डले ११ को बराबरी खेले । यो नतिजापछि फ्रान्स ७ अंकसहित समूह विजेता बन्यो । फ्रान्सले मेल्भिन मलार्डको गोलले अग्रता लिएयता दोस्रो हाफको इन्ज्युरी समयको १२ औं मिनेटमा आइसल्यान्डका लागि डेग्नीले पेनाल्टीबाट बराबरी गोल फर्काइन् । बेल्जियम भने ४ अंकमा दोस्रो स्थानमा रह्यो । लिग चरणका सबै तीनै खेल बराबरी खेलेको आइसल्यान्ड भने ३ अंकमा सीमित रहेर प्रतियोगिताबाट बाहिरियो । इटालीको एक अंकमात्र भयो । यससँगै प्रतियोगिताको क्वाटरफाइनल समीकरण पूरा भएको छ । अब इंग्ल्यान्ड र स्पेन, स्विडेन र बेल्जियम, जर्मनी र अस्ट्रिया तथा फ्रान्स र नेदरल्यान्ड्सबीच नकआउट चरणका खेल हुनेछन् ।"
एमआईएम टोली डेनमार्कतिर,काठमाडौं (कास) मोर्डन इन्डियन स्कुलका खेलाडीले अन्तर्राष्ट्रिय युवा फुटबल दाना कप २०२२ मा भाग लिने भएका छन् । डेनमार्कको हजोरिङ सहरमा हुने प्रतियोगितामा यू१६ उमेर समूहमा भाग लिने जनाइएको छ । प्रतियोगितामा विश्वका ९३ देशका विद्यालयस्तरका टोलीले प्रतिस्पर्धा गर्नेछन् । स्पर्धा जुलाई २५ देखि ३० सम्म हुनेछ । १८ खेलाडी रहेको एमआईएस टोली व्यवस्थापकमा नरेश रावल र प्रशिक्षकमा प्रशान्त महर्जन छन् । खेल लिगकम नकआउट आधारमा हुने जनाइएको छ । टोलीलाई प्रिन्सिपल पिटर राजुले मंगलबार बिदाइ गर्दै अन्तर्राष्ट्रिय सहभागिता विद्यार्थीको आत्मविश्वास र प्रतिभा प्रस्फुटन हुने बताए ।

शीर्षक,विवरण
"हतियार इटालीका, आउँदै चीनबाट, बिचौलिया नेपाली","पिस्तोलको गोली खरिद गर्न प्रतिराउन्ड १ दशमलव ३० अमेरिकी डलरमा सम्झौता गरिएको छ । गोली किन्न मात्रै १३ लाख २८ हजार ४० डलर खर्च हुनेछ । यसैगरी १२ बोरको सटगन प्रतिगोटा २ हजार १ सय ६९ अमेरिकी डलरमा किन्ने सम्झौता भएको छ । हङकङको मिनेर्भा कर्पोरेसनमार्फत इटालीको फबार्मसँग सटगनको खरिद सम्झौता भएको छ । सटगन २४ लाख ९४ हजार ३ सय ५० अमेरिकी डलरमा किन्ने सम्झौता भएको छ । यसमा लाग्ने कार्टेज (छर्रा) प्रतिराउन्ड २ दशमलव १६ डलरमा सम्झौता भएको छ । छर्रा किन्न ४ लाख ३२ हजार अमेरिकी डलर लागतमा सम्झौता गरिएको खरिदसम्बन्धी कागजातमा उल्लेख छ । छर्रा किन्न हङकङको निहाल ट्र्रेडिङले चिनियाँ कम्पनी पोली टेक्नोलोजिजबाट ल्याउने सम्झौतामा भनिएको छ । सटगनमा लाग्ने ३ लाख रबर गोली किन्न प्रतिगोटा ३ दशमलव १ सय ६८ अमेरिकी डलरमा निहालसँग सम्झौता भएको छ । निहालले चीनको पोली टेक्नोलोजिजमा उत्पादित गोली ल्याउने गरी सम्झौता गरेको देखिन्छ । रबरका गोली किन्न ९ लाख ५० हजार ४ सय डलरमा सम्झौता भएको छ । २४ हजार सेल अश्रुग्यास प्रतिराउन्ड ३३ दशमलव ३३ मा किन्ने गरी ७ लाख ९९ हजार ९ सय २० अमेरिकी डलरमा सम्झौता भएको छ । निहालमार्फत चिनियाँ पोली टेक्नोलोजिजमा उत्पादित अश्रुग्यास ल्याउन सम्झौता भएको छ ।प्रहरी महानिरीक्षकको सचिवालयले भने हातहतियारको मूल्य कम्पनीले तोकेभन्दा सस्तो रहेको र कम रकम कबोल गर्ने कम्पनीसँग खरिद सम्झौता गरिएको दाबी गरेको छ । खरिद सम्झौता कम रकम कबोल गर्नेसँग भएको छ, त्यसकै आधारमा चीन र इटालीका विभिन्न कम्पनीमा उत्पादित हातहतियार तथा गोलीगट्ठा विदेशी कम्पनीमार्फत खरिद गर्न सम्झौता भएको थियो, एक प्रहरी अधिकृतले भने, ठेक्का कसले पायो भन्दा पनि हामीले आफूलाई चाहिएको आवश्यकताअनुसार सामान खरिद गर्न लागेका हौं, संसदीय समितिले अनुपयुक्त देख्यो वा सरकारलाई अहिले खरिद गर्न उचित लागेन भने त्यहीअनुसार अघि बढ्छौं । खरिदका लागि कुनै पनि रकम भुक्तानी भइनसकेका कारण अब विषयको निर्क्योल भएपछि मात्रै एलसी खोल्ने वा स्थगित गर्ने भन्नेमा टुंगो लाग्ने प्रहरीका ती अधिकारीले बताए ।"
बिचौलिया भट्टको डिल,"उनका अनुसार ०७१ सालमा अख्तियारका तत्कालीन प्रमुख आयुक्त लोकमानसिंह कार्की, सरकारका उच्च पदस्थ अधिकारीदेखि एजेन्टसम्मले जसरी पनि डेढ अर्ब रुपैयाँ बराबरका हतियार किन्न जोडबल गरेका थिए । अख्तियारका प्रमुख आयुक्त कार्कीदेखि विदेशी कम्पनीका एजेन्ट दीपक भट्टसम्मले प्रहरीलाई जसरी पनि हतियार भिराउन गरेका षड्यन्त्रको साक्षी म आफैं छु, भण्डारीले कान्तिपुरसँग भनेका छन् । भण्डारीले किटान गरेका भट्टले नै हतियार खरिदका लागि सरकारी अधिकारीसमक्ष डिल गरेको भिडियो सार्वजनिक भएको हो । उनले भिडियोमा पैसा दिनुपर्नेबाहेकका अरू कसैलाई घुमाउन टिकट काट्नुपर्ने, कसैका छोराछोरीको भर्ना गरिदिनुपर्ने भन्दै शक्ति केन्द्रलाई प्रभावमा पार्ने योजनासमेत सुनाएका छन् ।निवर्तमान अर्थमन्त्री शर्मासँग निकट सम्पर्कमा रहेका र प्रधानमन्त्री निवास बालुवाटारमा समेत सहज सम्बन्ध बनाएका भट्टकै जोडबलमा अर्को साढे चार अर्ब खर्च गरी दुई हेलिकोप्टर खरिद गर्ने प्रयास पनि जारी छ । रुसबाट एमआई१७ भी ५ का ती दुई हेलिकोप्टर किन्न लागिए पनि विरोध भएपछि तत्काललाई रोकिएको छ । राज्य संयन्त्रसँगको मिलेमतोमा ठेक्कापट्टा र राज्य ढुकुटीको दोहनमा लागेका भट्टको संलग्नता हेलिकोप्टर र हतियार खरिदमा मात्रै सीमित छैन, निवर्तमान अर्थमन्त्री शर्माले निर्माण गरेको बजेटमा समेत उनको संलग्नता रहेको सरकारी अधिकारीहरूको दाबी छ । शर्माले जुन कारणले अर्थमन्त्रीबाट राजीनामा दिए, भट्टलाई सेवा गर्नुको परिणाम थियो त्यो, यसबारे जानकार एक मन्त्रीले भने, बजेट निर्माणमा अनधिकृत प्रवेश गरेका व्यक्तिलाई भट्टले नै पठाएका थिए । ती व्यक्तिको संलग्नतामा करका दरहरू परिवर्तन गरिएको थियो । यही घटना बाहिरिएपछि शर्मा अर्थमन्त्रीबाट राजीनामा दिन बाध्य भएका थिए । भट्टको नाम ठेक्कापट्टामा मात्रै होइन, अन्य नीतिनिर्णयमा समेत जोडिने गरेको छ । बिचौलियाकै भूमिकाका रूपमा भट्टले एमाले र माओवादीबीच एकीकरण गराउनसमेत सहजीकरण गरेको जानकारहरूको भनाइ छ । त्यसको पुरस्कार स्वरूप तत्कालीन केपी शर्मा ओली नेतृत्वको सरकारले उनका दाइ सुशील भट्टलाई लगानी बोर्डको प्रमुख कार्यकारी अधिकृत बनाइदिएको थियो । तिनै भट्टले हतियार खरिद गर्ने क्रममा डिल गरेको भिडियो बाहिरिएको हो, जसमा भट्टले भनेका छन्एउटा लेखा समिति अर्को राज्य व्यवस्था समिति हो । त्यो लेखा समिति र राज्यव्यवस्था समिति म ह्यान्डल गर्छु । मेरो त्यो हैसियत छ । म त्यो गर्न सक्छु । अननेसेसरी उनीहरूले दुःख दिन सक्दैनन् । अन्तिम बच्यो अपोजिसन पार्टी । रुलिङ पार्टीमा दुई वटा छ, एमाले र कांग्रेस । अपोजिसन पार्टीमा लाजिम्पाट र सानेपा छ । त्यो दुई वटै पनि म ह्यान्डल गर्छु । भनेपछि अब मोदी मिलाउनुपर्ने भए, मोदी र चाइना पनि मिलाउँला (हाँस्दै) । तर त्यो पर्दैन । तर टायम एन्ड अगेन इन्डियनहरूले पनि इन्टरफेयर गरिरहेका हुन्छन्, चाइनिज हतियार किन लिने ? तिमीहरू हामीसँग हतियार लेऊ भनिरहेका हुन्छन् तर हामीले उनीहरूसँग के लिने हो, त्यो लिनुपर्छ । उनीहरूलाई बिल्डिङ बनाइदे भन्ने हो । जस्तै चाइनासँग डिजिटल कम्युनिकेसन सिस्टम लिएको राम्रो हैन नि । कम्युनिकेसन सिस्टम छिमेकीसँग लिने हो ? हैन नि । त्यो चाइनिजलाई त्यसको सट्टा बरु ५ वटा दंगा नियन्त्रण गण बनाइदे भने हुन्छ, एकेडेमी बनाइदे भने हुन्छ । अहिले भारतले एकेडेमी बनाइदिन्छु भन्दै छ । स्ट्रक्चर बनाइदे भन्ने हो, भेहिकल दे भन्ने हो, कम्युनिकेसन दे भन्ने हैन । यत्ति भएपछि काम हुन्छ कि हुँदैन ? अब त्यो सबैपछि एउटा कुरा के हुनुपर्छ भने मैले यत्ति कुद्ने भनेपछि सबैको केही न केही आस त हुन्छ । भलै पैसा नमाग्लान्, कसैलाई टिकट किनिदिनुपर्ला । कसैको छोरालाई भर्ना गरिदिनुपर्ला ।नेपाल प्रहरीको हतियार खरिद प्रक्रियामा दीपक भट्टले संसद्को लेखा समिति, राज्य व्यवस्था समिति, प्रमुख प्रतिपक्षी दल आदिलाई मिलाउन सक्ने हैसियत राखेको जुन दाबी गरेका छन्, त्यसबारे हामीले उनलाई सोधेका थियौं । उनको भनाइ थियो, तपाईंले ८१० वर्षअघिको कुरा गरिरहनुभएको छ । आठ वर्षअघि मैले के बोलें भन्ने कुरा मलाई अहिले याद छैन । मैले लेखा समिति, राज्य व्यवस्था, भारत, चाइनाको कुरामा के बोलें, थाहा छैन । त्यो बोलेको पनि मेरो हो कि हैन, त्यो भिडियो मेरो हो कि हैन, हेर्नुपर्छ ।भट्टले त्यस बेला आफू हतियार खरिदको ठेक्का प्रक्रियामा मात्र सहभागी भएको दाबी गरेका छन् । हतियार खरिदको प्रतिस्पर्धा प्रक्रियामा म पनि सहभागी भएको थिएँ, उनले फोनमा भने, ठेक्का प्रक्रिया र विधि पद्धतिबाट म सहभागी भएको हुँ । प्रतिस्पर्धामा सहभागी हुन पाउने मेरो अधिकारको कुरा हो । हतियार खरिद प्रक्रियामा प्रहरी अधिकारीलगायतको नाम लिएर कसैले आफूसँग रकम मागेको र त्यही सन्दर्भमा आफूले बोलेको पनि भट्टले उल्लेख गरे । कानुनसम्मत व्यवसाय गर्ने मान्छेले निश्चित प्रतिशत नाफा नगरी व्यवसाय नै गर्दैन । मैले भनेको यति नै हो, उनले भने । भट्टले अहिलेको हतियार खरिद प्रक्रिया र त्यस बेलाको प्रक्रिया अलगअलग भएको दाबी पनि गरे । पहिलेको र अहिलेको खरिद प्रक्रिया एउटै हैन, उनले भने, अहिले सरकारले गर्ने भनेको र त्यति बेलाको खरिद प्रक्रिया फरकफरक हो ।"
कान्तिपुर टीभीको साधारण सेयर छिट्टै,"काठमाडौं (कास) कान्तिपुर टेलिभिजन नेटवर्क लिमिटेडले सर्वसाधारणलाई छिट्टै सेयर जारी गर्ने भएको छ । कान्तिपुर टेलिभिजन २० औं वर्ष प्रवेशका अवसरमा बिहीबार आयोजित विशेष समारोहमा केटीभीका अध्यक्ष तथा प्रबन्ध निर्देशक कैलाश सिरोहियाले छिट्टै आईपीओ जारी हुने घोषणा गरेका हुन् । सेयर निष्कासनका लागि सानिमा क्यापिटललाई बिक्री प्रबन्धक तोकिएको छ । समारोहमा अध्यक्ष सिरोहिया र सानिमाका प्रमुख कार्यकारी अधिकृत भीष्मराज चालिसेले सेयर निष्कासनसम्बन्धी सम्झौतामा हस्ताक्षर गरेका थिए ।हामीले १९ वर्षसम्म मेहनत गरेर दर्शकको विश्वास जितेका छौं, यो सफलतामा आगामी दिनमा सर्वसाधारण लगानीकर्तासँग साझेदारी गर्न टेलिभिजनलाई पब्लिक लिमिटेड बनाएका हौं, अध्यक्ष सिरोहियाले भने । उनले कान्तिपुर टीभी मुलुककै उत्कृष्ट र अग्रणी टेलिभिजन भएको बताए । उनले आमजनताको जनजीविका मुद्दादेखि राजनीतिक एजेन्डा स्थापित गर्न टेलिभिजन सक्षम भएको उल्लेख गरे । निर्देशकहरू उपेन्द्र महतो र जीवा लामिछानेले टेलिभिजनका लागि आगामी दिन चुनौती र अवसर दुवै भएकाले सशक्त रूपमा अघि बढ्नुपर्नेमा जोड दिए । यस्तै प्रमुख कार्यकारी अधिकृत (सीईओ) शिशिर पछाईले चुनौतीहरू भए पनि संस्था तिनलाई सामना गर्न प्रतिबद्ध रहेको बताए । समारोहमा वर्षका उत्कृष्ट कर्मचारीलाई पुरस्कृत गरिएको थियो । सन् २००३ जुलाईमा स्थापित कान्तिपुर टेलिभिजन टेरेस्टरियल स्टेसन र स्याटेलाइटको माध्यमबाट विविध कार्यक्रम प्रसारण गर्ने निजी क्षेत्रबाट सञ्चालित पहिलो टीभी च्यानल हो ।"
चिनियाँ नेता फर्केलगत्तै दाहाल दिल्लीतिर,"दाहालको भारत भ्रमणभारतका तत्कालीन प्रधानमन्त्री मनमोहन सिंहको निमन्त्रणामा प्रधानमन्त्रीको हैसियतमा २०६५ भदौमा पाँचदिने भ्रमणमाओवादी अध्यक्षको हैसियतमा २०७० वैशाखमा चारदिने भ्रमणदोस्रोपटक प्रधानमन्त्री भएपछि २०७३ असोजमा चारदिने राजकीय भ्रमणप्रधानमन्त्रीका रूपमा २०७३ कात्तिकमा पुनः भारत भ्रमण, भारतीय प्रधानमन्त्री मोदी र चिनियाँ राष्ट्रपति सीसँग गोवामा त्रिपक्षीय भेटनेकपा अध्यक्षका रूपमा २०७५ भदौमा भारत भ्रमण पत्नी सीता दाहालको उपचारका लागि २०७८ पुसमा मुम्बई प्रस्थान"
महामन्त्री थापा र शर्मामाथि सभापति देउवाको अंकुश,"(काठमाडौं)  कांग्रेस सभापतिमा दोस्रोपटक निर्वाचित भएपछि प्रधानमन्त्री शेरबहादुर देउवालाई पार्टी एकढिक्का बनाउने अवसर मिलेको थियो । समकालीन मात्र नभई पार्टीभित्र परम्परागत प्रतिद्वन्द्वी रामचन्द्र पौडेल १४ औं महाधिवेशनबाट उनकै सहयोगी भइसकेका थिए । खरो आलोचनामा उत्रने नेता प्रकाशमान सिंह र कृष्णप्रसाद सिटौला पनि देउवातिर ढल्किइसकेका थिए । ४० प्रतिशत मत ल्याएका सभापतिका प्रतिस्पर्धी शेखर कोइरालाले भागबन्डा नखोज्ने बताइसकेका थिए । सभापति देउवाले महाधिवेशनबाट शक्तिशाली मतका साथ महामन्त्री निर्वाचित भएका गगन थापा र विश्वप्रकाश शर्माको साथ लिँदा पार्टी एकढिक्का हुने स्थिति थियो । यो अनुकूल परिस्थितिलाई सभापतिजीले उपयोग गर्न जान्नुभएन । बरु अहम् र दम्भ पहिलेभन्दा बढी देखिन थाल्यो, कोइरालापक्षीय एक केन्द्रीय सदस्यले भने । देउवा पछिल्लो समय कोइरालासँग मात्र होइन, महामन्त्रीद्वय थापा र शर्माप्रति पनि अनुदार बन्दै गएका छन् । सरकार र पार्टीका मुद्दामा असहयोगी देखिएको भन्दै उनले महामन्त्री थापा र शर्माको राजनीतिक भूमिका खुम्च्याउने थालेको विश्लेषण कांग्रेस वृत्तमा चलेको छ । पछिल्लोपटक उनीहरूको चासो र एजेन्डालाई समेत देउवाले बेवास्ता गरेको कांग्रेस नेताहरू बताउँछन् । सभापतिको वरिपरि बस्नेले सम्हालेर अघि बढाउन सहयोग गर्नुपर्नेमा उचाल्दै गए । अहिले त पार्टीको केन्द्रीय कार्यसमितिमा असी प्रतिशत रहेको दम्भ देखाउन थालिएको छ, एक नेताले टिप्पणी गरे । देउवा अनुदार बन्दै जाँदा थापा र शर्मा भने नजिकिएका छन् । प्रतिस्पर्धाबाट भन्दा सहकार्यबाटै पार्टी र सरकारको नेतृत्वमा पुग्ने समझदारी बनाएरै उनीहरू अघि बढिरहेको देखिन्छ । महाधिवेशनका बेलामा थापा कोइराला पक्षबाट र शर्मा सिंहको प्यानलबाट उम्मेदवार बनेका थिए । पार्टी र सरकारको मुद्दामा महामन्त्रीद्वयले उस्तै धारणा राखिरहेका छन् । आफूहरू एक ठाउँमा उभिँदा मात्रै देउवाले दबाब अनुभूत गर्न सक्छन् भन्ने मनोविज्ञान उनीहरूमा छ । सम्भावनाका अवसरहरू एउटै ढोकाबाट मात्रै प्राप्त हुँदैनन्, महामन्त्री शर्माले भने, एउटाले अर्काको हात समातेर पनि अघि बढ्न सकिन्छ । हामीले अहिले प्रतिस्पर्धाभन्दा पनि एकतामा जोड दिएका छौं । विधानअनुसार ६ महिनाभित्रै पार्टीका विभागलगायतका संरचनालाई पूर्णता दिन गरिरहेको लबिइङ सफल नभएपछि पछिल्लो समय थापा र शर्मा नेतृत्वसँग निराश छन् । पार्टीमा मात्रै होइन, सरकार सञ्चालनमा पनि उनीहरूको सुझावलाई देउवाले बेवास्ता गरिरहेका छन् । सामूहिक प्रयत्न सफल नभएपछि देउवामाथि सहकार्य र संघर्षको लाइन सशक्त बनाउनुपर्ने मनस्थितिमा उनीहरू देखिन्छन् । विधिसम्मत पार्टी सञ्चालन गर्दासम्म सभापतिसँग सहकार्य हुन्छ, विधिबाहिर जानुभयो भने संघर्ष हुन्छ, सरकारको मोर्चामा पनि त्यही हो, थापाले कान्तिपुरसँग भने, सरकारले राम्रा काम गर्दा पक्षमा सबैभन्दा बढी वकालत गर्ने हामी नै हौं । राम्रो काम भएन भने आलोचना हुन्छ । पार्टीमा पनि विधानको कुरामा सम्झौता हुन्न । अर्का महामन्त्री शर्मा पनि थापाको भनाइमा सहमत छन् । विधि र पद्धतिमा सभापतिलाई बल पुर्याएरै जान खोजेका छौं, उनले भने, महामन्त्रीले कुनै पनि एजेन्डामा बहस र दृष्टिकोण बनाउने भूमिका राख्छ । त्यसै भूमिकालाई लिएर आलोचना गर्नु भनेको बुझाइको कमी हुने हो । देउवाले पार्टीभित्रको विपक्षी खेमालाई बेवास्ता गरेर एकल शैलीमा अघि बढ्ने रणनीति बनाएको बुझाई कोइरालापक्षीय नेताहरूमा परेको छ । ६ महिनाअघि १४ औं महाधिवेशनबाट सभापति निर्वाचित भएलगत्तै देउवाले कोइराला र थापाबीच दूरी बढाउने प्रयास थालेका थिए । उनले कोइरालालाई बेवास्ता गरेर थापालाई च्याप्ने संकेत गरेका थिए । कोइरालाले भेट्न खोज्दा देउवाले समय दिएनन् । थापालाई भने बालुवाटार बैठकमा सहभागी गराउन थालेका थिए । पछि देउवाले महामन्त्री थापा र शर्माबीच दूरी बढाउने खोजे । दुई महामन्त्रीबीच वरीयता निर्धारण र पार्टीका प्रस्ताव प्रस्तुतिकै विषयमा समस्या सिर्जना गर्न खोजिएको थियो तर त्यसलाई दुई महामन्त्रीले सुझबुझ ढंगबाटै सल्टाए । वरीयतामा विश्वप्रकाशभन्दा अघि गगन हुने र पार्टीका प्रस्ताव आलोपालो गर्ने समझदारी उनीहरूबीच भयो । नेता र गुटको टेकोबाट भन्दा लोकप्रिय सार्वजनिक छवि बनाएर नेतृत्वमा उक्लिएका थापा र शर्माको भूमिकालाई लिएर केन्द्रीय कार्यसमिति बैठकमा पहिलोपल्ट आलोचनासमेत भएको छ । थापालाई कोइराला समूहको बैठकमा सहभागी भएको मुख्य आरोप छ । पार्टीको संस्थागत धारणाबेगर सामाजिक सञ्जाल र मिडियामार्फत लोकप्रियता लिन खोजिएको भन्दै थापा र शर्मामाथि आलोचना हुने गरेको छ । झापाबाट प्रतिनिधित्व गर्ने संस्थापनपक्षीय केन्द्रीय सदस्य केशवकुमार बुढाथोकीले शर्मामाथि जिल्लाको आन्तरिक राजनीतिमा समेत हस्तक्षेप गरेर राम्रो सन्देश नदिएको आरोप बैठकमै लगाएका छन् । उनले महामन्त्रीलाई जिल्लामा बहिष्कार गर्नेसम्मको चेतावनी दिए । थापा र शर्माले विदेशमा रहेका नेपालीलाई समानुपातिक प्रणालीमा मतदान गर्न पाउने अधिकार दिइनुपर्ने आवाज उठाएकामा समेत बैठकमा आलोचना गरिएको छ । पार्टी सभापति देउवासँग परामर्श गरेर उनीहरूले असार ७ मा प्रमुख निर्वाचन आयुक्त दिनेश थपलियासँग यस विषयमा छलफल गरेका थिए । नेविसंघकै पूर्वअध्यक्ष रहेका केन्द्रीय सदस्य राजीव ढुंगानाले पार्टीमा धारणा नबनिसकेको विषयमा महामन्त्रीले कहिले बहादुर भवन (निर्वाचन आयोग) त कहिले कतै बोल्ने गरेको भन्दै आलोचना गरे । अर्का केन्द्रीय सदस्य रमेश रिजालले पदाधिकारी भइसकेपछि पनि सामाजिक सञ्जालमा जथाभावी ट्वीट गरेको आरोप लगाए । संस्थापनका चार केन्द्रीय सदस्यले लगाएको आलोचनामा त्यही पक्षका अरू केही सदस्यले समर्थन जनाउने गरेका छन् । केन्द्रीय कार्यसमिति बैठकमा विधिअनुसार ६ महिनाभित्र गठन गर्नुपर्ने विभाग र पार्टीका सबै संरचनाले पूर्णता नपाएको विषयलाई कसैले गम्भीरतासाथ उठाएनन् । बरु यसैलाई जोडेर महामन्त्रीद्वयलाई आक्रमण गर्न संस्थापनपक्षीय सदस्यहरू केन्द्रित देखिनुभयो, कोइरालापक्षीय एक केन्द्रीय सदस्यले भने । केन्द्रीय कार्यसमितिमा महामन्त्रीद्वयविरुद्ध संस्थापनका केही केन्द्रीय सदस्यले योजनाबद्ध रूपमा आलोचना गरेको कोइरालापक्षीय एक नेताले बताए । संस्थापनपक्षीय केन्द्रीय सदस्य रिजालले पार्टीका आम कार्यकर्ताले ठूलो आशा र भरोसा गरेका दुई महामन्त्रीलाई वेग घटाएर हिँड्न सुझाव दिएको बताए । एकैचोटि छलाङ मान्न खोज्दा बुमर्याङ हुन जान्छ । सभापतिलाई फकाएर अघि बढाउनुपर्छ । तपाईंहरू भनेको कांग्रेसको आशाको केन्द्र हो । दुर्घटना भयो भने पार्टी पनि कमजोर हुन्छ भन्ने मनसायबाट मैले बैठकमा बोलेको हुँ, उनले कान्तिपुरसित भने । संस्थापनपक्षीय केन्द्रीय सदस्य नैनसिंह महर दुई महामन्त्रीको जिम्मेवारी पनि उत्तिकै महत्त्वपूर्ण भएको हिसाबले पार्टीभित्र आलोचना भएको बताउँछन् । बन्द कोठामा भनिएका कुरामा सभापतिले सहयोग गर्नुभएको छैन, असहयोग गर्नुभएको छ भने हामीले थाहा पाउनुपर्यो । केन्द्रीय कार्यसमितिमा आउनुपर्यो, उनले भने, केन्द्रीय कार्यसमितिमा कुनै एजेन्डा र छलफल नहुने तर बाहिरबाहिर चर्चा हुने गरेकाले समस्या उत्पन्न भएको हो ।"
सभापति विधिसम्मत नचले संघर्ष : महामन्त्री थापा,"सभापति र तपाईं (महामन्त्री) हरूबीच सम्बन्ध बिग्रेको हो ?मिलेरै काम गर्दा पार्टीलाई फाइदा हुन्छ । हामी सभापतिलाई बल पुर्याउन चाहन्छौं । पार्टीमा विधान र पद्धति स्थापना गरौं, सरकार जनताप्रति जवाफदेही बन्नोस् र सुशासन ठीक ढंगले कायम होस् भन्ने जोड हाम्रो हो । यसले सभापतिलाई पार्टी र सकारको मोर्चामा बलियो बनाउँछ । यसो भन्नु हाम्रो कर्तव्य पनि हो ।तपाईंहरूकै विषयमा पनि आलोचना विरोध छ नि ? हामीलाई हतोत्साही बनाउन खोजे पनि पछि हट्ने कुरै छैन । महाधिवेशनले दिएको जिम्मेवारी हामी पूरा गर्छौं । विधिसम्मत पार्टी सञ्चालन गर्दासम्म पार्टी सभापतिसँग सहकार्य हुन्छ । विधिबाहिर जानुभयो भने संघर्ष हुन्छ । सरकारको मोर्चामा पनि त्यही हो । सरकारले राम्रो काम गर्दा सबैभन्दा बढी वकालता गर्ने, प्रतिरक्षा गर्ने हामी नै हौं । राम्रो काम भएन भने आलोचना हुन्छ । विवेक र विधानको कुरामा हामी सम्झौता गर्दनौं । विधानले ६ महिनाभित्र गरिसक्नुपर्ने भनेका कामसमेत भएका छैनन्, यसमा तपाईंहरूको भूमिका छैन ? हाम्रो विधानले निर्णय गर्ने अधिकार पार्टी सभापतिलाई दिएको छ । कि त पार्टी सभापतिलाई मनाएर विधानको बाटो हिँड्न सक्नुपर्छ कि त दबाब दिएर हिँडाउनुपर्छ । हामी मात्रै हिँडेर हुन्न । उहाँले कदम नचालेसम्म पार्टी अघि बढ्न सक्दैन । सामान्य बैठक बोलाउने कुरामा पनि फकाउनुपर्छ, दबाब दिनुपर्छ । बैठक, विभाग, संरचना र भ्रातृ संस्थाहरू सबैको निर्णय गर्ने जिम्मेवार सभापतिलाई छ । तर सभापतिलाई यी सबै कुरामा महामन्त्रीहरूले दबाब दिन सकेनन् भन्ने आरोप छ नि ? कुरा बुझीबुझी बुझ पचाइएको छ । विधानले सभापतिलाई निर्णय गर्ने अधिकार दिएको छ । विधानको अधिकार प्रयोगमा प्रोत्साहिन गर्ने र झकझकाउने काम गरिरहेका छौं । गरिरहेको कुरा देखिरहनुभएकै नेताहरूले यसो भनिरहनुभएको छ । उहाँहरूले किन सभापतिलाई नभई हामीलाई प्रश्न गरिहनुभएको छ ? तपार्इंहरू पनि यथास्थितिमा रमाउन खोज्नुभयो भन्ने आरोपमा के भन्नुहुन्छ ?विधि र विधानअनुसार पार्टीलाई हिँडाउने कुरामा हामीले जति झकझाउनुपर्ने हो, त्यसमा कुनै कमी गरेका छैनौं । धेरै उपाय सुझाएका छौं । मेरा हस्ताक्षरले विभाग बनाउने होइन । एकपटक बनिसकेपछि चलायमान बनाउने कामचाहिँ महामन्त्रीको हो । भ्रातृ संस्थाहरू बनाइसकेपछि चलायमान बनाउने काम हाम्रो हो । हामी नथाकीकन, नआत्तीकन सभापतिलाई फकाएर, दबाब दिएर अघि बढिरहेका छौं । सभापति त पार्टीका काममा भन्दा गठबन्धनको काममा व्यस्त हुनुहुन्छ नि ? त्यस्तो अवस्थामा उहाँले अधिकार प्रत्यायोजन गरेर जिम्मेवारी दिनुपर्छ । त्यसो भयो भने सभापतिलाई सहयोग गर्न तयार छौं । हरेक मुद्दामा दुई महामन्त्री एकै ठाउँमा उभिँदै आउनुभएको छ । सल्लाहले हो कि मुद्दाले मात्रै हो ? कतिपय प्रसंगवश पनि छन् । सबैभन्दा ठूलो कुरा पार्टी महाधिवेशनले हामीलाई ठूलो विश्वास गरेर जिम्मेवारी दिएको छ । त्यसलाई कायम गर्ने जिम्मेवारी हाम्रो हो । त्यसैले हामी एकअर्कालाई प्रतिस्पर्धीभन्दा पनि सहयोगी र एकताका साथ अघि बढ्न सक्छौं भनेर देखाउन चाहन्छौं । संयुक्त रूपमा अघि बढ्दा सभापतिलाई विधिसम्मत काम गर्न दबाब पुग्छ भन्ने मनोविज्ञानले पनि काम गरेको छ ।"
देउवा बिच्किनुका ७ कारण,"७ संवैधानिक परिषद्सम्बन्धी विधेयक पछिल्लोपटक देउवा सरकारले ल्याएको संवैधानिक परिषद्को काम, कर्तव्य र अधिकार (कार्यविधि) सम्बन्धी विधेयकको विपक्षमा दुई महामन्त्री देखिएका छन् । सरकारले तत्कालीन केपी शर्मा ओली सरकारले ल्याएको अध्यादेशको प्रावधान समेटेर विधेयक अघि बढाएको छ । विधेयकमा अध्यक्षसहित तीन जना उपस्थित भए बैठकमा गणपूरक संख्या पुग्ने र त्यति नै संख्याले निर्णय गर्न सक्ने प्रावधान राखिएको छ । हाल कायम कानुनमा अध्यक्ष र कम्तीमा चार सदस्य उपस्थित भए बैठक सञ्चालनका लागि गणपूरक संख्या पुग्ने र निर्णय सर्वसम्मतिमा गर्नुपर्ने प्रावधान छ । थापा र शर्माले असार ६ मा सभापति देउवालाई एसपीपीमा संलग्न नहुनुपर्ने, विधानअनुसार पार्टी सञ्चालन गर्नुपर्नेलगायत विषयमा ध्यानाकर्षण गराएका थिए । त्यसपछि देउवाको आक्रोश झनै चुलियो । त्यस बेलादेखि नै नेतृत्वले आफूहरूलाई पेलेरै जान खोजेको आभास महामन्त्रीद्वयलाई भएको थियो ।"
द्वन्द्वपीडितका उजुरीको गोपनीयतामाथि जोखिम,"(काठमाडौं)  संक्रमणकालीन न्यायसम्बन्धित दुई आयोगको म्याद सकिनै लाग्दा द्वन्द्वपीडितहले दिएका हजारौं उजुरी र तिनमाथि हालसम्म भएका अनुसन्धानको अवस्था के हुने भन्ने प्रश्न उब्जिएको छ । सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगको म्याद असार मसान्तमा सकिने भएपछि आयोगमा परेका उजुरीको गोपनीयता भंग हुने हो कि भन्ने संशय अधिकारकर्मीमा पनि देखिएको छ । आयोग गठनसम्बन्धी ऐनमा असार मसान्तपछि दुवै आयोग र आयुक्तको पदावधि सकिने उल्लेख छ ।सरकारले आयुक्त र आयोग दुवैको निरन्तरताका लागि ऐन संशोधन गर्नुपर्ने हुन्छ । तर, पीडितकै अनुरोधमा आयोग पुनर्गठन गर्नुपर्ने अवस्था आएकाले कानुन मन्त्रालय आयुक्तहरूलाई निरन्तरता नदिने तयारीमा छ । त्यसो भयो भने साउन १ गतेपछि आयोग विघटनको अवस्थामा पुग्नेछ, राष्ट्रिय मानवअधिकार आयोगकी सदस्य लिली थापा भन्छिन्, त्यहाँ ६५ हजार पीडितका गोप्य उजुरी छन्, तीसँग लिइएका बयान छन्, यसको सुरक्षा कसरी गर्ने भन्ने गम्भीर प्रश्न उब्जिएको छ । पीडितको उजुरी र बयान पीडक वा राज्यसंयन्त्रको हातमा पर्न गए त्यसले पीडितको ज्यानमा खतरा पुग्ने भन्दै मानवअधिकार आयोगले दुवै आयोगका पदाधिकारीसँग मंगलबार छलफल गरेको छ । केही दिनअघि यस्तै छलफल बेपत्ता आयोगका पदाधिकारीसँग भएको थियो । पीडितले हामीलाई भरोसा गरेर उजुरी दिएका छन्, उनीहरूका योप्य र संवेदनशील बयान पनि छन्, बेपत्ता छानबिन आयोगका अध्यक्ष युवराज सुवेदी भन्छन्, हामी हिँडेपछि त्यो पीडकका हातमा पर्ला भन्ने जुन स्थिति देखियो, त्यो साह्रै गम्भीर छ । कानुन मन्त्रालयले सर्वोच्च अदालतको आदेशअनुसार गम्भीर मानवअधिकार उल्लंघनका घटनामा पीडकलाई माफी दिन नमिल्ने गरी कानुन संशोधन गर्दै छ । पदाधिकारीको म्याद सकिएपछि संशोधन विधेयक संसद्मा दर्ता गर्ने सरकारको तयारी छ, जसको अर्थ दुवै आयोगका आयुक्तको पदावधि निरन्तर रहनेछैन । हामी सरकारले जे निर्णय गर्छ त्यो मान्न तयार छौं, व्यक्तिगत रूपमा हाम्रो पदावधि रहनु नरहनुले ठूलो अर्थ राख्दैन, सत्य निरूपण आयोगका अध्यक्ष गणेश दत्त भट्ट भन्छन्, तर, आयोगले गरेका कामको के हुन्छ भन्ने संशयपूर्ण अवस्था देखिएको छ । मानवअधिकार आयोगले पीडितहरूको गोपनीयता भंग नहुने गरी कुनै व्यवस्था गर्न सकिने स्थितिका बारेमा आफूहरू विमर्शमा रहेको र आयोगका कागजातको संरक्षण गर्न परे तयारसमेत भएको जनाएको छ । यसबारे हामीले सोचिसकेका छैनौं, तर प्रश्न संगीन छ, बेपत्ता आयोगका अध्यक्ष सुवेदी भन्छन्, कानुनमा कुनै व्यवस्था नभएकाले के गर्ने भन्ने तय चाहिँ गर्न सकिएको छैन । दुई वर्षका लागि भनेर २०७१ माघमा गठन भएका दुवै आयोगको अघिल्लो कार्यकाल चार वर्षसम्म चलेको थियो । त्यसको दुई महिनापछि दुवै आयोगमा हालका पदाधिकारी नियुक्त भएका थिए । त्यसबेला पनि पीडितका उजुरीहरूको गोपनीयता के हुने भन्ने प्रश्न उब्जिएको थियो । द्वन्द्व पीडितहरूको अनुरोधमा मानवअधिकार आयोगका तत्कालीन अध्यक्ष अनुपराज शर्माले दुवै आयोगमा परेका उजुरीको गोपनीयता कायम राख्न सक्रियतापूर्वक अनुगमनको व्यवस्था मिलाएका थिए । मानवअधिकार आयोगकी पूर्वसदस्य मोहना अन्सारी पीडितको गोपनीयता भंग हुन सक्ने अवस्था त्यतिबेला पनि आएको र अहिले त्यो झनै गम्भीर देखिएको बताउँछिन् । हजारौं पीडितले पीडकको नाम खुलाएका छन्, गोप्य रूपले बयान दिएका छन्, अन्सारी भन्छिन्, त्यो पीडकको पहुँचमा पुग्ला भन्ने खतरा सधैं रहन्छ, अन्य देशमा यस्तो भएको पछि छ र हामीकहाँ पनि नहोला भन्न सकिन्न ।दुवै पक्षका पीडकहरू शक्तिमा भएकाले आयुक्त नभएको अवस्थामा उनीहरूका फाइल सजिलै हात पार्न सकिने अवस्था रहन्छ । कानुन मन्त्रालयले गम्भीर अपराधमा सजाय हुने गरी ऐन संशोधन गर्न लागेकाले पीडकहरू थप सक्रिय हुन सक्ने अवस्था आएको अन्सारीको विश्लेषण छ । यस्तोमा बिदा हुँदै गरेका दुवै आयोगका आयुक्तहरूले पीडकका उजुरीलाई सिलबन्दी गरेर लाहाछाप लगाई साँचो मानवअधिकार आयोगलाई बुझाउन चाहेमा कुनै बाधा छैन, अन्सारी भन्छिन्, गर्नुपर्ने पनि त्यही हो, मानवअधिकार आयोगले यसको जिम्मा लिन बाधा पनि छैन ।"
संशोधन विधेयक संसद्मा लगिँदै,"(काठमाडौं)  संक्रमणकालीन न्यायसम्बन्धी ऐन संशोधन विधेयक शुक्रबार संसद्मा दर्ता हुने भएको छ । कानुनमन्त्री गोविन्दप्रसाद शर्मा कोइरालाको नेतृत्वमा मुख्य सचिव शंकर बैरागी, कानुन सचिव उदय सापकोटा तथा सहसचिव मानबहादुर अर्याललगायतको समूहले विधेयक तयार गरेको हो । विधेयक अघि बढ्ने भएपछि पीडित तथा अधिकारवादीले धोका नहोस् भन्दै बिहीबार सिंहदरबार पुगेर खबरदारी गरेका थिए । उनीहरूले अन्तर्राष्ट्रिय मानवअधिकार कानुनअनुसार नबाझिने गरी ऐनको मस्यौदासमेत मन्त्री कोइरालालाई बुझाएका थिए । मस्यौदामा मानवअधिकारको गम्भीर उल्लंघन को परिभाषाभित्र अनिवार्य रूपमा समेट्नुपर्ने ११ अपराधको सूची सुझाइएको छ । जसमा हत्या, अपहरण तथा शरीर बन्धक, व्यक्ति बेपत्ता पार्ने कार्य, अंगभंग वा अपांग बनाउने, यातना, बलात्कार तथा यौनजन्य हिंसालाई समेट्न भनिएको छ । यस्तै, मानवताविरुद्धको अपराध, युद्ध अपराध, जातिहत्या, घरजग्गाबाट जबर्जस्ती निकाला वा अन्य किसिमबाट विस्थापन एवं व्यक्तिगत सम्पत्ति लुटपाट, कब्जा, तोडफोड वा आगजनीलगायतका आर्थिक, सामाजिक र सांस्कृतिक अधिकारको गम्भीर उल्लंघन, अन्तर्राष्ट्रिय मानवअधिकार वा मानवीय कानुनविपरीत गरिएका अन्य उल्लंघन पनि परिभाषामा समेटिनुपर्ने पीडितको माग छ । यसपाला सर्वोच्चको आदेशअनुसारै ऐन संशोधन हुन्छ भन्ने विश्वास लिएका छौं, द्वन्द्वपीडित साझा चौतारीका पूर्वअध्यक्ष सुमन अधिकारीले भने । हत्या, बलात्कार, अपहरण, बेपत्ता पार्ने कामलगायतका मानवअधिकार उल्लंघनका गम्भीर अपराधमा संलग्नलाई आममाफी दिन नमिल्ने भन्दै सर्वोच्च अदालतले आठ वर्षअघि सरकारलाई ऐन संशोधन गर्न आदेश दिएको थियो । त्यसअनुसार काम नभएको भन्दै पीडित तथा अन्तर्राष्ट्रिय समुदायले सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगलाई बहिष्कार गर्दै आएका थिए । पहिले सर्वोच्चको आदेशबमोजिम ऐन संशोधन हुनुपर्ने र त्यसपछि मात्रै आफूहरूसँगको परामर्शमा भरोसायोग्य आयोग गठन हुनुपर्ने उनीहरूको माग थियो । तीन महिनाअघि कानुनमन्त्रीमा नियुक्त भएपछि अधिवक्तासमेत रहेका कोइरालाले पहिलो निर्णयमा पीडितको माग र सर्वोच्चको आदेशबमोजिम ऐन संशोधन गर्ने लिखित प्रतिबद्धता जनाएका थिए । त्यसअनुसारै पीडित, अधिकारकर्मी तथा सरोकारवालासँगको देशव्यापी परामर्शपछि उनले ऐन संशोधनको तयारी थालेका थिए । असार मसान्तमा दुवै आयोगको पदावधि सकिँदै छ । त्यसैले कानुन मन्त्रालयले ऐन संशोधन गर्न विधेयक संसद् लैजान लागेको हो । सरकार र तत्कालीन विद्रोही माओवादीबीचको सशस्त्र द्वन्द्वलाई संक्रमणकालीन न्यायको संयन्त्रमार्फत टुंग्याउन २०६३ मा विस्तृत शान्ति सम्झौता भएको थियो । अन्तरिम संविधान २०६३ मा ६ महिनाभित्र संक्रमणकालीन न्यायको संयन्त्र गठन गर्ने उल्लेख भए पनि आठ वर्ष लाग्यो । संक्रमणकालीन न्यायसम्बन्धी ऐन २०७० सालमा बन्यो । पीडकलाई आममाफी दिन सकिने प्रावधानसहितको उक्त ऐन जारी हुनेबित्तिकै द्वन्द्वपीडितले सर्वोच्चमा रिट दायर गरे । मुद्दा चल्दै गर्दा सरकारले २०७१ माघ २८ मा सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग गठन गर्यो । सर्वोच्चले ऐन संशोधन गर्न सरकारलाई २०७१ फागुन १४ मा परमादेश दिएको थियो ।"
मृत्युको मुखबाट जोगिएका आमाहरू,"(बैतडी)  बाजुराको बुढीनन्दा६ की मनीषा भण्डारीलाई असार १७ को राति ११ बजेतिर सुत्केरी बेथाले च्याप्यो । उनी छटपटाइन् । तर मध्यरात, अविरल झरी, त्यसमाथि स्वास्थ्यचौकी टाढा । परिवारका सदस्यले भोलिपल्ट बिहान मात्रै गाउँनजिकको कोल्टी स्वास्थ्य केन्द्र पुर्याए । स्वास्थ्य केन्द्रले अवस्था जटिल भएको भन्दै अन्तै लैजान सुझायो । पाँच घण्टा दूरीमा सदरमुकाम मार्तडी तर निरन्तरको झरीका कारण बाटो पनि बन्द थियो । विकल्प नदेखेर हार खाइसकेको थिएँ, श्रीमती र बच्चा बचाउन सक्दिन कि भन्ने डर थियो, श्रीमान् नहकुल रोकायाले भने, तर धन्न साँझ साढे ५ बजे कोल्टीबाट हेलिकोप्टरमा सुर्खेत पठाउने व्यवस्था मिल्यो ।सुर्खेतस्थित कर्णाली प्रादेशिक अस्पतालमा शल्यक्रिया भएपछि आमा र बच्चा दुवैको ज्यान जोगियो । सुरुमा त रोकायालाई डाक्टरहरूले अस्पताल ढिला ल्याएकाले बच्चाको आशा छाड्नुस् भनेका थिए । त्यतिबेला उनको ओठतालु सुकेको थियो । रोकायाले सुनाए, हेलिकोप्टरमा ल्याउन सकेकाले बच्चा र आमा दुवैको ज्यान जोगियो भनेर डाक्टरले बधाई दिए । जिल्लाभित्र सुविधा सम्पन्न अस्पताल नहुँदा र भएकामा पनि समयमै पुग्न नसकिने भौगोलिक विकटता छ । त्यसैले सुदूरपश्चिमका कैयन् आमाहरू समयमै प्रसूति सेवा नपाएर मृत्युको मुखमा पुग्ने गरेका छन् । मनीषा तिनै आमाहरूकी प्रतिनिधि पात्र मात्रै हुन्, जसको उद्धार हुन सकेकाले ज्यान जोगियो । उनले भनिन्, कालकै मुखबाट बाँचेको महसुस भयो । मर्न लागेकी मान्छे बाँचेकी छु ।बैतडीको दुर्गम सिगास६ लेकमकी धना साउदको कथा पनि फरक छैन । बेथा लागेर नजिकैको लेकम प्रसूति केन्द्रमा पुगेकी उनी अनमी पार्वती बोहराले जाँच गर्दागर्दै सुत्केरी भइन् । बच्चा जन्मेपछि भने लगातार रगत बग्न थाल्यो । प्रसूति केन्द्रको सबै उपचारले रक्तस्राव नरोकिएपछि अनमी बोहराले जिल्ला अस्पताल बैतडीमा सम्पर्क गरिन् । सेनाको हेलिकोप्टर आएर साउदलाई नेपालगन्ज पुर्यायो । ज्यानै जोखिममा परेकी उनको तीन घण्टाभित्रै उद्धार भएको अनमी बोहरा सम्झन्छिन् । लगातार बगेको रगतले आँखासम्म खोल्न नसक्ने भएकी साउद नेपालगन्जमा भएको उपचारपछि सञ्चो भएको उनले बताइन् । अवस्था गम्भीर भइसकेको थियो । ब्लडप्रेसर घटिसकेको थियो । धेरै ढिलो भएको भए ज्यानको भर थिएन, अनमी बोहराले भनिन् । सुत्केरी भएको केही समयपछि आफू बेहोस भएको र केही थाहा नभएको साउदले सुनाइन् । म त कालकै मुखबाट बाँचें नि, उनले भनिन्, उता अस्पताल पुगेको धेरैपछि थाहा पाएँ । हेलिकोप्टरबाट उद्धार नभएको भए म बाँच्दैनथें । गत वर्ष भदौमा बैतडी डिलासैनी७ की २० वर्षीया मञ्जु कार्की पनि सुत्केरी बेथा लागेर नजिकैको हाडाकोट स्वास्थ्यचौकीमा पुगिन् । चौकीमै सुत्केरी गराइएकी उनको साल अड्कियो । हामीले सक्ने जति प्रयास गर्यौं, स्वास्थ्यचौकी इन्चार्ज वीरेन्द्र बोहराले भने, डाक्टरहरूको सल्लाहमा काम गर्दा पनि सकिएन । सुत्केरीको अवस्था जटिल हुन थालेपछि जिल्ला प्रशासनको समन्वयमा हेलिकोप्टरबाट सेती प्रादेशिक अस्पताल धनगढी पुर्यायौं । अस्पतालमा साल निकालेपछि उनको ज्यान जोगिएको बोहराले बताए । समयमै उद्धार हुँदा आफू बाँचेको कार्कीको अनुभव छ । महिलाको जिन्दगीको त केही भरै नहुने रहेछ, उनले भनिन्, म बाँचेर अहिले बच्चा काखमा खेलाउन पाएकी छु । बाँच्ने आशा मारिसकेको अवस्थामा हेलिकोप्टरबाट गरिएको उद्धारले नयाँ जीवन पाएको अनुभव हुने उनले बताइन् । सुदूरपश्चिमका बैतडी, बाजुरा, अछाम, डडेलधुरा, दार्चुला, बझाङ र डोटीमा स्वास्थ्य संस्थामा सुत्केरी हुन नसकेका र सुत्केरी भएपछि जटिल अवस्था आएका महिलाको हेलिकोप्टरबाट उद्धार गरिएको छ । यो काम राष्ट्रपति महिला उत्थान कार्यक्रमअन्तर्गत भएको हो । यसले दुर्गम पहाडी क्षेत्रका धेरै महिला मृत्युको मुखबाट जोगिएका छन् । गएका तीन वर्षमा सबैभन्दा बढी बझाङबाट ३३ महिलाको उद्धार गरिएको छ । बाजुराबाट १९, अछामबाट २३, दार्चुलाबाट ३ जना, डोटीबाट २ र बैतडीबाट २ जना महिलाको उद्धार गरिएको जिल्ला प्रशासन कार्यालयहरूले जनाएका छन् । अर्को पहाडी जिल्ला डडेलधुराबाट भने उद्धार गर्नुपरेको छैन ।योसँगै सुदूरपश्चिम प्रदेश सरकारले पनि गर्भवती, सुत्केरी र ज्यान जोखिममा परेका बिरामीलाई हवाई उद्धार गर्ने कार्यक्रम राखेको छ । यो कार्यक्रमबाट तीन वर्षमा नौ जनाको उद्धार गरिएको सामाजिक विकास मन्त्रालयका वरिष्ठ स्वास्थ्य, शिक्षा अधिकृत हेमराज खड्काले बताए । सुदूरपश्चिमका सबै जिल्लामा यो कार्यक्रम लागू गरिएको छ, उनले भने । राष्ट्रपति महिला उत्थान कार्यक्रमबाट केही समस्या परेर उद्धार नभएका गर्भवती र सुत्केरीलाई प्रदेशको कार्यक्रमबाट उद्धार गरिएको उनले बताए । पहाडी जिल्लामा धेरैजसो बस्तीबाट स्वास्थ्य संस्था पुग्नै घण्टौं लाग्छ । केही पालिकाबाट जिल्ला अस्पताल पुग्न दुई दिनसम्म हिँड्नुपर्ने दूरी छ । स्वास्थ्य उपचारको सुविधा भएको धनगढी, महेन्द्रनगर पुग्न एकदेखि तीन दिनसम्म लाग्छ । त्यसैले विकट क्षेत्रका बासिन्दाका लागि हेलिकोप्टरबाट उद्धार कार्यक्रम प्रभावकारी भएको जिल्ला अस्पताल बाजुराका डा प्रकाश जोशी बताउँछन् । बिरामी भएकै स्थानबाट उद्धार हुने भएकाले गर्भवती र सुत्केरीलाई हवाई उद्धारले धेरै सजिलो भएको उनले बताए । नजिकैका स्वास्थ्य संस्था वा जिल्ला अस्पतालमा उपचार हुन नसकेका गर्भवती र सुत्केरीलाई हवाई उद्धार गरिएको जिल्ला अस्पताल बझाङका प्रमुख डा नवराज जोशीले बताए । गर्भवती र सुत्केरीलाई सक्दो छिटो उपचार चाहिन्छ, हवाई उद्धारबाट सुविधायुक्त अस्पतालमा लैजान पाउँदा सजिलो भइरहेको छ, उनले भने, हवाई उद्धार भएकै कारण ज्यान बचाउन सकिएको छ ।"
भक्तपुरमा फोहोरबाट प्रांगारिक मल,"(भक्तपुर)  भक्तपुर नगरपालिकाले फोहोर व्यवस्थापन गरी प्रांगारिक मल उत्पादन थालेको छ । जापानी प्रविधिद्वारा कुहिने फोहोरबाट मल उत्पादन गरी नगरले प्रतिकेजी २० रुपैयाँका दरले बिक्रीसमेत सुरु गरेको छ । स्यानिटेसन उपशाखा प्रमुख दिलीपकुमार सुवालका अनुसार दैनिक घरदैलोबाट संकलित २ हजार केजी कुहिने फोहोरबाट प्रांगारिक मल उत्पादन थालिएको हो । रिकिसी कम्पोस्ट प्रालिको प्राविधिक सहयोगमा नगरपालिकाले तीन महिनाअघिदेखि मल उत्पादन थालेको सुवालले बताए । फोहोरबाट प्रांगारिक मल तयार हुन तीन महिना लाग्छ । फोहोर संकलन भएपछि प्लान्टमा लगेर आवश्यकताअनुसार तोकोजाई (धानको भुस, धानकै ढुटो, पत्कर, रातो माटो र ब्याक्टेरिया) मिसाएपछि मल बन्छ, सुवालले भने, यस्तो प्राङ्गारिक मल गन्धरहित र बिरुवाका लागि पूर्ण पौष्टिक हुन्छ । ल्याबबाट परीक्षण भई नेपाल सरकारले तोकेको मापदण्डबमोजिम पुष्टि भएपछि बिक्री थालेको नगरपालिकाले जनाएको छ ।पहिलो चरणमा ७ टन मल उत्पादन भएको स्यानिटेसन उपशाखा प्रमुख सुवालले बताए । नगरपालिकाले यसअघि फोहोरबाट थुप्रो प्रक्रिया (परम्परागत) मा मल उत्पादन गर्दै आएको थियो । थुप्रो प्रक्रियाबाट मल बनाउँदा दुर्गन्ध फैलिएको भन्दै स्थानीयले गुनासो गरेपछि नयाँ प्रविधि अपनाइएको हो । नगरपालिकाले कुहिने र नकुहिने छुट्याएर फोहोर संकलन गर्छ । कुहिनेलाई मल, नकुहिनेमध्ये पनि पुनः प्रयोग हुने र नहुने छुट्याइन्छ, पुनः प्रयोग गर्न सकिनेलाई बिक्री गर्छौं, सुवालले भने, प्रयोगमा नआउने फोहोर मात्र डम्पिङ साइटमा पुर्याउने गरेका छौं । नगरपालिको दैनिक निस्कने करिब २८ टन फोहोर आफैं व्यवस्थापन गर्दै आएको छ । सर्वसाधारणका लागि मासिक ५० रुपैयाँ, होटलरेस्टुरेन्ट, उद्योग, संघसंस्था, विद्यालयलगायतबाट २ सयदेखि ५ हजार रुपैयाँ फोहोरबापतको शुल्क लिने गरेको सुवालले बताए । उनका अनुसार नगरको सफाइमा दैनिक १ सय ४० कर्मचारी खटिन्छन् भने फोहोर व्यवस्थापनमै वार्षिक करिब ८ करोड रुपैयाँ खर्च भइरहेको छ । नकुहिने फोहोरलाई खोलाको दायाँबायाँ व्यवस्थापन गरिन्छ । खोलाको मापदण्डभित्र संरचना नबन्ने क्षेत्रमा खाडल खनेर पुर्ने गरेका छौं, सुवालले भने, दीर्घकालीन उपाय त्यो होइन, फोहोर व्यवस्थापनका लागि थप अध्ययन भइरहेको छ । नगरवासीले भने हनुमन्ते खोला किनारमा फोहोर व्यवस्थापन गर्दा खोला साँघुरिएर बस्ती डुबानमा परेको आरोप लगाउँदै आएका छन् । त्यसो त भक्तपुर नगरको कुनै पनि चोकमा फोहोर थुप्रिएको देखिन्न । वडावडामा झाडु लगाएर सफाइ गरिन्छ । सम्पदास्थल क्षेत्रमा फोहोर खस्नसमेत पाउँदैन, टिपनटापन गर्न बसेका कर्मचारीले टिपिहाल्छन्, सुवालले भने, सम्पदास्थल, मुख्य बजार क्षेत्रमा दैनिक झाडु लगाउने व्यवस्था छ, झाडुपछि पनि दिउँसो टिपनटापन हुन्छ । काठमाडौं महानगरको फोहोर व्यवस्थापनमा चुनौती बढेसँगै मेयर बालेन्द्र शाह, उपमेयर सुनीता डंगोललगायतका जनप्रतिनिधिले गत साता मध्यपुर थिमि४ स्थित रिकिसी कम्पोस्ट कम्पनीमा पुगेर अध्ययन गरेका थिए । उनीहरूले मल उत्पादन प्रविधि, त्यसको प्रभावकारिता र फोहोर व्यवस्थापनका विषयमा जानकारी लिएको कम्पनीकी प्रबन्ध निर्देशक उषा गिरीले बताइन् । टेकुस्थित फोहोर संकलन केन्द्रमा परीक्षणका रूपमा करिब ५ टन फोहोरबाट मल बनाउन प्रस्ताव गरेको गिरीले बताइन् । मध्यपुर थिमिमा पाँच वर्षअघि नै जापानी प्रविधिबाट कम्पोस्ट मल उत्पादन सुरु भएको थियो । यसपछि मकवानपुरको राप्ती, सिन्धुलीको कमलामाई र भक्तपुर नगरमा थालिएको र जनकपुरमा पनि सुरु गर्ने तयारी भइरहेको गिरीले बताइन् । दुई दशक जापानमा बसेर प्राङ्गारिक मल विषयमै अध्ययन तथा काम गरेर फर्केकी गिरीले जापानी प्रविधिबाट मध्यपुर थिमिमा मल उत्पादन गरिरहेकी हुन् । उनले स्थानीय तहलाई फोहोर व्यवस्थापन र प्रांगारिक मल उत्पादनमा प्राविधिक सहयोग गर्दै आएकी छन् । मध्यपुर थिमिमा उत्पादन भएको मलको माग धान्न नसकेको कम्पनीको भनाइ छ । मध्यपुर थिमिको ४ र ५ वडाको मात्र फोहोर कम्पनीले संकलन गरिरहेको छ ।"
पहिरोले जिरीका ४१ घर जोखिममा,"(दोलखा)  वर्षासँगै गएको पहिरोले जिरी नगरपालिकाका ४१ घर जोखिममा परेका छन् । बुधबार दिउँसोबाट भएको वर्षाले जिरी६ को हाटडाँडाका १४ घर पहिरोले उच्च जोखिममा परेपछि स्थानीयले घर छाडेका छन् । पहिरोले तलबाट घर तान्ने अवस्था आएपछि उनीहरू आफन्त र छिमेकीको घरमा आश्रय लिन पुगेको पीडित दीपक जिरेलले बताए । एक्कासि ठूलो पानी पर्यो, तलबाट पहिरोले घर तानेपछि घर छाड्कोे हौं, उनले भने, अहिले पहिरोको जोखिममा भएका घरका सामान निकाल्दै छौं । हाटडाँडा जिरीको माथिल्लो बजार हो । पीडितलाई तत्कालका लागि नगरपालिकाले त्रिपाल दिएको छ । यसैगरी, वर्षाले जिरी३ को खरायो वन, माथिल्लो खरायो वन, कथामेलगायत स्थानमा २७ घर पहिरोले घेरिएपछि स्थानीयलाई सुरक्षित स्थानमा सार्ने काम भैरहेको नगरपालिका विपद् व्यवस्थापन समितीका सदस्य सचिव मानबहादुर जिरेलले बताए । उनका अनुसार बाढी र पहिरोले विस्थापितलाई आफन्त र छिमेकीको घरमा राखिएको छ । स्थानीयलाई सुरक्षित स्थानमा जान आग्रह गरेका छौं, उनले भने, क्षति पुर्याएका ग्रामीण सडक उद्धारका लागि खुलाउने प्रयास भइरहेको छ ।मेलुङ७ मा पनि पहिरोमा परेर २ घर पूर्ण रूपमा क्षतिग्रस्त बनेका छन् । ११ घरमा आंशिक क्षति पुर्याएको वडाध्यक्ष नबराज खड्काले बताए । उनका अनुसार २३ घर पहिरोको उच्च जोखिममा भएपछि स्थानीयलाई सुरक्षित स्थानमा सारिएको छ । पहिरोले माथि र तल दुवैतिरबाट घेरिएका घरबाट सामान निकाल्ने काम भइरहेको छ, उनले भने । पहिरोका कारण वडा कार्यालय, आजादी माध्यमिक विद्यालय, सेतीदेवी र कर्णाली प्राथमिक विद्यालयसमेत उच्च जोखिममा छन् । जिरीमा पहिरोको जोखिममा परेका २४ परिवारको बिहीबार दिनभर उद्धार गरिएको प्रहरी नायब उपरीक्षक गंगाप्रसाद पौडेलले बताए । निरन्तर वर्षा भइरहेकाले उद्धारमा कठिनाइ भएको छ, उनले भने, बुधबार राति र बिहीबार दिनभर २४ परिवारलाई सुरक्षित स्थानमा सारेका छौं, ग्रामीण सडक पहिरोले अवरुद्ध हुँदा थप सकस भएको छ । अन्य परिवारलाई अहिले आफन्त र छिमेकी कहाँ सुरक्षित स्थानमा सारिएको छ ।"
सञ्चार रजिस्ट्रारको अधिकार कटौती हुने गरी विधेयक,"(मकवानपुर)  सञ्चार रजिस्ट्रारको अधिकार कटौती गर्ने गरी वाग्मती प्रदेश सरकारले सञ्चार माध्यम व्यवस्थापन ऐन संशोधन गर्ने विधेयक ल्याएको छ । प्रदेशसभामा पेस भएको विधेयकमा प्रदेश सञ्चार रजिस्ट्रारको प्रशासनिक तथा आर्थिक अधिकार कटौती प्रस्ताव गरिएको छ । प्रदेश मामिला समितिमा दफावार छलफलका लागि पुगेको विधेयकले रजिस्ट्रारले गर्ने दैनिक प्रशासनिक कार्य, बजेट खर्च गर्ने, खर्चको लेखा राख्ने र लेखा परीक्षण गराउने अधिकार कटौतीको प्रस्ताव गरिएको छ । यसका लागि कम्तीमा नवौं तहको कर्मचारी राख्ने व्यवस्था विधेयकमा प्रस्ताव गरिएको छ । प्रस्तावित मस्यौदामा सोही ऐनको दफा ३६ (क) मा निर्देशक रहने उल्लेख छ । सञ्चार रजिस्ट्रार कार्यालयको दैनिक एवम् प्रशासन हेर्ने प्रशासकीय प्रमुख नियुक्ति गर्ने प्रस्ताव पनि गरिएको छ । नवौं तहको कर्मचारी नभएमा मन्त्रालयले वरिष्ठ अधिकृतस्तरको कुनै कर्मचारीलाई निर्देशकको जिम्मेवारी तोक्न सक्नेछ भनी मस्यौदामा उल्लेख गरिएको छ । निर्देशकले कार्यालयको दैनिक प्रशासनिक तथा आर्थिक कार्य गर्ने गराउने, कार्यालयको नीति तथा कार्यक्रम, बजेट तर्जुमा गरी स्वीकृतको लागि रजिस्ट्रारसमक्ष पेस गर्ने, बजेट खर्च गर्ने, खर्चको लेखा राख्ने र लेखा परीक्षण गराउने अधिकार प्रस्ताव गरिएको छ । यी अधिकार अहिले सञ्चार रजिस्ट्रारले गर्ने अभ्यास छ । सञ्चार रजिस्ट्रार भन्ने शब्द रहेको ठाउँमा कार्यालय राख्न पनि प्रस्ताव गरिएको छ । यसअघि नेकपा विभाजन भए पनि एमालेको सरकार अभ्यासमा हुँदा सञ्चार रजिष्ट्रारको अधिकार कटौती गर्ने गरी विधेयक निर्माणको तयारी भइरहेको थियो । तर, राजनीतिक खिचातानीका कारण विधेयक अघि बढ्न सकेन ।नेपाल पत्रकार महासंघ वाग्मती प्रदेश समितिले प्रदेश मामिला समितिलाई अधिकार कटौती नगर्न आग्रह गरेको छ । महासंघले समिति सभापति माधव पौडेललाई अधिकार कटौती नगर्न आग्रह गर्दै ज्ञापन पत्रसमेत बुझाएको छ । सञ्चार रजिष्ट्रारलाई कार्यकारी अधिकारको उपयोग गर्ने अवस्था कानुनमा थियो । अब संशोधन हुने क्रममा छ, महासंघ प्रदेश महासचिव कृष्ण सारु मगरले भने, संशोधन गरिएको विधेयक मस्यौदामा सञ्चार रजिष्ट्रारको कार्यकारी अधिकार खोसेर सेरेमोनियल बनाउन खोजिएको छ । श्रमजीवी पत्रकार तथा सञ्चारमाध्यमको सेवा सुविधा र नियमनको पक्षमा उदाहरणीय काम गरिरहेको सञ्चार रजिस्ट्रारको भूमिका कमजोर पार्ने गरी अनुदार भएर ऐन संशोधनको प्रस्ताव अघि बढाउनु दुखद् हो । सञ्चारमाध्यमलाई नियमन गर्दै थप कडाइ गर्नेतर्फ सरकार अगाडि बढेको उनले बताए ।"
अर्थ र राजस्व सचिवविरुद्ध रिट,"काठमाडौं (कास) बजेट निर्माणमा अनधिकृत व्यक्ति संलग्न गराएको विषयमा संसदीय छानबिन चलिरहेका बेला अर्थ सचिव मधुकुमार मरासिनी र राजस्व सचिव कृष्णहरि पुष्करलाई तत्काल जिम्मेवारीबाट अलग गर्न मागसहित सर्वोच्च अदालतमा रिट परेको छ । कानुन व्यवसायी बाबुराम अर्याल, सरोजकृष्ण घिमिरे, शिशिरकुमार यादव र बिना यादवले बिहीबार रिट दर्ता गराएका हुन् । बजेट निर्माणमा मन्त्रालय, सम्बन्धित सचिव तथा मन्त्रीले अपनाउनुपर्ने गोपनीयता र सीसीटीभीलगायत सूचना प्रविधिको प्रयोगबाट निर्माण हुने तथ्यांक संरक्षणका लागि कानुन बनाउन सरकारका नाममा आदेश दिन पनि माग गरिएको छ । पदमै रहँदा प्रमाण नष्ट गर्न सक्ने भएकाले सचिवद्वयलाई जिम्मेवारीमुक्त गर्नुपर्ने निवेदनको माग छ । अर्थ मन्त्रालयमा जडान गरिएको सीसीटीभी क्यामराले खिचेको रेकर्ड कानुनले तोकेको समयसम्म सञ्चय नगरी मेटाउनु विद्युतीय कारोबार ऐन, मुलुकी अपराध संहिता तथा सीसीटीभी जडान तथा सञ्चालन कार्यविधिविपरीत भएको भन्दै त्यसमा पनि तत्कालीन मन्त्री जनार्दन शर्मा र सचिवद्वयलाई कारबाही गर्न माग गरिएको छ ।"
साढे २ वर्षपछि उपसभामुख,"काठमाडौं (कास) प्रतिनिधिसभाले साढे २ वर्षपछि उपसभामुख पाउने भएको छ । शुक्रबार ३ बजे उपसभामुखको निर्वाचन तय गरिएको छ । उपसभामुखका लागि कांग्रेसकी पुष्पा भुसाल गौतम र एमालेकी विद्या भट्टराईले उम्मेदवारी दर्ता गराएका छन् । सभामुखमा अग्निप्रसाद सापकोटा २०७६ माघ १२ मा निर्वाचित हुनुअघिदेखि उपसभामुख पद रिक्त थियो । तत्कालीन उपसभामुख शिवमाया तुम्बाहाङ्फेले २०७६ माघ ६ मा राजीनामा दिएकी थिइन् । प्रतिनिधिसभाको अंकगणित हेर्दा गठबन्धनकी उम्मेदवार भुसालको जित सुनिश्चित देखिएको छ । गठबन्धनमा कांग्रेसका ६१, माओवादी केन्द्रका ४९, एकीकृत समाजवादीका २३, जसपाका २० र जनमोर्चाका १ सांसद छन् । एमालेका ९८ सांसद छन् । त्यसमा पनि सोमप्रसाद पाण्डे एकीकृत समाजवादीमा संलग्न छन् ।उपसभामुखमा निर्वाचित हुन तत्काल कायम सांसद संख्याको बहुमत आवश्यक पर्ने प्रतिनिधिसभा नियमावलीको व्यवस्था छ । हाल २ सय ७१ सांसद छन् । जसको बहुमत १ सय ३६ हो । सत्तारूढ गठबन्धनसँग १ सय ५४ सांसद छन् ।"
चिनियाँ सीमामा गरिबीको दुश्चक्र,"सडक पनि वर्षौंदेखि अलपत्रमुगमकार्मारोङस्थित पुवागाउँका ४१ वर्षीय जिक्मेद तामाङको गाडी चढेर तिब्बत जाने सपना अधुरै छ । उनले तिब्बतबाट सामान ल्याउन थालेको ११ वर्ष बित्यो । ९ वर्षअघि गमगढीमा गाडी पुग्दा अब तिब्बत नाक्चेनाङला पुग्ला भन्ने आशा राखेका लामाले सडकको निर्माणको गति हेर्दा उदेक मानेका छन् । राजनीतिक दलहरूले तिब्बत जोड्ने नाकालाई चुनावी नारा बनाए पनि वास्तविक पहल नगरेको उनको गुनासो छ । भोट माग्ने बेला नाक्चेनाङला सडक बनाइदिन्छौ भन्छन्, उनले भने, जितेपछि वास्ता गर्दैर्नन् । कर्णाली प्रदेश सरकारले गौरवको आयोजनाका रूपमा लिएको गमगढीदेखिनाक्चेनाङलासम्मको दूरी ८५ किलोमिटर छ । सुर्खेतबाट चीन जोड्ने ३ सय ३२ किलोमिटरको यो अरूभन्दा सजिलो सडक मानिएको छ । २०६७ सालदेखि निर्माण कार्य सुरु भएको यो सडकमा अहिलेसम्म १८ किलोमिटर मा कार्मारोङको छाइलगाउँसम्म ट्र्याक ओपन भएको छ । अझै ६८ किलोमिटर सडक खन्न बाँकी छ । सडकको कुल लागत ८० करोड भए पनि अहिलेसम्म १५ करोड मात्र खर्च भएको सडक डिभिजन कार्यालयले जनाएको छ ।"
रसुवागढीकेरुङ दुईतर्फी खोल्ने सहमति,"काठमाडौं (कास) नेपाल र चीनले कोभिड१९ का कारण सुरुआतमा सहज नभएको रसुवागढीकेरुङ नाकामा दुईतर्फी व्यापार सुचारु गर्ने सहमति गरेका छन् । नेपालचीन सीमासम्बन्धी परामर्श बैठकमा चीनले कोरोना भाइरस प्रोटोकल पालना गर्दै उक्त नाकाबाट सामग्री आयात र निर्यात दुवै गर्ने सहमति भएको हो ।चीनले कोभिड१९ का कारण उक्त नाका बन्द गरेको चीनले केही समयपछि एकतर्फी रूपमा खुला गरेर नेपालमा सीमित सामग्री मात्र पठाउँदै आइरहेको छ । जसलाई लिएर नेपाली व्यापारीले आफ्नो ठूलो लगानी फसेको गुनासो सरकारसँग गर्दै आएका छन् । व्यापार सुचारु गर्नका लागि दुवै देशले महामारी रोकथाम र नियन्त्रण संयन्त्र स्थापना गर्ने सहमति पनि भएको छ । भर्चुअल रूपमा बिहीबार भएको परामर्श बैठकमा नेपाली प्रतिनिधिमण्डलको नेतृत्व परराष्ट्र मन्त्रालयका उत्तरपूर्वी एसिया महाशाखा प्रमुख लोकबहादुर थापा र चिनियाँ टोलीको नेतृत्व परराष्ट्र मन्त्रालयको सीमा तथा समुद्र सम्बन्धित मामिला विभाग महानिर्देशक होङ लियाङले गरेका थिए ।यस्तै, हुम्लाको हिल्सापुराङ सीमा बन्दरगाह खोल्ने निर्णय भएको छ । बैठकपछि परराष्ट्र मन्त्रालयले जारी गरेको विज्ञप्तिअनुसार नेपालको हिमाली क्षेत्रका जनताको जीविकोपार्जनमा टेवा पुर्याउने उद्देश्यले दुवै पक्षले कोभिड१९ स्वास्थ्य प्रोटोकल लागू गरी चीनबाट आउने सामान र निर्माण सामग्रीको ढुवानीका लागि सीमा बन्दरगाह खोल्ने सहमति भएको हो । बैठकमा नेपालचीन सम्बन्धको समग्र अवस्थाबारे जानकारी आदानप्रदान गर्नुका साथै दुई देशको सीमा र त्यसको व्यवस्थापनका विभिन्न विषयमा छलफल भएको मन्त्रालयले जनाएको छ । दुवै मुलुक भइरहेकै द्विपक्षीय संयन्त्रलाई आपसी परामर्शबाट सक्रिय पार्न सहमत भएका छन् । सन् २०११ यता दुई मुलुकका द्विपक्षीय संयन्त्रले संयुक्त रूपमा सीमा निरीक्षण गरेका छैनन् । अब छिट्टै नेपाल र चीनको टोलीले संयुक्त रूपमा सीमा निरीक्षण गर्नेछन् ।"
वैदेशिक रोजगारीबाट फर्केका कामदार समायोजनको बाटो खुला,"(काठमाडौं)  वैदेशिक रोजगारीबाट फर्केका नेपाली कामदारले आर्जन गरेको पुँजी, सीप, प्रविधि र अनुभव उद्यमशीलतामा लगाउनका लागि पालिका तहबाट कार्यक्रम सञ्चालन गर्ने बाटो खुलेको छ । सरकारले वैदेशिक रोजगारीवाट फर्केका व्यक्तिका लागि पुनः एकीकरण कार्यक्रम (सञ्चालन तथा व्यवस्थापन) निर्देशिका२०७९ जारी गरेर स्थानीय तहलाई सजिलो बनाइदिएको हो । श्रम, रोजगार तथा सामाजिक सुरक्षा मन्त्रालयका सचिव एकनारायण अर्यालले वैदेशिक रोजगारबाट फर्केका कामदारलाई समाजमा नै समायोजन गराउन स्थानीय तह आफैंले कार्यक्रम ल्याउने सक्ने गरी निर्देशिका बनाइएको वताए । स्थानीय तहले उपलब्ध बजेट, कार्यक्रमको दोहोरोपना नहुने सुनिश्चिता, कार्यक्रमको प्रकृति र माग वैदेशिक रोजगार बोर्डसमक्ष पेस गर्ने व्यवस्था निर्देशिकामा मिलाइएको छ, उनले भने । सरकारले पुनः एकीकरणसम्बन्धी निर्देशिका जारी नगर्दा स्थानीय तह विदेशबाट फर्केका युवालाई सम्बोधन गर्न अलमल पर्दै आएका थिए । निर्देशिकाअनुसार अब स्थानीय तहले पुनर्एकीकरण कार्यक्रमका लागि सामाजिकीकरण, रोजगारीमा आबद्धता हुने र उद्यमशीलता प्रवर्द्धन गर्ने कार्यक्रम चलाउन पाउनेछन् । वैदेशिक रोजगारीबाट फर्केकालाई समाजमा अन्तर्घुलन गराउनक परिवारका सदस्यसमेतको सहभागितामा पारिवारिक तथा सामाजिक मेलमिलाप, मनोसामाजिक, परामर्श, नेतृत्व विकासको काम गर्न सकिनेछ, अर्यालले भने । स्थानीय तह आफैंले सीपमूलक तालिम दिन, परीक्षण, प्रमाणीकरण गर्न र कामदारको क्षमताअनुरूप रोजगारीका लागि सहजीकरण गर्न सक्ने पनि उनले बताए । निर्देशिकाअनुसार द्विपक्षीय श्रमसम्झौता भएका वा कूटनीतिक सम्बन्ध स्थापना भएका मुलुक, राष्ट्र संघीय निकाय, विकास साझेदार वा अन्तर्राष्ट्रिय गैरसरकारी संस्थाले कार्यक्रम सञ्चालन गर्न सक्नेछन् । आफ्नो स्रोत उपयोग गरी सचिवालयको समन्वयमा कार्यक्रम सञ्चालन गर्न सक्नेछन्, सचिव अर्यालले भने । वैदेशिक रोजगार बोर्डले वैदेशिक रोजगारीबाट फर्केकाको विवरण राखेर राष्ट्रिय, प्रादेशिक र स्थानीय आप्रवासी प्रोफाइल तयार गर्नेछ । स्वदेश फर्केका कामदारको विवरण तयार पार्न वैदेशिक रोजगार विभागको विमानस्थल र अन्य आगमन विन्दुमा सहायता कक्ष सञ्चालन गर्न सकिनेछ । कार्यक्रमको दोहोरोपना हटाउन बोर्डको संयोजकत्वमा नौ सदस्यीय कार्यक्रम समन्वय समिति गठन गरिनेछ । पालिका तहमा उपप्रमुखको संयोजकत्वमा ६ सदस्यीय कार्यक्रम कार्यान्वयन समिति हुनेछ । यसले स्थानीय तहलाई कार्यक्रमका नाममा आफूखुसी पैसा बाँड्न निरुत्साहित गर्ने मन्त्रालयका सहप्रवक्ता थानेश्वर भुसालको दाबी छ । कामदार एकीकरण कसरी गर्ने भन्ने निर्देशिका नहुँदा बोर्डले केही स्थानीय तहसँग सहकार्य गर्न भन्दै छुट्याएको बजेट फ्रिज हुँदै आएको थियो । बोर्डले वार्षिक २५ करोड रुपैयाँ खर्च गर्न लागेको थियो । अन्तर्राष्ट्रिय आप्रवासन संगठन (आईओएम) को नेपाली आप्रवासी श्रमिकको एकीकरणसम्बन्धी२०२१ को प्रतिवेदनअनुसार झन्डै ७७ प्रतिशत कामदारले गन्तव्य देशमा सीप सिकेका हुन्छन् । आईओएमले विदेशबाट फर्केकामध्ये १४ सय जनासँग अन्तर्वार्ता गरेको थियो, जसमध्ये तीन चौथाइ काममा आबद्ध छन् । काममा आबद्ध भएकामध्ये ३४९ प्रतिशत कृषि, ६५ प्रतिशत मजदुरी, ५६ पशु उत्पादन, ४९ प्रतिशत यातायातको क्षेत्रमा र ४८१ प्रतिशत अन्य क्षेत्रमा संलग्न छन् । कोभिड महामारीको समयमा मात्रै रोजगारी गुमाएर झन्डै २ लाख नेपाली खाडी तथा मलेसियाबाट फर्केका थिए । पालिकाहरूलाई स्थानीय स्तरमा स्थानीय आवश्यकताबमोजिम रोजगारी दिने, उद्यमशील बनाउने र सीपको पहिचान गर्ने अवसर छ, गण्डकी योजना आयोगका उपाध्यक्ष रघुराम काफ्लेले कान्तिपुरसँग भने, यस्तो बेला पालिकाहरूले वैदेशिक रोजगारबाट फर्केका कामदारलाई समाजमै पुनर्स्थापना गर्ने कार्यक्रम ल्याउन सकेका छैनन् । उनले एकीकरण कार्यक्रम सञ्चालन गर्न पालिकाहरूलाई प्राविधिक सहयोगको खाँचो रहेको पनि औंल्याए । ७ सय ५३ पालिकाले आर्थिक क्रियाकलापसहितको कार्यक्रम ल्याउन नसक्दा बिदामा आएकाहरू पनि पुनः वैदेशिक रोजगारीमा जाने क्रम चलिरहेका छन् । मधुवन नगरपालिका९ बर्दियाका विनोद भण्डारीले आफ्नो नगरपालिकाले वैदेशिक रोजगारीबाट फर्केकालाई गाउँमै स्थापित गर्ने योजना नल्याएको बताए । साउदी अरबबाट फर्केको साढे दुई वर्षपछि उनी साउदी नै फर्केका हुन् । अब दुईचार वर्ष विदेशमै काम गर्छु । स्थानीय सरकार आफैंमा बेहाल छ । हामीलाई के हेर्छ र ? उनले भने ।"
पुस्तक सदनको 'रोचक प्रसंग,"कान्तिपुर कोसेलीमा रोचक घिमिरेसँग देवेन्द्र भट्टराईले गरेको मोहनराज, ध्रुवचन्द्रहरू पुस्तकपाचनमा प्रवीण रहेछन् संवाद पढ्ने अवसर प्राप्त भयो । रोचक पुस्तक सदन को श्रीवृद्धि कसरी भएको रहेछ भन्ने एउटा अनुभव मलाई पनि भएकाले कान्तिपुर का पाठकलाई भ्रम नहोस् भनी मेरो अनुभव साझा गरेको छु । सन् १९८० को दशकमा म दिल्लीबाट प्रकाशित हुने साप्ताहिक पाञ्चजन्य को नेपाल संवाददाताका रूपमा कार्यरत थिएँ । त्यतिबेला त्यस साप्ताहिकको सम्पादक तरुण विजय थिए । पछि उनी भारतीय संसद्को माथिल्लो सदन राज्यसभा का सांसद पनि भए । उनले १००० पृष्ठभन्दा बढीको मानसरोवर सचित्र यात्रा वर्णन प्रकाशित गरेका थिए । उतिबेलै यसको मूल्य १००० भारुभन्दा बढी थियो । दिल्ली गएको बखत मलाई विजयले परम मित्र रमेश घिमिरेको सस्नेह भेट भनी मितिसमेत लेखेर सो यात्रा वर्णन दिएका थिए । मसँग भएको यो पुस्तक पछि नेपाल एयरलाइन्सका पूर्वकर्मचारी वासुदेव गौतमकोमा भेटियो । उनले पुस्तक रोचक घिमिरेबाट पाएका रहेछन् । मबाट यो पुस्तक रोचक घिमिरेले पढ्न लगेका थिए । सो पुस्तकमा भएको हस्ताक्षर पनि ब्लेडले खुर्केर मेटाइएको रहेछ । रोचक पुस्तक सदनको श्रीवृद्धि यस्तै प्रकारले त भएको होइन ? रमेश घिमिरे, हाँडीगाउँ, काठमाडौं"
संकट बेवास्ता गर्दै प्रहरीलाई हतियार,"पछिल्लो समय विदेशी मुद्रा सञ्चितिमा आएको कमीसँगै अर्थ मन्त्रालयले धेरै प्रकारका वस्तु आयातमा रोक लगाउँदै आइरहेको छ । अर्थतन्त्र नै खतरोन्मुख भइरहेका बेला अहिले ८४ करोड रुपैयाँ खर्च गरेर नेपाल प्रहरीका लागि हतियार किन्न लागेको समाचार आएको छ । यस्तो कार्यले फेरि एक पटक सरकार र बिचौलिया कति निकट छन् भन्ने प्रस्ट भएको छ । प्रहरीले बुट आलोपालोमा लगाउँछन्, कतिपय चौकीका धाराबाथरुम बजेट अभावका कारण सफा राख्न सकिएको छैन । यस्तो अवस्थामा हतियार खरिद साँच्चै प्रहरीको निर्णय हो या व्यापारीहरूको ? आर्थिक अवस्था कमजोर भएका बेला किन सरकार यति ठूलो निर्णय गर्दै छ ? अर्थमन्त्री बाहिरिँदै गर्दा यो निर्णय सरकारको आवश्यकता थियो या बिचौलियाको भन्ने बिस्तारै बाहिर आउला नै । अहिले भने यो खरिदलाई रोक्नैपर्छ । प्रहरीको आवश्यकता राष्ट्रको आवश्यकता हो भन्नेमा दुईमत छैन । प्रहरीलाई देखाएर कमिसनका लागि खेलिएको यस्तो खेल आम नागरिकलाई कुनै पनि अर्थमा मान्य छैन । अहिले प्रहरीलाई दैनिक आवश्यकताका सामान जरुरी छ, बन्दुक होइन । यस्ता खर्च नियन्त्रणतर्फ सरकारको ध्यान जानु जरुरी छ । रामकृष्ण बराल, जोरपाटी५, काठमाडौंप्रतिपक्षी नेताहरू देश श्रीलंकाउन्मुख हुँदै छ भनिरहेका छन् । सत्तारूढ नेताहरू यस्तो भनाइलाई सही होइन भनिरहेका छन् । तर राजनीतिक नेतृत्वको अकर्मण्यताका कारण हेर्दाहेदै देश श्रीलंका नहोला भन्न सकिन्न । सरकारले न अनियमितता रोक्न सकेको छ न त भ्रष्टाचार नै । मूल्यवृद्धि आकासिएको छ, जनतालाई मुखमा माड लाउन धौधौ परिरहेको छ, यस्तोमा सरकार भने हतियार किन्न तम्सिएको छ । कोभिड महामारीले आक्रान्त अर्थतन्त्रका सबै सूचकांक नकारात्मक छन् । यसैलाई मध्यनजर गर्दै सरकारले डलर बाहिरिने कार्यलाई निरुत्साहित गर्दै आइरहेको छ । तर आफू भने रकमान्तर गरेर नेपाल प्रहरीलाई हतियार खरिद गर्न लागेको छ, जुन आवश्यकताभन्दा पनि कमिसन कुम्ल्याउने खेल हो । अत्यावश्यक वस्तु र सेवाबाहेकका लागि डलर खर्च नगर्ने भन्ने सरकार किन आफैं हतियार किन्न लागेको छ ? यदि हतियार नै आवश्यक थियो भने किन बजेटमा यो विषय राखिएन ? किन आर्थिक वर्षको अन्त्यमा रकमान्तर गरेर हतियार खरिद गर्न लागिएको छ ? यस्ता क्रियाकलापले यो विषयलाई शंकाको घेरामा तानेको छ । अझ आर्थिक संकटको पूर्वसन्ध्यामा हतियार खरिद गर्नु भनेको भ्रष्टाचार र अनियमितता नै हो । जनताले यत्रो विरोध गर्दागर्दै कानुन मिचेर, डलर सञ्चिति घटाएर हतियार किन्ने समय होइन यो । हतियार किन्ने कुरा जसरी आइरहेको छ, यसले यो सेटिङ मा भइरहेको छ भन्नेमा शंकै छैन । कृपया प्रहरीलाई हतियारको आवश्यकता भए पनि अर्थतन्त्र अलि सहज भएपछि किन्नुपर्छ । अहिले यो प्रक्रिया यही स्थगित गरौं । कृष्ण वर्मा"
'समाजवाद उन्मुख राज्य मा किताब,"किताबको साहारापठन संस्कृतिको अवस्थाबारे पश्चिमतिर बजिरहेका यस्ता खतराका घन्टी सुन्न सक्नेगरी हामीले आफ्ना कानलाई चनाखो राख्न सक्नुपर्छ । नेपालमा पठन संस्कृतिको अवस्थाबारे आजसम्म विस्तृत अध्ययन भएको छैन । त्यसैले पठन संस्कृति विस्तार हुन नसक्दा आर्थिक, सामाजिक, संस्कृतिक र राजनीतिक जीवनमा हामीले बेहोर्नुपरिरहेको क्षतिको भेउसम्म पनि हामीलाई छैन । तर रोगको निदान नभएकै आधारमा कसैलाई स्वस्थ मान्न सकिँदैन ।पुँजीवादले व्यक्तिको सामर्थ्य र आम्दानीलाई एकोहोरो प्राथमिकता दिने भएकाले पुँजीवादी मुलुकमा आत्मकेन्द्रित चिन्तन हावी भइरहेको छ । असमानता बढिरहेको छ । सामूहिक हितप्रतिको अभिरुचि ओझेल परिरहेको छ । संविधानमा नेपाललाई समाजवाद उन्मुख राज्य घोषणा गरे पनि हामीले अझ विकृत पुँजीवादलाई अन्धाधुन्ध अनुसरण गरिरहेका छौं । समाजलाई बेवास्ता गरी व्यक्तिलाई एकोहोरो प्राथमिकता दिने अर्थव्यस्थाको पैरवी गर्दै आएका पश्चिमी मुलुकले त्यसको परिणामस्वरूप सामाजिक जीवनबाट व्यक्ति टाढिँदै गएको अवस्थाप्रति चिन्ता व्यक्त गरिरहेका छन् । तर त्योभन्दा खराब अवस्थातिर उन्मुख भइरहेका हामी संविधानले हालिदिएको समाजवादको सिरानीमा निश्चिन्त पल्टिरहेका छौं ।व्यक्तिलाई समाजसँग जोड्न पश्चिमी मुलुकले पठन संस्कृतिलाई माध्यम बनाउन खोजिरहेका छन् । हामीले यसबाट सिक्न सक्नुपर्छ । किताबले मानिसलाई समाजको नजिक राख्न मद्दत गर्छ । करिब एक दशकयता काठमाडौंको माइतीघर मण्डल सामाजिक आन्दोलनको पर्याय बनेको छ । सामाजिक सरोकारका विषय उठाई माइतीघर उत्रिने पात्रहरूलाई सर्सर्ती नियाल्दा किताब पढ्नेकै बाहुल्य देखिन्छ । किताबले मानिसलाई जीवनजगत्बारे जानकार गराउँछ । असंख्य मानिसका भोगाइ किताबमा समेटिने भएकाले किताब पढ्दा ती तमाम मानिसले बेहोरेका अप्ठेरा र तिनका कारणबारे मानिस जानकार बन्छ । समस्याको मूलबारे भेउ पाएको मानिस त्यसको समाधानप्रति बढी प्रतिबद्ध हुने गर्छ । त्यस्तो प्रतिबद्ध मानिसको विशाल समूह नबनाएसम्म सामूहिक हित र समतामूलक समाजका पक्षमा जनमत निर्माण गर्न सकिँदैन । त्यस्तो जनमतबिना समाजवाद लागू गर्न अथवा टिकाउन सकिँदैन । यही कारणले गर्दा समाजवादप्रति कटिबद्ध मुलुक अथवा पार्टीले प्रकाशन क्षेत्रलाई बढ्ता महत्त्व दिने गरेका हुन् भन्ने कुरा रुस, चीन र संघर्षताकाका नेपालका पार्टीहरूका गतिविधि नियाल्दा स्पष्ट हुन्छ । समाजवादको संवैधानिक व्यवस्था फगत ओठे भक्ति होइन भने हामीले समाज र व्यक्ति जोड्ने तन्तुलाई कमजोर हुन नदिन र सामाजिक हितलाई बेवास्ता गरी आफ्नो मात्र दुनो सोझ्याउने व्यक्तिमुखी प्रवृत्तिमाथि अंकुश लगाउन नितान्त आवश्यक छ । यसका लागि राज्यले सामाजिक हित अन्तर्गत आफ्नो हित खोज्न सक्नेगरी व्यक्तिलाई दीक्षित गर्न सक्नुपर्छ । यो संवैधानिक दायित्व पनि हो । यसका निम्ति समाजवाद उन्मुख राज्य ले देशव्यापी रूपमा पठन संस्कृति प्रवर्द्धन गर्ने कार्ययोजना ल्याउनु सामयिक हुन्छ ।"
"'वीरताको चिनो, वीरको सन्तान","करिब दुई दशक पहिलेको घटना हो । काँकरभिट्टा बसपार्क छेउको सार्वजनिक जमिन निजीमा रूपान्तरण गर्ने जबर्जस्त प्रयत्न भए । विवादमा पारिएको खाली जमिनको एक अंशमा बगैंचा बनाउने र त्यहाँ महाकवि लक्ष्मीप्रसाद देवकोटाको सालिक स्थापना गर्ने योजना बनाइयो । जमिन हडपिएला भन्ने भयले हुन सक्छ, हतारहतार ठिक्क उचाइ भएको सिमेन्टको खाँबो उभ्याइयो र त्यसमाथि देवकोटाको सानो आकारको अर्धकद सालिक राखियो । नामकरण गरियो देवकोटा पार्क । इँटा रङको त्यो सानो मूर्ति परबाट हेरेर कसको भनी ठम्याउन गाह्रो हुन्थ्यो । देवकोटा बास गराइएको सार्वजनिक जग्गामा आफ्नै नाउँ लेखाउन चाहनेमध्ये कसैले होला, एक रात त्यो सानो सालिकमा हथौडा बजारेछ । सबेरै बसपार्कतिर पुग्ने मान्छेले देखे, सिमेन्टका साना देवकोटा घाइते भई पल्टेका छन् । त्यस्तो नकाम गर्ने अपराधी पत्तो लगाउनुपर्ने र सजाय दिनुपर्ने भन्दै विरोध गरियो । दिउँसो जुलुस निकालियो, आइन्दा यस्ता अपराध गरे गहकिलो प्रतिकार हुने चेतावनीसहित जुलुसले काँकरभिट्टा बजार परिक्रमा गर्यो । जुलुसमा सहभागी हुन करिब २० किलोमिटर पर बस्ने प्राज्ञिक व्यक्तित्व दान खालिङलाई निम्त्याइयो । सम्भवतः नजिकैको धुलाबारी क्याम्पसमा कक्षा लिन आएका खालिङलाई उनका विद्यार्थीले जुलुसमा सहभागी गराएका थिए ।जुलुसपछि काँकरभिट्टा माविको प्राङ्गणमा आयोजित सानो सभालाई खालिङले सम्बोधन गरे । अलिकति परिहास, थोरै व्यङ्ग्य, र काँकरभिट्टावासीलाई चुनौती दिँदै उनले भने, भन्ने बेलामा महाकवि भन्ने ! महा भनेको त ठूलो होइन, एकदम ठूलो ? हाम्रो सारै ठूलो कवि भनेको होला नि महाकवि भनेर, हैन ? अनि बनाउने बेलामा चैं इत्रु पितुर्के मूर्ति बनाउने ? त्यसैले हेपेर फुटाइदिएछ कुन फटाहाले ! महाकवि भनेपछि त यत्ति ठूलो हेमानको अग्लो मूर्ति बनाउनु, अनि कसैले छुने आँटै गर्दैन नि ! इत्रु पितुर्के भन्दा खालिङले आफ्ना दुई औंलाले संकेत गरेका थिए भने हेमानको यत्ति ठूलो भन्दा दुई हातले फराकिलो आयातन बनाएर देखाएका थिए । खालिङको व्यङ्ग्यले छोएर हो कि, केही वर्षको अन्तरालमा काँकरभिट्टामा धमाधम अग्ला, ठूला र परैबाट चिनिने सालिकहरू स्थापना गरिए । कालो कोट पहिरिएका अग्ला र सुकिला देवकोटा पुरानै थान्कामा उभिए, दक्षिणतिर कलेजको प्राङ्गणमा भानु आफ्नो परिचित टोपीसहित खडा भए । खालिङ सरले भनेझैं त्यसउप्रान्त न देवकोटा, न भानु, हेमानका सालिकमा हथौडा बजार्ने दुःसाहस कसैले गरेको छैन । यी कोही घाइते भएका छैनन् । यस भेगमा ठूला सालिक स्थापना गर्नुअघि जान्नेसुन्नेहरू सधैं भन्थे, ऊ त्यहाँ पर नक्सलबारीमा भानुको सालिक छ, सिलिगुढीमा त दुदुइटा छ । माथि दार्जिलिङको चौरास्तामा झन् कति राम्रो सालिक छ । त्यहाँ त अझ भानु जयन्तीमा रामायण पाठ गरेर धुमधाम कार्यक्रम गर्छन् । हाम्रातिर कसैलाई चासो छैन, राष्ट्रियता सारै कमजोर भो । अरू कसैले सिक्किम र असममा देखेका भानुका कथा हाल्थे । कोहीकोही भने बंगालतिरका बंगाली कलाकारले बंगाली नै जस्तो देखिने भानुको मूर्ति बनाएको भनेर गुनासिन्थे । नेपाली भाषामा रुचि भएका र साहित्यबारे गफ गर्न मन पराउने शिक्षकहरू यताका विद्यार्थीलाई भानु देखाउन पारि भारत लैजान्थे । मैले पनि पहिलो पटक भानुको सालिक नक्सलबारी बजारको सिरानमै देखेको हो । त्यसो त दान खालिङ पनि भारतकै दार्जिलिङको सुकेपोखरीमा जन्मेर हुर्केबढेका थिएÙ बीपी कोइरालाबाट प्रभावित भएर सातसाले क्रान्तिमा सामेल हुन नेपाल आए । आफ्नो न्वारानको दानियल नामलाई दानमा रूपान्तरण गरिदिने लक्ष्मीप्रसाद देवकोटा हुन् भनेर उनैले सुनाएथे । राणा शासनको अन्तपछि उनी साहित्य र अध्यापनमा लागे, दार्जिलिङ आउजाउ गरिरहे । प्रज्ञाप्रतिष्ठानको प्राज्ञ बनेर केही समय काठमाडौं बसेका उनलाई यहाँ त्यति न्यानो व्यवहार गरिएन भनिन्छ । शक्तिकेन्द्रमा आसन जमाएर बसेका लेखक र प्राज्ञहरूले उनलाई दार्जिलिङे बाहिरिया भनेर हेपे भन्नेहरू अहिले पनि भेटिन्छन् । उनी झापा फर्किए । धेरै वर्ष पढाए, साहित्यमा रुचि भएकालाई हौस्याए, र लेखे । जीवनको उत्तरार्द्धमा बुढ्यौली र रोगले थलिएपछि उनी सिलिगुढी बस्ने बहिनी र आफन्तकातिर गए । जीवनको उर्वर समय नेपालमा बिताएका खालिङ सर दार्जिलिङ पुगेरै बिते । खालिङ सर जन्मेको र बितेको दार्जिलिङमै कथिएको हो नेपालीत्वको संकथन । त्यही टिपेर पञ्चायती सत्ताले आफ्नो सबैभन्दा बलियो र प्रभावी भाष्य बनाएर प्रसार गर्यो । इतिहासवेत्ताहरूले यसबारे खोजबिन गरेर प्रशस्त प्रमाण प्रस्तुत गरिसकेका छन् । बलभद्रीय वीरताको गाथा रच्ने र भानुभक्तलाई राष्ट्रिय प्रतीकका रूपमा फैल्याउने उपक्रमबारे इतिहासकार प्रत्यूष वन्तका केही लेखहरू पढे पुग्छ । हिन्दी र मराठी, गुजराती र कन्नडजस्ता अनेक भाषाले आफ्नो पहिचान र सामर्थ्य प्रकट गरेको देखेका नेपालीभाषी दार्जिलिङे विद्वान्ले नेपाली साहित्य सम्मेलन जस्ता अनुष्ठान रचेर गरेका कामबारे प्रशस्त लेखिइसकिएको छ । गोर्खे र पर्वते भनेर चिनिने भाषालाई भारतमा नेपाली भनाउन गरेको प्रयत्न पनि कम रोचक छैन । उहिले दार्जिलिङमा सूर्यविक्रम ज्ञवाली, धरणीधर कोइराला, पारसमणि प्रधान (सूधपा) लगायतले हुर्काएको नेपाली राष्ट्रवादको प्रभाव खालिङ सरमा पनि जबर्जस्त उपस्थित थियो । त्यसभन्दा अलग रहेर उनले केही लेखेको वा बोलेको सम्झना छैन । खालिङ सरभन्दा धेरै पछि सन् ७०, ८० र ९० को दशकमा भारतका विभिन्न ठाउँबाट शिक्षित र दीक्षित भएर आउने थुप्रै नेपालीभाषी लेखक, शिक्षक, पुजारी, पत्रकार, राजनीतिक कार्यकर्ता र अरू पेसाव्यवसायका आम मान्छेले सोही संकथनका प्रभाव लिएर आए । भारतमा प्रवासी वा अल्पसंख्यक नागरिकका रूपमा तिनले आफ्नो पहिचानका लागि संघर्ष गर्न बनाएका अनेक प्रतीक र चिह्नका महत्ता यता आएर पनि गाइरहे । दौरासुरुवालको महत्त्वबारे सधैं चनाखो भइरहे, नेपाली भाषाको श्रीवृद्धिका निम्ति चिन्तातुर रहिरहे, रीतिथिति र चाडपर्वका महत्ताप्रति उसैगरी हुरुक्क बनिरहे । विक्रम संवत्को पचासको दशकमा काँकरभिट्टाका विद्यालयमा अध्यापन गराउने नेपाली भाषा र साहित्यका शिक्षकहरू प्रायः भारतमै हुर्केका र पढेकाहरू थिए । अंग्रेजी पढाउनेहरू उताबाट आउनु त झन् सामान्य नै भइहाल्यो । कोही असमका कलेजमा नेपाली साहित्य मेजर बनाएर बीए गरेका थिए भने, कोही नक्सलबारीबाटै टेम्पो चढेर यता आएर नेपाली पढाउनेहरू थिए । त्यसै गरी नेपाली साहित्यमा एमए गरेर प्राज्ञिक व्यक्तित्वको पहिचान बनाएका धेरै मान्छे सिलिगुढीको उत्तर बंगाल विश्वविद्यालयबाट डिग्री हासिल गर्नेहरू थिए । कतिपय यी शिक्षक अहिलेसम्म स्थानीय शिक्षण संस्थामा कार्यरत नै छन् । यी सबैमा दार्जिलिङ र असमजस्ता ठाउँमा खिपिएको भाषा, राष्ट्र, पहिचान र जातीयताको बुझाइ जब्बर छ । त्यति मात्र होइन, रूपनारायण सिंहको भ्रमर र अच्छा राई रसिकको लगन बाट नेपाली साहित्यको पहिलो परिचय पाउनेको संख्या पूर्वी नेपालमा उल्लेख्य छ । सहजै उपलब्ध र सजिला साहित्यमा प्रकाश कोविद र सुवास घिसिङ पढेर हुर्कनेको संख्या पनि नगण्य छैन । कोविदहरूबाट प्रभावित भएर साहित्य लेख्न सुरु गर्नेहरू पनि धेरै होलान् भन्ने सहजै अनुमान गर्न सकिन्छ । अगमसिंह गिरिका गीत र कविता गाएर हुर्कनेहरू झन् कतिकति । अम्बर गुरुङ र गोपाल योञ्जनहरूले पञ्चायतको इच्छा बमोजिम नेपाली राष्ट्रवाद प्रवर्द्धन गर्न बनाएका गीतसंगीत अद्यापि पूर्वी नेपाल र उत्तरपूर्वी भारतका नेपाली बस्तीमा उत्तिकै प्रख्यात छन् । पछिल्ला दशकमा तुलसी घिमिरेका सिनेमा र गीतबाट प्रसारित उस्तै राष्ट्रवादको प्रभाव पनि छँदै छ । वीरताको चिनो, वीरको सन्तान सहिदको रगत, लाहुरेको निसानी गाउँदै नगाई हुर्कनेहरू कति होलान् र ? धेरै वर्षपहिले मेरा एक भारतीय नेपालीभाषी आफन्तले लक्ष्मीप्रसाद देवकोटा रचित बंगाली बाबु कथा मुख मिठ्याउँदै सुनाएको स्मृति अझै ताजै छ । कथामा वर्णित वीर गोर्खालीले खुकुरी नचाएर एक बंगाली विद्वान्को सातो टिपेको सुनाउँदा ती आफन्त औधी फुर्केर हाँसेका थिए । उनले त्यसरी सुनाएको केही दशकपछि मात्रै मैले देवकोटाको सो कथा पढ्न पाएको थिएँ । अहिले कल्पन्छु, दार्जिलिङका चिया बगानका मालिक बनेका बंगालीहरूसँग रिसाएका कति नेपालीभाषी शिक्षकले यता नेपाल आएर देवकोटाको सोही कथाबाट गोर्खाली वीरताको गाथा बुझाए होलान् आफ्ना विद्यार्थीलाई । कथाको गोर्खाली पात्र भन्छ, हाय गोर्खाली खुकुरी ! हाय काठमाण्डु ! तँ कति भीषण रहिछस् ! यसरी भारत र नेपालबीच सन् १९५० पछिका दशकमा भएका बौद्धिक विनिमयका समग्र चित्र खिच्न सजिलो छैन । बनारस, कलकत्ता, दार्जिलिङ, असम, सिलोङ लगायत क्षेत्र र नेपालका विभिन्न ठाउँबीच गरिएका आइजाइले नेपालको सार्वजनिक जीवनमा पारेका प्रभावहरू खोतल्ने काम रोचक भने पक्कै हुँदो हो । यस्तो खोजले नेपाली बौद्धिकीको निर्माणबारे नयाँ ज्ञान पनि सतहमा ल्याउन सक्ला । अहिले लेखिइरहेकामा साहित्यका विषयदेखि राजनीतिमा बेलाबेला उठ्ने पहिचानका अनेक गुत्थी फुकाउन पनि यस्ता खोजले पक्कै सघाउनेछ । वीरताको चिनो, वीरको सन्तान गाउँदै भए पनि यी आवश्यक खोजबिन गर्न सकिन्छ ।"
फोहोर व्यवस्थापनमा नागरिकको साथ,"गत फागुनदेखि नउठेको फोहोर जेठको अन्तिम साता बल्ल उठ्ने वातावरण बन्यो । तत्कालका लागि समस्या टरे पनि फोहोर व्यवस्थापनका क्षेत्रमा धेरै काम गर्न बाँकी छ, केही भई पनि रहेको छ । पछिल्लो समय काठमाडौं महानगरसँगै देशैभरिका सहरहरूको फोहोर व्यवस्थापनबारे निकै चर्चा भइरहेको छ, महनगरले यस्तोयस्तो काम गर्नुपर्छ भन्ने उपाय पनि सुझाइन्छ । तर फोहोर व्यवस्थापनको सम्पूर्ण जिम्मेवारी महानगरको मात्र होइन । हरेक नागरिकले यसका लागि आआफ्नोतर्फबाट जिम्मेवारीका साथ काम गर्नुपर्छ । फोहोर व्यवस्थापन बहुआयामिक र अन्तरसम्बन्धित विषय हो । अहिले विशेष गरी सहरी क्षेत्रका पालिकाहरूलाई यो चुनौती बनिरहेको छ । बस्ती विकास हुँदै छन् । फोहोर थन्काउने ल्यान्डफिल साइट र मानव बस्तीको दूरी साँगुरिँदै गएको छ । यसको अर्थ मानिसले आफूले उत्सर्जन गरेको फोहोर आफैं व्यवस्थापन गर्नुपर्छ । तर धेरैलाई फोहोर व्यवस्थापन नगरपालिकाले गर्छ भन्ने भ्रम हट्न सकेको छैन । र, यो भ्रम नै पालिकाको पनि टाउको दुखाइको विषय बन्दै गइरहेको छ । हाम्रो सबैभन्दा ठूलो कमजोरी भनेको घरघरमा फोहोर व्यवस्थापन गर्न नसक्नु नै हो । प्रत्येक व्यक्ति संवेदनशील नहुँदा यस्तो भएको हो । फोहोर घरबाहिर वा बाटामै फाल्ने असभ्य संस्कृति छ हाम्रो । फलफूल पसल गर्छौं, फोहोर बाटामै थुप्य्राउँछौं । फोहोर लुकाउनुपर्यो भने पोका पारेर गल्लीमा फाल्छौं ।काठमाडौंको हकमा, वर्षौंअघिदेखि नुवाकोटको बन्चरेडाँडामा यहाँका फोहोर थुपारिँदै आइएको छ । यहाँका सबै पालिका मिलेर फोहोर व्यवस्थापन गर्न सकेका छैनन्, यदि संयुक्त रूपमा काम गर्ने हो भने उपत्यकाका सबै पालिकाले एउटै योजना बनाउनुपर्छ । अर्को ल्यान्डफिल साइट फोहोर व्यवस्थापनको असाध्यै महँगो तरिका पनि हो । यसको निर्माण र सञ्चालनका लागि निकै ठूलो रकम खर्च गर्नुपर्छ । अहिले तत्काल यसलाई विस्थापित गर्न नसके पनि क्रमशः यसलाई हटाउँदै लौजानुपर्छ । फोहोर व्यवस्थापनको दीर्घकालीन तरिका भनेको स्रोतमै कुहिने र नकुहिने गरी फोहोर छुट्याउने र त्यसको पुनर्प्रयोग नै हो । नागरिकले कुहिने र नकुहिने फोहर छुट्याए महानगरले पनि छुट्टाछुट्टै गाडीमा लैजान्छन् । अहिले महानगरले दुवै फोहोर एउटै गाडीमा हालेर लैजाने गरेको देखिन्छ, त्यसैले पनि नागरिकले फोहोर छुट्ट्याउन अल्छी गरिरहेका छन् । अब फोहोर लिनका लागि दुई प्रकारका गाडीको व्यवस्था गर्नुपर्छ अथवा सातामा दुई दिन फोहोर लिने गरेको छ भने फरकफरक दिन कुहिने र नकुहिने फोहोरका लागि गाडी पठाउनुपर्छ । टोलटोलमा फोहोरका लागि कन्टेनर राख्दा, दुवै खालको राख्नुपर्छ । स्रोतमै फोहोरलाई छुट्याउन सकियो भने कुहिनेलाई जैविक मलका रूपमा प्रयोग गर्न सकिन्छ । औषधिजन्य फोहोरलाई विश्व स्वास्थ्य संगठनको मापदण्डअनुरूप सुरक्षित व्यवस्थापन गर्नुपर्छ । ल्यान्डफिल साइटमा जैविक मल बनाउने कारखाना स्थापना गर्ने योजना ल्याउनुपर्छ । मललाई काठमाडौं नजिकका खेतीयोग्य जमिन भएका भक्तपुर, नुवाकोट, काभ्रेपलाञ्चोक, धादिङ लगायत जिल्लामा बिक्री गर्न सकिन्छ ।अन्य देशमा पनि सकेसम्म स्रोतमै फोहोर छुट्याइन्छ । भारतको विभिन्न सहरहरूमध्ये गुजरातलाई सफा सहरका रूपमा चिनिन्छ । जहाँ समुदाय र टोलस्तरमा फोहोर व्यवस्थापन गर्नेलाई महानगरले नगद अनुदान दिने गर्छ । कम्पोस्ट मल बनाउने प्लान्टहरू स्थापना गरिएका छन् । फोहोर संकलन गर्न सार्वजनिक निजी साझेदारीको मोडेल अपनाइएको छ । यी सबै काम प्रभावकारिताका साथ सम्पन्न गर्न महानगरको ५० प्रतिशत, केन्द्र सरकार र प्रदेश सरकारको २५२५ प्रतिशत सेयर तोकी प्राधिकरण गठन गरिएको छ, यसले बनाउने नियमको कडाइका साथ पालना गरिन्छ । नागरिकको पनि यस्ता योजनालाई साथ दिन्छन् । यस्तो नीतिका कारण गुजरात नमुना सहर बन्न पुगेको हो । पछिल्ला वर्षहरूमा गुजरातवासीहरूले सफा सहरको अवधारणालाई संस्कृति नै बनाइसकेका छन् । बालबालिकाले पनि आमाबाबुले गाडीमै केरा खाए बोक्रा ब्यागमा राख्न सुझाउँछन् । युरोपको स्विडेनले छिमेकी देशसँग फोहोर किनेर ऊर्जा उत्पादन गर्छ । फोहोर पुनर्चक्रण गरेर वार्षिक १० करोड डलर कमाउँछ र त्यहाँ एक प्रतिशत फोहोर मात्र ल्यान्डफिल साइटमा जान्छ भनिन्छ । हालैको एक अनुसन्धान अनुसार बंगलादेशको ढाका सहरको ५० प्रतिशत मात्र फोहोर उठ्छ । त्यहाँ महानगरको संकलन क्षमता ७६ प्रतिशत मात्र रहेको छ । स्रोतमै फोहोर व्यवस्थापन गर्ने कामलाई त्यहाँको सरकारले प्राथमिकता दिइरहेको छ । फोहोर व्यवस्थापका लागि नागरिकको बानी सुधारेर त्यसलाई आम्दानीको स्रोत बनाउन हामीले पनि यस्ता प्रयासहरू अनुसरण गर्नु जरुरी छ । काठमाडौंको फोहोरको व्यवस्थापन दिगो रूपमा गर्छु भन्नेहरूको कमी छैन । पहिलेका जनप्रतिनिधिहरूले पनि यसै भन्थे तर काम हुन सकेन । अब भने नागरिक पनि फोहोर व्यवस्थापनका योजनामा सजग भए, पालिकालाई साथ दिनुपर्छ । नवनिर्वाचित जनप्रतिनिधिहरूको पनि अब मुख्य कार्यभार फोहोर व्यवस्थापन हुनुपर्छ । फाहोरको दीर्घकालीन समाधानका विविध पक्षका बारे विश्वविद्यालयअनुसन्धान केन्द्रबाट गतिलो अध्ययन हुनुपर्छ । काम गर्दैगर्दा पनि त्यस्ता अध्ययन काम लाग्छ । महानगरले पनि फोहोर व्यवस्थापका पक्षबारे विविध अध्ययन गर्नु आवश्यक छ । त्योबाहेक नागरिकलाई कसरी फोहोर व्यवस्थापनमा सँगै लैजाने भन्नेमा पनि उत्तिकै काम गर्नुपर्ने देखिन्छ । फोहोर संकलनका लागि क्रियाशील जनशक्तिको सेवा सुविधा र सुरक्षाको व्यवस्था गर्नुपर्छ । घरमै फोहोर व्यवस्थापन गर्नेलाई नगद अनुदान दिन सकिन्छ । वडातहमै फोहोर व्यवस्थापन प्रोत्साहन गर्न सामूहिक सरसफाइ अभियानलाई व्यापक बनाउनुपर्छ ।"
विनाश पथमा दलहरू,"स्थानीय तह निर्वाचन पूर्वसम्म निश्चिन्त जस्ता देखिएका ठूला दललाई स्वतन्त्र उम्मेदवार बालेन शाह, हर्क साम्पाङ राई र गोपाल हमालहरूको विजयले होस उडाइदियो । काठमाडौं लगायत मुलुकका एक दर्जनभन्दा ज्यादा नगर, महानगरमा भएको स्वतन्त्रको विजयको घटनाले विचार र उमेर ले नेटो काटेका नेताहरू राजनीतिबाट साइड लाग्नैपर्ने दबाबसमेत थपिदिएको छ । त्यतिमात्र नभई स्वतन्त्र उम्मेदवारहरूको विजयले दलहरूले हरेक निर्वाचनमा पस्कने हवाई घोषणापत्र लाई समेत अविश्वास गरेर दललाई धरातलीय यथार्थमा आधारित घोषणापत्र ल्याउन र त्यसलाई कार्यान्वयन गर्न चुनौतीसमेत थपिदिएको छ । सिंगापुर र स्विजरल्यान्डको सपना बाँड्दै आएका दललाई मतदाताले प्रतिप्रश्न गरे सिंगापुर र स्विजरल्यान्डमा के छ जुन नेपालमा छैन ? दलबाट चित्तबुझ्दो जवाफ नपाएका मतदाताले प्रतीकात्मक रूपमा लौरो रोज्न पुगे !सवाल मुलुकका केही स्थानमा स्वतन्त्र उम्मेदवार किन र कसरी विजयी भए भन्ने हुँदै होइन, सवाल त किन दल दिनानुदिन असफल बन्दै गए भन्ने हो । सत्ताका लागि विद्रूप रूप देखाउन तयार हुनु, निर्वाचनका समय विरासतमा आधारित वंशवाद हावी हुनु, विचार र उमेरसमेतले नेटो काटेकाहरूले पदमा जाम गरेरै बसिराख्नुजस्ता कारण दललाई मतदाताले पत्याउने आधार घट्दै गयो । त्यसबाहेक घोषणापत्र नामक पुलिन्दामा निर्वाचन जसरी पनि जित्ने नाममा यति हवाई कल्पना सामेल गरियो कि, मतदाता ती कुरा पत्याउन तयार भएनन् । दलहरूले आफ्नो योग्यता प्रस्तुत गर्ने नाममा अरू दलको कटाक्ष गरे ! सँगै, सत्ताका निम्ति गठबन्धन गर्नेदेखि दल नै तोड्नेसम्मका अकल्पनीय हर्कतमा यसरी पुगे कि उनीहरूको गतिविधि देखेर मतदाता मास फ्रस्टेसन कै तहमा पुगे । पटकपटक जनस्तरबाट आवाज उठ्दा पनि दलहरू सच्चिन तयारै भएनन् । अघिल्लो प्रधानमन्त्री केपी शर्मा ओलीले सत्तामा रहँदा आफूलाई जुद्धशमशेरपछिको शक्तिशाली प्रधानमन्त्रीका रूपमा प्रस्तुत गरे । निर्वाचनताका आफैंले जनताका बीच गरेका वाचा सबै भुले ! उता शेरबहादुर देउवालाई पनि प्रधानमन्त्री बन्न जति सजिलो भयो, त्यसको उपादेयता देखाउने कठिन चुनौती कायमै छ । त्यसो त परीक्षाको कसीमा युवा नेता पनि छन् । कांग्रेसकै युवा नेताहरू गगन थापा, गुरुराज घिमिरे, चन्द्र भण्डारी, धनराज गुरुङ, प्रदीप पौडेल लगायतले बुढ्यौली लागेको पार्टी र पार्टी हाँक्दै आएका देउवालाई सच्याएर कसरी नवजीवन दिन सकिन्छ भनेर ५१ पृष्ठको पार्टीका आगामी कार्यदिशा सार्वजनिक गरेकै हो । अहिले उनीहरूमध्ये कोही उपसभापति त कोही महामन्त्रीको हैसियतमा हिजोका आफ्ना वाचा कार्यान्वयन गर्ने तहमा छन् । नेकपा एमालेमा पनि, पार्टीबाट बाहिरिने स्थिति हुँदा अध्यक्ष ओलीमाथि जुनजुन आक्षेप घनश्याम भुसाल र योगेश भट्टराईहरूले लगाएका थिए, ती आक्षेपबाट पार्टीलाई मुक्त गर्ने दायित्व एमालेमै रहेका भुसाल र भट्टराईको पनि हो । नेताले हिजोका वाचा बिर्सिए भन्दैमा तीबारे मतदाता पनि बेखबर छन् भन्न मिल्दैन । प्रतीकात्मक रूपमा लौरो विजयको जुन सन्देश मुलुकमा प्रवाहित भएको छ, यसबाट सिके दलहरूका लागि अन्तिम र दुर्लभ अवसर हुन सक्छ । किस्ताबन्दीमा जनता झुक्याउने, वंशवाद र आफ्नालाई रकेट कै गतिमा पोजिसनमा पुर्याउने नै मति दल र तीनका शीर्षनेताहरूलाई लागिरह्यो भने, जनताले चुनावमा एकमुस्ट जवाफ दिने पूर्वसन्ध्यामा मुलुक छ भनेर उनीहरूले बुझ्नुपर्छ । स्वतन्त्र उम्मेदवारप्रतिको मोह र दलप्रतिको वितृष्णाबारे दलहरूले समीक्षा नगर्ने हो भने एकैसाथ कोमिङताङ बन्ने स्थिति नआउला भन्न सकिन्न । दलहरूले जनताले पत्याउने कामै गर्न सकेनन् । किसान यतिबेला मल मागिरहेछन्, तर सरकार किसानका लागि पेन्सन दिन्छु भन्दै छ ! सरकार र दलहरूको कार्यसम्पादन ग्राफ अहिले ऋणात्मक छ । हुँदाहुँदा भएभरका सांसदलाई मन्त्रीको भाग पुर्याउन ६६ महिनामा मन्त्रिमण्डल परिवर्तनको नीति अवलम्बनको प्रयास गरिएको छ ! अर्कातिर, मन्त्री हटाए हट्ने मन्त्रीले र नहटाए मन्त्री नपाउनेले सरकार नै ढाल्ने चेतावनी दिनु आफैंमा लज्जाको विषय हो । जनताको नजरबाट हेर्दा सत्ताका लागि गरिने यी र यस्ता गतिविधिलाई कसरी बुझ्ने ? राजनीतिमा अब जाम खुल्नैपर्छ । विचार र उमेरले विश्राम लिने तहमा पुगेका नेताहरू स्वयम् सहज रूपमा जिम्मेवारीबाट नबाहिरिने हो भने देश र पार्टी चलाउने जिम्मेवारी खोस्ने आँट गगनयोगेश उमेर समूहका युवा नेताले गर्नैपर्छ । यो पुस्ताले पनि आँट गर्न मुटु कमायो भने देशैभर बालेनहर्क हरूको अझै उदय हुनेमा दुईमत रहन्न । यो समयको जबर्जस्त माग पनि हो । इतिहासमा को कति पटक प्रधानमन्त्री र सभापति बन्यो भन्ने भन्दा पनि मुलुकमा देखा परेका संकट पार लाउन नेतृत्वले वा नेताले के गर्यो भन्ने अहम् रहन्छ । प्रधानमन्त्री र पार्टी सभापति केही नभएका गणेशमान सिंहको प्रजातन्त्र प्राप्तिमा योगदान नै थिएन भन्न मिल्ला त ? महान् नाटककार विलियम शेक्सपियरको ओथेलो नाटकको मुख्य पात्रले अरूकै बहकावमा आफ्नै श्रीमतीको हत्या गर्न पुग्छ । उसले श्रीमती निर्दोष भएको जब पत्तो पाउँछ तब आत्महत्या गर्न पुग्छ । दलको अवस्था अहिले यस्तै छ । सत्तारूढ दलले न हिजो प्रधानमन्त्रीबाट ओलीलाई हटाउँदाका आक्षेपलाई कारबाहीको तहमा पुर्याए ! न आफैंले हिजो निर्वाचनताका गरेका वाचा नै पूरा गरे ! न ओलीलाई पूरै समयावधि सरकार चलाउन दिए न त ओलीले नै अल्पमतमा परिने भएपछि नैतिकताका आधारमा छाडे ! केवल उनले पटकपटक पुष्टिसमेत नहुने गरी संसद् मात्र भंग गरिरहे । दलहरू केवल सरकार भंग र निर्माण को खेलमा रमाइरहँदा मतदातामा भने चरम आक्रोश पैदा भइरहेको थियो र त बालेन र हर्क को उदय भयो । यो क्रम रोकिने छनक देखिँदैन । समग्रमा, परिवर्तनका निम्ति काविल दलहरू विकास र समृद्धिका निम्ति भने फिका साबित हुँदै गए । दलहरू सच्चिएनन् भने कोमिङताङ बन्नबाट कसैले रोक्न सक्दैन ।"
प्रधानमन्त्रीमा सुनाकमोर्डन्ट प्रतिस्पर्धा,"(लन्डन)  बेलायतको भावी प्रधानमन्त्रीको प्रतिष्पर्धामा उत्रिएका कन्जरभेटिभ पार्टीका ८ सांसदमध्ये दोस्रो चरणसम्मको मतदान सकिँदा ३ जना बाहिरिएका छन् । बिहीबार दोस्रो चरणको मतदानबाट पूर्वब्यारिस्टर तथा एटोर्नी जनरल सुएला ब्रेभरम्यान बाहिरिएकी हुन् ।निवर्तमान अर्थमन्त्री ऋषि सुनाकले सबैभन्दा बढी १०१ मत पाएका छन् । पेनी मोर्डन्टले ८३ मत पाउँदा लिज ट्रसले ६४, केमी ब्याडेनोकले ४९ र टम टुगेन्डहटले ३२ मत प्राप्त गरेका नेता छनोट गर्ने पार्टीको १९२२ कमिटीका अध्यक्ष सर ग्राहम ब्राडीले जनाएका छन् ।यसअघि पहिलो चरणको मतदानमा पनि सुनाकले सबैभन्दा बढी ८८ मत पाएका थिए भने मोर्डन्टले ६७ मत ल्याएकी थिइन् । बुधबार भएको पहिलो चरणको मतदानमा दलका सांसदहरूको कम्तीमा ३० मत प्राप्त गर्ने ६ जना दोस्रो चरणको प्रतिस्पर्धाका लागि छानिएका थिए । ३० मतको थ्रेसहोल्ड कटाउन नसक्ने नादिम जहावी र जेरेमी हन्ट क्रमशः २५ र १८ मत प्राप्त गर्दै यसअघि नै यो दौडबाट अलग भइसकेका छन् ।३५८ कन्जरभेटिभ सांसदहरूले अन्तिम २ जना उम्मेदवार रहेसम्म मताधिकार प्रयोग गर्नेछन् । अन्तिम चरणमा २ जनामध्यबोट पार्टीको नेता छान्न मुलुकभरका १ लाख ६० हजारभन्दा बढी पार्टीका सदस्यले मत दिन पाउनेछन् । उक्त मतदानबाट विजयी हुने नेता नै बेलायतको नयाँ प्रधानमन्त्री चुनिनेछन् । यो प्रक्रिया सेप्टेम्बर ५ मा सकिने आकलन छ । आफ्नै सरकारका सदस्यहरूले राजीनामा दिने लहर चल्नु र विरोधका कारण बोरिस जोन्सनले पद त्याग्ने घोषणा गरेपछि नयाँ प्रधानमन्त्री छान्ने प्रक्रिया सुरु भएको हो । नयाँ नेतृत्वको दौडमा रहेका उम्मेदवारहरू एकअर्काको पोल खोलाखोलदेखि रणनीति बनाउन व्यस्त छन् । हालसम्म अग्रणी स्थानमा रहेका सुनाक सन् २०१५ मा पहिलो पल्ट सांसद भएका थिए । भारतीय मुलका सुनाकको ख्याति कोरोना महामारीको सुरुवातमा अर्थमन्त्री हुँदादेखि बढेको हो । दोस्रो विश्वयुद्धपछिकै चुनौतीपूर्ण समय खेपिरहेको बेलायती अर्थतन्त्रलाई उकास्न उनले जसो गरेर पनि जनतालाई मद्दत गर्छु भन्दै ३५० अर्ब पाउन्ड बराबरको सहयोग घोषणा गरेका थिए । यसले कैयौंको जागिर जोगिनुका साथै व्यवसाय धरासायी हुनबाट बचेको थियो । करिब ७५ करोड पाउन्ड सम्पत्ति भएका सुनाककी श्रीमतीमाथि कर छली गर्न गैरबेलायती करदाता बनेको आरोप लागेको थियो । कानुनविपरीत लकडाउनमा सामूहिक भोजमा सहभागी बनेपछि उनलाई पनि प्रहरीले जरिवाना तिराएको थियो । यसले उनको ख्याति घटेको थियो ।जलसेनाबाट सेवा थालेकी अन्तर्राष्ट्रिय व्यापारमन्त्री पेनी मोर्डन्ट यसपटक अप्रत्याशित रूपले चर्चामा आएकी छिन् । सन् २०१० देखि सांसद रहेकी उनी ब्रेक्जिटको कट्टर समर्थक थिइन् । हालै कन्जरभेटिभ पार्टी सदस्यहरूबीचमा गरिएको मत सर्वेक्षणमा करिब दुई तिहाइले रुचाएपछि उनको लोकप्रियता चुलिएको हो । प्रधानमन्त्रीको दौडमा अझै ५ जना रहे पनि मध्यमार्गी नीति अंगीकार गर्ने सुनाक र दक्षिणपन्थी झुकाव राख्ने मोर्डन्टबीच नै अन्तिम प्रतिस्पर्धा हुने आकलन गरिएको छ ।"
सिंगापुर पुगेर राजपाक्षले दिए राजीनामा,"कोलम्बो (एजेन्सी) मुलुक छाडेर माल्दिभ्स हुँदै सिंगापुर पुगेका श्रीलंकाका राष्ट्रपति गोटाबाया राजपाक्षले बिहीबार राजीनामा दिएका छन् । राजपाक्षले साउदी एयरलाइन्सको विमानमार्फत बिहीबार माले छाडेकाथिए । सिंगापुर पुगेपछि उनले सभामुखलाई इमेलमार्फतराजीनामापत्र पठाएका हुन् ।पदत्याग गरेपछि पक्राउ पर्ने डरले उनले राष्ट्रपतिबाट राजीनामा दिनुपहिले नै श्रीलंका छाडेका थिए । यसअघि राजपाक्षले बुधबार साँझसम्म राजीनामा दिने जनाएका थिए । श्रीलंकाली सभामुख महिन्दा याप अबेवर्दनाले राजपाक्षलाई बिहीबार पनि राजीनामा नदिए संविधानबमोजिम बर्खास्तगीको कदम चाल्ने चेतावनी दिएपछि उनले राजीनामा दिएको बताइएको छ । राजीनामाबारे सभामुखले शुक्रबार सदनमा जानकारी गराउनेछन् । राजापाक्षको राजीनामाको खबरपछि प्रदर्शनकारीहरूले खुसीयाली मनाएका छन् ।सन् १९४८ मा स्वतन्त्र भएपछिकै चरम आर्थिक संकटको सामना गरिरहेको श्रीलंकामा खाद्यान्न, इन्धन, औषधिलगायतको अभाव अकासिएको छ । यसअघि पेट्रोल लिन १० घण्टासम्म लाइन लाग्नुपर्ने अवस्था रहेकामा अहिले २४ घण्टासम्म लाइनमा बस्दा पनि नपाएको सर्वसाधारणको गुनासो छ । एक व्यक्तिलाई १२ लिटरभन्दा बढी डिजेलपेट्रोल दिइएको छैन । औषधिको मौज्दात सकिँदा क्यान्सर, क्षयरोगजस्ता गम्भीर र दीर्घरोगी बढी मारमा परिरहेका छन् । दैनिक उपभोग्य सामग्रीको अभाव चुलिएको छ । पाइए पनि महँगी झन्डै ५५ प्रतिशतले बढेकाले किन्न सकिने अवस्था नरहेको सर्वसाधारणको भनाइ छ । यस्तोमा राजनीतिक नेतृत्व फेरिए केही सुधार हुने अपेक्षामा श्रीलंकाली छन् । तर, महिनौं दिनसम्म उक्त अवस्था ज्युँका त्युँ छ, बरु थप बिग्रिएको छ । बुधबार सभामुखसमक्ष राजीनामापत्र बुझाउने बताएका राजपाक्ष प्रदर्शन चर्किएपछि श्रीमती र २ अंगरक्षकसहित मंगलबार राति नै माल्दिभ्स भागेका थिए । श्रीलंकाली वायु सेनाको विमानबाट उनीहरू स्थानीय समयअनुसार बिहान ३ बजेतिर मालेस्थित वेलाना अन्तर्राष्ट्रिय विमानस्थल उत्रिएका थिए । विमानस्थलमा उनलाई माल्दिभ्सका सभामुख मोहम्मद नासिदले स्वागत गरेका थिए । त्यसपछि उनलाई उच्च सुरक्षा दिँदै गोप्य स्थानमा रहने व्यवस्था मिलाइएको थियो ।माल्दिभ्सको अखबार द एडिसनका अनुसार राजपाक्षलाई मालेकै एक पाँचतारे होटलमा राखिएको थियो । स्थानीय सञ्चारमाध्यमलाई उद्धृत गर्दै समाचार संस्था अल जजिराले पनि २ दिनसम्म राजपाक्ष श्रीमतीसहित दक्षिणी मालेस्थित वालडोलर्फ एस्टोरिया इथाफुसी रिसोर्टमा बसेको दाबी गरेको छ । बुधबार नै राजपाक्षले माल्दिभ्स छाडेर कुनै तेस्रो मुलुक जान सक्ने आकलन गरिएको थियो । अन्ततः उनी बिहीबार दिउँसो सिंगापुर पुगेका हुन् । तर, उनी त्यहीं शरण लिन्छन्, कति समयसम्म त्यहाँ बस्छन् या अर्को मुलुक जान सक्छन् भने खुलेको छैन । उनलाई सिंगापुरमै लामो समय रहन दिन त्यहाँको सरकार सकारात्मक नरहेको बीबीसीले दाबी गरेको छ । जति धेरै समय उनी सिंगापुरका रहन्छन्, त्यहाँको सरकारका लागि यो विषय उति नै टाउको दुखाइ बन्न सक्छ, समाचारमा भनिएको छ ।श्रीलंकामा चरम आर्थिक संकट निम्तिनुमा राजपाक्षको मुख्य हात रहेको श्रीलंकालीको भनाइ, संकटका बेला मुलुक छाडेर भाग्नु, अन्तर्राष्ट्रिय दबाब तथा हजारौंको संख्यामा सिंगापुरमा रहँदै आएका श्रीलंकाली मूलका तमिलहरूको विरोधको सामना गर्नुपर्ने भएकाले पनि सिंगापुर सरकार उनलाई शरण दिन सक्ने अवस्थामा नरहेको बताइएको छ । कतिपय समाचारमा उनले मध्यपूर्वका कुनै मुलुकमा गएर शरण लिन सक्ने दाबी गरिएको छ ।राष्ट्रपतिले मुलुक छाडेर भागे पनि श्रीलंकामा राजनीतिक संकट तत्कालै निमिट्यान्न हुने देखिएको छैन । बुधबार बिहानैदेखि कोलम्बोका सडकमा प्रदर्शनकारी उत्रिएका थिए । दिउँसो सभामुखले प्रधानमन्त्री रनिल विक्रमासिंघेलाई कार्यवाहक राष्ट्रपतिको जिम्मेवारी तोकेपछि प्रदर्शनकारीहरू गेट तोडेर प्रधानमन्त्रीको कार्यालयमा पसेका थिए । त्यसक्रममा प्रहरीले दर्जनौं सेल अश्रुग्यास प्रहार गरेको थियो । झडपका क्रममा १ जना प्रदर्शनकारीको मृत्यु भएको छ भने अन्य ८४ जना घाइते भएका छन् ।राजीनामा मागिएको व्यक्तिलाई नै कार्यवाहक राष्ट्रपतिको जिम्मेवारी दिएपछि प्रदर्शनकारी उग्र बनेका छन् । तर, कार्यवाहक राष्ट्रपति विक्रमासिंघेले भने टेलिभिजन सम्बोधन गर्दै मुलुकमा संकटकाल घोषणा गरेका छन् । राजधानी कोलम्बोसमेत पर्ने पश्चिमी क्षेत्रमा कर्फ्यु लगाउने आदेश पनि दिएका छन् । हाललाई कर्फ्यु शुक्रबार बिहानसम्मका लागि तोकिएको स्थानीय अधिकारीहरूले बताएका छन् । विक्रमासिंघेले समेत राजीनामा दिनुपर्ने भन्दै बिहीबार पनि कोलम्बोमा प्रदर्शन गरिएको छ । तर, प्रदर्शनकारीले कब्जामा लिएका राष्ट्रपति तथा प्रधानमन्त्री कार्यालय भने खाली गराइदिएका छन् । उनीहरूले बुधबार संसद् भवनलगायत अन्य सरकारी कार्यालयसमेत कब्जामा लिने चेतावनी दिएका थिए ।विक्रमासिंघेले बुधबार मुलुकभर शान्ति कायम गर्दै कानुनी व्यवस्था जोगाइराख्न प्रहरी र सेनालाई जुनसुकै तहको कदम चाल्न आदेश दिएका थिए । तर, सुरक्षाकर्मी त्यति कठोर देखिएका भने छैनन् । गत महिनादेखि भएको सुरक्षा कडाइ निकै लचिलो बनाइएको छ । सडकमा राखिएका ब्यारिकेड हटाइएका छन् भने सुरक्षा जाँचसमेत हुने गरेको छैन । इन्धन अभावमा यातायात सेवा धराशायी भए पनि अन्य क्षेत्रबाट मानिस राजधानी ओइरिने क्रम बढ्दो छ । यसका कारण पनि बल प्रयोग गर्न सुरक्षाकर्मी अग्रसर नदेखिएका स्थानीय सञ्चारमाध्यमले जनाएका छन् ।राजपाक्षलाई स्वागत गरेकामा माल्दिभ्समा विरोधमुलुक छाडेर भागेका राजपाक्षलाई स्वागत र शरण दिएको भन्दै माल्दिभ्समा सभामुख तथा सरकारको तीव्र आलोचना भइरहेको छ । प्रतिपक्षी दलले यसबारे सरकारले स्पष्टीकरण दिनुपर्ने बताएको छ भने मालेमा बिहीबार दिउँसो विरोध प्रदर्शन नै गरिएको छ । प्रदर्शनमा मालेमा कार्यरत र बसोबास गर्ने श्रीलंकाली मूलका व्यक्तिको उल्लेख्य उपस्थिति थियो । गम्भीर अपराध गरेर भागेका नेतालाई आश्रय नदिनका लागि आफ्नो सरकारमाथि दबाब बढाउन उनीहरूले माल्दिभ्सका नागरिकसमक्ष आग्रह गरेका छन् ।माल्दिभ्सभर विशेषगरी राजपाक्षलाई विमानस्थलमै स्वागत गर्न पुगेका सभामुख नसिदको चर्को आलोचना भइरहेको छ । उनी पूर्वराष्ट्रपतिसमेत हुन् । त्यहाँका सबैजसो मिडियामा पनि यो खबरलाई प्राथमिकता दिइएको छ । माल्दिभ्सको प्रमुख प्रतिपक्षी दल प्रोग्रेसिभ पार्टी अफ माल्दिभ्स (पीपीएम) ले राजपाक्षलाई आफ्नो मुलुकमा आउन दिएर सरकारले श्रीलंकाली जनतालाई धोका दिएको बताएको छ । माल्दिभ्सको सेनाले मञ्जुरी दिएपछि मात्रै राजपाक्ष यहाँ आउन सकेका हुन् । यसले श्रीलंकाली जनताको जीवनलाई नै खतरामा धकेलिदिएको छ, पीपीएमले भनेको छ, यो कार्यको हामी कडा विरोध गर्छौं ।समाचार संस्था पीटीआईको एक रिपोर्टका अनुसार सुरुमा माल्दिभ्सको नागरिक उड्डयन प्रधिकरणले राजपाक्ष सवार विमानलाई मालेमा अवतरण गर्न अनुमति दिएको थिएन । तर, सभामुख नासिदको निर्देशनपछि मात्रै राजपाक्ष माले उत्रिन सकेका थिए । माल्दिभ्स सरकारले भने राजपाक्ष अझै पनि राष्ट्रपति पदमा रहेकाले उनको आग्रह टार्न नसकेको बताएको छ । राजपाक्षले अझै पनि राजीनामा दिएका छैनन्, माल्दिभ्स सरकारको तर्क छ, छिमेकी मुलुकको राष्ट्रपतिले तपाईंको मुलुक आउन चाहन्छौं भन्दा हामी कसरी रोक्न सक्छौं ?"
नेपाली मुद्रा इतिहासकै कमजोर,"यसकारण नेपाललाई डलरको भाउ बढ्दा नाफाभन्दा बढी नोक्सान भइरहेको छ । विदेशी मुद्रा भित्र्याउने माध्यम अपेक्षित रूपमा सुधार हुन नसक्दा यति बेला मुलुकले ठूलो नोक्सानी बेहोरिरहेको छ । सबैभन्दा बढी नोक्सानी वस्तु तथा सेवाको आयातबापतको भुक्तानीमा हुन्छ । आयात बढ्दो गतिमा रहेकाले त्यसबापत भुक्तानी गर्नुपर्ने दायित्व पनि बढिरहेको छ । नेरु कमजोर हुँदा वैदेशिक ऋण लगानी भुक्तानीको दायित्व बढ्छ । विदेशबाट लिएको ऋणको साँवा ब्याज भुक्तानीका लागि पनि धेरै रकम तिर्नुपर्छ । विदेशमा औषधोपचार, अध्ययन, भ्रमणलगायतमा जानेहरूको लागत महँगो पर्छ । निरन्तर नेरु कमजोर बन्दै जाँदा भुक्तानी दायित्व बढ्ने मात्र नभएर स्वदेशी मुद्राप्रतिको विश्वासमा पनि कमी आउँछ । पछिल्ला वर्षहरूमा नेपालको व्यापार घाटा निरन्तर रूपमा बढिरहेकाले डलरको भाउ बढ्दा मुलुकलाई आयात महँगो पर्न गएको छ भने विदेशी ऋणको साँवा र ब्याज भुक्तानीको लागत पनि बढेको छ ।"
भैरहवाअबुधावी उडान गर्दै बिज एयरलाइन्स,"(भैरहवा)  गौतम बुद्ध अन्तर्राष्ट्रिय विमानस्थलबाट जजिरापछि बिज एयरले अन्तर्राष्ट्रिय उडान गर्ने भएको छ । हंगेरीको उक्त वायुसेवा कम्पनीले यूएईको अवुधाबीभैरहवा उडान गर्नेछ । बिज एयरले अबुधावीभैरहवाबीच हवाई उडान सञ्चालनका लागि अन्तिम तयारी गरिरहेको गौतम बुद्ध अन्तर्राष्ट्रिय विमानस्थलका महाप्रबन्धक गोविन्दप्रसाद दाहालले बताए । बिज एयरले वैदेशिक रोजगारीका लागि आउनेजाने नेपाली श्रमिक र बाह्य पर्यटक दुवै खालका यात्रुलाई लक्ष्य गरेर यो उडान सञ्चालनको तयारी गरेको हो । उसले नजिकिँदा दसैं, तिहारलाई पनि लक्ष्य गरेको छ । बिज एयरले उडान सञ्चालनका लागि प्रस्तावसहितको तालिका बुझाइसकेको छ, दाहालले भने, उसले विमानको सिट संख्याका आधारमा नेपाल नागरिक उड्डयन प्राधिकरणलाई बुझाउनुपर्ने धरौटी दिने क्रममा छ । हवाई उडानको व्यवस्थापन मिलाउन बिज एयरलाइन्सका प्राविधिक टोली हंगेरीबाट साउन ५ मा भैरहवा आउने उनले जनाए । ए २३९ सिट संख्या रहेको बिज एयरलाइन्सले ३२१ निओ विमान सञ्चालनको अनुमति मागेको छ । उसले आउँदो अक्टोबर ३० देखि सातामा तीन उडान गर्ने गरी ६ महिनाको प्रस्तावित उडान तालिका बुझाएको छ । करिब ५ घण्टा समयको उडान हुने बिज एयरको विमान भैरहवा राति ९ बजे आइपुग्ने र राति १० बजे अबुधावीका लागि प्रस्थान गर्नेछ । प्राधिकरणले गौतम बुद्ध अन्तर्राष्ट्रिय विमानस्थलमा अन्तर्राष्ट्रिय एयरलाइन्सहरूलाई आकर्षित गर्न विमान ल्यान्डिङ पार्किङलगायतका शुल्कमा सहुलियत दिएको छ । विमानस्थलमा उडान सञ्चालनबापत अन्तर्राष्ट्रिय एयरलाइन्सलाई अवतरण, पार्किङ, सुरक्षा र सञ्चार शुल्क एक वर्षका लागि शतप्रतिशत छुट दिइएको छ । हाल भैरहवाकुवेतबीच सातामा तीन उडान सञ्चालन गर्दै आएको जजिरा एयरलाइन्सले आउँदो सेप्टेम्बर मध्यतिरबाट उडान संख्या बढाएर प्रतिदिन उडान गर्ने तयारीमा रहेको गौतम बुद्ध अन्तर्राष्ट्रिय विमानस्थलका निमित्त महाप्रबन्धक तथा प्रवक्ता श्यामकिशोर साहले बताए । एयर अरेबियाले पनि भैरहवामा हवाई उडानको तयारी गरिरहेको साहले जनाए । एयर अरेबियाले पनि सुरुमा सातामा तीनवटा उडान गर्ने तयारी गरिरहेको छ, उनले भने, तर उसले उडान सञ्चालनका लागि आधिकारिक रूपमा प्रस्ताव भने पेस गरिसकेको छैन । गत जेठ २ देखि कुवेतभैरहवा उडान सुरु गरेको जजिरा एयरलाइन्सले सातमा तीनवटा उडानलाई नियमितता दिँदै आएको छ । कुवेतभैरहवाका लागि जजिरा एयरलाइन्समा हवाई यात्रुको चाप बढ्दै जान थालेको छ ।"
डीडीसीमा उधारो बिक्री र झूटो दाखिला देखाएर हिनामिना,"महालेखा परीक्षकले प्रतिवेदनमा बैंक हिसाब भिडान नगरेको र नियमविपरीत भुक्तानी गरेकोलगायत बेथिति औंल्याएको छ । प्रतिवेदनअनुसार संस्थानले लेखा हिसाबअनुसारको बैंक मौज्दात, बैंक समर्थनपत्र र बैंक स्टेटमेन्टसँग भिडान गरी अद्यावधिक राख्नुपर्ने हो । तर त्यसो नगरिएको पाइएको छ ।संस्थानको दुग्ध पदार्थको बिक्री रकम जम्मा हुने बैंक खाताहरूको बैंक समर्थनपत्रभन्दा लेखा हिसाबमा बढी देखिएको १ करोड २१ लाख र बैंक समर्थनपत्रभन्दा लेखा हिसाबमा घटी देखिएको २ करोड ५६ लाख हिसाब भिडान छैन, प्रतिवेदनमा भनिएको छ, सञ्चालनमा नरहेका खाता केन्द्रीय हिसाबमा ४२ लाख र काठमाडौं दुग्ध वितरण आयोजनामा ६९ लाखसमेत १ करोड ११ लाख हिसाब छैन । यति मात्र होइन, पछिल्लो समय डीडीसीका उत्पादनमा विभिन्न गुनासो आउने समस्या बढ्दो छ । झन्डै दुई वर्षअघि काठमाडौं महानगरपालिकाको टोलीले बालाजु वितरण आयोजनामा अनुगमन गर्दा १ लाख ९४ हजार ९ सय ७५ किलो बटर मौज्दातमध्ये धेरैजसो परिमाण म्याद सकिएको भेटाएको थियो । २५२५ किलोका कार्टुनमा राखिएको बटरका धेरैजसो कार्टुनमा लेबल थिएन । बटरको गुणस्तरमा पनि प्रश्न उठेपछि खाद्य प्रविधि तथा गुण नियन्त्रण विभागले अनुगमन गरेर नमुना संकलन गरेको थियो । तर त्यसपछि त्यो विषय यत्तिकै सेलायो ।"
बेनिघाटलार्केभन्ज्याङ सडक हस्तान्तरण,"(गोरखा)  बेनिघाटआरुघाटलार्केभन्ज्याङअन्तर्गतको १८ किमि सडक खण्ड नेपाली सेनाले सडक विभागलाई हस्तान्तरण गरेको छ । धार्चे७ हावाडाँडादेखि वडा नम्बर ३ को दोभानसम्मको ट्र्याक निर्माण पूरा भएसँगै हस्तान्तरण गरिएको सेनाले जनाएको छ । अब हावाडाँडादेखि दोभानसम्मको सडक स्तरोन्नतिको जिम्मा सडक विभागको हुनेछ । सोही खण्डअन्तर्गत माछाखोलामा सेनाले बेलिब्रिजसमेत निर्माण गरिसकेको छ । ट्र्याक खुलेसँगै दोभानसम्म सवारी आउजाउ पनि सुरु भएको छ । सेनाको बेनिघाटआरुघाटलार्केभन्ज्याङ सडक निर्माण कार्यदलका प्रमुख प्राविधिक सेनानी विनोद भट्टले सडक विभागअन्तर्गतको ११ किलोछेवेटारभालुस्वाँराबारपाक सडक आयोजनाका प्रमुख पशुपति ज्ञवालीलाई सोमबार सडक हस्तान्तरण गरेका हुन् । सडकमा पुल, कल्भर्टलगायत सडक स्तरोन्नतिको जिम्मा अब सडक विभागको हुने भट्टले बताए । उक्त खण्डअन्तर्गत खोर्ला खोला, न्याउली खोलामा मोटरेबल पुल निर्माण गर्नुपर्ने प्राविधिक बताउँछन् । ठाडो खोलाका तीनचार ठाउँमा कल्भर्ट र साना पुल पनि राख्नुपर्नेछ, भट्टले भने, अब हस्तान्तरित सडकको स्तरोन्नतिदेखि कालोपत्रसम्मको काम सडक विभागको हुनेछ । दोभानदेखि पाङसिङसम्मको सडकमा पनि यसै वर्ष सवारी आउजाउ गर्न मिल्ने किसिमले काम भइरहेको भट्टले जनाए । बर्खा सकिनासाथ कामलाई तीव्रता दिन्छौं, उनले भने, आउँदो हिउँदमा सिर्दिवाससम्म गाडी चल्न मिल्ने सडक बनाउने लक्ष्य छ ।सडक विभागले सुरुमा लार्के सडक खण्ड निर्माण थालेको थियो । लापुको हावाडाँडा भीरमा कडा चट्टान भेटिएपछि सडक निर्माण रोकिएको थियो । तर पछि मन्त्रिपरिषद् निर्णयबाट सडकको ट्र्याक खोल्ने जिम्मा सेनालाई दिइएको हो । तिब्बत सीमाक्षेत्र पुग्ने उक्त सडक ०७३ मंसिर २६ को मन्त्रिपरिषद् निर्णयबाट ट्र्याक निर्माणको जिम्मा सेनाले पाएको थियो । सेनाले ०७४ वैशाख ११ बाट ट्र्याक निर्माण सुरु गरेको हो । हालसम्म चुमनुव्री गाउँपालिका३ को पाङसिङसम्म ३२ किमि सडकको ट्र्याक खोलिसकेको छ । बेनिघाटबाट लार्केभन्ज्याङसम्मको दूरी १ सय ५४ किमि छ । हावाडाँडाबाट लार्केभन्ज्याङसम्म ९२ किमि सडक निर्माणको जिम्मा सेनाले पाएको थियो । यसका लागि चालु आर्थिक वर्षमा १५ करोड बजेट थियो । ट्र्याक खुल्दै गरेको पाङसिङ र ट्र्याक खोल्न बाँकी क्षेत्रको अब ७४ किमि सेनाले काम गर्ने मेजर भट्टले बताए । भौगोलिक विकटता, मौसमी प्रतिकूलता तथा कडा चट्टानयुक्त भूबनोट भएको क्षेत्रमा सडक निर्माणको जिम्मा सेनाले पाएको थियो । लार्केभन्ज्याङसम्मको करिब ६० किमि सडकको ट्र्याक खोल्न भने बाँकी छ । हावाडाँडादेखि सुरु भएको सडक धार्चे गाउँपालिकाको लापुबेसी, माछाखोला, तातोपानी, चुमनुव्री गाउँपालिकाको जगत, पाङसिङ, बिही, प्रोक, सामागाउँ हुँदै लार्केभन्ज्याङ पुग्नेछ । सडकको ट्र्याक निर्माण सकेर दुर्गमको धार्चे र चुमनुव्री गाउँपालिकालाई राष्ट्रिय सडक सञ्जालसँग जोड्ने लक्ष्य छ । सडक नहुँदा चुमनुव्री गाउँपालिकाका स्थानीय खच्चडमार्फत दैनिक उपभोग्य सामग्री ढुवानी गर्न बाध्य छन् ।"
"गहुँ, चिनीको निर्यात प्रतिबन्ध नेपाललाई होइन","काठमाडौं (कास) भारत सरकारले गहुँ, चिनीलगायत केही वस्तुमा लगाएको निर्यात प्रतिबन्ध नेपालको हकमा लागू नहुने जनाएको छ । नेपाल उद्योग वाणिज्य महासंघका प्रतिनिधिसँगको भेटमा नेपालका लागि नवनियुक्त भारतीय राजदूत नवीन श्रीवास्तवले यसबारे प्रस्ट्याए । महासंघ सचिवालयमा भएको औपचारिक भेटवार्तामा राजदूत श्रीवास्तवले नेपालको पनि आर्थिक विकास हुनुपर्ने पक्षमा भारत रहेको बताए । भेटमा महासंघका अध्यक्ष शेखर गोल्छाले अत्यावश्यक वस्तुको निर्यातमा भारतले लगाएको प्रतिबन्धले नेपालका उद्योगहरूलाई समस्या उत्पन्न हुन थालेको जनाए । तर राजदूत श्रीवास्तवले दुवै देश ज्वाइन्ट भेन्चर जसरी नै काम गर्न चाहेको दाबी गरे ।गोल्छाले नेपालमा लगानी विस्तार, व्यापारिक नाकाहरूको पूर्वधार विकास, प्रयोगशालाहरूको स्तरीकरण तथा थप ल्याबहरूको विस्तार, गैरभन्सार अवरोधहरूका विषयलाई बैठकमा मुख्य रूपमा उठाएका थिए । भारतसँगको व्यापार घाटा नेपालका लागि चिन्ताको विषय भएकाले यसलाई कम गर्ने कार्यमा भारतीय सहयोग अपरिहार्य रहेको उनको भनाइ छ । लामो समयदेखि मिरगन्ज पुल बन्न नसकेकोतर्फ समेत उनले ध्यानाकर्षण गराए । नेपालमा भारतीय संयुक्त लगानी, मुख्य नाकासम्म रेलमार्ग विस्तार, प्रयोगशालाको अभावमा कृषिजन्य उत्पादनहरूको निर्यातमा हुने गरेको ढिलाइलाई भारत सरकारले सम्बोधन गर्नुपर्नेलगायत सुझाव महासंघले दिएको छ । गैरभन्सार अवरोधका कारण मुख्यतया कृषिजन्य उत्पादन र जडीबुटी निर्यातमा समस्या देखिएको पनि बताइयो ।सडक, रेल, हवाई र डिजिटल कनेक्टिभिटीमा देखापरेका समस्या समाधान गर्दै नेपालको अर्थतन्त्रलाई मजबुत बनाउन भारत सरकार तयार रहेको राजदूत श्रीवास्तवले प्रतिबद्धता जनाए ।"
दुगड समूहको 'ज्ञान मखाना,"काठमाडौं (कास) केएल दुगड समूहले बजारमा ज्ञान ब्रान्डको नयाँ उत्पादन ज्ञान मखाना ल्याएको छ । लामो समयदेखि केएल दुगडका ज्ञान चक्की आटा, ज्ञान मैदाजस्ता उत्पादन पनि बजारमा उपलब्ध छन् । खाद्य प्रविधिका अनुभवी र दक्ष विशेषज्ञले विभिन्न तरिकाबाट यसको स्वाद र गुणस्तरको मापन परीक्षण गरेको र उपभोगका लागि योग्य रहेको समूहको दाबी छ । लिली फूलको बीउबाट बनाइने मखाना प्रोटिन र अन्य धेरै पोषक तत्त्वहरूले भरिपूर्ण छ, उसले भनेको छ, उपवासको समयमा बढी उपभोग हुने मखाना दैनिक खाजाका रूपमा पनि उपभोग गर्न सकिन्छ । खीरसहित विभिन्न मिठाई परिकार बनाउन पनि प्रयोग गर्न सकिन्छ ।"
आईईएलटीएस शुल्क अब ईसेवाबाट भुक्तानी,"काठमाडौं (कास) ब्रिटिस काउन्सिलद्वारा सञ्चालित आईईएलटीएस परीक्षा शुल्कको भुक्तानी ईसेवाबाट गर्न सकिने भएको छ । हालै ईसेवा र ब्रिटिस काउन्सिलबीच अनलाइन भुक्तानीसम्बन्धी सम्झौता भएको हो । अब आईईएलटीएस परीक्षा दिने परीक्षार्थीले आफ्नो ईसेवा खाताबाट सिधै रकम भुक्तानी गर्न सक्नेछन् । नजिकै रहेका ईसेवाको एजेन्ट नेटवर्कमार्फत समेत उक्त शुल्क भुक्तानी गर्न सकिनेछ । उक्त विद्युतीय भुक्तानी प्रविधिले विद्यार्थीलाई सहजता पुग्नेछ । ईसेवाबाट बिमा कम्पनीको प्रिमियम, इन्टरनेट शुल्क, बिजुली तथा खानेपानीको महसुल, मोबाइल, टेलिफोन रिचार्ज तथा टपअप, हवाईजहाज टिकट, बसको टिकट, स्कुल कलेजको फीलगायतका सेवाको भुक्तानी गर्न सकिन्छ ।"
ग्लोबल आईएमई बैंकलाई अवार्ड,"काठमाडौं (कास) ग्लोबल आईएमई बैंक युरोमनी अवार्ड फर एक्सलेन्स (बेस्ट बैंक नेपाल) २०२२ बाट सम्मानित भएको छ । बेलायतको लन्डनमा आयोजित एक कार्यक्रमबीच ग्लोबल आईएमई बैंकका अध्यक्ष चन्द्रप्रसाद ढकाल र प्रमुख कार्यकारी अधिकृत रत्नराज बज्राचार्यले उक्त अवार्ड ग्रहण गरे । सन् १९९२ मा स्थापित यो बैंकिङ क्षेत्रको एक प्रतिष्ठित अवार्ड हो । ग्राहकलाई प्रदान गर्दै आएको सेवा, बैंकिङ क्षेत्रमा नयाँ प्रविधिको प्रयोग तथा उच्चस्तरीय कार्यसम्पादनका लागि यो अवार्ड प्रदान गरिएको बैंकले जनाएको छ । युरोमनी म्यागजिन बैंकिङ क्षेत्रको गहकिलो विश्लेषण, सुझाव र समालोचनाका लागि चर्चित छ । बैंकले ७७ जिल्लामा २८९ शाखा, २६२ एटीएम, २७५ शाखारहित बैंकिङ सेवा, ५१ एक्सटेन्सन तथा राजस्व संकलन काउन्टर तथा ३ वटा वैदेशिक प्रतिनिधि कार्यालयबाट सेवा प्रदान गर्दै आएको छ । बैंकले अमेरिका, बेलायत, क्यानडा, अस्ट्रेलिया, मलेसिया, दक्षिण कोरिया, जापान, साउदी अरेबिया, कतार, यूएई, बहराइन, कुवेत, भारत, जोर्डन, हङकङलगायतका मुलुकबाट रेमिट्यान्स भित्र्याउँदै आएको छ ।"
अन्नपूर्ण केबलकार एक सातालाई बन्द,काठमाडौं (कास) कास्कीको पोखरा लेकसाइड सेदीबगरदेखि सराङकोटसम्म जाने केबलकार नियमित मर्मतसम्भारका लागि एक साता बन्द भएको छ । असार ३१ देखि साउन ६ सम्म केबलकार सेवा बन्द रहने कम्पनीले जनाएको छ । केबलकारको सेवा साउन ७ देखि सञ्चालन हुने जनाइएको छ ।
आँखा अस्पताललाई सिद्धार्थको ५ लाख,काठमाडौं (कास) सिद्धार्थ बैंकले त्रिपुरेश्वरस्थित नेपाल आँखा अस्पताललाई संस्थागत सामाजिक उत्तरदायित्वअन्तर्गत पाँच लाख रुपैयाँ सहयोग गरेको छ । उक्त रकम बैंकका हेड अफ सर्कल अजयसिंह भण्डारीले नेपाल आँखा अस्पतालका अध्यक्ष डा गोपालप्रसाद पोखरेललाई हस्तान्तरण गरे । बैंकबाट प्राप्त उक्त रकम नेपाल आँखा अस्पतालले सामुदायिक विद्यालयको दृष्टि जाँच कार्यक्रमअन्तर्गत पहिचान गरिएका ६७५ जना विद्यार्थीलाई निःशुल्क चस्मा प्रदान गर्न उपयोग गर्ने बताएको छ ।
एकै दिन चार जनामा मिर्गौला प्रत्यारोपण,"भक्तपुर (कास) सहिद धर्मभक्त राष्ट्रिय प्रत्यारोपण केन्द्रमा बिहीबार एकै दिन चार जना जीवित दाताबाट प्राप्त मिर्गौला चार जना बिरामीमा प्रत्यारोपण गरिएको छ । अर्घाखाँचीकी २६ वर्षीया छोरीले ४८ वर्षीया आमाबाट, दोलखाका २७ सौतेनी छोराले ३८ वर्षीया आमाबाट, तनहुँका ३६ वर्षीया श्रीमान्ले ३५ वर्षीया श्रीमतीबाट र काभ्रेका ३५ वर्षीय छोराले ५२ वर्षीय बुबाबाट मिर्गौला प्राप्त गरेका हुन् । केन्द्रले यस वर्ष ९ सय जनाको निःशुल्क मिर्गौला प्रत्यारोपण गरेको जनाएको छ । प्रत्यारोपित व्यक्ति तथा अंगदाता सबैको स्वास्थ्य अवस्था सामान्य रहेको जनाउँदै केन्द्रले मुलुकमा लाइभ डोनरबाट एकै दिन ४ जनाको मिर्गौला प्रत्यारोपण गरिएको यो पहिलो घटना रहेको समेत दाबी गरेको छ । करिब ३ वर्षअघि एकै दिन केन्द्रमा २ जना जीवित दाता र २ जना ब्रेन डेथ भएका दाताबाट प्राप्त मिर्गौला ४ जना विरामीमा प्रत्यारोपण गरिएको थियो । केन्द्रका निर्देशक एवं वरिष्ठ मिर्गौला प्रत्यारोपण शल्यचिकित्सक डापुकारचन्द्र श्रेष्ठले मिर्गौला प्रत्यारोपण सेवा विस्तार गरिएको खण्डमा बिरामीले प्रत्यारोपणका लागि पालो कुर्नुपर्ने अवस्थाको अन्त्य हुने बताए । हाल मुलुकमा करिब ६ सय जना मिर्गौला प्रत्यारोपणको प्रतीक्षामा छन् । सातामा ६ देखि ८ जनाका हिसाबले वार्षिक करिब २ सयभन्दा बढीमा मिर्गौला प्रत्यारोपण भइरहेको केन्द्रले जनाएको छ । केन्द्रले मात्र माग धान्न नसक्ने हुँदा सातै प्रदेशमा प्रत्यारोपण विस्तारको योजनाअनुसार असार ९ देखि पोखरा स्वास्थ्य विज्ञान प्रतिष्ठान पश्चिमाञ्चल क्षेत्रीय अस्पतालमा सेवा सुरु भइसकेको केन्द्रको भनाइ छ ।"
सरकारले तत्काल हतियार किन्दैन ः प्रधानमन्त्री,"काठमाडौं (कास) प्रधानमन्त्री शेरबहादुर देउवाले सरकार तत्काल हतियार किन्ने पक्षमा नरहेको प्रस्ट्याएका छन् । हतियार किन्ने कुनै निर्णय भएको छैन, सरकारले कुनै हतियार किन्दैन । म तत्काल गृहमन्त्रीलाई यो निर्देशन गर्छु, पार्टी कार्यालय सानेपामा बिहीबार बसेको केन्द्रीय समिति बैठकमा देउवाले भने । देउवाअघि बैठकमा बोलेका नेता गोपालमान श्रेष्ठले देशलाई आर्थिक संकट परेका बेला सरकारले केका लागि हतियार किन लागेको भन्दै प्रश्न उठाएपछि प्रधानमन्त्री देउवाले जवाफ दिएको एक नेताले जानकारी दिए ।"
राहत महसुस गर्दै छन् फराह,"द गार्डियन (लन्डन)  सर मो फराहले अहिले निकै राहत महसुस गरिरहेका छन् । तत्कालको राहत हो, उनलाई बेलायतको गृह मन्त्रालयले कारबाही गर्ने छैन । उनी बेलायत गैरकानुनी तरिकाले आएका थिए । पूरा जीवनकै उनले महसुस गरेको राहत हो । आखिरमा उनले आफ्नो वास्तविक जीवनी बताउन सके । उनले केही लुकाएनन् । ओलम्पिक स्टार फराहले यसअघि भनेका थिए, आफ्नो वास्तविक नाम हुसैन अब्दी कहिन हो । तर उनले बेलायतमा मोहम्मद फराहको नाममा नागरिकता लिए ।फराहलाई यो नाम त्यो समूहले दिएको थियो, जसले गैरकानुनी तरिकाले उनलाई बेलायत ल्याएका थिए । उनले यो जानकारी बीसीसीको एक वृत्तचित्रमा बताएका हुन् । उनले त्यसमा के बताएका छन् भने उनका आमाबुवा कहिल्यै पनि बेलायत आएनन् । उनका बुवा अब्दी त सोमालिल्यान्डमा भएको गृहयुद्धका क्रममा मारिए । त्यति बेला उनी चार वर्षका मात्र थिए । अहिले पनि उनका दुई भाइ सोमालिल्यान्डको कुनै फार्ममा काम गरिरहेका छन् ।फराहले आफ्नो यो वास्तविकता बताए पनि बेलायतको गृह मन्त्रालयले उनलाई कुनै कारबाही गर्ने छैन । अझ सबैभन्दा ठूलो कुनै जाँच पनि गरिने छैन । यसलाई लिएर फराहले प्रतिक्रिया दिएका छन्, यसले मलाई तत्काल धेरै राहत दिएको छ । यो मेरो देश हो । यदि एलेन (पीई टिचर) ले मलाई समर्थन गर्दैन थिए त मैले यो कथा भन्ने हिम्मत पनि गर्दिनँ थिएँ । उनले मलाई सानो छँदा पनि साथ दिएका थिए । मेरो जीवनमा धेरैको ऋण लागेको छ, धेरैको सहयोग छ । विशेषतः मेरी श्रीमतीको ।उनले थपे, विशेषतः श्रीमतीले मेरो खेलजीवनमा साथ दिए । उनले नै मलाई आफ्नो कथा सबैका अगाडि भन्न प्रेरित गरेकी हुन् । उनको हिसाबमा मैले यस्तो गर्नु नै ठीक थियो । मलाई आफ्नो कथा परिवारलाई भन्न पनि गाह्रो थियो । सार्वजनिक रूपमा म जहिले पनि आफूलाई एक्लो महसुस गरिरहेको थिएँ । तर अहिले म खुसी छु र धेरै राहत महसुस गरिरहेको छु । मैले वृत्तचित्रमा सबै भनेको छु, मेरो बाल्यकालमा वास्तवमै के भएको थियो भनेर ।त्यस वृत्तचित्रमा उनले आफू कसरी बेलायत आएँ, आफ्नो बाल्यकाल कसरी बित्यो र सन् २०१२ को लन्डन ओलम्पिकमा पदक जित्दाको अनुभवबारे खुलेर बताएका छन् । फराहका अनुसार उनी भाग्यमानी रहे, किनभने उनले खेलकुद रोजे । त्यसले उनलाई अन्तर्राष्ट्रिय ख्याति दियो । तर उनी जस्ता धेरै छन्, जो अहिले पनि लन्डनका गल्लीमा त्यसै घुमिरहेका छन् । यो आधुनिक गुलामीको नयाँ उदाहरण हो । उनीहरूको जीवन त्यसै खेर गइरहेको छ ।फराहकी श्रीमती हुन् तानिया । उनी पनि आफ्ना श्रीमानको कथा पहिलोपल्ट सुनेपछि स्तब्ध जस्तै भइन् । अनेक प्रकारका भावनात्मक आरोह अवरोहबाट गुज्रिइन् । तानियाले भनिन्, पहिलोपल्ट कथा सुन्दा मलाई दुःख लाग्यो, म स्तब्ध भएँ । मलाई जसले फराहलाई यो परिस्थितिबाट गुज्रिन बाध्य पारे, उनीहरू देखेर रिस उठ्यो । उनी के पनि मान्छिन् भने अन्ततः फराहले आफ्नो पूरा वास्तविकता भन्ने हिम्मत गरे र यो उनका लागि एकप्रकारले औषधि पनि हो ।उनी भन्छिन्, फराहभित्र एक प्रकारको दुःख थियो । वृत्तचित्रमा बोलेपछि उनलाई राहत भएको छ । यो एकप्रकारले उनका लागि औषधि हो । बेलायतको कानुनअनुसार यदि कसैले गलत तरिकाले नागरिकता लिएको छ भने त्यसलाई रद्द गरेर देश निकाला गर्न सक्छ । तर फराहको घटनामा सरकारले यस्तो गर्ने छैन, किनभने जसरी गलत तरिकाले नागरिकता लिइएको थियो, यसमा तस्करी गरेर बेलायत पुगेका बच्चाहरूको कुनै दोष थिएन ।फराहले अहिले आएर किन आफ्नो कथा भन्नुपरेको थियो त ? प्रश्न यो पनि रहन्छ । एक त उनी व्यक्तिगत रूपमा आफ्नो कथा भनेर पक्कै राहत महसुस गर्न चाहन्थे । दोस्रो उनी बेलायतमा हुने यस्तै मानव तस्करीलाई रोक्न चाहन्छन् । उनी भन्छन्, म त धेरै भाग्यमानी रहें, किनभने मैले एथलेटिक्स रोजें र सफल भएँ । म अरूभन्दा अलग पनि थिएँ । तर यस्ता युवा अझै धेरै छन्, जसले सबै प्रकारका पीडा बेहोरेका छन् ।३९ वर्षे फराहले लन्डन २०१२ र रियो २०१६ ओलम्पिकमा ५ हजार र १० हजार मिटर दौडमा स्वर्ण पदक जितेका थिए ।"
लुम्बिनीलाई राष्ट्रपति रनिङ सिल्ड,"(काठमाडौं)  डिफेन्डिङ च्याम्पियन लुम्बिनी प्रदेशले १२ औं केन्द्रीयस्तरीय राष्ट्रपति रनिङ सिल्ड खेलकुदको च्याम्पियन ट्रफी जितेको छ । राष्ट्रिय खेलकुद परिषद् (राखेप) को आयोजनामा बिहीबार सम्पन्न प्रतियोगितामा लुम्बिनीले १६ स्वर्ण, ११ रजत र ११ कांस्य पदक जितेको हो । प्रतियोगितामा ६ खेल समावेश थियो ।दोस्रो भएको वाग्मती प्रदेशले १६ स्वर्ण, ९ रजत र २० कांस्य जित्यो । तेस्रो स्थान हासिल गरेको सुदूरपश्चिम प्रदेशले ८ स्वर्ण, ९ रजत र ८ कांस्य जित्यो । ५० स्वर्णका लाग भएको प्रतिस्पर्धामा गण्डकी र कर्णालीले ५५ स्वर्ण जिते । गण्डकीले थप ११११ रजत र कांस्य पनि जित्यो । कर्णालीले १० रजत र १५ कांस्य थपेको थियो ।प्रतियोगितामा चार कीर्तिमान स्थापित भए । चारै कीर्तिमान लुम्बिनीका खेलाडीको नाममा रह्यो । निशा चौधरीले दुई व्यक्तिगत र एक टिम स्पर्धामा कीर्तिमान रचिन् । छात्रा लङजम्पमा निशाले ५४७ मिटर जम्प गर्दै शिला चौधरीले सन् २०१८ को अप्रिल २३ मा बनाएको ५४५ मिटरको सिनियरको राष्ट्रिय कीर्तिमान उछिनिन् । १ सय मिटर दौड १२५३ सेकेन्डमा पूरा गर्दै निशाले अर्को नयाँ जुनियर राष्ट्रिय कीर्तिमान स्थापित गरिन् । ४ गुणा १ सय मिटर रिले निशाले रेशु थारु, रामकुमारी थारू र सम्झना थारूसँग मिलेर ५४२० सेकेन्डको जुनियर राष्ट्रिय कीर्तिमान रचिन् । छात्र लङजम्पमा सुदीप थारूले ६६५ मिटर जम्प गर्दै जुनियर राष्ट्रिय कीर्तिमान रचेका थिए ।प्रत्येक कीर्तिमानका लागि १५ हजार रुपैयाँ पुरस्कार प्रदान गरिएको थियो । कुल नगद पुरस्कार राशि ९ लाख ४५ हजार रुपैयाँ रहेको थियो । तीनदिने प्रतियोगितामा एथलेटिक्स, भलिबल, कबड्डी, कराते, तेक्वान्दो र उसुमा ५ सय खेलाडीले प्रतिस्पर्धा गरेको खेलकुद प्रतियोगिता तथा योजना विभागका प्रमुख मीनकुमार शर्माले जनाएका छन् । प्रदेश संरचनामा प्रतियोगिता आयोजना भएको तेस्रोपटक हो ।भलिबलको छात्रमा गण्डकी र छात्रामा वाग्मती च्याम्पियन भए । त्रिपुरेश्वरिस्थत राष्ट्रिय खेलकुद परिषद्को कभर्डहलमा सम्पन्न छात्र फाइनलमा गण्डकीले लुम्बिनीलाई २५११, २५१०, २०२५, २०२५, १५१२ को सेटमा हरायो । कर्णाली तेस्रो भयो । छात्रा उपाधि भिडन्तमा वाग्मतीले लुम्बिनीलाई २१२५, २५२१, २१२५, २५१९, १५७ ले हरायो । गण्डकी तेस्रो बन्यो ।त्यस्तै, कबड्डीको छात्रमा पनि सुदूरपश्चिम च्याम्पियन बन्यो । ५ टिम सहभागी छात्रको राउन्ड रोबिन लिगमा शतप्रतिशत जित निकालेको सुदूरपश्चिमले ८ अंक जोड्यो । लुम्बिनी ६ अंकसाथ दोस्रो भयो । छात्रामा सुदूरपश्चिम बुधबार नै उपाधि जितिसकेको छ । छात्रामा पनि ५ टिमले राउन्ड रोबिन लिगका आधारमा प्रतिस्पर्धा गरेका थिए । मार्सल आर्ट्समा वाग्मतीकै दबदबा रह्यो । कराते, तेक्वान्दो र उसुमा वाग्मती टिम च्याम्पियन बन्यो । विजेतालाई राखेपका सदस्यसचिव टंकलाल घिसिङ, गण्डकी प्रदेश खेलकुद परिषद्का सदस्यसचिव तेजबहादुर गुरुङ, लुम्बिनी प्रदेश खेलकुद परिषद्का सदस्यसचिव जयप्रकाश भट्टराईले पुरस्कृत गरे ।"
खेलाडी संघको ध्यानाकर्षण,"काठमाडौं (कास) अखिल नेपाल फुटबल खेलाडी संघले राष्ट्रिय टोलीका मुख्य प्रशिक्षक अब्दुल्लाह अल्मुताइरीद्वारा निष्कासित खेलाडीहरूलाई टिमको बन्द प्रशिक्षणमा फिर्ता बोलाउने अखिल नेपाल फुटबल संघ (एन्फा) को निर्णयको स्वागत गर्दै एन्फाले आयोजना गर्ने प्रतियोगिताको क्यालेन्डर व्यवस्थित गर्न र फुटबलको संरचना परिवर्तन गर्न माग गरेको छ ।संघका अध्यक्ष विक्रम लामासहितको टोलीद्वारा बिहीबार एन्फाका महासचिव किरण राईलाई बुझाइएको ध्यानाकर्षण पत्रमा भनिएको छ, खेलाडीलाई अपमानजनक रूपमा राष्ट्रिय टिमको बन्द प्रशिक्षणबाट निकाल्ने मुख्य प्रशिक्षकको पछिल्लो व्यवहारले सिंगो फुटबल खेलाडीजगतलाई मर्माहत बनाएको छ । खेलाडीलाई सम्मानपूर्वक राष्ट्रिय टिमको बन्द प्रशिक्षणमा फिर्ता बोलाउने एन्फाको निर्णयलाई स्वागत गर्दै धन्यवाद दिन चाहन्छ । एन्फाका नवनिर्वाचित अध्यक्ष पंकजविक्रम नेम्वाङको नेतृत्वमा असार ९ मा भएको पहिलो कार्यसमिति बैठकले अल्मुताइरीबाट निकालिएका १० खेलाडीलाई ससम्मान राष्ट्रिय टिमको बन्द प्रशिक्षणमा फिर्ता बोलाउने निर्णय गरेको थियो ।खेलाडी संघले प्रशिक्षक खेलाडीबीचको विवादलाई लिएर भिक्टर राणाको संयोजकत्वमा गठित छानबिन समितिले बनाएको प्रतिवेदन कार्यान्वयन गर्न आग्रह गरेको छ । एन्फाबाट गठित छानबिन समितिले दिएको सुझावका आधारमा प्रशिक्षकको विषयमा कार्य अघि बढाउन अनुरोध छ, पत्रमा उल्लेख छ । छानबिन समितिले एसियन कप छनोटपछि प्रशिक्षक अल्मुताइरीको विकल्प खोज्न सुझाव दिएको थियो । गत जेठमा कुवेतमा सम्पन्न उक्त छनोटमा नेपालले तीनै खेल हारेको थियो । इन्डोनेसियासँगको ७० को हारलाई लिएर प्रशिक्षकको आलोचना भइरहेको छ ।खेलाडीको पाँचबुँदे पत्रमा लेखिएको छ, वर्षभरि व्यस्त राख्ने गरी एन्फाको प्रतियोगिता क्यालेन्डर व्यवस्थित गरी सार्वजनिक गर्न, वर्तमान संरचनाले खेलाडी र खेलको विकास संभव नभएकाले घरेलु फुटबललाई पुनर्संरचना गर्न, खेलाडीको स्वास्थ्य बिमा र उपचारका लागि उचित प्रबन्ध गर्न, घरेलु प्रतियोगिता नहुँदा खेलाडीहरू विदेश जानेक्रम बढेका कारण यथाशीघ्र क्लब फुटबलका कार्यक्रम सार्वजनिक गर्न एन्फासँग आग्रह गर्दछौं ।"
टोलीमा परेनन् कोहली,"दिल्ली (एएफपी) फर्ममा नरहेका भारतका स्टार ब्याटर विराट कोहलीलाई वेस्ट इन्डिजविरुद्ध हुने पाँच ट्वान्टी२० शृंखलामा समावेश गरिएको छैन । ३३ वर्षे भारतका पूर्वकप्तान कोहलीले २०१९ यता कुनै शतक बनाएका छैनन् । उनको खेलजीवनलाई चासोको रूपमा हेरिएको छ । भारतका छनोटकर्ताहरूले उनलाई ड्रप गरिएको वा यसै वर्ष अस्ट्रेलियामा हुने ट्वान्टी२० विश्वकपअघि चोटबाट जोगिन आराम दिइएको बारेमा केही खुलाएका छैनन् । इंग्ल्यान्डविरुद्ध दुई ट्वान्टी२० अन्तर्राष्ट्रियमा कोहलीले क्रमशः १ र ११ रनमात्र जोडेका थिए । जसप्रित बुमराह, युजभेन्द्र चाहललाई आराम दिइएको छ । प्रमुख स्पिनर रविचन्द्रन आश्विन भारतको ट्वान्टी२० टोलीमा फर्किएका छन् । ओपनर केएल राहुल र देब्रेहाते स्पिनर कुलदीप यादवले फिटनेस टेस्ट पास गरेमा आफ्नो स्थान पक्का गर्नेछन् । रोहित शर्माले भारतका लागि सबै संरचनामा कप्तानी गर्नेछन् ।"
नमुना च्याम्पियन,काठमाडौं (कास) नमुना फुटसलले प्रथम एन्जल्स एसईई कप छात्र फुटसलको उपाधि जितेको छ । एन्जल्स हार्ट कलेजद्वारा आयोजित प्रतियोगिताको फाइनलमा नमुनाले मनास्लु वर्ल्ड कलेजलाई ३१ गोलले हरायो । विजेताका कविन्द्र तामाङले २ र समिर गुरुङले १ गोल गरे । मनास्लुका कविर तामाङले एक गोल गरे । नमुनाले ३० हजार र मनास्लुले २० हजार रुपैयाँ पुरस्कार पाए । मनास्लुका विश्वास घले उत्कृष्ट खेलाडी भए । नमुनाका सञ्जय तामाङ उत्कृष्ट गोलरक्षक चुनिए ।
आयोजक हेराल्ड विजयी,"काठमाडौं (कास) आयोजक हेराल्ड कलेज तेस्रो हेराल्ड एसईई कप बास्केटबल प्रतियोगिताको ब्वाइजतर्फ बिहीबार क्वाटरफाइनल पुगेको छ । घरेलु कोर्टमा हेराल्डले लक्ष्मीपुरलाई १४१० र भ्याली पब्लिकलाई १६१० ले हरायो । सोही स्पर्धामा भ्याली पब्लिक ए, ग्रिनल्यान्ड ए, एचएचसी ए, बसुन्धारा नेसनल एकेडेमी (बीएनए), युनिक, ओडिसी एकेडेमी र सेब पनि क्वाटरफाइनलमा पुगे । गर्ल्समा बलर्स एकेडेमी, भ्याली पब्लिक, ग्रिनल्यान्ड बी र ग्रान्डी स्पोर्ट्स सेन्टरले क्वाटरफाइनल सुरक्षित गरे ।"
नेदरल्यान्ड्स र स्विडेन अगाडि,सेफिल्ड (एएफपी) डिफेन्डिङ च्याम्पियन नेदरल्यान्ड्सले पोर्चुगलको उत्कृष्ट पुनरागमन रोक्दै बुधबार महिला युरो २०२२ मा ३२ को रोमाञ्चक जित निकालेको छ । समूह सी को अर्को खेलमा स्विडेनले पनि स्विट्जरल्यान्डलाई २१ ले पराजित गर्यो । स्टार खेलाडी भिभिने मिडेमा कोरोना संक्रमित भएपछि उनीविना खेलेको नेदरल्यान्ड्सले १६ मिनेटमा दुई गोल गरेको थियो । नेदरल्यान्ड्स ४ अंकसहित समूहको शीर्षस्थानमा छ । स्विडेनको पनि समान ४ अंक छ । टोलीको जितमा सब्स्टिच्युट हाना बेनिसनले निर्णायक गोल गरिन् । पहिलो खेलमा नेदरल्यान्ड्स र स्विडेनले बराबरी खेलेका थिए ।

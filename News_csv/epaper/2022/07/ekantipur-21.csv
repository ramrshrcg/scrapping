शीर्षक,विवरण
प्रदेशमा गाडी खरिद र मर्मतमै सवा ६ अर्ब,"गण्डकी प्रदेशका अर्थमन्त्री रामजीप्रसाद बरालले पनि अत्यावश्यक अवस्थामा मात्रै सवारीसाधन गरिरहेको बताए । अघिल्लो सरकारले आवश्यकताभन्दा बढी गाडी खरिद गर्ने कोसिस गरेको थियो । अहिले हामीले कडाइ गरेका छौं, उनले भने । लुम्बिनी प्रदेशमा सवारीसाधन सञ्चालन तथा मर्मतसम्भार शीर्षकमा १६ करोड ७४ लाख ५४ हजार रुपैयाँ खर्च भएको छ । उसले अहिलेसम्म ९५ करोड १५ लाख २३ हजार रुपैयाँको गाडी किनेको छ । चालु वर्षमा ६ करोड ९९ लाख ५१ हजार रुपैयाँको गाडी किन्न लागेको लुम्बिनीले १४ करोड २१ लाख १० हजार रुपैयाँ मर्मतसम्भारमा छुट्याएको छ । कर्णाली प्रदेशले आर्थिक वर्ष ०७५७६ देखि ०७८७९ सम्ममा २४ करोड ९९ लाख १ हजार रुपैयाँको गाडी किनेको छ । सवारीसाधन मर्मतसम्भारमा उसको खर्च ११ करोड ६४ लाख ७४ हजार रुपैयाँ छ । कर्णालीले यस वर्ष सवारीसाधन खरिदमा १३ करोड ३९ लाख ४६ हजार रुपैयाँ विनियोजन गरेको छ । मर्मतसम्भारमा भने ३ करोड १८ लाख २२ हजार रुपैयाँ छुट्याइएको छ । हालसम्म ८३ करोड ४ लाख १५ हजार रुपैयाँको गाडी किनेको सुदूरपश्चिम प्रदेशले सवारीसाधन मर्मतसम्भारमा ११ करोड ६० लाख २२ हजार रुपैयाँ सकेको छ । सुदूरपश्चिमले सवारी मर्मतसम्भार शीर्षकमा ६ करोड ६२ लाख ८ हजार रुपैयाँ राखेको छ । संघीयता कार्यान्वयनयता प्रदेशहरूले सवारीसाधन खरिद र मर्मतसम्भार शीर्षकमा १४ अर्ब १५ करोड १७ लाख १३ हजार रुपैयाँ छुट्याएका थिए । उनीहरूले नयाँ सवारीसाधन खरिदका लागि ९ अर्ब २४ करोड ९४ लाख २६ हजार र मर्मतसम्भारका लागि ४ अर्ब ९० करोड २२ लाख ८७ हजार रुपैयाँ विनियोजन गरेका हुन् ।संघीय सरकारले भने पछिल्ला ५ वर्षमा नयाँ सवारीसाधन खरिदका लागि ११ अर्ब ९८ करोड २६ लाख रुपैयाँ छुट्याएको देखिन्छ । यही अवधिमा मर्मतसम्भारका लागि ९ अर्ब ४४ करोड ८४ लाख र भाडाका सवारीसाधनका लागि १ अर्ब ७७ करोड ३३ लाख रुपैयाँ विनियोजन गरिएको छ । सवारी खरिद र मर्मतसम्भारमा संघ र प्रदेशले छुट्याएको रकम जोड्दा ३७ अर्ब ३५ करोड ६० लाख रुपैयाँ हुन्छ । संघ र प्रदेश सरकारले जनप्रतिनिधि, सरकारी कर्मचारी, विभिन्न आयोग तथा संवैधानिक निकायका पदाधिकारीका लागि सवारीसाधन, मर्मतसम्भार र सवारी भाडामा रकम खर्च गरेका हुन् । संघ, प्रदेश र स्थानीय तहले सवारीसाधनको खरिदमा विकृति देखिएकाले त्यसको नियन्त्रण गरिनुपर्ने भन्दै सार्वजनिक खर्च पुनरावलोकन आयोग २०७५ को प्रतिवेदनले समेत सुझाव दिएको थियो । तीनवटै तहका सरकारका लागि सवारीसाधन खरिदको मापदण्ड तोक्ने र नयाँ कार्यालयबाहेक सबै कार्यालयमा ३ वर्ष सवारीसाधन खरिद नगर्ने नीति लिनुपर्दछ, आयोगको प्रतिवेदनमा भनिएको छ ।सरकारले चार वर्षअघि गठन गरेको सार्वजनिक खर्च पुनरावलोकन आयोगका अध्यक्ष तथा अर्थविद् डिल्लीराज खनाल प्रदेशहरूले वित्तीय अनुशासन मिचेर सवारीसाधनमा खर्च गरिरहेको बताए । आयोगबाट अध्ययन गर्न प्रदेशमा जाँदा पुँजीगत खर्च शीर्षकबाट समेत गाडी किनेको देखियो, उनले भने, अर्थशास्त्रको सिद्धान्तले कुनै आयोजनामा पुँजीगत शीर्षकमा हुने लगानीले उत्पादन बढाउनुपर्छ वा पुँजी सिर्जना गर्नुपर्छ भन्छ । नतिजा र परिमाणसँग जोड्ने परिपाटी नभएको उल्लेख गर्दै उनले वित्तीय अनुशासन मिचेर जथाभावी खर्च गर्दा आर्थिक दुर्घटना निम्तिन सक्ने बताए । प्रदेशको खर्च प्रणालीलाई सुरुदेखि नै नियन्त्रण गर्नुपर्थ्यो, उनले भने ।"
एसपीपीबारे अमेरिकालाई तत्काल पत्राचार नगर्ने नीति,"नेपालमा एसपीपीलाई लिएर आलोचना हुन थालेपछि असार १ मा काठमाडौंस्थित अमेरिकी दूतावासका उपनियोग प्रमुख मानुएल पी मिकलरले एसपीपीको सदस्य बन्न नेपालले नै सन् २०१५ र २०१७ मा अनुरोध गरेको र अमेरिकाले त्यसलाई सन् २०१९ मा स्वीकार गरेको जानकारी दिएका थिए । त्यसपछि साँझ सेनाले विज्ञप्ति जारी गर्दै नेपाली सेनाले त्यस्तो सम्झौता नगरेको र भविष्यमा हुने प्रक्रियामा पनि नरहेको भन्दै खण्डन गरेको थियो । असार २ मा तत्कालीन प्रधानसेनापति राजेन्द्र क्षत्रीले एसपीपीमा सहभागिताका लागि अमेरिकी राजदूतलाई २०७५ कात्तिक १० मा लेखेको पत्र सार्वजनिक भएको थियो । उक्त पत्रमा सरकारको स्वीकृति रहेको उल्लेख छ । त्यति बेला एमाले अध्यक्ष केपी शर्मा ओली प्रधानमन्त्री एवं रक्षामन्त्री थिए । साथै, तत्कालीन प्रधानसेनापति क्षत्रीले नै माओवादी अध्यक्ष पुष्पकमल दाहाल प्रधानमन्त्री भएका बेला ०७४ वैशाख र कांग्रेस सभापति शेरबहादुर देउवा प्रधानमन्त्री भएका बेला ०७४ माघमा पनि एसपीपीमा सहभागिताका लागि अमेरिकालाई पत्राचार गरेको खुल्यो । तत्कालीन प्रधानमन्त्री ओलीले आफूलाई जानकारी नै नदिई उक्त पत्राचार भएको भन्दै क्षत्रीलाई अमेरिकाबाट झिकाएर सोध्नपर्ने भन्दै आएका छन् । नेपालमा एसपीपीलाई लिएर थप विवाद चर्किएपछि उपनियोग प्रमुख मिकलरले असार ३ मा प्रतिक्रिया दिँदै नेपालले एसपीपी कार्यक्रममा सहभागी हुन नचाहे अमेरिकालाई पत्राचार गरेर रद्द गर्न सक्ने जानकारी दिएका थिए । मिकलरले बेलारुसले पनि पत्राचार गरेर एसपीपीसँगको आबद्धता टुंग्याएको जानकारी दिएका थिए । चौतर्फी विरोध भएपछि मन्त्रिपरिषद्ले असार ६ मा एसपीपी अघि नबढाउने निर्णय गरेको थियो । बैठकमा सहभागी अधिकाश मन्त्रीले एसपीपी अघि नबढाउनका लागि अमेरिकालाई पत्राचार गर्ने निर्णय भएको कान्तिपुरलाई जानकारी दिए । उक्त निर्णयमा पत्राचार गर्नेबारे प्रस्ट उल्लेख गरिएको थिएन तर सोही बैठकले कूटनीतिक पत्राचार अब परराष्ट्र मन्त्रालयमार्फत मात्र गर्ने निर्णय गरिएको थियो । लम्सालले बुधबार एसपीपीबारे सम्बन्धित निकायहरूसँग छलफल गर्नुपर्ने बताएपछि पत्राचार गर्न थप समय लाग्ने देखिएको हो । एसपीपीलाई लिएर नेपाल र अमेरिकाबीचको सम्बन्ध कसरी अघि बढ्छ भन्ने प्रश्न उठिरहँदा प्रधानमन्त्री शेरबहादुर देउवाको अमेरिका भ्रमण अनिश्चित बनेको छ । असार अन्त्य वा साउन पहिलो साता अमेरिका भ्रमण हुने गरी परराष्ट्र मन्त्रालयले गृहकार्य गरेको थियो । हालसम्म सरकारले देउवाको भ्रमणबारे औपचारिक रूपमा घोषणा गरेको छैन तर असार २० को नियमित पत्रकार सम्मेलनमा परराष्ट्रकी प्रवक्ता लम्सालले प्रधानमन्त्रीको अमेरिका भ्रमण अपेक्षित भन्दै टिप्पणी गरेकी थिइन् । उनै प्रवक्ता लम्सालले बुधबार भने परराष्ट्रमा भ्रमणहरू आउने र जाने भइरहेको उल्लेख गर्दै एउटा मितिमा गृहकार्य गरेको तर दुवै पक्षलाई अनुकूल नभई भ्रमण घोषणा गर्न नमिल्ने बताइन् । उनले आगामी संयुक्त राष्ट्र संघको ७७ औं महासभामा नेपालबाट उच्च तहको टोली जाने गरी गहकार्य भइरहेको जानकारी दिइन् ।"
'प्रधानमन्त्रीमा गगनको दाबीले राजनीतिमा प्रकाश दिएको छ,"भर्खरै सम्पन्न केन्द्रीय कार्यसमितिको बैठकमा तपाईं र अर्का महामन्त्री गगन थापाले प्रखर रूपमा सभापतिको आलोचना गर्नुभयो, विश्लेषकहरूको भाषामा त सभापतिविरुद्ध ॅफायर नै खोल्नुभयो । सामान्यतः कांग्रेस बैठकमा सभापतिले निर्णय गर्ने र अरूले मौन समर्थन गर्ने परम्परा छ । यसपटक तपाईंहरूले जसरी आफ्ना मत राख्नुभएको छ, यसको पृष्ठभूमि कसरी बन्यो र सन्देश के दिन खोज्नुभएको हो ? बैठकमा फायरै खोले नै भन्ने होइन तर सभापतिले बनाउने सोच र दृष्टिकोणको जगमा पार्टीका सबै गतिविधि अघि बढ्छन् भन्ने अभ्यास भइरहेकामा यसपालि हामी बोल्दा अलिक पृथक् लागेको हुन सक्छ । यसका दुई वटा पाटा छन् । पहिलो, कांग्रेसको सभापति र महामन्त्रीका लागि विधानमै जिम्मेवारी बाँडफाँट गरिएको छ । त्यसैले दुवैतर्फबाट केही अपेक्षा हुन्छन् । सभापतिका रूपमा अघिल्ला कार्यकालको तुलनामा पछिल्लो कार्यकाल परिवर्तन रहन्छ, रहनुपर्छ र रहनेछ भनेकै कारण उहाँ सभापति बन्नुभएको, बनाइनुभएको हो । साथसाथै महामन्त्रीहरूबाट पनि अलि फरक अपेक्षा छन् । परम्परागत संस्कृतिबाट हुर्केको पार्टीमा एउटा नवीन कांग्रेस विकसित हुँदै छ र त्यसलाई विकसित गर्न कुनै न कुनै रूपमा संयोजन गर्ने काम गगन थापा र विश्वप्रकाश शर्माहरूले गर्नुपर्छ र गर्नेछन् भन्ने अपेक्षाका साथ हामीलाई त्यस जिम्मेवारीमा पुर्याइएको हो । बितेका ६ महिनामा कांग्रेसको रूपान्तरण र भूमिकालाई कति प्रखर बनाउन सक्यौं भन्ने सवालमा सबै दोष सभापतिलाई दिएर हामी उम्कन मिल्दैनथ्यो । त्यो पृष्ठभूमिमा हामीले सभापतिलाई सजग गराउन असार ५ गते भेटेर असार १० भित्र अर्थात् ६ महिनाको कार्यकालभित्र सम्पादन गर्नुपर्ने विषय यीयी छन् भनेर हामीले भन्यौं । यद्यपि सार्वजनिक रूपमा सभापतिको आलोचना गरेजस्तो भयो । तर विधानले भनेको कुरा सम्पादन गरौं भन्ने कुरा आलोचनाभन्दा पनि सभापतिलाई सहयोग र सहकार्यको भूमिका नै हो । राष्ट्रिय राजनीतिको सन्दर्भमा पनि सरकार यहाँ चुक्यो, यसरी चुक्न मिल्दैन सभापतिज्यू, हामीले परिमार्जन गरेर जानुपर्छ भन्नु असहयोग होइन । यो महामन्त्रीको जिम्मेवारीभित्रको कुरा पनि हो ।सभापतिले के निर्णय गर्नुभयो भन्नेबारे महामन्त्रीले प्रेसबाट थाहा पाउने, महामन्त्रीको प्रतिक्रिया के छ भन्नेबारेमा सभापतिले पनि प्रेसबाटै थाहा पाउने अवस्था बनेको भनेर त तपार्इंहरूले नै बैठकमा टिप्पणी गर्नुभयो । कांग्रेसभित्र अहिलेको अभ्यास पनि यस्तै हो वा संस्थागत निर्णय गर्ने प्रयास पनि भइरहेका छन् ? सायद, यसमा मनोविज्ञान र पुस्ताको समस्या छ । सायद समस्या पुस्ताको होला, विश्वप्रकाश शर्मा र शेरबहादुर देउवाको बीचमा करिब २५२६ वर्षको अन्तर छ, गगन थापा र शेरबहादुरको बीचमा ३० वर्षको फरक छ । उमेरजन्य यो समस्या पनि कारण हुन सक्छ । अथवा पुरानो कांग्रेसबाट नवीन कांग्रेस बनाउँदै गर्दा पुराना पात झरेर नयाँ पात पलाउँदै गरेको अवस्थाको चित्रण हुन सक्छ । फेरि कतिपय मित्रलाई सभापतिज्यू, अघिल्लो कार्यकालमा जसरी चल्नुभएको छ, त्यसरी नै चलेर पनि त प्रधानमन्त्री बन्नुभएकै छ, कांग्रेस दोस्रो दलबाट पहिलो दल भएकै छ भन्ने पनि लाग्दो हो । रूपान्तरण, आदि इत्यादि भन्ने त आदर्श हुन्, यी नगर्दा पनि आकार बढाइरहेकै छ भन्ने पनि लाग्दो हो । तर, त्यही शैलीलाई स्वीकार गरेर हिँड्ने विषयमा महामन्त्रीहरूबाट सहयोग नभएको हुन सक्छ । खासमा सभापति र महामन्त्रीको भेटको समाचार बन्ने विषय होइन । यो नियमित प्रक्रियामा पर्ने कुरा हो, महामन्त्रीको कर्तव्य सभापतिलाई सघाउने हो, सघाउँदै गर्दा बदलिएको समाजमा के कस्ता प्रश्न आइरहेका छन् भनेर सभापतिले यसो झ्याल खोलिराख्नुपर्छ । बाहिर कस्तो हावा बगिरहेको छ, समाजमा रूपान्तरण कस्तो खोजिँदै छ, दलमा रूपान्तरण कस्तो खोजिँदै छ, नेतृत्वमा परिमार्जन कस्तो खोजिँदै छ, हाम्राउपर कस्ता प्रश्नहरू छन् भन्नेबारेमा अलि बढी साक्षात्कार गर्ने विषयमा पुस्ताजन्य समस्यामा हामी छौं । विधानले महाधिवेशनको ६ महिनाभित्र पार्टी केन्द्रका विभागसहित सबै संरचनालाई पूर्णता दिइसक्नुपर्ने व्यवस्था गरेको छ । सभापतिबाट हुनुपर्ने काम अवरुद्ध भइरहेको र महामन्त्रीले गर्ने कामहरूको पनि परिभाषा नगरिएको अवस्थामा तपाईंहरूले अधिकारका लागि पनि मागदाबी गर्नुभएको हो भनेर पनि बुझ्न सकिन्छ ? त्यो होइन । विधानमा महामन्त्रीका काम, कर्तव्य र अधिकारका विषयमा स्पष्ट छ । तर, सभापतिले दुई महामन्त्रीबीच कार्यविभाजन गर्ने काम मात्रै गर्ने हो । व्यवस्थापकीय र सांगठनिक कार्य सभापतिले तोक्न सक्नुहुन्छ । महामन्त्री भनेको केन्द्रीय कार्यालय र संगठनको प्रमुख हो । राष्ट्रव्यापी रूपमा गर्नुपर्ने संगठनका काम, विधानको व्यवस्था र सभापतिले तोक्नुभएका काम सम्पादन गरी आएका छौं । विधानले तोकेरै सभापतिले गर्ने भनेका काम उहाँले गर्नुपर्ने हुन्छ, गर्न नसकिएका काम अधिकार प्रत्यायोजन गर्नुपर्ने हुन्छ, त्यो स्वाभाविक हो, मागदाबी गर्नुपर्ने विषय होइन । उदाउँदै गरेका तपाईंहरूको पुस्ता एकातिर छ, अर्कोतर्फ शेरबहादुर देउवा उत्तराधिकारी तयार पार्दै जानुपर्ने चरणमा हुनुहुन्छ । देउवाले उत्तराधिकारीका रूपमा पार्टीभित्रको आफ्नै समूह र समूहभित्र पनि परिवारकै सदस्यलाई विकसित गर्दै हुनुहुन्छ र त्यसले नेतृत्व अन्त जान सक्छ भन्ने बुझेर पनि क्षेत्र रक्षाका लागि पनि तपार्इंहरू थप सजग हुनुभएको हो कि ? निश्चय नै, फरक कोणबाट हेर्ने कुराले राजनीतिलाई ठीक ठाउँमा पुर्याउँछ । ५० वर्षअघि नेविसंघको सभापतिदेखि अहिले पार्टी सभापतिसम्मको यो लामो राजनीतिक यात्रामा उहाँले जेजति गर्नुभएको छ, यी सबैको सारमा अब उहाँ ग्रेसफुल एक्जिट का क्रममा हुनुहुन्छ । सभापतिका रूपमा उहाँको यो दोस्रो मात्रै होइन, अन्तिम कार्यकाल पनि हो । प्रधानमन्त्रीका रूपमा पनि उहाँले आफूलाई मनोवैज्ञानिक र शारीरिक रूपमा म गर्न सक्छु भनेर सोचाइ राख्ने एउटा कुरो हो, अपेक्षा अब बिस्तारै ग्रेसफुल एक्जिट मा जानुपर्छ भन्ने हो । र, शासकीय रूपमा पनि सोच्नुपर्ने चरणमा हुनुहुन्छ । हो, राजनीतिमा पनि परिवारप्रति मोह हुन्छ, व्यक्तिको निकटता र एक खालको आकांक्षा पनि हुन्छ । तर, गएको स्थानीय तहको निर्वाचन परिणामले के बतायो ? कांग्रेस वा कांग्रेसबाहिरको दलको सवालमा नेतृत्वको निकट वा परिवारकै सदस्य रहेका नाताले टिकट पाएका व्यक्तिलाई मतदाताले स्वीकार गरेनन् । परिवारको सदस्य भनेर ब्रान्ड स्थापित भएका सदस्य पनि स्वीकृत भएनन् । मतदातामा रहेको त्यस्तो मनोविज्ञानविपरीत सभापतिले अलग प्रकारको केही कुराहरू गर्न खोज्दै हुनुहुन्छ भन्ने मलाई लाग्दैन । सभापतिले अहिले आन्तरिक रूपमा सरकार सञ्चालन र बाह्य रूपमा कूटनीतिक व्यवस्थापनमा पनि परिवारकै सदस्यलाई अघि बढाएर जे अभ्यास गरिरहनुभएको छ, यो भूमिका अझै बढाउने पक्षमा हुनुहुन्छ भन्ने बुझिन्छ, यसमा कांग्रेस पंक्ति कति सहज छ ? समयसमयकी बात है भनेजस्तै बदलिएको सामाजिक मनोविज्ञानसँग फिट नभई कुनै पनि दल चल्न सक्दैन । स्थानीय तहको निर्वाचनमा दोस्रोबाट कांग्रेस पहिलो भएको हो । तर काठमाडौं, धरानले हामीलाई केही सन्देश दिएका छन् ? यसलाई सर्वेक्षणका रूपमा मान्ने हो भने सबै राजनीतिक पार्टीहरूले आफूलाई रूपान्तरण गर्नुपर्छ भन्ने स्विकार्नुपर्छ । रूपान्तरणका क्रममा जुन कुरा समाजलाई स्वीकार्य हुन्न, त्यो काम दलको संगठनलाई पनि स्वीकार्य हुन्न भन्ने कुरालाई हामी सबैले बुझेका छौं । आगामी संसदीय चुनावपछि शेरबहादुर देउवालाई संसदीय दलको नेताका रूपमा चुनौती दिन गगन थापाले उम्मेदवारी घोषणा गर्नुभएको छ, त्यसमा तपार्इंले सार्वजनिक रूपमा समर्थन जनाउनुभयो । यो तत्कालीन ॅट्याक्टिस हो, रणनीति हो वा अबको राजनीतिक परिदृश्य नै हो ? यो भविष्यको परिदृश्य हो । कांग्रेस वा कुनै पनि दललाई हेर्दै गर्दा नागरिकले जीवन्त विकल्प खोजिरहेका छन् । पछिल्लो पुस्ताले जड होइन, विकल्प रोज्न चाहन्छ । कांग्रेसले प्रधानमन्त्री कसलाई अघि सार्दै छ भन्ने जान्न पाउने नागरिकको अधिकार हो । ०५६ सालमा कृष्णप्रसाद भट्टराईको हकमा बाहेक बैठक बस्ने र विधिवत् रूपमा प्रधानमन्त्रीको उम्मेदवार लिएर जाने प्रचलन कांग्रेसमा छैन । दूरदराजमा रहेको कसैले पनि अहिलेको विश्व्यापी चुनौतीको सामना गर्न पाको नेतृत्व चाहियो भन्नुभयो भने अरू कुनै पनि दलभन्दा पाको नेतृत्व कांग्रेससँगै छ । ढुक्कका साथ कांग्रेसलाई हेर्दा हुन्छ । होइन, अहिलेको सारा चुनौतीलाई सामना गर्न तेजतर्रार युवक चाहिन्छ भनेर सोच्नु हुन्छ भने पनि कांग्रेस नै रोजे हुन्छ । गगन थापाले प्रधानमन्त्रीमा प्रतिस्पर्धा गर्छु भनेर अघि बढे भने त्यसलाई स्वागतयोग्य र परिस्थिति ठीक ढंगले विकसित हुँदा समर्थन गरेर जाने विषय नै हो । गगन र विश्वप्रकाशको पुस्तामा एउटा अन्योल त छ नि, नेविसंघमा सभापतिका रूपमा तपाईंले गगन थापालाई नेतृत्व गर्नुभयो । तर तपार्इंहरू हुर्कंदै जाँदा कसले कसलाई मान्ने भन्ने मनोवैज्ञानिक प्रश्न त थियो । अब, प्रधानमन्त्रीको उम्मेदवारका रूपमा गगन थापालाई अघि सारेपछि आफ्नो पुस्ताको नेता उहाँ नै भनेर पनि तपार्इंले अनुमोदन गर्न खोज्नुभएको हो ? विश्वप्रकाश शर्मालाई ५० वर्षभन्दा कम उमेरमा प्रधानमन्त्री बन्ने आकांक्षा थिएन होला त भनेर कसैले सोध्यो भने म भन्छु थियो । बीपी कोइराला र शेरबहादुर देउवा त बन्नुभयो । कांग्रेसले ५० वर्षमुनिका दुई वटा प्रधानमन्त्री दिएकै हो । अहिले आकांक्षा मलाई पनि थियो होला तर झापा जिल्ला प्रशासन कार्यालयले जारी गरेको नागरिकताअनुसार म अहिले ५१ वर्षमा दर्ज भइसकें । पार्टीभित्रै मेरो भाइ, मेरो साथी, सुयोग्य युवाले आएर म प्रतिस्पर्धा गर्छु भन्दै गर्दा उनलाई अघि बढाउने, समर्थन गर्ने र देशभरि रहेका मतदातालाई हामीसँग विकल्प छ भनेर विश्वास र भरोसा जगाउनु मेरो कर्तव्य हो । भनाइ नै छ, तिमी मेरो पछि नलाग किनकि म तिम्रो अघि नलाग्न सक्छु, तिमी मेरो अघि पनि नलाग किनकि म तिमीलाई नपछ्याउन सक्छु । बरु आऊ, हामी सँगसँगै कदममा कदम मिलाएर अघि बढौं । हामी सँगै अघि बढ्ने हो । जन्मको हिसाबले विश्वप्रकाश जेठो होला, विद्यार्थी राजनीतिमा म सभापति हुँदै गर्दा, पाँच वटा उपसभापतिमध्ये एक गगन थापा थिए होलान् । पार्टीको पदाधिकारीमा म प्रवक्ता भइसकेको थिएँ होला । त्यसकारणले मेरो पालो पूरा नगरी गगनको पालो आउँदैन भनेर मैले भन्न थाले भनें मभन्दा अघि हुनुहुने ५० जनाले पनि त्यही भन्नुहुन्छ । ती ५० जना मभन्दा अघि जन्मेका, अघि राजनीति गर्नुभएका र केन्द्रीय कार्यसमितिमा पनि पुग्नुभएको हो । अब मैले गगनलाई यस्तै पालो पर्खन भनें भने न मेरो पालो आउँछ न गगनको । त्यसका लागि त हामी दुई सय वर्ष बाँच्नुपर्छ । त्यसैले विश्वप्रकाश शर्माले के ठूलो हृदय राख्नुपर्छ भने, प्रश्न पालोको होइन, जुनियर र सिनियरको कुरा पनि होइन । चिलीमा ३५ वर्षका राष्ट्रपति छन् । बेलायतले अब ५० वर्षमुनिका ऋषि सुनाक प्रधानमन्त्रीको रेस मा अग्रस्थानमा छन् । सिनियर त त्यहाँ पनि छन् । राजनीतिमा समयले के कुरा अपेक्षा गर्दै छ, त्यसबमोजिम सुसंस्कृत र परिपक्व ढंगले आफूलाई परिस्कृत गर्न सकिन्छ कि सकिँदैन भन्ने हो । गगन थापा समानुपातिक र प्रत्यक्षबाट सांसद भइसकेका हुन् । मन्त्री भएर फर्कंदै गर्दा तिमीले के काम गर्यौ भनेर सोध्दा कतिले दुई पानामा सुनाउन नसक्लान् । उनले पाँच पानामा अटाउन नसकेर किताबमा नै सुनाउनुपर्ने दक्षता राखेकै हुन् । त्यसैले हामी जेजस्तो परिस्थितिमा छौं, यो बेलामा मैले मै किन भन्ने ? यो बेलामा देखिएको मध्ये उपयुक्त नेतृत्वलाई अघि सारेर जाऊँ भन्ने कुरा सोच्नुपर्छ । यसको मतलव कांग्रेसभित्र गगनभन्दा अघि रहनुभएका थुप्रै नेताहरू हुनुहुन्छ । उहाँहरूको सम्भावना सकिएको हो त ? होइन । हामीले सबै खालका सम्भावनाका ढोकालाई खुला गरेर यो बहसलाई सार्वजनिक रूपमा लैजानुपर्छ । एउटा गाडीमा सँगै जाँदा तपाईं अगाडिको सिटमा बस्नुभयो कि, बीचमा वा लास्टमा भन्ने होइन, पुग्न त सँगै पुगिन्छ नि । यसलाई स्वाभाविक मानियो भने सजिलो हुन्छ । कांग्रेसको संरचना र अभ्यासअनुसार जसरी टिकट वितरण हुन्छ, त्यसका आधारमा भोलि निर्वाचित भएर आउने सांसदहरूले संसदीय दलमा कसलाई नेता बनाउँछन् भनेर पहिल्यै छुट्याउन सकिन्छ । त्यसैले तपार्इंहरूको प्रयास एउटा सन्देशमूलक हस्तक्षेप त हो नै, यसले कुनै आकार पनि लिन सक्छ भन्ने लाग्छ ? दुवै कुरालाई समानान्तर रूपमा हेर्नुपर्छ । यो एउटा एटेम्प्ट मात्रै नहुन सक्छ । एटेम्प्ट मात्रै हुँदै गर्दा पनि त्यसले उज्यालो प्रकाशतर्फ मानिसलाई गाँसिरहेको हुन्छ । जस्तो, अहिले हामीले श्रीलंका, श्रीलंका भनेर सतर्क रहँदा पनि अर्थतन्त्रमा केही सकारात्मक सूचकहरू देखियो होला । वैशाखभन्दा जेठमा विदेशी मुद्राको सञ्चिति बढ्यो होला । अथवा रेमिट्यान्सको आकार बढ्यो होला । राजनीतिमा पनि त्यस्तै हो । अहिलेको बेलामा कांग्रेसमा आशा र विश्वास जगाउने नेतृत्व चाहिएको छ । नागरिकले दुवै कुरा एकैचोटि खोज्छन्, अब के ? अब को ? अहिलेसम्म कोही आएन । जहिले पनि समाजले कोही त आएंगे, हमारी तक्दिर बदलदेगा भनेर खोजिरह्यो । तर, अब को भन्दै गर्दा ऊ भन्न सक्नुपर्छ । हामीले भन्दै गरेको कुराले प्रकाश पनि दिन्छ । नेपाली राजनीतिको अवस्थालाई बदल्न कांग्रेसभित्र तपाईंहरूले जुन ॅमोटिभका साथ हस्तक्षेपको प्रयत्न गर्नुभएको छ, यो प्रयत्न कांग्रेसभित्र मात्रै सीमित भएर पुग्दैन । समाजले चाहेअनुसार राजनीतिलाई बदल्न सबै दलमा युवा नेतृत्व अघि आउनुपर्छ, अन्य दलका युवा नेतालाई के भन्न चाहनुहुन्छ ? सबै दलमा रूपान्तरण जरुरी छ । तर, एमालेमै कस्तो छ अवस्था ? प्रधानमन्त्रीको दावेदार एमालेबाट एक जना मात्रै हुनुहुन्छ । त्यो पार्टीभित्र एक्लै कुनामा कसैले बोल्नुहोला तर कांग्रेसमा विश्वप्रकाशले जस्तै गगन थापा विकल्प हुन् है भनेर बोल्नुपर्ने होइन ? त्यहाँ पनि आकांक्षा नहुने होइन, वातावरण छैन । तर, एउटा दलमा हुने रूपान्तरणको प्रभाव, अर्को दलमा सर्छ भन्ने हाम्रो आशा हो । राजनीतिमा परिवर्तन, परिवर्तनका लागि हस्तक्षेप, हस्तक्षेपका लागि राज्य शक्ति । त्यहाँ जाने त निर्वाचनबाटै हो । तर, अहिले कुनै दल एक्लै सत्तामा पुग्ने सम्भावना कठिन छ । त्यसका लागि गठबन्धनलाई अनिवार्य आवश्यकता ठानिएको छ । स्थानीय तहमा भएको तालमेलमा कांग्रेसभित्र मतैक्यता देखिएन । आउँदो संसदीय निर्वाचनमा गठबन्धनको भविष्य कस्तो देख्नुभएको छ ? स्थानीय तहको तालमेलभन्दा प्रदेश र केन्द्रको निर्वाचनमा तुलनात्मक रूपमा बढी जटिल छ । स्थानीय तहमा टिकट वितरण नै चार वटा निकायका बोर्डले गरेका थिए । स्थानीय परिस्थिति र आवश्यकताबमोजिम भनेपछि मिलेको ठाउँमा तालमेल गर्ने, नमिलेको ठाउँमा नगर्ने अभ्यास भयो । अहिले १६५ क्षेत्रलाई नै एउटै निर्वाचन क्षेत्रका रूपमा सोच्नुपर्नेछ । यसको टुंगो केन्द्रको संसदीय बोर्डले गर्नुपर्ने हुन्छ । प्रदेशसभाको ३३० निर्वाचन क्षेत्रको टुंगो पनि केन्द्रले नै गर्छ । तर, अहिले स्थिति सैद्धान्तिक रूपमा केही फरक छ । जस्तो, अघिल्लो तालमेल भूत प्रभावी थियो, अब हुने तालमेल भविष्य प्रभावी छ । अघिल्ला प्रधानमन्त्रीले संविधान नै मिचेको, संसद्लाई बारबार विघटन गरिएको, प्रजातान्त्रिक मूल्य मान्यतालाई आघात पुर्याउने गरी सूचना प्रविधि, मिडिया काउन्सिलजस्ता कानुन ल्याउन लागिएका विषय लिएर गएका थियौं । यसैको जगमा गठबन्धन बनेको थियो । अब त्यति भनेर मात्रै पुग्दैन । हामीले भन्नुपर्नेछ, अब सरकार कसरी जान्छ ? सरकारले लिने वैदेशिक नीति के हो ? जनताको जीवनको सन्दर्भमा के काम गर्दछौं । अर्थतन्त्रलाई कसरी लिएर जान्छ ? यी विषयमा गठबन्धन सुस्पष्ट हुनुपर्छ । तपाईंले आदर्श गठबन्धनको कुरा गर्नुभयो । व्यवहारमा त प्रधानमन्त्री आलोपालो गर्ने तर पहिलो पालो कसले पाउने भन्ने विषयले गठबन्धनको भविष्य निर्धारण गर्दै छ, वस्तुस्थिति यही होइन र ? निश्चय नै । धरातलीय, गणितीय, मनोवैज्ञानिक स्थिति र आकांक्षाहरूको व्यवस्थापनका चुनौती छन् भन्नेमा विमति छैन । नागरिक पंक्तिको सबैभन्दा चासोको विषय पनि सरकारकै विषय छ । नीतिगत सुनिश्चितताले संसद्को स्थिरता रहला तर सरकार र प्रधानमन्त्रीको स्थिरता एउटै हुन्छ कि हुँदैन भन्ने विषय गम्भीर छ । तालमेलमा जाँदै गर्दा कांग्रेसकै नेतृत्वमा पाँच वर्षसम्म सरकार रहन्छ भनिहाल्ने अवस्था पनि छैन । यो विषयमा तालमेलमा रहने दलहरूसँग उच्चतम समझदारीबाट द्वन्द्वरहित ढंगले देशलाई स्थिरताको बाटोमा लैजान्छौं भन्नुपर्ने स्थिति हुन्छ । माओवादी अध्यक्ष पुष्पकमल दाहालले दिल्लीमै हाम्रा सहकर्मी राजेश मिश्रलाई अन्तर्वार्ता दिँदा आलोपालो प्रणालीको कुरा गरिसक्नुभएको छ । कांग्रेसले आलोपालो प्रणालीलाई स्वीकार गर्छ कि गर्दैन ? वस्तुगत यथार्थतालाई बिर्सेर कांग्रेसले मनोगत चिन्तामा बस्न सक्दैन, यथार्थ त्यही हो । जनताका बीचमा एक खालको संरचना बनाइराख्ने, तालमेल बनाएर मत लिने, त्यसलाई भत्काएर अन्त गएर पाँच वर्ष संसद्लाई जोगाइरहने अवस्था आउन नदिन सरकारको नेतृत्वको विषयमा विकल्प खुला राखेरै छलफल हुन्छन्, हुनेछन् । हाम्रो आन्तरिक आकांक्षा त बहुमतलक्षित भएर तालमेल गर्ने भनेका छौं । प्रत्यक्ष र समानुपातिकतर्फ कांग्रेसले बहुमत ल्यायो भने हामी तालमेल गरेका सहयात्री दलहरूलाई छोडेर जान्छौं त ? वस्तुगत यथार्थले रोक्छ । मानिलिऊँ, निर्वाचनपछि गठबन्धन टुट्यो । कांग्रेसको एकल सरकार बन्यो । त्यसपछि दुवै सदनबाट बजेट पारित गर्न, विधेयक पारित गर्न सक्छौं त ? किनकि राष्ट्रिय सभामा हामी अल्पमतमा छौं । राष्ट्रिय सभामा हामी अल्पमतमा बसेर अघि बढ्न सक्दैनौं । त्यसैले हामी कांग्रेस पंक्तिलाई पनि यो कुरा बुझाउन खोज्दै छौं कि, कांग्रेसले बहुमत ल्याउला तर त्यसपछि पनि सहकार्य आवश्यक छ । त्यसैले तालमेल गरेर जानुपर्छ, तालमेल गर्दा नेतृत्वको आलोपालोको परिस्थिति आयो भने त्यसमा उच्चतम समझदारी बनाएर जानुपर्छ भन्ने मुख्य कुरा हो । तपार्इंले कांग्रेसले नै एकल बहुमत ल्याउन सक्छ पनि भन्नुभयो तर माओवादी र समाजवादी यो विषयमा सशंकित देखिन्छन् । उनीहरू कांग्रेस ठूलो त होस्, तर बहुमतमा वा बहुमतको नजिक पनि नपुगोस्, अरू साना दलसँग मिलेर सरकार बनाउने अवस्थामा नपुगोस् भन्ने नीतिमा छन् । त्यसका लागि कांग्रेसलाई सकेसम्म कम सिटमा उठ्न दिने उनीहरूको रणनीति देखिन्छ, यसले गठबन्धनलाई कति असहज बनाउला ?गठबन्धनमा रहेका दलको आशंकालाई नकारात्मक रूपमा लिनेभन्दा उहाँहरूले राख्दै गरेको आशंकालाई जिम्मेवार र परिपक्व ढंगले लिनुपर्ने जिम्मेवारी कांग्रेससँग छ । हामीले ठूलो आकारमा चुनाव लड्दै गर्दा बहुमत ल्यायौं भने पनि राष्ट्रिय सभामा अल्पमतमा रहने भएकाले एक्लै अघि बढ्न सक्ने अवस्था हुन्न । खोला तर्यो, लौरो बिर्सियो गर्ने सुविधा रहन्न । हुन त संघका १ सय ६५ र प्रदेशका ३ सय ३० क्षेत्रमै उठ्दा लिन सकिने गति बेग्लै हुन्थ्यो । यो हामीलाई सजिलो पनि हुन्थ्यो । तर, हामी भविष्यको परिणामलाई हेर्दै छौं, त्यसका लागि सहकार्य नै हाम्रो मान्यता र कर्तव्य हो । गठबन्धनका विषयमा तीन वटा आयाम देखिन्छन् । प्रधानमन्त्री शेरबहादुर देउवा माओवादी र एमाले मिल्छन् कि भनेर विदेश पनि नगई रखवारी गरिराख्नुपर्ने, गोठालो बस्नुपर्ने दबाबमा हुनुहुन्छ, फेरि यही गठबन्धन रह्यो भने देउवा नै शक्तिशाली हुने हुन् भन्ने शेखर कोइरालादेखि तपाईंहरूको मनोविज्ञान पनि देखिन्छ । गठबन्धन टुट्ला भनेर प्रधानमन्त्री विदेश पनि नगई बस्नुभयो भन्ने कुरा बिलकुलै होइन । अघिल्लो पटक पनि माओवादी र हामी सँगै सरकारमा थियौं । प्रधानमन्त्री देशभित्रै हुँदा पनि रातारात छलाङ मारेर माओवादी कमरेडहरू सरकारमा कांग्रेससँग र गठबन्धनमा एमालेसँग जानुभएकै हो । संयोग नै होला तर त्यतिबेला पनि प्रधानमन्त्री देउवा संयुक्त राष्ट्रसंघको महासभामा भाग लिन अमेरिका पुग्नुभएको थियो । कागताली पर्यो होला । मुख्य कुरा, अहिले पनि कम्युनिस्ट कम्युनिस्ट मिलौं, उस्तैउस्तै रङको, उस्तैउस्तै ढंगको, उस्तैउस्तै मुट्ठी बटार्ने स्वभावको, मार्क्सवाद, लेनिनवाद भन्नेहरू मिलौं न त भन्ने आकांक्षाहरू छन् । तर जे कारणले नेकपा विभाजन भएको थियो, तत्कालीन सरकार जुन अहंकारले समाप्त भएको थियो । जेजस्ता आवेगका कारण संसद् विघटन भएको थियो । मौजुदा कारण अन्त्य भएका छैनन् । प्रचण्ड र केपीजी एक ठाउँमा आउनका लागि तत्कालीन, मनोवैज्ञानिक, संवैधानिक जटिलता उस्तै छन्, हल भएका छैनन् । त्यसै कारण १०, १५ दिन रखवारी नगरुन्जेल कमरेडहरू झ्याम्मै गएर मिलिदिनुहुन्छ भन्ने आशंका हामीहरूले गरेका छैनौं । तालमेल नगर्दा वामपन्थी मिल्लान्, त्यस्तो अवस्थामा आफैं पनि चुनाव हारिएला भनेर त्यसले शेखर कोइरालादेखि विश्वप्रकाशसम्मलाई लाग्ने, तालमेल गर्दा शेरबहादुर देउवा झनै शक्तिशाली भएर आउने, यस्तो खालको मनोविज्ञानले तपाईंहरूलाई कति प्रभावित गरेको छ ? त्यस खालको मनोविज्ञान पनि हुन्छ । तालमेल हुनुपर्छ तर मेरो क्षेत्र छोड्न मिल्दैन भन्ने खालका अभिव्यक्ति हाम्रै केन्द्रीय समितिमा पनि उठेका छन् । तर, तालमेल हुनेछ, त्यस कारण मात्रै परिणाम प्राप्त हुनेछ भन्ने पनि गलत हो भन्ने कुरा स्थानीय निर्वाचनमा झापाको परिणामले पनि देखायो । झापामा तालमेल पनि थियो, अनुकूल परिणाम पनि आएन । तालमेल प्रथम र अन्तिम कारण होइन । हामी आफू पनि विजयी हुन चाहन्छौं, स्वाभाविक कुरा हो । तर, हामी धेरै जितेर आउँदा सभापति बलियो हुने हुनुभयो भनेर सोच्यौं भने त्यो पनि समस्या हुन्छ । जितेर आएपछि स्वाभाविक रूपमा कमान्डरले बढी क्रेडिट लिने नै हो । भलै, ०७४ सालमा पार्टी हार्दा केन्द्रीय कार्यसमितिले सामूहिक जिम्मेवारी लिएको थियो । हामीकहाँ हार्दा सामूहिक रूपमा जिम्मेवारी लिने, जित्दा कमान्डरलाई जिम्मा लगाउने चलन छ । स्थानीय तहमा पनि सामूहिक बलको परिणाम नै हामी पहिलो भयौं । कांग्रेसभित्र हामी केहीले फरक धारणा राख्दाराख्दै तालमेललाई पार लगाएर छाड्ने हो भनेर नेतृत्व लिने र एमसीसी पारित गर्ने नेता त शेरबहादुर देउवा नै हो नि । त्यसैले आगामी निर्वाचनपछि बढेको आकारको श्रेय लिने काम सभापतिकै हो । मेरो नेतृत्वकै बेलामा हिजो पार्टी दोस्रो भएको थियो, विश्राम लिइनँ, अब पहिलो दल बनाइराखेर साथीहरूलाई सुम्पिन्छु भन्ने उदारता राख्नुभयो भने उहाँको अलग इतिहास निर्माण हुन्छ । कांग्रेस केन्द्रीय कार्यसमितिले गठबन्धन दलबीच चुनावी तालमेल गर्ने भनेर जुन निर्णय लियो, त्यसको अर्थ अब वामपन्थी ध्रुवीकरण हुँदैन भन्ने निष्कर्ष हो ? धेरै हदसम्म त्यही हो । अलगअलग रूपमा सबैले निर्णय गर्दछौं । हामीले निर्णय ठोस गर्ने तर पर्सिपल्ट कम्युनिस्ट पार्टीको एकता होला भनेर आशंका हामीले पटक्कै गरेका छैनौं ।"
ललितपुर महानगरले प्रशासनिक खर्च घटाउने,"(काठमाडौं)  ललितपुर महानगरपालिकाले चालु आर्थिक वर्ष २०७९८० का लागि ६ अर्ब ३५ करोड ३५ लाख रुपैयाँको बजेट सार्वजनिक गरेको छ । महानगरले गत असार १० मै बजेट घोषणा गरेपनि बुधबार सार्वजनिक गरेको हो । महानगरले चालु खर्चतर्फ २ अर्ब २६ करोड ६१ लाख रुपैयाँ छुट्याएको छ । जसमध्ये आन्तरिक स्रोततर्फ प्रशासनिक कार्यक्रमअन्तर्गत १ अर्ब २४ लाख, ७६ वर्ष पूरा भएका ज्येष्ठ नागरिकलाई सम्मानस्वरूप वार्षिक एकमुस्ट १० हजारको दरले ४ करोड ५० लाख रुपैयाँ, संघीय सरकारबाट हस्तान्तरित चालुतर्फको ससर्त कार्यक्रममा ५९ करोड ८७ लाख रुपैयाँ, अन्तरसरकारी अख्तियारीबाट प्राप्त हुने सामाजिक सुरक्षा भत्ता ६२ करोड रुपैयाँ छुट्याइएको छ ।महानगरले पुँजीगततर्फ ४ अर्ब ८ करोड ७३ लाख रुपैयाँ विनियोजन गरेको छ । नगर गौरव योजनाका लागि २० करोड, नगरस्तरीय योजनाअन्तर्गत १ अर्ब ७३ करोड ५५ लाख, समितिगत बाँडफाँडमा ६८ करोड ९६ लाख, वडास्तरीय कार्यक्रमका लागि १ अर्ब १ करोड, पुँजी निर्माणमा १५ करोड, संघीय सरकारबाट हस्तान्तरिक पुँजीगततर्फको ससर्त कार्यक्रम ६ करोड ७ लाख, प्रदेश सरकारबाट हस्तान्तरित पुँजीगततर्फको ससर्त कार्यक्रममा २ करोड ९९ लाख, अन्तरसरकारी अख्तियारीबाट प्राप्त हुने अन्य विविध कार्यक्रमका लागि २१ करोड १५ लाख रुपैयाँ छुट्याइएको छ । यस्तै, पूर्वाधार विकास समितितर्फ ३० करोड ६१ लाख, सामाजिक विकास समितितर्फ १२ करोड रुपैयाँ, आर्थिक विकास समितिअन्तर्गत ६ करोड, उद्योग पर्यटन तथा संस्कृति संरक्षण समितितर्फ ६ करोड ५० लाख, सहरी योजना व्यवस्थापन समितिअन्तर्गत २ करोड ५० लाख, वातावरण तथा विपद् व्यवस्थापन समितितर्फ ६ करोड, सुशासन तथा संस्थागत विकासतर्फ ३ करोड ६० लाख र अन्य (न्यायिक, लेखा, संस्थागत तथा सुशासन र विधायन) तर्फ १ करोड ७५ लाख रुपैयाँ विनियोजन गरिएको छ । नगरसभा सम्पन्न भएको १५ दिनभित्र बजेट तथा कार्यक्रम सार्वजनिक गर्नुपर्ने प्रावधानबमोजिम महानगरप्रमुख चिरीबाबु महर्जनले बुधबार बजेट, नीति तथा कार्यक्रम सार्वजनिक गरेका हुन् । महानगरले चालु वर्षलाई सुशासनको वर्षको रूपमा मनाउने भएको छ । सुशासनका लागि खर्च कटौती गर्ने, बेरुजु उल्लेख्य मात्रामा घटाउने, पारदर्शिता प्रवर्द्धन, वडालाई विकासको केन्द्रको रूपमा विकसित गर्ने र कार्यसम्पादन सम्झौता गर्ने जनाइएको छ । चालु आवमा महानगरले विपद् व्यवस्थापनका लगानी वृद्धिसमेत गरिएको जानकारी दिएको छ । महानगरको २९ वटै वडामा आधुनिक अपांगमैत्री सार्वजनिक शौचालय निर्माण गर्ने, राजस्व संकलन प्रक्रियालाई अनलाइन प्रणालीमा आबद्ध गर्ने, ज्येष्ठ नागरिकसँग महानगर कार्यक्रमअन्तर्गत घरदैलो स्वास्थ्य सेवा प्रदान गर्ने, महानगरीय शैक्षिक क्यालेन्डर (शैक्षिक कार्यक्रमक्रियाकलापमा एकरूपता), नेपाल भाषाको पाठ्यक्रम ३ कक्षासम्म लागू गर्नेलगायतको कार्यक्रम तय गरेको महानगरप्रमुख महर्जनले जानकारी दिए । खानेपानी व्यवस्थापनमा विशेष कार्यक्रमअन्तर्गत वैकल्पिक स्रोत पहिचानका लागि अध्ययन गर्ने, नयाँ मुहानबाट खानेपानीको व्यवस्था, परम्परागत ढुंगेधारा, इनार आदिको संरक्षण गर्ने, सम्भाव्य स्थानहरूमा वाटर एटीएम को व्यवस्था गर्ने, छिमेकी पालिकाहरूको परियोजनामा सहयोग गर्ने, अनुसन्धान तथा विकासका लागि बजेट व्यवस्थापन गर्ने, सम्पदा मार्गको पुनर्निर्माण गरी सम्पदाको संरक्षण गर्ने, महानगरले उद्यमशीलता तालिम सञ्चालन गर्ने र तालिमपछि उद्यमशीलतामा बीउपुँजी (लगानी) समेत गरिदिने लक्ष्य लिएको जनाएको छ । महानगरका सबै वडामा योग प्रशिक्षण, मोबाइल रेस्टुरेन्ट कार्यक्रम सञ्चालन र राजकुलो नगरभित्र ल्याई सप्तपाताललगायत पोखरीमा पानी भर्ने कार्यक्रमलाई प्राथमिकतामा राखिएको छ ।"
ढलमुक्त भयो मूर्ति,"(काठमाडौं)  पशुपति क्षेत्रको प्राचीन विष्णुविक्रान्त मूर्ति बुधबार ढलमुक्त भएको छ । तिलगंगामा रहेको यो मूर्ति गौरीघाटको नवजागरुक युवा क्लब, तिलगंगा महिला समूह र चाबहिल सामुदायिक प्रहरीले ढलमुक्त गराएका हुन् । मूर्ति ढलमा डुबेको समाचार सार्वजनिक भएपछि पशुपति विकास कोषको आलोचना भएको थियो । लगत्तै कोषका पदाधिकारी र काठमाडौं महानगरपालिका८ का वडाध्यक्ष आशमान संगतलगायत मूर्ति भएको क्षेत्रमा पुगेका थिए । नवजागरुक क्लबका अध्यक्ष अमृतजंग थापाले मूर्ति ढलमा परेको समाचार आएपछि सफाइ गरिएको बताए । यति पुरानो मूर्ति पनि बिजोग बनाएर राखिएको छ । यसको महत्त्व पनि बुझाइएको थिएन, तिलगंगा महिला समूहकी सदस्य देवी शिवाकोटीले भनिन्, बल्लबल्ल सफा गरियो ।प्रस्तरको यो मूर्ति विसं ५२५ मा लिच्छवि राजा मानदेव प्रथमको पालामा बनेको त्यसको पिँधमा रहेको अभिलेखमा उल्लेख छ । संस्कृतिविद् गोविन्द टण्डनका अनुसार अभिलेख भएको यो पहिलो मूर्ति हो । मूर्तिलाई भित्तामा खोपा जस्तो बनाएर राखिएको छ । यसको प्रांगणबाट पानी जाने निकास थुनिएर मूर्ति डुबेको हो । संरक्षण अभावमा मूर्ति जीर्ण र मुखाकृति नै नचिनिने भएको छ । मूर्तिमा विष्णु र विष्णुको जाँघमुनि वामन बनाइएको छ । वामन पनि फुटेको छ । मूर्तिको दक्षिणतिरबाट फोहोर पानी बगेर आउने गरेको छ । स्थानीयले पनि फोहोर फालेका थिए । दक्षिणतिरको भाग अग्लो बनाएपछि मूर्ति भएको ठाउँ होचो हुन गयो, पशुपति क्षेत्र विकास कोष सञ्चालक परिषद्का सदस्य देवी बरालले भने, प्राविधिकबाट नापजाँच गरेर समस्या समाधान गर्छौं । सफाइ अभियानमा सहभागी वास्तुकलाविद् ज्ञानेन्द देवकोटाले भने मूर्तिलाई जोगाउन ठूलो योजना बनाइराख्नै नपर्ने बताए । यति त कोषका सफाइ कर्मचारीले नै गर्न सक्थे, देवकोटाले भने, ५ हजार लागतमै यसको ढल निकास गर्न सकिन्छ । मूर्ति खुला ठाउँमा छ । तिलगंगाबाट आर्यघाटतिर जाने गेटबाट भित्र छिरेपछि मूर्ति भएको ठाउँमा पुग्न सकिन्छ । संस्कृतिविद् गोविन्द टण्डनका अनुसार पहिला यहाँ मन्दिर थियो । टण्डनले मन्दिरै बनाएर यसको संरक्षण गर्नुपर्ने बताए । अभिलेखमै मन्दिर बनाउनु भनेर लेखिएको छ, टण्डनले भने, प्राचीन स्मारक संरक्षण ऐनले बनाउन दिँदैन कि भन्ने कुरा पनि उठेको छ । तर पहिला पनि मन्दिर भएकाले यहाँ मन्दिर बनाउनुपर्छ, ऐनले रोक्दैन । दीर्घकालीन रूपमा व्यवस्थित बनाउन परिषद्मा कुरा राखिने कोष सञ्चालक परिषद्का सदस्य आशा पाण्डेले बताइन् । मूर्तिबारे चर्चा भएकाले सुरक्षा चिन्ता बढेको बताउँदै सम्पदा संरक्षण अभियानकर्मी अर्जुन लामिछानेले सुरक्षा प्रबन्ध मिलाउन आग्रह गरे ।"
चरन क्षेत्र मासिँदा घट्दै चौंरीगोठ,"(दोलखा)  कालिञ्चोक कुरीका १८ गोठमा ६ वर्षअघि ४ सय ५० भन्दा बढी चौंरीगाई थिए । असारको सुरुवातदेखि नै कुरीमा देखिने चौंरीका बथान अहिले देखिँदैनन् । अहिले यो क्षेत्रमा ३ वटा चौंरी गोठ मात्रै छन् । यी गोठमा मुस्किलले सयवटाको हाराहारीमा मात्रै चौंरी छन् । चरन क्षेत्रमा बढ्दो अतिक्रमणले कालिञ्चोकका खर्क मासिएका हुन् । चौंरी चर्ने खर्क नै नभएपछि किसान गोठ बेचेर विदेश पलायन हुने क्रम बढ्दो छ ।कुरी, टटुवान कालिञ्चोकका मुख्य चौंरी चरन क्षेत्रमा पर्छन् । यी क्षेत्रमा बर्सेनि किसानले चौंरीका गोठ लैजाने गर्छन् । पछिल्ला वर्षहरू चरन क्षेत्र घट्दा यो क्रम निकै कम भएको छ । कालिञ्चोक क्षेत्रमा अनियन्त्रित रूपमा बनाइँदै गएका होटलहरूले खर्क मासिएका हुन् । होटल बनाउन जथाभावी ढुंगामाटो निकाल्न उत्खनन गर्दा चरन क्षेत्र मासिएको हो । खर्क अभावले अधिकांश चौंरीपालक पेसाबाटै विस्थापित भएर विदेश भासिएको स्थानीय निमा शेर्पाले बताए । यो बेला कुरीमा डेढ दर्जन गोठका चौंरीले खर्क भरिन्थ्यो, उनले भने, अहिले खर्क छैन, चरनक्षेत्र नभएपछि गोठ पनि आउन छाडे । त्यतिबेला साँझबिहान चौंरी दुहुन भ्याईनभ्याई हुने गरेको उनी सम्झिन्छन् । हिमाली भेगका पशुपालक किसानको मुख्य आम्दानीको स्रोत चौंरीपालन हो । वाग्मती प्रदेश सरकारले चौंरीपालकका लागि चौंरी प्रवर्द्धन कार्यक्रम सञ्चालन गरेको छ । चौंरीखर्क जोगाउने कार्यक्रम नल्याए केही वर्षमा हिमाली भेगका गोठ सबै मासिने उनको भनाइ छ । वर्षमा एक पटक मात्रै चौंरीगोठ यो क्षेत्रमा आउँछ तर खर्क नै मासिएपछि चौंरी कहाँ चराउने ?, उनले भने, पहिलो खर्क जोगाउने कार्यक्रम आउनुपर्यो, अनि जोगिन्छ गोठ । हिउँदमा कालिञ्चोकको तल्लो क्षेत्रमा गोठ सार्ने गरिए पनि असार लागेपछि माथिल्लो भागमा सार्न सुरु हुन्छ । कालिञ्चोक असारदेखि भदौसम्म चौंरीको चरन क्षेत्र हो । चौंरी ब्याउने र दूध दिने बेला यो क्षेत्रमा गोठ सारिन्छ । धेरै घाँस र जडीबुटी हुने भएकाले पोषणका लागि यहाँ ल्याउने गरेको निमाले बताए । पुर्खादेखि नै यहाँ चौंरी चराउन गोठ ल्याउँथ्यौं, निमाले भने । हिमाली क्षेत्रका चौंरीपालकहरूको घर व्यवहार र खर्च टार्ने मुख्य पेसा नै चौंरीपालन हो । एक चौंरी गोठबाट कम्तीमा ३ लाखदेखि १५ लाख रुपैयाँसम्मको दूधजन्य पदार्थ उत्पादन हुने किसानहरू बताउँछन् । चौंरीगाईको दूधबाट बनाइएको घिउ, छुर्पीको बजार राम्रो छ, निमाले भने, ठेकेदार गोठमै आएर बैना दिन्छन् तर माग पुर्याउन सकेका छैनौं । यो वर्ष एक धार्नी घिउको मूल्य २४ सय रुपैयाँ निर्धारण भएको उनले बताए । भएका खर्कहरूमा अतिक्रमण गरी होटल, रिसोर्ट बनाइएका छन् । खर्क अतिक्रमणमा परेपछि पछिल्लो समय चौंरीपालक गोठ बेचेर विदेश लाग्ने क्रम बढेको डोमा शेर्पाले बताइन् । खर्क छैन कहाँ चराउन लैजाने चौंरी ? अर्को वर्ष म पनि गोठ बेच्छु होला, उनले दुखेसो पोखिन्, बाउ बाजेको पेसा भएकाले धानेका छौं, छोराछोरीले यो पेसा गर्दैनन् ।चौंरीपालनबाट राम्रो आम्दानी हुँदा पनि खर्क अभावले यो पेसा छाड्नुपर्ने बाध्यता भएको उनले गुनासो गरिन् । ३० वटा चौंरीबाट वार्षिक ६ लाख जति उनले आम्दानी गर्ने गरेकी छन् । लेकतिरका अधिकांश गोठ यतिखेर महिलाले सम्हाल्दै आएका छन् । पुरुषहरू अन्य पेसा व्यवसाय र विदेशतिर रोजगारीको खोजीमा हिँडेपछि चौंरीगोठ सम्हाल्ने जिम्मा महिलाको काँधमा आएको हो ।कालिञ्चोक क्षेत्रमा धेरैजसो उराङ्ग जातका चौंरी पाल्ने गरिन्छ । डिम्जो जातका चौंरी यहाँबाट लोप भइसकेका छन् । ५ वर्षअघि जिल्लाभर ३ सयको हाराहारीमा चौंरीगोठ रहेको तत्कालीन जिल्ला पशुसेवा कार्यालयको तथ्यांक थियो । त्यतिबेला जिल्लाबाट २५ करोडको घिउ र छुर्पी निकासी हुने गरेको थियो । स्थानीय तह बनेपछि चौंरी गोठ कति छन् भनेर तथ्यांकसमेत राखिएको छैन ।"
त्रिभुवन विश्वविद्यालयको उल्टो पाइला,"सरकारी अकर्मण्यता, राजनीतिक भागबन्डा र नेतृत्वको व्यवस्थापन कौशलहीनता लगायतका कारण निरन्तर अधोगति उन्मुख त्रिभुवन विश्वविद्यालयले फेरि अर्को उल्टो पाइला चालेको छ । खुला प्रतिस्पर्धा रोकेर १५ सय आंशिक प्राध्यापकसँग करार गर्ने विश्वविद्यालयको कदमले विश्व विद्याको यो थलोको ओरालो यात्राको वेग अझ बढाउनेछ । यसले आंशिक सेवामा छिर्ने र करार हुँदै आन्तरिक प्रतिस्पर्धाका नाममा स्वतः स्थायी हुने उही पुरातन दुष्चक्रलाई अन्त्यहीन तुल्याउनेछ । भन्नै पर्दैन यसले शक्तिकेन्द्रसितको पहुँचका आधारमा आंशिकमा छिर्न सफलहरूको जागिरभाग्य त चम्काउला, तर विश्वविद्यालयको प्राज्ञिक सौर्यमा ठूलै ग्रहण लगाउनेछ । त्यसैले जानीजानी आफ्नै खुट्टामा बन्चरो हिर्काउने यस्तो पाइलाबाट पछाडि फर्कने न्यूनतम विवेक विश्वविद्यालय नेतृत्वले देखाउनैपर्छ । त्रिभुवन विश्वविद्यालयमा स्वीकृत दरबन्दीमध्ये ६५ प्रतिशत प्राध्यापक मात्रै अध्यापनरत छन् । एकतिहाइभन्दा बढी पद रिक्त हुँदा पठनपाठन प्रभावित हुनु स्वाभाविक हो । तर यो समस्याको समाधान सेवा आयोगको पात्रो नियमित तुल्याएर पो गर्नुपर्छ । दरबन्दी पूर्ति गर्न परीक्षा सञ्चालन, नतिजा प्रकाशन र सिफारिस प्रक्रियालाई सुव्यवस्थित तथा नित्य पो तुल्याउनुपर्छ । यसो नगरी आंशिक प्राध्यापकसँगै धमाधम करार गर्न थाल्नुको नियत सही छैन । यसले राजनीतिक दलहरू र सरकार मात्र होइन, प्राज्ञिक पृष्ठभूमि नै भएका विश्वविद्यालयका पदाधिकारी पनि यस संस्थाको भविष्यप्रति चिन्तित छैनन् भन्ने देखाउँछ । प्राध्यापकको अभाव टार्न डिन कार्यालय, विभाग र क्याम्पसले आफूखुसी आंशिक प्राध्यापक भर्ती गर्दै आएका थिए, छन् । कतिपय अवस्थामा त्यसो गर्नु उनीहरूको बाध्यता पनि हो । तर अपवादबाहेक यसरी आंशिक शिक्षक बनेकाहरूको प्राज्ञिक ल्याकतमाथि सदैव प्रश्न छ । उनीहरूमध्ये धेरै कुन विधिप्रक्रियाबाट त्यहाँ पुगेका हुन्, प्रस्टै छ । तसर्थ, राजनीतिक दलदेखि स्ववियु र विश्वविद्यालयदेखि क्याम्पस नेतृत्वसम्मको पहुँचका आधारमा आंशिकमा छिरेकाहरूलाई करारको सिँढी उपलब्ध गराएर विश्वविद्यालयले कस्तो प्राज्ञिक उन्नयन चाहेको हो, भेउ पाइनसक्नु छ । विश्वविद्यालय कार्यकारी परिषद्को स्वीकृतिमा यस्ता आंशिक प्राध्यापकलाई शिक्षण सहायकसरहको सुविधा पाउने गरी करारमा नियुक्ति दिन अधिकांश क्याम्पस, विभागले अहिले आवेदन आह्वान गरेका छन् । अब यसको परिणति के हुन्छ अर्थात् यसको मूल्य विश्वविद्यालयले कसरी चुकाउनुपर्छ भन्ने जगजाहेरै छ फेरि कुनै विन्दुमा पुगेपछि अहिले करार बनेकाहरूले आफूहरूलाई प्रक्रिया पुर्याएर स्थायी गरियोस् भन्ने आन्दोलन थाल्नेछन् । धर्नादेखि अनशनसम्म बस्नेछन् । बाध्य भएकोजस्तो देखाएर विश्वविद्यालय नेतृत्वले उनीहरूसित सम्झौता गर्नेछ । र, एक दिन सरकारले उनीहरूलाई प्रक्रिया पुर्याएर स्थायी तुल्याउन विश्वविद्यालय पदाधिकारीहरूलाई दबाब दिनेछ । आखिर, विश्वविद्यालय ओरालो लाग्दा उनीहरूको के जान्छ र ! आफूप्रति इमानदार र कटिबद्ध कार्यकता हरू स्थायी हुन पाएपछि ।जसरी, गत मंसिरमा बसेको त्रिवि सभा बैठकमा प्रधानमन्त्री शेरबहादुर देउवाले प्रतिस्पर्धामा उत्तीर्ण हुन नसकेका ४ सय ८० प्राध्यापकलाई स्थायी गर्ने व्यवस्था मिलाउन पदाधिकारीलाई निर्देशन दिएका थिए, र उनकै अध्यक्षतामा बसेको बैठकले १० वर्षदेखि करारमा कार्यरत जनशक्तिलाई विशेष आन्तरिक प्रतिस्पर्धाबाट स्थायी गर्ने निर्णय गरेको थियो, अब पनि त्यही नियति दोहोरिने निश्चित छ । यो कुनै कोरा अनुमान होइन, विश्वविद्यालयको प्रमाणित इतिहास हो । खुला प्रतिस्पर्धाको ढोका थुनेर करारबाट पदपूर्तिमै जोड दिनु भनेको विश्वविद्यालयलाई फेरि पनि उही नियति भोग्न अभिशप्त तुल्याउनु हो । विश्वविद्यालयलाई प्राज्ञिक उत्कृष्टताको केन्द्र तथा ज्ञानविज्ञान उत्पादनको थलो बनाउन राजनीतिक नेतृत्वले ध्यान नपुर्याए पनि कम्तीमा यसका पदाधिकारीहरूले मात्रै आफ्नो धर्म नछाड्ने हो भने पनि बेथिति यति विघ्न मौलाउन सक्दैनथ्यो । तसर्थ, जुनसुकै राजनीतिक दलको कोटामा नियुक्त भए पनि पदाधिकारीहरूले आफ्नो पदीय गरिमा जोगाउनसमेत स्वार्थ समूहको दबाब झेल्न सक्नैपर्छ । विभिन्न बाटोबाट आंशिक बन्न पुगेका जोकोहीलाई करारको पुरस्कार थमाउने गल्ती झुक्किएर पनि गर्नु हुन्न । सेवा आयोगको पात्रोलाई नित्य तुल्याएर खुला प्रतिस्पर्धाबाट मात्रै शिक्षक भर्ना गरिनुपर्छ । नियमित प्रतिस्पर्धा हुने हो भने, चाहे आंशिक हुन् या करारका, सबैले खुलामै भिडे भैहाल्छ । काबिलहरूले खुलामै नाम निकालिहाल्छन्, नत्र बाहिरकाले मौका पाउँछन् । यसो गर्दा जो योग्य छ, विद्यार्थीले उसैसित अध्ययनअन्तरक्रिया गर्ने अवसर पाउँछन् । सबैलाई अवसर र न्याय मात्र होइन, विश्वविद्यालयको प्रगति पनि यही विधिबाट मात्र सुनिश्चित हुन्छ ।अतः इच्छुक ताजा र दक्ष प्रतिभाहरूलाई सेवाप्रवेशबाट स्वतः वञ्चित तुल्याउने तथा सुयोग्य शिक्षकहरूसित पढ्न तथा प्राज्ञिक अन्तरक्रिया गर्न पाउने विद्यार्थीको नैसर्गिक हक अतिक्रमित गर्ने गरीको आंशिककरारआन्तरिक प्रतियोगितास्थायीको चोरबाटो विश्वविद्यालयले सदाका लागि बन्द गर्नुपर्छ । विश्वविद्यालयलाई विनाशपथबाट बचाउन चाल्नुपर्ने धेरै कदममध्ये एउटा यो पनि हो । त्यसैले विश्वविद्यालयको प्राज्ञिक उन्नयनको एउटा महत्त्वपूर्ण र अनिवार्य सर्तका रूपमा रहेको योग्य प्राध्यापक नियुक्तिको प्रश्नलाई निरन्तर बेवास्ता नगरियोस्, विश्वविद्यालयको भविष्यमाथि खेलबाड हुने गरी आंशिकलाई करार शिक्षक नबनाइयोस् ।"
छानबिनका जटिलता,"बजेट निर्माणको अनधिकृत व्यक्तिलाई प्रवेश गराई करका दरहरू हेरफेर गरेको आरोप लागेपछि छानबिन समितिलाई सजिलो होस् भनी तत्कालीन अर्थमन्त्री जनार्दन शर्माले राजीनामा दिएका थिए । संसदीय समितिले छानबिन सुरु गरेको पनि साताभन्दा बढी पुग्न लागिसक्यो । उक्त दिनको सीसीटीभी फुटेज मगाए पनि अर्थ मन्त्रालयका अधिकारीहरूले उपलब्ध गराउन सकेनन् । सीसीक्यामरा खरिद गरेको कम्पनी र जडान मिति लगायतका कागजपत्रहरू किटान गरी छानबिन समितिले माग गर्दा पनि अर्कै कागजपत्र उपलब्ध गराइएको छ । अर्थ मन्त्रालयका अधिकारीहरूको बयान पनि एकै हुन सकेन । बजेटकै विषयमा अर्थसचिव मधु मरासिनीले असहमति जनाउदै बिदामा बसेका थिए । शर्मा अर्थमन्त्रीमा रहुन्जेल मन्त्रालय नजाने घोषणा मरासिनीले गरेका थिए । बजेट निर्माणको क्रममा अनधिकृत व्यक्तिहरू प्रवेश गरी आफूअनुकूल हुने गरी करका दरहरू हेरफेर भएको गुनासो मरासिनीले प्रधानमन्त्री शेरबहादुर देउवासमक्ष पनि गरेका थिए । छानबिन समितिले लिएको बयानमा भने अनधिकृत व्यक्तिहरूको प्रवेश मन्त्रालयमा नभएको मरासिनीले बताएको सुनिन्छ । त्यस्तो भए किन बिदामा बसेको ? शर्मा रहुन्जेल मन्त्रालयमा किन जान्न भनेको ? छानबिन समितिका यस्ता प्रश्नको जवाफ मरासिनीले दिन सकेनन् । समग्रमा अर्थका अधिकारीहरूले छानबिन समितिलाई खुलेर सहयोग नगरेको देखिन्छ । प्रविधिहरू झिकाई सीसीटीभी फुटेज दोहोर्याएर हेर्न मिल्ने बनाउन सकिन्छ । छानबिन समिति अलमल नगरी यसतर्फ अगाडि बढ्नुपर्ने देखिन्छ । तिलप्रसाद न्यौपाने, माछापोखरी चोक, काठमाडौं"
कर्मठ नेतृत्वको खोजी,"विभिन्न विधाका निपुण व्यक्तित्व अहिले राजनीतिमा होमिन खोज्दै छन् भने कतिपयले नेतृत्व सम्हालिसकेका पनि छन् । प्राविधिक, पत्रकार, कलाकार लगायतका नयाँ अनुहार समृद्धिको नवीन दृष्टिकोण राखेर अघि बढेका छन्, आँट र अठोटका साथ सामाजिक सञ्जालमा छाइरहेका छन् । विगत नियाल्दा भने आआफ्नो क्षेत्रमा प्रसिद्धि कमाएका र मै हुँ भन्नेहरू राजनीतिमा सफल हुन सकेका छैनन् । आफ्नो विचार लादेर नायक बन्न खोज्नेहरू असफल बन्दै गएपछि जनतामा निराशा देखिएको छ । यावत् कारणले नेपालको समृद्धि यात्रा ओरालो लागेपछि सर्वसाधारण कर्मठ नेतृत्वको खोजी गर्न विवश छन् । भन्ने हो भने, विगत तीन दशकभन्दा बढी समयदेखि राजनीति नीतिविहीनताको भुमरीमा फसेको छ, स्पष्ट नीति व्यवहारमा नल्याउँदा मुलुकको अस्तित्व डगमगाउने खतरा बढेको छ । अब आफ्नो क्षेत्रमा पारंगत भएका नयाँ अनुहारहरूले सहनशीलता, धैर्य, अनुशासन, उत्तरदायित्व, इमानदारी, निःस्वार्थ भावनालाई राजनीतिको गहना ठान्नुपर्छ । घरघरको कथाव्यथा थाहा नहुने, जनताको दुःखकष्ट थाहा नहुने, भूगोलइतिहासभाषासंस्कृतिको ज्ञान नहुने, सामाजिक र आर्थिक विकासको खाका कोर्न नजान्ने सुखसयलमा हुर्केको व्यक्तिले राजनीति हाँक्न सक्ने देखिँदैन । संघीय र प्रादेशिक निर्वाचनमा मुलुकभरि स्वतन्त्र उम्मेदवारको संख्या उल्लेख्य हुने निश्चित छ, यतिबेला । नेता बन्न बढेर मात्र हुन्न नीति पनि स्पष्ट हुनुपर्छ । भुवनेश्वर शर्मा, चन्द्रागिरि२, काठमाडौं"
मुटुको उपचारमा गंगालाल अनुत्तरदायी,"सहिद गंगालाल राष्ट्रिय हृदयरोग केन्द्रले मुटुको शल्यक्रिया सुविधा बन्द गरेर बिरामी फिर्ता पठाएका छन् । फिर्ता पठाउनुको कारण अप्रेसन गर्दा बिरामीले प्रयोग गर्ने अक्सिजेनेटर अस्पतालसँग नभएर हो भनिएको छ । यो त भयो अस्पताल पक्षले भनेको कुरा । अब एक पटक आम नागरिक भएर सोचौं त, यो कहाँसम्मको लापरबाही हो ? यसका लागि कोको दोषी छन् ? तिनलाई प्रशासनले कारबाही गर्ने हो कि पुरस्कृत ? अस्पताल आफैंले पटकपटक गाउँदेखि बिरामी बोलाउँछ । पेट खाली गराउँछ । रगतको बन्दोबस्त गर भनेर उर्दी जारी गर्छ । अनि अप्रेसनमा जाने बेला हातमा डिस्चार्ज पेपर दिन्छ र भन्छ, अब एक महिनापछि सम्पर्क गर । यो कहाँसम्मको मानवीयता हो ? के भएको भनेर छिनोफानो कसले गर्ने ? यस्तो कसरी भयो सरकारी पक्षबाटै छानबिन समिति बनाउनुपर्छ । ती फर्काइएका बिरामीलाई केही भएमा पूर्ण जिम्मेवारी लिनुपर्छ । छानबिनका क्रममा दोषी पाइएकालाई कडाभन्दा कडा कारबाही हुनुपर्छ । साथै अन्यत्र पनि आउने दिनमा यस्तो घटना नदोहोरिन अस्पताल केन्द्रित अनुगमन हुन जरुरी छ । रामकृष्ण बराल, जोरपाटी५ काठमाडौं"
जुम्लाको स्याउको पीडा,"हराएको तेस्रो खम्बाहाम्रा समाजवादीसाम्यवादीनवसामन्तवादी शासकहरूले निरन्तर रट्ने तेस्रो खम्बा सहकारी हो । यथार्थमा सहकारी पनि निजी क्षेत्र नै हो, मात्र संरचना फरक हो । संरचनागत रूपमा व्यक्तिहरूको संयुक्त संगठनमार्फत जोखिम न्यूनीकरण गर्दै बिचौलियाको नाफा किसानमा पुर्याउने माध्यम हो यो । नेपालमा ४० को दशकमा एक पटक साना किसान विकास कार्यक्रमको नाममा साना किसानलक्षित यो अवधारणा निकै सक्रियताका साथ अघि बढाइएको थियो । यसको उपलब्धि हेर्न विदेशीहरू आउँथे र नुवाकोट जिल्लाको तुप्चे गाउँ पुग्थे । माओवादी द्वन्द्वमा यिनीहरूलाई ध्वस्त पारियो । यसको विकल्पमा कुनै प्रभावकारी भुइँ किसानसम्म पुग्ने समूहगत संरचना खडा गरिएन, त्यसैले आजको नयाँ नेपाल मा सबभन्दा उपेक्षित साना किसान र सुकुम्बासी छन् । उनीहरूले पाउने भनेको अनुदानका लाभग्राही पार्टीका कार्यकर्ताहरू भएका छन् । कृषि अनुदान र लगानीको चरम दुरुपयोग नेपालको कृषि क्षेत्रको विशेषता भएको छ । जुम्लाको स्याउको पीडा पनि यही हो । सामान्य बुद्धिले के भन्छ भने स्याउको बजारीकरण गर्न राज्यको पहिलो खम्बा सरकारले स्याउ किसानहरूलाई विभिन्न सहकारीमा समावेश गरी तिनका माध्यमबाट सरकारी अनुदान, ऋण र सहकारीको स्वामित्वमा आधुनिक शीतभण्डार र फलफूल प्रशोधन उद्योग स्थापना गर्नुपर्छ । यसबाट विकासको पहिलो, दोस्रो र तेस्रो तिनै खम्बाको समायोजन भएर किसानको नाफा बढ्छ, र स्याउ खेतीप्रति आकर्षण पनि । तर यस्ता भुइँ किसानको बिकासमा ध्यान दिन कसलाई फुर्सद ? अग्रगमन र विकासको नारामा कूत बटुल्ने महासामन्तहरूको ध्यानमा जनता आज छैनन् । यो यथार्थमा आधारभूत परिवर्तन नआउन्जेल चीन र भारतबाट स्याउको आयात बढ्दै जानेछ र मेरा मित्र बिर्खबहादुरजीजस्ता स्याउ किसानहरू पीडितै भैरहनेछन् । यस्तै प्रवृत्ति रहिरहने अर्थात् राज्यको ध्यान आजजस्तो काठमाडौंका नेताहरूको दम्भ, अहंकार र धनमोहको शोषणमा मात्र केन्द्रित रहने हो भने देशमा कृषि आयात बढ्दै जानेछ र आर्थिक असन्तुलन काबुभन्दा बाहिर गएर श्रीलंकाको स्थितिमा पुग्न धेरै समय लाग्नेछैन ।लेखक राप्रपाका निवर्तमान अध्यक्ष हुन् ।"
परम्परा बिर्संदै नयाँ पुस्ता,"अहिलेको भूमण्डलीकरणको युगमा सूचना र प्रविधिले विश्वलाई यति सानो बनाइदिएको छ कि यो हरेक व्यक्तिको मुठ्ठीमा अट्छ । यसैले पनि हरेक राष्ट्रका आफ्नो मौलिक सांस्कृतिक विविधतालाई आयातित परम्परा र संस्कारले विस्थापन गर्न थालेको छ । अरूका हेर्नु, आफ्ना जोगाउनु उक्तिलाई भुलेर आजका पुस्ताले आफ्ना भुल्नु, अरूका भित्र्याउनु भनेजस्तो गरिरहेको पाइन्छ । पछिल्लो समय हाम्रो विशिष्ट परम्परा, संस्कार र संस्कृतिलाई पाश्चात्य र अन्य आयातित संस्कृति र परम्पराले विस्थापन गर्न थालेको देखिनु दुर्भाग्यपूर्ण छ । विस्थापनको चिन्ता एकातिर छ अर्कातिर यी आयातित परम्परा अत्यन्त खर्चिला र तडकभडकपूर्ण हुनाले समाजमा आर्थिक भार थपिन पुगेको मात्र होइन, वर्गीय असमानतासँगै यस्ता परम्परा अनुसार चल्नैपर्ने सामाजिक दबाब पनि बढिरहेको छ, यसले सामाजिक विकृतिकै रूप लिइरहेको छ । आधुनिक बन्ने नाममा हामीले हाम्रा पूर्वजले तय गरेका जन्मदेखि मृत्युसम्मका संस्कारलाई भुल्यौं । गर्भको शिशु सकुशल जन्मियोस् भन्दै गर्भवतीलाई परिवारका मान्यजन लगायतले दहीच्युरा खुवाउने परम्पराको ठाउँ आज पश्चिमाहरूको बेबीसावर ले लिएको छ । बच्चा जन्मिसकेपछि फेरि पास्नी गरिँदैन अचेल, बेबी फिडिङ सेरेमनी गरिन्छ धुमधामले । पैसा हुनेले लाखौं रुपैयाँ खर्च गरेर पार्टी दिन्छन्, नहुनेलाई दबाब पर्छ । त्यस्तै उहिले छोराछोरीको बिहे एक दिन हुन्थ्यो, अहिले कम्तीमा दुईदिन र बढीमा एक हप्तासम्म हुने गरेको पाइन्छ । उहिले हाम्रो परम्परा अनुसार छोराछोरीको बिहेको कुरा छिनेपछि बिहे पक्का गर्नका लागि जनैसुपारी गर्ने गरिन्थ्यो र लगन हेरेर परम्परा र चलनचल्ती अनुसार हाम्रा मौलिक बाजा (पञ्चे वा नौमती) बजाएर बेहुली लिन बेहुलासहित भएर जन्ती बेहुलीको घरमा जाने चलन थियो । तर अहिले यो चलनले अर्कै रूप लिएको देखिन्छ । उहिले विवाहलाई परम्पराको रूपमा लिइन्थ्यो, अहिले फेसन र क्षमता प्रदर्शनका रूपमा स्थापित भएको छ । जनैसुपारीलाई इन्गेजमेन्ट ले विस्थापन गरेको छ । एउटा मध्यमवर्गीय परिवारले धुमधामले गर्न सक्ने विवाहको खर्चभन्दा बढी खर्च गरेर अनेक तडकभडकसाथ इन्गेजमेन्ट सम्पन्न हुन्छ । त्यसपछि हाम्रो मौलिक परम्परामै नभएको मेहेन्दी रस्म र हल्दी रस्म सुरु हुन्छ । विवाहको दुई दिनअघि बेहुलीको घरमा बेहुलासहित भएर गानाबजानासहित मेहेन्दी रस्म पूरा हुन्छ । फेरि विवाहको अघिल्लो दिन बेहुलाको घरमा बेहुलीसमेतको उपस्थितिमा त्यसै गरी नाचगानसहित हल्दी रस्म पूरा हुन्छ । जबकि यस्ता रस्म मा हुने खर्चले एउटा सामान्य परिवारको छोराछोरीको विवाह सम्पन्न हुन सक्छ । त्यसपछि अर्को दिन त्यस्तै खर्चिलो बेहुलाबेहुलीको फोटोसुट सम्पन्न हुन्छ । अहिलेको विवाहमा गरिने खर्च र तामझाम हेर्दा कतिपय नेपाली आर्थिक सम्पन्नताले भरिपूर्ण भएको प्रतीत हुन्छ । यस्तो लाग्छ, देशको अर्थतन्त्र टाट पल्टिन लागेको कुरा बकवास मात्र हो । हुन त देशको अर्थतन्त्र कमजोर हुँदै गए पनि समाजमा पैसा कमाउने र प्रदर्शन गर्नेको होडबाजी बढिरहेको देखिन्छ । सम्पन्नले ठूलाठूला तारेहोटलमा आफ्ना छोराछोरीको बिहे गर्छन्, त्यसको सामाजिक दबाब विपन्न र निम्नमध्यमवर्गीय परिवारमाथि पर्छ । अनि ऋण काढेर हुन्छ कि, जग्गा धितो राखेर वा एक टुक्रा बेचेरै हुन्छ, छोराछोरीको विवाह कम से कम पनि कुनै पार्टी प्यालेसमा सम्पन्न गर्नैपर्छ । फेरि पार्टी पनि सुहाउँदो गर्नैपर्छ नत्र कुरा काट्नेहरूको डर हुन्छ ।अचेलका छोराछोरीहरूले विवाह गर्ने उमेरसम्म उच्चशिक्षा हासिल गरिरहेका हुन्छन् । तर उनीहरूको शिक्षामा मौलिकता र पहिचानको महत्त्व समेटिँदैन । अहिलेका विवाह मागीभन्दा पनि प्रायः रोजी देखिन्छन् । सन्तानले आफ्ना जीवनसाथी आफैं रोजिदिँदा बाबुआमालाई बुहारी वा ज्वाइँ खोज्ने पिरलो त कम हुन्छ नै कतिपय अवस्थामा सन्तानको रोजाइलाई स्विकार्नुपर्ने मात्र होइन, उनीहरूको रुचि अनुसारको तरिकाले विवाह सम्पन्न गर्नुपर्दा आइपर्ने सामाजिक र आर्थिक जटिलतालाई तिनै सन्तानले बुझिदिएका हुँदैनन् । प्रेमविवाहमा केटा र केटीका परिवारको आर्थिक हैसियत समान नै हुन्छ भन्ने छैन । यस्तो अवस्थामा सम्पन्न परिवारको केटाले विपन्न परिवारको केटीसँग विवाह गर्दा केटीका बाबुआमामा पर्न गएको आर्थिक भार र मानसिक तथा सामाजिक दबाब देख्दा शीक्षित भनिएका ती सन्तानको विवेकप्रति दया लागेर आउँछ । प्रेम विवाहमा हरेक कुरा हुनेवाला जीवनसाथीलाई भन्न सकिन्छ नै । यस्तो अवस्थामा आफ्ना बाबुआमाको आर्थिक हैसियत सामान्य भएको र विवाह पनि सामान्य किसिमले नै सम्पन्न गरौं भन्ने र राजी गराउने हिम्मत आजका छोरीले गर्न सकेको देखिँदैन । न त केटाले आफ्ना बाबुआमालाई हुनेवाली जीवनसाथीको परिवारको आर्थिक हैसियत सामान्य भएकाले विवाह पनि सामान्य किसिमले नै गरौं भन्न सक्छ । बरु केटातर्फकाले भन्छन्, बिहेमा हाम्रो इज्जत राखिदिनुहोला है ! अनि ऋण काढेरै भए पनि छोरीको बिहे सम्पन्न गर्न बाबु बाध्य हुन्छ । उता शिक्षित भनिएकी छोरीले हामी दुई परिवार मिलेर सामान्य टीकाटाला गरौं, यसमा हुने खर्चले मेरो बिहे गर्न मद्दत पुग्छ भनेर हुनेवाला जीवनसाथीलाई भन्न सक्दिन । आफ्नो परम्परामा नभएका मेहेन्दी र हल्दीको तामझाम नगरौं भन्न सक्दिन । किनकि उसलाई पनि आफ्नो हैसियतभन्दा समाजको पीर छ । विवाहले आर्थिक भार थोपरिरहेको छ । त्यसो त, अहिलेका पुस्तालाई मौलिक परम्परा र संस्कारभन्दा आयातित संस्कार मन पर्छ । त्यसमाथि बाबुआमाले पनि सन्तानको रहर पुर्याइदिने नाममा सकीनसकी विवाहलाई भड्किलो बनाइरहेका छन् । के यसरी विदेशी परम्पराको अपनाइरहँदा हाम्रो विशिष्ट परम्परा र पहिचानलाई जीवित राख्न सकौंला ?"
सातामा १७ सयको मृत्यु स्पेन र पोर्चुगलमा तातो हावा,"लिस्बन (एजेन्सी) तातो हावा चल्दा स्पेन र पोर्चुगलमा एक सातामा एकहजार ७ सयभन्दा बढीको मृत्यु भएको छ । विगत केही सातादेखि युरोपको तापक्रम निकै उच्च छ ।पोर्चुगलमा जुलाई ७ देखि जुलाई १८ सम्म देशभित्र १ हजार ६३ जनाको गर्मीको कारण मृत्यु भएको स्वास्थ्य सेवाका महानिर्देशकले बताएका छन् । स्पेनको कार्लोस थर्ड इन्स्टिच्युटका अनुसार तातो हावाका कारण जुलाई १० देखि जुलाई १७ सम्ममा देशभर ६ सय ७८ जनाको मृत्यु भैसकेको छ । तापक्रम बढेसँगै फ्रान्स, स्पेन र पोर्चुगलका वन क्षेत्रमा डढेलो फैलिएको छ । जसका कारण हजारौं मानिसहरू विस्थपित भएका छन् । तातो हावा चलेको कारण ज्यान गुमाउनेहरूको संख्या गणना गर्नसमेत समस्या परेको बताइएको छ । जसका कारण मृतकबारे पूर्ण विवरण प्राप्त गर्न अझै केही साता लाग्न सक्ने अधिकारीहरूको भनाइ छ । पछिल्ला दिनमा तातो हावाको बहाव फ्रान्स, बेलायतलगायतका अन्य युरोपेली देशमा पनि बढेको छ । ती देशमा तापक्रमले नयाँ कीर्तिमान बनाएको छ । जसका कारण हजारौं मानिसको जीवन जोखिममा पारेको छ । यसैबीच, तातो हावासँगै तापक्रम निकै बढेपछि बेलायतको रेल सेवा अवरुद्ध भएको छ । वन क्षेत्रमा आगालागीका सम्भावित घटनालाई दृष्टिगत गरी तैनाथ रहेका अग्नि नियन्त्रकले सामान्य वर्षापछि राहत महसुस गरे पनि लन्डनएडिनबरा रेलमार्गका सूचना संकेतलगायत संरचना गर्मीका कारण बिग्रिएपछि रेलका कर्मचारी मर्मत सम्भारमा व्यस्त भएका जनाइएको छ । मंगलबार भने बेलायतका अग्नि नियन्त्रकहरू विभिन्न स्थानमा लागेको आगो निभाउन व्यस्त भएका थिए । डढेलोका कारण ४१ वटा सम्पदा ध्वस्त भएका लन्डनका मेयर सादिक खानले बताएका छन् । बेलायतसँगै युरोपका फ्रान्स, पोर्चुगल, स्पेन र ग्रिसको तापक्रम पनि उच्च छ । ती देशमा मंगलबार र बुधबारको तापक्रम ४३ डिग्री सेल्सियसभन्दा माथि पुगेको अन्तर्राष्ट्रिय सञ्चार माध्यमहरूले जनाएका छन् ।"
विक्रमासिंघे बने श्रीलंकाका राष्ट्रपति,"आर्थिक संकट अन्त्य होला ? आर्थिक क्षेत्रको लामो अनुभव संगालेका भन्दै श्रीलंकाको सत्तारूढ दल एसएलपीपीका बहुमत सांसदले पनि विक्रमसिंघेलाई राष्ट्रपतिमा सघाएका हुन् । राजपाक्ष नेतृत्वको एसएलपीपी गत निर्वाचनमा विजयी भएको थियो । देशको आर्थिक संकट अन्त्यका लागि विक्रमासिंघेले अन्तर्राष्ट्रिय मुद्रा कोष तथा अन्य देशसँग सहयोगको प्रयास थाल्ने जनाएका छन् । पछिल्लो समय श्रीलंका सन् १९४७ मा स्वतन्त्र भएयताकै गम्भीर आर्थिक संकटबाट जुधिरहेको छ । विदेशी मुद्रा अभावका कारण बजारमा इन्धन, औषधि तथा खाद्यान्नको चरम अभाव देखिएको छ । मूल्यवृद्धि अकासिएपछि सर्वसाधारणको दैनिकी निकै कष्टकर बनिरहेको छ । विद्यालय, स्वास्थ्य संस्था तथा सरकारी कार्यालयले सेवा प्रवाह गर्न असफल भएको जनाइएको छ । हामीलाई लाग्छ देशमा जारी आर्थिक समस्या समाधानका लागि अनुभवसहितको क्षमता भएका एकमात्र व्यक्ति रनिल विक्रमासिंघे नै हुन्, सांसद तथा एसएलपीपीका महासचिव सगरा करियावासमले भने । यद्यपि, लामो समयदेखि आन्दोलन गर्दै आएका प्रदर्शनकारीले विक्रमासिंघेलाई राष्ट्रपतिमा स्वीकार गर्ने भने प्रस्ट छैन । किनकि, श्रीलंकामा जारी आर्थिक संकटका लागि उनी पनि जिम्मेवार रहेको कतिपयको भनाइ छ । तर विक्रमासिंघेको विजयसँगै प्रदर्शनकारीबीच पनि विभाजन हुने सम्भावना रहेको जानकारहरूको भनाइ छ ।"
"पृथ्वी, चन्द्रमा र मंगल ग्रहबीच रेल चल्ने","एजेन्सी (टोकियो)  सुन्दा कुनै चलचित्रको कथा जस्तो लाग्न सक्छ पृथ्वीदेखि चन्द्रमा र चन्द्रमादेखि मंगल ग्रहसम्म चल्ने रेल । नेपालमा भर्खरै पूर्वपश्चिम रेलको लिक निर्माण थालनी भइरहेका बेला जापानमा पृथ्वीदेखि मंगल ग्रहसम्म चल्ने रेलबारे अनुसन्धानकर्ताहरूले योजना अघि सारेका छन् । जापानको क्युटेक विश्वविद्यालयको ह्युमन स्पेसोलोजी सेन्टरका अनुसन्धानकर्ता र जापानी काजिमा कर्पोरेसनले जुलाई पहिलो साता पृथ्वीदेखि मंगल ग्रहसम्म चल्ने रेलको योजनाबारे जानकारी गराएका छन् ।अन्तरिक्ष रेल प्रयोग हुने यो यातायात प्रणालीलाई हेग्जागन स्पेस ट्र्याक सिस्टम नाम दिइएको छ । यो रेल पृथ्वी, चन्द्रमा र मंगल ग्रहबीच चल्ने जनाइएको छ । रेलका स्टेसनहरू ग्रहलाई परिक्रमा गर्ने उपग्रहहरूमा हुने जापानी पत्रिका आसाई सिम्बुनलाई उद्धृत गर्दै यूकेको इभिनिङ स्ट्यान्डर्ड पत्रिकाले लेखेको छ ।यी रेलहरू जापानी बुलेट रेलभन्दा ठूला हुने र रकेट इन्जिनबाट सञ्चालन हुने अनुसन्धानकर्ताको भनाइ छ । हरेक स्टेसनबाट रेलका ६ वटा डिब्बा छुट्टिनेछन् र यिनलाई एउटा षट्कोण आकारको क्याप्सुलले बोकेर लैजानेछ ।विश्वविद्यालयको स्पेसोलोजी सेन्टरले भनेको छ, अन्तरिक्षमा यी षट्कोणहरू प्रक्षेपण भइरहँदा हरेक सवारी एउटा बारमा रहनेछन् ताकि उनीहरू सिधा भइरहून् । बेस स्टेसनमा आएपछि षट्कोणबाट ती कारहरू पालैपालो छुट्टिने जनाइएको छ । ग्रहको गुरुत्वाकर्षणको प्रभावबाट उम्कन हरेक सवारीमा रकेट इजेक्सन उपकरणको प्रयोग हुनेछ । यसले अन्तरिक्षमा सवारीको गति पनि बढाउने जनाइएको छ । वायुमण्डल नभएका बेला स्पेस रेलका पंखाहरू फैलने र एउटा लिफ्टको पनि प्रयोग हुनेछ । चन्द्रमा र मंगल ग्रहमा यिनीहरू उच्च गतिको रेल्वे लाइनमा सञ्चालन हुनेछन् जहाँ विभिन्न सहर जोड्ने सञ्जाल हुनेछ । यी अन्तरिक्ष रेलले मानिसलाई कृत्रिम रूपमा पृथ्वीको जस्तै गुरुत्व बलको आभास दिनेछन् । चन्द्रमा लुनार ग्लास र मंगल ग्रहमा मार्स ग्लासको सुविधा हुनेछ । यी ग्लासमा पृथ्वीको जस्तै जंगल, पानी फोहोरालगायत जैविक विविधता झल्कने किसिमको वातावरण हुने निर्माणकर्ताले जनाएका छन् ।स्पेसोलोजी सेन्टरका निर्देशक युशोके यामाशिखीले पत्रकार सम्मेलनमा अन्तरिक्षको विकासका लागि यस्ता योजना अन्य कुनै देशले अघि नसारेका बताएका छन् । योजनाले भविष्यमा मानिसलाई अन्तरिक्षमा बस्न सक्ने प्रविधिको विकासमा सघाउ पुर्याउने पनि उनको भनाइ छ । यद्यपि, यो योजनालाई मूर्त रूप दिन निकै खर्च लाग्नेछ । योजना कार्यान्वयन र निर्माणमका लागि सय वर्ष लाग्ने जनाइएको छ । तर सन् २०५० सम्ममा एउटा सामान्य प्रोटोटाइप प्रयोगमा आउने निर्माणकर्ताले जनाएका छन् ।योजना सार्वजनिक भए पनि कस्तो किसिमको वातावरण र अन्य सुविधाहरू आवश्यक पर्ने भन्नेबारे अध्ययन भइसकेको छैन । अन्तरिक्ष रेलमा खाना, पोसाक, बसाइ र अन्य सामाजिक जीवन कस्तो हुने भन्नेबारे समेत अध्ययन भने भएको छैन ।"
वार्षिक लक्ष्यको ६५५ प्रतिशत मात्र कर्जा विस्तार,"(काठमाडौं)  गत आर्थिक वर्ष ०७८७९ मा बैंक तथा वित्तीय संस्थाले कुल ५ खर्ब १५ अर्ब रुपैयाँ मात्र थप कर्जा विस्तार गरेका छन् । ०७८ असारको तुलनामा यो करिब १२३ प्रतिशतले बढी हो भने राष्ट्र बैंकले तय गरेको वार्षिक कर्जा विस्तार लक्ष्यको करिब ६५५ प्रतिशत मात्र हो । गत आर्थिक वर्षका लागि राष्ट्र बैंकले निजी क्षेत्रतर्फ १९ प्रतिशतको कर्जा विस्तारको लक्ष्य तय गरेको थियो । जसअनुसार बैंक तथा वित्तीय संस्थाले कुल ७ खर्ब ८६ अर्ब रुपैयाँ थप कर्जा विस्तार गर्नुपर्ने थियो । तरलता (लगानीयोग्य रकम) नभएको भन्दै बैंक तथा वित्तीय संस्थाले आवको पछिल्लो ६ महिना कर्जा प्रवाह नै ठप्प बनाएपछि वार्षिक लक्ष्यभन्दा करिब ७ प्रतिशत कम कर्जा विस्तार भएको हो । अघिल्लो आर्थिक वर्षका लागि राष्ट्र बैंकले निजी क्षेत्रतर्फ २० प्रतिशत कर्जा विस्तारको लक्ष्य तय गरेकामा बैंक तथा वित्तीय संस्थाले २८ प्रतिशतभन्दा बढीले कर्जा विस्तार गरेका थिए ।गत आवको पहिलो ६ महिनामै बैंक तथा वित्तीय संस्थाहरूले ४ खर्ब २२ अर्ब रुपैयाँ थप कर्जा विस्तार गरेका थिए । यो राष्ट्र बैंकले गत आवका लागि तय गरेको वार्षिक लक्ष्यको करिब ६० प्रतिशत थियो । त्यतिबेला बैंक तथा वित्तीय संस्था आक्रामक रूपमा कर्जा विस्तारमा लागेकाले नियन्त्रण गर्न भन्दै राष्ट्र बैंकले निर्देशन दिएको थियो । राष्ट्र बैंकको निर्देशन र तरलता अभाव कायमै रहेकाले पछिल्लो ६ महिनामा भने थप कर्जा विस्तार ठप्पजस्तै रह्यो । उक्त अवधिमा गत वर्ष प्रवाह भएको कुल कर्जाको करिब ९३ अर्ब रुपैयाँ मात्र थप विस्तार हुनुले बैंक तथा वित्तीय संस्थाले नगण्य मात्रामा मात्रै कर्जा विस्तार गरेको पुष्टि हुने जानकारहरू बताउँछन् ।गत आर्थिक वर्षको कर्जा विस्तार वृद्धिदर पछिल्लो ५ वर्षयताकै उच्च भएको तथ्यांकहरूले देखाएका छन् । पछिल्ला ५ वर्षमा बैंकहरूको कर्जा विस्तार दर औसत २२ प्रतिशत छ । उक्त अवधिमा न्यूनतम १६ देखि अधिकतम २८ प्रतिशत वार्षिक कर्जा विस्तार भएको देखिन्छ । कर्जा विस्तारको वृद्धिदर अघिल्लो वर्षदेखि बढ्न थालेको हो । त्यो क्रमले गत आवको पहिलो ६ महिनासम्म पनि तीव्रता पाएको थियो । तर, त्यसपछिका ६ महिनामा भने तरलता अभावसँगै कर्जाको वृद्धिदर सुस्ताएको थियो ।बजारमा कर्जा माग हुँदा पनि लगानीयोग्य रकम नै नभएकाले धेरै कर्जा विस्तार गर्न नसकिएको बैंकरहरूले बताएका छन् । आयातमार्फत ठूलो रकम बाहिरिएकाले वित्तीय प्रणालीमै निक्षेप कम भएपछि बैंकहरूले थप कर्जा प्रवाह गर्न नसकेको बैंकर्स संघका उपाध्यक्ष सुनील केसीले बताए । बैंकहरूमा कर्जा माग धेरै आएको थियो तर रकम नहुँदा बैंकहरूले मागअनुसार कर्जा दिन सकेनन्, उनले भने, रकम नभएकै कारण स्वीकृत भएको केही कर्जा पनि प्रवाह गर्न सकिएको छैन ।गत आर्थिक वर्षको ११ महिनासम्म शोधनान्तर स्थिति २ खर्ब ६९ अर्ब ८१ करोड रुपैयाँले घाटामा छ । शोधनान्तर घाटामा रहनु भनेको उल्लिखित रकम वित्तीय प्रणालीको निक्षेपबाट बाहिरिएर देशबाहिर गयो भन्नु हो, उनले भने, यति ठूलो रकम बाहिर गएपछि बैंकहरूमा निक्षेप कम भयो । निक्षेप कम भएपछि राष्ट्र बैंकले तय गरेको कर्जा विस्तारको वार्षिक लक्ष्यभन्दा प्राप्ति हुने गरी ऋण विस्तार गर्न सकिएन ।अप्ठ्यारो अवस्थामा पनि १२ प्रतिशतको थप कर्जा विस्तारलाई सकारात्मक मान्छन् राष्ट्र बैंकका प्रवक्ता गुणाकर भट्ट । गत वर्ष निजी क्षेत्रतर्फ १९ प्रतिशत कर्जा विस्तारको लक्ष्य तय गरिएको थियो । त्यो अधिकतम सीमा हो । बैंक तथा वित्तीय संस्थालाई उक्त सीमाभित्र रहेर कर्जा विस्तार गर भनिएको हो । यसकारण १९ प्रतिशतभन्दा कम कर्जा विस्तार भएको अवस्थालाई लक्ष्य प्राप्ति भएन भनेर विश्लेषण गर्न हुँदैन, उनले भने, कर्जा विस्तारको धेरै हिस्सा आयात प्रवर्द्धनका लागि प्रयोग भएकाले रकम मुलुकबाहिर गएपछि वित्तीय प्रणालीमा अपेक्षित रूपमा शाख सिर्जना हुन नसकेको हो ।गत आवभरि नै वित्तीय प्रणालीले तरलताको अभावको समस्या भोग्नुपर्यो । आवको सुरुमा लगानीयोग्य रकममा कमी (लिक्विडिटी क्राइसिस) बाट सुरु भएको समस्या अन्त्यमा तरलता संकट (लिक्विडिटी क्रन्च) को अवस्थासम्म पुग्यो । यद्यपि आवको अन्त्यमा बैंक तथा वित्तीय संस्थाले ठूलो कसरत गरेर कर्जा असुली गरी कर्जा निक्षेप अनुपात (सीडी रेसियो) ९० प्रतिशतभन्दा कममा झारेका छन् । सीडी अनुपात राष्ट्र बैंकको निर्देशित सीमाभन्दा तल झरे पनि अहिले पनि धेरै बैंकहरू कर्जा प्रवाह गरिहाल्न सक्ने अवस्थामा छैनन् । चालु आवको सुरुदेखि नै तरलता समस्या देखिन थालेपछि बैंक तथा वित्तीय संस्थाले राष्ट्र बैंकबाट ठूलो परिमाणमा स्थायी तरलता सुविधा (एसएलएफ) लिएका छन् । राष्ट्र बैंकको तथ्यांकअनुसार गत आइतबारदेखि बुधबारसम्म बैंक तथा वित्तीय संस्थाले एसएलएफमार्फत १ खर्ब ४१ अर्ब रुपैयाँ अल्पकालीन सापटी लिइसकेका छन् । यस्तै, तरलता समस्या समाधान गर्नकै लागि भन्दै स्थानीय तहको सञ्चित कोष खातामा रहेको रकमको ८० प्रतिशतसम्म वाणिज्य बैंकहरूले निक्षेपका रूपमा गणना गर्न पाउने पुरानो सुविधालाई अर्थ मन्त्रालयले पुनः निरन्तरता दिएको छ । यसअघि अर्थ मन्त्रालयले असार मसान्तसम्मका लागि मात्र उक्त सुविधा दिएको थियो । त्यसबारेमा थप निर्णय गर्न ढिलाइ गरिँदा साउन १ र २ मा वाणिज्य बैंकहरूले सञ्चित कोषको ५० प्रतिशत रकम मात्र निक्षेपमा गणना गर्नुपरेको थियो । उक्त व्यवस्थाको निरन्तरता नहुँदा वित्तीय प्रणालीबाट करिब ४५ देखि ५० अर्ब निक्षेपमा कमी आएको गुनासो बैंकहरूले गरेका थिए । मंगलबारदेखि पुरानै व्यवस्था (स्थानीय तहको ८० प्रतिशत निक्षेपमा गणना गर्न पाइने) लाई निरन्तरता दिने निर्णय भएको अर्थ मन्त्रालय स्रोतले बताएको छ । आउँदो पुस मसान्तसम्मका लागि अर्थले उक्त व्यवस्थालाई निरन्तरता दिने भएको हो । उक्त व्यवस्था कार्यान्वयन गर्न अर्थले मंगलबार नै राष्ट्र बैंकलाई पत्राचार गरिसकेको छ । राष्ट्र बैंक स्रोतले पनि अर्थबाट पत्र आइसकेको जनाएको छ ।"
खुला क्षेत्र घटाउने मापदण्ड संशोधन गर्न संसदीय निर्देशन,"यसअघिको मापदण्डअनुसार काठमाडौं उपत्यकामा घर बनाउन भुइँ क्षेत्र अनुपात (फ्लोर एरिया रेसियो) चक्रपथभित्र ३ र बाहिर ३५ हुनुपर्ने व्यवस्था थियो । संशोधित मापदण्डमा यस्तो अनुपात व्यापारिक तथा सभा, सम्मेलन भवन बनाउन ३५, आवासीय भवन बनाउन ४, मिश्रित आवासीय भवन बनाउन ४५ र संस्थागत भवन बनाउन २५ हुनुपर्ने उल्लेख छ । त्यस्तै, पहाडमा बनाइने व्यापारिक तथा सभा, सम्मेलन भवनको भुइँ क्षेत्र अनुपात ३५, आवासीय भवनको ३५, मिश्रित आवासीय भवनको ४ र संस्थागत भवनको हकमा २५ हुनुपर्ने उल्लेख छ । तराईका हकमा व्यापारिक तथा सभा, सम्मेलन भवन, आवासीय भवन र मिश्रित आवासीय भवनको भुइँ क्षेत्र अनुपात ३ र संस्थागत भवनको २५ तोकिएको छ ।पुरानो सहरी क्षेत्रमा परम्परागत वास्तुकला कायम राख्नेगरी विकास प्राधिकरण वा नगर विकास समिति वा नगरपालिकाले तोकेबमोजिम भुइँ क्षेत्र अनुपात कायम हुन सक्ने मापदण्डमा लेखिएको छ । भवनका सबै तलाको क्षेत्रफलको योगफललाई भवन बन्ने जग्गा वा घडेरीको क्षेत्रफलले भाग गर्दा निस्कने भागफल नै भुइँ क्षेत्र अनुपात हो । सशोधनपछि एक चौथाइ क्षेत्रफल मात्रै खाली छाडेर घर बनाउन सकिने अवस्था थियो । यो व्यवस्था ठूला घरजग्गा व्यवसायीलाई अनुकूल हुनेगरी ल्याइएको आरोप लागेको थियो । जसका कारण शहरमा ठूला भवन बन्ने क्रम झन् बढ्ने दाबी गरिएको थियो ।"
पहिलो पटक छड निर्यात,"जापानी प्रविधिमा आधारित बलियो र गुणस्तरीय छड निर्माण गरेर मुलुकको समृद्धिमा टेवा पुर्याउने उद्देश्यका साथ उद्योग सञ्चालन गरेका हौं, उद्योगी अग्रवालले भने, सरकारले बजेटमा ल्याएको निर्यात नीतिअनुसार भारततर्फ निर्यात थालेका हौं । उद्योगका कार्यकारी निर्देशक सोमेस अग्रवालले छड निकासीपछि मुलुकमा विदेशी मुद्रा सञ्चिति बढ्ने दाबी गरे । यसले मुलुकको व्यापार घाटा कम गर्न टेवा पुर्याउने हाम्रो विश्वास छ, उनले भने, सरकारी नीति कार्यान्वयन भएमा हाम्रो गुणस्तर कायम राख्दै उत्पादनलाई वृद्धि गर्दै निर्यातमा बढावा दिन्छौं ।भारतीय बजारमा प्रतिस्पर्धा गर्न सरकारी नीति कार्यान्वयन जरुरी रहेको उद्योगीहरूको भनाइ छ । हामीले कच्चा पदार्थ भारतबाटै ल्याएर यहाँ प्रशोधन गरेर छड बनाएर उतै निकासी गर्नुपर्ने हुन्छ, कार्यकारी निर्देशक अग्रवालले भने, यसका लागि सरकारले साथ दिएन भने निर्यात सम्भव हुँदैन । उनका अनुसार प्रतिघण्टा ४० टन उत्पादन क्षमता रहेको उद्योगले हाल दैनिक ८ सय टन स्टिल उत्पादन गर्दै अएको छ । उद्योगले केही समयअघिबाट आफ्नै अत्याधुनिक प्लान्टमार्फत स्पन्ज तथा स्क्राब आइरनबाट गुणस्तरीय बिलेट्ससमेत उत्पादन गर्दै आएको छ ।रोहिणी गाउँपालिका अध्यक्ष विद्याप्रसाद यादवले भारतमा छड निकासी हुनु सुखद भएको बताए । मुलुकमा निर्यातजन्य उद्योग आवश्यक रहेको बताउँदै पालिकाभित्र रहेका उद्योगसँग सहकार्य गरी काम गर्ने उनले प्रतिबद्धता जनाए ।"
लाङटाङ क्षेत्र घुम्ने पर्यटक बढे,"(रसुवा)  कोरोना संक्रमण मत्थर हुँदै गएपछि लाङटाङ क्षेत्र घुम्न आउने विदेशी तथा स्वदेशी पर्यटक बढेका छन् । तामाङ सम्पदामार्ग, लाङटाङ र गोसाइँकुण्ड क्षेत्र घुम्न विदेशी तथा स्वदेशी पर्यटक आउने क्रम बढेको हो । कोरोनाका कारण शून्य भएको लाङटाङ क्षेत्रमा घुम्न आउने विदेशी तथा स्वदेशी पर्यटकको संख्यामा वृद्धि भएको लाङटाङ राष्ट्रिय निकुञ्जका प्रमुख संरक्षण अधिकृत प्रमोद भट्टराईले जनाए । आर्थिक वर्ष ०७८७९ मा १८ हजार ६ सय ५१ जना विदेशी तथा स्वदेशी पर्यटक लाङटाङ, गोसाइँकुण्ड तथा तामाङ सम्पदामार्ग घुम्न आए, उनले भने । यसमध्ये १५ हजार ६ सय ३९ जना स्वदेशी र ३ हजार १२ जना विदेशी पर्यटक छन् । आर्थिक वर्ष ०७७७८ मा स्वदेशी र विदेशी गरी ४ हजार ५ सय ७२ पर्यटक लाङटाङ आएको निकुञ्जको तथ्यांक छ । ४ हजार ५ सय ७२ पर्यटकमध्ये ४ हजार ३ सय ३० स्वदेशी र ३ सय ४२ विदेशी पर्यटक थिए । आर्थिक वर्ष ०७७७८ को तुलनामा आर्थिक वर्ष ०७८७९ मा स्वदेशी पर्यटक चार गुणा र विदेशी पर्यटक दस गुणा बढेका छन् । कोरोना देखिनासाथ लाङटाङ क्षेत्र घुम्न आउने पर्यटकको संख्या ०७६ पुस महिनाबाट ह्वात्तै घटेको थियो । तर यति बेला पर्यटक आउन थालेपछि यहाँका होटल तथा पर्यटन व्यवसायी उत्साहित भएको होटल तथा पर्यटन व्यवसायी संघ रसुवाका अध्यक्ष निसान गजुरेलले जनाए । पर्यटकहरू पदयात्राका लागि लाङटाङ, गोसाइँकुण्ड र तामाङ सम्पदामार्ग जाने गर्छन् । लकडाउन भएको आर्थिक वर्षमा लाङटाङ राष्ट्रिय निकुञ्ज क्षेत्रमा स्वदेशी र विदेशी गरी करिब १७ हजार पर्यटक घुम्न आएका थिए । पर्यटकको संख्यामा क्रमिक वृद्धि देखिएकाले लकडाउनअघिकै अवस्थामा पुग्न धेरै समय नलाग्ने निकुञ्जको दाबी छ । निकुञ्जले ०७५ असोज २९ देखि लाङटाङ र गोसाइँकुण्ड जाने स्वदेशी पर्यटकको पनि तथ्यांक राख्न थालेको छ । लाङटाङ र गोसाइँकुण्ड जाने स्वदेशी पर्यटकसँग प्रवेश शुल्क लिन थालेपछि तथ्यांक राख्न थालिएको निकुञ्जले बताएको छ । निकुञ्जले स्वदेशी पर्यटकसँग प्रवेश शुल्कबापत एक सय रुपैयाँ लिँदै आएको छ । रसुवामा पर्यटकका लागि घुम्न तीन वटा पदमार्ग छन् । धुन्चे गोसाइँकुण्ड हुँदै सिन्धुपाल्चोकको हेलम्बुसम्म गोसाइँकुण्ड पदमार्ग, स्याफ्रुबेंसी हुँदै लाङटाङसम्म लाङटाङ पदमार्ग र स्याफ्रुबेंसीदेखि गोल्जुङ, गत्लाङ, चिलिमे, थुमन, टिमुरे, बृदिम हुँदै स्याफ्रुबेंसीसम्म तामाङ सम्पदा मार्ग छन् । यस क्षेत्रमा आउने पर्यटकले गणेश तथा लाङटाङ हिमालको मनोरम दृश्य, निकुञ्ज क्षेत्रभित्रका जैविक विविधता, रामसार साइटमा सूचीकृत धार्मिक तीर्थस्थल गोसाइँकुण्ड, तामाङ सम्पदामार्गभित्र रहेको तामाङ कला र संस्कृति अवलोकन गर्ने पाउने भट्टराईले बताए । लाङटाङ राष्ट्रिय निकुञ्जमा विश्वमै दुर्लभ वन्यजन्तु रेडपान्डा, हिमचितुवा र कस्तूरी मृगलगायत जीवजन्तु पनि हेर्न पाइन्छ, उनले भने ।"
गोल्डेन ओक कृति अवार्ड भदौ २६ मा,काठमाडौं (कास) नेपाल विज्ञापन संघ (आन) को आयोजनामा हुने कृति अवार्डको १२ औं संस्करण आगामी भदौ २६ मा हुने भएको छ । विज्ञापनमा सिर्जनशीलतालाई सम्मान गर्ने उद्देश्यले संघले २०६० सालदेखि विभिन्न विधामा अवार्ड प्रदान गर्दै आएको छ । यो वर्षको अवार्डमा २०७६ वैशाख १ देखि २०७८ चैत मसान्तसम्म गरिएका विज्ञापन तथा प्रवर्द्धनात्मक रचना र कामहरूलाई समावेश गरिने आनले जनाएको छ । आनका अनुसार संघका सदस्य एजेन्सीहरूले बिहीबारदेखि भदौ ४ सम्म मनोनयन दर्ता गराउन सक्नेछन् । विभिन्न ३१ विधामा अवार्ड प्रदान गरिनेछ ।
हेरल्ड कलेजका ४८१ विद्यार्थी दीक्षित,"काठमाडौं (कास) हेरल्ड कलेजको दोस्रो दीक्षान्त समारोह सम्पन्न भएको छ । बुधबार राजधानीमा आयोजित दीक्षान्त समारोहमा ४८१ विद्यार्थी दीक्षित भएका छन् । सन् २०१९२० मा उत्तीर्ण बीएससी कम्प्युटर साइन्सका १६० जना, बीएससी इन्टरनेसनल बिजनेस म्यानेजमेन्टका २६ जना र सन् २०२०२१ मा उत्तीर्ण बीएससी कम्प्युटर साइन्सका २४९ जना र बीएससी इन्टरनेसनल बिजनेस म्यानेजमेन्टका ४६ जना गरी कुल ४८१ विद्यार्थी दीक्षित भएका हुन् । कोरोना महामारीका कारण दीक्षान्त समारोह दुई वर्षको अन्तरालमा भएको हो । आईएनजी ग्रुपअन्तर्गत पर्ने हेरल्ड कलेज बेलायतको प्रतिष्ठित विश्वविद्यालय युनिभर्सिटी अफ वुल्भरह्याम्पटनबाट सम्बन्धन प्राप्त छ । समारोहमा युनिभर्सिटी अफ वुल्भरह्याम्पटनका भाइस चान्सलर टिम स्टिलले दीक्षित विद्यार्थीलाई प्रमाणपत्र हस्तान्तरण गरेका थिए ।"
मुक्तिनाथ विकास बैंकलाई 'द बिज अवार्ड,काठमाडौं (कास) मुक्तिनाथ विकास बैंक द बिज अवार्ड २०२२ बाट सम्मानित भएको छ । वर्ल्ड कन्फेडेरेसन अफ बिजनेस (वर्ल्डकोब) द्वारा प्रदान गरिने बिजनेस एक्सिलेन्स अवार्ड पाउन बैंक सफल भएको हो । विभिन्न ६ विधामा मूल्यांकन गरी बैंकलाई अवार्ड प्रदान गरिएको हो । कार्यक्रममा आयोजनाकर्ता १३० देशका ३ हजार ५ सयभन्दा बढी व्यापारिक सदस्यहरूको प्रतिनिधित्व हुँदै आएको छ । बैंकका प्रमुख कार्यकारी अधिकृत प्रद्युमन पोखरेलले अवार्ड ग्रहण गरे । उक्त सम्मानले बैंकलाई भविष्यमा आफ्नो व्यापार प्रणालीमा थप रणनीति बनाउन र ग्राहकका लागि नवीनतम् सेवाहरू ल्याउन उत्साहित बनाएको उनले बताए । बैंकले यसअघि युरोपियन माइक्रो फाइनान्स अवार्ड २०२० प्राप्त गरेको थियो ।
निधि र अन्सारीले दिएका थिए बलात्कार आरोपितलाई उन्मुक्ति,"(राजविराज)  न्याय परिषद्को बर्खास्तीमा परेका न्यायाधीशद्वय राकेशकुमार निधि र नसरुल्लाह अन्सारीले जबर्जस्ती करणी मुद्दामा पुर्पक्ष थुनामा पठाइएका आरोपितलाई सामान्य तारिखमा छोड्ने आदेश गरेका थिए । ०७४ फागुन ३ गते जबर्जस्ती करणीको मात्रै होइन किर्ते नागरिकता र लागूऔषध मुद्दाको आदेशमा पनि उनीहरूको आलोचना भएको थियो । परिषद्ले अर्की न्यायाधीश बबिता उप्रेतीलाई भने सचेत गराएको छ । उच्च अदालत जनकपुरको राजविराज इजलासमा हुँदा गरेको विवादित र त्रुटिपूर्ण आदेशका कारण यी तीनै न्यायाधीश हालै कारबाहीमा परेका हुन् । निधि हाल उच्च अदालत महेन्द्रनगर र अन्सारी उच्च अदालत सुर्खेतको जुम्ला इजलासमा थिए ।रूपनी गाउँपालिकाको एक बलात्कार मुद्दामा जिल्ला अदालत सप्तरीले बिलेती भनिने देवनारायण यादवलाई पुर्पक्षका लागि कारागार पठाउने आदेश गरेको थियो । उक्त आदेशलाई बदर गर्दै निधि र अन्सारीले सामान्य तारिखमा छोड्ने आदेश गरेका थिए । ०७४ फागुन ३ मै जिल्ला अदालतको आदेश उल्ट्याउँदै किर्ते नागरिकता प्रकरणका आरोपित भारतीय नागरिकहरूलाई उनीहरूले उन्मुक्ति दिएका थिए । मुद्दामा बहस नै नगरेका कानुन व्यवसायीको नामसमेत आदेशमा पाइएको थियो । भारतीयको नागरिकता बनाउन सहयोग गरेको आरोप लागेका राजविराज१० का तत्कालीन वडा सचिव मो वकिललाई पुर्पक्षका लागि थुनामा राख्ने जिल्लाको आदेश उल्टाउँदै जनही १ लाख २५ हजार धरौटीमा छाड्ने आदेश भएको थियो । निधि र अन्सारीको संयुक्त इजलासको आदेशमा अधिवक्ता पवनकुमार कर्णले समेत बहस गरेको लेखिएको थियो । तर बहस भएका दिन कर्ण काम विशेषले झापा गएका थिए । यस्तै, न्यायाधीश बबिता उप्रेतीले समेत बिवादास्पद फैसला गरेको भन्दै परिषद्ले सचेत गराएको छ । राय किताब र फैसलाको पूर्ण पाठमा फरकफरक तथ्य राखेपछि न्यायाधीश अन्सारी र उप्रेतीको विरोधमा बार एसोसिएसनले उच्च अदालतको राजविराज इजलास नै बहिष्कार गरेको थियो । सर्वोच्च अदालतका तत्कालीन वरिष्ठतम न्यायाधीश ओमप्रकाश मिश्रको नेतृत्वमा घटनाबारे छानबिन गर्न उच्चस्तरीय टोली राजविराज आएको थियो । ०७४ कात्तिक ६ गते जग्गासम्बन्धी मुद्दामा अन्सारी र उप्रेतीले राय किताबमा सुरुमा सदर लेखे पनि फैसलाको पूर्ण पाठमा २ बिघा ८ कट्ठा १५ धुरबाहेक लेखेपछि विवादमा परेका थिए । बलान बिहुल४ बेल्हीकी सुमित्रादेवी साहविरुद्ध सासू धनमादेवीसमेतको मिलापत्र बदर, जालसाजी र अंशबन्डा मुद्दामा न्यायाधीश उप्रेती र अन्सारीको कात्तिक ६ गतेको इजलासले जिल्लाको ०७१ जेठ २७ को फैसला सदर भनी राय किताबमा लेखिएकामा फैसलाको पूर्ण विवरणमा बकसपत्रको २ बिघा ८ कट्ठा १५ धुर जग्गाबाहेक सुरु सदर थपेर फैसला फरक पारिएको थियो । राजविराजमा रहँदा न्यायाधीशद्वय निधि र अन्सारी आचरणको समेत ख्याल गर्दैनथे । मुद्दाका पक्ष विपक्षसँग उठबस गर्ने, दलाल परिचालन गरी वादीप्रतिवादीलाई सम्पर्कमा ल्याउने, रकमको प्रलोभनमा परी आदेश र फैसला गर्ने गरेको आरोप लागेको थियो । यहाँबाट जाने क्रममा उनीहरू कैयौं दिनसम्म हिसाबकिताबमा व्यस्त थिए । काम नभएकाहरूले पैसा फिर्ता गर्न दबाब बढाएपछि उनीहरूले केहीको पैसासमेत फिर्ता गरेका थिए ।"
बैंक खातामै घूस,"राजविराज (कास) बाँके जिल्ला अदालतमा कार्यरत न्यायाधीश श्यामसुन्दर अधिकारीलाई न्याय परिषद्ले सर्वोच्च अदालतमा तानेको छ । उनीमाथि उजुरी परेपछि छानबिनका क्रममा सर्वोच्च तानिएको परिषद्ले जनाएको छ ।मुद्दाको न्याय सम्पादन गर्न बैंकमै रकम जम्मा गराउन थालेपछि उनी जिल्ला अदालत सप्तरीमा रहँदै विवादित थिए । राजविराजका फलफूल व्यापारी सागरकुमार साहले अधिकारीको बैंक खातामै ५ लाख रुपैयाँ जम्मा गरेका थिए । यसका अतिरिक्त साहले आदेश र फैसला प्रभावित पार्न अधिकारीलाई नगदै दिने गरेको खुलेको थियो । सप्तरीको सप्तकोसी नगरपालिका१ फत्तेपुरका मनोजकुमार साहले न्यायाधीश अधिकारीले सागरकुमार साहमार्फत आफ्नो मुद्दा प्रभावित गर्न रकम लिएको भन्दै परिषद्मा उजुरी दिएका थिए । पत्नी सुनीताकुमारीलाई सप्तकोसी२ बस्ने मो अली हुसेनले भगाई विवाह गरेपछि साहले बहुविवाहको मुद्दा चलाएका थिए । हुसेन पक्राउ परी सप्तरी जिल्ला अदालतको आदेशमा पुर्पक्षका लागि कारागार चलान भए भने सुनीताकुमारी १८ हजार धरौटीमा रिहा भएकी थिइन् ।उक्त मुद्दामा साक्षी बकपत्रसमेत भई ०७४ सालमा सुनीताले पति मनोजविरुद्ध मानाचामल मुद्दा हालिन् । बहुविवाहको मिसिलसमेत सामेल गरी नियमअनुसार पेस गर्नु भनी जिल्ला अदालतबाट आदेश भयो । दुवै मुद्दाको एकसाथ ०७५ असार २५ गते पेसी तोकिएकामा सुनीता, उनका भाइ विजयकुमार र हुसेनका छोरा मिली सागरकुमारमार्फत न्यायाधीश अधिकारीलाई पैसा दिएर बहुविवाह मुद्दामा सफाइ पाउने गरी फैसला गरेको आरोप मनोजकुमारले उजुरीमा लगाएका थिए । फलफूल व्यापारी सागरकुमारले न्यायाधीश अधिकारीको माछापुच्छ्रे बैंकमा रहेको खातामा विभिन्न मितिमा पाँच लाख रुपैयाँ पठाएको भौचर कान्तिपुरसँग सुरक्षित छ । ०७४ असोज ३० गते मनाङ जिल्ला अदालतबाट सरुवा भएर सप्तरी आएका न्यायाधीश अधिकारी ०७५ साउन २ गते जिल्ला अदालत कालीकोट सरुवा भएका थिए । सप्तरीमा रहँदा सामूहिक बलात्कारको एउटा मुद्दाको आदेशमा पनि उनी आलोचित भएका थिए ।"
"'मलाई माफ गर्नु, बीचमै छाडें","नेपाल छाड्नुपरेकामा दुःखउनको दोस्रो नेपाल बसाइ ७ महिनाकै मात्र रह्यो । उनी पछिल्लो मंसिरमै मात्र प्रशिक्षक पदमा नियुक्त भएका थिए । सन् २०११ देखि २०१५ सम्म उनले राष्ट्रिय टिम सम्हाले । दासानायकेले आफ्नो राजीनामाको निर्णय क्यानको बोर्डलाई भने भनिसकेका थिए । यसपल्ट उनी दुई वर्षका लागि प्रशिक्षक भएका थिए, तर यो एक वर्ष पनि लम्बिएन । यसपल्ट उनको नेतृत्वमा नेपालले १४ एकदिवसीय खेलेकामा चारमा मात्र विजयी रह्यो, ९ मा पराजित रह्यो । अमेरिकासँगको एक खेल टाइ भएको थियो । यस्तै उनको नेतृत्वमा नेपालले १३ ट्वान्टी२० अन्तर्राष्ट्रिय खेल्दा १० मा विजयी र ३ मा पराजित रह्यो । पछिल्लोपल्ट नेपालको अमेरिका र स्टकल्यान्ड भ्रमण वास्तवमै बिर्सनलायक रह्यो, विशेषतः ब्याटिङ निकै कमजोर रह्यो । उनले अन्त्यमा भने, जुन परिस्थितिमा म नेपाल छाड्दै छु, त्यसलाई लिएर म पक्कै दुःखी छु । भविष्यमा के हुन्छ, हुन्न भन्न सकिन्न । हुनसक्छ, म फेरि नेपाल फर्कन सक्नेछु ।दासानायकेले राजीनामा घोषणा गरेको केही घण्टा पनि बितेको थिएन, क्रिकेट क्यानडाले उनी आफ्नो देशको मुख्य प्रशिक्षक नियुक्त भएको घोषणा गर्न हतार गरिहाल्यो । उनी श्रीलंकाली मूलका त हुन्, तर क्यानडेली नागरिक हुन् । क्रिकेट क्यानडाले यसबारे आफ्नो सामाजिक सन्जालमा घोषणा गर्दा बधाईको ओइरो पनि लागिरहेको छ । सायद कम्तीमा दासानायकेका लागि यो राजीनामा अपेक्षितजस्तै थियो । कारण जस्तै भए पनि । उनलाई कतै केही बाध्यकारी परिस्थिति आइपुग्यो कि ?"
उपसमिति संयोजकहरू तोकिए,"काठमाडौं (कास) नवौं राष्ट्रिय खेलकुदका लागि विभिन्न १२ विषयगत उपसमिति गठन गरेको छ । संयोजक राष्ट्रिय खेलकुद परिषद् (राखेप) का सदस्यसचिव टंकलाल घिसिङको अध्यक्षतामा बुधबार बसेको नवौं राष्ट्रिय खेलकुद कार्यकारी समिति बैठकले १४ मध्ये १२ उपसमिति गठन गर्ने निर्णय गरेको हो । विषयगत उपसमिति संयोजक र सचिव पनि तोकिएको छ । बाँकी दुई उपसमिति सुरक्षा प्रबन्ध र अनुसन्धान उपसमिति चाँडै गठन गरिने बुधबारै आयोजित पत्रकार सम्मेलनमा सदस्यसचिव घिसिङले बताए ।समारोह उपसमिति संयोजकमा राखेपका सदस्य एकेन्द्र कुँवर र सचिवमा प्रशासकीय अधिकृत सारङ्गीन निरौला, प्राविधिक उपसमिति संयोजकमा नायब वरिष्ठ प्रशिक्षक हिमालराज दाहाल र सचिवमा नायब वरिष्ठ प्रशिक्षक प्रचण्ड शर्मा, खेलस्थल व्यवस्थापन उपसमिति संयोजकमा राखेपका सदस्य राजेश गुरुङ र सचिवमा प्रशिक्षण प्रमुख कृष्णप्रसाद तिमिल्सिना, बसोबास व्यवस्थापन उपसमिति संयोजकमा राजकुमार थापा र सचिवमा प्रशासकीय अधिकृत चन्द्रकुमार राई, अनुशासन उपसमिति संयोजकमा पेमा लामा र सचिवमा कानुन शाखाका प्रमुख नारायणराज अर्याल तथा स्वास्थ्य उपसमिति संयोजकमा डा बुलन्द थापा र सचिवमा डा ज्ञानेन्द्रविक्रम शाह छन् ।यातायात व्यवस्था उपसमिति संयोजकमा राखेपका सदस्य प्रकाश कुसारी र सचिवमा पौडी शाखाका प्रमुख देवराज कटुवाल, प्रचारप्रसार उपसमिति संयोजकमा दीपेन्द्र विष्ट र सचिवमा मकवानपुर जिखेविस प्रमुख खुशराज दाहाल, खेल सामग्री तथा पोसाक व्यवस्थापन उपसमिति संयोजकमा राखेपका सदस्य अञ्जन धमला र सचिवमा भण्डार शाखा प्रमुख सुजन खतिवडा, स्रोत परिचालन उपसमिति संयोजकमा वाग्मती प्रदेश खेलकुद परिषदका सदस्यसचिव सूर्यलाल भण्डारी र सचिवमा संघसंस्था समन्वय शाखाका प्रमुख सरोजकुमार पोखरेल, स्वयंसेवक उपसमिति संयोजकमा राखेपका सदस्य जनक बर्तौला र सचिवमा प्रशासकीय अधिकृत लीलाराम बस्नेत तथा एन्टी डोपिङ उपसमिति संयोजकमा डानमिसमान प्रधान र सचिवमा प्रशासकीय अधिकृत दोबे तामाङ छन् ।"
सेपाकटाक्रो टोली थाइल्यान्ड जाने,"काठमाडौं (कास) नेपालले थाइल्यान्डको बैंककमा हुने ३५ औं किंग्स कप विश्व सेपाकताक्रो च्याम्पियनसिपमा भाग लिने भएको छ । १० खेलाडीसहित १७ सदस्यीय नेपाली टोली बिहीबार त्यसतर्फ जानेछ । पुरुष खेलाडीमा रोशन तामाङ, रविन भट्टराई, विजय महतो, विपिन थनेत र राजीव कलाखेती छन् । अर्का एक पुरुष खेलाडी क्षितिजकुमार धामीले प्रशिक्षकको भूमिका निर्वाह गर्नेछन् । महिलामा सुमित्रा डंगोल, उषा महर्जन, सोममाया थापामगर, चन्द्रा चौधरी र इनु चौधरी छन् । टोली प्रमुखमा नेपाल सेपाकताक्रो संघका अध्यक्ष नेत्रप्रसाद गुरुङ, व्यवस्थापकमा लोकमणि आत्रेय, प्रशिक्षकमा सीता सुवेदी, निर्णायकमा मेघराज तोलङ्की, अफिसियलमा ध्रुवबहादुर गुरुङ र आईटीओ अफिसियलमा नेसिर मास्के छन् । साउन ८ देखि १५ सम्म हुनेछ ।"
सफिकको शतकमा पाकिस्तान विजयी,"गेल (एएफपी) अब्दुल्लाह सफिकले बनाएको उत्कृष्ट १ सय ६० रनको मदतमा पाकिस्तानले कीर्तिमान ३ सय ४२ रन लक्ष्य पछ्याउँदै श्रीलंकाविरुद्धको पहिलो टेस्टमा बुधबार रोमाञ्चक जित निकालेको छ । प्रारम्भिक ब्याटर रहेका सफिकले म्याराथन इनिङ्स खेलेर पाँचौं तथा अन्तिम दिन विजयी रन पनि बटुले । उनको प्रदर्शनपछि पाकिस्तान ४ विकेटले विजयी भयो । टोली दुई खेलको शृंखलामा १० ले अगाडि रह्यो । बायाँहाते स्पिनर प्रवाथ जयसूर्याले पूरा खेलमा ९ विकेट लिए । तर, उनको बलबाट त्यो उत्कृष्ट प्रदर्शन काम लागेन र पाहुनाले टिमले गेलको मैदानमा कीर्तिमान लक्ष्य पछ्याएको थियो । त्यसअघि सन् २०१९ मा न्युजिल्यान्डविरुद्ध श्रीलंकाले २ सय २८ रनको लक्ष्य आत्मसात गरेको थियो । तेस्रो विकेटमा कप्तान बाबर आजमसँग १ सय १ रनको साझेदारी गरेका २२ वर्षीय सफिकले आफ्नो दोस्रो शतक पूरा गरे । बाबरले भने ५५ रन बनाए । उनले ब्याटिङका लागि कठिन मानिएको पिचमा पहिलो इनिङ्समा १ सय १९ रन जोडेका थिए । बाबरले खेलपछि भने, हामीलाई स्पिन बलिङविरुद्ध कसरी खेल्ने हो, त्यो ज्ञान थियो, त्यसैले हामीलाई आफूमाथि विश्वास थियो । हामीले सफिकसँग मिलेर साझेदारी अगाडि बढ्ने प्रयास गर्यौं, यसक्रममा उनले आफूलाई उत्कृष्ट ब्याटर रहेको सिद्ध गरे । सफिक म्यान अफ द म्याच पनि भए । उनले जितमा खुसी व्यक्त गरे । भने, यो पिचमा ब्याटिङ गर्न सजिलो थिएन । बाबर विश्व क्रिकेटकै उत्कृष्ट खेलाडी हुन्, हामीले उनीबाट धेरै सिकेका छौं । उनले ७०, १ सय ३५ र १ सय ५१ रनको स्थितिमा जीवनदान पाएका थिए । अन्त्यमा उनी नटआउट रहे । दिनको अन्त्यतिर खेल केही समय वर्षाले बिथोलिएको थियो । तर, सफिकले मोहम्मद नवाजसँग मिलेर टिमलाई जितसम्म पुर्याए ।"
अध्यक्षलाई एक्ल्याउने थापाको प्रयास,"काठमाडौं (कास) अखिल नेपाल फुटबल संघ (एन्फा) का अध्यक्ष पंकजविक्रम नेम्वाङ अस्वस्थ भएपछि स्थगित कार्यसमिति बैठक बिहीबार बस्दैछ । विवादित गौरव थापा (भ्रष्टाचारको अभियोगमा फिफाद्वारा प्रतिबन्धित गणेश थापाका छोरा) लाई प्रमुख कार्यकारी अधिकृत (सीईओ) नियुक्ति, साफ महिला च्याम्पियनसिप २०२२, नेपाल सुपर लिग (एनएसएल) सहितका १७ एजेन्डामा निर्णय गर्ने अपेक्षा गरिएको छ ।प्रतिबन्धित अवस्थामै रहेका एन्फाका पूर्वअध्यक्ष थापाले आफ्ना जेठा छोरालाई एन्फाको सीईओ बनाउन खुलेरै लबिइङ गरिरहेका छन्, जसलाई वरिष्ठ उपाध्यक्ष वीरबहादुर खड्का, उपाध्यक्षद्वय विराटजंग शाही र दीपक खतिवडा तथा सदस्य महेन्द्र क्षत्रीले खुलेरै साथ दिएका छन् । सीईओ र प्रवक्ता नियुक्तिको एजेन्डा नै उपाध्यक्ष खतिवडाले प्रस्ताव गरेका थिए । निर्वाचनमा नेम्वाङलाई साथ दिएका थापाले आफ्नो समूहमा निवर्तमान अध्यक्ष कर्माछिरिङ शेर्पा पक्षका रमेश व्यञ्जनकार, टीका लामा र भरत बुढ थापा (तीनै जना केन्द्रीय सदस्य) लाई पनि ल्याएको दाबी गरेको छ ।त्यसैले कार्यसमितिको दोस्रो बैठकमा नेम्वाङ, शेर्पा र थापा समूहबीच चर्को बहस हुनसक्ने देखिएको छ । गत असार ६ मा भएको निर्वाचनमा २१ सदस्यीय कार्यसमितिमा १९ चुनिएका थिए । सदस्यमा चार जनाको मत बराबर भएपछि दुई सदस्यलाई अर्को साधारणसभाले चुन्नेछ । अध्यक्ष नेम्वाङ उच्च रक्तचापको कारण मेडिसिटी अस्पताल भर्ना भएपछि सोमबारको बैठक स्थगित गरिएको थियो । उनको अझै चिकित्सककै निगरानीमा उपचार भइरहेको छ ।अध्यक्ष थापाकै पहलमा गौरवलाई एन्फाको सीईओ नियुक्ति गर्ने प्रयास गरिएको हो । सीईओ नभए गौरवलाई सहायक महासचिव वा प्रतियोगिता प्रमुखको नियुक्ति दिनुपर्ने दबाब दिँदै थापा पक्षले अध्यक्ष नेम्वाङनिकट नवीन पाँडे (अन्तर्राष्ट्रिय सम्बन्ध प्रमुख) लाई हटाउने प्रस्ताव ल्याउने तयारी पनि गरेका छन् ।"
उमेशले जिते रजत पदक,काठमाडौं (कास) नेपाली शारीरिक सुगठन खेलाडी उमेश राईले बुधबार रजत पदक जितेका छन् । उनले माल्दिभ्समा भएको ५४ औं एसियाली शरीरिक सुगठन तथा फिजिक स्पोर्टस च्याम्पियनसिपअन्तर्गत ८० केजी तौलमा रजत जितेका हुन् । आठ खेलाडी प्रतिस्पर्धी उक्त तौलमा भारतका आश्विन सेठ्ठीले स्वर्ण र थाइल्यान्डका पतैवात अलकावातले कांस्य पदक जितेका थिए ।यसअघि फिटनेस फिजिकतर्फ १७० सेन्टिमिटरसम्म नेपालका राजु राईले कांस्य पदक जितेका थिए । नेपालका तीन खेलाडीले भाग लिएको च्याम्पियनसिपमा महिलातर्फ एथलेटिक फिजिकमा सुजिता मानन्धरले छैटौं स्थान हात पारेको टोली व्यवस्थापक दिनेश राजभण्डारीले जानकारी गराएका छन् ।खेलाडीको मनोबल उच्च पार्न नेपाल शारीरिक सुगठन तथा फिजिकल फिटनेस संघका अध्यक्ष राजेशबाबु श्रेष्ठले रजत जित्ने खेलाडीलाई १ लाख र कांस्य जित्ने खेलाडीलाई ७५ हजार नगदबाट सम्मान गर्ने घोषणा गरेको व्यवस्थापक राजभण्डारीले बताए । यसै क्रममा नेपालले २०२३ मा गर्ने ५५ औं एसियन शारीरिक सुगठन प्रतियोगिताका लागि नेपालबाट अध्यक्ष राजेशबाबु श्रेष्ठ र एसियन फेडेरेसनबाट दातुक पाउल चुवाले सम्झौतापत्रमा हस्ताक्षर गरे ।

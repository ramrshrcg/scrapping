शीर्षक,विवरण
अमेरिकी सहायकमन्त्री लु फेरि आउँदै,"पछिल्लो समय अमेरिकाबाट लगातार नेपाल भ्रमण भइरहेको छ । अमेरिकी सेनाका एसियाप्रशान्त क्षेत्र प्रमुख चार्ल्स ए फ्लिन चारदिने औपचारिक भ्रमणका लागि गत जेठ २६ मा आएका थिए । त्यसअघि अमेरिकी नागरिक सुरक्षा, प्रजातन्त्र र मानवअधिकार उपमन्त्री उज्रा जियाले जेठ ६ देखि ८ सम्म नेपालको भ्रमण गरेकी थिइन् । उनले नेपालका तिब्बती शरणार्थी शिविरमा पुगेर भेटवार्ता गरेको विषयमा टीकाटिप्पणी पनि भएको थियो । वैशाख ९ देखि ११ सम्म सिनेटर क्रिस्टन जिलिब्रान्डको नेतृत्वमा ५ सदस्यीय टोलीले नेपालको भ्रमण गरेको थियो । दक्षिण तथा मध्यएसिया मामिला हेर्ने उपसहायक विदेशमन्त्री केली केइडरलिङ तीनदिने भ्रमणका लागि वैशाख ६ मा आएकी थिइन् । अमेरिकाले भने बाक्लो भ्रमणलाई नेपालअमेरिका कूटनीतिक सम्बन्धको ७५ औं वर्षगाँठसँग जोड्ने गरेको छ । परराष्ट्र मामिलाविज्ञ तथा देउवाका अघिल्लो कार्यकालका परराष्ट्र सल्लाहकार दिनेश भट्टराई विदेशबाट हुने यस्तो भ्रमणलाई सामान्य मान्छन् । आउनेजाने त भइहाल्छ । स्वाभाविक नै हो, उनले भने, भ्रमणको एजेन्डा के हो भन्ने मुख्य कुरा हो । उनले अहिलेको सन्दर्भमा भइरहेको भ्रमणलाई विभिन्न तहबाट हेर्न सकिने बताए । भूराजनीतिक अवस्थामा संवेदनशीलता बढेको छ । तर उहाँ (लु) केही सन्देश लिएर आउँदै हुनुहुन्छ होला, उनले भने, तर कोही आउँदैमा हामी आत्तिनु पर्दैन । नेपालले आफ्नो कुरा गर्ने हो ।"
"नौ छोराछोरी, आठ प्रहरी","आफू बेरोजगार भएकाले भक्तले सबै छोराछोरीले सरकारी जागिर खाऊन् भन्ने सोचेका थिए । प्रेमकलीपछि असल, हंसराज, कल्पना, वसन्ती, प्रतापसिंह, पविता र शेरसिंहले प्रहरीमा जागिर सुरु गरे । धेरै सन्तान जन्मिएकाले भक्तबहादुरले सबैलाई राम्ररी पढाउन सकेनन् । रोजगारीको खोजीमा भारतका हैदराबाद, गोवा, बैंग्लोर जस्ता विभिन्न सहरमा मौसमी काममा जोतिएर उनले जेनतेन परिवारको गर्जो टारे । २०६४ साउने संक्रान्तिमा आफन्तबीच भएको झगडाले राजनीतिक रूप नै लियो । अवस्था यस्तो भयो कि उनी गाउँमा बस्न सक्ने अवस्था रहेन । गाउँको जग्गा बेचेर सदरमुकाम बसाइँ सरे । जीवनमा सुख पाउन धेरै दुःख गरेको कहानी बताउने भक्तबहादुर हिजोआज भने प्रसन्न देखिन्छन् । जागिरे छोराछोरीले उनको अनुहारमा खुसी थपिदिएका छन् । भन्छन् बालबच्चा सबै जागिरे भइसके, अब मलाई दुःख छैन ।"
र्यापको जादु,"यमदेखि भिटेनसम्मसन् २०११ मा आइपुगे, यम बुद्ध । उनीभन्दा अगाडिका अधिकांश र्याप मायाप्रेममै सीमित थिए । तर, यमले सामाजिक विषयवस्तुमाथि स्टोरी टेलिङको शैलीलाई स्थापित गराइदिए । यमको साथी बोलको र्यापले हिपहप संगीतमा ठूलै तहल्का पिट्यो । माया प्रेमका र्याप सुनिरहेका दर्शकका लागि पनि यो धेरै अर्थमा नयाँ स्वाद बनेर आयो । त्यस्तै, यो प्रशंसा मा छोरा र छोरीबीचको विभेद, बालविवाह र मानव बेचविखनको विषय समेटिएको थियो । आमाका ममता, संघर्ष र योगदानलाई मार्मिक शब्दको कवितात्मक लयमा आमा सार्वजनिक गरे । गीतको कोरसले भन्छतिम्रो मुहारमा सधैं हाँसो होस्तिम्रो सदैवको आयु होस्तिमीभन्दा ठूलो ईश्वर हुँदैन भो तिमी देवी, तिमी नै मेरो दैव हौयमका पागलपन, सिपाही, हिंसाको कालो बादल, टुप्याकलाई दिएको ट्रिब्युट (समटाइम) लगायतका थुप्रै र्याप रुचाइयो । यमले समसामयिक विषय समेटेकाले र्याप क्षेत्रले उनलाई सम्मान दिएको मिस्टर डीको भनाइ छ । यम आएपछि समसामयिक विषय र्यापमा उठाउन सकिँदो रहेछ भन्ने भयो । र्यापको इतिहासमा यम बुद्धलाई सबैभन्दा ठूलो मान्नुको खास कारण पनि यही हो । उनले जुन प्याटर्न ल्याए, आज सबैले त्यसलाई पछ्याइरहेका छन्, उनले भने, महिलाको शरीर, मायाप्रेमका विषय र्यापमा चलेका थिए । यमले सामाजिक विसंगति र विकृतिलाई पनि स्थान दिए । यम र्याप ब्याटल रअ बार्ज सुरु गर्ने र्यापर पनि हुन् । अन्डरग्राउन्डमा गीत गाउनेहरूमात्रै होइन प्लेटफर्म नपाइरहेका धेरै र्यापर रअ बार्जबाटै उदाए । बालेन, युनिक पोइट, लाहुरे, इजी टुवेल्भ, साकार, कविजीलाई यही प्लेटफर्मले चर्चामा ल्याइदियो । हुन त यमले झैं गिरीशले पनि आफ्ना भ्लगमार्फत नयाँ प्रतिभालाई स्थान दिए । सुरुवातदेखि नै एनएसकेले पनि हिपहपसम्बन्धी रेडियो कार्यक्रम चलाउँदै आए । तर, र्यापलाई मुलधारे मिडियासम्म पुर्याउनुमा रअ बार्जको मुख्य भूमिका छ । यमले त प्रतिलिपि अधिकार र रोयल्टीको विषय पनि उठाइदिए । रअ बार्ज का र्यापरले गालीगलौजका शब्द मात्रै प्रयोग गरेको भन्दै धेरैले यमलाई नै दोषी देख्थे । तर, यम र्यापरले प्रयोग गर्ने त्यस्ता शब्द समाजबाटै आएको बताउँथे । र्यापमा गाली आवश्यक त होइन । तर, कतिले ज्ञानको अभावमा त्यस्तो गाइदिन्छन् । त्यसको बदलामा अरू शब्द नै प्रयोग गर्न सकिन्थ्यो, उनले एक भिडियो अन्तर्वार्तामा भनेका छन्, कहिलेकाहीं आफूभित्रको रिस, फ्रस्ट्रेसन निकाल्ने बेलामा त्यो आवश्यक हुन आउँछ । धेरैले र्याप ब्याटलमा मुख छाड्यो भन्दै गुनासो पनि गर्छन् । कतिले यमले र्याप ब्याटलमा गाली बोल्न सिकाए भन्थे । तर मैले उनीहरूलाई सिकाएको होइन नि, उनीहरूले त समाजबाट सिकेका हुन् । यमपछि बालेन, लाहुरे, साकार, भिटेन, युनिक पोइटदेखि जीबबहरू आइपुगे । र्यापलाई क्रान्तिका रूपमा लिने बालेनले सामाजिक मुद्दा, विसंगति र राजनीतिको आलोचना गर्दै र्याप गाउन थाले । सन् २०१२ तिरै सडक बालबालिकाको विषय समेट्दै सडक बालक सार्वजनिक गरे । २०१३ मा रअ बार्जमा ब्याटल जितेका बालेनले आम नेपाली बुबा, तथ्य, ओइ बूढा सरकार, नेपाल हाँसेको, मन यो उड्यो लगायतका र्याप सार्वजनिक गरे । उनका यी गीतमा राजनीतिक सरोकार र आलोचना भेटिन्छ । हिपहपले नै बालेनलाई राजनीतिमा पुर्याएकामा दुईमत हुँदैन । लाहुरेले मेरो सोल्टा मा लाहुर जानेहरूको बाध्यता र पीडा समेट्दै पल्टनको कथा समेटिदिए । त्यसपछि तीतो सत्य, लाहुरे, हाउडे, नेपहपको बाटो देखि बिरामी लगायतमा सामाजिक समस्या र मुद्दा उठाउन थाले । युनिक पोइटका मेरो देश बिरामी, कालो, माकस्सम लगायतका र्याप मन पराइए । साकार, भिटेनका र्यापहरूमा दर्शकहरू झुम्मिरहेकै हुन्छन् । भिटेनको सिमसिमे पानी, गल्ली सडक, कथा, यात्रा, यस्तै त हो नि ब्रो लगायत गीतले र्यापलाई ठूलो संख्याका दर्शकबीच पुर्याउन मद्दत गरेको छ । भिटेन र्यापकै कारण प्रहरी हिरासतमा पनि परे । र्यापमा प्रयुक्त शब्दलाई लिएर थुप्रै पटक भिटेनको र्याप सडकदेखि सत्तासम्म पुग्यो । भिटेनकै गीत युट्युब ट्रेन्डिङमा परेका सुरुवाती र्यापहरू हुन् । अहिले र्याप संगीतले मुलधारे संगीतसँग प्रतिस्पर्धा गर्न थालिसकेको छ । पछिल्लो समय र्यापसम्बन्धी रियालिटी शो नेपहपको श्रीपेच ले भने भाइबर साइमन, एम्सी किङ, बाबु विलिभर, जेनिश क्षत्री, विशेष भट्टराईलगायत थुप्रै प्रतिभालाई उजागर गरिदिएको छ । नेपालको पहिलो हिपहप संगीतमाथिको रियालिटीले र्यापको विविधतासमेत देखाइदिएको गिरीश बताउँछन् । नेपहपको श्रीपेचले र्यापको विविधता देखाइदिएको छ । दुई व्यक्तिबीचको झगडा मात्रै पनि र्याप होइन, उनी भन्छन्, र्याप सबैका लागि हो, कुर्तासुरुवाल लगाएर पनि र्याप हान्न सकिन्छ । शोकै कारण र्यापरहरूले फरकफरक स्वाद पस्कन थालेको मिस्टर डीको बुझाइ छ । लाहुरेले पोखराको स्वाद र्यापमा ल्याएका छन् । काठमाडौंको स्वाद काठमाडौंका र्यापरहरूले ल्याइरहनुभएको छ, उनी भन्छन्, तराईबाट भ्योमाले त्यहाँको स्थानीय स्वाद मिसाइरहेको छ । दुई वर्षअघि सुरज क्षत्री (भ्योमा) र दीपक कहार (डी१) ले ढाका धोती मार्फत पहाडिया र मधेसीबीचको भेदभाव समेट्दै र्याप भिडियो सार्वजनिक गरेका थिए ।सुना कान खोली तोरा बोली, हिमाल, पहाड, तराई केदेशके छोरा, भेदभाव जे करेला, ओका हिचके लपेटाअब सुनल जा मधेस मे, हिपहप कैसन होगा ? देख चल र्यापरलाई हेयको नजरमा हेर्नेहरूको दृष्टिकोणमा परिवर्तन आउन थालेको मिस्टर डीको अनुभव छ । भन्छन्, र्याप गाउनैहरू अहिले घरपरिवार सम्हाल्न सक्ने भएका छन्, समाजका उदाहरण बनेका छन् । उनको भनाइमा सही थप्दै मानस पनि र्यापप्रति समाजको बुझाइ बदलिएकामा खुसी छन् । बालेनका कारण हिपहप सिस्टममा छिरेको छ, हिपहपले नै उनलाई एउटा जिम्मेवार पदमा पुर्याएको छ, उनले भने ।त्यसो त सबै र्यापमा छाडा शब्द प्रयोग हुँदैनन् । कतिपय गम्भीर र सामाजिक मुद्दाका विषय पनि र्यापमा अट्ने गरेका छन् । अभिभावकलाई सुनाउने हो भने गिरीशको र्याप सुनाउनुपर्यो । साथीहरूसँग चिल गर्ने मुड भए भिटेनको र देशभक्ति गीत सुन्ने भए बालेनको सुन्नुपर्यो, उनी भन्छन् । मानस भने नेपाली समाज छाडा शब्दमै अल्झिएको देख्दा अचम्म मान्छन् । सबले छाडालाई पचाइसके । हामी किन त्यसमै अड्किएका हौं, उनी प्रश्न गर्छन्, के ती शब्द कुनै मुडमा समाजले प्रयोग नै गर्दैन त ?र्यापरका लागि अहिले थुप्रै प्लेटफर्मको विकास भएको मानसको अनुभव छ । पहिला त हाम्रा लागि प्लेटफर्म थिएन । अहिले त आमाबुबालाई कसैले र्याप गर्छु भन्दा पनि उनीहरूलाई सजिलै दिन्छन्, उनले भने, अबको ४५ वर्षमा नेपाली हिपहपले संसारमा छुट्टै परिचय बनाउँछ । अहिले पनि विदेशीहरूले नेपाली हिपहपमा रियाक्ट गर्न थालिसके । हामी पनि कुनै दिन अमेरिकन म्युजिक अवार्डहरूमा मनोनीत हुन पाउँछौं होला । र्यापमा छाडा बोल्न आवश्यक नठान्ने बालेन अहिले र्यापको अवस्था राम्रो भएको बताउँछन् । र्याप संगीत नबुझ्ने त छँदै छैन । नेपालमा सबैभन्दा चलेको विधा नै हिपअप हो । हरेक प्लेटफर्मले १२ जना र्यापर ल्याइरहेको छ । ब्रेकबाजमा जिबव हिट भयो, उनी भन्छन्, कविता बुझ्नेले र्याप बुझिहाल्छ, र्यापमा कविता हुन्छ । राइम र लेखन फरक होला, तर अहिले सबैजनाले बुझ्न थालेका छन् । पछिल्लो समय महिलाहरूको उपस्थिति पनि र्यापमा बढ्न थालेको छ । हाल २१ वर्षीया दिमृति विश्वकर्मा सक्रिय छिन् । उनीअघि समन्थ मगर, परी, स्यामुनलगायत सक्रिय देखिन्थे । महिला र्यापर थोरै छौं । पितृसतात्मक समाजमा महिलाहरूले त्यस्तो स्वतन्त्रता पाइरहेको हुँदैन, उनी भन्छिन्, महिला र्यापरहरू आइरहे पनि अगाडि बढ्न गाह्रो छ । तर, मैलेचाहिँ परिवारको साथ पाएँ । हिपहपमा महिलाहरू स्थापित समय त लाग्छ नै ।"
"बस्तीमा खोला, ३५ परिवार विस्थापित","रुकुम पश्चिम (कास) गाउँमा खोला पसेपछि आठबीसकोट नगरपालिका७ स्थित गाराबस्तीका ३५ परिवार विस्थापित भएको छ । घट्टेखोलाको बाढी मंगलबार बिहान बस्तीमा पसेपछि सबैलाई अन्यत्र सारिएको वडाध्यक्ष अमृत बुढाले बताए । बस्ती खाली गराएका छौं, बुढाले भने, पहिरोले थुनिएपछि खोला गाउँ पसेको हो । नगरपालिकाको केन्द्र राडीबाट दाँजे हुँदै खदी जाने सडक निर्माणको क्रममा फालिएको माटो झरेर घट्टखोला थुनिएको हो । स्थानीय मनबहादुर बुढाका अनुसार खोलाले सुनील आरसीको घर र शौचालय बगाएको छ । अरू घर र अन्य संरचना जोखिममा छन् । गाउँमा खोला बग्न थालेपछि स्थानीयले केही सामान निकाल्न भ्याएका थिए । अहिले अधिकांश विस्थापित आफन्तको सहारामा छन् । खोलाले धानखेतमा पनि क्षति पुर्याएको छ । आठबीसकोट नगर प्रमुख रवि केसीले बस्तीमा पसेको खोला नियमित बाटोमा फर्किसकेको बताए ।"
सालभन्जिका लसएन्जेलसमा फेला,काठमाडौं (कास) सन् १९८० को सुरुवातमा कालीमाटी ह्युमत टोलस्थित नारायण मन्दिरबाट चोरिएको सालभन्जिका काष्ठकला अमेरिकाको लसएन्जेलसमा फेला परेको छ । नेपाली सम्पदाको सोधखोजमा सक्रिय अभियान लस्ट आर्ट्स अफ नेपाल का अनुसार लस एन्जेलस कन्ट्री म्युजियम अफ आर्टमा फेला परेको हो । १२ औं शताब्दीमा निर्माण भएको यो कला सम्पदासँगै नारायण मन्दिरबाट थुप्रै पुरातात्त्विक सामग्री हराइसकेका छन् । यसअघि यही मन्दिरमा रहेका प्राचीन काष्ठकला सिकागोको निजी संग्रह प्रिज्कर कलेक्सनमा भेटिएपछि यसबारेको उत्पत्तिको पहिचान र प्रमाणीकरणपछि नेपाल फिर्ता भइसकेको छ ।
१० दिनदेखि थुप्रियो उपत्यकामा फोहोर,"(काठमाडौं)  उपत्यकाको फोहोर साउन ३ देखि उठेको छैन । लामो समय फोहोर थुप्रिँदा त्यसबाट रसाएको लेदो सडकमा बग्न थालेको छ । सार्वजनिक स्थानमा थुपारिएको फोहोरबाट चुहिने लेदो वर्षासँगै बग्दा सहर दुर्गन्धित हुन थालेको छ । यसले प्रदूषणसँगै संक्रामक रोगको जोखिम पनि बढाएको छ । सडकमा लिचेट बग्दा सर्वसाधारण आजित भएका छन् । वातावरण स्वास्थ्यका विज्ञ एवं नेपाल स्वास्थ्य अनुसन्धान परिषद्का वरिष्ठ अनुसन्धान अधिकृत मघेनाथ धिमाल धेरै मात्रामा लिचेट बग्दा खानेपानीका पाइपमा छिर्न सक्ने र त्यसले स्वास्थ्य जोखिम बढाउने खतरा देख्छन् । काठमाडौंका विभिन्न ठाउँमा खानेपानीको पाइप फुट्ने गरेका घटना धेरै छन् । त्यस्ता ठाउँमा लिचेट छिरे समस्या निम्तन सक्ने उनले बताएका हुन् । फोहोरको डंगुर थुप्रिँदा जमिनसँगै वायु प्रदूषण पनि बढेको उनले जनाए । फोहोर व्यवस्थापनसम्बन्धी विषयमा विद्यावारिधि गरेकी अल्का सापकोटा लिचेट चुहावट तुरुन्त रोक्नुपर्ने सुझाव दिइन् । लिचेट आफैंमा हानिकारक तरल पदार्थ भएकाले तुरुन्त फोहोर फाल्ने कार्य रोक्नुपर्ने बताइन् । लिचेट नराम्रो चिज हो, सबै कुरा मिसिएको हुन्छ, अस्पतातलजन्य फोहोर पनि मिसिएका हुन्छन्, उनले कान्तिपुरसँग भनिन्, यो जमिन र हावामा पनि मिसिएको छ । बगिरहेको छ भने यसलाई आउनै नदिने हो । यसको समाधान भनेको फोहोर फाल्नै नदिने हो । उनले लिचेट निस्किएको ठाउँमा फोहोर विसर्जन नगर्ननगराउनका लागि महानगरले सचेत गराउनुपर्ने बताइन् ।काठमाडौं महानगरपालिकाले साउन १ देखि कुहिने र नकुहिने फोहोर छुट्याउन भनेको थियो तर साउन ३ देखि फोहोर उठेको छैन । तीनपिप्ले सिसडोल सडक भत्किँदा सवारी आवातजावतमा अवरोध भएर महानगरको फोहोर उठ्न नसकेको प्रवक्ता एवं वडा १७ का वडाध्यक्ष नवीन मानन्धरले बताए । उनले भने, सबैभन्दा बढी सिसडोलको सडक बिग्रिएको छ । फोहोर बोकेका गाडी बाटोमै फस्ने गरेका छन् ।सात दिनभित्र फोहोर उठाउने प्रतिबद्धता गरिए पनि फोहोर फाल्न जाने सडकको दुरवस्थाले समस्या पारेको बताए । लगातार काम भए पनि डोजरको मद्दतले फोहोर बोकेको गाडीलाई सिसडोल पार गराए पनि फर्कने गाडी फस्ने गरेको उनले बताए । सडक स्तरोन्नतिका लागि सहरी विकास मन्त्रालयले करिब ७ करोड लागतमा समानता कन्स्ट्रक्सनसँग ठेक्का सम्झौता गरेको उनले जानकारी दिए । उक्त कम्पनीले निर्माण कार्य रफ्तारमा बढाएको जानकारी दिए । बन्चरे डाँडा ल्यान्डफिल साइट र सडक निर्माणको अवस्थाबारे बुझ्न मानन्धरसहित जनप्रतिनिधि र कर्मचारी टोली बुधबार पुगेको थियो । टोलीले तत्कालै सडक बन्ने र फोहोर बोक्ने गाडी लैजान सक्ने अवस्था कम रहेको जनाएको छ । अहिलेकै रफ्तारमा काम हुने हो भने दुई दिनजतिमा काम सकिएला, मानन्धरले कान्तिपुरसँग भने ।महानगरपालिकाले साउन १२ देखि फोहोर उठाउने प्रतिबद्धता जनाएको थियो । त्यहीअनुसार महानगरले टाइम कार्ड लागू गर्ने तयारी गरेको थियो । महानगरले साउन १ देखि फोहोर वर्गीकरण गर्न महानगरवासीलाई आग्रह गरेको थियो । तर, त्यसयता फोहोर उठेको छैन । कुहिने फोहोरबाट महानगरले मल बनाउने योजना लिएको छ । काठमाडौं उपत्यकाका स्थानीय तहबाट दैनिक १२ सय टनभन्दा बढी फोहोर निस्कन्छ । काठमाडौं महानगरबाट मात्रै दैनिक करिब ५१६ टन फोहोर निस्कन्छ । १० दिनमा सडकमा १२ हजार टनभन्दा बढी फोहोर थुप्रिसकेको छ । औसतमा एउटा टिपरले साढे ८ टन फोहोर बोक्छ । सामान्य अवस्थामा दैनिक औसत १ सय ५० वटा टिपर फोहोर बोक्न प्रयोग हुन्छन् । अहिले सडकमा थुप्रिएको फोहोर बोक्न करिब १ हजार ४ सयभन्दा बढी टिपर आवश्यक पर्छ । महानगरले कुहिने र नकुहिने फोहोर वर्गीकरण गर्न आग्रह गरे पनि त्यसले समाधान नदिने फोहोर वैज्ञानिकले बताएका छन् । कुहिने फोहोरबाट मल उत्पादन गर्ने भनिए पनि अहिले कस्ता खालका कुहिने फोहोरबाट उत्पादन गर्ने भन्ने सवालमा महानगरको योजना स्पष्ट छैन । फोहोर व्यवस्थापनसम्बन्धी विषयमा विद्यावारिधि गरेकी सापकोटा भन्छिन्, तपाई कागजलाई कुहिने र नकुहिने फोहोरभित्र पनि राख्न सक्नुहुन्छ । कुनै पेपरमा हेभी मेटल्स पनि मिसिएका हुन्छन् । मल बनाउनुभयो भने ती धातुहरू हानिकरक हुन्छन् नि । फोहोर रसाउँदा निस्कने लिचेट व्यवस्थापनका लागि समस्या छ । महानगरको १८ वटा गाडीमा लिचेट ट्यांक जडान गरिए पनि निजी क्षेत्रले जडान गरेका छैनन् । फोहोर बोक्ने क्रममा सडकमा चुहिने लिचेट व्यवस्थापनसम्बन्धी महानगरले काम गरेको छैन । महानगरको फोहोरका स्रोतमा घरेलु, औद्योगिक, रासायनिक, स्वास्थ्य, हानिकारक, मलखाद योग्य, कबाडी, प्लास्टिकजन्य, सिसाजन्य फोहोर छन् । महानगरबाट निस्कने फोहोरमध्ये सबैभन्दा धेरै जैविक फोहोर छ । जैविक फोहोरको हिस्सा ७०८७ प्रतिशत छ । जैविक फोहोर कुहिन्छन् र तिनबाट मल उत्पादन गर्न सकिन्छ । फोहोरलाई कुहिने र नकुहिने मात्रै गर्नुको विकल्पमा विभिन्न तरिकाले छुट्याउन सिकाउनुपर्ने सापकोटा बताउँछिन् । उनी फोहोरलाई कुहिने र नकुहिनेमा छुट्याउँदैमा दीर्घकालीन समाधान नहुने बताउँछिन् । महानगरमा निस्कने फोहोरमा प्लास्टिक ९१८ प्रतिशत, कागज ८५१, रबर ०५४, कपडा ३०२, धातु ०९२, सिसा २५० प्रतिशत, छाला ०१२ र काम नलाग्नेनिष्क्रिय फोहोरको मात्रा ४३३ प्रतिशत छ । अस्पतालजन्य फोहोर पनि एकैठाउँमा व्यवस्थापन हुने गरेका छन् । त्यस्ता फोहोरबाट संक्रमणको जोखिम धेरै हुन्छ । संकलन गरिएको कुहिने फोहोरलाई घरायसी विधिअनुसार मल बनाउने महानगरपालिकाको तयारी छ । सडक निर्माण भएपछि फोहोर व्यवस्थापन कार्य सिधै ल्यान्डफिलमा खन्याउने र फिलिङ गर्ने जसरी नै हुने देखिएको छ । घरायसी प्रविधि प्रयोग गरेर फोहोरलाई तत्काल व्यवस्थापन गर्ने भनेको खाल्डो खनेर पुर्ने र करिब ९० दिनपछि मल तयार भएपछि त्यसलाई प्रयोग गर्ने हो । पाइलटिङ का लागि महानगरले यो विधि प्रयोग गर्न खोजेको थियो तर फोहोर नउठ्दा समस्या देखिएको हो । कुहिने फोहोरलाई बन्चरेडाँडा ल्यान्डफिल साइटमा छुट्टै स्थानमा राखेर छोप्ने महानगरको तयारी भए पनि १२ हजार टन फोहोरलाई एकैपटक त्यसरी छुट्याउने जनशक्ति महानगरसँग छैन । निजी क्षेत्रलाई महानगरपालिकाले फोहोर व्यवस्थापन गर्न कानुनी रूपमा मान्यता नदिए पनि उनीहरूले आफैं व्यवस्थापन गर्छन् । महानगरले वडा नम्बर १२, १८, १९, २०, २१, २३, २४ र २५ को मात्रै फोहोर उठाउँछ । अन्य वडाका फोहोर निजी क्षेत्रले र केही वडामा महानगर र निजी क्षेत्र दुवैले उठाउँदै आएका छन् । महानगरले फोहोर नउठाउने वडामा वर्गीकरण गरेर नै उठाइन्छ कि छुट्टाछुट्टै उठाइन्छ भन्ने टुंगो लागेको छैन ।नकुहिने फोहोरलाई के गर्ने भन्ने महानगरसँग योजना छैन । संकलन गरिएका सबै नकुहिने फोहोर अहिले जसरी नै ल्यान्डफिल साइटमै विसर्जन हुने देखिएको छ । महानगरले संकलन गर्ने नकुहिने फोहोरलाई रिसाइकल गर्ने कि सिधै बन्चरेडाँडामा लैजाने भन्नेबारे निर्णय गरिसकेको छैन । फोहोरलाई रिसाइकल गर्दा बन्चरेडाँडा पठाउने फोहोरको मात्रा कम हुन्छ तर त्यसका लागि महानगरलाई कानुनी अड्चन छ । नकुहिने फोहोर रिसाइकल गरेर बेच्ने अधिकार महानगरलाई छैन । फोहोरको मात्रा कम गर्नका लागि घरमै फोहोरलाई छुट्याइदिने, वैकल्पिक रूपमा प्रयोग गर्ने, सरसफाइमार्फत संकलन गर्ने, बेच्ने, प्रशोधनका लागि फोहोर उपलब्ध गराउन सकिने विज्ञहरूले बताउँदै आएका छन् ।"
'इन्डोपेकम मा प्रधानसेनापतिको सहभागिताबारे जानकारी माग,"काठमाडौं (कास) प्रतिनिधिसभाको अन्तर्राष्ट्रिय सम्बन्ध समितिले प्रधानसेनापति प्रभुराम शर्मा अमेरिकाको इन्डोप्यासिफिक कमान्ड (यूएसइन्डोपेकम) ले आयोजना गरेको सम्मेलनमा सहभागी भएको विषयमा जानकारी गराउन सरकारलाई निर्देशन दिएको छ । अमेरिकाको इन्डोप्यासिफक कमान्ड र अस्ट्रेलियन डिफेन्स फोर्स ले आयोजना गरेको २४ औं वार्षिक रक्षा प्रमुखहरूको सम्मेलन मा सहभागी हुन प्रधानसेनापति शर्मा केही दिनअघि अस्ट्रेलियाको सिड्नीमा छ । प्रधानसेनापति इन्डोप्यासिफिक कमान्ड सम्मेलनमा सहभागी हुन अस्ट्रेलिया जानुभएको भन्ने छ तर हामीले आधिकारिक जानकारी पाएका छैनौं, यस विषयमा जानकारी दिन सरकारलाई निर्देशन दिएका छौं, समिति सभापति पवित्रा निरौला खरेलले भनिन् । सोमबारबाट भएको तीनदिने वार्षिक सम्मेलनमा नेपालसहित २६ देशका सैनिक अधिकारी सहभागी थिए । सम्मेलनमा इन्डोप्यासिफिक, उत्तर अमेरिका र दक्षिण अमेरिका क्षेत्रका देशका सैनिक अधिकारीहरूलाई आमन्त्रण गरिएको इन्डोप्यासिफिक कमान्डले जनाएको छ । इन्डोप्यासिफिक कमान्ड को वेबपेजमा सम्मेलनको संयोजन अस्ट्रेलियन डिफेन्स फोर्सका जनरल एगनस जे क्याम्पबेल र अमेरिकी इन्डोप्यासिफिक कमान्डर एडमिरल जोन सी एक्विलिनोले गरेको उल्लेख छ । सम्मेलनको नारा रुल्स बेस्ड अर्डर इन द इन्डोप्यासिफिक छ । सम्मेलन जलवायु परिवर्तन र इन्डोप्यासिफिक क्षेत्रमा सुरक्षामा पार्ने प्रभाव, उन्नत प्रविधि र त्यसको सुरक्षा प्रभाव र युक्रेन द्वन्द्वको प्रभावमा केन्द्रित हुने भनिएको थियो । अक्विलिनोले इन्डोप्यासिफिक रणनीतिक महत्त्वलाई सम्मेलनले प्रकाश पार्ने बताएका थिए । प्रधानसेनापति शर्मा अस्ट्रेलिया प्रस्थान गरेपछि सेनाले जारी गरेको विज्ञप्तिमा एसिया प्रशान्त क्षेत्रमा अवस्थित राष्ट्रका सेना प्रमुखहरूको उपस्थित हुने कार्यक्रममा २०५६ सालदेखि नै सहभागी हुँदै आएको उल्लेख छ । यो सम्मेलन यसअघि प्यासिफिक कमान्ड ले आयोजना गर्थ्यो । त्यस्तो सम्मेलनमा सेना सहभागी हुँदै आएको थियो । सन् २०१८ मा अमेरिकाले प्यासिफिक कमान्डलाई इन्डोप्यासिफिक मा परिणत गरेको हो । मंगलबार संसद् बैठकमा पनि सांसदहरूले प्रधानसेनापति शर्माको सम्मेलनमा उपस्थितिको विषयमा प्रश्न उठाएका थिए ।समितिको बुधबारको बैठकले स्टेट पार्टनरसिप प्रोग्राम (एसपीपी) मा संलग्न नहुने निर्णय कार्यान्वयनका विषयमा अमेरिकालाई पत्राचार नगर्नुको कारण जानकारी गराउन पनि सरकारलाई निर्देशन दिएको छ । मन्त्रिपरिषद्ले पत्राचार गर्ने निर्णय भने एक महिनाअघि नै गरेको थियो ।"
दाहालको दोहोरो रणनीति,"२०६४ सालको संविधानसभा चुनावमा माओवादी सबैभन्दा ठूलो दल भएको थियो र पुष्पकमल दाहाल प्रधानमन्त्री भए । सत्ता सञ्चालनको मेसो पाउन नसकेर हो या जनमतको उन्मादले दाहाल सरकार ९ महिनामै ढल्यो । त्यहीदेखि माओवादी पार्टी ओरालो यात्रामा छ । पार्टी गठनको सुरुदेखि हालसम्म निरन्तर एकछत्र नेतृत्वमा रहेका दाहालले आफ्नै विचार, नीति र सिद्धान्तले राजनीति गरेजस्तो लाग्दैन । उनको राजनीति कसै न कसैको सहारामा अगाडि बढ्ने गरेको छ । दाहाललाई यसरी साथ दिने मुख्य नेता हुन् मोहन वैद्य किरण र बाबुराम भट्टराई । माओवादी एक रहँदासम्म दाहालले वैद्यलाई काखी च्यापेर भट्टराईलाई एक्ल्याउने र भट्टराईलाई काखी च्यापेर वैद्यलाई एक्ल्याउने व्यवहार गरिरहे । उनीहरूले छाडेपछि पनि दाहालले एक्लैले राजनीति गर्न चाहेनन् । आफू र पार्टीलाई एमालेमा विलय गराए । एमाले र माओवादी मिलेर बनेको नेकपाबाट पुनः उनी माओवादीमै फर्किए । फेरि एक्लिएका दाहालको छटपटी बढ्न थालेको छ । कांग्रेसँगको सत्ता गठबन्धनमा एक वर्ष बिताएका दाहालले पुनः एमालेसँग सहकार्य बढाएर फेरि कांग्रेसलाई झस्काएका छन् । आगामी प्रदेश र संघको चुनावमा पनि दाहालले दोहोरो रणनीति नै अपनाएका छन् । निर्वाचन नजिकिँदै गर्दा दाहालले कांग्रेस, एमालेतिर नै पासा फालिरहेका छन् । कांग्रेससँग सिट बार्गेनिङ गर्दै एमालेसँग सहकार्यका लागि पनि भित्रभित्रै आफ्ना दूत खटाएका छन् । त्यसै गरी गठबन्धनलाई निरन्तरता दिएर एमालेलाई देखाइदिने भन्ने पनि उनको रणनीति छ । दाहालले जहिल्यै दुइटा डुङ्गामा खुट्टा टेकेकै हुन्छन् । उनको राजनीति यसरी नै चलिरहेको छ, जुन उनको विशेषता नै बनिसकेको छ । अबको निर्वाचनमा पनि उनले आफूलाई बलियो पार्नलाई सकेसम्मका यस्ता गतिविधिलाई जारी राखेका छन् । कांग्रेसले पेल्न थाल्यो भने एमाले लगायतका दलहरूसँग सके एकता गर्ने, सम्भव नभए चुनावी गठबन्धन गर्ने योजनामा दाहाल छलफलमै छन् । दाहालको विगत र वर्तमान नियाल्दा एक्लैले राजनीति गरेको देखिँदैन, आखिर दुईतिर खुट्टा राखेपछि लडिन्छ नै, हेरौं दाहाल कहाँनिर पछारिन्छन् । सुजन देवकोटा, पालुङ्टार४, गोरखा"
प्रहरीको घट्दो मनोबल,"अहिले सबैभन्दा धेरै आवश्यक पर्ने चीज रोजगारी नै हो । यही रोजगारीका लागि आम नागरिक ५० डिग्री सेल्सियसको गर्मीमा समेत जीवनको पर्वाह नगरी काम गरिरहेको दृश्यले हामीलाई छुन छाडिसकेको छ । यता सशस्त्र प्रहरी बलमा भने भएको जागिर छाड्नेहरूको लर्को नै देखिएको छ । योग्यताको कदर नहुनु, शक्ति केन्द्रको सिफारिसमा बढ्वा हुनु लगायत अनगिन्ती बेथितिले प्रहरी संगठनलाई कमजोर बनाएको छ । पछिल्लो ५ वर्षमा १७ हजार सशस्त्र र प्रहरीले राजीनामा दिएका छन् । यस्तै हुने हो भने, प्रहरी संगठनको हविगत के होला ? सरकारले एउटा प्रहरीलाई दक्ष बनाउन समय मात्र होइन आर्थिक लगानी पनि उत्तिकै गर्नुपर्छ । तर उसले आफ्नो पूर्ण अवधि जागिर खाँदैन, बीचमै छाड्छ भने, सरकारले निकै घाटा बेहोर्नुपर्छ । किन यस्तो हुन्छ भन्ने समस्याको कारण सबैलाई थाहा छ, यो बेथितिको अन्त्य भने हुन सकेको छैन । किन यस्तो भइरहेको छ भन्नेबारे अब छलफल हुनैपर्छ । यही अवस्था रहिरहेर भोलि प्रहरी संगठन कमजोर भयो भने राज्यको ठूलो शक्ति क्षय हुने निश्चितै छ । अतः प्रहरीहरू किन यति ठूलो संख्यामा पलाएन भइरहेका छन् भन्ने कुराको छानबिन होस् । उनीहरूलाई राज्यले सुरक्षामै समर्पित गराओस् । रामकृष्ण बराल, जोरपाटी५, काठमाडौं"
सहरका अव्यवस्थित रूख,"सडक किनाराका रूख हाल नेपालका राजमार्ग र सहरी सडकहरूवरपर रूख रोप्ने चलन बढेको छ । उपत्यकाका थुप्रै सडक किनारामा अहिले वृक्ष र हरियाली बढेको देख्न सकिन्छ । तर यहाँका सडक किनारामा रूख हुर्काउन थुप्रै चुनौती छन् । हाम्रा अधिकांश सडक किनारामा रूख हुर्काउने सोचले बनाइएका छैनन् । कैयौं सडक फुटपाथविहीन छन् र भएका फुटपाथ पनि साँघुरो हुनाले रूख हुर्काउन नमिल्ने छन् । कतिपयमा रूख हुर्काउन मिल्ने फुटपाथ भए पनि त्यसमाथिका बिजुली लगायतका तारले रूखबिरुवाको वृद्घिमा तगारो हाल्छन् । यस्ता भौतिक चुनौतीसँगै कतिपय ठाउँमा सडक किनारामा रूख रोप्न स्थानीय बासिन्दाले अवरोध गर्छन् । कोटेश्वरबल्खु खण्डमा बाक्लो वृक्षरोपण गरी सहरी जंगलका रूपमा त्यहाँका सडक किनारलाई विकास गर्नमा स्थानीय बासिन्दाहरूले अवरोध गरे । यसले गर्दा रूखहरू एक लाइन मात्र रोपिए र बाँकी जमिनमा हेरचाह गर्न गाह्रो हुने, पानी बढी चाहिने तर कम वातावरणीय सेवा दिने चौर बनाउनुपर्यो ।नेपालमा सडकवरपर कसले रूख रोप्ने, हुर्काउने र जिम्मा लिने भन्ने कानुनी अस्पष्टता छ । सहरी विकास रणनीति र राष्ट्रिय सडकको मापदण्डमा सहरी वन गायब छ । राष्ट्रिय सडकको मापदण्ड हेर्दा त्यसले सडकवरपर रूख रोपिने कल्पनासम्म नगरेको देखिन्छ । पछिल्लो वन ऐनले सडकका रूख स्थानीय निकाय अन्तर्गत हुने उल्लेख गरे पनि स्थानीय सरकार सञ्चालन ऐनमा त्यो कुरा परेको छैन । त्यसैले सडकका रूख विभिन्न क्लबदेखि बैंक, स्कुलकलेज र वित्तीय संस्थाहरूको काम देखाउने साइनबोर्ड बन्न पुगेका छन् । र, हाम्रो सहरमा सबैभन्दा भद्रगोल कुनै वस्तु छ भने त्यो साइनबोर्ड हो । सामान्यतया सडकका रूखहरू जनधनलाई असुरक्षित नपार्ने, पदयात्री र गाडीहरूको दृश्यलाई नछेक्ने, बिजुली लगायतका तारलाई बाधा नपुर्याउने, जमिनमुनिको ढललाई नोक्सान नगर्ने र ठूला गाडीले नछुने हुनुपर्छ । साथै सहरमा निश्चित ठाउँमा मात्रै रूख रोप्न र हुर्काउन मिल्ने भएकाले रूखको प्रजाति छनोट गर्दा कुन ठाउँमा रोप्ने भन्ने कुरा महत्त्वपूर्ण हुन्छ । पार्कमा रोप्ने, फराकिलो फुटपाथमा रोप्ने, साँघुरो फुटपाथमा रोप्ने वा मिडियनमा रोप्ने भन्ने कुरामा रूखको प्रजातिको छनोट निर्भर गर्छ । तथापि सहरमा रूख रोप्दा प्रजातिगत, उमेरगत, उचाइगत र आकारको विविधता हेरिन्छÙ हलक्कै र सुस्तसँग बढ्ने, आगन्तुक र रैथाने, पतझड र सदावहार वनस्पतिको मिश्रण गरेर रोपिन्छ । बिरुवा रोपिसकेपछि त्यसलाई नियमित रूपमा हेरचाह गर्ने, हाँगा छिमल्ने, सीधा पार्ने, गोडमेल र सिँचाइ गर्ने, जाडो मौसममा पातको नियमित संकलन गर्ने गरिन्छ । विकसित देशका सहरहरूमा सडक किनाराको प्रत्येक रूखको लोकेसनसहितको तथ्यांक राखिएको हुन्छ ।तर हाम्रा सहरका रूखहरू हेर्दा सहरी वनका यी सामान्य ज्ञान र विज्ञानलाई बेवास्ता गरिएको पाइन्छ । त्यसैले काठमाडौंको साँघुरो फुटपाथमा शमीजस्तो भीमकाय रूख हुने वनस्पति हुर्काइँदै छ, यहाँको हावापानीप्रतिकूल देवदार रोपिँदै छ वा पैदलयात्री र गाडीलाई छेक्ने र तारलाई छुने गरी जोखिमयुक्त रूख त्यसै छोडिएको छ । सहरी रूखहरूको यस्ता भद्रगोलले दृश्य प्रदूषण व्याप्त हाम्रा सहरमा केही शीतलता प्रदान गर्न फाट्टफुट्ट उभिएका हरिया रूखहरू पनि बोझिलो बनेका छन् । यो भद्रगोललाई सुधार्न कानुनी स्पष्टता, सहरी वन र ल्यान्डस्केपिङ सम्बन्धी पढाइ, सहरी रणनीति र सडकको मापदण्ड, वन र स्थानीय सरकार सञ्चालन ऐनमा सुधार जरुरी छ । भारतमा हालै राजमार्गलाई हरियालीपूर्ण बनाउन सुरु गरिएको ग्रिन हाइवे मिसन अन्तर्गत त्यहाँको राजमार्ग बनाउने खर्चको १ प्रतिशत अनिवार्य रूपमा राजमार्गको हरित विकास र त्यसको सम्भारमा लगाउनुपर्ने नियम बनाइएको छ । संसारका अन्य सहरले सहरी वनलाई जलवायु परिवर्तनसँग जुध्ने दिगो, सबल र सस्तो आधार मान्दै सहरमा हरियाली बढाउन थालेका छन् । एउटा चिनियाँ उखान छ रूख रोप्ने उचित समय भनेको ५० वर्षअघि हो र दोस्रो उचित समय भनेको अहिले हो । दोस्रो उचित समयमा रोपिएका रूखहरू भविष्यका लागि समस्या नबनून् ।"
ए प्लस मात्र सफलताको मापन होइन,"एउटा अनुमानबाट सुरु गरौं मानौं एसईईमा सबै विद्यार्थीको ४ जीपीए आयो । शिक्षकहरूबाट, राजनीतिज्ञहरूबाट, उद्यमीहरूबाट, पत्रकारहरूबाट कस्तो प्रतिक्रिया आउला ? के यी व्यक्तिहरूले हाम्रो देशको शिक्षा उत्कृष्ट भयो भन्लान् ? शिक्षकहरूलाई, विद्यालयलाई पुरस्कृत गर्लान् ? त्यस्तो पक्कै हुनेछैन । परीक्षा निकै सजिलो रहेछ भनिनेछ । प्रश्नपत्र बनाउने, कापी जाँच्नेहरूमाथि नै प्रश्न उठाइनेछ । अझ, बजारमा अब शिक्षाको स्तर बढाउनुपर्छ भनेर बहस हुनेछ ।अघिल्ला वर्षहरूमा कोरोनाका कारण एसईई परीक्षा भएन । विद्यालयहरूले आफ्ना विद्यार्थीलाई आफूखुसी बढी नम्बर दिए । २०७२ को एसईईमा २ जना, २०७३ सालमा जम्मा ४ जनाले ४ जीपीए ल्याएका थिए । तर, २०७७ सालको एसईईमा करिब साढे ८ हजारले ४ जीपीए ल्याए । के यी ५ वर्षमा शिक्षामा आमूल परिवर्तन भएको हो ? राज्यले चमत्कार गरेको हो ? विद्यार्थीहरूको स्तर ह्वात्तै बढेको हो ? होइन । यो ग्रेडको स्फीतीकरण हो । जति धेरैको जीपीए ४ आउँछ, त्यति धेरै त्यसको मूल्य घट्छ । म यो एकोहोरो प्रतिस्पर्धात्मक परीक्षा प्रणालीको पक्षमा छैन । हालको परीक्षाले पौडिने, कुद्ने, उड्ने सबलाई एउटै फित्ताले नापिरहेको छ । यो प्रणाली अवैज्ञानिक त छँदै छ, अन्यायपूर्णसमेत छ । परीक्षाले त हरेक व्यक्तिलाई उसको आफ्नै प्रतिभा अनुरूप मापन गर्ने हो । परीक्षाले प्रत्येकको आफ्नै प्रगति मापन गर्ने हो । विद्यार्थीले दस वा बाह्र कक्षा सक्दै गर्दा, आफू कुन विधामा अघि बढ्न सक्ने हो, त्यो पहिचान गर्न सकिने देखिएको छ । शिक्षामा राम्रो गरिरहेका देशहरूले विद्यार्थीहरूलाई ८ कक्षा सक्दै गर्दा विद्यार्थी र अभिभावकलाई बोलाएर ऊ के विषयमा राम्रो छ र उसको करियर कता मोड्न सकिन्छ भनेर पहिचान गरिदिन्छन् । कोहीलाई एकेडेमिक्समै अगाडि बढ्न सुझाव दिइन्छ । कोहीलाई खेलमा त कोहीलाई प्राविधिक क्षेत्रमा । तर, ८ वा १० कक्षा सक्दै गर्दा सबै विद्यार्थी आफ्नो बाटो पहिल्याउँछन् । त्यहाँको शिक्षा ए प्लस, बी प्लसमा अड्किएको छैन । अहिले अंगीकार गरिएको प्रणालीमा सफलता त्यो हो, जो थोरैले पाउँछन् । हुन त, सफलता भनेको सापेक्षता नै हो । यो मापनमा, कोही असफल भए न कोही सफल हुने हो । मैले आजसम्म आत्मसात् गर्न नसकेको कुरा के हो भने, एउटा स्कुलले ५०० जना भर्ना गर्छ अनि ढोकामा ५ जनाको फोटो झुन्ड्याएर आफैं सफल भएँ भनेर प्रचार गर्छ । यो बेइमानी हो । एउटा स्कुलले बाँकी ४९५ जनाको जिम्मा लिनुपर्छ कि नाइँ ? जबसम्म प्रत्येक विद्यार्थीको जिम्मा स्कुलले लिन सक्दैन, त्यो शिक्षालाई सफल मान्न सकिँदैन ।संसारमा भएका विभिन्न अध्ययनले ग्रेडले विद्यार्थीको क्षमतालाई प्रतिनिधित्व नगर्ने देखाएका छन् । ती मार्कसिटले सृजनशीलता, नेतृत्व क्षमता, सामूहिकता, सामाजिकमानसिक र राजनीतिक चेतबारे दर्साउँदैनन् । विद्यार्थीले किताबमा रहेका सूचनाहरूलाई संश्लेषण गरेर परीक्षामा लेखेर नम्बर त ल्याउन सक्लान् तर जीवनमा सफलताका निम्ति समस्याको सही समाधान दिन सकिरहेका छैनन् । अझ, समस्याको उचित पहिचान नै गर्न सकिरहेका छैनन् । हामी सफलतालाई ए प्लसमा खोज्ने मूर्खता गरिरहेका छौं । प्रख्यात कम्पनी अलिबाबाका संस्थापक ज्याक माले आफ्नो छोरालाई भनेका थिए, तिमीले कक्षामा टप गर्नु पर्दैन, औसत छात्र भए पुग्छ । औसत विद्यार्थीसँग मात्र आफ्नो सीप विकासका लागि पर्याप्त समय हुन्छ । टपरहरूले धेरै कुरा गुमाएका हुन्छन् । उनको यो बुझाइ निकै महत्त्वपूर्ण छ ।विद्यार्थीहरूले टप गर्न वा राम्रो ग्रेड ल्याउनका लागि धेरै कुरामा कम्प्रोमाइज गरेका हुन्छन् । कतिले स्वास्थ्यलाई ख्याल नगरी निरन्तर पढेका हुन्छन् । परीक्षा भन्दै आफ्नै दिदीदाइको बिहेमा पनि माथि पूजाकोठामा थुनिएर पढेका हुन्छन् । मामाघर, आफन्तकहाँ नगएको वर्षौं भैसकेको हुन्छ । हामीलाई राम्रो ग्रेड ल्याउने भूत चढेको हुन्छ । हामी टप नै गर्नुपर्छ, पर्फेक्ट नै हुनुपर्छ भनेर बसेका छौं । हामीलाई यही सिकाइएको छ । ठूलो कम्पनीमा जागिर खाने, घर बनाउने, गाडी किन्ने सपना बुनेका हुन्छौं । त्यसका लागि बढी नम्बर ल्याउने दौडमा लाग्छौं ।शैक्षिक शोधकर्ता क्यारन आरनोर्डले गरेको अनुसन्धानमा टपरहरूको करियर सफल हुने गरे पनि उनीहरू माथिल्लो दर्जामा कमै मात्र पुग्ने गरेको देखिएको थियो । उनी स्वर्णपदक विजेता विद्यार्थीमा दूरदर्शिताको कमी हुने बताउँछन् । यी विद्यार्थीहरू प्रायः सिस्टमकै सहयोगी बन्छन्, सिस्टम हल्लाउने तागत राख्दैनन् । त्यसैले टपर मात्र सफल हुन्छन् भन्ने होइन । त्यो सफलताको मापन केले गर्ने भन्ने हो ? परीक्षाको नतिजाले वा जीवनको यात्राले ? स्टिभ जब्सले उच्च शिक्षा सक्दै गर्दा २६५ जीपीए ल्याएका हुन् । हाम्रै हरिवंश आचार्य एसएलसी फेल भएका हुन् । चर्चित मार्टिन लुथर किङ जुनियरले कलेजको चार वर्षमा एकचोटि मात्र ए ल्याएका छन् । खोक्रो ग्रेडका लागि कुद्नभन्दा पनि आफूलाई निरन्तर अपग्रेड गर्न हामीले हाम्रा विद्यार्थीहरूलाई कहिले सिकाउने ? प्रश्न यहीँनेर उठ्छ । नम्बर घट्ला, ग्रेड कम आउला तर हाम्रो लक्ष्यप्रतिको ऊर्जा ग्रेडकै कारणले घट्नु हुँदैन ।मैले एसएलसीमा त्यति बेलै डिस्टिंक्सन ल्याएको थिएँ । तर, आज ती नम्बरहरूले मलाई खोक्रो साबित गरिरहेका छन् । बिरामी हुँदा पनि कालो चिया अनि थिन आरोट बिस्कुट खाएर स्कुल गएर दिनभरि पढेँ । पढाइ नसकी प्रेम गर्नु हुँदैन भनेर म प्रेमबाट भागेँ । आज फर्केर हेर्दा, यदि १७ वर्षअघि फर्कन पाउँथेँ भने, म बरु कम नम्बर ल्याउन तयार हुन्थेँ तर यसरी स्वास्थ्य मारेर स्कुल जान्नथेँ होला । आज फर्केर हेर्दा, नम्बरका लागि मेरा ससाना खुसीसँग सम्झौता गर्दिनथेँ होला । अझ कम घोक्थेँ होला । बाहिरी ज्ञानहरू बटुल्थेँ होला । आफ्नो रुचिका लागि अझ समय दिन्थेँ होला । मैले विज्ञानका कापीहरूमा चित्रहरू छापेर कटाएको समयमा आफ्नो नेतृत्व कला अनि लेखन सुधार्थें होला । जीवन जिउने कलाबारे अझ बुझ्थेँ होला । अलिकति बोल्ने कला र कमेडी पनि सिक्थेँ होला । साथीहरूसँग रातिराति जीवनको अर्थ बुझ्नेबुझाउने गफ गर्थें होला । त्यो खासै जीवनयात्रामा माने नराख्ने ए प्लसको पछि दौडिन्नथेँ होला ।आज जीवनको यात्रा यो विन्दुमा पुग्दै गर्दा, परीक्षामा कति नम्बर आयो भन्ने कुराले त्यत्रो ठूलो अर्थ नराख्ने रहेछ भन्ने कुरा बुझ्दै छु । अर्थ त हामीले १० वर्षपछि आफूलाई कहाँ के गरिरहेको देखिरहेका छौं, त्यो आकृति हाम्रा आँखामा आएको छछैन भन्ने कुराले राख्ने रहेछ । यथार्थमा, त्यही आकृतिले हामीलाई डोर्याउने रहेछ । मार्ग देखाउने रहेछ । डाक्टर बन्न चाहन्छौं भने हाम्रा आँखाअगाडि सेतो कोट लगाएर आफ्नो तस्बिर आउन जरुरी रहेछ । क्रिकेटर बन्ने हो भने आफ्नो वर्ल्डकप खेलेको तस्बिर अगाडि आउनुपर्ने रहेछ । आफ्नो लगाव र रुचि पहिल्याउन सक्नु नै हाम्रो सफलता रहेछ । साँचो अर्थमा सही शिक्षा त्यही तस्बिरको निर्माण गर्नु रहेछ । हुन त, हामीलाई आफू केमा राम्रो छु भन्ने पत्ता लगाउन समय लाग्न सक्छ । त्यो समयको खोजी गर्न सक्नु नै शिक्षा रहेछ । आफ्नो त्यही लगाव र रुचिको खोजी नै जीवन रहेछ । यत्ति कुरा बुझ्नु, मार्कसिटको ए प्लस भन्दा ठूलो उपलब्धि रहेछ ।अन्त्यमा फेरि भन्छु, परीक्षामा कम नम्बर ल्याउनु भनेको असफल हुनु होइन । हामीले जीवनमा केही गुमाउँछौं, त्यसको बदलामा अरू केही पाइरहेका हुन्छौं । ए प्लसको बदलामा बी प्लस वा सी प्लस आउँदै गर्दा जुन समय अन्य कुरामा लगाइएको हुन्छ, त्यो समयमा उनीहरूले अन्य सीप र कला सिकिरहेका हुन्छन् । सायद त्यही सीपले उनीहरूलाई जीवनमा सफल पनि बनाइरहेको हुन्छ । विद्यार्थीले कम नम्बर ल्याउँदा सबैभन्दा पहिले यो कुरा उनीहरूको परिवारले बुझ्नुपर्छ । इन्जिनियर बनाउने होडमा कतिपय अभिभावकले आफ्ना छोराछोरीभित्र लुकेको क्रिकेटरको हत्या गरिरहेका हुन्छन् । डाक्टर बनाउने होडमा, हाम्रा छोरीहरूको मिस नेपाल बन्ने सपनालाई कुल्चिरहेका हुन्छौं । यो कुरा अबचाहिँ हामीले बुझ्नुपर्छ ।आज सफलताका निम्ति हामीले सर्टकट बाटो लिन थालेका छौं । आज हाम्रो शिक्षा नै कस्मेटिक बन्दै छ । फोटो राम्रो निकाल्ने दुई तरिका हुन्छन् । पहिलो, मान्छे नै राम्रो बनाउने । दोस्रो, फोटोसप गर्ने । हाम्रो शिक्षाले दोस्रो बाटो रोज्न थालेको छ । आफ्ना विद्यार्थी पास गराउने नाउँमा गेस पेपरमा प्रश्न बाँड्छ । अनि, चिट चोराएरै भए पनि शतप्रतिशत पास गराउँछ । आइपरे सेन्टर किनिदिन्छ । अनि, फेरि त्यही नतिजालाई नै सर्वस्व मानेर फोटो झुन्ड्याउँछ । हामीले सफलतालाई पनि व्यापार बनाएका छौं । सफलताको नाटक रचिरहेका छौं । यो नाटक अब पनि नरोक्ने ?एसईईमा कम नम्बर आएछ वा फेल नै भइएछ भने पनि केही फरक पर्दैन । लाग्दो हो, साथीहरू पास भएर कहाँ पुगे, म छुटेँ । एउटा के भ्रमबाट हामी मुक्त हुन जरुरी छ भने, प्रत्येक व्यक्तिको आआफ्नै बाटो हुन्छ । प्रत्येक मानिसको आफ्नै गति छ अनि आफ्नै गोरेटो छ । तपाईंको संघर्ष अनि तपाईंको बाटो तपाईंको साथीको भन्दा फरक छ । तपाईंले एकदुई वर्ष ढिलो परीक्षा उत्तीर्ण गर्नुभयो वा अलिकति नम्बर कम ल्याउनुभयो भने पनि लामो दौडमा त्यसले केही माने राख्नेवाला छैन । केवल तपाईंले आफूलाई पहिचान गर्न सक्नुहुन्छ वा हुँदैन भन्नेले मात्र माने राख्छ । एसएलसी फेल भएर वा बी प्लस वा सी प्लस नै आएर के भो र ? कतै जीवन संघर्षको यात्रामा तपाईंकै कक्षाका टपरलाई जागिर खुवाउने संयोग पो जुर्छ कि ? कहिलेकाहीँ परीक्षामा खाएको आलुले भोलि ठूलो फल पो दिन्छ कि ?"
विद्यार्थीहरूको व्यक्तित्व विकास,"भनिन्छ, शिक्षकहरू मैनबत्ती समान हुन् । आफू बलेर अरूलाई उज्यालो दिन्छन् । हुन पनि, कुनै खाली कक्षा होस् या खाजाको समय दुइटा शिक्षक भेट भएपछि कुनै न कुनै विद्यार्थीको पढाइबारेमै कुराकानी भइरहेको हुन्छ । परीक्षाका कापी जाँच्ने तथा प्रश्नप्रत्रहरू बनाउने त छँदैछ विद्यार्थीहरूको गृहकार्य जाँच्न नभ्याउँदा समेत घरमै ल्याउनुपर्ने बाध्यता हुन्छ । खास गरी निजी विद्यालयका शिक्षकहरूलाई यस्तो काम खाए खा, नखाए घिच झैं भइरहेको छ । सुक्खा तलबको भरमा बिदाका दिन वा फुर्सदको समयमा पनि विद्यालयको काम घरमै बोकेर ल्याएको देख्दा घरका सदस्यहरू रिसाउनेसमेत गर्छन् । बिदाको दिनमा पनि आफ्ना छोराछोरीसँग खेल्न छाडेर, उनीहरूलाई घुम्न नलगी विद्यालयकै काम गर्दागर्दै पनि शिक्षकले बेलाबेलामा विद्यालय पक्ष, अभिभावक तथा विद्यार्थीबाटै अपमानित हुनुपरिरहेको हुन्छ । काम गर्दागर्दै गल्ती भए एउटा पक्ष मात्र होइन तीनै पक्ष शिक्षकमाथि खनिदा उसमा काम गर्ने जाँगर मर्न सक्छ ।कक्षामा विद्यार्थीलाई पढाउनेबाहेक पनि शिक्षकका अन्य कैयौं जिम्मेवारी हुन्छन् । साना कक्षाका कतिपय विद्यार्थी बढी चल्ने हुन्छन् भने कतिपय शान्त स्वभावका । चकचके विद्यार्थीले अरू विद्यार्थीलाई हानि पुर्याउँछ कि भनेर शिक्षक जहिल्यै चनाखो हुनुपर्छ । सबै विद्यार्थीको निरीक्षण गरिरहनुपर्छ । अभिभावकले आफ्ना सन्तानलाई साह्रै माया गरी हुर्काएका हुन्छन् । आफ्ना सन्तानलाई विद्यालयमा होस् या घरमा, चोटपटक लाग्दा उनीहरू दुःखी हुने गर्छन् । यसकारण पनि शिक्षकले ससाना बालबालिकाको बढ्ता हेरचाह गर्नुपर्ने हुन्छ । विद्यार्थीहरूले केही भन्न आए धैर्य गरी तिनका कुरा सुनिदिनुपर्छ । उनीहरूका कुरा नसुनिदिँदा अप्रिय घटना पनि हुन सक्छ । घरपरिवारबाट माया नपाएको र शिक्षकले पनि आफूलाई नबुझेको भन्दै ३ वर्षअगाडि ११ वर्षीय बालकले आत्महत्या गरेका थिए ।कक्षा ६ देखि नै छात्रछात्रामा किशोरावस्था देखापर्ने हुँदा खास गरी स्वास्थ्य तथा शारीरिक शिक्षा पढाउने शिक्षकले कति पनि नहिचकिचाई किशोरावस्थाबारे छर्लंग पारिदिनुपर्छ । यो उमेरमा शरीरमा आइरहेका परिवर्तनलाई विद्यार्थीहरूले बुझ्न सकिरहेका हुँदैनन् । विद्यार्थीहरूले अभिभावकले सिकाउनेभन्दा पनि शिक्षकले भनेको कुरा बढी विश्वास गर्ने हुँदा, शिक्षकहरूमा जिम्मेवारी थपिन्छ । उमेरसँगै शारीरिक परिवर्तन स्वाभाविक हुन्छ भनी सिकाउनुपर्छ । किशोरावस्थाका छात्राहरू जुनसुकै बेला पनि महिनावारी हुन सक्ने भएकाले कक्षाबीचमै बाहिर जान मिल्छ भनी जानकारी गराउनुपर्छ । कतिपय छात्रालाई महिनावारीको समयमा अत्यधिक पेट दुख्ने हुँदा कक्षामा दुखाइ सहेर अप्ठेरो गरी बस्नुको सट्टा तातो पानीसँगै आरामको व्यवस्था हुनुपर्छ । विद्यालयमा सजिलै प्याड उपलब्ध हुनुपर्छ । महिनावारी भइसकेपछि प्याड दिने मान्छे खोज्दाखोज्दै उनीहरूका लुगा बाहिरसम्मै फोहोर भइसकेको हुन्छ । विद्यालयमा फेर्ने लुगासमेत हुँदैनन् । अभिभावकले पनि महिनावारी हुने समयमा झोलामा थप प्याडहरू राख्नुपर्छ भनेर सम्झाइरहनुपर्छ । विद्यालय छुट्टी भएपछि घर लिन आएको भन्दै नक्कली अभिभावक बनेर कतिपय मानिस विद्यालय आउने गर्छन् । सामान्य चिनजानको भरमा विद्यार्थीहरूसँग म तिम्रो अभिभावक हो भन्नू है भन्दै लिएर जाने, अपहरण गर्ने, फिरौती माग्नेजस्ता घटना दोहोरिरहेका हुन्छन् । किशोरावस्थामा पुगेका छात्राहरू काका, काकी, मामा, माइजू, दाइ, दिदी लिन आएको भन्दै बिरामी भएको निहुँ पारी विद्यालयबाट बेपत्ता हुनेसम्मका घटना भइरहेका हुन्छन् । आमाबुबा वा अभिभावक चिनेर मात्रै सानो कक्षाका विद्यार्थीहरूलाई उनीहरूको जिम्मा लगाउनुपर्छ । मोबाइलको पहुँच बढेसँगै विद्यार्थीहरूले सदुपयोगभन्दा पनि दुरुपयोग गर्दै आइरहेका छन् । कोभिड महामारीका कारण अनलाइन पढ्नुपर्ने बाध्यता आइलागेका कारण धेरैजसो विद्यार्थीले मोबाइलबाटै पढ्नुपर्यो । यसरी पढ्दापढ्दै उनीहरूलाई मोबाइलको लत लागेको पत्तै भएन । विद्यालयको भौतिक कक्षा सुचारु भए पनि धेरैजसो विद्यार्थीको मोबाइलको लत हटेको छैन । समूह बनाएर साथीहरूसँग अनलाइन गेम खेलेर अभिभावकलाई हैरान बनाउन थालेका गुनासा आइरहेका छन् । यसले विद्यार्थीको पढाइमा पनि धेरै असर गरिरहेको छ । विद्यालय जाने भन्दै घरबाट हिँडेका विद्यार्थीहरू मोबाइलबाटै योजना बनाएर अन्तै लागेको पनि भेटिन्छ । विद्यालयले विद्यार्थी नआएको खबर गरेपछि मात्र अभिभावकले आफ्ना बच्चाको कर्तुत थाहा पाउँछन् । पढ्ने बेला यत्तिकै समय नष्ट गरेर डुली हिँड्दा कुलतमा फस्ने सम्भावना पनि उत्तिकै हुन्छ । यस्तो हुन नदिन अभिभावक, विद्यार्थी तथा विद्यालयबीच लगातार समन्वय भइरहनुपर्छ । अभिभावकले पनि छोराछोरीको आनीबानीबारे विद्यालयलाई खबर गर्नुपर्छ । विद्यालयले पनि उसको व्यवहारबारे अभिभावकलाई खबर गरिरहनुपर्छ । अभिभावकलाई एउटादुइटा सन्तानलाई घरमा सम्हाल्न त मुस्किल हुने गर्छ, यस्तोमा शिक्षकलाई विभिन्न परिवेशबाट आएका करिब ४० विद्यार्थीलाई एउटै कक्षामा राखेर पढाउन कम चुनौतीपूर्ण हुन्न । कसैलाई माया गरेर पढाउनुपर्छ भने कोही धेरै माया गर्दा पढ्नै मन नगर्ने, दिएका गृहकार्य पनि नगर्ने खालका हुन्छन् । कसैले साथीलाई बुलिङ गरिरहेका हुन्छन् त कसैले डस्टर फुटाउने, भित्तामा कोर्ने, अपशब्द लेख्नेजस्ता क्रियाकलाप गरिरहेका हुन्छन् । यस्तोमा उनीहरूलाई बिग्रन दियौं भने सजिलै बिग्रन्छन्, सुध्रिने मौका दियौं भने राम्रा भएर निस्कन्छन् । कलिला विद्यार्थीहरू शिक्षक, अभिभावकले जस्तो बनाउन खोज्यो त्यस्तै बन्छन् । त्यसमा पनि शिक्षकको भूमिका बढी हुन्छ । साना विद्यार्थी हुर्काउनु कला पनि हो र यो काम सहज छैन । यसका लागि शिक्षकले निकै मिहिनेत गर्नुपर्ने हुन्छ । नराम्रो काम गरे सजाय तथा राम्रो काम गरे मीठो फल पाइन्छ भनेर विद्यालयलाई बुझाइरहनुपर्छ । नराम्रो काम गर्न निरुत्साहित तथा राम्रो काम गर्न प्रोत्साहित गरिरहनुपर्छ । शिक्षकले सिकाएका धेरै कुरालाई विद्यार्थीहरूले जस्ताको त्यस्तै अनुसरण गर्ने हुँदा विद्यार्थीहरूलाई पाठ्यपुस्तकभन्दा बाहिर गएर उनीहरूको व्यक्तित्व विकास गराउने खालका कुराहरू सिकाउनुपर्छ, त्यसका लागि शिक्षकले पूर्वतयारी गर्नुपर्छ । विद्यालयले पनि शिक्षकको सुविधामा यथेष्ठ ध्यान दिनुपर्छ, ताकि शिक्षकले विद्यार्थी हुर्काउने तरिकामा ज्यादा काम गर्न पाऊन् ।"
राष्ट्रिय सुरक्षा र संकटोन्मुख राष्ट्र,"राष्ट्रिय सुरक्षा अहिले केवल राजनीतिक नारा र बुद्धिविलासको विषय भएको छ, राजनीति गर्नेहरूका लागि । राष्ट्रको बहुआयामिक सुरक्षाको विषय यति अपहेलित हुन पुगेको छ, अब पनि सम्हालिन नसकिए राष्ट्र कुनै पनि दिन संकटमा पर्ने निश्चितप्रायः छ । राष्ट्रिय सुरक्षा नीतिको सर्वोच्च विषय र प्राथमिक क्षेत्र राजनीतिक सुरक्षा नै बरालिएको यो अवस्थामा अन्य अहं पक्षको संरक्षण हुन नसक्नु स्वाभाविक हो, तर राष्ट्र यसरी सञ्चालन हुनु हुँदैन । अर्थ मन्त्रालयमा भएका र हुने गरेका गैरजिम्मेवार क्रियाकलाप र आर्थिक अराजकताले देश टाट पल्टिन लागेको मात्र छैन, यसका कारण उत्पन्न हुने राष्ट्रिय संकटलाई देशले धान्न नसक्ने अवस्था निम्तिरहेको छ । बढ्दो भ्रष्टाचारबीच आर्थिक वर्षका अन्तिम केही हप्तामा वर्षभरिको बजेट खर्च गर्ने असारे विकासको कुसंस्कृतिले निरन्तरता पाइरहनु भनेको चरम आर्थिक अराजकताको एउटा उदाहरण हो । वैदेशिक ऋण र रेमिट्यान्सको भरमा राज्य सञ्चालन गर्ने गैरजिम्मेवार शैली हेर्दा रेमिट्यान्सबाट मात्र वैदेशिक ऋण पनि तिर्न नसक्ने अवस्था आउन अब धेरै समय कुर्नुपर्ने देखिँदैन । यस्तो परिस्थितिले नेपाल अब श्रीलंका हुन्छ भनेर हल्का गफ, तर्क र बुद्धिविलास गर्नेहरूका लागि बल नै पुग्नेछ । चरम आर्थिक विशृंखलताका कारण देशमा गम्भीर संकट उत्पन्न भएमा सेना परिचालन हुने संवैधानिक व्यवस्था छ । यद्यपि देशलाई त्यस्तो नाजुक अवस्थामा पुर्याएर संकटकाल घोषणा गरी सेना परिचालन गरेर मात्र स्थिति काबुमा आउने सम्भावना पनि न्यून देखिन्छ । संकटकाल घोषणा गरी सेना परिचालन गर्दा ठूलो जनधनको क्षति हुने देखेमा सेनाले राष्ट्रिय दायित्वको बोध गर्दै दमनकारी आदेशको अवज्ञा नगर्ला भन्न पनि सकिँदैन ।अर्कातर्फ, असंलग्न परराष्ट्र नीतिलाई मिचेर असन्तुलित वैदेशिक नीतिको अभ्यासले देशको राष्ट्रिय सुरक्षाको स्थितिलाई झनै जटिल अवस्थातिर धकेल्दै लगेको छ । परराष्ट्र नीतिमा पनि छिमेकी राष्ट्रहरूसँग जोडिएको सुरक्षा संवेदनशीलताप्रति हामी बढी नै गम्भीर र सतर्क हुनैपर्छ । कसैको निजी स्वार्थ वा लहडमा राष्ट्रिय सुरक्षाको अहं विषयमध्येको पनि सैनिक संलग्नताको विषयमा तलमाथि गर्ने छुट कसैलाई छैन । तर, अहिले त्यसैमा पनि प्रश्न उठिरहेको छ र स्टेट पार्टनरसिप प्रोग्राम (एसपीपी) को विषय शंकाको घेरामा छ । मन्त्रिपरिषद्ले एसपीपी नस्विकार्ने निर्णय गरे पनि, सोबारे आजसम्म आधिकारिक पत्र नलेखिएकाले प्रधानमन्त्री देउवाको आसन्न अमेरिका भ्रमणका बेला रक्षा मन्त्रालयको कुनै कर्मचारीलाई बाध्य बनाई त्यसमा सही गराउन सक्ने सम्भावनालाई झट्ट नकार्न सकिन्न । यो किन पनि भन्नुपरेको हो भने, विदेशी सैनिकलाई नेपालमा शिविर बनाई बस्न दिनु राष्ट्रिय हितविपरीत नै हो भन्नेमा किञ्चित् शंका गर्नुपर्ने ठाउँ छैन । सात समुद्र परको देशको राष्ट्रिय र विशेषतः सैनिक स्वार्थमा फसी छिमेकी राष्ट्रको सुरक्षाचासोमा दखल दिने खाले कार्य कदापि राष्ट्रिय हितअनुकूल हुन सक्तैन । शंका निवारण र राष्ट्रिय हितको संरक्षणका लागि एसपीपीबारे राष्ट्रिय सुरक्षा परिषद्को छलफलपछि मात्र निर्णय गर्न सके सर्प पनि मर्ने र लट्ठी पनि नभाँचिने हुन सक्छ । सेनामा आम राजनीतिमा जस्तो प्रजातान्त्रिक अभ्यास हुन सक्तैन र हुनु हुँदैन भने, अलि पुरातन र स्थापित शैली र मान्यतामा चल्ने सेनाले कुनै बेला अलिकति ढंग नपुर्याउँदा सबैको ध्यानाकर्षण हुनु, चासो बढ्नु सकारात्मक पक्ष हो । तर, सञ्चारमाध्यममा विश्लेषकहरूबाट त्यही सानो चूकलाई अतिरञ्जित गरी लुतो कन्याएझैं कहिल्यै धीत नमर्ने गरी टीकाटिप्पणी आइरहनुचाहिँ कत्तिको जायज हो, स्वचिन्तनको विषय हो ।एसपीपीजस्ता सन्धिसम्झौताबारे राष्ट्रिय सुरक्षा परिषद्मा पहिले छलफल गराउनेतर्फ राष्ट्रपतिज्यूबाट सकारात्मक भूमिका निर्वाह होस् भनेरै संविधानमा संविधानको संरक्षण गर्नु राष्ट्रपतिको प्रमुख कर्तव्य हुनेछ भनी किटानीसाथ लेखिएको हो । संविधानले प्रत्यक्ष कार्यकारिणी अधिकार नदिए पनि नेपाल राष्ट्रको एकता प्रवर्द्धन, संविधानको संरक्षण र पालना गर्नु राष्ट्रपतिको प्रमुख कर्तव्य हुनेछ भनी तोकिनुलाई राष्ट्रपतिलाई देशको विशिष्ट आवश्यकता अनुसार अहं राष्ट्रिय दायित्व निर्वाह गर्नुपर्ने जिम्मेवारीसमेत दिएको मान्नुपर्ने हुन्छ । अर्को कुरा, राष्ट्रपतिको गरिमामय जिम्मेवारीमा बसेका व्यक्ति कम्प्युटरमा हालेको प्रोग्राम अनुसार मात्र चल्ने कुनै मेसिन होइनन् र हुन पनि सक्तैनन् । यसैले राष्ट्रपतिज्यूबाट राष्ट्रहितका संवेदनशील विषयहरूमा सन्तुलित हिसाबले आवश्यकतानुसार केही निश्चयात्मक भूमिका निर्वाह हुनु पनि राष्ट्रिय हितअनुकूल नै हुनेछ । देशका सबै कलकारखाना, उद्योगधन्दा, जलस्रोत र जलविद्युत् आयोजना, बन्दव्यापार तथा अपार्टमेन्टजस्ता भौतिक सम्पत्तिसमेत विदेशीले किन्न पाउने बहानामा निश्चित राष्ट्रको अधीनमा जाँदै छ, नेपाल । नेपाल आयल निगम टाट पल्टिन लागेको सुनियोजित बहानाबाजीमा जग्गासमेत धितो राखीबिक्री गरी निजी कम्पनी वा विदेशी आयल निगमको जिम्मा लगाउन रचिएको प्रपञ्च, अनियन्त्रित वैदेशिक ऋणको भार र देशका सबै सम्पत्तिमाथि विदेशीको हैकम स्थापित गर्ने कदम आदिले पनि देश बिस्तारै बनाना रिपब्लिक मा रूपान्तरण हुने देखिन्छ । यसको रोकथामका लागि वैदेशिक लगानीमा बन्ने योजना तथा परियोजनालाई अन्तर्राष्ट्रिय मान्यता अनुसार न्यायोचित लाभको सुनिश्चितता गरेर मात्र दिने व्यवस्था गर्नु जरुरी छ । प्रत्यक्ष वैदेशिक लगानी पनि राष्ट्रिय हितअनुकूल क्षेत्रमा मात्र भित्र्याउनुपर्छ । सामाजिक, आर्थिक, कूटनीतिक, भौगोलिक तथा राजनीतिक क्षेत्रमा समेत बढ्दो विदेशी प्रभावलाई न्यूनीकरण गर्दै लैजान नसके निकट भविष्यको भूगोलमा नेपाल देश भए पनि जनताचाहिँ बिस्तारै अधीनस्थ नेपालीका रूपमा बस्न बाध्य हुनेछन् । अर्कातर्फ, काम गर्ने जिम्मेवारी लिएर बसेका मन्त्रीहरूदेखि कार्यकारी अधकारीहरू तथा विविध संसदीय समितिहरूसम्मले आदेशनिर्देश दिनु र भाषण गर्नुलाई नै आफ्नो कर्तव्य पूरा गरेको ठान्ने गरेका छन् । नेताहरूका भाषणअभिव्यक्तिको प्रभाव अलिकति पनि देखिन छोडेको छ । तिनका अभिव्यक्तिले छिमेकी मुलुकहरूलाई चिढ्याउने काम गरिरहेका छन् । निकट छिमेकीलाई चिढ्याएर परको छिमेकीलाई रिझाउन खोज्नु भनेको गाई मारी गधा पोस्नु सरह हुने हेक्का कसैमा छैन ।विचार र सिद्धान्तका आधारमा मात्र पार्टी बन्न सक्छ भनेर आदर्श छाँट्ने नेताकार्यकर्ताहरू केकस्तो राजनीतिक नैतिकता र धरातलमा उभिएर विपरीत विचार र सिद्धान्तका पार्टीहरूसँग चुनावी गठबन्धन गर्न तयार भएका हुन् ? राजनीतिमा जे पनि हुन सक्छ भन्नेजस्तो निम्न कोटिको पाखण्ड देखाउन किन उद्यत छन्, यिनीहरू ? चुनावमा एउटा पार्टीको मात्र बहुमत नपुग्दा गठबन्धनको सरकार बनाउनु त प्रजातान्त्रिक अभ्यास नै हो । तर, विपरीत विचार र सिद्धान्तका पार्टीहरूबीच चुनावी गठबन्धन गर्नु भनेको अप्राकृतिक, अनैतिक, अराजक कर्म हो । पूर्वसहायक रथी भण्डारी नेपाल इन्स्टिच्युट फर स्ट्राटेजिक स्टडिजमा आबद्ध छन् ।"
आर्थिक अनियमितताको आरोपमा गान्धीमाथि सोधपुछ,"(नयाँदिल्ली)  भारतको आर्थिक मामिलामा अनुसन्धान गर्ने प्रवर्तन निर्देशनालय (ईडी) ले विपक्षी दल कंग्रेस अध्यक्ष सोनिया गान्धीसँग लगातार ३ दिनदेखि बयान लिइरहेको छ । सोमबारदेखि सुरु बयान बुधबार पनि जारी रह्यो । बयानका लागि ७५ वर्षीया सोनिया स्थानीय समयअनुसार बिहान ११ः१५ मा छोरा राहुल र छोरी प्रियंकासहित दिल्लीस्थित ईडी कार्यालय पुगेकी थिइन् ।भारतीय पत्रिका नेसनल हेराल्डसम्बन्धी मुद्दामा ईडीले सोनियासँग सोधपुछ गरिरहेको हो । ईडीका अधिकारीले मंगलबार सोनियासँग ६ घण्टासम्म सोधपुछ गरेका थिए । सोमबार पनि उनीसँग घण्टौं सोधपुछ भएको थियो । सोनियाले हालसम्म सय वटाभन्दा बढी प्रश्नको जवाफ दिइसकेकी टाइम्स अफ इन्डियाले लेखेको छ । यसअघि गत जुनमा राहुल गान्धीसँग पनि ईडीले सोधपुछ गरेको थियो । राहुलले ५ दिन लगाएर ५० घण्टाभन्दा बढी समय ईडीका अधिकारीका प्रश्नको सामना गरेका थिए । यही मुद्दामा केहीअगाडि कंग्रेसका अन्य २ नेता पवन वंशल र अल्लिकार्जुन खड्गेसँग पनि बयान लिइएको थियो ।कंग्रेस सरकारका पालामा नेसनल हेराल्ड पत्रिकाको ९० करोड भारुभन्दा बढी ऋण मिनाहा भएको थियो । उक्त कार्यमा गान्धी परिवारले ५५ करोड अनियमितता गरेको आरोप लगाउँदै भाजपा नेता सुब्रमण्यम स्वामीले सन् २०१२ मा सोनिया र राहुलविरुद्ध मुद्दा दायर गरेका थिए । उक्त मुद्दामा गत जुनमै सोधपुछ गर्ने कार्यतालिका रहेकोमा सोनियालाई कोरोना संक्रमण भएपछि ईडीले स्थगन गरेको थियो ।नेसनल हेराल्ड पत्रिका राहुलका बाजे जवाहरलाल नेहरूले सन् १९३८ मा स्थापना गरेका थिए । पत्रिकाको प्रकाशन एसोसिएटेड जर्नल्स लिमिटेड (एजेएल) ले गर्दै आएको थियो । सन् १९३७ मा ५ हजारभन्दा बढी स्वतन्त्रता सेनानीहरूको संयुक्त लगानीमा एजेएल खडा गरिएको थियो । बेलायती उपनिवेशबाट भारत सन् १९४७ मा स्वतन्त्र भएपछि नेहरू प्रधानमन्त्री चुनिए र पत्रिकाको बोर्डबाट राजीनामा दिए । तर,पत्रिकाको विचारधारालाई आकार दिन कंग्रेसको प्रत्यक्ष हस्तक्षेप र लगानी भने रहि नै रह्यो । सन् २००८ मा आर्थिक संकटका कारण पत्रिकाको प्रकाशन बन्द भयो । त्यसबेला एजेएल ९० करोड भारु ऋणमा थियो । सन् २०१० सम्म घटेर १ हजार ५७ जना मात्रै सेयर सदस्य रहेको कम्पनीमा कोही पनि नेतृत्वमा थिएनन् । तर, अर्को वर्ष एजेएललाई योङ इन्डियन प्रालि (वाईआईएल) ले अधिग्रहण गर्यो । सन् २०१० मा वाईआईएलको स्थापना भएको थियो । तत्कालीन कंग्रेस महासचिव राहुल कम्पनीको निर्देशक थिए । कम्पनीमा राहुल र सोनियाको मात्रै ७६ प्रतिशत सेयर स्वामित्व छ । बाँकी २४ प्रतिशत सेयर कंग्रेस नेताद्वय मोतिलाल वोरा र ओस्कार फर्नान्डेजको नाममा छ । एजेएलको स्वामित्व वाईआईएलले लिएपछि त्यसको विरोध कंग्रेस पार्टीभित्रबाटै भयो । एजेएलका अन्य सेयर हिस्सेदारहरू पनि यो निर्णयको विपक्षमा उत्रिएका थिए । सन् २०१६ मा पुनः पत्रिकाले ३ वटा भाषामा डिजिटल प्रकाशन सुरु गरेको थियो । जसलाई कंग्रैसकै मुखपत्रको रुपमा औंल्याइँदै आएको पाइन्छ ।भाजपा नेता स्वामीले गान्धी परिवारले २० अर्ब भारतीय रुपैयाँभन्दा बढी पुँजी भएको एजेएलको सम्पत्ति दुर्भावनापूर्ण तरिकाले कब्जा गरेको दाबी गर्दै मुद्दा दायर गरेका थिए । वाईआईएलले दिल्ली, मुम्बईलगायत शहरमा रियल स्टेट क्षेत्रमा लगानी गरेर एजेएलको सम्पत्ति हिनामिना गरेकोसमेत उनको आरोप छ । पत्रिका आर्थिक संकटमा रहेका बेला कंग्रेसले दिएको ९० करोड ऋण मिनाहा गर्न वाईआईएलले बदनियतपूर्ण ढंगबाट ५० लाख भारु मात्रै खर्चेको उनको दाबी छ । पत्रिकालाई पार्टीको कोषबाट ऋण दिनु पनि गैरकानुनी भएको दाबी गरिएको छ । गान्धी परिवारले भने उक्त आरोपको खण्डन गर्दै आएको छ । कंग्रेसले यो प्रकरणलाई बिनारकमको मनी लन्ड्रिङ मुद्दा को रुपमा अर्थ्याउने गरेको छ ।ईडीले सन् २०१४ बाटै यो प्रकरणबारे अध्ययन थालेको थियो । सन् २०१५ सेप्टेम्बर १८ मा बृहत अनुसन्धान थाल्दै ईडीले दुई कम्पनीको सेयर स्वामित्व, एजेएल र वाईआईएलबीचको आर्थिक लेनदेन र दुवै कम्पनीमा कंग्रेस पदाधिकारीको भूमिकामाथि अनुसन्धान गरिरहेको छ । यही अनुसन्धानकै क्रममा अहिले सोनियासँग सोधपुछ भइरहेको हो । सोनियासँग सोधपुछ भइरहेका बेला कंग्रेस नेताहरूले भने राजधानी नयाँदिल्ली, मुम्बईलगायत सहरमा विरोध जनाएका थिए । कंग्रेस कार्यकर्ताले बुधबार मुम्बईको बोरिवली रेलवे स्टेसनमा गुडिरहेको रेल रोक्ने प्रयास गरेका थिए । ईडीले शक्तिको दुरूपयोग गरी विपक्षी दलकी नेत्रीलाई दुःख दिएको भन्दै मंगलबार कंग्रेस नेता राहुलसहितका नेताकार्यकर्ताले दिल्लीको विजय चोकमा धर्ना दिएका थिए । कंग्रेसको प्रदर्शन राष्ट्रपति भवनतिर जान थालेपछि प्रहरीले हस्तक्षेप गरेको थियो । प्रहरीले राहुलसहित ५० जनाभन्दा बढीलाई पक्राउसमेत गरेको थियो । गान्धीलाई भने केहीबेरमै छाडिएको थियो ।राजस्थानका मुख्यमन्त्री एवम् कंग्रेस नेता अशोक गहलोतले मुलुकमा ईडीको आतंक फैलिएको टिप्पणी गरेका छन् । ईडीको अधिकार क्षेत्रबारे सर्वोच्च अदालतबाट समयमै निर्णय हुनुपर्ने उनले मागसमेत गरेका छन् ।"
नेपालभारत विकास सहकार्यमा विज्ञको जोड,"नयाँदिल्ली (कास) नेपालभारतको विकासमा आपासी सहकार्य आवश्यक रहेकोमा यस क्षेत्रका जानकारहरूले जोड दिएका छन् । इन्डियन काउन्सिल अफ वर्ल्ड अफेयर्स (आईसीडब्लूए) ले बुधबार नेपालभारत विकास साझेदारी विषयमा गरेको अन्तरर्क्रियामा विज्ञहरूले वैश्विक कारणले परेको प्रभावलाई कम गर्न दुवै मुलकले सहकार्य गरेर अघि बढ्नुपर्ने बताएका हुन् ।भारतका लागि नेपाली राजदूत शंकरप्रसाद शर्माले नेपालले वैदेशिक लगानी आकर्षण गर्न विभिन्न क्षेत्रमा सुधारात्मक प्रयासहरू गरेको चर्चा गरे । विदेशी लगानी, उद्योग तथा अद्योगिक क्षेत्रसम्बन्धी कानुनहरूमा सुधार गरेर लगानीमैत्री बनाइएको उनले बताए । नेपालले भारतमा थालेको विद्युत् निर्यातले व्यापार घाटा कम गर्न सघाउने उनले उल्लेख गरे । उद्योग, पर्यटन, उर्जा र सूचना प्रविधिलगायत क्षेत्रमा नेपालमा लगानी गर्न सकिने प्रशस्त सम्भावनाहरू रहेको उनको भनाइ थियो । नेपालका लागि पूर्वभारतीय राजदूत रञ्जित रोयले कोरोना महामारी तथा रसियायुक्रेन युद्धले विश्वव्यापीरुपमा आर्थिक कठिनाइहरू निम्त्याएको बताए । विशेषगरी दक्षिण एसियाली मुलुकहरूमा धेरै मार परेको उनको भनाइ थियो । यसबाट पार पाउन सबै मुलुकले सहकार्य गरेर अघि बढ्नुपर्नेमा उनको जोड थियो । उनले पछिल्ला दिनमा नेपालभारतबीच महत्वपूर्ण सहकार्यको विकास भएको र त्यसले सकारात्मक दिशा लिएको समेत बताए ।पूर्वराजदूत विजयकान्त कर्णले नेपालको विकास साझेदारमा भारत पहिलो रहेको बताए । उनले आफूहरूले बाल्यकालदेखि नै नेपालमा उर्जाको प्रशस्तै सम्भावना रहेको र त्यसको भारतसँग व्यापार गरिने सुन्दै आए पनि पहिलो पटक विद्युत्को व्यापार अहिले आएर सुरु हुनुलाई कोशेढुंगा कै रुपमा व्याख्या गरे । उनले दुई मुलुकबीच रहेका विभिन्नखाले सम्झौताहरूको कार्यान्वयनमा आइपर्ने अनेकन बाधाको पहिचान गरी त्यसको समाधानमा दुवै पक्षले पहलकमदी लिनुपर्ने सुझाए । मिडियाको भूमिका पनि दुवै मुलुकको सम्बन्धलाई बलिया बनाउन महत्वपूर्ण हुनुपर्ने उनको भनाइ थियो । दुवै तर्फका मिडियाले वास्तविकता नबुझी गर्ने रिपोर्टिङले पनि कतिपय बेला समस्या ल्याउने गरेको धारणा उनले राखेका थिए ।भारतीय प्राध्यापक महेन्द्र पी लामाले नेपालले पहिलो पटक व्यावसायीक रुपमा भारतलाई बिजुली निर्यात गरेकोमा आगामी दिनलाई सकारात्मक र आशावादी भएर हेर्नुपर्ने बतए । नेपाल मामिलाका जानकार एवं अनुसन्धाता निहार नायकले भारतले सन् १९५२ देखि नै नेपालको विकास कार्यमा साझेदार भएर काम गरिरहेको बताए । नेपालले लिएको भिजन २०३० लाई सफल बनाउन भारत सहयोगी हुनुपर्ने उनले विचार राखेका थिए ।कार्यक्रममा काठमाडौं विश्वविद्यालयका प्राध्यापक उद्धव प्याकुरलले दुई मुलुकबीच भइरहेको शिक्षा क्षेत्रको सहयकार्यबारे चर्चा गरेका थिए । एसियन इन्स्टिच्युट अफ डिप्लोमेसी एन्ड इन्टरनेसल अफेयर्सका कार्यकारी अधिकृत सुनिल केसी, पत्रकार कमलदेव भट्टराईले दुई मुलुकबीच विभिन्न क्षेत्रमा भइरहेको साझेदारीमा नेपाल पक्षको चासोबारे धारणा राखेका थिए । त्यस्तै, भारतीय उद्योगी व्यवसायीको संस्था फिक्कीका वरिष्ठ निर्देशक श्रीगौतम घोसले द्विदेशीय व्यापारको अवस्थाबारे प्रकाश पारेका थिए ।"
७५ प्रतिशत रोपाइँ सकिएपछि बल्ल मल ल्याउने सम्झौता,"(नयाँदिल्ली)  मुलुकभर ७५ प्रतिशत रोपाइँ सकिएपछि बल्ल मल खरिदको सम्झौता भएको छ । हरेक वर्ष रोपाइँको मुखमा रासायनिक मल अभाव भएपछि सरकारले जीटुजीमार्फत मल ल्याएर सहज बनाउने आश्वासन दिएको थियो । त्यसका लागि गत फागुन १६ मा भारतका तर्फबाट रसायन एवं मल मन्त्रालयका सचिव राजेशकुमार चतुर्वेदी र नेपालका तर्फबाट कृषि सचिव गोविन्दप्रसाद शर्माले समझदारी पत्र आदानप्रदान गरेका थिए । त्यसको ६ महिनापछि बल्ल मल खरिदको सम्झौता भएको हो । समझदारी पत्र भएलगत्तै जेठ दोस्रो सातासम्म मल आउने आश्वासन दिइयो, त्यो मितिमा सम्भव नभएपछि तत्कालीन कृषिमन्त्री महेन्द्रराय यादव स्वयंले असारको पहिलो साता मल आउने बताउनुभयो, मन्त्रालयका एक अधिकारीले भने, तर, मन्त्रीले झूटो आश्वासन दिनुभयो । मलबिनै ७५ प्रतिशत रोपाइँ भइसक्यो । बुधबार खरिदको सम्झौता भए पनि धानबालीका लागि मल आइपुग्दैन । यसको पुष्टि कृषि सामग्र्री कम्पनीका कायममुकायम प्रबन्ध सञ्चालक राजेन्द्रबहादुर कार्कीले गरे । उनले भारतबाट आउने मल नेपाली किसानले गहुँ खेतीका बेला मात्रै पाउन सक्ने बताए । धेरै छलफलपछि सम्झौतामा हस्ताक्षर भएको छ, भारतको आरसीएफले बेच्ने हो, हामीले किन्ने हो । सम्झौता भइसकेकाले अब आपूर्तिमा सहजता हुनेछ, उनले भने, धानका लागि हतारो थियो र हामीले अधिकतम प्रयास गर्यौं, कतिपय सन्दर्भले गर्दा कुरा मिल्न सकेको थिएन । अब गहुँ खेतीका लागि सहज हुन्छ । भारतबाट जीटूजी व्यवस्थाबाट ५ वर्षका लागि रासायनिक मल ल्याउन सम्झौता भएको हो । सम्झौताअनुसार पहिलो वर्ष १ लाख ५० हजार, दोस्रो वर्ष १ लाख ७० हजार, तेस्रो वर्ष १ लाख ९५ हजार, चौथो र पाँचौं वर्षमा २ लाख १० हजार मेट्रिक टन मल नेपालले भारतसँग खरिद गर्न पाउने उल्लेख छ । त्यसमा ६० प्रतिशत युरिया र ४० प्रतिशत डीएपी हुनेछ । पहिलो वर्ष १ लाख ५० हजार टन खरिद गर्ने सम्भावना नरहेको जानकारहरू बताउँछन् । कार्कीले लामो समयको वार्तापछि भारतबाट मल खरिद प्रक्रियाको सहमति भएको दाबी गरे । दुई देशको सरकार तहमा गत फेब्रुअरीमै मल खरिदको सम्झौता भए पनि कार्यान्वयन गर्ने निकाय भारतको राष्ट्रिय केमिकल फर्टिलाइजर (आरसीएफ) र कृषि सामग्री कम्पनीबीच बुधबार मात्रै औपचारिक सम्झौता भएको हो । आरसीएफले कलकत्ता बन्दरगाहसम्म मात्रै मल दिन सक्ने बताएको थियो । कृषि सामग्रीले भने नेपालको सीमाभित्र ल्याइदिनपर्ने भन्दै आएको थियो । त्यसबाहेक आरसीएफले परल मूल्यमा ५ प्रतिशत जीएसटी र ५ प्रतिशत टीडीएस लाग्ने बताएपछि कम्पनी त्यसका लागि तयार थिएन । सरकारी तहमा भएका छलफलहरूले ती सबै विषयहरूलाई समाधान गरेपछि सम्झौता भएको हो । कार्कीले गहुँ सिजनलाई लक्ष्य गरेर भारतलाई खरिद अर्डरको प्रक्रिया यथाशीघ्र बढाइने बताए । सम्झौताअनुसार अर्डर गरेको ३० दिनबाट भारतको आरसीएफले आपूर्ति थालनी गर्ने र १ सय २० दिनभित्र सबै आपूर्ति गरिसक्नेछ । आरसीएफले कृषि सामग्री कम्पनीको नाम, छाप भएको बोरामा प्याकिङ गरेर वीरगन्ज, विराटनगर र भैरहवाको गोदामसम्म ढुवानी गरिदिनेछ । ढुवानी खर्च नेपालले व्यहोर्नेछ । हामीले खरिदको अर्डर पैसा एडभान्स गरेको ८ दिनभित्र आरसीएफले ग्लोबल टेन्डर गर्नेछ, कार्कीले भने, उनीहरूले खरिद गरेकै मूल्यमा हामीले मल पाउनेछौं । तर, आरसीएफले दिएको मूल्य अन्तर्राष्ट्रिय बजारको भन्दा महँगो रहेको खण्डमा हामीले अर्को अर्डर गर्ने वा अर्को विकल्पमा जान सक्छौं । आरसीएफले पठाउने मूल्यसूचीमाथि अध्ययन गरेर मात्रै अर्डर गर्न सकिने उनले बताए । अर्डर गरेको कम्तीमा ३५ दिनमा मात्रै आपूर्ति हुने स्थिति देखिएपछि किसानको तत्काल अर्जेन्सी लाई काम लाग्ने भएन । एक लाख मेट्रिक टनका लागि गरिएको ग्लोबल टेन्डरमध्ये ३० लाख मेट्रिक टन कलकत्ता बन्दरगाहमा आइपुगेको र १२ दिनभित्रै नेपाल भित्रिने क्रम सुरु हुने उनले उल्लेख गरे ।"
ग्यास पाइपलाइनको तयारीमा निगम,"(काठमाडौं)  मोतिहारीअमलेखगन्ज पेट्रोलियम पाइपलाइनको प्रतिफल राम्रो निस्किएपछि सरकार एलपी ग्यासको पनि पाइपलाइन बनाउने तयारीमा जुटेको छ । पेट्रोलियम पाइपलाइन बनेपछि वार्षिक करिब २ अर्ब रुपैयाँ बचत भइरहेको छ । ढुवानीमा हुने नोक्सानी, भन्सार नाकामा हुने सवारी जाम अन्त भएको छ । इन्धन ढुवानीमा पाइपलाइन उत्तम विकल्प भएकाले नेपाल आयल निगम ग्यास पाइपलाइन बनाउने तयारीमा जुटेको हो ।निगमका इन्जिनियरिङ परियोजना तथा सूचना प्रविधि विभागका उपनिर्देशक भरत रेग्मीका अनुसार नेपालमा पाइपलाइनमार्फत ग्यास ढुवानी गर्न भारतीय आयल कर्पोरेसन्स (आईओसी) ले पटकपटक प्रस्ताव गर्दै आएको छ । आईओसीले मोतिहारीदेखि चितवनको लोथरसम्म पाइपलाइन बनाउने प्रस्ताव गरेको थियो । त्यसका लागि रुट सर्भे पनि भइसकेको छ । सरकारको नीति तथा कार्यक्रममा पनि सिलिगुडीदेखि झापासम्म पेट्रोलियम पाइपलाइन, चितवनसम्म ग्यास पाइपलाइन र भण्डारण केन्द्र बनाउने योजना समेटिएको छ ।१३ अगस्ट २०२० मा नेपाल र भारतको दोस्रो संयुक्त अध्ययन कार्यदलले चितवनको लोथरसम्म एलपी ग्यास पाइपलाइन बनाउन सकिने रिपोर्ट दिएको थियो । तर, ग्यासका लागि लोथरमा निगमको जग्गा पर्याप्त छैन । ७ मार्च २०२२ मा तेस्रो संयुक्त अध्ययन कार्यदलले एलपी ग्यास पाइपलाइनमै केन्द्रित भएर अध्ययन गर्न टीओआर पाएको छ । आईओसीका तर्फबाट मोहन दिको नेतृत्व र निगमका तर्फबाट अन्जना पोखरेलको नेतृत्वमा सम्भाव्यता अध्ययन गरिरहेका छौं, रेग्मीले भने, आईओसीले रुट सर्भे गरिसकेको छ । दुई चरणको मिटिङ भयो, अबको केही सातामा चितवन र सर्लाहीको रुट र जग्गाको अध्ययन गर्छौं । त्यसपछि २ महिनाभित्र प्रतिवेदन पेस गर्छौं । निगमका अनुसार सर्लाहीमा निगमको १६ बिघा जग्गा छ । उक्त जग्गामा पाइपलाइनसँगै भण्डारण बनाउन पर्याप्त हुन्छ ।रेग्मीका अनुसार सम्भाव्यता अध्ययनपछि पाइपको साइज र लगानीबारे अध्ययन हुन्छ । लगानी जीटूजीबाट पनि गर्न सकिने जनाइएको छ । अहिले रक्सौलदेखि मुजफ्फरपुर १ सय ४० किलोमिटरबाट बुलेटमार्फत ग्यास ढुवानी हुन्छ । आईओसीले मोतिहारीसम्म ग्यास पाइपलाइन विस्तार गरिसकेको छ, रेग्मीले भने, पाइपलाइनले धेरै सहज हुन्छ । कम्तीमा ५ देखि ७ दिनलाई पुग्ने मौज्दात हुन्छ । आईओसीले हल्दिया, बरौनी, मुजफ्फरपुर, मोतिहारीसम्म ग्यास पाइपलाइन र भण्डारण बनाइसकेको छ । नेपालमा पाइपलाइन बनाउन सकिने सन्दर्भमा आईओसीले सर्भे गरिसकेको छ । प्रारम्भिक सर्भेअनुसार मोतिहारी, पत्तलहिया, सर्लाही ग्यास पाइपलाइन १ सय २९ किलोमिटर बनाउन सकिन्छ । पाइपलाइन र भण्डार बनाउन १५ अर्ब रुपैयाँ लगानी चाहिन्छ । बुलेटबाट ढुवानी गर्दा वार्षिक ६ अर्ब खर्च भइरहेकाले ३ वर्षको पैसाले नेपालमै पाइपलाइन बनाउन सकिन्छ । पाइपलाइन बनाउन करिब २ वर्ष लाग्छ । सर्लाहीमा पाइपलाइन र भण्डारण बने आन्तरिक ढुवानी गरेबापत नेपाली उद्योगढुवानीकर्तालाई करिब २ अर्ब दिनुपर्छ । बाकी ४ अर्ब निगमको बचत हुनेछ ।एलपी ग्यास उद्योग संघका उपाध्यक्ष मनोजकुमार दासले ग्यासको पाइपलाइन अपरिहार्य भइसकेको बताए । बुलेटको तुलनामा रेलबाट ढुवानी हुँदा ५० प्रतिशत फाइदा हुन्छ । रेल र पाइपलाइनबीच तुलना गर्दा थप ५० प्रतिशत फाइदा छ, उनले भने । संघका पूर्वअध्यक्ष शिव घिमिरेले पाइपलाइन राम्रो विकल्प भए पनि आन्तरिक ढुवानीका लागि बुलेट पनि चाहिने बताए । सरकारकै निर्णयले विगतमा अर्बौं रुपैयाँ फस्यो । बनेको बुलेट सञ्चालन गर्न सकेनौं । अब नीति स्पष्ट हुनुपर्छ, उनले भने । आयल निगम मधेस प्रदेश प्रादेशिक कार्यालय प्रमुख प्रदीप यादवले सरकारले निर्णय गरे ग्यास पाइपलाइन २ वर्षमा बनाउन सकिने बताए । पाइपलाइन बनाउने टिमसँग कुराकानी भइरहेको छ । आईओसी पनि इच्छुक छ, यादवले भने, विगतको अनुभवले पाइपलाइन २ वर्षमा बनाउन सकिन्छ । ग्यास ढुवानीमा भारतीय ट्रान्सपोर्टरको एकाधिकार हुँदा ढुवानीमै वर्षमा ६ अर्ब रुपैयाँ बाहिरिने गरेको छ । आयल निगमका अनुसार ग्यासको मासिक औसत खपत ५० हजार टन हो । उक्त परिमाण भारतका ५७ वटा ट्रान्सपोर्टरको बुलेटमार्फत ढुवानी भइरहेको छ । एक ग्यास बुलेटमा १८ टन ग्यास हुन्छ । करिब ७ सय बुलेटबाट मासिक औसतमा ५० हजार टन ढुवानी गर्छन्, निगमका एक अधिकारीले भने, ढुवानी गरिदिएबापत मासिक ५० करोडभन्दा बढी लग्छन् । हाल करिब ७ सय भारतीय बुलेटमार्फत ग्यास ढुवानी हुँदै आएको छ । यस्तो क्रम करिब ४४ वर्षदेखि जारी छ । सघका पूर्वअध्यक्ष घिमिरेका अनुसार सबैभन्दा बढी भारतिय ट्रान्सपोर्टर रमेश बात्राको ३ सय बुलेटबाट ग्यास ढुवानी हुन्छ । त्यस्तै, सतिशकुमार शर्मा, राधेश्याम अग्रवाल, जश्मेन्द्र सिंह, नरेन्द्र सिंहको ग्यास बुलेटबाट ढुवानाी भइरहेको छ । यीबाहेक केही २४ वटा साना ट्रान्सपोर्टरहरू पनि छन ।निगमका अनुसार ग्यासको माग बर्सेनि १० देखि १२ प्रतिशतले बढिरहेको छ । मुलुकको भुक्तानी सन्तुलन मिलाउन सरकारले बिलासिताका वस्तु रोक्नेदेखि अनेकौं नीति लिएको छ । अर्कोतर्फ ग्यास ढुवानीबाटै अर्बो रुपैयाँ भारतिय ट्रार्न्सपोटरले लगेका छन । माग बढ्दो क्रममा छ, तर नेपालमा एउटा पनि ग्यास बुलेट छैन, निगमका नायब कार्यकारी निर्देशकअर्थ विभाग प्रमुख नागेन्द्र साहले भने, आपूर्ति सुनिश्चतताका लागि ग्यास पाइपलाइनको जरुरी भइसकेको छ । ग्यास पाइपलाइन बने ३ देखि ५ वर्षभित्रै प्रतिफल उठ्छ । त्यसको मतलब पाइपलाइन राम्रो प्रोजेक्ट हो । हुन त ग्यास ढुवानी गर्न सरकारले नेपालकै ग्यास बुलेट बनाउन सुरुवात गरेको थियो । ०७२ मा नाकाबन्दीको मार खेपेका नेपालीलाई केही राहत दिन सरकारले स्वदेशी ग्यास बुलेट बनाउने निर्णय गरेको थियो । सोही अनुसार आर्थिक वर्ष ०७३७४ को बजेटमार्फत तत्कालीन अर्थमन्त्री विष्णु पौडेलले दुईतिहाइ भन्सार छुटको घोषणासमेत गरेका थिए । आयल निगमले पनि ०७३ असार २४ मा उद्योगलाई बुलेट खरिद गर्न अनुमति दिएको थियो । छुटले उत्साहित व्यवसायीहरूले भारतमा बुलेट पनि बनाए । एभरेस्ट ग्यास प्रालिको नाममा ०७३ पुसमा ना७ ख ९२७ र ना७ ख ९२८ नम्बरका दुई बुलेट भित्रिए । ७ सय ७५ बुलेटको अनुमति पाएका व्यवसायीहरूले ६१ वटा बुलेट तयारी अवस्थामा राखे पनि सञ्चालन हुन सकेन । भारतले रुट परमिटसँगै विस्फोटक लाइसेन्स नदिँदा नेपाली बुलेट चल्न नसकेका हुन् ।"
विश्व अर्थतन्त्र थप खस्कने प्रक्षेपण,"(काठमाडौं)  सन् २०२२ को तुलनामा २०२३ मा विश्व अर्थतन्त्र झन् खराब अवस्थामा पुग्ने प्रक्षेपण सार्वजनिक भएको छ । अन्तर्राष्ट्रिय मुद्रा कोष (आईएमएफ) ले मंगलबार वर्ल्ड इकोनोमिक आउटलुक प्रतिवेदन सार्वजनिक गर्दै विश्व अर्थतन्त्र आउँदो वर्ष थप संकटबाट गुज्रने देखाएको हो । कोभिड महामारीयता निरन्तर ओरालो रहेको विश्व अर्थतन्त्र युक्रेनमाथि रुसको आक्रमण र त्यसले निम्ताएका संकटहरूबाट थप ग्रसित छ । रुसयुक्रेन युद्ध, बढ्दो ऊर्जा र खाद्यान्न संकट, कोभिड रोकथामका लागि चीनले अन्तर्राष्ट्रिय व्यापारमा लगाएका कडा प्रतिबन्धलगायत कारण विश्व अर्थतन्त्र तीव्र गतिमा सुस्ताइरहेको छ, प्रतिवेदनमा भनिएको छ, माग र आपूर्तिको असन्तुलनले विश्वव्यापी मुद्रास्फीतिलाई बढाइरहेको छ ।प्रतिवेदनअनुसार सन् २०२१ मा ६१ प्रतिशत रहेको विश्वको आर्थिक वृद्धिदर २०२२ मा ३२ प्रतिशतमा खुम्चिने अनुमान गरिएको छ । यस्तो वृद्धिदर सन् २०२३ मा थप खस्किएर २९ प्रतिशतमा मात्रै सीमित हुने प्रक्षेपण मुद्रा कोषको छ । ठूलो अर्थ व्यवस्था भएका र विकसित मुलुकहरूको आर्थिक वृद्धिदर तुलनात्मक रूपमा कम भए पनि आर्थिक मन्दीको विश्व संकटबाट विकासशील र विकासोन्मुख मुलुकहरू बढी प्रभावित हुनेछन् । उन्नत अर्थ व्यवस्था रहेका देशहरूको आर्थिक वृद्धिदर आगामी वर्ष औसत १४ प्रतिशत मात्रै रहने प्रक्षेपण गरिएको छ । विश्वका तीन ठूला अर्थतन्त्र मानिएका अमेरिका, चीन र युरोप क्षेत्रमा आर्थिक गतिविधिहरू सुस्ताउँदै गएका छन् । सन् २०२१ मा ५७ प्रतिशत आर्थिक वृद्धिदर हासिल गरेको अमेरिकाले सन् २०२२ मा २३ र सन् २०२३ मा १ प्रतिशत मात्रै आर्थिक वृद्धि गर्ने अनुमान मुद्रा कोषको छ । त्यस्तै, युरोपको अर्थतन्त्र सन् २०२२ मा २६ प्रतिशत र सन् २०२३ मा १२ प्रतिशतमा खुम्चनेछ । उदाउँदो बजार र विकासशील अर्थतन्त्र भएको मुलुक ठानिएका चीन, भारत र आसियन५ भनिने इन्डोनेसिया, मलेसिया, फिलिपिन्स र थाइल्यान्डको आर्थिक वृद्धिदर पनि खस्कँदो छ । यी मुलुकहरूमा सन् २०२२ को औसत आर्थिक वृद्धिदर ३६ प्रतिशत र सन् २०२३ मा ३९ प्रतिशत रहने अनुमान गरिएको छ । कोभिड महामारीपछि चीनले अन्तर्राष्ट्रिय व्यापारमा लगाएको प्रतिबन्ध र खस्किएको घरजग्गा कारोबारको गम्भीर असर त्यहाँको अर्थतन्त्रमा देखिएको छ । चीनले सन् २०२२ मा ३३ प्रतिशतको आर्थिक वृद्धिदर हासिल गर्ने ठानिएकामा सन् २०२३ मा ४६ प्रतिशतको वृद्धि हासिल गर्नेछ । त्यस्तै, भारतले यस वर्ष ७४ र आगामी वर्ष ६१ प्रतिशतको आर्थिक वृद्धिदर हासिल गर्ने मुद्रा कोषले जनाएको छ । नेपालले चालु आर्थिक वर्षका लागि ८ प्रतिशत आर्थिक वृद्धि हासिल गर्ने र मूल्य वृद्धि ७ प्रतिशतको वाञ्छित सीमाभित्र राख्ने अनुमान गरेको छ । तर अर्थतन्त्रमा देखिएको विश्व संकटले नेपालको उक्त लक्ष्य प्राप्तिमा पनि असर पार्ने देखिएको छ । अहिले विश्वका सबैजसो मुलुकहरूले चरम मूल्य वृद्धि खेपिरहेका छन् । यस वर्ष विश्वको मुद्रास्फीति दर ८३ सम्म पुग्ने अनुमान मुद्रा कोषको छ । अमेरिका र बेलायतमा मूल्य वृद्धि पछिल्लो ४० वर्षयताकै उच्च अंकमा पुगेको छ । यो चुनौतीको सामना गर्न नीति निर्माण तहले मुद्रास्फीति नियन्त्रणलाई प्राथमिकतामा राख्नुपर्ने र केन्द्रीय बैंकहरूले कडा मौद्रिक व्यवस्थाको अपनाउनुपर्ने सुझावसमेत प्रतिवेदनले दिएको छ । कडा खालका वित्तीय र मौद्रिक नीति अपनाउँदा सार्वजनिक ऋण बढी भएका मुलुकहरू थप समस्यामा पर्नेछन् । उच्च ब्याजदर र तरलता समस्याले सानो अर्थतन्त्र भएका मुलुकहरू नराम्रोसँग धरमराउने ठानिएको छ । सन् २०२२ र २०२३ मा विश्व व्यापार पनि निकै सुस्ताउने अनुमान गरिएको छ । कोभिड महामारी नियन्त्रणका लागि अन्तर्राष्ट्रिय व्यापारमा कटौती गर्ने चीनको नीति र युक्रेनमाथि रुसको आक्रमण अहिले विश्व व्यापारमा देखिएका दुई ठूला समस्या हुन् । युरोपियन मुलुकहरूमा रसियाबाट पाइपलाइनमार्फत ग्यास आपूर्ति हुने गरेकामा युक्रेनसँगको तनावपछि उक्त निर्यात रोकिएको छ, जसकारण अहिले युरोपले गम्भीर ऊर्जा संकट खेपिरहेको छ । रुसयुक्रेन तनावकै कारण विश्वव्यापी आपूर्ति शृंखलामा अवरोध सिर्जना भइरहेको छ । अत्यावश्यक वस्तु ऊर्जा र खाद्यान्न अभावका कारण अनिकालको अवस्था सिर्जना हुने देखिएको छ । अहिले विश्वभर नै खाद्यवस्तुको मूल्य बढिरहेको छ । विश्वव्यापी खाद्य संकट बढ्दै गएपछि रुस र युक्रेनले गत शुक्रबार खाद्यान्न निर्यात खोल्ने र व्यापारिक क्रियाकलापमा अवरोध नगर्ने सम्झौता गरेका थिए । सम्झौतापछि विश्व बजारमा गहुँ, सूर्यमुखी तेल र रासायनिक मलको आपूर्ति सहज हुने अनुमान गरिएको थियो । संयुक्त राष्ट्रसंघ र टर्कीको मध्यस्थतामा इस्तानबुलमा भएको यो सम्झौता रुसले उल्लंघन गरेको आरोप युक्रेनको छ । रुसयुक्रेन तनावपछि विश्व खाद्य बजार अस्थिर बन्दै गएको छ । द्वन्द्वयता रुसको ल्याक सी फ्लीट द्वारा युक्रेनी बन्दरगाहहरूमा नाकाबन्दी लगाइएको थियो । जसकारण त्यहाँ लाखौं टन अन्न फसेको छ । विश्वव्यापी खाद्य संकट निम्तिनुमा यसलाई मुख्य कारणका रूपमा हेरिँदै आएको छ । युक्रेन गहुँ, सूर्यमुखी तेल, रासायनिक मललगायत वस्तुहरूको ठूलो निर्यातकर्ता हो । विश्व बजार अस्तव्यस्त हुँदै गएपछि संयुक्त राष्ट्रसंघ, युरोपियन युनियन, विश्व खाद्य कार्यक्रम, विश्व बैंकलगायत निकायले सम्भावित खाद्यान्न संकटबारे औपचारिक घोषणा नै गरिसकेका छन् ।ग्लोबल नेटवर्क अगेन्स्ट फुड क्राइसिस (जीएनएएफसी) ले गत अप्रिलमा सार्वजनिक गरेको प्रतिवेदनअनुसार तीव्र खाद्य असुरक्षाको सामना गरिरहेका र खाद्य सहायता तथा जीविकोपार्जनका लागि सहयोग चाहने मानिसहरूको संख्या चिन्ताजनक रूपमा बढिरहेको छ । उक्त प्रतिवेदनअनुसार अहिले करिब ६० करोड मानिस खाद्यान्न संकटको उच्च जोखिममा छन् । अफगानस्तान, लेबनान, इथोपिया, सोमालिया, केन्यालगायत देशले अहिले पनि चरम खाद्य संकट बेहोरिरहेका छन् । यसबाट उम्कन विभिन्न देशहरूले एकपछि अर्को गर्दै निर्यात कटौतीलगायत कदमहरू चालिरहेका छन् । यस्तो नीतिलाई कथित खाद्य राष्ट्रवाद (फुड नेसनालिजम) का रूपमा पनि अर्थ्याउन थालिएको छ । भारतले पनि गहुँ, चिनी, मैदाजस्ता खाद्य वस्तुको निर्यातमा रोक लगाएको छ ।"
११ दिनमा सकिएला साढे ८१ प्रतिशत काम ?,"(काठमाडौं)  नारायणगढबुटवल सडकको स्तरोन्नति थालेको करिब ४ वर्ष हुन लाग्यो । तर भौतिक प्रगति १८४४ प्रतिशत मात्र छ । निर्माणको समयावधि ११ दिन बाँकी छ । अर्थात् सम्झौताअनुसार २०७९ साउन २२ भित्र ८१५६ प्रतिशत काम सकिसक्नुपर्नेछ । अब यो समयभित्र आयोजना पूरा हुन सम्भव छैन । दुई खण्डमा विभाजन गरेर यसको ठेक्का दिइएको थियो । निर्माण व्यवसायीको ढिलाइले गर्दा तोकिएकै समयमा काम नसकिएको हो । उक्त सडकबारे जनगुनासो बढेपछि प्रतिनिधिसभाको विकास तथा प्रविधि समितिले यसबारे बुधबार छलफल गरेको छ । समिति सदस्यहरूले निर्माणमा ढिलाइ गरेर सर्वसाधारणलाई सास्ती दिने काम भएको आरोप लगाए । समिति सदस्य पद्मा अर्यालले निर्माणमा एकदमै ढिलाइ भएको बताइन् । जुन रफ्तारमा काम अघि बढ्नुपर्ने हो, त्यसरी अघि बढेको छैन, उनले भनिन्, जुन समस्या थिए, ती समाधान भइसकेपछि पनि काम भएको छैन, यो सडक भएर यात्रा गर्दा घण्टौं समय लाग्ने भएकाले जाँदाजाँदै एकातिर झरेर बसौं जस्तो लाग्छ । निर्माण व्यवसायीलाई निगरानीमा राखेर छिटो काम गराउनुको विकल्प नभएको उनको भनाइ थियो । समिति सदस्य गजेन्द्रबहादुर महतले सरकारी निकायले बेवास्ता गर्दा निर्माणमा ढिलाइ भएको आरोप लगाए । हामीलाई सताउनेमध्येको प्रमुख सडक यही हो, उनले भने, निर्माण थालेको चार वर्ष हुन लाग्यो, २५ प्रतिशत पनि काम भएको छैन, परामर्शदाता र ठेकेदारको भरमा काम छाड्दा कसरी प्रगति हुन्छ ? अर्का सदस्य रामबहादुर विष्टले देशकै महत्त्वपूर्ण सडक भए पनि अहिले यसलाई बेहाल बनाइएको बताए । सबैभन्दा खराब सडक कुनै छ भने त्यो नारायणगढबुटवल सडक नै हो, डेढदुई घण्टामा बुटवल पुगिने सडकमा अहिले १० घण्टासम्म लाग्छ, उनले भने, ठेकेदार विदेशी, पैसा विदेशी भएपछि कारबाही गर्न पनि गाह्रो रछ, ठेकेदार भाग्यमानी रैछन्, काम नगर्दा पनि कारबाहीमा परेका छैनन् । समयमै काम गर्नु नपर्ने र ठेक्का पनि नतोडिने भएपछि ठेकेदारको मनोमानी बढेको भन्दै यसमा भौतिक मन्त्रीको ध्यानाकर्षण हुनुपर्ने उनको भनाइ थियो । समिति सदस्य केदार सिग्देलले यात्रुले बढी सास्ती खेप्नुपरेको भन्दै निर्माण नसकिँदासम्मका लागि वैकल्पिक मार्गको विकल्प खोजिनुपर्ने बताए । अर्का सदस्य गणेश पहाडीले निर्माणको प्रगति एकदमै न्यून रहेको भन्दै चाँडोभन्दा चाँडो काम सक्नुपर्ने बताए । समिति सदस्य विद्या भट्टराईले समितिबाट निर्देशन दिने काम भए पनि त्यसलाई कार्यान्वयन गरिएको छछैन भनेर हेर्नुपर्ने बताइन् । छलफलमा सहभागी अधिकांश सदस्यले तोकिएको समय सकिन लाग्दा प्रगति २० प्रतिशत नपुगेको भन्दै तोकिएको समयमा निर्माण सकिने आधार के भन्दै प्रश्न गरेका थिए । यो सडकको कुल दूरी ११३ किमि छ । दुई खण्ड गरेर कुल ठेक्का रकम १६ अर्ब ९९ करोड रुपैयाँ छ । जसको ठेक्का चाइना स्टेट कन्स्ट्रक्सन इन्जिनियरिङ कर्पोरेसनले लिएको हो । आयोजना निर्देशनालय (एडीबी) का आयोजना निर्देशक सुशीलबाबु ढकालले निर्माण व्यवसायीले असार मसान्तसम्म ३० प्रतिशत प्रगती पुर्याउने दाबी गरेका भए पनि त्यति प्रगति नपुगेको बताए । तर पहिलाको तुलनामा अहिले केही काम भएको छ, उनले भने, चाँडो काम गराउन ताकेता पनि भएको छ । पटकपटक सचेत गराउँदा पनि काम नगरे ठेक्का तोड्नुको विकल्प हुने छैन । आयोजनाका अनुसार निर्माण व्यवसायीले पूर्वी खण्डका लागि ३८६ र पश्चिम खण्डका लागि ३६५ दिन म्याद थप गर्न प्रस्ताव गरेको छ । सडक विभागका महानिर्देशक अर्जुनजंग थापाका अनुसार उक्त सडकमा अन्तर निकाय समन्वय अभावले निर्माणमा ढिलाइ भएको हो । उनले काम नगरे पनि तुरुन्त ठेक्का तोड्न गाह्रो रहेको बताए । एसियाली विकास बैंक (एडीबी) को ऋण सहायतामा सञ्चालित आयोजनाको ठेक्का तोड्न उनीहरूको पनि सहमति चाहिन्छ, उनले भने, तुरुन्त ठेक्का तोडेर १६१७ अर्बको स्रोत नेपाल सरकारबाट जुटाउन पनि गाह्रो छ । भौतिक पूर्वाधार तथा यातायात मन्त्रालयका सचिव गोपालप्रसाद सिग्देल उक्त सडकको प्रगति एकदमै न्यून रहेको बताउँछन् । आयोजनाको सुरुवाती चरण भए प्रगति कम हुनु ठीकै हो, तर तोकेको समय सकिन लाग्दा प्रगति अत्यन्तै कम हुनु नराम्रो हो, उनले भने, फेरि ठेक्का तोडेपछि समस्या धेरै हुन्छ, मन्त्रीले निर्माणस्थलमै पुगेर काम नगरेर ठेक्का तोड्नेसम्मको कुरा गरेपछि चीनको प्रोजेक्ट तहका उच्चस्तरीय टिम छलफलका लागि नेपाल आउँदै छ । काम ढिलाइ गर्नेलाई सहुलियत दिने कुरा नहुने उनको भनाइ थियो । संशोधित सार्वजनिक खरिद नियमावलीअनुसार उसले एक वर्ष म्याद पाउने र २ सय दिन जरिवाना लगाएर काम गर्न सकिने अवस्था छ, उनले भने, ठेक्का नतोडे यसो हुन सक्छ, ठेक्का तोड्दा लागत दुई गुणा बढ्ने हुन्छ, यसमा हामी गम्भीरतापूर्वक सोचेर मात्र निर्णय लिने छौं ।भौतिक पूर्वाधारमन्त्री मोहम्मद इस्तियाक राईले सडकबारे जनगुनासो धेरै आएको र आफू निर्माणस्थलमै पुगेर काम नगरे ठेक्का तोड्नेसम्मको चेतावनी दिएर आएको बताए । हामीलाई निर्देशन प्राप्त होस्, एकचोटि सचेत गर्छौं, उनले भने, सचेत गराउँदा पनि काम नगरे ठेक्का तोड्छौं, ठेक्का तोडेपछि जे भोग्नुपर्छ, त्यो भोग्न तयार छौं । छानबिन गरी कारबाही अघि बढाउन समितिको निर्देशन समितिले आयोजना सम्पन्न हुने समयमा पुग्दा पनि न्यून र निराशाजनक प्रगतिको कारणले ठेक्का नै रद्द गर्नुपर्ने अवस्था सिर्जना भएको विषयलाई गम्भीरतापूर्वक छानबिन गरी कारबाहीको प्रक्रिया अगाडि बढाउन प्रधानमन्त्री तथा मन्त्रिपरिषद् कार्यालय र भौतिक मन्त्रालयलाई निर्देशन दिएको छ । समितिले आयोजनाको लागत नबढ्ने गरी निर्धारित समयमा गुणस्तरीय रूपमा काम सम्पन्न गर्न तत्काल समीक्षा गरी उपयुक्त निर्णय लिन निर्देशन दिएको हो । एसिएन हाइवेका रूपमा स्तरोन्नतिको कार्य अगाडि बढाइएको उक्त सडकको कार्य प्रगतिबारे समितिले गम्भीरतापूर्वक चासो लिई आयोजनाको स्थलगत अनुगमनमा देखिएका समस्याहरू समाधानका लागि २०७८ माघ २८ गतेको समितिको बैठकबाट निर्देशन दिइसकिएको जनाएको छ ।"
मध्यभोटेकोसीको अन्तिम सुरुङ ब्रेक थ्रु,"सिन्धुपाल्चोक (कास) भोटेकोसी नदी क्षेत्रमा निर्माणाधीन १०२ मेगावाट क्षमताको मध्यभोटेकोसी जलविद्युत् आयोजनाको अन्तिम मुख्य सुरुङ (अडिट) बुधबार ब्रेक थ्रु गरिएको छ ।आयोजनाका मुख्य तीन सुरुङमध्ये हेडवर्क्सस्थलमा यसअघिदेखि बन्दै गरेको ३ हजार ६ सय ९८ मिटरको अडिट १ सुरुङ बुधबार दिउँसो छिचोलिएको हो । आयोजनाका प्रमुख कार्यकारी अधिकृत (सीईओ) रामगोपाल सिवाकोटीका अनुसार आयोजनाको अघिल्लो वर्षमा नै मुख्य सुरुङ २ र ३ ब्रेक थ्रु भइसकेको थियो, यो अन्तिम अडिट १ हो । यही एचआरटी अडिट पनि ब्रेक थ्रु भएको छ, आन्तरिक तालिकाअनुरूप आवश्यक काम धमाधम गरिरहेका छौं, सिवाकोटीले भने । आयोजनाको पावर हाउसको अधिकांश काम धमाधम भइरहेकाले आगामी सन् २०२३ मेमा नै पहिलो युनिटबाट विद्युत् उत्पादन गर्ने लक्ष्यका साथ बाँधस्थल, सुरुङ र विद्युत्गृहको काम अघि बढिरहेको उनको भनाइ छ ।"
बीवाईडीको विद्युतीय सवारीको मूल्य वृद्धि,"काठमाडौं (कास) विद्युतीय सवारीसाधन उत्पादन गर्दै आएको बीवाईडी अटो इन्डस्ट्रिजको आधिकारिक वितरक साइमेक्स इंकले गाडीको मूल्य बढाएको छ । विशेषतः नेपालमा डलरको मूल्य बढेसँगै चीनलगायत तेस्रो देशबाट आउने गाडीको मूल्य प्रभावित हुने गरेको कम्पनीले जनाएको छ । सुरुमा गाडीको मूल्य कायम गर्दा रहेको डलर मूल्य र अहिलेको अवस्थामा करिब ७ प्रतिशतको अन्तर (डलरको मूल्य महँगो) छ, त्यसैले मूल्य बढाउनुपरेको हो, कम्पनीले उल्लेख गरेको छ । बीवाईडी ईसिक्समा १ लाख ५० हजार रुपैयाँले मूल्य वृद्धि गरी नयाँ मूल्य ५९ लाख रुपैयाँ कायम गरिएको छ । एमथ्री मल्टीपर्पोज भ्यानमा १ लाख २ हजार रुपैयाँ मूल्य बढाएर ४५ लाख ५२ हजार रुपैयाँ बनाइएको छ । साइमेक्स इन्कका सीईओ साहिल श्रेष्ठका अनुसार यसअघि नै बुकिङ गरेका ग्राहकले भने पुरानै मूल्यमा गाडी पाउनेछन् ।"
एनसेल र नेपाल बैंकबीच सम्झौता,काठमाडौं (कास) एनसेलमा नेपाल बैंकको मोबाइल बैंकिङ प्रयोग गर्ने ग्राहकलाई डाटा शुल्क नलाग्ने भएको छ । बैंक र एनसेल एक्जिएटाबीच यससम्बन्धी सम्झौता भएको छ । नेपाल बैंकको प्रधान कार्यालयमा मंगलबार आयोजित एक समारोहमा बैंकका प्रमुख कार्यकारी अधिकृत कृष्णबहादुर अधिकारी र एनसेलका प्रमुख कार्यकारी अधिकृत एन्डी चोङले सम्झौतामा हस्ताक्षर गरे । नेपाल बैंकले यसअघि नै नेपाल टेलिकमको सिम प्रयोग गर्ने ग्राहकलाई मोबाइल बैंकिङ प्रयोगमा डाटा शुल्क नलाग्ने सेवा प्रदान गरिसकेको छ । अबदेखि नेपाल टेलिकम र एनसेल दुवैको नेटवर्कमार्फत नेपाल बैंकको मोबाइल बैंकिङ एप प्रयोग गर्दा कुनै डाटा शुल्क लाग्ने छैन । डिजिटल बैंकिङलाई प्रवर्द्धन गरी ग्राहकलाई नगदरहित कारोबारमा अभ्यस्त बनाउने उद्देश्यले यस्तो योजना ल्याएको बैंकले जनाएको छ ।
सिटिजन लाइफको मर्जरको अख्तियारी सञ्चालक समितिलाई,"काठमाडौं (कास) सिटिजन लाइफ इन्स्योरेन्सले विशेष साधारणसभामार्फत मर्जरको लागि आवश्यक प्रक्रिया अघि बढाउन सञ्चालक समितिलाई अख्तियारी दिने प्रस्ताव पारित गरेको छ । उक्त सभाले पुँजी वृद्धिको आवश्यकताअनुसार भविष्यमा अन्य कुनै जीवन बीमा कम्पनीसाग एक आपसमा गाभ्ने गाभिने वा प्राप्ति गर्ने प्रयोजनका लागि उपयुक्त जीवन बिमा कम्पनीको पहिचान र छनोट गर्न सञ्चालन समितिलाई पूर्ण अख्तियारी दिने प्रस्ताव पारित गरेको हो । साथै आगामी चार वर्षका लागि संस्थापक सेयरधनीहरूको तर्फबाट चार जना सञ्चालक निर्वाचित भएका छन् । निर्वाचित सञ्चालकहरूमा प्रदीपजंग पाण्डे, सुमितकुमार अग्रवाल, महेश स्वाँर र मनोज कार्की छन् । कम्पनीको अधिकृत पुँजी वृद्धि गर्ने, प्रबन्धपत्रमा पुँजी वृद्धि एवम् अन्य व्यवस्थाहरूसमेत समावेश गरी प्रबन्धपत्र तथा नियमावलीमा आवश्यक संशोधन गर्ने प्रस्ताव सभाबाट पारित भएको छ ।"
रेड्मी बड्स ३ लाइट बजारमा,"काठमाडौं (कास) साओमीले रेड्मी बड्स ३ लाइट नेपाली बजारमा सार्वजनिक गरेको छ । यो फोन प्लस एसेसरिज श्रेणीको सबैभन्दा नयाँ उपकरण रहेको कम्पनीले बताएको छ । रेड्मी बड्स ३ लाइटमा प्रभावशाली सुविधाहरू साथै किफायती मूल्य, एर्गोनोमिक डिजाइन, १८ घण्टासम्मको ब्याट्री लाइफ रहेको कम्पनीले जनाएको छ । फोन सार्वजनिकपछि साओमी नेपालका कन्ट्री जेनेरल म्यानेजर अमितकुमार पंडालेयसमा टिकाउ ब्याट्री, हल्का र टच अपरेसनको साथ नोइज क्यान्सलेसन जस्ता थुप्रै विशेषता रहेको बताए । यसको तौल ३५ ग्रामभन्दा कम छ । यसको नयाँ लकइन डिजाइन इयरबड कानमा राम्रो फिट हुनका लागि डबल टायरको सिलिकन ब्यान्डमा उपलब्ध छ । कालो रङमा ३ हजार ३९९ रुपैयाँमा उपलब्ध रहेको कम्पनीले जनाएको छ ।"
बुटवल पावरलाई 'उत्कृष्ट वित्तीय प्रतिवेदन अवार्ड,"काठमाडौं (कास) बुटवल पावर कम्पनी साधारण क्षेत्रको उत्कृष्ट वार्षिक वित्तीय प्रतिवेदन २०२१ अवार्डबाट सम्मानित भएको छ । नेपाल चार्टर्ड एकाउन्टेन्ट्स संस्था (आइक्यान) ले आर्थिक वर्ष २०७७७८ (२०२०२१) मा प्रकाशित वार्षिक प्रतिवेदनका आधारमा संस्थाको वित्तीय पारदर्शिता, जवाफदेहिता र सुशासनका लागि उक्त अवार्ड प्रदान गरेको हो । काठमाडौंमा आयोजित एक कार्यक्रममा महालेखा नियन्त्रक सुमनराज अर्याल र आईक्यानका अध्यक्ष युद्धराज ओलीले संयुक्त रूपमा कम्पनीका प्रमुख कार्यकारी अधिकृत उत्तरकुमार श्रेष्ठलाई उक्त अवार्ड प्रदान गरे ।"
राणाचौथाइवाले निरन्तर भेटको अर्थ,"(काठमाडौं)  कांग्रेस नेतृ तथा प्रधानमन्त्री शेरबहादुर देउवाकी पत्नी आरजु राणाले बुधबार नयाँदिल्लीमा भाजपा विदेश विभाग प्रमुख विजय चौथाइवालेसँग भेटवार्ता गरेकी छन् । देउवाले पाँचौं पटक सत्ताको नेतृत्व गरेको एक वर्षमा राणा र चौथाइवालेबीच भएको यो चौथो भेटवार्ता हो । उनीहरूबीच निरन्तर भेटवार्ताले निहित उद्देश्य व्यक्तिगत सम्बन्ध विस्तारमा केन्द्रित हो कि पार्टीपार्टी सम्बन्ध सुदृढीकरणमा भन्ने चासो पनि पैदा गरेको छ । कांग्रेस सभापति देउवा पछिल्लोपटक प्रधानमन्त्री भएको डेढ महिना नबित्दै चौथाइवाले नेपाल भ्रमणमा आएका थिए । त्यही बेला राणा र चौथाइवालेबीच सम्बन्ध स्थापनाको आधार तय भएको हो । भदौ ६ गते रक्षा बन्धनको बेलुकी बालुवाटार पुगेका चौथाइवालेलाई राणाले राखी बाँधिदिएकी थिइन्, जसले उनीहरूको सम्बन्धलाई दुई मुलुकका नेताबाट दिदीभाइ मा परिणत गरिदियो । यसलाई राखी कूटनीति भनेर टिप्पणी गर्ने गरिएको छ । राणाले गत वर्ष पुस र गत जेठमा स्वास्थ्योपचारका लागि दिल्ली गएका बेला पनि चौथाइवालेलाई भेटिन् । गत चैतमा प्रधानमन्त्री देउवाले भारत भ्रमण गर्दा पनि राणा र चौथाइवाले बीच भेटवार्ता भएको थियो । देउवा दिल्लीको इन्दिरागान्धी अन्तर्राष्ट्रिय विमानस्थलमा उत्रनेबित्तिकै पत्नी राणाका साथ दिनदयाल मार्गस्थित भाजपा मुख्यालय पुगेका थिए । चौथाइवाले र राणाबीचको घनिष्ठ सम्बन्धकै कारण भारतीय सत्तारूढ दलको मुख्यालय भ्रमण तय भएको चर्चा हुने गरेको छ ।नेपालमा चिनियाँ र अमेरिकी सक्रियता बढ्ने अनुमान भइरहेका बेला भारत सरकार र भाजपाले चौथाइवालेलाई नेपाल मामिलामा सक्रिय रूपमा परिचालन गरिरहेको देखिन्छ । चौथाइवाले भारतका प्रधानमन्त्री नरेन्द्र मोदीको विश्वास पात्र मानिन्छन् । अर्कातर्फ प्रधानमन्त्री देउवा पत्नी राणा आगामी निर्वाचनपछि उपप्रधानमन्त्री र प्रधानमन्त्री बन्ने कसरतमा रहेको कांग्रेसकै नेताहरूले बताइरहेका छन् । त्यसैले राणा र चौथाइवाले बीचको निरन्तर भेटवार्तालाई अर्थपूर्ण रूपमा हेर्ने गरिएको छ । राणाको शल्यक्रिया सफल भएपछि उनीहरूले बुधबार भेटवार्ता गरेका हुन् । नेपालको सत्तारूढ कांग्रेस र भारतको सत्तारूढ भाजपाले एक वर्षयता दलगत सम्बन्ध विस्तारलाई प्राथमिकता दिइरहेका छन् । यसमा पनि आरजु र चौथाइवाले सेतुका रूपमा काम गरिरहेका छन् । भारतीय कंग्रेससँग राम्रो सम्बन्ध भएको नेपाली कांग्रेससँग त्यसअघि भाजपाको पार्टीगत सम्बन्ध थिएन । माओवादी केन्द्रका अध्यक्ष पुष्पकमल दाहालाई दुई साताअघि भारत भ्रमण गराउनुमा पनि राणाकै भूमिका रहेको अड्कल गरिएको छ । राणा असार २६ मा उपचारका लागि दिल्ली जानुअघिसम्म दाहालको भारत भ्रमणबारे गाइँगुइँ पनि थिएन । पछि एकाएक दाहाल भाजपा अध्यक्ष जेपी नड्डाको निमन्त्रणामा दिल्ली जाने खबर सार्वजनिक भयो । भूराजनीतिक जानकार चन्द्रदेव भट्ट राणा दिल्लीमा उपचारकै लागि गए पनि यसरी पटकपटक भेटवार्ता गर्दा कांग्रेस र भाजपाको सम्बन्ध थप बलियो बन्ने बताउँछन् । बालुवाटारबाट सुरु भएको राणा र चौथाइवालेको सम्बन्ध कसिलो बन्दै गइरहेको उनको विश्लेषण छ । आरजुले कांग्रेस र भाजपा बीचको सम्बन्धलाई बढावा दिन व्यक्तिगत स्तरमै काम गरेकी छन्, भट्टले भने, भाजपाले उनलाई हेर्ने नजर बदलिएको छ । उनले भारतको संस्थापन विश्वास जितेको देखिन्छ ।भट्टले भाजपा अझै केही समय भारतीय सत्तामा रहने सम्भावना रहेकाले राणा र चौथाइवालेले विस्तार गरेको सम्बन्धले कांग्रेस र भाजपा दुवैलाई फाइदा हुने बताउँछन् । अहिले भारत सरकारले पाँच दलीय गठबन्धनलाई नै बलियो बनाउन चाहेको देखिन्छ, उनले भने । केही समयअघिसम्म नेपालका कुनै पनि राजनीतिक दलसँग भाजपाको सम्बन्ध थिएन । नेपालमा २०१५ को नाकाबन्दीपछि भारतले लिएको ह्यान्ड अफ अप्रोच (विकास निर्माणमा हात हाल्ने, राजनीतिक विषयमा संलग्न नहुने) मा केही परिवर्तन भएको भट्टले टिप्पणी गरे । भारतका लागि पूर्वराजदूत तथा कांग्रेस नेता दीपकुमार उपाध्याय भने राणा र चौथाइवालेबीचको निरन्तर भेटवार्ताले व्यक्तिगत सम्बन्ध मात्र विस्तार गर्ने बताउँछन् । व्यक्तिगत जति सम्बन्ध बढाए पनि भयो तर त्यसले कांग्रेस पार्टी र मुलुकलाई फाइदा हुने देखिन्न, उनले टिप्पणी गरे । उनीहरूको भेटवार्ता भारतसँग जोडिएका नेपालका समस्या समाधानतर्फ केन्द्रित नरहेको उपाध्यायको बुझाइ छ ।"
शंकास्पद चामल परीक्षणमा,"(बागलुङ)  चामलमा प्लास्टिकको मिसावट भएको शंकामा खाद्य प्रविधि तथा गुण नियन्त्रण कार्यालयले परीक्षणका लागि काठमाडौं पठाएको छ । सदरमुकाम बागलुङ बजारस्थित कमर्सियल बहुद्देश्यीय सहकारी संस्थाको गोदामबाट खरिद गरेर लगेका उपभोक्ताले पकाएर खाने क्रममा त्यस्तो चामल भेटिएको हो । बागलुङ नगरपालिका२ हल्लनचोक बस्ने कविन्द्र बोहराले आइतबार खाना पकाएर खाने क्रममा प्लास्टिकझैं डल्लो पर्ने र उफ्रने भएपछि सोमबार प्रशासनमा उजुरी गरेका थिए । प्रशासन, उपभोक्ता मञ्च र खाद्य प्रविधि तथा गुण नियन्त्रण कार्यालयले संयुक्त अनुगमनपछि चामल परीक्षणका लागि पठाइएको हो । बोहराले किनेको दुई बोरा चामल पनि सहकारीले फिर्ता लगेको छ । यहाँ बिक्री गर्नेको मात्रै दोष छैन, चामल कसरी आइपुग्यो भन्नेसमेत अध्ययन गर्नुपर्नेछ, मञ्चका अध्यक्ष शैलेन्द्रकुमार श्रेष्ठले भने, परीक्षणको प्रतिवेदन आएपछि मात्रै कसलाई कति कारबाही हुन्छ भन्ने थाहा हुन्छ । यसमा अखाद्य वस्तुसम्बन्धी ऐन आकर्षित हुने उनले बताए । सहकारीले भैरहवाबाट चामल ल्याउने गरेको छ । उक्त चामल बिक्री गर्ने भारतीय व्यापारी र चामल पनि भारतीय ब्रान्डको भएको पुष्टि भएको छ । चामल नै प्लास्टिकको बनाएको हो वा अन्य केमिकल प्रयोग भएको हो, पत्ता लागेपछि जिल्लाभर खोजी गरिनेछ, श्रेष्ठले भने । कार्यालयका प्रमुख सौरभ श्रेष्ठले चामलभन्दा प्लास्टिकको मूल्य महँगो भएकाले सबै प्लास्टिक नभई केही मिसावट भएको हुन सक्ने अनुमान लगाए । उनी चामल लिएर केन्द्रीय खाद्य प्रविधि तथा गुण नियन्त्रण प्रयोगशालामा परीक्षणका लागि गएका छन् ।"
इंग्ल्यान्डलाई घरमा अवसर,"सेफिल्ड (एएफपी) इंग्ल्यान्डले मंगलबार स्विडेनलाई ४० ले पराजित गर्दै महिला युरो २०२२ को फाइनल यात्रा निश्चित गरेको छ । अब इंग्ल्यान्डसामु वेम्बलीमा हुने फाइनलमा आफ्नो महिला फुटबल इतिहासकै पहिलो ठूलो उपाधि जित्ने अवसर बनेको छ । घरेलु टिमका लागि बेथ मेड, लुसी ब्रोन्ज, एलेसा रुसो र फ्रान किरबाइले गोल गरेका थिए ।मेडले ३४ औं मिनेटमा पहिलो गोल गरिन् । इंग्ल्यान्डले दोस्रो हाफमा तीन गोल थपेको थियो । अब आइतबार हुने फाइनलमा इंग्ल्यान्डले दोस्रो सेमिफाइनल विजेताको सामना गर्नेछ । बुधबार हुने दोस्रो सेमिफाइनल खेलमा जर्मनी र फ्रान्स भिड्दै छन् ।लगातार तीन ठूलो प्रतियोगिताको सेमिफाइनलमा रोकिएको इंग्ल्यान्डले यसपल्ट भने त्यस्तो कुनै समस्या सामना गर्नुपरेन । ब्रामल लेनमा उपस्थित कीर्तिमान २९ हजार दर्शकसामु घरेलु टोली सानदार जित निकाल्न सफल रह्यो । प्रशिक्षकमा सरिना वेगमन नियुक्त भएयता इंग्ल्यान्ड १९ खेलमा अपराजित रहेको छ । स्विडेन भने सन् २०१९ यता पहिलो पटक ओपन प्ले को खेलभित्र पराजित भएको छ । स्विडेन प्रतियोगितामा सहभागी टिममध्ये सबैभन्दा शीर्ष वरीयताको टिम हो । जितपछि इंग्ल्यान्डकी प्रशिक्षक वेगमनले आफ्नो टिम लय कायम राख्न सफल रहेको दाबी गरिन् ।"
नेपालको अर्को जित,(काठमाडौं)  नेपालले भारतको भुवनेश्वरमा भइरहेको यू२० साफ च्याम्पियनसिप फुटबलमा लगातार दोस्रो सानदार जित निकालेको छ । कालिङ्गा रंगशालामा भएको खेलमा नेपाली युवा टिमले श्रीलंकालाई ३० ले हराएको हो । जितपछि नेपाली टिम फाइनल नजिक पुगेको छ । नेपालको दुई खेलबाट ६ अंक भएको छ । नेपाल राउन्ड रोबिनको आधारमा चलिरहेको प्रतियोगिताको शीर्षस्थानमा छ । अब नेपालले भारत र बंगलादेशविरुद्धको खेलमा आफू अनुकूल नतिजा निकाल्न सफल रहे फाइनल पुग्न सक्नेछ । समान ६ अंकसहित बंगलादेश दोस्रो स्थानमा छ । अंक बराबरी भए पछि हेड टु हेडका आधारमा टिम अगाडि बढ्ने छ । गोलरहित बराबरको अवस्थाबीच नेपालका लागि कप्तान आयुश घलानले ५८ औं मिनेटमा रिबाउन्डमा पहिलो गोल गरे । कृतिशरत्न छुन्जुले ६५ औं मिनेटमा दोस्रो गोल थपेका थिए । पेनाल्टी एरियाबाहिरबाट उनले आकर्षक गोल गरेका हुन् । मनग्य नकर्मीले ८४ औं मिनेटमा नजिकको दूरीबाट तेस्रो गोल थपे । नेपालले अहिलेसम्म खेलेका दुवै खेलमा कुनै गोल खाएको छैन । लगातार क्लिन सिट राख्न सफल भएको छ । नेपालले आफ्नो पहिलो खेलमा माल्दिभ्सलाई ४० ले हराएको थियो । श्रीलंकाको भने यो लगातार हार हो । टोलीको फाइनल पुग्ने सम्भावना अब औपचारिकता मात्र बाँकी छ । बुधबार दिनको पहिलो खेलमा बंगलादेशले भारतलाई २१ ले हरायो । बंगलादेशका लागि मोहमद नोभाले दुई गोल गरे । भारतका लागि गुरकिरात सिंहले एक गोल फर्काए । श्रीलंकासँगै भारत र माल्दिभ्सले पनि अंकको खाता खोल्न सकेका छैनन् ।
१० नेपाली खेलाडीलाई ओलम्पिक छात्रवृत्ति,"काठमाडौं (कास) सन् २०२४ को पेरिस ओलम्पिकका लागि त्यस्ता १० नेपाली खेलाडी छात्रवृत्तिका लागि छनोट भएका छन्, जसबाट नेपाली खेलकुद भविष्यमा केही गर्न सक्ने आस छ । नेपाल ओलम्पिक कमिटीका अनुसार फ्रान्सको पेरिसमा हुने गृष्मकालीन ओलम्पिकका लागि १० खेलका १० खेलाडी बुधबार छनोट भएका छन् । सम्बन्धित खेल संघको सिफारिसमा नेपाल ओलम्पिक कमिटीले खेलाडी छनोट गरेको थियो । यसलाई अन्तर्राष्ट्रिय ओलम्फिक कमिटीले स्वीवृत गरेको हो । छात्रवृत्तिको लक्ष्य ओलम्पिकमा छनोट रहनेछ । खेलाडीको नाम छनोट गर्न ओलम्पिक कमिटीले खेलाडी र तिनको परिवारसँग समेत छलफल गरेको थियो । खेलाडी छनोटमा उदीयमान, युवा र सम्भावना बोकेका खेलाडीलाई प्राथमिकता राखिएको थियो । छनोट हुने खेलाडीमा टेबलटेनिसका संयोग कपाली (व्यक्तिगत), फेन्सिङका पायस योञ्जन (साबर), पौडीका नासिर याहा हुसेन (२०० सय मिटर फ्रिस्टाइल), ब्याडमिन्टनका प्रिन्स दाहाल (व्यक्तिगत), जुडोकी मनिता श्रेष्ठ फ्रधान (५६ वेजीमुनि), सुटिङकी सुस्मिता नेपाल (१० मिटर एयर राइफल), तेक्वान्दोकी युनिसिया राई (४९ वेजीमुनि), डान्स स्पोर्ट्सका दीपक लामा (बी बोइङ), गल्फका सुभाष तामाङ (व्यक्तिगत) र भारोत्तोलनका सागर झण्डारी (१०९ वेजीमुनि) रहेका छन् ।छात्रवृत्तिमा प्रत्येक खेलाडीले मासिक ७ सय ५० अमेरिकी डलर प्राप्त गर्नेछन् । यो ओलम्पिकको अन्तिम छनोटसम्म कायम रहनेछ । छनोटमा सफल रहे पेरिस ओलम्पिकसम्म नै छात्रवृत्ति कायम हुनेछ ।"

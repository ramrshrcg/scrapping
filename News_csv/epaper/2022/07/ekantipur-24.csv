शीर्षक,विवरण
डेढ लाख खोपको म्याद शनिबार सकियो,"जिल्लाबाट विवरण नै आइनपुगेको विभागको भनाइ छ । विभागले उपलब्ध गराएको साउन ७ को तथ्यांकअनुसार सुदूरपश्चिमको बाजुरामा २ हजार ७ सय, कैलालीमा २ हजार २ सय ९०, कञ्चनपुरमा १ हजार ४ सय खोप मौज्दात छ । सुदूरपश्चिम प्रदेशमा कुल ८ हजार २ सय २० मात्रा खोप मौज्दात छ । कर्णालीको डोल्पामा १ हजार ९ सय ७०, सुर्खेतमा ९ हजार ७ सय ९०, कालीकोटमा १ हजार ५ सय ४०, जाजरकोटमा १ हजार २ सय, सल्यानमा ८ हजार ६ सय ७० खोप मौज्दात छ ।स्वास्थ्य सेवा विभाग आपूर्ति शाखाका वरिष्ठ फार्मेसी अधिकृत बडेबाबु थापाले करिब एक लाख खोप खेर गएको हुन सक्ने बताए । आपूर्ति शाखासँग कति खोप बाँकी छ र कति खोप लगाइयो भन्ने यकिन जानकारी नै छैन । प्रदेश स्वास्थ्य निर्देशनालयसँग पनि खोप कतिले लगाए भन्ने दैनिक विवरण छैन । अधिकृत थापाले खोप खपत कम भएका जिल्लाबाट अर्को जिल्लामा पठाउन आग्रह गरिने बताए । उनले भने, हेटौंडामा खोप खपत भएको थिएन, अरू जिल्लामा पठाउनु भनेका थियौं तर अहिलेसम्म के गरे जानकारी आएको छैन ।पछिल्ला दिन कोभिड संक्रमणको जोखिम भने बढिरहेको छ । स्वास्थ्य तथा जनसंख्या मन्त्रालयका अनुसार शनिबार दैनिक संक्रमण दर ११८४ प्रतिशत देखिएको छ । गएको २४ घण्टामा १ हजार ८८ पीसीआर परीक्षणमा २ सय १६ जना र १ हजार ९ सय ८ एन्टिजेन परीक्षणमा १ सय १९ संक्रमित पुष्टि भएको मन्त्रालयले जानकारी दिएको छ । योसँगै हाल मुलुकभर सक्रिय संक्रमितको संख्या २ हजार ९ सय ७१ पुगेको छ । अघिल्लो साता संक्रमणका कारण दुई जनाको मृत्यु भएको थियो । २०७७ माघ १४ गतेबाट नेपालमा कोभिडको पहिलो मात्रा खोप लगाउन थालिएको थियो । हालसम्म कुल जनसंख्या २ करोड ९१ लाख ९२ हजार ४ सय ८० मध्ये ७२२ प्रतिशतले पहिलो मात्रा र ७०३ प्रतिशतले पूर्ण मात्रा खोप लगाएका छन् । १२ वर्षमाथिका २ करोड ३३ लाख २७ हजार ६ सय १९ मध्ये ९०३ प्रतिशतले पहिलो मात्रा र ८८ प्रतिशतले पूर्ण मात्रा खोप लगाएका छन् । २०७९ जेठ २६ देखि १२१७ वर्षकालाई खोप लगाउन थालिएको थियो । त्यसैगरी ५ देखि ११ वर्षसम्मका बालबालिकालाई २०७९ असार ९ देखि खोप दिन सुरु गरिएको थियो, जुन अहिले पनि सञ्चालनमा छ । सरकारले २०७८ माघ २ बाट अतिरिक्त मात्रा लगाउने निर्णय गरेको थियो । स्वास्थ्य तथा जनसंख्या मन्त्रालयका अनुसार अतिरिक्त मात्रा लगाउने ७ लाख ४६ हजार ८ सय ८१ जना मात्रै छन् । वाग्मती प्रदेशमा १२ वर्षभन्दामाथिको जनसंख्याको ९९ प्रतिशतले पहिलो र ९५ प्रतिशतले पूर्ण मात्रा खोप लगाएका छन् । साथै २६ प्रतिशतले अतिरिक्त मात्रा लगाएको मन्त्रालयको तथ्यांक छ । गण्डकी प्रदेशमा ९० प्रतिशतले पहिलो र १०० प्रतिशतले पूर्ण मात्रा खोप लगाइसकेको तथ्यांक छ । साथै ३८ प्रतिशतले अतिरिक्त मात्रा लगाएका छन् । मधेस प्रदेशमा ८१ प्रतिशतले पहिलो, ८२ प्रतिशतले पूर्ण र १८ प्रतिशतले अतिरिक्त मात्रा खोप लगाएका छन् । लुम्बिनी प्रदेशमा ९१ प्रतिशतले पहिलो, ९१ प्रतिशतले पूर्ण र ३७ प्रतिशतले अतिरिक्त मात्रा खोप लगाएका छन् । सुदूरपश्चिम प्रदेशमा ८२ प्रतिशतले पहिलो, ७९ प्रतिशतले पूर्ण र ३१ प्रतिशतले अतिरिक्त मात्रा लगाएको मन्त्रालयको तथ्यांक छ । कर्णाली प्रदेशमा ७६ प्रतिशतले पहिलो, ७४ प्रतिशतले पूर्ण र २९ प्रतिशतले अतिरिक्त मात्रा खोप लगाएका छन् ।प्रदेश १ मा ८१ प्रतिशतले पहिलो र ७९ प्रतिशतले पूर्ण मात्रा खोप लगाएका छन् भने १७ प्रतिशतले अतिरिक्त मात्रा लगाएको तथ्यांक छ । प्रदेश १ स्वास्थ्य निर्देशनालयका खोप अधिकृत उदेश श्रेष्ठले ३७ प्रतिशतभन्दा माथिले अतिरिक्त मात्रा लगाइसकेको बताए । खोपको केही कमी थिएन, आज कतिले लगाए भन्ने जानकारी आइनसकेको तर केही मात्रामा खोप खेर गएको छ, धेरै मान्छेले त खोप लगाइसके, उनले भने ।गोरखा पालुङटारका ४० वर्षीय राम थापा काठमाडौंको एक सरकारी कार्यालयमा काम गर्छन् । गोरखामा उनका ८० वर्षीया आमा र अपांगता भएकी बहिनीले अहिलेसम्म अतिरिक्त खोप लगाउन नपाएको उनले बताए । भन्छन् खै किन हो उनीहरूले अहिलेसम्म खोप लगाउन पाएका छैनन् । पाए त लगाउँथे होला । खोप लगाउन नपाएका बूढाबूढी गाउँमा थुप्रै छन् । खै कहाँ कमजोरी भइरहेको हो ।ललितपुर धापाखेलका ५० वर्षीय गोपाल न्यौपानेले केही दिनअघिदेखि अतिरिक्त लगाउने सोचिरहेका थिए तर कहाँ लगाउने मेसो पाइरहेका थिएनन् । अलमलमा परे । उनले पछि पाटन अस्पतालमा गएर खोप लगाए । अरू बेला खोप अभियान चलेको देखिन्थ्यो तर अहिले वडामा पनि सुनसान छ, कहाँ गएर लगाउने थाहै भएन, उनले भने । धेरै जनालाई अहिले खोप कहाँ दिइरहेको छ भन्ने उचित जानकारी छैन, जसले गर्दा लगाउन इच्छुकले पनि नलगाई बसेका छन् ।विज्ञहरूका अनुसार खोप अभियानलाई प्राथमिकतामा नराख्दा खोप लगाउन मन हुनेहरू पनि खोप केन्द्रसम्म आइपुग्न सकेका छैनन् । सरकारले खोप लगाउनुपर्छ भन्ने प्रचारप्रसारको कमीले नै खोप लगाउने घटेको उनीहरूको बुझाइ छ । काठमाडौं विश्वविद्यालयकी सहप्राध्यापक तथा जनस्वास्थ्य विज्ञ डा अर्चना श्रेष्ठले खोप अभियानमा सरकार सुस्त भएको बताइन् । जनमानिसमा कोभिडको डर हराउँदै गएकाले पनि खोपप्रति चासो कम भएको हो, अर्को कुरा पहिले जति खोपका बारेमा प्रचारप्रसार हुन्थ्यो, अहिले देखिँदैन । अतिरिक्त पनि लगाउनुपर्छ भन्ने त धेरैलाई थाहा छैन होला, खोप अभियानलाई निरन्तर रूपमा नलाँदा धेरै मानिसले खोप लगाउन पाएका छैनन्, उनले भनिन् । शुक्रराज ट्रपिकल तथा सरुवा रोग अस्पतालका रिसर्च युनिटका संयोजक तथा संक्रामक रोग विशेषज्ञ डा शेरबहादुर पुनका अनुसार धेरैलाई अहिले खोप कहाँ दिइँदै छ भन्ने थाहा छैन । दोस्रो मात्रा खोप लगाउँदै गर्दा कोरोना ओरालो लाग्दै गयो, अब किन लगाउनुपर्यो भन्ने सोचे पनि होलान्, खोप लगाउने कुरामा जनमानसमा चासो कम हुँदै गएको छ, सम्बन्धित निकायले पनि चासो देखाएको छैन । कोभिड महामारी अन्त्य भइसकेको छैन, यसले निरन्तर स्वरूप परिवर्तन गरिरहेको छ, खोपले थप जटिलताबाट बचाउने भएकाले लगाउनुपर्छ भनेर सरकारले निरन्तर सूचना प्रदान गर्न आवश्यक छ, उनले भने ।स्वास्थ्य विभागका एक कर्मचारीले स्वास्थ्यका अरू कार्यक्रम धेरै भएकाले खोप कार्यक्रम ओझेलमा परेको बताए । उनले भने, धेरै कार्यक्रम जुध्यो पनि । कतिपयले समयमा बजेट पनि पाएनौं भनेका छन् । खोप खेर गयो तर कतिले लगाउनै पाएनन्, कति लगाउन पनि गएनन् । स्वास्थ्य सेवा विभागका पूर्वखोप शाखा प्रमुख डा झलक गौतमले खोप अभियानमा तीव्रता नदिनु, संघ, प्रदेश र स्थानीय तहको समन्वय नमिल्नु नै खोपको कभरेज बढ्न नसकेको बताए । उनले भने, पालिकाबाट कति खोप आयो र कतिले लगाए भन्ने यकिन जानकारी केन्द्रसम्म आइपुग्दैन । सूचनाकै कमी देखियो । रिपोर्टिङ नै कम छ । कहाँ खोपको कभरेज कम छ त्यहाँ फोकस गरिनुपर्थ्यो। व्यवस्थापकीय कमजोरी नै हो । उनले कुनै खोप सिंगल मात्राको भाइल छ भने खेर कम जाने र बढी छ भने खोप खेर जाने सम्भावना बढी रहने बताए । कोभिसिल्डको एक भाइल खोलेपछि १० मात्रा हुन्छ, यदि १० नै जनालाई नै लगाइयो भने खेर जाँदैन नभए खेर जान्छ ।"
मुटुको आकस्मिक शल्यक्रिया गर्नुपर्नेलाई औषधिको भर,"मुटुको तीन वटा नसा जाम भएकाले उपचारमा आएको उनका छोरा पर्बेजले बताए । एउटा मात्र नसा जाम भएको भए जाली हाल्न मिल्थ्यो रे, उनले भने, तत्काल अपरेसन नगरेमा हृदयाघातको जोखिम छ । आमालाई दुई पटक हृदयाघात भइसकेको छ ।शल्य चिकित्सक डा प्रमाण शर्माले भल्भ फेर्नुपर्ने बिरामीमा सास फेर्न गाह्रो हुँदा शल्यक्रिया नगरेमा ज्यान नै जान सक्ने खतरा रहेको बताए । यस्ता बिरामीको अवस्था हेरेर १०१२ दिनसम्म औषधिले थेग्न सक्ने उनको भनाइ छ ।गंगालालले एक महिनाअघि अक्सिजेनेटर अभाव भएपछि हस्पिटेक इन्टरप्राइजेजमार्फत इटालीको सोरिन कम्पनीबाट १ हजार ५ सय ४६ वटा ल्याउने सहमति भएको थियो । अन्तर्राष्ट्रिय कम्पनीसँग सम्झौता भइसक्दा पनि अस्पताल प्रशासनको चरम लापरबाहीका कारण उपकरण आउन नसकेको हो । अस्पतालका सूचना अधिकारी भूपाल अर्यालले सप्लायर्सले केही साताभित्र ल्याउन दाबी गरे । उपकरण जहाजमा लोड गरिसकेको खबर छ, उनले भने । यस विषयमा राष्ट्रिय सतर्कता केन्द्रले पनि छानबिन थालेको छ । केन्द्रका सचिव रवीन्द्रनाथ श्रेष्ठले कर्मचारीकै कारण अभाव भएको होहोइन भन्नेबारे सोधपुछ थालेको बताए । चाँडै ल्याउन निर्देशन दिएका छौं, उनले भने ।मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरमा पनि अक्सिजेनेटर को स्टक सकिन लागेको छ । अस्पतालले उपकरण खरिद गर्न जेठमा बोलपत्र आह्वान गरेको थियो । त्रिविको आर्थिक व्यवस्थापन तथा खरिदसम्बन्धी नियममा अस्पतालले तोकेको रकमभन्दा १५ प्रतिशतसम्म मात्र बढाएर खरिद गर्न मिल्छ । सप्लायर्सले प्रस्ताव गरेको बढी रकम स्वीकृत गर्ने वा नगर्ने भन्ने विषयमा बुझ्न फाइल डिन कार्यालयमार्फत पठाइसकेका छौं, सेन्टरका कार्यकारी निर्देशक डा उत्तमकृष्ण श्रेष्ठले भने । त्रिवि शिक्षण अस्पतालकी डिन प्राडा दिव्या सिंह शाहले यस विषयमा छलफल गर्न शनिबार बैठक बोलाइसकेको बताइन् । मुटुको शल्यक्रिया गर्ने चितवन मेडिकल कलेजले अक्सिजेनेटर ४५ वटा मात्र स्टकमा रहेको जनाएको छ । मुटु, फोक्सो र रक्तनली विभागका प्रमुख डा अनिल आचार्यले सप्लायर्सले चाँडै ल्याएमा तत्काल शल्यक्रिया गर्नुपर्ने बिरामीहरू प्रभावित नहुने बताए । चितवनमा मासिक ५ वटा मुटुको शल्यक्रिया हुने गरेको छ । मासिक ८ देखि १० वटा शल्यक्रिया गर्ने नोबल अस्पताल विराटनगरले भने इमर्जेन्सीका लागि भनेर दुई वटा उपकरण स्टकमा राखेको बताएको छ । निजी अस्पतालमा मुटुको शल्यक्रिया गर्न कम्तीमा ४ लाख रुपैयाँ खर्च लाग्छ । यसैबीच, प्रतिनिधिसभाअन्तर्गत शिक्षा तथा स्वास्थ्य समितिले कूटनीतिक पहल गरी मुटुको शल्यक्रिया गर्न आवश्यक अक्सिजेनेटर उपकरण तत्काल उपलब्ध हुने गरी व्यवस्था मिलाउन सरकारलाई निर्देशन दिएको छ । मुटुका बिरामीको शल्यक्रिया नै हुन नसकेको विषयलाई गम्भीरतापूर्वक लिएर कूटनीतिक पहल गरी त्यसको आवश्यक व्यवस्था मिलाउन सरकारलाई सुझाव दिइएको समितिकी सभापति जयपुरी घर्तीले बताइन् । मुटुको बिरामीहरूको शल्यक्रिया नै हुन सकेन भनेर समाचार आएका छन् । यस विषयमा सरकार संवेदनशील भएर आवश्यक व्यवस्था छिटो मिलाउनुपर्यो भनेर निर्देश गरिएको छ, उनले भनिन् ।बैठकमा सहिद गंगालाल राष्ट्रिय हृदय केन्द्रका कार्यकारी निर्देशक डा चन्द्रमणि अधिकारीले युक्रेन युद्ध र कोरोना संकटका कारण पनि उपकरण ल्याउन नसकिएको भनी समितिलाई स्पष्टीकरण दिएका थिए । अधिकारीले स्वास्थ्य सामग्री खरिद प्रक्रियालाई सहज बनाउने गरी सार्वजनिक खरिद ऐन संशोधन गर्न पनि सांसदहरूको ध्यानाकर्षण गराएका थिए । अक्सिजेनेटर अभावका कारण गंगालालमा मंगलबार एकै दिन ४५ जना बिरामीलाई घर पठाइएको थियो । मुटुको शल्यक्रिया रोकिएको विषयमा बुधबार कान्तिपुर दैनिकमा समाचार प्रकाशन भएपछि प्रतिनिधिसभा बैठकमा एमाले सांसद नवीना लामालगायतका सांसदले यसबारे सरकारको ध्यानाकर्षण गराएका थिए ।"
"विशेष भवन निर्माणमा समेत ढिलाइ, ठेकेदारलाई सहुलियत","(काठमाडौं)  प्रधानमन्त्री, मन्त्री, राष्ट्रिय सभाका अध्यक्ष, उपाध्यक्ष, प्रदेश प्रमुखलगायत सरकारी उच्चपदस्थ अधिकारीको आवास निर्माण ठेक्का सम्झौताको म्याद एक वर्ष बितिसक्दा ८० प्रतिशत मात्रै सकिएको छ । सम्झौताअनुसार आगामी असोज १६ मा सकिनुपर्ने संसद् भवनको निर्माणमा त अहिलेसम्म ४५ प्रतिशत मात्र प्रगति छ । मन्त्री, उपसभामुख, राष्ट्रिय सभा अध्यक्ष र उपाध्यक्षको आवास निर्माणको ठेक्का सम्झौता गत वर्ष कात्तिकमै सकिएको हो । त्यहाँ सेक्युरिटी भवन निर्माणको काम बल्ल सुरु भएको छ । यो काम डेढ वर्षभित्र सक्ने गरी इजी इन्फ्रा कम्पनीसँग ठेक्का सम्झौता गरिएको छ । ठेक्काअनुसार सुरक्षाका खटिने सैनिक, सशस्त्र र नेपाल प्रहरीको भवन बनाउनुपर्नेछ । हेल्थ क्लब भवन, स्विमिङ पुल, सामुदायिक भवन र सहरी विकास मन्त्रालयको सम्पर्क कार्यालय भवन पनि बन्नेछ । यसको कुल ठेक्का रकम ४० करोड रुपैयाँ रहेको आयोजनाले जनाएको छ । कोभिड महामारीले गर्दा काम गर्न नपाएको समय कात्तिकसम्म थप गरिएको छ, सहरी विकास मन्त्रालयका सहसचिव एवं विशेष भवन निर्माण आयोजना प्रमुख दिलीपशेखर श्रेष्ठले भने, यो नियमअनुसार नै भएको म्याद थप हो, यो बेलासम्म आवास निर्माणको काम सकिनेछ ।मन्त्री आवासको ठेक्का श्रीकोहनुमान जेभीले ०७६ कात्तिकमा लिएको हो । करिब ९६ रोपनीमा मन्त्री आवासका लागि २४ र प्रतिनिधिसभाका उपसभामुख, राष्ट्रियसभाका अध्यक्ष र उपाध्यक्षका लागि एकएक वटा भवन बनिरहेका छन् । ठेक्का रकम १ अर्ब ३ करोड ४६ लाख रुपैयाँ छ । प्रधानमन्त्री कार्यालयको सार्वजनिक भवनको इन्टेरियरका लागि ठेक्का मूल्यांकन भइरहेको छ । संसद् भवनको ठेक्का भने ५ अर्ब ६८ करोड ३९ लाख रुपैयाँमा ०७६ असोज १६ मा टुन्दीसेक जेभीले लिएको हो । यसको निर्माण ०७९ असोज १६ मा नसकिने भएपछि समय थपेर ०७९ चैत मसान्तसम्म पुर्याइएको छ । सिंहदरबार परिसरमा निर्माण थालिएको संसद् भवनको भौतिक प्रगति ४५ प्रतिशत छ । भवनको इन्टेरियर, सुरक्षा भवन र श्रव्यदृश्य प्रणालीका लागि भने ठेक्का गर्ने तयारी रहेको आयोजनाले जनाएको छ । प्रधानमन्त्री आवासको निर्माण सकिएर प्रधानमन्त्री शेरबहादुर देउवा गत मंसिरमा नयाँ भवनमा सरिसकेका छन् । प्रधानमन्त्रीको परिवारका लागि निर्मित आवास सकिए पनि आगन्तुकसँग भेटघाट गर्ने भवनको निर्माण जारी छ । ०७६ भदौ १२ मा दुवै भवनको ठेक्का लगाइएको हो । सम्झौताअनुसार ०७८ भदौमा निर्माण सकिसक्नुपर्ने हो । तर सार्वजनिक भवनको काम अझै सकिएको छैन । यसको भौतिक प्रगति ९५ प्रतिशत छ । कन्टेक निर्माण कम्पनीले ३३ करोड ८० लाख रुपैयाँमा यसको ठेक्का लिएको हो । सार्वजनिक भवनको इन्टेरियरको काम ठेक्का लगाएर अघि बढाइएको छ ।सातै प्रदेशका मुख्यमन्त्री र प्रदेश प्रमुखका लागि सात भवन बनिरहेका छन् । गत असोज २६ भित्रै तिनको निर्माण सकिसक्नुपर्ने हो । समय सकिँदा भौतिक प्रगति ८२ प्रतिशत पुगेको छ । यसको ठेक्का केसीसमानान्तर जेभीले ७२ करोड ४७ लाख ९४ हजार रुपैयाँमा लिएको हो । आवाससँगै सुरक्षा भवन, इन्टेरियरलगायत सबैको ठेक्का एकसाथ नहुँदा अहिले समस्या भएको सहरी विकास मन्त्रालयले जनाएको छ । अहिले मन्त्री आवास पुल्चोकमा छ । सुरक्षा निकायको भवन नबन्दासम्म मन्त्री आवासमा मन्त्रीज्यूहरूलाई सार्न मिल्दैन, आयोजना प्रमुख श्रेष्ठले भने, ठेक्का भएर काम अघि बढेको छ, आगामी ०८० असार मसान्तसम्म सबै काम सकिन्छ । त्यसपछि सर्न समस्या हुन्न । टायल, इलेक्ट्रोमेकानिकल लगायतका सामग्री आयातका लागि प्रतीतपत्र (एलसी) खोल्दा शतप्रतिशत नगद मौज्दात राख्नुपर्ने राष्ट्र बैंकको निर्देशनका कारण आयातमा कमी आउँदा निर्माणाधीन भवनको फिनिसिङ गर्न कच्चापदार्थ अभाव भएको आयोजनाले जनाएको छ । ठूला भवनको फिनिसिङमा प्रयोग हुने पाइप, जेनेरेटर, ट्रान्सफर्मरलगायत ९० प्रतिशत सामान भारतबाटै आउँछ, आयोजना प्रमुख श्रेष्ठले भने, एलसी खोल्दा शतप्रतिशत मार्जिन राख्नुपर्ने व्यवस्थाका कारण निर्माण व्यवसायीले सामान आयात रोकिरहेका छन् । व्यवसायीको निर्माण होलिडेले पनि काममा कम प्रगति नभएको आयोजनाले जनाएको छ ।"
"आर्थिक रूपमा धराशायी बन्दै त्रिवि, बेरुजु मात्रै २४ अर्ब","अवकाश सुविधा भुक्तानी बर्सेनि बढ्दै गएको भए पनि उपदान तथा निवृत्तिभरण कोषमा पर्याप्त रकम नहुँदा शैक्षिक भौतिक पूर्वाधारको बजेट प्रत्येक वर्ष विनियोजन गरी त्यसका लागि खर्च गर्नुपर्ने अवस्था छ । आगामी २०८२ सालसम्म अवकाशमा जाने शिक्षक, कर्मचारीको संख्या उच्च रहने अनुमान गरिएकाले खर्च झनै बढ्ने निश्चित छ । विश्वविद्यालयका पदाधिकारी केही वर्ष खर्च धान्न धौधौ हुने गुनासो गर्छन् । कोषमा अहिले ३ अर्ब ५२ करोड रुपैयाँ मात्रै जम्मा भएको छ । अनुमानअनुसार अबको ४ वर्षमा हाल कार्यरत अधिकांश, शिक्षक कर्मचारी अवकाशमा जाँदै छन् । विश्वविद्यालय अनुदान आयोगले त्रिविलाई पछिल्ला वर्ष १० अर्ब रुपैयाँ हाराहारी अनुदान उपलब्ध गराउँदै आएको छ । त्रिविमा ५ अध्ययन संस्थान, ४४ वटा संकायअनुसन्धान केन्द्र, ६२ आंगिक क्याम्पस, ४० विभाग, ४ शिक्षण स्कुल र १ हजार ६० सम्बन्धन प्राप्त निजी कलेज छन् । त्यसमा १६ हजार ६२ दरबन्दीमध्ये करिब ६ हजार अवकाशमा गइसकेका छन् । करिब २ हजार श्रेणीविहीन कर्मचारी कार्यरत छन् । लक्ष्यअनुसार कमाइ गर्ने क्याम्पसको संख्या न्यून छ । राम्रा भनिएका शंकरदेव क्याम्पसले खर्चको तुलनामा ८६ प्रतिशत, पब्लिक युथ क्याम्पसले ७० प्रतिशत, नेपाल ल क्याम्पसले ६८ प्रतिशतसम्म आम्दानी गर्ने तथ्यांक छ । ६२ मध्ये १२ आंगिक क्याम्पसले खर्चको तुलनामा १० प्रतिशतभन्दा कममात्रै आय गर्छन् । यस हिसाबले उपत्यकाबाहिरका क्याम्पस दुरवस्थामा छन् । उक्त तथ्यांक विश्लेषण गर्दै महालेखा परीक्षकको ५९ औं प्रतिवेदनले त्रिविमा सरकारी व्ययभार बढ्दै गएको औंल्याएको छ । विद्यार्थी अनुपातमा शिक्षक तथा कर्मचारीको संख्या कायम गरी खर्च नियन्त्रण गर्नुपर्ने र आन्तरिक आय वृद्धि गरी सरकारी अनुदानमाथिको निर्भरता घटाउनुपर्ने सुझाव प्रतिवेदनमा छ । त्रिविमा देभभर सञ्चालित विश्वविद्यालय, प्रतिष्ठानमध्ये सबैभन्दा बढी ७७ प्रतिशत विद्यार्थी अध्ययन गर्छन् । सरकारी अनुदानबाट त्रिविमा प्रतिविद्यार्थी २३ हजार लगानी हुँदै आएको छ । विश्वविद्यालय आर्थिक रूपमा कमजोर बन्दै गएको त्रिविको वार्षिक बजेटभन्दा बेरुजु धेरै छ । २२ अर्ब ९१ करोड रुपैयाँ बजेट पारित गरेको विश्वविद्यालयमा आर्थिक वर्ष ०७७७८ वर्षसम्म बेरुजु २४ अर्ब २६ करोड रुपैयाँ रहेको छ । त्यो पनि २८ अर्बबाट २४ अर्ब रुपैयाँमा झारिएको हो । खर्चमा आर्थिक अराजकता बढेपछि विश्वविद्यालय सुधारको प्रतिबद्धताकार्ययोजनामा बेरुजु शून्यमा झार्ने उल्लेख छ । विश्वविद्यालयअन्तर्गतका १ सय १२ निकायका पदाधिकारी, कर्मचारी र अन्य संस्थाको नाममा समेत गत वर्ष २ अर्ब २२ करोड २० लाख ९२ हजार रुपैयाँ पेस्की बाँकी छ । त्रिवि आर्थिक व्यवस्थापन तथा खरिदसम्बन्धी नियममा तोकिएको म्यादभित्र पेस्की फर्छ्योट नगरे कारबाही गरी ब्याजसमेत असुल गर्ने व्यवस्था रहेको छ ।त्रिविले आफ्नो जग्गा, भवनलगायत सम्पत्तिको उपयोग प्रभावकारी रूपमा गर्न सकेको छैन । यसबाट पनि विश्वविद्यालयले आम्दानी गुमाइरहेको प्रतिवेदनमा उल्लेख छ । त्रिपुरेश्वरस्थित १० रोपनी १३ आना जग्गामा व्यापारिक भवन निर्माण गरी २०५९ सालमा एक व्यवसायीलाई ३२ वर्षे लिजमा दिइएको थियो । सम्झौताअनुसार प्रत्येक महिना सुरु भएको १५ दिनभित्र घरभाडा बुझाइसक्नुपर्ने र समयमा नबुझाए २० प्रतिशतका दरले विलम्ब शुल्क लाग्ने व्यवस्था छ । तर व्यवसायीले २०६४ सालदेखि २०७८ असार मसान्तसम्म घरभाडाबापत एक करोड ६७ लाख रुपैयाँ बुझाउन बाँकी छ । विलम्ब शुल्कसहित रकम असुल गर्न महालेखाले सुझाव दिएको छ ।विश्वविद्यालयको १ सय १३ रोपनीभन्दा बढी जग्गाको आम्दानी पनि शून्य छ । उक्त जग्गा २०५७ साउनमा १५ वर्षका लागि ल्याबोरेटरी स्कुललाई उपलब्ध गराउने सम्झौता भएको थियो । सम्झौता अवधि सकिएर जग्गा खाली गर्न पटकपटक ताकेता गर्दा पनि विद्यालयले अटेरी गर्दै आएको छ । त्रिवि परिसरको वाग्मती नदी किनारमा २५ रोपनी जग्गा विभिन्न संस्था, क्लबले भोगचलन गर्दै आए पनि यसबाट त्रिविले कुनै आम्दानी गर्न सकेको छैन ।विश्वविद्यालय र अन्तर्गतका निकायको भौतिक सम्पत्तिको खोज, संकलन तथा जगेर्ना र समुचित तवरले अभिलेखीकरण गर्न त्रिविले समिति गठन गरी खोजबिन थालेको थियो । समितिले सीमा अतिक्रमण गरी कब्जा गरेको, नियमित रूपमा कुत तथा भाडा नउठेको, भोगचलनमा रहे तापनि पूर्ण स्वामित्वमा नल्याएको, विश्वविद्यालयको जग्गा अन्य निकायले निर्माण गरेका भौतिक संरचनाको हकभोग हस्तान्तरण नभएको विषय उठाएको थियो । निर्मित संरचनाको स्वामित्व स्पष्ट नभएको, अभिलेख व्यवस्थित नभएको, विभिन्न निकायबीच समन्वय नभएको लगायत समस्या समाधान गर्न सुझाव दिएको थियो । तर विश्वविद्यालयले सुझाव प्रतिवेदन कार्यान्वयन गरेर जग्गाको संरक्षण र उपभोग गर्न सकेको छैन ।"
रेडियोधर्मी पदार्थ प्रयोगको मापदण्ड तयार,"(काठमाडौं)  सरकारले रेडियोधर्मी पदार्थ उपयोग तथा नियमन ऐन जारी भएको दुई वर्षपछि बल्ल रेडियोधर्मी पदार्थ प्रयोगसम्बन्धी मापदण्ड तयार पारेको छ । २०७७ सालमा सरकारले ऐन जारी गरे पनि मापदण्ड निर्धारण नहुँदा रेडियोधर्मी उपकरणहरूको प्रयोग, सञ्चालन, अनुगमन तथा गुणस्तर जाँच हुन सकेको छैन । मापदण्ड तयार नहुँदा नेपालमा भएका यस्ता उपकरणहरू दर्ता भएका छैनन् भने उपकरण जडान तथा प्रयोगमा कठिनाइ हुँदै आएको छ ।ऐनले लाइसेन्स वा इजाजतपत्र नलिईकन कुनै पनि रेडियोधर्मी उपकरणको जडान तथा प्रयोग गर्न नपाउने व्यवस्था गरेको छ । नयाँ जडानका लागि अनिवार्य स्वीकृति लिनुपर्ने ऐनमा उल्लेख छ । ऐन जारी हुनुभन्दा अघिदेखि सञ्चालनमा रहेका यस्ता उपकरण एक वर्षभित्रमा दर्ता गरिसक्नुपर्ने उल्लेख भए पनि मापदण्ड तयार नहुँदा दर्ता भएका छैनन् । सरकारले तोकेको मापदण्ड पूरा गरी र इजाजतपत्र पाएकाले मात्रै त्यस्ता उपकरणहरू निर्यात गर्न पाउने ऐनमा व्यवस्था भए पनि अन्तर्राष्ट्रिय मापदण्ड तथा गुणस्तरलाई आधार मानेर शिक्षा, विज्ञान तथा प्रविधि मन्त्रालयले दुई सिमेन्ट उद्योग र एउटा अस्पताललाई भने उपकरण प्रयोगको अनुमति दिएको छ । सिमेन्ट उद्योगमा चुनढुंगाको गुणस्तर परीक्षण गर्न गामा विकिरण प्रयोग हुन्छ ।इजाजतपत्र नलिई कुनै पनि संस्थाले रेडियोधर्मी स्रोत वा सोसँग सम्बन्धित अभ्यास, क्रियाकलाप वा संयन्त्रसम्बन्धी काम गरे १ लाख देखि ५ लाख रुपैयाँसम्मको जरिवाना वा कैद सजायको व्यवस्था छ । चिकित्सा क्षेत्रमा पारमाणविक विकिरणको प्रयोग धेरै मात्रामा गरिन्छ । विशेष गरेर रक्तनलीमार्फत भित्री भागमा पठाउन रेडियो ट्रेसर्स प्रयोग हुन्छ । यसलाई शरीरको भित्री भागमा पुर्याएर न्युक्लियर मेडिसिन इमेजिङमा प्रयोग गरिन्छ । रेडियोधर्मी पदार्थ एवं प्रविधिको सुरक्षित तथा शान्तिपूर्ण उपयोग, अध्ययन अनुसन्धान र आयनीकरण गर्ने विकिरणबाट पर्न सक्ने प्रतिकूल प्रभावबाट जीउधनको सुरक्षा तथा वातावरण संरक्षण गर्ने सम्बन्धमा ऐन जारी भएको हो । ऐनमा रेडियोधर्मी पदार्थ तथा संयन्त्र नियमनका लागि मन्त्रालयअन्तर्गत रहने गरी जनस्वास्थ्य, कानुन, भौतिकशास्त्र, परमाणु विज्ञान र रेडियोग्राफीसम्बन्धी विज्ञ सम्मिलित एक नियमनकारी निकायको स्थापना गर्ने उल्लेख छ । उक्त निकाय गठन नभएकाले मन्त्रालयले नै अहिले नियमन गर्ने र इजाजतको काम गरिरहेको छ । नेपालमा रेडियो थेरापी, रेडियो डाइग्नोस्टिकन्युक्लियर मेडिसिन र औद्योगिक रेडियोग्राफीका क्षेत्रमा प्रयोग हुने रेडियो उपकरणलाई लक्षित गरेर रेडियोधर्मी पदार्थको सुरक्षा तथा संरक्षण सम्बन्धी मापदण्ड ल्याइएको हो । नेपालमा सबैभन्दा बढी रेडियोधर्मी पदार्थको उपयोग स्वास्थ्य क्षेत्रमा हुन्छ । मन्त्रालयले मापदण्ड निर्माणका लागि पारमाणविक पदार्थ व्यवस्थापन महाशाखाका प्रमुख डाराजेन्द्र भण्डारीको संयोजकत्वमा ११ सदस्यीय समिति बनाएको थियो । समितिमा त्रिभुवन विश्वविद्यालय भौतिकशास्त्र केन्द्रीय विभाग र रसायनशास्त्र केन्द्रीय विभागका प्राध्यापकहरू, वीर अस्पताल, चितवन मेडिकल कलेज, बीपी कोइराला स्वास्थ्य विज्ञान प्रतिष्ठान धरानका चिकित्सक तथा मन्त्रालयका प्राविधिक कर्मचारीहरू सदस्य थिए । प्रस्तावित मापदण्डमा सिटी स्क्यान मेसिन सञ्चालनका लागि मान्यता प्राप्त शिक्षण संस्थाबाट चिकित्सा शास्त्रमा स्नातक उत्तीर्ण गरेर रेडियोलोजी विषयमा एमडीआरडी वा डीएमआरडी वा एफआरसीआर वा सो सरहको डिग्री हासिल गरेको व्यक्ति अनिवार्य हुनुपर्ने उल्लेख छ । एकजना रेडियोग्राफी टेक्नोलोजिस्ट, मेडिकल फिजिसिस्ट र पूर्ण वा आंशिक विकिरण संरक्षण अधिकृत हुनुपर्ने व्यवस्था पनि मापदण्डमा छ । यस्तै, सिटी स्क्यान सञ्चालनका लागि तोकिएको भौतिक संरचनाको क्षेत्रफल, नियन्त्रण गर्ने, प्रतीक्षा गर्ने र रिपोर्ट दिने कोठा अलगअलग हुनुपर्ने उल्लेख छ । मेडिकल फिजिसिस्ट वा विकिरण संरक्षण अधिकारीबाट सिटी स्क्यान कोठाको वरिपरि विकिरण सर्वेक्षण आवधिक रुपमा गराउनुपर्ने उल्लेख छ । भित्ताबाट विकिरण नचुहिने खालको भौतिक संरचना हुनुपर्ने र मापदण्डमा उल्लेख भएबमोजिमका कोठा निर्माण गर्नुपर्ने हुन्छ । क्यान्सर रोगको उपचार सुरु गर्नुअघि बिरामीको क्यान्सर भएको अंगको साइज मापन गर्नका लागि कोबाल्ट६० रेडियो थेरापीको प्रयोग हुन्छ । नेपालमा रेडियोधर्मी पदार्थ कोबाल्ट६०, लिनिर एसलेरेटर, ब्राकीथेरापी, एक्सरे, सीटी स्क्यानसीटी सिमुलेटर, एमआरआई, मामोग्राम, गामा क्यामेरा, पीईटीसीटी, ब्लड इरेडिएटर प्रयोग हुने गरेको मन्त्रालयकी उपसचिव शिला खतिवडाले जानकारी दिइन् ।"
"संसद्मा एमाले मौन, बाहिर विरोध","(काठमाडौं)  प्रतिनिधिसभामा शुक्रबार करिब ७ घण्टा छलफल भएर बहुमतले पारित नागरिकता (पहिलो संशोधन) विधेयक, २०७९ बारे एमालेका प्रभावशाली नेताले संसद्बाहिर विवादास्पद अभिव्यक्ति दिएका छन् । सुर्खेत पुगेर एमाले महासचिव शंकर पोखरेल र बुटवलमा उपमहासचिव तथा सांसद प्रदीप ज्ञवालीले नागरिकता विधेयकविरुद्धको जनमत आफ्नो पक्षमा पार्न फरक अभिव्यक्ति दिएका हुन् । यही विधेयकमा भएको व्यवस्था तत्कालीन प्रधानमन्त्री केपी शर्मा ओली नेतृत्वको सरकारले २ जेठ २०७८ मा अध्यादेश मार्फत ल्याएको थियो । नागरिकता जस्तो संवेदनशील विषयमा अध्यादेश होइन, विधेयक ल्याएर संसद्बाट कानुन बनाउन भन्दै सर्वोच्चले आदेश दिएपछि ओली सरकारले ल्याएको नागरिकता अध्यादेश निष्क्रिय भएको थियो । अन्य दिन बरु सत्तापक्षको कुर्सी खाली रहने तर प्रतिपक्षका सांसद बस्ने लहरमा सांसद बसेका देखिए पनि नागरिकता विधेयक निर्णयार्थ प्रस्तुत गर्दा शुक्रबार भने ठीक उल्टो दृश्य देखिएको थियो । विधेयक निर्णयार्थ प्रस्तुत गर्दा एमालेका अधिकांश सांसद बैठक कक्षबाट बाहिरिइसकेका थिए । सत्तापक्षतिर प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपाललगायत शीर्ष नेता थिए भने प्रतिपक्षको अग्रभागमा संसदीय दलका उपनेता सुवास नेम्वाङ थिए । त्यसपछि पार्टी सचिवसमेत रहेका योगेश भट्टराई, सचेतक शान्ता चौधरीलगायत थिए । सभामुखले नागरिकता विधेयक पारित गर्ने पक्षमा नरहेका सांसदलाई हात उठाउन भन्दा उनीहरूले हात उठाएका थिएनन् । विधेयकमा सामूहिक र एकल गरी प्रतिनिधिसभाका कुल ४५ सदस्यले संशोधन प्रस्ताव दर्ता गराएका थिए । त्यसमध्ये ३३ सांसद एमालेका थिए । संशोधन प्रस्ताव निर्णयार्थ प्रस्तुत गर्दा संशोधनको पक्षमा मतदान गरेका एमालेका सांसदहरूले विधेयक नै पूर्ण रूपमा निर्णयार्थ प्रस्तुत गर्दा मौन रहेका थिए । यसरी संसद्मा मौन रहेका एमालेका सांसदहरू सार्वजनिक कार्यक्रमदेखि सामाजिक सञ्जालसम्म विधेयकमा भएका र नभएका विषयमा अभिव्यक्ति दिइरहेका छन् । शनिबार यस्तै प्रस्तुति दिएका थिए, पोखरेल र ज्ञवालीले । एमाले महासचिव पोखरेल कार्यकर्तालाई प्रशिक्षण दिन कर्णाली प्रदेशको राजधानी सुर्खेत पुगेका थिए । त्यहाँ उनले नागरिकता विधेयक पारित गर्न सत्तारूढ दलहरू लम्पसार परेको बताए । १ घण्टा १५ मिनेट भाषण गरेका पोखरेलले भने, नागरिकता विधेयकमा एमालेले राष्ट्रिय हितका पक्षमा अडान राख्यो, सत्तापक्ष लम्पसार भयो । प्रधानमन्त्री खोज्न भारत जानेहरूले यो देशको हितको नेतृत्व गर्न सक्छन्, सक्दैनन् ?प्रतिनिधिसभा सदस्यसमेत रहेका उपमहासचिव ज्ञवालीले भने प्रतिनिधिसभाबाट पारित नागरिकता विधेयकमा उल्लेखै नभएको कुरा छ भनेर भ्रम फैलाउने खालको अभिव्यक्ति दिए । एउटा हातमा विवाहको प्रमाणपत्र र अर्को हातमा नागरिकता, सिउँदोमा सिन्दुर र हातमा नागरिकता दिने जुन खालको प्रावधानसहित हिजो त्यो प्रस्ताव पारित भयो, देशको हितमा छैन, उनको भनाइ थियो । जबकि उनीसमेत सांसद रहेको प्रतिनिधिसभाबाट पारित विधेयकमा वैवाहिक अंगीकृत नागरिकताबारे कुनै प्रावधान उल्लेख गरिएको छैन । ज्ञवालीले भनेका थिए, निश्चित अवधि त्यो देशको संस्कृति, संस्कार, संविधान, कानुन बुझिसकेपछि मात्रै नागरिकता प्राप्त गर्ने कुरा संसारभरकै प्रचलनको कुरा हो । माओवादी केन्द्रका सांसदहरूले संशोधन राखेको र त्यसको बर्खिलापमा उक्त पार्टी लागेकोप्रति पनि उनले आपत्ति व्यक्त गरेका थिए । नेपालमा वैवाहिक अंगीकृत नागरिकताको प्रावधान फेर्ने व्यवस्था संशोधनका लागि सरकारले ल्याएको थिएन । हाल प्रचलित नेपाल नागरिकता ऐन, २०६३ अनुसार नेपाली नागरिकसँग बिहे गरेर आउने विदेशी महिलाले विवाह दर्ता गरेर नागरिकता प्राप्तिको प्रक्रिया अगाडि बढाउन सक्ने व्यवस्था छ । सरकारले उक्त व्यवस्था चलाउन नखोजे पनि एमाले, माओवादीसहित दलका केही सांसदले त्यो व्यवस्थामा कडाइ गरी विवाह गरेको ७ वर्षपछि मात्रै नागरिकता प्राप्त गर्न पाउने व्यवस्था राख्न माग गरेका थिए । एमालेका प्रमुख सचेतक विशाल भट्टराईले बहुमतबाट पारित हुन्छ भन्ने भएकाले विधेयक निर्णयार्थ प्रस्तुत गर्दा आफूहरू मौन रहेको बताए । पार्टीबाट सांसदहरूले राखेका संशोधन प्रस्तावको पक्षमा उभिने नीति लिएको तर अन्तिममा भने केही नगर्ने भनिएको उनको तर्क थियो । निर्णयार्थ प्रस्तुत गर्दा हामी हुन्न भन्नेमा किन गएनौं भने हामीले राखेका संशोधन प्रस्तावका पक्षमा हुन्छ भन्नेमा हात उठाइसकेका थियौं । हाम्रो असहमति हो भन्ने राष्ट्रव्यापी रूपमा क्लियरकट छ । त्यसले गर्दा हाम्रो भूमिका शंकास्पद छैन, उनले भने, हाम्रा २० औं संशोधन प्रस्ताव थिए । फिर्ता लिने कि नलिने भन्दा फिर्ता नलिने भन्या छ । अन्तिममा यसै अल्पमतमा उसै अल्पमतमा, त्यही भएर । विधेयकमा वैवाहिक अंगीकृतको समयसीमा ७ वर्ष राख्नुपर्ने भनेर ठूलो प्रयास गरिएको तर सत्तापक्षले नमानेको उनको भनाइ थियो । प्रतिनिधिसभाबाट पारित नागरिकता विधेयक संघीय संसद्को माथिल्लो सदन राष्ट्रिय सभामा प्रस्तुत हुने क्रममा छ । त्यहाँ पनि सैद्धान्तिक छलफल, संशोधन प्रस्ताव र दफावार छलफलपछि निर्णयार्थ प्रस्तुत गरिनेछ । राष्ट्रपतिले प्रमाणीकरण गरेपछि नागरिकता ऐन लागू हुनेछ । त्यसपछि जन्मसिद्ध नागरिकका सन्तानलाई वंशजको नागरिकता प्राप्त गर्ने बाटो खुल्नेछ । यसअघि जन्मसिद्ध नागरिकता लिएका सन्तानले नागरिकता प्राप्त गर्ने कानुन नहुँदा वैदेशिक भ्रमण, उच्च शिक्षा अध्ययन, रोजगारी, बैंक खाता खोल्नेदेखि अरू अवसरबाट वञ्चित हुँदै आएका थिए । गृह मन्त्रालयका अनुसार २०६३ देखि २०७२ असोज ३ सम्म जन्मसिद्ध नागरिकता लिनेको संख्या १ लाख ९० हजार ७ सय २६ छ । उनीहरूका नागरिकता प्राप्त गर्न उमेर पुगेका सन्तानले यो विधेयक ऐनमा परिणत भएपछि नागरिकता प्राप्त गर्नेछन् ।"
मधेस खुसी,"(काठमाडौं)  नागरिकता नपाएको गुनासो बोकेर केही महिनाअघि माइतीघर मण्डलमा धर्ना बसेका अजयकुमार महतो खुसी हुँदै शुक्रबार घर फर्किए । धनुषा भट्टेश्वर गाउँपालिका१ बस्ने अजयले नागरिकता नभएकै कारण भविष्यको योजना बनाउन पाएका थिएनन् । नागरिकता नहुँदा मोबाइलको सिमसमेत किन्न पाएको छैन, उनले भने, प्रतिनिधिसभाबाट नागरिकता विधेयक पारित भएको सुनें । अब नागरिकता पाउँछु भन्ने आशा पलाएको छ । नागरिकता पाएपछि लोक सेवा भिड्ने धोको रहेको उनले सुनाए ।नागरिकता विधेयक प्रतिनिधिसभाबाट पास भएपछि अजयजस्ता थुप्रै नागरिकताविहीनको अनुहारमा खुसी छाएको छ । खासगरी मधेसमा नागरिकताको समस्या चर्को छ । यसको समाधानका लागि भन्दै मधेसकेन्द्रित दलले लामो समयदेखि संघर्ष गरेका थिए । जनता समाजवादी पार्टी (जसपा) का कार्यकारिणी अध्यक्ष उपेन्द्र यादवले मधेसले निरन्तर उठाउँदै आएको मुद्दा सम्बोधन भएको बताए । संविधान बन्नेबित्तिकै नागरिकतासम्बन्धी ऐन आउनुपर्थ्यो । यसका लागि हामीले लामो संघर्ष गर्नुपर्यो, उनले भने, नागरिकको अधिकारका लागि मधेसले बलिदानसमेत गरेको छ । यद्यपि विधेयक मधेसको मात्रै नभई नागरिकताविहीन पहाड र हिमालका जनताको अधिकारको पक्षमा आएको उनले बताए । मधेसलाई राज्यले लामो समयदेखि गैरनागरिकका रूपमा व्यवहार गर्दै आएको थियो, उनले भने, त्यो पीडामा विधेयकले मल्हम लगाउने काम गरेको छ । २०७२ को संविधानमा जन्मसिद्धका आधारमा नेपाली नागरिकता प्राप्त गर्ने व्यवस्था गरिए पनि कानुनको अभावका कारण लाखौं नेपाली नागरिक अधिकारबाट वञ्चित थिए । लोकतान्त्रिक समाजवादी पार्टी (लोसपा) का वरिष्ठ नेता राजेन्द्र महतोले राज्यद्वारा नै नागरिकमाथि अन्याय गरिएको बताए । नागरिकलाई न्याय दिलाउन पटकपटक ओली सरकार र गठबन्धनको सरकारसमक्ष ताकेता गरिएको उनको भनाइ छ । राज्यले नै विभेद गरिरहेको थियो, उनले भने, लामो समयदेखिको संघर्षले अहिले पूर्णता पाएको छ । अस्तित्व र पहिचान स्थापितको लडाइँ लडिरहेको मधेसका लागि नागरिकता विधेयक ठूलो उपलब्धि भएको उनले बताए । मधेसकेन्द्रित केही नेताले भने नागरिकता विधेयक कार्यान्वयनको पक्षमा शंका गरेका छन् । जनमत पार्टीका महासचिव चन्दन सिंहले विधेयक पारित हुनु सकारात्मक भए पनि कार्यान्वयनको पाटो कति सहज हुन्छ भन्नेमा ढुक्क बन्न नसकिने बताए । चुनावको मुखैमा विधेयक पारित हुनु रोचकै छ, उनी भन्छन्, कार्यान्वयनको पाटो हेर्न बाँकी छ । संसद्मा ४ वर्ष अल्झिएको नागरिकता विधेयक फिर्ता गरेर सरकारले नयाँ रूपमा प्रस्तुत गरेपछि शुक्रबार प्रतिनिधिसभाबाट पारित भएको हो । नेपालमा जन्मिएका आधारमा नागरिकता पाइसकेका बाबुआमाका सन्तानले अब वंशजका आधारमा नागरिकता पाउनेछन् । यो विधेयक राष्ट्रिय सभाबाट पारित गरी राष्ट्रपतिले प्रमाणीकरण गरेपछि कार्यान्वयनमा आउनेछ ।"
मंकीपक्सलाई विश्वव्यापी स्वास्थ्य संकट घोषणा,"काठमाडौं (कास) विश्व स्वास्थ्य संगठन (डब्लूएचओ) ले मंकीपक्स लाई विश्वव्यापी स्वास्थ्य संकट घोषणा गरेको छ । डब्लूएचओको इन्टरनेसनल हेल्थ रेगुलेसन इमर्जेन्सी कमिटी ले शनिबार मंकीपक्सको संक्रमणले विश्वव्यापी महामारीको जोखिम देखिएको भन्दै स्वास्थ्य संकट घोषणाको निर्णय गरेको हो । डब्लूएचओका महानिर्देशक डा टेड्रोस अड्हानोम गेयब्रेसेसले ७५ देशमा १६ हजारभन्दा बढीमा मंकीपक्स संक्रमण पुष्टि भएको उल्लेख गर्दै स्वास्थ्य संकट घोषणा गरिएको जनाएका छन् । यो प्रकोप विश्वभर द्रुतगतिमा फैलिएको छ । विश्वव्यापी संकट घोषणा गर्नुको अर्थ यो संक्रमण बढी मुलुकमा फैलिन सक्छ भन्ने हो, डा टेड्रोसले भने । डब्लूएचओका अनुसार मंकीपक्सका कारण हालसम्म विश्वभर कम्तीमा पाँच जनाको मृत्यु भइसकेको छ । संक्रमण देखिएका देशमा प्रकोप रोक्न र जोखिममा परेकाहरूलाई बचाउन प्रभावकारी कदम चाल्न जरुरी देखिएको डब्लूएचओले जनाएको छ । बिफर रोग लाग्ने प्रजातिको भाइरसबाटै मंकीपक्सको संक्रमण हुने गर्छ । यो विषाणुले कमैलाई मात्र गम्भीर बिरामी बनाउने गरेको छ । संक्रमण भए ज्वरो आउने, जीउ सुन्निने र ढाड, टाउको र मांसपेशी दुख्ने गर्छ । संक्रमण भएको केही दिनमा अनुहारमा बिमिरा देखा पर्न थाल्छ र शरीरका अन्य भागमा फैलिन्छ । खासगरी हात र पैंतालामा बिमिरा बढी देखिन्छ । केही दिन निकै चिलाउने वा दुख्ने भए पनि बिमिरा बिस्तारै हराउँछ । बिमिरा आएको ठाउँमा दाग भने रहिरहन सक्छ । यसको संक्रमण भएका दसमध्ये एक जनाको ज्यान जान सक्ने वैज्ञानिकहरूको भनाइ छ । मंकीपक्स भाइरस हालसम्म थोरै संख्यामा मात्र पुष्टि भएको छ । यो भाइरस कोरोनाजस्तो एक मानिसबाट अर्को मानिसमा सहज रूपमा भने सर्दैन । पछिल्लो समय यो भाइरस असामान्य रूपमा देखा परेको भन्दै अनुसन्धान गरिरहेका वैज्ञानिकसमेत अचम्ममा परेका छन् । खासगरी जंगली जनावरमा हुने मंकीपक्स भाइरस बाँदरभन्दा बढी मुसामा हुने वैज्ञानिकहरू बताउँछन् । डब्लूएचओका अनुसार मंकीपक्स भाइरस एकबाट अर्को व्यक्तिमा घाउ, हाच्छिउँ गर्दा निस्कने थुकलगायत तरल पदार्थका माध्यमबाट फैलिन्छ । त्यस्तो तरल पदार्थ श्वासनली, आँखा, मुख वा नाकबाट छिर्न सक्ने जनाइएको छ । संक्रमित जनावरहरू बाँदर वा मुसाको सम्पर्कबाट पनि यो भाइरस सर्न सक्छ । संक्रमितको सामानबाट पनि सर्न सक्ने जनाइएको छ । मंकीपक्सविरुद्धको खोप नबने पनि बिफरको खोप ८५ प्रतिशत प्रभावकारी हुने डब्लूएचओले जनाएको छ ।"
कसिलो मौद्रिक नीति कार्यान्वयनका चुनौती,"घरजग्गा तथा आयातकेन्द्रित आक्रामक कर्जा विस्तार नियन्त्रण र उत्पादनशील क्षेत्रमा सस्तो दरमा कर्जा विस्तारको लक्ष्यसहित राष्ट्र बैंकका गभर्नर महाप्रसाद अधिकारीले यस वर्षका लागि मौद्रिक नीति सार्वजनिक गरेका छन् । त्यसका लागि मुद्रा आपूर्ति र निजी क्षेत्रतर्फको कर्जा विस्तारको सीमा घटाइएको छ भने खाद्यान्न उत्पादन, कृषि, उद्योग, निर्यातजन्य लगायत क्षेत्रमा सस्तो ब्याजदरमा कर्जा उपलब्ध गराउनुपर्ने नीति अघि सारिएको छ । नीतिका व्यवस्था हुबहु कार्यान्वयन भएमा घरजग्गा, आयातजन्य क्षेत्रमा जाने कर्जाको ब्याजदर तत्कालै बढ्ने र कृषि, उद्यम, निर्यातजन्य लगायत क्षेत्रमा जाने कर्जा सर्वसुलभ हुनेछ, जुन सकारात्मक छ । यद्यपि वर्षौंदेखि यस्तै आकर्षक नीति तथा कार्यक्रमहरू घोषणा भए पनि कार्यान्वयन नभइरहेको सन्दर्भमा यस पटक पनि त्यस्तै आशंका छ ।अन्तर्राष्ट्रिय तथा राष्ट्रिय परिस्थितिका कारण सृजित संकटोन्मुख अर्थतन्त्रका बीच केन्द्रीय बैंकले ल्याएको कसिलो मौद्रिक नीतिको कार्यान्वयन महत्त्वपूर्ण छ । त्यसका लागि राष्ट्र बैंक तथा मौद्रिक नीति कार्यान्वयन गर्ने अन्तरसम्बन्धित निकायले अहिलेदेखि नै कार्ययोजना बनाई परिणाम निकाल्न आवश्यक छ । मौद्रिक नीतिले सकेसम्म अर्थतन्त्रका सबैजसो क्षेत्रलाई सम्बोधन गर्न र सबैलाई केही न केही सुविधा दिई रिझाउन खोजेको देखिन्छ । मर्जरमा जाने बैंक तथा वित्तीय संस्थाले पाउँदै आएको सुविधालाई आउँदो पुससम्म निरन्तरता दिइएको छ । सेयर कर्जामा लगाउँदै आइएको ४ करोड रुपैयाँको सीमा हटाइएको छ भने सबै इजाजतपत्र प्राप्त वित्तीय संस्थाहरूबाट अधिकतम १२ करोडसम्म लिन पाउने व्यवस्था कायमै छ । उल्लिखित व्यवस्थाले पुँजी बजार क्षेत्रको माग केही सम्बोधन गर्न खोजेको देखिन्छ । पुनर्कर्जा सुविधा बिस्तारै कटौती गर्दै लैजाने नीति घोषणा गरी कृषि लगायतका उत्पादनशील क्षेत्र, निर्यात र कोभिड महामारीबाट पुनरुत्थान हुन बाँकी अति प्रभावित क्षेत्रमा मात्र उपलब्ध गराउने गरी पुनर्कर्जा सुविधालाई निरन्तरता दिइएको छ । यसले उत्पादनमूलक र अझै आर्थिक जोखिममा रहेको क्षेत्रलाई सम्बोधन गर्न खोजेको छ । सरकारले वर्षौंदेखि उत्पादनशील क्षेत्र र व्यापारिक क्षेत्रमा प्रवाह हुने कर्जाको ब्याजदरमा फरक गर्ने भन्दै आएको थियो । अब राष्ट्र बैंकले ती क्षेत्रमा प्रवाह हुने कर्जामा ब्याजअन्तर कायम गरिदिने भएको छ । अनुत्पादक तथा आयातजन्य क्षेत्रमा कम कर्जा प्रवाह र उत्पादनमूलक क्षेत्रमा सस्तो ब्याजदरमा कर्जा उपलब्ध गराउने यो नीति सकारात्मक छ ।मौद्रिक नीतिमार्फत राष्ट्र बैंकले घरजग्गा खरिदका लागि प्रवाह हुने कर्जामा पनि अंकुश लगाएको छ, जुन आवश्यक थियोछ । अब बैंक तथा वित्तीय संस्थाले घरजग्गा खरिदमा काठमाडौं उपत्यकामा मूल्यको बढीमा ३० प्रतिशत र उपत्यकाबाहिर बढीमा ४० प्रतिशत मात्र कर्जा प्रवाह गर्न पाउने भएका छन् । यसअघि यस्तो सीमा काठमाडौं उपत्यकामा ४० प्रतिशत र बाहिर ५० प्रतिशत थियो । घरजग्गा कर्जामा कडाइ देखिए पनि अहिले कृषि, ओभरड्राफ्ट, सेयर कर्जा लगायत शीर्षकमा प्रवाह भएको धेरै कर्जा घरजग्गामै गएको छ । नीतिमा देख्दा कठोर तर व्यवहारमा कर्जा दुरुपयोगलाई नियन्त्रण गर्नु राष्ट्र बैंकका लागि चुनौतीपूर्ण छ ।एक वर्षयता मुलुकमा सृजित तरलता व्यवस्थापनका लागि भने मौद्रिक नीतिले नयाँ व्यवस्था अवलम्बन गर्न सकेको छैन । यसो हुँदा चालु आर्थिक वर्षमा पनि बैंक तथा वित्तीय संस्थाले सहज रूपमा कर्जा प्रवाह गर्न पाउने अवस्था देखिँदैन । पैसा नभएको तर माग बढिरहेकाले करिब ४ खर्ब रुपैयाँ बराबरको कर्जा बैंक तथा वित्तीय संस्थाले स्वीकृत गराएर राखेका छन् । मौद्रिक नीतिको व्यवस्थाबाट बैंक तथा वित्तीय संस्थाले नयाँ कर्जा त परै जाओस्, पुरानै प्रतिबद्धता अनुरूपको कर्जा पनि दिन सक्ने देखिँदैन । यसका लागि आन्तरिक तथा बाह्य क्षेत्रबाट पर्याप्त पैसा परिचालन हुन आवश्यक छ, खास गरी सरकारले यसै महिनाबाट विधिसम्मत रूपमा पुँजीगत खर्चमा तीव्रता दिनुपर्छ । त्यसो नगरिए यस वर्ष पनि नयाँ आयोजना मात्र होइन निर्माणाधीन आयोजना, पूर्वाधार मात्र नभई १०१५ लाखको ससाना उद्यम व्यवसाय गर्नेले सम्म कर्जा नपाउने जोखिम छ ।विदेशी मुद्रा घटेर चाप परिरहेका बेला राष्ट्र बैंकले लिएको सञ्चितिको उद्देश्य पनि महत्त्वाकांक्षी नै छ । चालु आर्थिक वर्षमा ७ महिनाका लागि पुग्ने वस्तु तथा सेवा आयातलाई धान्ने विदेशी मुद्रा सञ्चिति कायम गर्ने लक्ष्य तय गरिएको छ । तर, विदेशी मुद्रा भित्र्याउने मुख्य स्रोत रेमिट्यान्स, निर्यात, पर्यटन तथा प्रत्यक्ष वैदेशिक लगानी भित्र्याउने लगायत क्षेत्रमा सुधारका काम उल्लेख्य हुन सकेका छैनन्, जसमा राष्ट्र बैंकले सरकारलाई सुझाव र आवश्यक सहयोग गर्ने मात्र हो नीति नियम बनाउने, नयाँ कार्यक्रम ल्याउने काम सरकारकै हो । यसबारे सरकारले यथोचित सुधार नगरेमा राष्ट्र बैंकले विदेशी विनिमय सञ्चितिका लागि राखेको लक्ष्य भेट्याउन मुस्किल पर्नेछ ।मौद्रिक नीतिका अधिकांश व्यवस्थाका कारण बैंक ब्याजदर बढ्ने निश्चित छ । बैंक तथा वित्तीय संस्थाले राष्ट्र बैंकबाट कर्जा लिँदा तिर्नुपर्ने ब्याजदर १५ प्रतिशत विन्दुले बढाएर ८५ प्रतिशत पुर्याइएको छ । बैंक तथा वित्तीय संस्थाले निर्ब्याजी राष्ट्र बैंकमा नगदै राख्नुपर्ने अनिवार्य नगद मौज्दात (सीआरआर) एक प्रतिशत विन्दुले बढाएर ४ प्रतिशत पुर्याइएको छ । कर्जाको माग कम गराउनु र आयात कम गरी विदशी मुद्रा सञ्चिति घट्न नदिनुका साथै मूल्यवृद्धि नियन्त्रण गर्नु राष्ट्र बैंकको उद्देश्य देखिन्छ, तर यस्तो प्रयासबाट ब्याजदर बढ्दा आर्थिक गतिविधि खुम्चिने र त्यसले रोजगारी सृजना र आयआर्जन प्रभावित हुने भएकाले यसतर्फ पनि विचार पुर्याइनुपर्छ ।आयातमा निर्भर अर्थतन्त्र भएकाले मौद्रिक नीतिका केही व्यवस्थाले उकालो लाग्दै आएको मूल्यवृद्धिदर पनि पुनः बढ्ने जोखिम छ । आन्तरिकभन्दा पनि बाह्य कारणले मूल्यवृद्धि वाञ्छित सीमामा राख्नु चुनौतीपूर्ण रहेको राष्ट्र बैंकले स्वीकारेको छ । मूल्यवृद्धि थप बढ्न नदिन राष्ट्र बैंक मात्रै हैन सरकारकै समग्र उपस्थिति आवश्यक छ । मौद्रिक नीतिका व्यवस्थाले निक्षेपकर्तालाई भने लाभ हुने देखिन्छ । स्रोत अभाव रहेको भन्दै बैंक तथा वित्तीय संस्थाले निक्षेपको ब्याजदर बढाएका छन्, यो क्रमले आउँदा महिनामा पनि निरन्तरता पाउने देखिन्छ ।समग्रमा, गत आर्थिक वर्ष केही आर्थिक आँकडाहरूमा मुलुकले खराब कीर्तिमान कायम गरेको छ । तरलता अभावका कारण बैंक तथा वित्तीय संस्थाले कर्जा प्रवाह ठप्प पारेका छन् । विदेशी मुद्रा सञ्चिति घटेको छ भने ब्याजदर र मूल्यवृद्धि उकालोतर्फ छ । कतिपय सामग्रीको आयात बन्देज गरिँदा आम उपभोक्ताले सम्झौता गर्नुपरेको छ । चालु वर्षको मौद्रिक नीतिले यसलाई सम्बोधनको प्रयास गरे पनि परिणाम नआई आम नागरिकले अनुभूति गर्न पाउने छैनन् । तसर्थ, नीतिमा उल्लिखित व्यवस्थाको यथोचित कार्यान्वयन गर्नु अपरिहार्य छ ।"
'हतियार खरिद प्रक्रियामा मेरो संलग्नता छैन,"कान्तिपुरको गत असार २७, २८, ३१ र ३२ गते नेपाल प्रहरीले खरिद गर्न लागेको भनिएको हातहतियारको विषयमा प्रकाशित समाचारप्रति मेरो गम्भीर ध्यानाकर्षण भएको छ । प्रहरीलाई आवश्यक पर्ने विभिन्न हातहतियार खरिद गर्न ०७१ सालमा सूचना प्रकाशन भएपश्चात् मेरो कम्पनी इन्फिनिटी होल्डिङ्सले सार्वजनिक खरिद ऐन, २०६३ र सार्वजनिक खरिद नियमावली २०६४ को योग्यता र रीतपूर्वक बोलपत्रमा भाग लिएको थियो । इन्फिनिटी होल्डिङ्सले बोलपत्र दर्ता गराएको भएपनि सामान सप्लाई गर्ने गरी छनोटमा परेको थिएन, पाउँदै नपाएको ठेक्कामा सेटिङ भनी लगाएको आरोप तथ्यहीन र भ्रामक छ ।२०७१ सालमा प्रहरीले हातहतियारलगायतका सामग्री खरिद गर्न योजना बनाउने जिम्मेवारीमा तत्कालीन डीआईजी राजेन्द्रसिंह भण्डारी हुनुहुन्थ्यो । स्पेसिफिकेसन, लागत अनुमान, हतियार खरिदको बोलपत्रको सूचना जारी गरी बोलपत्रदाताहरूले बोलपत्र दर्ता गरेपश्चात् सार्वजनिक खरिद ऐननियमअनुसार बोलपत्र खोल्ने तथा मूल्यांकनसम्म गर्ने काम उहाँले गर्नुभएको थियो । उक्त बोलपत्रका विषयमा प्रहरीको खरिद हेर्ने जिम्मेवारीमा रहेका उहाँसँग मेरो परिचय थिएन । बोलपत्र प्रक्रिया चलिरहँदा भण्डारीनजिकका एक व्यवसायीले मलाई सम्पर्क गरी उहाँको व्यक्तिगत अपेक्षाबारे जानकारी दिएपछि त्यसबारे स्पष्ट हुन र असमर्थता जनाउन म विनम्रतापूर्वक उहाँलाई भेट्न प्रहरी प्रधान कार्यालय, नक्साल पुगेको थिएँ । जीवनकालमै त्यो पहिलो भेटमा उहाँका व्यवसायी मित्रको रिफरेन्स र उहाँको भनिएको अपेक्षाको विषयमा कुरा राख्दा होइन भन्नुभयो, तर ती व्यवसायीप्रति कुनै आक्रोश प्रकट गर्नुभएन । त्यसको केही दिनपछि उहाँसँग फोन वार्ता हुने क्रममा फेरि भेट्ने इच्छा प्रकट गर्नुभयो । म उहाँकै कार्यालयमा गएँ, उहाँ झनै मित्रवत् देखिनुभयो । हाम्रो करिब ४५ मिनेटको कुराकानीमा प्रहरी, सुरक्षा व्यवस्थाका विषयहरूमा मैले पनि खुलेर कुरा गरें । परन्तु उक्त कुराकानी उहाँको अफिस टेबुलमा राखिएको स्पाई पेन क्यामेरामार्फत रेकर्ड भइरहेको थाहा पाएँ । त्यो काम गैरकानुनी भएको भन्दै रेकर्ड भइरहेको पेन क्यामेरा मेरो हातमा लिई यस्तो पनि गर्ने भनी फेरि उहाँलाई नै दिएँ । त्यसबारे प्रहरी प्रधान कार्यालयको कम्पाउन्डबाटै तत्कालीन आईजीपी उपेन्द्रकान्त अर्याललाई फोनमार्फत जानकारी गराएको थिएँ । करिब आठ वर्षअगाडि भण्डारीसँगको भेटमा हामी दुईबीच भएको कुराकानीको रेकर्ड अहिले कुन उद्देश्यले बाहिर ल्याइयो ? विगत आठ वर्षदेखि मेरो स्वामित्वको कम्पनीले नेपालका सुरक्षा निकायले खरिद गर्ने हतियारलगायत अन्य कुनै पनि ठेक्काको प्रतिस्पर्धामा भाग लिएको छैन । आठ वर्षअघि गलत मनसाय राखी रेकर्ड गरेको भिडियोलाई हाल नेपाल प्रहरीले खरिद गर्न लागेको भनिएको हतियारको प्रसंगसँग जोडी स्रोत नखुलाई कान्तिपुरले प्रकाशन गरेको छ । यसबाट मेरो व्यावसायिक ख्याति र प्रतिष्ठामा आँच पुर्याउने कार्य भएको छ । तत्कालीन डीआईजी भण्डारीको तस्बिर राखी उनैको भनाइ उद्धृत गर्दै कान्तिपुरजस्तो प्रतिष्ठित राष्ट्रिय दैनिकमा २०७१ सालमा प्रहरीलाई जसरी पनि हतियार खरिद गराउन विदेशी कम्पनीको एजेन्ट दीपक भट्टले षड्यन्त्र गरेको भन्दै मेरो नाम जोडेर तथ्यहीन, आधारहीन विषयमा मलाई बिचौलियाका रूपमा चित्रण गर्दै मेरो सामाजिक जीवन र मानमर्यादामा हानि पुर्याउने गरी समाचारहरू प्रकाशित हुनु दुर्भाग्यपूर्ण छ । म संलग्न नै नरहेको खरिद प्रक्रियामा मेरो नाम जोडी बिचौलियाजस्तो नकारात्मक अर्थ राख्ने शब्द प्रयोग गरी निरन्तर समाचार सम्प्रेषण गरिनुको पछाडि निहित स्वार्थ रहेको स्पष्ट हुन्छ । यसप्रति मेरो गम्भीर आपत्ती छ । दीपक भट्टअध्यक्ष, इन्फिनिटी होल्डिङ्स"
भाषा होइन भाव महत्त्वपूर्ण,"नेताले जनतालाई फरक पार्ने मुद्दा उठाउनु महत्त्वपूर्ण कुरा हो । भाषा र उच्चारणको तरिका मुद्दा होइन । राधिका तुमहाङफेिििझोवा विक र गजेन्द्र महतको तुलना नवीना लामासँग नगरौं । तर देश बिगारेको धाराप्रवाह बोल्नेहरूले नै हो । त्यसमा पनि ब्राह्मण थर भएका धेरै छन् । प्रेम प्रकाशिििपिछडिएका वर्गको प्रतिनिधित्व गर्ने माननीयहरूसँग नवीना लामाको वाक प्रस्तुतिलाई जोडेर रक्षात्मक तर्क गर्नु असन्तुलित हुन आउँछ । लामाजी सुविधासम्पन्न राजधानीमा अध्ययन गर्दै दलको विभिन्न वर्गीय संगठनको प्रतिनिधित्व गरेर मूलधारको राजनीतिमा आउनुभएको हो । अतः उहाँमा यस्तो कमजोरीको अपेक्षा गरिँदैन । यसके थापािििभाषा सन्देश प्रवाह गर्ने माध्यम मात्र हो र सबै जना सबै भाषामा दक्ष र पोख्त हुनुपर्छ भन्ने पनि हैन तर झोवा विक र नवीना लामाको शिक्षादीक्षा र पृष्ठभूमिमा आकाशजमिनको फरक छ । कुरो भाषाको मात्र हैन समाज कता जाँदै छ भन्ने हो । आखिर परस्पर सम्मान र सम्बन्धका सूचकहरू किन धूलिसात हुँदै छन् ? यसको सुरुआत कहाँबाट र कसरी भयो ? सामाजिक सञ्जालमा द्वेष फैलाउने जत्थाको निर्माण कसले, किन गरिरहेको छ, सम्बन्धित पक्षले समीक्षा पनि गर्ने हो कि ? मनोज भट्टराईिििसामाजिक सञ्जालमा बढीजसो अभिव्यक्ति प्रयोगकर्ताका व्यक्तिगत कुण्ठाले निर्देश गरेका हुन्छन् । जनप्रतिनिधिको लवजलाई खिसीटिउरी गर्नुपर्ने कुनै कारण देखिँदैन । सुरेशसिंह परियारिििसामान्य साक्षर व्यक्तिको यतिको कमजोरी र स्नातकोत्तर गरेको शिक्षित व्यक्तिको कमजोरी फरक होला नि त ! नारायणप्रसाद नेपालिििमुद्दा व्यक्त गरिने भाषाभन्दा निश्चय नै महत्त्वपूर्ण हुन्छ । यसो भन्दै गर्दा भावार्थ नै फरक हुने र संसद्जस्तो ठाउँमा बिनातयारी विषय उठाउनुलाई स्वीकार्य हुन्न । कृष्ण श्रेष्ठ िििभाषाभन्दा भाव प्रमुख हो भन्ने कुरा प्रायः सबैले बुझेका छन् तर मौकामा हान्दिऊँ न के जान्छ र भन्ने हिसाबले मजाक उडाएको मात्र हो । राजु ढकाल"
नेपाली कम्युनिस्ट र धर्म,"मानव जगत्मा दुई विश्व दृष्टिकोण छन् अतिभूतवादी प्रत्ययवाद (आदर्शवाद) र द्वन्द्वात्मक भौतिकवाद । सबै धर्महरू मूल रूपमा अतिभूतवादी प्रत्ययवादको दार्शनिक मान्यताको जगमा उभिएका हुन्छन् । द्वन्द्वात्मक भौतिकवादी विश्व दृष्टिकोणको आविष्कारसहित कम्युनिस्ट आन्दोलनको जन्मभन्दा पहिले भएका सबै प्रकारका राजनीतिक आन्दोलनहरूले विश्व दृष्टिकोणमा परिवर्तनको मुद्दा उठाएका थिएनन् । तर कम्युनिस्ट आन्दोलन एउटा यस्तो राजनीतिक आन्दोलनका रूपमा उपस्थित भयो जसले हजारौं मतहरूमा व्यक्त अतिभूतवादी प्रत्ययवादका विरुद्ध चुनौती दियो । यस अर्थमा कम्युनिस्ट आन्दोलन सारतत्त्वमा विश्वदृष्टिकोण परिवर्तनको आन्दोलन बन्न पुग्यो । धर्म विश्व दृष्टिकोणसँग सम्बन्धित मुद्दा भएकाले कम्युनिस्ट आन्दोलन सबै धर्मको विरुद्धमा पनि स्वतः उभिन पुग्यो । संसारमा आज १६ प्रतिशत मानिसहरू नास्तिकका रूपमा रहेको मानिन्छ, यस्तो स्थिति निर्माणमा कम्युनिस्ट आन्दोलनको भूमिका महत्त्वपूर्ण छ । नेपालमा कम्युनिस्ट आन्दोलनको सुरुआतदेखि वैज्ञानिक विचार र जीवनशैलीको पक्षमा त्यसले आफ्नो प्रचारलाई अघि बढाउँदै आयो । आज नेपाली समाजमा जति मात्रामा वैज्ञानिक चेतना बनेको छ, त्यसको निर्माणमा कम्युनिस्ट आन्दोलनको भूमिकालाई कसै इन्कार गर्न नमिल्ने स्तरमा स्थापित छ । तर अहिले कम्युनिस्ट आन्दोलनमा भएको विशाल हिस्साको पतन र विवर्गीयकरण अनि आजको पुँजीवादी व्यवस्थाले धर्मलाई नै हतियार बनाएर समाजमाथि गरिरहेको नवीन हमलाका कारण समाजको वैज्ञानिक चेतना झन्झन् भुत्ते हुँदै जाने खतरा बढेर गएको छ । यस परिस्थितिमा सबैभन्दा गम्भीर हुनुपर्ने दायित्व कम्युनिस्टहरूकै काँधमा आइपरेको कुरा प्रस्टै छ किनभने दार्शनिक रूपमा उनीहरू मात्र तमाम धार्मिक अन्धताको विपरीत हुन् ।कार्ल मार्क्सले एउटा संश्लेषण गरेका थिए, धर्म हृदयहीनहरूको हृदय हो, धर्म मानिसका लागि अफिम हो । नेपाली कम्युनिस्ट आन्दोलनले धर्मबारे लिएको नीति यही वाक्यका वरपर घुम्दै आयो, यहाँसम्म कि यो वाक्यको भित्री तहसम्म समेत पुग्न जाँगर नगरेजसरी नतमस्तक रहिआयो । नेपालमा धेरैजसो यो वाक्यको अर्थ यसरी बुझ्ने गरियो कि अफिम लठ्याएर बेहोस बनाउने लागूऔषध हो, त्यसैले त्यसलाई प्रयोग गर्न हुँदैन । धर्म पनि त्यस्तै लागूऔषध हो । मार्क्सको अभिप्रायचाहिँ त्यतिमै सीमित होइन । त्यतिबेला असाध्य रोग लागेका बिरामीको शारीरिक पीडा कम गर्न कुनै पेन किलर औषधि बनेको थिएन, त्यसकारण त्यतिबेला त्यस्ता रोगीको पीडालाई कम गर्न अफिम सेवन गराइन्थ्यो । यस अर्थमा मार्क्सको अभिप्राय पीडाग्रस्त मानिसलाई गलत तरिकाले नै भए पनि धर्मले अफिमले जसरी पीडाबाट ध्यान अन्तै मोड्ने काम गर्ने गरेको छ भन्ने हो । मार्क्सले धर्मलाई गलत भनेका हुन् नै, साथमा धर्मले नकारात्मक ढंगले पारेको सकारात्मक प्रभावको पनि शानदार ढंगले उजागर गरेका थिए ।नेपाली कम्युनिस्ट आन्दोलनले धर्मलाई गलत र यसको विरोध गर्नुपर्छ भन्ने अत्यन्त सरलीकृत नीति मात्र अघि सारेको देखिन्छ । धर्मको ऐतिहासिक भौतिकवादी विश्लेषणसहित विश्वदृष्टिकोण परिवर्तनको अभियानसँग गाँसेर यसबारे गम्भीर नीति अघि सारेको देखिँदैन । नेपाली कम्युनिस्ट आन्दोलनले धर्मबारे लिएको अर्को नीति के थियो भने राज्य धर्मनिरपेक्ष हुनुपर्छ । लामो कालसम्म त कम्युनिस्ट आन्दोलन केवल धार्मिक स्वतन्त्रताको मात्र वकालत गर्थ्यो, पछिल्लो समय भने धर्मनिरपेक्षताको पक्षमा उभिँदै त्यसका पक्षमा दृढतापूर्वक संघर्ष गर्दै आयो । हिन्दु धर्म नेपालमा शासक धर्म रहिआएकाले मुख्य प्रहारको निसाना यसले सृजना गरेका उत्पीडनलाई नै बनाउनु ठीक थियो तर यो भौतिकवादी विश्वदृष्टिकोण निर्माणको प्रश्नसँग सम्बन्धित भएकाले हिन्दुबाहेकका अन्य धर्मको मानवविरोधी चरित्रमाथि पनि प्रहार गरिनुपर्थ्यो । त्यसोचाहिँ आवश्यकता अनुसार हुन सकेन । केवल हिन्दु धर्म मात्रै गलत भएजस्तो, अरू धर्मप्रति भने उदारता अपनाएजस्तो कम्युनिस्ट आन्दोलनको व्यवहार रह्यो, जुन त्रुटिपूर्ण छ ।नेपाली कम्युनिस्ट आन्दोलनमा रहेको धर्मबारे घनीभूत, व्यापक र दूरगामी रणनीति अभावका कारणले यससम्बन्धी नेपाली कम्युनिस्टको व्यवहार मूलतः छिपछिपे, कैंयौं सन्दर्भमा त ढोंगी र अवसरवादी प्रकारको छ । सामान्यतया धर्मको विरोध वामपन्थी बालरोग जसरी चर्को रूपमा प्रकट हुने, त्यसपछि समयक्रमसँगै देवीदेवताको तस्बिर कोठामा टाँस्नेस्तरमा १ सय ८० डिग्री फन्को मार्ने प्रवृत्ति छरपस्ट कम्युनिस्ट आन्दोलनमा पटकपटक देखा पर्नु भनेको धर्मबारेको छिपछिपे बुझाइको परिणामबाहेक अरू केही होइन । कम्युनिस्ट आन्दोलनमा अहिलेसम्म जात व्यवस्थालाई रणनीतिक रूपमा असहज नठानिनु, पितृसत्तालाई सहजै कायम राखिनु, भाषण गर्दा धर्मको विरोध तर घरभित्र सबै धार्मिक अनुष्ठानलाई निरन्तरता दिई परिवारले मान्दैनन् भनी उम्किनु, भूमिगत होउन्जेल धार्मिक चाडपर्वको विरोध तर खुला भएपछि त्यस्ता पर्वहरूमा निर्लिप्त हुनु यी र यस्ता प्रशस्त व्यवहारहरू छन् जसले धर्मबारेको नेपाली कम्युनिस्टहरूको उद्घोष वास्तवमा छिपछिपे वा ढोंगबाहेक अरू केही थिएन भन्ने प्रस्ट पार्छ । आन्दोलनमा भनाइ र गराइलाई सधैं एकरूप बनाउन लगातार लड्दै आएको निष्ठावान् कम्युनिस्ट जमात पनि छ नै, तर कम्युनिस्ट आन्दोलनको ठूलो हिस्साको प्रवृत्ति भने आलोचनाको कठघरामा समेत उभिन नालायक बनिरहेको यथार्थ सबैका सामु छ । सात दशकको कम्युनिस्ट आन्दोलनमा पैदा भएका अत्यन्त थोरै नेता कार्यकर्ताको जमातले मात्र धर्मसँग सम्पूर्ण रूपमा सम्बन्धविच्छेद गरेको पाइनु भनेकै निकै ठूलो सैद्धान्तिक र व्यावहारिक समस्या हो ।नेपाली कम्युनिस्टहरूले परम्परागत चाडपर्वलाई प्रगतिशील चेतना बाँड्न उपयोग गर्ने नीति लिँदै आए । तर चाडपर्व भने हिन्दु चाडपर्व मात्र रोजे, त्यो पनि आर्यखस चाडपर्व मात्र । मधेशी र जनजातिको चाडपर्वका बारेको कम ज्ञान थियो किनभने लामो समयसम्म ठूला कम्युनिस्ट नेता आर्यखस उच्च जातका मात्र रहे । मधेशी र जनजाति ठूला नेता कार्यकर्ता नभएका कारणले मधेश र जनजातिका चाडपर्वलाई उपयोग गर्ने प्रस्ताव नै बन्न सकेन । परिणामतः कम्युनिस्ट पार्टीका समारोहहरू हिन्दु पहाडिया उच्च जातीय ढाँचामा ढालिए । कोही नेता चुनियो भने रातो टीका र फूलको माला प्रचलन नै बसालियो अनि मुसलमान र इसाई चुनियो भने पनि स्वभावैले उसको मान्यताविपरीत माला र टीका लगाइयो । द्यौसी भैलोमा कम्युनिस्ट पार्टीले निर्णय गरेर महपूजा गर्न जानुपर्ने नेवार कायकर्तालाई रातभरि नचाइयो र ऊमाथि हिन्दु चाड लादियो, उसलाई आफ्नो चाड मान्न वञ्चित पारियो । लिंग पूजाको तीजसँग कुनै सरोकार नराख्ने लिम्बू महिलालाई सभापति बनाएर ज्यापू महिलालाई नचाइयो । स्कुल क्याम्पसका लागि पैसा बटुल्ने नाममा पार्टीका नेताको संयोजकत्वमा हिन्दु पुराणवाचन कार्यक्रम आयोजना लगातार चलिरहेछ । यस्ता अनगिन्ती उदाहरणहरू छन् जसमा कम्युनिस्ट पार्टीमा लागेका गैरहिन्दुहरूलाई हिन्दु कर्ममा निर्णय गरेर लगाइयो, विडम्बना लगाइँदै छ । यहाँसम्म कि जनयुद्धमा युद्धविराम गर्दासमेत दसैंको अवसर पारेर गरिन्थ्यो । यसरी गम्भीरतापूर्वक हेर्दा के देखिन्छ भने कम्युनिस्टहरू एकहदसम्म अनायासै किन नहोस्, गैरहिन्दुमाथि हिन्दूकरण लाद्ने औजारसमेत बन्न पुगे । पक्कै पनि कम्युनिस्ट आन्दोलनले सचेत रूपमा यस्तो गरेको थिएन तर लिइएका व्यावहारिक नीतिले त्यस्तो परिणति निम्तिन पुगेको भने यथार्थ हो । यसरी व्यवहारमा कैंयौ सन्दर्भमा कम्युनिस्ट आन्दोलन साँचो अर्थमा धर्मनिरपेक्षसमेत बन्न सकेन । इतिहासका यस्ता टीठलाग्दा गल्तीहरू कम्युनिस्टबाट व्यवहार कौसलको अभावका कारण मात्र जन्मिन पुगेका हुन् भनी बुझ्नु कदापि सही हुन सक्दैन बरु कम्युनिस्ट आन्दोलनमा रहेको धर्मबारेको समग्र बुझाइ र त्यसका सम्बन्धमा लिइएका नीतिमै रहेका समस्याको परिणाम थिए भनी आत्मसात् गर्नु आवश्यक छ ।तत्कालीन नेकपा (माओवादी) पार्टीले जनयुद्ध सुरु गर्नुभन्दा पहिलासम्म कम्युनिस्टको धर्मबारेको नीति या त छिपछिपे बुझाइ वा विरोधमा सीमित थियो या त केही योद्धाहरूको विशिष्ट व्यवहारमा सीमित थियो । तर जनयुद्धले धर्मद्वारा लादिएको तीनवटा नकारात्मक सामाजिक व्यवहारमाथि गम्भीर प्रहार गर्यो । एक, गाईको धार्मिक पवित्रताको अवधारणालाई चुनौती दियो । दुई, जनयुद्धले दलितमाथिको जातपात छुवाछुत भेदभावका विरुद्ध ठूलो हूलचाल निर्माण गर्यो । दलित जागरण ल्याउन त्यसले ऐतिहासिक भूमिका खेल्यो । कहिल्यै हतियार बोक्न नपाएकालाई हतियारधारी बनाएर अनि दलितलाई नीतिनिर्माणमा नेतृत्व दिने प्रक्रियाको सुरुआत गरेर जनयुद्धले जात व्यवस्थाको ढाडमा थोरै भए पनि संगठित रूपमा प्रहार गर्यो । तीन, महिलालाई सशस्त्र बनाएर जनयुद्धले महिलामाथिको हिन्दु र अन्य सबै धर्मको उत्पीडनलाई गम्भीर चुनौती दियो । तर ती परिवर्तन आम समाजको सांस्कृतिक रूपान्तरणका रूपमा नभएर केवल जनयुद्धको बलमा भएका परिवर्तनका स्तरमा मात्र रहेकाले जनयुद्धको समाप्तिपछि ती उपलब्धि प्रतिगमनमा जाने सिलसिला तीव्र रूपमा चलिरहेकै छ, त्यस आन्दोलनको नेतृत्वको ठूलो पंक्तिमा भएको स्खलनले त्यस सिलसिलालाई झनै बल पुर्याएकै छ । त्यसकारण जनयुद्धले भत्काएका धार्मिक मूल्यमान्यताको पुनर्जीवनको जुन प्रक्रिया चलिरहेको छ, त्यसबाट पनि कम्युनिस्ट आन्दोलनका एकाध हूलचालमय विद्रोह मात्र धार्मिक अन्धताबाट समाजलाई मुक्त गराउन पर्याप्त हुन्नन् बरु दीर्घकालीन परियोजना नै आवश्यक छ भन्ने शिक्षा लिनु आवश्यक भएको छ ।तमाम गल्ती कमजोरीका बावजुद नेपाली कम्युनिस्ट आन्दोलनÙ त्यसमा पनि विशेषतः जनयुद्ध र त्यसको जगमा विकसित २०६२०६३ को जनआन्दोलनले नेपालमा गणतन्त्र र धर्मनिरपेक्षता स्थापित गरिछाड्यो । यो ठूलो क्रान्तिकारी उपलब्धि हो । गणतन्त्रको अर्थ हो नेपालको शासकीय हिन्दु धर्मको राजकीय संरक्षणको अन्त्य र धर्म निरपेक्षताको अर्थ हो धार्मिक स्वतन्त्रतासहित नास्तिक बन्ने नागरिकलाई वैधानिक अनुमति, भौतिकवादी विश्वदृष्टिकोणको प्रचारलाई वैधानिक स्वीकृति । यो उपलब्धिमाथि टेकेर नेपाली कम्युनिस्टले धेरै काम गर्न सक्ने स्थिति सृजना भएको हो । तर यो ऐतिहासिक अवसरलाई उपयोग गर्नुको सट्टा दलाल पुँजीवादी संसद्वादसमक्ष आत्मसमर्पण गर्न पुगेको विगतको कम्युनिस्ट आन्दोलनको ठूलो हिस्सा उल्टो धर्मनिरपेक्षताको सारका विरुद्ध उभिन पुगेको छ ! आम समाजमा कम्युनिस्ट भनेका पनि अन्ततः धर्मको अनुयायी नै हुँदा रहेछन् भन्ने भाव दिने गतिविधिलाई त्यो प्रवृत्तिले तीव्र बनाएको छ । कम्युनिस्ट आन्दोलनमा विकसित यो प्रवृत्तिका कारण सात दशकमा समाजमा विकसित भौतिकवादी चेतना नै खतरामा पर्ने स्थिति उत्पन्न भएको प्रस्ट छ ।धर्मबारे नेपाली कम्युनिस्टको मूल समस्या भनेको दृष्टिकोणकै हो । धर्मको सतही विरोध तर व्यवहारमा त्यसैसँग जोडिइरहने प्रवृत्ति नै दृष्टिकोणको समस्या हो । धर्मका जराहरू के हुन् ? एक, विश्व दृष्टिकोणमा नै धर्मको सबैभन्दा ठूलो जरा छ । दुई, चाडपर्व र रीतिरिवाजमा दोस्रो जरा छ । र, तीन आचारव्यवहारमा तेस्रो जरा छ । यी तिनै क्षेत्रका जराका बारेमा संश्लेषण गरी त्यसविरुद्ध लड्दै भौतिकवादी विश्वदृष्टिकोण बनाउने अभियानको मार्गचित्र कोर्न ठोस, व्यापक र दूरगामी दृष्टिकोण बनाउन नसक्नु मुख्य समस्या हो । धार्मिक पर्व र धर्मबाट निर्देशित आचार व्यवहारका सम्बन्धमा कुनकुन विषयमा कुन तहको कम्युनिस्ट नेताकार्यकर्ताले केके गर्नैपर्ने ? आम पार्टी सदस्य र समर्थकले के कर्म गर्नैपर्ने ? कुनकुन धर्मका नेताकार्यकताले त्यस धर्मसँग सम्बन्धित अनुष्ठान कसरी भौतिकवादी बनाउने ? र कुन परम्परागत रीतिलाई कसरी वैज्ञानिकीकरण गर्ने ? त्यसमा पनि कुन स्तरकाले कति गर्ने र जनस्तरमा के प्रस्ताव गर्ने ? यस्ता विषयमा कुनै संगठित नीति नहुनु नेपाली कम्युनिस्टको अर्को नीतिगत समस्या हो । नीति नै नभएपछि भौतिकवादी ढंगले अनुष्ठान गर्दा पनि ठीक, धार्मिक ढंगले अनुष्ठान गर्दा पनि ठीकको स्थिति जारी छ । यसबारेमा ठोस नीति बनाउनै पर्छ । नत्र कम्युनिस्ट आन्दोलन विश्व दृष्टिकोण परिवर्तन गर्ने आन्दोलन नभई केवल राजनीतिक सत्ता परिवर्तनको आन्दोलनमा सीमित हुनेछ जुन कम्युनिस्ट ध्येय नै होइन । एकातिर कम्युनिस्टलाई रुचाउने मतदाता बढिरहने, त्यसै गरी यो व्यवस्था फाल्न चाहने कम्युनिस्ट आन्दोलन पनि चलिरहने अर्कोतिर धार्मिक जनसंख्या पनि बढिरहने बिडम्बनाको जरो अब खोज्नतिर लाग्नैपर्छ । हिजोको तरिका पर्याप्त भएन, अब नयाँ समग्र रणनीति बनाउन थाल्नैपर्छ ।"
किन गतिहीन छ नेपालको परिवर्तन यात्रा ?,"देश विकासका प्रसंगमा अहिले दुइटा किताब चर्चित छन् डारों एसमोग्लु र जेम्स ए रबिन्सनको ह्वाई नेसन्स फेल र ड्यामन सेन्टोलाको चेन्ज । पहिलो किताबमा लेखकद्वयले विश्वका उही भूगोल, संस्कृति र जात भएका मुलुकहरू कोही विकासको यात्रामा निकै अगाडि र कोही पछाडि पर्नाका कारणबारे सारै गहन विश्लेषण गरेका छन् । देशको विकास यात्राले पैंया मार्न कस्ता राजनीतिक र आर्थिक संयन्त्रहरू आवश्यक हुन्छन् भन्ने कुरालाई विश्व मानचित्रका विकसित देशहरू र रुग्ण देशहरूको तथ्यगत विवरण प्रस्तुत गरेका छन् । अर्को किताब चेन्ज मा लेखकले परिवर्तनका लागि प्रभाव पार्ने (इन्फ्लुन्सर) मिथकदेखि सामाजिक सञ्जालको प्रभाव र दुष्प्रभावको निकै रोमाञ्चक विवरणहरू दिएका छन् । यी दुई कृतिहरू अध्ययन गर्दा नेपालले परिवर्तन र विकासका लागि विश्वका अन्य मुलुकहरूको सन्दर्भबाट धेरै शिक्षा लिन आवश्यक देखिन्छ ।लेखकद्वयले विकास र परिवर्तनका नाममा विकसित सिद्धान्तहरू काम नलाग्ने भएका र मानी आएका कल्पित धारणा (हाइपोथेसिस) गलत छन् भनेर प्रामाणिक रूपमै खण्डन गरेका छन् । कुनै देश परिवर्तनमा निकै अगाडि देखिनु र कुनै देश पछाडि पर्नुका तीन कल्पित धारणा प्रचलित छन् । पहिलो हो, भौगोलिक कल्पित धारणा (जोग्राफिकल हाइपोथेसिस), दोस्रो सांस्कृतिक (कल्चरल हाइपोथेसिस) । र तेस्रो, अज्ञानताको कल्पित धारणा (इग्नोरेन्स हाइपोथेसिस) । पुस्तकले कुनै देश गरिब हुनु वा विकासमा पछि पर्नुमा त्यहाँ थुप्रै बजारअसफलता देखिनु र त्यसलाई सम्बोधन गर्न नीति निर्माताहरूमा ज्ञान नहुनु भएको बताउँछ । हामी असमान विश्वमा बाँचिरहेका छौं । यसो हुनुमा माथि चर्चा गरिएको हाइपोथेसिस मात्र कारण हुन सक्दैन भन्ने लेखकहरूले विभिन्न देशका उदाहरणबाट पुष्टि गरेका छन् । मेक्सिकोको सोनारा नगालेस् र संयुक्त राज्य अमेरिकाको एरिजोनामा पर्ने नगालेस एउटै भूभागलाई टुक्य्राएर बनेका छन् । तर अमेरिकाको नगालेसका बासिन्दा मेक्सिकन नगालेसको भन्दा सात गुणा समृद्ध छन् । मेक्सिकोका अन्य भागभन्दा नगालेसको आर्थिक अवस्था अमेरिकासँगको व्यापारले राम्रो छ । तैपनि त्यहाँको प्रतिव्यक्ति आय पाँच हजार डलरभन्दा माथि छैन । यो अवस्था भौगोलिक कारणले नभई दुवैतर्फ फरकफरक संस्थाहरू हुनुले हो भन्ने उनीहरूको तर्क छ । देशको विकास र रूपान्तरणका निम्ति समावेशी राजनीतिक संस्थाहरू र समावेशी आर्थिक संस्थाहरू पूर्वसर्त हुन् भन्ने यस किताबको निचोड छ । राजनीतिक संस्थाहरू समावेशी भए भने आर्थिक समृद्धि सम्भव हुन्छ र यी संस्थाहरू संरक्षित (एक्स्ट्र्याक्टिभ) भए भने उत्तर कोरिया र औपनिवेशिक बार्बाडोसमा जस्तै सीमित वर्गलाई मात्र फाइदा हुन्छ । समावेशी आर्थिक संरचनाहरूले प्रविधि र शिक्षामा सुधार ल्याउन सक्छन् जुन सम्पन्नताका इन्जिन हुन् । खुला राजनीतिले नवप्रवर्तन र आविष्कारलाई प्रोत्साहित गर्छ । बेलायतमा १६८८ को गौरवपूर्ण क्रान्तिले ल्याएको राजनीतिक उदारवादमा जेम्स वाटले स्टिम इन्जिन (जसलाई उनले फायर इन्जिन नाम दिएका थिए) को आविष्कार गरे र सन् १७७५ मा २५ वर्षको पेटेन्ट राइट पाउन सफल भए । यस नयाँ आविष्कारबाट आफ्नो सत्तामाथि खतरा हुन्छ भन्ने भयले अस्ट्रोहंगेरियन, स्पेनी राजतन्त्र र रुसको जारशाहीले आफ्नो देशमा भित्र्याउन दिएनन् । यही प्रविधिबाट अस्ट्रेलिया र संयुक्त राज्य अमेरिका विकासपथमा अगाडि भए भने पूर्वी युरोप र रूस पछि पर्न गए । औद्योगिक क्रान्ति सुरु हुँदा अधिकांश युरोपेली देशहरू तानाशाह वा कुलीनहरूको शासनमा थिए । यिनीहरूको मुख्य आय जमिनदारीमा आधारित थियो । यिनीहरूको विरोध त हुने नै भयो, साना कारिगर, कामदारहरूले पनि रोजगारी गुम्ने डरले नयाँ प्रविधिको विरोध गर्न थाले । नवीन प्रविधि नरुचाउनेहरूलाई लुडाइट भन्ने गरिन्छ । यिनीहरूले फ्लाइङ सटल र स्पिनिङ जेनी को प्रवर्तकको घरमा आगो नै लगाइदिएको किताबमा उल्लेख छ । ह्वाई नेसन्स फेल का लेखकहरूले नेपालको सन्दर्भ निकै पटक उल्लेख गरेका छन्, त्यो पनि अफ्रिकी देशहरूसँग । एक ठाउँमा भनिएको छ आज पनि केही देशहरू अफगानिस्तान, हैटी, नेपालहरू राष्ट्रिय राज्यको रूपमा रहेका छन् जसमा राजनीतिक केन्द्रीकरणको अभाव छ । कानुन कार्यान्वयन र व्यवस्था कायम गर्न तथा सम्पत्तिको संरक्षण गर्न केन्द्रित राज्य भएन भने समावेशी राजनीतिले प्रवेश पाउँदैन । संरक्षित संस्थाहरूले कानुन कार्यान्वयन र आर्थिक प्रोत्साहन भत्काएर राज्यलाई असफलताको मार्गतिर लैजान्छन् । परिणामतः आर्थिक गतिहीनताको स्थिति हुन्छ जस्तो कि अंगोला, क्यामरुन, चाद, कंगो, हैटी, लाइबेरिया, नेपाल, सिरालोन, सुडान, जिम्बावेको अहिलेको स्थितिले देखाएको छ । के नेपाल तुलना गरिएका यी देशहरूजस्तै अवस्थामा छ त ? वस्तुगत रूपमा हेर्दा करिब यस्तै छ । पहिलो त लेखकहरूले भनेजस्तै विकासका लागि पूर्वसर्त मानिएका समावेशी राजनीति र समावेशी अर्थतन्त्रको चर्चा गरौं । नेपालमा २००७ सालको परिवर्तनपछि सीमित व्यक्तिहरूको राजनीतिक अधिकार तोडेर समावेशी राजनीतिक संस्थाहरू निर्माण गर्ने आन्दोलन भएका हुन् । तर, व्यवहारमा वास्तविक समावेशी राजनीति हुन सकेन । यसका लागि २०४७ र २०६३ सालमा जनआन्दोलनको आँधीबेरीले राजनीतिक व्यवस्था नै परिवर्तन गरेको पनि हो । दुर्भाग्य नै भन्नुपर्छ, अहिलेसम्म पनि साँच्चै समावेशी राजनीति कायम हुन सकेन । दोस्रो जनआन्दोलनले आरक्षणको व्यवस्था गरेर समावेशी लोकतन्त्रको संस्थागत व्यवस्था गरेको हो । तर, संस्थागत व्यवस्था मात्रले संविधानले कल्पना गरेको आदर्श स्थापित हुँदैन । अहिले पनि नेपालको राजनीति दुई दर्जन नेताहरूको वरिपरि घुमिरहेको छ । आरक्षणबाट आउनेहरू ग्लास सिलिङ इफेक्ट ले निर्णायक स्थानमा पुग्न नै सकेका छैनन् । ग्वाटेमालाका समाजशास्त्री माट्रा ककस एर्जुले भनेका थिए, यहाँ २२ परिवारले अर्को २६ परिवारसँग वैवाहिक सम्बन्ध बनाएर यस्तो समूह बनाएका छन् कि त्यसले नै सन् १५३१ देखि राजनीतिक र आर्थिक शक्ति नियन्त्रणमा राखेको छ । नेपालमा पनि २००७ अघि राणाहरूको एक्लास, पञ्चायतकालमा राजाका चाकडीबाजहरू र २०४७ पछि कांग्रेस, कम्युनिस्टका सारै सीमित नेताहरूले पूरै शक्ति हत्याएका छन् । पालोपालो यिनीहरूका आसेपासेहरूले रजगज गरिरहेका छन् । सरकार अदृश्य शक्तिहरूबाट सञ्चालित हुने क्रेप्टोक्रेसी ले फणा उठाइरहेको देखिन्छ । नेपालको आर्थिक संस्थाहरू पनि समावेशी छैनन् । देशको अर्थतन्त्र औंलामा गन्न सकिने व्यापारिक घरानाको हातमा केन्द्रित भइरहेको छ । अर्थतन्त्र समावेशी चरित्रको हुन नसक्दा केही फर्महरूको हातमा बजार नियन्त्रित भइरहेछ जसले स्वस्थ प्रतिस्पर्धा र नवप्रवर्तनलाई अवरोध गरिरहेछ । समावेशी आर्थिक संस्थाहरूले समावेशी बजारको जन्म दिन्छ जसले बहुसंख्यक जनतालाई खेल्ने मैदान दिएर समान अवसर दिन्छ । यति मात्र होइन यसले विकासका दुई इन्जिन प्रविधि र शिक्षाको प्रवर्द्धनमा सघाउ पुर्याउँछ । बेलायतले जेम्स वाट, अमेरिकाले थमस एडिसन जन्मायो न कि मेक्सिको र पेरुले, दक्षिण कोरियाले सामसुङ र हुन्डाई ल्यायो न कि उत्तर कोरियाले । यदि समावेशी आर्थिक व्यवस्थाको बदला संरक्षित व्यवस्थातिर गयौं भने बिस्तारै यिनीहरूले राजनीतिमा प्रभुत्व जमाउन थाल्दछन् । आर्थिक शक्तिको प्रभावले राजनीतिक प्रभाव बढाउँदै राजनीतिक निर्णय नै यिनीहरूको इसारामा हुन थाल्दछ । राजनीतिक भाषामा यसलाई धनतन्त्र (प्लुटोक्रेसी) भन्ने गरिन्छ । यसबाट राजनीति व्यापारीको हातमा र व्यापार राजनीतिको स्वार्थमा हुन गई गरिबीको दुष्चक्रमा मुलुक फस्ने डर हुन्छ । अहिले नेपालको अवस्था यस्तै छ भन्दा अत्युक्ति हुँदैन । हरेक सरकार परिवर्तनपछि एकदुई व्यापारिक घरानाको हितमा निर्णय हुन्छ भन्ने कुरा अब सामान्य सचेत नागरिकलाई समेत थाहा भइसकेको छ । यिनै व्यापारीहरू नीतिनिर्माण गर्ने तहमा पुगेर आफूअनुकूल नीति तर्जुमा गर्दछन् । यस्तो स्वार्थ बाझिने काम नेपालमा सामान्यजस्तै हुन थालेको छ । सन् १९०६ मा पूर्वअमेरिकी राष्ट्रपति रुजबेल्टले भ्रष्टाचारको भण्डाफोर गर्ने पत्रकारहरूलाई नयाँ शब्द प्रयोग गरेका थिए, मकरेकर । नेपालका मकरेकर हरूले अति सीमित व्यक्तिहरूले देशको अर्थतन्त्र पूरै कब्जा गरेको पर्दाफास गरिरहेका छन् । जबसम्म समावेशी अर्थतन्त्रको निर्माण गर्न सकिँदैन, तबसम्म न व्यापारव्यवसायमा न त अन्य क्षेत्रमा नै नवप्रवर्तनीय सोच सम्भव हुन्छ । अब आर्थिक क्षेत्रमा राजनीतिज्ञहरूको स्वार्थ पूरा नगरी काम गर्न सकिन्न भन्ने निराशा बढ्दै छ । राजाहरूले शासन गर्दा राजाका भाइभारदारलाई सेयर नदिई काम गर्न सम्भव थिएन भन्नेहरू जीवित नै छन्, झन् अहिले त नेताहरूको सन्तान र नातेदारहरू आफैं व्यापारमा संलग्न भइरहेका छन् । राजनीतिक दलहरूका शीर्ष र दोस्रो दर्जाका नेताहरूका सन्तान के गर्छन् ? अधिकांश राज्य शक्तिबाट संरक्षित भएर व्यापार व्यवसाय गर्दछन् । केही नेताहरू त आफैं उद्योगव्यापारमा लागेका छन् त्यो पनि राज्यको अनुदानमा । स्थिति मार्कोसको परिवारको व्यापारमा कब्जा, जिम्बावेको मुगावेको एकल नियन्त्रित अर्थतन्त्रभन्दा फरक हुन सकेको छैन । हालै श्रीलंकाबाट भागेका राजपाक्ष परिवारले करिब अर्थतन्त्र नै कब्जा गरेको समाचार आइरहेका छन् । इन्डोनेसियामा सुहार्तोको परिवारले बियर र होटल पूरै कब्जामा लिएको थियो । ली क्वान युले आफ्नो किताबमा लेखेका छन्, त्यहाँका पहिलो राष्ट्रपति सुकार्नो केटी भनेपछि हुरुक्कै हुन्थे, दोस्रो राष्ट्रपति सुहार्तो पैसा भनेपछि मरिमेट्थे । नेपाल पछाडि पर्नुको अर्को कारण हो इतिहासको नाजुक घडी (क्रिटिकल जंक्चर) को फाइदा लिन नसक्नु । यो यस्तो अवसर हो कि राज्यले संरक्षित व्यवस्थाबाट मुक्त भई समावेशी व्यवस्थाको सुरु गर्न सक्छ र रचनात्मक ध्वंस वा विनिर्माण गरेर देशलाई प्रगतिपथतर्फ लैजान सक्छ । गौरवपूर्ण क्रान्तिपछि बेलायतले औद्योगिक क्रान्तिको अगुवाइ गर्न सक्यो जबकि अस्ट्रोहंगेरियन र रसियन साम्राज्य यस्ता नवप्रवर्तनीय कुराहरूमा भयभीत हुँदा पछि परेका थिए । नेपालमा हरेक ठूला परिवर्तनले दिएको नाजुक घडीको अवसरको फाइदा लिन सकिएन । हरेक परिवर्तनपछि ठूलो परिवर्तनको आकांक्षा राख्ने नेपालीहरूमाथि नयाँ नेतृत्वको उही आत्मकेन्द्रित सोचले नेपालको रूपान्तरण हुन सकेको छैन । चमत्कार गर्ने भनेको नेताले हो, तर यहाँ भिजनरी लिडर नै देखिएनन् । दक्षिण अफ्रिकाको नेल्सन मन्डेला, बोत्स्वानाका खामाले चामत्कारिक परिवर्तन गर्दा नेपालले यो अवसर गुमाउँदै गएको छ । पुराना थोत्रा संस्थाहरूको विनिर्माण गरेर नयाँ संस्थाहरू निर्माण गर्ने अवसर जनआन्दोलनहरूले दिएकै हुन् । २००७ सालपछि बीपी कोइरालाले लिएको नीति रचनात्मक ध्वंस (क्रिएटिभ डेस्ट्रक्सन) गर्नु थियो । जमिनदारी प्रथाको उन्मूलन, राज्य रजौटा प्रथाको अन्त साँच्चै क्रान्तिकारी कदम थिए । उनको यस कदमको अवरोधक भनेकै राजसंस्था थियो । राजा महेन्द्र लोकप्रिय काम अरूले नगरोस् भन्ने चाहन्थे । तर, अहिले त्यस्तो संस्था छैन जसले सरकारको कदममा अवरोध गरोस् । समस्या त यिनीहरूकै परिवार र आसेपासेको छ जसले आमूल परिवर्तन गर्न दिँदैनन् । हामीले कसबाट परिवर्तनको आशा राख्ने ? अहिले च्याउजस्तै उम्रिएका स्वतन्त्र भनिएका र साना दलहरूबाट त झन् आशा गर्नु नै बेकार छ । पहिलो यिनीहरूले समाजमा खास योगदान नै गरेका छैनन् भने दोस्रो उनीहरूको निष्ठा परीक्षण भएकै छैन । तेस्रो दलगत व्यवस्थामा बहुमत नभई नीतिगत प्रभाव पार्न सम्भव नै हुँदैन । लामो संघर्षबाट राजनीतिमा आएकाहरू त जिम्मेवार छैनन् भने एक्कासि उदाएकाहरूबाट के आशा गर्ने ? ह्वाई नेसन्स फेल का लेखकहरूको तर्क के छ भने दिगो विकासका लागि प्रवर्तन अनिवार्य छ र यो रचनात्मक ध्वंसबेगर सम्भव हुँदैन । रचनात्मक ध्वंसले नै पुराना संस्थाहरू हटाएर नयाँ संस्थाहरू निर्माण गर्छ जसले राजनीतिमा नयाँ शक्ति सम्बन्धहरूको विकास गर्छ । राजनीतिको यही नयाँ सम्बन्धले आर्थिक संस्थाहरूको विनिर्माण गर्छ । नेपालले यस्तै नाजुक क्षणहरू तीन पटक गुमाइसकेको छ । उही राजनीतिक घेरा, उही खेलाडीहरू र उस्तै आर्थिक सम्बन्धहरू विद्यमान छन्, खास परिवर्तन केही देखिँदैन ।विकासको अर्को अवरोधक कर्मचारीतन्त्र भएको छ । संविधान, कानुन र अन्य नीतिहरू जति राम्रा भए पनि ती आफैं कार्यान्वयन हुँदैनन्, यसका लागि प्रभावकारी वितरण संयन्त्र आवश्यक हुन्छ । कर्मचारीतन्त्र सरकारका तिनै अंगको डेलिभरी विङ हो । विकास यात्रामा अगुवा मानिएका देशहरूले आधुनिक प्रशासन संयन्त्र बनाएर आफ्ना सोचहरू कार्यान्वयन गर्न सकेको देखिन्छ । बेलायतमा सन् १६८८ को गौरवपूर्ण क्रान्तिपछि नै राज्यका संरचनाहरूलाई आधुनिक स्वरूप दिएर कर प्रशासन प्रभावकारी बनाउने काम हेनरी सातौं र हेनरी आठौंले गरेका थिए । पछि ग्याड्स्टोनले योग्यतामा आधारित आधुनिक प्रशासनको विकास गरे । जुन बेला बेलायत आधुनिक प्रशासनबाट विकास गर्दै थियो त्यही बेला स्पेनी सम्राट् भने कार्यालय बेच्ने, ठेक्कामा दिनेजस्ता काम गरेर सत्रौं शताब्दीमा आर्थिक रूपमा पछाडि पर्दै थिए । सिंगापुरले अनुकरणीय प्रशासनिक राज्य बाट लोभलाग्दो विकास गर्न सकेको छ । विकासलाई गति दिन कर्मचारीतन्त्र कस्तो हुनुपर्छ भन्ने सन्दर्भमा ली क्वान युको फ्रम थर्ड वर्ल्ड टु फस्ट वर्ल्ड मा केही रोचक प्रसंगहरू दिइएका छन् । जापानमा बेलाबेलामा प्रधानमन्त्री र मन्त्रीहरू फेरिइरहने हुनाले उच्च आर्थिक वृद्धिदर हासिल गर्न कठिन नभएको होइन । तर, राजनीतिकभन्दा पनि कर्मचारीको कार्यक्षमताले जापानको विकास भएको देखिन्छ । भारतको सन्दर्भमा लीले लेखेका छन्, भारत विशाल देश भएकाले सैनिक शक्ति पनि ठूलै हुने भयो, तर झन्झटिलो प्रशासन र निस्सासिँदो कर्मचारीतन्त्रका कारण आर्थिक समृद्धिचाहिँ नहुने देखें । नेपालको कर्मचारीतन्त्र पनि विकासका लागि सहायक हुन सकेको छैन । भोलि भन्ने संस्कार (जसलाई ल्याटिन अमेरिकीहरू म्यानाना कल्चर भन्छन्), संकुचित सोच (टनेल भिजन), आत्मकेन्द्रित सोचाइ (नार्सिसिज्म), संगठनात्मक जडताजस्ता अवगुणहरूले यो संस्था परिवर्तनविरोधीजस्तो देखिएको छ । नेताहरू आफ्ना प्रतिबद्धता कार्यान्वयन गर्नमा कर्मचारीहरू नै मुख्य बाधक रहेको भनेर आरोप लगाउँछन् । कर्मचारीतन्त्र ढिलासुस्ती र भ्रष्ट क्रियाकलापका लागि नागरिकबाट र अति प्रक्रियामुखी र नियन्त्रणमुखी भयो भनेर निजी क्षेत्रबाट पनि उत्तिकै आलोचित छ । किन सबै क्षेत्रबाट आलोचित भइयो भनेर आत्ममूल्यांकन गर्ने खाँचो यसको नेतत्वकर्ताहरूले देखेका छैनन् । केहीअघि पूर्वप्रधानमन्त्री पुष्पकमल दाहालले कर्मचारीहरू संघीयताविरोधी भएको आरोप लगाए । पूर्वप्रधानमन्त्री केपी शर्मा ओलीले २०७७ सालको संविधान दिवसमा गम्भीर आरोप लगाएका थिए समग्र प्रणाली परिवर्तनको अभियानमा हाम्रो कर्मचारीतन्त्र र समग्र राज्यका संयन्त्रहरू बाधक बनेनन्, प्रश्न उठ्छ यति ठूलो परिवर्तनमा सहयोगी मात्र होइन, सहभागी हुने कर्मचारीतन्त्रलाई तीव्र गतिमा शीघ्र विकासको वाहक बन्न कुनचाहिँ तत्त्वले अवरोध खडा गरिरहेको छ ? कर्मचारीहरूले आत्मसमीक्षा गरेर सुधार गर्न सकेनन् भने यसले आफ्नो साख गुमाउने निश्चित छ । विकसित देशहरूमा कर्मचारीतन्त्रले नागरिक र राजनीतिक नेतृत्वबीच बफर रोल निर्वाह गरिरहेका छन् । नेपालमा पनि यसलाई पूर्णतः विनिर्माण गरेर एक्काइसौं शताब्दीसुहाउँदो बनाउन सक्नुपर्छ ।समग्रमा नेपाल विकासमा पछि पर्नुमा मुख्य रूपमा राजनीतिक संस्थाहरू सानो कोटरी बाट सञ्चालन हुनु नै हो । संघीय लोकतान्त्रिक गणतन्त्रजस्तो उत्कृष्ट राजनीतिक प्रणाली हाँक्न पुरातन शैलीको नेताहरूबाट सम्भव देखिएन । राजनीतिमा सुधार गरेर वास्तविक समावेशी चरित्रको बनाउन सकेमा आर्थिक संरचनाहरू आफैं समावेशी हुन्छन् । कर्मचारीतन्त्र भनेको राज्यको चौथो शाखा हो । परम्परागत मूल्य मान्यतामा परिवर्तन गर्न नसक्ने हो भने यसलाई प्रतिकर्मचारीतन्त्र (काउन्टर ब्युरोक्रेसी) ले विस्थापित गर्ने निश्चित छ । नेपाली नागरिकहरूले आमूल परिवर्तनका लागि गरेका आन्दोलन यिनीहरूले निराशाको मौन क्रान्तिमा बदलिरहेका छन् । कर्मचारीले नेतालाई र नेताले कर्मचारीलाई देखाएर कोही पनि जनताप्रति जवाफदेह नबन्ने धूर्तखेल खेलिरहेका छन् । नागरिकहरूको नजरमा यी दुवै फरक खालका हुन्, असल खालका होइनन् । नेपालले आफ्नो परिवर्तन यात्रालाई गति दिन यस दौडमा अगाडि देखिएका देशहरूबाट शिक्षा लिँदै सम्पूर्ण संरचनाहरूमा सुधार गर्न सक्नुपर्छ । होइन भने हन्टिङ्टनले भनेजस्तै उर्लंदो आकांक्षाको क्रान्ति बढ्दो निराशाको क्रान्तिमा बदलिनेछ । यसले ककसको सत्यानाश गर्छ विश्वका अन्य देशहरूको इतिहासबाट बुझे हुन्छ । अब नेपालीहरू सम्धै पछौटे हुन राजी छैनन् ।"
इरानमा बाढीले २१ को मृत्यु,"तेहरान (एजेन्सी) इरानको फार्स प्रान्तमा अत्यधिक वर्षाका कारण आएको बाढीबाट कम्तीमा २१ जनाको मृत्यु भएको छ । थुप्रै मानिस हराइरहेका छन् ।अधिकारीका अनुसार बाढी प्रभावित क्षेत्रमा ठूलो संख्यामा सुरक्षाकर्मी र स्वयंसेवकहरू उद्धारका लागि खटिएका छन् । यस्तै इस्ताहबान क्षेत्रमा अत्यधिक वर्षाका कारण बाढी आएपछि जनजीवन प्रभावित भएको छ ।प्रभावित क्षेत्रमा सवारी साधन डुबेका दृश्य सामाजिक सञ्जालमा सार्वजनिक भएका छन् । त्यस्तै, कतिपय मानिसहरू सुरक्षित स्थानतर्फ भाग्दै गरेका दृष्यहरू देख्न सकिन्छ । प्रान्तीय विपद् व्यवस्थापन विभागका प्रमुख खलिल अब्दोल्लाहीले कम्तीमा ५५ जनाको उद्धार गरिएको जनाएका छन् । इरानका कतिपय स्थानमा केही दिनयता भारी वर्षा जारी छ । पछिल्लो दशक बारम्बार उच्च खडेरीको सामना गरिरहेको इरान पछिल्लो समय भारी वर्षाबाट प्रभावित भएको छ । जलवायु परिवर्तनका कारण यस्तो अवस्था आएको विज्ञहरूको भनाइ छ । सन् २०१९ मा इरानको दक्षिणी भेगमा भारी वर्षा र डुबानका कारण ७६ जनाको मृत्यु भएको थियो ।"
अन्न ढुवानी रोक्ने गरी रुसद्वारा युक्रेनमा आक्रमण,"एजेन्सीहरू (मस्कोकिभ)  युक्रेनले अन्न निर्यात गर्न पाउने विषयमा गरिएको एक महत्त्वपूर्ण सम्झौता भएको एक दिनपछि युक्रेनका मुख्य बन्दरगाह सहरमा विस्फोटहरू भएका छन् । युक्रेनी अधिकारीले पश्चिमी सहर ओडेसामा शनिबार बिहान रुसी फौजले दुईवटा क्षेप्यास्त्र प्रहार गरेको युक्रेनी सेनाले जनाएको छ । युक्रेननको हवाई फौजका प्रमुखले बन्दरगाहका अन्न भण्डारलाई रुसले जानीजानी निसाना बनाएको आरोप लगाएका छन् । शुक्रबार रुसले टर्कीको इस्तानबुलमा एक सम्झौता गर्दै आफ्नो देशका सेनाले युक्रेनी अन्न भण्डारण स्थल र अन्न ढुवानीलाई लक्षित गरी आक्रमण नगर्ने जनाएको थियो । त्यस्तै अवरुद्ध भएको दसौं लाख टन युक्रेनी निर्यात खोल्न सहमति पनि गरिएको थियो । तर उक्त सम्झौताविपरीत आक्रमण गरिएको युक्रेनको दाबी छ । रुसले अन्न बोकेका पानीजहाज यात्रामा रहेका बेला आक्रमण नगर्ने र युक्रेनले बारुद बिछ्याइएका जल क्षेत्रमा मालवाहक पानीजहाजलाई मार्गनिर्देश गर्ने कुरा सम्झौतामा उल्लेख रहेको बीबीसीले जनाएको छ । चार महिनासम्मका लागि गरिएको सम्झौता कार्यान्वयका लागि इस्तानबुलमा राष्ट्रसंघ, टर्की, रुस र युक्रेनी अधिकारी संलग्न समन्वय र अनुगमन केन्द्रसमेत स्थापना गरिएको छ । युक्रेनी सेनाको दक्षिणी कमान्डका प्रवक्ताले रुसी आक्रमणले न्यून क्षति पुगेको बताएका बीबीसीले उल्लेख गरेको छ । बन्दरगाहको संरचनामा खासै क्षति पुगेको छैन, नतालिया हुमेनियुकले भने, प्रहार गरिएका रकेटहरू निकै महँगा हुन् । त्यसैले ती धेरै प्रयोग भएका छैनन् । ती क्षेप्यास्त्रहरूले अचुक निसाना लगाउन सकिने भएकाले यो नियतवश गरिएको आक्रमण हो । कमान्डले कलिबर क्षेप्यास्त्र बन्दरगाहमा प्रहार गरिएको र अन्य दुईलाई हवाई प्रतिरक्षा प्रणालीले खसालेको जनाएको छ । युरोपेली संघ (ईयू) का विदेश नीति प्रमुख जुसेप बोरेलले रुसले अन्तर्राष्ट्रिय कानुनको पूरै बेवास्ता गरेको आक्रमणले पुष्टि गरेको बताएका छन् । इस्तानबुल सम्झौता भएको एक दिनपछि अन्न निर्यातलाई लक्षित गर्दै गरिएको हमला भर्त्सनायोग्य छ, उनले ट्वीटरमा लेखेका छन् । त्यस्तै, राष्ट्रसंघीय महासचिव एन्टेनियो गुटेरेसले रुसी आक्रमणको निन्दा गर्दै सम्झौताको कार्यान्वयन पक्ष निकै महत्त्वपूर्ण रहेको बताएका छन् । दुई देशबीचको महिनौं लामो युद्धपछि गरिएको उक्त सम्झौतालाई राष्ट्रसंघले आशाको किरण बताएको थियो । युक्रेनी सांसद अलेक्सी गान्चरेन्कोले रुसी आक्रमणपछि बन्दरगाहमा आगो लागेको जनाएका छन् । युक्रेनी हवाई रक्षकले कैयौं क्षेप्यास्त्र निष्क्रिय पारिदिएको उनको दाबी छ । रुसी बदमासहरू एउटा हातले सम्झौतामा हस्ताक्षर गर्छन् र अर्कोले क्षेप्यास्त्र खसाल्छन्, उनले लेखेका छन् । युक्रेनी राष्ट्रपति कार्यालयले रुसी आक्रमणको निन्दा गर्दै रुसले योजनाबद्ध रूपमा खाद्य संकट सिर्जना गरिरहेको आरोप लगाएको छ । रुस र युक्रेनबीच युद्ध सुरु भएको करिब ५ महिना पुगिसकेको छ । तर युद्ध रोकिने सम्भावना अझै देखिएको छैन । युक्रेनले उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले फेब्रुअरी २४ मा आक्रमण सुरु गरेको हो । रुसी आक्रमण सुरु भएयता कम्तीमा ६ हजार युक्रेनी सर्वसाधारणको ज्यान गएको र त्योभन्दा बढी घाइते भएका राष्ट्रसंघले जनाएको छ ।त्यस्तै, युद्धका कारण दुवै पक्षका हजारौं सुरक्षाकर्मीले ज्यान गुमाएका छन् । ७० लाखभन्दा बढी युक्रेनी विस्थापित भइसकेका छन् । तीमध्ये करिब ६० लाखले शरणार्थीका लागि विभिन्न देशमा आवेदन दिएका जनाइएको छ ।"
युरोपमा पानीको चरम संकट,"(पेरिस)  गर्मी यामसँगैको खडेरीका कारण पानीका स्रोतहरू सुक्न थालेपछि युरोपेली मुलुकहरू पानीको चरम संकटमा परेका छन् । पोर्चुगल, फ्रान्स, इटाली, स्पेन र स्विजरल्यान्डका विभिन्न क्षेत्रमा धाराको पानीमाथि प्रतिबन्ध लगाइएको छ भने इटालीको भेनिस सहरमा पर्यटकलाई बोतलको पानी नकिन्न उर्दी जारी गरिएको छ । इटालीको उत्तरी क्षेत्र सन् १९५० पछिकै सबैभन्दा चरम खडेरीबाट गुज्रिरहेको छ । त्यहाँ सयभन्दा बढी सहरलाई सकेसम्म पानी खपत घटाउन आव्हान गरिएको छ । इटाली सरकारले पाँच क्षेत्रका लागि वर्षको अन्त्यसम्म आपत्काल घोषणा गरेको छ ।जलवायु परिवर्तन र पानी उपभोग बढेपछि पोर्चुगल, स्पेन, इटाली, ग्रिस र स्विट्जरल्यान्डले पानीको प्रयोग सीमित गर्न नागरिकलाई आह्वान गरिरहेका छन् । स्विट्जरल्यान्डका केही प्रान्तले खेत तथा करेसाबारीमा पिउने पानी प्रयोग गरेको खण्डमा १० हजार स्विस फ्यांकसम्मको जरिवाना तोकेको छ ।इटालीमा ७ दशकयताकै चरम खडेरीपछि नदी र पानीका स्रोतहरू सुक्न थालेको भन्दै भेनिसमा पर्यटकलाई बोतलको पानी नकिन्न आग्रह गरेको हो । भेनिस नगरले त्यसको साटो फोहोराबाट खाली बोतमा पानी भारेर पिउन प्रोत्साहित गर्दै अभियान सुरु गरेको छ ।खडेरीले इटालीको कृषि क्षेत्र निकै प्रभावित बनेपछि भेरोना सहरका मेयरले बगैंचा र खेल मैदानमा पानी हाल्ने, कार र आँगनहरू धुने तथा पौडी पोखरी भर्न अगस्टको अन्त्यसम्मका लागि निषेध गरेका छन् । पिसा सहरले जुलाई सुरुदेखि पिउने पानी घरेलु प्रयोग र व्यक्तिगत सरसफाइका लागि बाहेक अन्यत्र प्रयोग गरेमा ५ सय युरोसम्म जरिवाना तोकेको छ । मिलान सहरमा वाटर फाउन्टेन (सजावटी पानीका झरना) बन्द गरिएका छन् । पोर्चुगलको दक्षिणी सहर सिल्भ्स, लागोआ र पोर्टिमाओमा सिँचाइका लागि आपत्कालीन योजना अघि सारिएको छ । जसअन्तर्गत १ हजार ८ सय फार्मले केही बालीको सिँचाइ आंशिक रूपमा मात्रै गर्न पाउने जनाइएको छ । स्पेनको मौसम विज्ञान विभागका अनुसार देशको कुल जमिनको दुई तिहाइ क्षेत्र मरुभूमीकरणको जोखिममा परेको छ । सन् १९६१ पछिको दोस्रो सबैभन्दा सुक्खा भनिएको हालको खडेरीका कारण उर्वर भूमि बालुवामा परिणत हुने चेतावनी दिइएको छ । स्पेनको उत्तरमा रहेका क्याटालोनियाको क्याम्पेल्स सहरसहित १७ क्षेत्रमा दैनिक केही घण्टा मात्रै पानी बग्न दिने गरी सीमित गरिएको थियो । आपत्कालीन अवस्थाका लागि नगरपालिकाले गाउँका ५ स्थानमा दैनिक पानीको बाल्टिन जम्मा गर्ने गरेको इटालीको आल्पाइस दैनिक अखबारले उल्लेख गरेको छ । युरोपेली संघअन्तर्गतका देशमा निजी क्षेत्रमा पानीको खपत कुल उपयोगको ९ प्रतिशत मात्र हो र लगभग ६० प्रतिशत कृषिमा प्रयोग हुने गरेको छ ।"
मनमौजी दोहन,पर्वतको कुश्मा नगरपालिका१ राजाको बगरस्थित कालीगण्डकी किनारबाट बालुवा ओसार्दै व्यवसायी । यस्तो क्रम हरेक दिन बढ्दासमेत नियामक निकायले अनदेखा गरिरहेका छन् । तस्बिर ः अगन्धर तिवारीकान्तिपुर
मर्जरका बैंकको सेयर कारोबार रोक्ने जिम्मा बोर्डलाई,"हाल धितोपत्र बोर्ड र नेप्सेसँग सम्बद्ध कुनै पनि ऐन, नियम तथा कानुनमा मर्जरमा गएका कम्पनीहरूको सेयर कारोबार रोक्का राख्नुपर्ने व्यवस्था छैन । राष्ट्र बैंकले उक्त व्यवस्था खारेज गरेपछि पुँजीबजारको नियामक निकायले कानुनी व्यवस्था गर्नुपर्ने नेपाल स्टक एक्सचेञ्जका प्रबन्धक निरञ्जन फुयालले बताए । हाल नेप्सेले बैंक तथा वित्तीय संस्थाको हकमा मर्जर तथा एक्विजिसनसम्बन्धी विनियमावलीको व्यवस्थाबमोजिम र बिमा कम्पनीहरूको हकमा कानुनबिनै रोक्का राख्दै आएको छ, उनले भने, मर्जरका नाममा लामो समय सेयर कारोबार रोक्का हुनु राम्रो होइन ।मर्जरमा जाने कम्पनीको हकमा २४ दिन सेयर कारोबार रोक्का (सेयर मिलान गर्ने समय) गर्नुपरेपछि लामो समयसम्म रोक्का गर्नुको कुनै विशेष कारण नरहेको उनले बताए । मर्जर प्रक्रिया पूरा वा अवरुद्ध नभएसम्म कारोबार रोक्का गर्नुपर्ने हालको व्यवस्थाको खासै औचित्य छैन, उनले थपे, सेयर मिलान (रूपान्तरण) का लागि कति दिन चाहिन्छ त्यति रोक्ने बाँकी दिन खुला राख्न सकिन्छ । मैद्रिक नीतिमा घोषित व्यवस्था कार्यान्वयनका लागि राष्ट्र बैंकले निर्देशन जारी गर्नुपर्छ । सोहीअनुसार नै कार्यान्वयनका लागि निर्देशन जारी भए सम्भवतः साउन दोस्रो सातादेखि सेयर रोक्कासम्बन्धी व्यवस्था खारेज हुनेछ ।"
"ग्राहक बढ्दै, मोबाइल ब्रोडब्यान्डको स्पिड घट्दै","परीक्षणका लागि आवश्यक सामान चीनबाट आउने क्रममै छन्, फाइभजी परीक्षणको अनुमति पाएको एक मात्र कम्पनी नेपाल टेलिकममा प्रवक्ता अधिकारीले भने, इम्पोर्ट लाइसेन्समा ढिलाइ भएकाले समयमै परीक्षण गर्न पाएनौं । तर अब एकदुई महिनाभित्रमै परीक्षण सुरु हुन्छ । टेलिकमले देशका सात ठाउँमा परीक्षण गर्ने बताएको छ । भारतले यही जेठ ४ मा फाइभजी नेटवर्कको सफलतापूर्वक परीक्षण गरेको थियो । भारतीय प्रधानमन्त्री नरेन्द्र मोदीले भारतको पहिलो फाइभजी टेस्टबेडको उद्घाटन गरेपछि सञ्चारमन्त्री अश्विनी वैष्णवले त्यसको परीक्षण गरेका थिए । त्यसपछि विभिन्न सेवा प्रदायकले देशभर फाइभजी परीक्षण गरे । सरकारले फाइभजी फ्रिक्वेन्सी अक्सन (लिलामी) का लागि अनुमति दियो । यही जुलाई २६ बाट सुरु हुन लागेको अक्सनमा रिलायन्स जियो, भारती एयरटेल, भोडाफोन आइडिया र अडानी डाटा नेटवर्कलाई सहभागीका रूपमा अनुमोदन गरिएको छ ।"
रुसयुक्रेन व्यापारमा अवरोध नगर्ने सम्झौता,"ग्लोबल नेटवर्क अगेन्स्ट फुड क्राइसिस (जीएनएएफसी) ले गत अप्रिलमा सार्वजनिक गरेको प्रतिवेदनअनुसार तीव्र खाद्य असुरक्षाको सामना गरिरहेका र खाद्य सहायता तथा जीविकोपार्जनका लागि सहयोग चाहने मानिसहरूको संख्या चिन्ताजनक रूपमा बढिरहेको छ । जीएनएएफसीको प्रतिवेदनअनुसार अहिले करिब ६० करोड मानिस खाद्यान्न संकटको उच्च जोखिममा रहेको अनुमान गरिएको छ । अफगानिस्तान, लेबनान, इथोपिया, सोमालिया, केन्यालगायत देशले अहिले पनि चरम खाद्य संकट बेहोरिरहेका छन् । खाद्य संकटबाट उम्कन विभिन्न देशहरूले एकपछि अर्को गर्दै निर्यात कटौतीलगायत कदम चालिरहेका छन् । छिमेकी मुलुक भारतले पनि गहुँ, चिनी, मैदाजस्ता खाद्यवस्तुको निर्यातमा रोक लगाएको छ ।"
सञ्चालनमा आयो बुटवललुम्बिनी प्रसारण लाइन,"(भैरहवा)  भैरहवालुम्बिनी क्षेत्रमा विद्युत् अभावको समस्या समाधान गर्न सात वर्षअघि थालिएको बुटवललुम्बिनी १३२ केभी प्रसारण लाइन आयोजना सञ्चालनमा आएको छ । बुटवलको योगीकुटीस्थित राष्ट्रिय प्रसारण लाइन (ग्रिड) सँग जोडिएपछि सञ्चालनमा आएको हो । त्यहाँबाट २ सय मेगावाट क्षमताको विद्युत् मैनहिया सबस्टेसनमा जोडिएको छ । यसअघि योगीकुटीबाट ल्याइएको विद्युत् लाइन ८० मेगावाट क्षमताको थियो । आयोजनाअन्तर्गत भैरहवा नजिकै मैनहियामा सबस्टेसन बनाइएको छ । भैरहवालुम्बिनी क्षेत्रमा बढ्दो सहरीकरण र औद्योगिकीकरणका कारण बढ्दो विद्युत्को मागलाई विद्युत् प्राधिकरणले थेग्न सकेको थिएन । आवश्यकताअनुरूपको विद्युत् योगीकुटीको राष्ट्रिय प्रसारण लाइनबाट ल्याउने बाटो (संरचना) नै थिएन । ८० मेगावाट मात्र विद्युत् ल्याउन सकिने क्षमताको तारबाट १ सय मेगावाट विद्युत् ल्याएर बाँड्दा भैरहवा, लुम्बिनी क्षेत्रमा ओभरलोडका कारण बारम्बार विद्युत् आपूर्तिमा अवरोध हुने गर्थ्यो ।आयोजनाअन्तर्गत निर्मित मैनहिया सबस्टेसनबाट ४० मेगावाट उपलब्ध गराइएको आयोजना प्रमुख हरिप्रसाद पाण्डेले बताए । आयोजना पूर्ण सञ्चालनमा आउन भने साउनसम्म पर्खिनुपर्नेछ, उनले भने, मैनहिया सबस्टेसनमा रहनुपर्ने ४५ एमभीए क्षमताका दुई ट्रान्सफर्मरमध्ये एउटा मात्र सञ्चालनमा आएको छ । दुईवटै ट्रान्सफर्मर एकैपटक जडान गरेर आयोजना सञ्चालनमा ल्याउने तयारी गरिएको भए पनि अर्को ट्रान्सफर्मर आयोजनासम्म ल्याउने क्रममा लोड गरेर ल्याएको गाडी भारतमा पल्टिएकाले जडान हुन नसकेको उनको भनाइ छ । सप्लायर्स कम्पनीले अर्को नयाँ ट्रान्सफर्मर केही दिनमा उपलब्ध गराउने भएकाले साउनसम्ममा जडान गरी पूर्ण क्षमतामा आयोजना सञ्चालनमा आउने पाण्डेले जनाए । भैरहवालुम्बिनी क्षेत्रमा ४० मेगावाट विद्युत् थप उपलब्ध भएपछि र गौतम बुद्ध अन्तर्राष्ट्रिय विमानस्थल र भैरहवालुम्बिनी औद्योगिक करिडोरमा रहेका उद्योगहरूको विद्युत् समस्या समाधान भएको छ । लुम्बिनी र अमुवा क्षेत्रमा विद्यमान विद्युत् समस्या पनि समाधान भएको छ । आयोजना सञ्चालनमा आएपछि अब भैरहवालुम्बिनी क्षेत्रमा विद्युत् अभावको कुनै समस्या हुनेछैन, नेपाल विद्युत् प्राधिकरण भैरहवा वितरण केन्द्रका प्रमुख अवधेशकुमार दुबेले भने, यस क्षेत्रमा अब मागअनुरूपको विद्युत् उपलब्ध गराउन सकिनेछ । भैरहवामा पनि विद्युत् प्रसारणमा धेरै सहजता भएको उनले बताए । एयरपोर्ट, लुम्बिनी र अमुवा क्षेत्रलाई थप विद्युत् दिइएपछि भैरहवामा विद्युत् व्यवस्थापन गर्न सहज भएको उनको भनाइ छ । अर्को ट्रान्सफर्मर पनि जडान भएर सञ्चालनमा आएपछि विद्युत् आपूर्तिमा कुनै समस्या रहनेछैन । यसअघि ओभरलोडका कारण तार छिन्ने, ट्रान्सफर्मर पड्किने, बारम्बार ट्रिपिङ हुने, हाइभोल्टेज र कम भोल्टेज हुनेलगायत समस्या थिए । विद्युत् अभाव र गुणस्तरहीन विद्युत्का कारण तीव्र गतिमा अघि बढेको भैरहवा क्षेत्रको औद्योगिकीकरणको गति अवरुद्ध बनेको थियो । भैरहवालुम्बिनी क्षेत्रमा अघोषित लोडसेडिङ थियो । सञ्चालित उद्योगले आधा समय मात्रै विद्युत्को प्रयोग गर्न पाउँथे । सबै उद्योगले उत्पादन कटौती गरी आधा मात्र उत्पादन गरिरहेका थिए । १ अर्ब १९ करोड रुपैयाँ लागतमा ०७२ सालदेखि आयोजना सुरु भएको हो । मैनहिया सब स्टेसनमा जोड्ने प्रसारण लाइनको रुट परिवर्तन, निर्माणका क्रममा उत्पन्न विवाद, कोरोना महामारीलगायत कारणले आयोजना निर्माणमा ढिला भए पनि १ अर्ब १९ करोड रुपैयाँभन्दा कम लागतमै आयोजना सम्पन्न हुने आयोजना प्रमुख पाण्डेले बताए । अब एउटा ट्रान्सफर्मर जडानको काम मात्रै बाँकी छ, उनले भने, त्यो साउनसम्ममा सकिन्छ ।"
दराजको महाबचतमा ६० प्रतिशतसम्म छुट,"काठमाडौं (कास) अनलाइन बजार दराजले आफ्नो वार्षिक अभियान महाबचत बजारको घोषणा गरेको छ । साउन ८ बाट सुरु भएको अभियानको मुख्य उद्देश्य दराजमा किनमेल गर्दा ग्राहकलाई थप बचत गर्ने अवसर प्रदान गर्नु रहेको कम्पनीले जनाएको छ । अभियानमा ६० प्रतिशतसम्म छुट, अनलाइन प्रिपेमेन्टमा १ हजार ५ सयसम्म छुट, ७ हजारसम्मको भौचर, निःशुल्क सिपिङ र बम्पर उपहारमा टर्की उड्ने निःशुल्क टिकट जित्ने मौका रहेको कम्पनीको भनाइ छ । दराजका ग्राहकले डेबिट कार्डबाट प्रिपेमेन्ट गरे १० प्रतिशत (अधिकतम १ हजार रुपैयाँ) र क्रेडिट कार्डबाट प्रिपेमेन्ट गरे १२ प्रतिशत (अधिकतम १ हजार ५ सय) सम्म छुट प्राप्त गर्न सक्नेछन् । नेपाल इन्भेस्टमेन्ट, सानिमा, माछापुच्छ्रे, एभरेस्ट, बैंक अफ काठमान्डू, एनसीसी, नेपाल बैंक, मुक्तिनाथ र ज्योति विकास बैंकका कार्डवाहकले प्रिपेमेन्ट छुटको लाभ लिन सक्ने दराजले जनाएको छ । ईसेवा वालेटमार्फत भुक्तानी गर्ने ग्राहकले सीमित अवधिका लागि १० प्रतिशत (अधिकतम १ हजार रुपैयाँ) सम्मको छुट पाउने पनि दराजको भनाइ छ । दराज महाबचत बजारमा एक रुपैयाँमा गेम खेल्न पाउने अवसर पनि छ ।"
ग्लोबल आईएमई बैंकको नाफा ५ अर्ब २० करोड,काठमाडौं (कास) ग्लोबल आईएमई बैंकले गत आर्थिक वर्ष ०७८७९ मा ५ अर्ब २० करोड रुपैयाँ खुद नाफा आर्जन गरेको छ । बैंकले अघिल्लो आर्थिक वर्षको तुलनामा नाफा २५ प्रतिशत नाफा वृद्धि गरेको हो । आर्थिक वर्ष ०७७७८ मा बैंकले ४ अर्ब १६ करोड रुपैयाँ नाफा कमाएको थियो । बैंकको खुद ब्याज आम्दानी र सञ्चालन मुनाफा बढेसँगै नाफा बढेको हो । समीक्षा अवधिमा बैंकको खुद ब्याज आम्दानी १७५२ प्रतिशत र खुद फी तथा कमिसन आम्दानी ९२७ प्रतिशतले वृद्धि भएको छ । बैंकको कुल सञ्चालन आम्दानी १५०४ र सञ्चालन मुनाफा २६९० प्रतिशतले बढेको छ । गत वर्षको असार मसान्तसम्म बैंकको वितरणयोग्य मुनाफा ३ अर्ब १९ करोड ९५ लाख रुपैयाँ छ । बैंकले गत आर्थिक वर्षसम्म २ खर्ब ८६ अर्ब बचत संकलन गरेको छ भने २ खर्ब ७२ अर्ब रुपैयाँ कर्जा लगानी गरेको छ । अघिल्लो आर्थिक वर्षको तुलनामा बैंकको बचत तथा कर्जा लगानी सकारात्मक रुपमा वृद्धि भएको छ । बैंकको कुल ब्याज आम्दानी १० अर्ब ७४ करोड छ । यो अघिल्लो आर्थिक वर्षको तुलनामा १७५२ प्रतिशतले बढी हो । बैंकको नाफासँगै प्रतिसेयर आम्दानी (ईपीएस) पनि बढेको छ । समीक्षा अवधिमा बैंकको ईपीएस अघिल्लो आर्थिक वर्षको तुलनामा २ रुपैयाँ ६३ पैसा बढेर २१ रुपैयाँ ८८ पैसा पुगेको छ । समीक्षा अवधिमा बैंकको चुक्ता पुँजी १० प्रतिशतले बढेको छ । त्यसैगरी जगेडा कोष २०४२ प्रतिशतले वृद्धि भएको छ । बैंकले आफ्नो खराब खर्जामा पनि सुधार ल्याएको छ ।
रोनाल्डोले गरेको गलत हिसाबकिताब,"एएफपी (लन्डन)  क्रिस्टियानो रोनाल्डोको भविष्य एकाएक अनिश्चित भएको छ । उनी ओल्ड ट्राफोर्ड छाड्न चाहन्छन् । त्यसैले उनले म्यानचेस्टर युनाइटेडमा यसका लागि दबाब पनि सिर्जना गरे । तर जाने कहाँ त ? अन्योलता किन भएको छ भने उनलाई किन्न चाहने पनि फुटबल बजारमा पाइएको छैन । यसै महिना मात्र पोर्चुगाली सुपरस्टारले बमसेल फ्याले, म्यानचेस्टरचरमा ट्रान्सफरका लागि अनुरोध पठाएर । क्लब युरोपेली च्याम्पियन्स लिग छनोट हुन नसकेपछि उनले यस्तो काम गरे । रोनाल्डोलाई लागेको थियो, एउटा होइन, दुईवटा होइन, धेरै क्लब उनको एक हस्ताक्षरका लागि लालायित रहनेछन् । तर यसपल्ट उनले वास्तवमै आफ्नैबारे गलत हिसाबकिताब गरे । उनको खेलजीवन निकै सफल रह्यो, अब उनी त्यस्तो खेलाडी रहेनन्, जसलाई कुनै पनि क्लबले टिममा राख्नैपर्ने होस् । त्यसैले त युरोपमा केही धनी क्लब चेल्सी, बायर्न म्युनिख, बार्सिलोना र पेरिस सेन्ट जर्मेन (पीएसजी) मध्ये कसैले पनि उनमा रुचि देखाएनन् । सबैलाई के चिन्ता छ भने फरवार्ड रोनाल्डोको खेल अब गिर्दो छ, तर उनको सेखी झरेको छैन । उनी धेरै माग र फर्माइस गर्ने खालका खेलाडी हुन् । फेरि उनी ३७ वर्षका पनि त भए । चेल्सीका एक मालिक टड बोहलीले रोनाल्डोबारे सोधपुछ गर्न जोर्गी मेन्डिससँग कुराकानी पनि गरेका थिए । स्टामफोर्ड ब्रिजमा नयाँ युगको सुरुआत संकेत गर्ने आधारमा उनी रोनाल्डोलाई भित्र्याउन चाहन्थे । तर यसमा बाधा तेर्साउने काम गरे, प्रशिक्षक थोमस टुचलले । उनी आफ्नो खेल योजनामा रोनाल्डोलाई राख्न चाहँदैनन् । उनले म्यानचेस्टर सिटीबाट रहिम स्टर्लिङ किनिसकेको स्थितिमा अगाडि खेल्ने खेलाडीबारे धेरै अन्योलता सिर्जना गर्न चाहँदैनन् । टुचेलले रोनाल्डोबारे सोधिएको प्रश्नमा भनेका छन्, अहिले हाम्रो मुख्य ध्यान रहिम स्टर्लिङमा केन्द्रित रहेको छ । उनलाई भर्खर अनुबन्ध गरेका छौं । त्यसबाहेकको तयारी हामी बन्द ढोकाभित्र गर्नेछौं । भर्खरलै बायर्नले रोबर्ट लेवान्डोस्कीलाई बार्सिलोनातर्फ बेचेको छ ।त्यसैले बायर्नले कोही राम्रै खेलाडीलाई टिममा स्थान दिन सक्ने स्थिति छ । तर जर्मन च्याम्पियनका सीईओ ओलिभर काहनले रोनाल्डो किन्ने कुनै पनि योजना नभएको बताएका छन् । काहनले भनेका छन्, रोनाल्डो निकै माथिल्लो दर्जाका खेलाडी हुन्, अझ उनलाई विश्व फुटबलकै महान् खेलाडी भने पनि हुन्छ । तर उनको अनुबन्ध हाम्रो खेल सिद्धान्तमा पर्दैन । म उनलाई खेलाडीका रूपमा मन पनि पराउँछु र उनी वास्तवमै कति राम्रा खेलाडी हुन्, सबैलाई थाहा छ । तर उनी थप्छन्, तर प्रत्येक क्लबको एउटा आफ्नै फुटबल सोच हुन्छ । बायर्न र बुंडेसलिगा दुवैका लागि रोनाल्डोलाई अनुबन्ध गर्ने काम अहिले ठीक हुन्न । अहिले तत्काल म्यानचेस्टर नयाँ व्यवस्थापक एरिक टेन हागको नेतृत्वमा नयाँ सिजनका लागि तयारी गरिरहेको छ र उनले बारम्बार दोहोर्याएर भनिसकेका पनि छन्, रोनाल्डो विक्रीमा छैनन् । गत सिजन उनी म्यानचेस्टरका लागि सबैभन्दा बढी गोल गर्ने खेलाडी पनि थिए । तर म्यानचेस्टरभित्र नै त्यस्तो समूह बलियो छ, जसलाई लाग्छ, टेन हागको योजनामा रोनाल्डो नभएकै राम्रो । त्यसैले यो समूहको कामना छ, रोनाल्डोले म्यानचेस्टर छाडेकै राम्रो । टेन हाम त्यस्तो म्यानचेस्टर बनाउन चाहन्छन्, जस्तो उनले आयाक्सलाई बनाएका थिए । म्यानचेस्टरको एसिया भ्रमण अहिलेसम्म ठीकठाक भएको छ । उसले लिभरपुल, मेलबर्न भिक्टोरी र क्रिस्टल प्यालेसलाई हराएको छ । यसबीच ११ गोल गरेको छ, त्यो पनि बिना रोनाल्डो ।रोनाल्डोको अर्थ टिमको खराब प्रदर्शनअहिले म्यानचेस्टरका लागि तीन खेलाडीले अगाडि राम्रो खेल्न सक्ने विश्वास गरिएको छ । यी सक्षम खेलाडीका रूपमा मार्कस रसफोर्ड, एन्थोनी मार्सिएल र जाडेन सान्चोलाई मानिएको छ । गत सिजन रोनाल्डो आएपछि यी तीन खेलाडीको प्रदर्शन कमजोर भयो । रोनाल्डो आएपछि म्यानचेस्टरले आफ्नो खेल्ने शैली परिवर्तन गरेको थियो । त्यसले रोनाल्डोलाई व्यक्तिगत रूपमा केही फाइदा त गर्यो, तर टिमलाई गरेन, त्यसैले टिम शीर्ष चारमा पनि परेन ।जबकि त्यस अगाडिको सिजनमा म्यानचेस्टर इंग्लिस प्रिमियर लिगको दोस्रो स्थानमा आएको थियो । त्यसो त रोनाल्डोले जति बेला युभेन्ट्सका लागि खेलिरहेका थिए, त्यति बेला पनि टिमको प्रदर्शन कमजोर हुन थालेको थियो, विशेषतः युरोपमा । रोनाल्डोले १ सय ३४ युरोपका खेलमा १ सय १ गोलको कीर्तिमान बनाए पनि इटालियन महारथी युभेन्ट्सबाट युरोपियन प्रतियोगितामा खेल्दा प्रभाव पार्न सकेनन् । युरोपका दुई ठूला क्लब युभेन्ट्स र म्यानचेस्टरले उनी आएपछि खराब खेलेको हुनाले अरू क्लब सोच्न बाध्य भएका हुन् । पाँचपल्टको बेलन डेअर विजेता रोनाल्डोलाई लिएर मुख्य समस्या उनको बढ्दो उमेर नै भएको छ । युनाइटेड वि स्टायन्डका सम्पादक तथा पत्रकार एन्डी म्याटेन भन्छन्, लगभग अन्तिम मिनेटमा रोनाल्डो म्यानचेस्टर आए । त्यसअगाडि यो टिमले तेस्रो र दोस्रो स्थान हात पारेको थियो । तर उनकै लागि भनेर क्लबले खेल्ने रणनीति परिवर्तन गर्नुपरेको थियो । यसका कारण क्लबले फेरि शून्यबाट खेल्नु पर्यो । रोनाल्डोमा म्यानचेस्टरले कुनै भविष्य देख्दैन र धेरै समर्थक यसमा सहमत पनि छन् ।म्यानचेस्टरका दुई प्रमुख प्रतिद्वन्द्वी म्यानचेस्टर सिटी र लिभरपुलले भने फरक बाटो समातेका छन् । सिटीले बोरुसिया डर्टमुन्डबाट इर्लिङ हल्यान्डलाई किनेको छ भने लिभरपुलले बेनफिकाबाट डरविन नुनेजलाई अनुबन्ध गरेको छ । नुनेजको अनुबन्ध रकम त बढेर १० करोड डलरसम्म पनि पुग्न सक्छ । दुवै त्यस्ता दुई खेलाडीलाई किनेको छ, जसको उत्कृष्ट खेलजीवन भर्खर सुरु हुँदै छ । अन्य क्लबका लागि यही नीति ठीक हुन सक्छ, नयाँ खेलाडी किन्दा ।रोनाल्डोको रियल म्याड्रिड फर्काइ सम्भावना पनि निकै कम छ । उनले सन् २००९ देखि २०१८ सम्म रियलबाट खेले, तर यही क्लबले कम्तीमा करिम बेन्जेमाका लागि त्यति साह्रो अन्याय गर्ने छैन, जसले पछिल्लो सिजन घरेलु ला लिगा र युरोपेली च्याम्पियन्स लिगमा गज्जब खेले । पीएसजीले यस अगाडिसम्म ठूला नाम किन्न एक पाइला अगाडि सार्थ्यो, तर अहिले उसकै रणनीति पनि फेरिएको देखिएको छ । सायद एउटै उपायका रूपमा रोनाल्डोका लागि एट्लेटिको म्याड्रिड नयाँ गन्तब्य हुन सक्छ ।यो सम्भावना पनि झिनो भइरहेको स्थितिमा रोनाल्डोसामु खालि एउटै मात्र विकल्प रहनेछ, आफ्नो घमण्ड आफैंले विष खाए जस्तै खाने र ओल्ड ट्राफोर्डमै रहने । यो उनी जत्तिको खेलाडीलाई नसुहाउने पनि हुन सक्छ । आखिरमा सबैलाई थाहा छ, रोनाल्डो निकै सेखी लिएर खेल्ने खेलाडी हुन् । त्यसैले डर छ कतै रोनाल्डोले म्यानचेस्टरका लागि अन्तिम पटक खेलिरहेका त छैनन् ? खस्किरहेको खेलका कारण सायद रोनाल्डोका लागि साउदी अरेबियाको गन्तव्य मात्र बाँकी हुन सक्छ ।"
२१ औं शताब्दीको उच्च स्कोर,"लन्डन (एएफपी) ग्लामोर्गनका ब्याटर साम नर्थइस्टले इंग्लिस काउन्टी च्याम्पियनसिपमा लिसेस्टरसायरविरुद्ध अविजित ४ सय १० रन बनाएका छन् । प्रथम श्रेणीको क्रिकेटमा यो नवौं व्यक्तिगत उच्च स्कोर हो । प्रथम श्रेणीको क्रिकेटमा ११ औं पटक कुनै पनि खेलाडीले ४ सयभन्दा बढी रन बनाएका हुन् भने नर्थइस्टको स्कोर २१ औं शताब्दीको व्यक्तिगत उच्च स्कोर पनि हो । ३२ वर्षे नर्थइस्टले लिसेस्टरको ग्रेस रोडमा बलरको टाउकोमाथि छक्का प्रहार गर्दै आफ्नो ४ सय रन पूरा गरेका थिए । त्यसको अर्को बलमा पनि उनले छक्का प्रहार गरेका थिए । उनले ४ सय ५० बल खेल्दै ४५ चौका र ३ छक्का प्रहार गरे । चौथो तथा अन्तिम दिनको खेलको लन्चमा ग्लामोर्गनले इनिङ्स टुंगाएको घोषणा गरेपछि नर्थइस्टको स्कोर रोकिएको थियो । वेस्ट इन्डिजका ब्रायन लाराले १९९४ मा वारविकसायरबाट खेल्दै डरहमविरुद्ध अविजित ५ सय १ रन बनाएका थिए, जुन प्रथम श्रेणीको क्रिकेटमा उच्च स्कोर हो । लाराले त्यसको १० वर्षपछि वेस्ट इन्डिजबाट खेल्दै इंग्ल्यान्डविरुद्ध टेस्टमा अविजित ४ सय रन बनाएका थिए । यो शताब्दीमा ब्याटरले ४ सय रन छोएको नर्थइस्टअघि यो नै एकमात्र अवसर थियो । लाराको ५ सय १ रनबाहेक नर्थइस्टभन्दा बढी रन काउन्टी च्याम्पियनसिपमा लंकासायरबाट एर्ची म्याकलरेनले १८९५ मा समरसेटविरुद्ध ४ सय २४ रन जोड्नु थियो । नर्थइस्टको प्रयासमा ग्लामोर्गनले ७९५५ को स्थितिमा आफ्नो पहिलो इनिङ्स समाप्तिको घोषणा गरेको थियो । सन् १८९० बाट सुरु भएको काउन्टी च्याम्पियनसिपको इतिहासमा इंग्ल्यान्डमा बनाइएको रनमा यो तेस्रो उच्च स्कोर हो । वेल्स काउन्टी इतिहासमा पनि यो उच्च स्कोर हो । सन् २००० मा टोलीले बनाएको ७१८३ को स्कोर यसअघिको उच्च स्कोर थियो । नर्थइस्टले ग्लामोर्गनबाट काउन्टीमा पनि उच्च स्कोरको कीर्तिमान बनाए । उनले २२ वर्षअघि स्टिभ जेम्सले बनाएको अविजित ३ सय ९ रनको कीर्तिमानलाई उछिनेका हुन् । नर्थइस्टले क्रिस कुकसँग छैटौं विकेटमा ४ सय ६१ रनको साझेदारी गरे । यो साझेदारी केवल ७१३ ओभरमा सम्भव भएको थियो । इंग्ल्यान्डको प्रथम श्रेणी क्रिकेटमा यो सबैभन्दा ठूलो र क्रिकेट इतिहासमै दोस्रो ठूलो साझेदारी हो । कुक १ सय ९१ रनमा अविजित रहे । ग्लामोर्गनले २ सय २१ रनको अग्रतासँगैं इनिङ्स टुंगाएको थियो । जवाफमा आएको लिसेस्टरसायर १ सय ८३ रनमा अलआउट भएपछि ग्लामोर्गनले खेल एक इनिङ्स र २८ रनले जितेको छ । लिसेस्टरसायरले पहिलो इनिङ्समा ५ सय ८४ रन बनाएको थियो ।"
नेयमरको पीएसजीमै बस्ने चाहना,"साइतामा, जापान (एएफपी) नेयमरले पेरिस सेन्ट जर्मेन (पीएसजी) मै बस्न चाहेको शनिबार बताएका छन् । उनले फ्रेन्च क्लबमा पाँच वर्ष बसेपछि कसैलाई पनि प्रमाणित गर्न आवश्यक नरहेको प्रतिक्रिया दिए ।३० वर्षीय ब्राजिलियन खेलाडीले पीएसजीभित्र कसैले पनि आफ्नो भविष्यबारे नबोलेको दाबी गर्दै फ्रान्सेली राजधानीमा लियोनल मेसी र किलियन एम्बाप्पेसँगको खेललाई निरन्तरता दिन चाहेको बताए । पीएसएजीले जापान भ्रमणमा जे लिग क्लब उरावा रेड्सविरुद्ध ३० को जित निकालेपछि नेयमरले भने, म अझै पनि यही क्लबमा बस्न चाहन्छ । मलाई क्लबमा कसैले पनि केही भनेका छैनन् । त्यसैले मेरा लागि के योजना छ भन्ने मलाई थाहा छैन । मैले कसैलाई प्रमाणित गर्नुपर्ने आवश्यकता छैन । म फुटबल खेल्नमात्रै चाहन्छु र फुटबल खेलिरहन पाउँदा म खुसी हुनेछु ।मेसीसँगै वैकल्पिकका रूपमा आएर शनिबार अन्तिम ३० मिनेट खेल्दा फिट महसुस गरेको पनि नेयमरले बताए । उनले नयाँ प्रशिक्षक क्रिस्टोफ ग्याल्टियरको प्रभावबारे अहिले नै भन्नु चाँडो हुने पनि प्रतिक्रिया दिए । गत सिजन सकिएपछि ग्याल्टियर निसबाट पीएसजी आएका थिए ।ग्याल्टियरले नेयमरलाई प्रिसिजनमा राम्रो काम गरिरहेको बताउँदै खुसी र निकै फिट भएको बताएका थिए । भविष्यमा चाँडै स्थानान्तरण अवधि सकिँदासम्म के हुन्छ, मलाई थाहा छैन, उनले भने, हामी घोषणा गर्छौं कि उनले छाड्दै छन्, घोषणा गर्छौं कि उनी बस्दै छन् । मैले यसबारे नेयमरसँग कुरा गरेको छैन । तर, क्लबमा उनको स्थिति के छ भन्नेबारे उनलाई दुःखी देखिएको छैन ।साइतामाका ६० हजार दर्शकसामु उरावाविरुद्ध एम्बाप्पेको गोलमा पीएसजीले जापान भ्रमणका दुई खेलमा दुई जित हात पार्यो । कावासाकी फ्रोन्टेललाई बुधबार २१ ले हराएको खेलको पहिलो रोजाइको टिममा एम्बाप्पेले मात्रै निरन्तरता पाएका थिए । उनले ३५ औं मिनेटमै गोल गरे । उरावाविरुद्ध अरू गोल पाब्लो साराबिया र अर्नाउड कलिमुएन्डोले गरे । पीएसजीले जापान भ्रमणको अन्तिम खेलमा सोमबार गाम्बा ओसाकाविरुद्ध ओसाकामा खेल्दै छ ।"
स्वीडेनको भेट इंग्ल्यान्डसँग,"ली (एएफपी) लिन्डा सेपब्रान्टले खेलको अन्त्यतिर गरेको गोल मद्दतले स्वीडेनले शुक्रबार युरो २०२२ मा बेल्जियमलाई १० ले पराजित गरेको छ । यस जितपछि सेमिफाइनलमा उसको भेट आयोजक इंग्ल्यान्डसँग हुनेछ । बेल्जियमविरुद्ध ओलम्पिकको रजत पदक विजेता टिम जितका लागि बलियो प्रत्याशी रहेको थियो ।त्यसमाथि बेल्जियम पहिलोपल्ट महिला फुटबलको कुनै ठूलो प्रतियोगितामा नकआउट चरण खेलिरहेको थियो । तर दोस्रो वरीयताको टिम जित निकाल्न संघर्षरत् रह्यो । बेल्जियमकी गोलरक्षक निकी इभार्डको उत्कृष्ट बचाउ, टिमको आफ्नै खराब प्रदर्शनका कारण स्वीडेनले गोलका लागि ९२ मिनेटसम्म कुर्नुपरेको थियो ।स्वीडेनको नकआउट चरण तयारी टिमका प्रमुख खेलाडी जोना एन्डरसन, हाना ग्लास र इमान कुलबर्गलाई कोरोना भाइरस संक्रमणले छोएपछि धक्का पुगेको थियो । तर खेलमाथि भने स्वीडेन नै हाबी रह्यो र उसले पूरा खेलमा ३४ आक्रमण बुनेको थियो । बेल्जियमले भने खालि तीन आक्रमणमा चित्त बुझायो ।"

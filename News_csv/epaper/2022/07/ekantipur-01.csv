शीर्षक,विवरण
सार्वजनिक ऋणको शासन,"चालु आर्थिक वर्षमा सरकारले तिर्ने कुल साँवाब्याजको भुक्तानी १ खर्ब नाघ्ने देखिन्छ । यो रकम देशको कुल विकास खर्चको करिब एक तिहाइ बराबर हो । गत आर्थिक वर्ष २०७७७८ मा सरकारले साँवा र ब्याज गरी कुल ९५ अर्ब १ करोड रुपैयाँ भुक्तानी गरेको थियो । जसमध्ये ६० अर्ब १६ करोड साँवा र ३४ अर्ब ६३ करोड ब्याज थियो ।बजेटमाथि संसद्मा उठेका प्रश्नको जवाफ दिने क्रममा गत जेठ २० मा अर्थमन्त्री जनार्दन शर्माले बढ्दो सार्वजनिक ऋणका कारण सरकारलाई खर्चको दायित्व थपिँदै गएको बताएका थिए । सरकारी ऋणको साँवाब्याजमा धेरै रकम तिर्नुपर्ने भएकाले चालु खर्च बढी देखिएको उनको भनाइ थियो । ऋणको साँवा भुक्तानी बढी भएकाले चालु आर्थिक वर्षको चालु खर्च बढी देखिएको हो, ऋणको साँवा बुझाउन मात्र यस वर्ष करिब ५० अर्ब रुपैयाँले अतिरिक्त दायित्व थपिएको छ, उनको भनाइ थियो । नेपालले तिर्नुपर्ने विदेशी ऋणमध्ये बहुपक्षीय ऋण ८ खर्ब ५४ अर्ब र द्विपक्षीय ऋण १ खर्ब २१ अर्ब ८७ करोड रुपैयाँ बराबर छ । सबैभन्दा धेरै विश्व बैंकअन्तर्गतको इन्टरनेसनल डेभलपमेन्ट एसोसिएसनलाई ४ खर्ब ७६ अर्ब ३१ करोड रुपैयाँ तिर्न बाँकी छ । दोस्रो ठूलो ऋणदाता एसियाली विकास बैंक (एडीबी) हो जसलाई ३ खर्ब ७ अर्ब ६९ करोड रुपैयाँ तिर्न बाँकी छ । त्यस्तै अन्तर्राष्ट्रिय मुद्रा कोषलाई नेपालले ४५ अर्ब तिर्नु छ । द्विपक्षीयतर्फ सबैभन्दा ठूलो ऋणदाता जापान अन्तर्राष्ट्रिय सहयोग नियोग (जाइका) हो जसलाई ४० अर्ब ५८ करोड रुपैयाँ नेपालले दिनु छ । त्यस्तै चीनको एक्जिम बैंकलाई ३५ अर्ब ६५ करोड, भारतको एक्जिम बैंकलाई ३५ अर्ब २७ करोड ऋण नेपालले फिर्ता गर्नुपर्नेछ । तर, नेपाली मुद्रा कमजोर हुँदै जाँदा यही ऋणको भार पनि स्वतः बढ्दै गइरहेको छ । त्यसमाथि ठूलो आकारको बजेटका लागि स्रोत देखाउन ऋण लिनैपर्ने बाध्यता छ । आगामी आर्थिक वर्षको बजेटका लागि २ खर्ब ४२ अर्ब २६ करोड रुपैयाँ वैदेशिक ऋण र २ खर्ब ५६ अर्ब रुपैयाँ आन्तरिक ऋण लिने प्रक्षेपण सरकारले गरेको छ । सरकारले हरेक वर्ष ठूलो आकारको बजेट ल्याउने र आन्तरिक राजस्वले नपुग्ने खर्चका लागि आँखा चिम्लेर ऋण उठाउने गरिरहेको छ । यसरी लिइएको ऋणको उपयोगिता र नेपालले प्राप्त गर्ने प्रतिफल (रेट अफ रिटर्न) को लेखाजोखा भने भएको छैन । पछिल्ला वर्ष सार्वजनिक ऋण दायित्व अस्वाभाविक रूपमा थपिँदै गएको र यसले राष्ट्रिय अर्थतन्त्रमा संकट उत्पन्न गर्न सक्ने भन्दै सरकारको आलोचना भइरहेको छ । अहिले देशको ऋण कुल गार्हस्थ्य उत्पादन (जीडीपी) को अनुपातमा एक तिहाइ हो । ऋण लिने र तिर्ने क्षमता विकास भएमा जीडीपीको ५० प्रतिशतसम्म सार्वजनिक ऋण लिन सकिने अर्थविद् चन्द्रमणि अधिकारी बताउँछन् । हामीले लिएको ऋण सही आयोजना तथा उत्पादनशील क्षेत्रमा लगानी गरेर राम्रो प्रतिफल लिन सक्यौं र ८ प्रतिशतभन्दा माथि आर्थिक वृद्धि गर्यौं भने विदेशी ऋण लिनका लागि अझै ठाउँ छ, अधिकारी भन्छन्, प्रतिव्यक्ति आम्दानी १५ सय डलरभन्दा माथि हुने र विदेशी मुद्रा सञ्चिति पर्याप्त हुने हो भने त्यसबाट भुक्तानी क्षमता बढ्छ । ऋण लगानीका आयोजनाबाट पाइने प्रत्यक्ष र अप्रत्यक्ष प्रतिफल दुवैबारे सोच्नुपर्ने उनको भनाइ छ । तोकिएको समयभित्र आयोजना निर्माण सकेर लाभ लिनुको सट्टा ऋण लिएर बनाइएका आयोजना वर्षौंसम्म नसकिएर पट्यारलाग्दो अवस्थाबाट गुज्रिरहेका छन् ।ऋण लिएर सुरु गरिएका आयोजना अलपत्र परेको भनेर चिन्ता बढिरहेका बेला सार्वजनिक ऋण पनि तीव्र गतिमा बढेर आर्थिक दायित्व थपिँदै गएको छ । खासगरी आर्थिक वर्ष २०७३७४ यता ऋणको दायित्व अनियन्त्रित छ । भूकम्पपछिको पुनर्निर्माण, संघीयता कार्यान्वयनका लागि पूर्वाधार विकास, कोभिड महामारी रोकथाम तथा भ्याक्सिन खरिदलगायतका क्षेत्रमा ऋण लिँदा दायित्व बढेको बताउँछन् पूर्वअर्थमन्त्री युवराज खतिवडा । पुनर्निर्माणमा खर्च भएको करिब २०२५ प्रतिशत रकम मात्रै सरकारको हो । बाँकी सबै ऋण हो । कोभिडको भ्याक्सिन पनि ऋणबाटै किनिएको हो, उनी भन्छन्, संघीयताको कार्यान्वयनका क्रममा शिक्षा, स्वास्थ्यलगायत पूर्वाधारका कार्यक्रममा बजेट गएको छ । १ खर्बभन्दा बढीको बजेट सपोर्ट नै लियौं । संघीयता कार्यान्वयनपछि समानीकरण अनुदान र राजस्व हस्तान्तरणका रूपमा प्रदेश र स्थानीय तहमा जाने रकमका लागि पनि सरकारले ऋण लिएको छ । जीडीपी र सार्वजनिक ऋणको अनुपात अहिले नै चिन्ताजनक अवस्थामा पुगिनसकेको र नेपालका लागि बाह्य ऋणभन्दा आन्तरिक ऋणको व्यवस्थापन बढी चुनौतीपूर्ण हुने खतिवडाको बुझाइ छ । बाह्यभन्दा आन्तरिक ऋणको चाप बढी छ । आन्तरिक ऋण छोटो समयको हुन्छ र ब्याजदर पनि महँगो हुन्छ, भन्छन्, धेरै कन्जरभेटिभ भएर पनि काम छैन । ज्यादै उदार भएर उपभोगमै खर्च गर्ने गरी पनि ऋण लिन हुँदैन । त्यस्तै आन्तरिक उत्पादकत्व बढेर जीडीपी बढेमा सार्वजनिक ऋणसँगको अनुपात आफैं घट्दै जाने पनि उनको भनाइ छ ।विदेशी ऋण बढ्दै गएपछि यसको नियमन तथा नियन्त्रणका लागि कानुनबाटै अंकुश लगाउने तयारीसमेत भइरहेको छ । कुल गार्हस्थ्य उत्पादन (जीडीपी) को तुलनामा विदेशी ऋणको अनुपात एक तिहाइभन्दा बढी नहुने गरी कानुन बनाउन लागिएको हो । संघीय संसद्मा विचाराधीन सार्वजनिक ऋण व्यवस्थापनसम्बन्धी कानुनलाई संशोधन र एकीकरण गर्न बनेको विधेयक ले जीडीपी आकारको एक तिहाइभन्दा विदेशी ऋण हुन नहुने व्यवस्था राखेको हो । अघिल्लो आर्थिक वर्षको कुल गार्हस्थ्य उत्पादनको प्रचलित मूल्यमा कायम गर्दा हुने रकमको एक तिहाइमा नबढ्ने गरी वैदेशिक ऋण लिन सक्ने गरी सीमा तोकिनेछ, विधेयकमा भनिएको छ ।"
नेपालीलाई 'भुटानी शरणार्थी बनाउने खेल,"गृह मन्त्रालयले यसको व्यवस्थापन जिम्मा लिएसँगै शरणार्थीको व्यवस्थापन, जीविकोपार्जनलगायतमा सरकारले गर्नुपर्ने दायित्वबारे रायसहित प्रतिवेदन पेस गर्न २०७६ जेठ ३० मा मन्त्रालयकै पूर्वसहसचिव बालकृष्ण पन्थीको संयोजकत्वमा गणेशबहादुर केसी र शाखा अधिकृत दीपकप्रसाद न्यौपाने सम्मिलित तीन सदस्यीय समिति गठन गरेको थियो । स्रोतका अनुसार पन्थी नेतृत्वको समितिले शिविरमै रहेका ६ हजार ३ सय ३५ बाहेक थप ४ सय २९ जनालाई तत्कालै परिचयपत्र उपलब्ध गराउनुपर्ने र अन्य १ हजार १७ जनाबारे पनि सम्बोधन गर्नुपर्ने सुझावसहितको प्रतिवेदन तयार गरेको थियो । पन्थीले प्रतिवेदन २०७६ कात्तिक १ मा सरकारलाई बुझाएका थिए । यसअघिको प्रमाणीकरणका क्रममा पटकपटक सूचना जारी गर्दा सम्पर्कमा नआउने तर शरणार्थी पुनर्बसोबास कार्यक्रम सकिएपछि एकाएक मेरो नाम शरणार्थीको सूचीमा पर्नबाट छुट्यो भनेर आउनु नै शंकास्पद रहेको गृहका एक अधिकारीले बताए । स्रोतका अनुसार पन्थी नेतृत्वको समिति गठन भएलगत्तैबाट गिरोहले युवालाई शरणार्थी बनाएर अमेरिका लैजाने प्रलोभनमा रकम उठाउन सुरु गरेको हो । गिरोहले पन्थी नेतृत्वको समितिलाई शरणार्थी परिचयपत्र दिलाउने गरी नक्कली शरणार्थी सूची पेस गरेको स्रोतले जनाएको छ । गृह मन्त्रालयका एक अधिकारीले १ हजार १७ जनाको सूची र परिचयपत्र दिन सिफारिस गरिएका ४ सय २९ जनाको विवरण दुवैमाथि अनुसन्धान गरिरहेको जानकारी दिए । गृह मन्त्रालयले गत जेठ २७ मा गृहमन्त्रीस्तरीय निर्णयबाट जिल्ला प्रशासन कार्यालय झापालाई पत्र पठाउँदै पूर्वसहसचिव पन्थी नेतृत्वको समितिको प्रतिवेदनमा भएको विवरण छानबिन तथा अद्यावधिक गर्न र थप अध्ययन गर्न निर्देशन दिएको थियो । गृहको पत्रपछि झापाका प्रमुख जिल्ला अधिकारी (प्रजिअ) छविलाल रिजालले सहायक प्रमुख जिल्ला अधिकारी चोमेन्द्र न्यौपानेको संयोजकत्वमा समिति गठन गरी पन्थी नेतृत्वको समितिको प्रतिवेदन अध्ययन तथा छानबिन अघि बढाएका छन् । गृहले उक्त समितिलाई उपसमितिलगायतका संयन्त्र बनाएरसमेत काम गर्न कार्यादेश दिएको छ । भदौ मसान्तभित्रमा प्रतिवेदन बुझाउन समय तोकिएको छ । गृहको पत्रअनुसार हाल शरणार्थी शिविरमा रहेकाको ५ वर्षे परिचयपत्र नवीकरण, पहिलेको प्रमाणीकरणमा रहेका नाबालकलाई शरणार्थी परिचयपत्र वितरणलाई प्राथमिकतामा राखेर विवरण अद्यावधिक र यसअघि सरकारबाटै गठित कार्यदलको विवरणमाथि छानबिन गर्छौं, सहायक प्रजिअ न्यौपानेले भने । गृहले झापामा पठाएकै पत्रमा छुट शरणार्थी का सन्दर्भमा दीर्घकालीन समाधानका लागि रायसुझावसहितको प्रतिवेदन बुझाउन पनि भनिएको छ । गृहको त्यही छुट शरणार्थी भन्ने निर्देशनलाई टेकेर गैरशरणार्थीलाई परिचयपत्र दिलाउने चलखेल गिरोहले जारी राखेको स्रोतले जनाएको छ । २०७८ असोज १४ मा गृहसचिव टेकनारायण पाण्डेले सचिवस्तरीय निर्णय गरी भुटानी शरणार्थीसम्बन्धी बाँकी समस्या एवं पूर्वसहसचिव पन्थी नेतृत्वको कार्यदलको सिफारिससम्बन्धी थप अध्ययन गर्न झापा प्रशासनलाई जिम्मा दिएका थिए । त्यसको २ महिनापछि २०७८ मंसिर १३ मा बसेको मन्त्रिपरिषद् बैठकले पन्थी संयोजक रहेको समितिको प्रतिवेदन कार्यान्वयनमा लैजाने, अवधि सकिएका शरणार्थीको परिचयपत्र नवीकरण तथा पहिले परिचयपत्र दिँदा नाबालक रहेकालाई विवरण अद्यावधिक गरी शरणार्थी परिचयपत्र उपलब्ध गराउने निर्णय गरेको थियो । गृहका एक अधिकारीले पूर्वसहसचिव पन्थीको समितिले गृहमा बुझाएको प्रतिवेदनमा उल्लेख भएअनुसार शरणार्थी बन्न दिइएका आवेदनमाथि यसअघि पुनर्बसोबासमा गएका र नेपालस्थित यूएनएचसीआरसँग भएका विवरण जुधाएर विस्तृत अनुसन्धान गर्न आवश्यक रहेको बताए । तर पुनर्बसोबासमा गएकाको फोटोसहितको विवरण यूएनएचसीआरबाट प्राप्त हुन सकेको छैन, उनले भने ।"
इसाराको सहारा,"जेठो छोरा सन्तोष खेतीपातीको मौसममा कृषिकर्ममा व्यस्त हुन्छन् । अरू बेला ज्यामी हुन् ।पोखराको सिर्जना बहिरा आवासीय विद्यालयमा विशाल र सरिता कक्षा ४, प्रदीप कक्षा २ र मिनिता कक्षा १ मा पढ्छन् । बोल्न र सुन्न सक्ने एक मात्र दिदी जमुना बिहे गरेर गएपछि १० वर्षीय अञ्जल स्थानीय र परिवारबीचको दोभाषेजस्तै भएका छन् । उनी घान्द्रुकमै पढ्छन् । उनका काका गोविन्दका अनुसार तीन दाजुभाइको बुबामा समेत सुस्तश्रवणको समस्या थियो । उक्त समस्या छोराहरू हुँदै नातिनातिनीमा सर्यो ।ठूली छोरी मनिताले परिवारका धेरै जना सुस्तश्रवण अपांगता भएकाले समाजमा घुलमिल हुन गाह्रो भएको बताइन् । दोभाषे अर्चना रोक्कामार्फत मनिताले भनिन्, हामीले समाजमै विभेद भोग्नुपर्छ । काम पाउन पनि गाह्रो छ । काम नपाउँदा घर परिवार चलाउन समस्या छ । पहिला आफूले जानेको इसारामा परिवारबीच संवाद हुने गरेकामा अहिले सांकेतिक भाषा सिकेर सहज भएको उनले सुनाइन् ।गाउँपालिकाले दिएको तीनमहिने नेपाली सांकेतिक भाषा तालिममा उनको परिवार पनि सहभागी भयो । तालिम लिएपछि सञ्चारमा पहिलेभन्दा सजिलो भएको उनको अनुभव छ । अन्नपूर्ण बहिरा संघको समन्वयमा गाउँपालिकाको महिला, बालबालिका तथा ज्येष्ठ नागरिक शाखाले तालिम प्रदान गरेको हो । ०७८ माघ ९ बाट ०७९ वैशाखसम्म बोल्न नसक्ने, सुन्न नसक्ने र कम सुन्ने ३० जना सहभागी भए । महिला, बालबालिका तथा ज्येष्ठ नागरिक शाखाकी प्रमुख निर्मला कुँवरका अनुसार गाउँपालिकामा ३ सय ५० ले अपांगता परिचयपत्र लिएका छन् । तीमध्ये २ सय जना सुस्तश्रवण भएका व्यक्ति छन् । वडा १० र ११ मा झन् संख्या धेरै छ ।जन्मेदेखि नै सुस्तश्रवण भएका अन्नपूर्ण११ नैचेका दिदीबहिनी ६५ वर्षीया आइतकुमारी र ६२ वर्षीया बुद्धिशुभा परियारले पहिलोपल्ट सांकेतिक भाषा तालिम लिए । नैचेको गोठमा बस्ने उनीहरूसँग न आफ्नो जग्गाजमिन छ, न आम्दानीको स्रोत । गाउँमा छरछिमेकको घरायसी काम गरेर दुई दिदीबहिनीले गुजारा चलाउँछन् । तालिमका सहजकर्ता ज्ञानुबहादुर भित्रकोटीले उमेर बढ्दै जाँदा सांकेतिक भाषा सिकाउन पनि गाह्रो हुने बताए । त्यसो त, उनकै घरका दुई दाजुभाइमा सुस्तश्रवणको समस्या छ । उनका भाइ विश्वमित्र बोल्न र सुन्न सक्दैनन् । उनी अन्नपूर्ण बहिरा संघको अध्यक्ष हुन् । दुई दाजुभाइकै पहलमा गाउँमा सांकेतिक भाषा तालिम आएको हो ।घान्द्रुक डाँडागाउँका २५ वर्षीय सन्दिप मगर कान कम सुन्छन् । उनले पढ्न नपाए पनि छोरीलाई राम्रो विद्यालय पढाउने इच्छा छ । तर हातमा सीप नहुँदा भरपर्दो आम्दानीको स्रोत छैन । ज्याला मजदुरीबाट हुने आम्दानी खानलाउन ठिक्क हुन्छ । गाउँपालिका प्रमुख विष्णुबहादुर केसीले अपांगता भएका व्यक्तिको रुचि, योग्यता र क्षमताअनुसार सीप सिकाउने योजना गरेको सुनाए ।अन्नपूर्ण बहिरा संघका अध्यक्ष विश्वमित्र भित्रकोटी सरकारी कार्यालयमा दोभाषे नहुँदा सुस्तश्रवण भएका व्यक्तिले सेवा लिन असहज भएको बताउँछन् । संघले दोभाषे व्यवस्थाका लागि गाउँपालिका अध्यक्षलाई ज्ञापनपत्रसमेत बुझाएको छ । पत्रमा दोभाषेको व्यवस्था गर्नुपर्ने, सुस्तश्रवण भएका बालबालिकालाई सांकेतिक भाषाबाट पठनपाठन, सीपमूलक तथा आयआर्जनमूलक कार्यक्रमलगायत माग गरिएको छ ।"
कृषि मजदुरीमा बेलायत जाने 'क्रेज,"(काठमाडौं)  पर्वतका मनोज भुसाल बेलायतको स्थानीय समय बिहान ७ः३० बजे सानो गाडा (ट्रली) गुडाउँदै स्ट्रबेरी टिप्न निस्किए । उनको टोलीमा ८ जना नेपाली कामदार थिए । सबैले चिसो हावा छेक्न बाक्लो टोपी, पानीले नभिज्ने ज्याकेट र बुट लगाएका थिए । कसैले एउटा हातमा टिफिन झुन्ड्याएका थिए भने अर्को हातले सानो एकपाङ्ग्रे ट्रली घिसारिरहेका थिए । कसैले ब्यागभित्र टिफिन हालेका थिए ।मनोजले बेलायतको स्कटल्यान्डस्थित कानुस्टेको स्ट्रबेरी फार्ममा स्ट्रबेरी टिप्न थालेको दुई महिना भइसकेको छ । हामी अहिले स्ट्रबेरी टिप्न जाँदै छौं, यो काम दिनभर हुन्छ, मनोजले भने, स्ट्रबेरी नटिप्ने दिनमा भने गोडमेल गर्छौं । ठूला लहरा हटाउँछौं । उनी २ लाख रुपैयाँ खर्च गरेर ६ महिने कृषि कामदारको रूपमा बेलायत पुगेका हुन् । मानसिक र शारीरिक रूपमा तयार भएर आउनुपर्छ, उनले भने । गत जुन १ मा बेलायतको क्यान्टाबरी पुगेकी काठमाडौंकी सम्झना गिरीले दैनिक ८ देखि ९ घण्टा स्ट्रबेरी टिप्ने काम गर्नुपर्ने बताइन् । हामी बसेको ठाउँदेखि काम गर्ने ठाउँमा पुग्न २५ मिनेटजति लाग्छ, जतिखेर पनि चिसोचिसो हावा चलिराख्छ, घाम मज्जाले लागेको भए पनि चिसै हुन्छ, उनले भनिन्, सुरु सुरुमा भएर होला, मलाई काम गर्न कठिन नै लागिरहेको छ । गर्न सक्नेहरूले भने मज्जाले गरिरहेका छन् । उनी काम गर्ने फार्ममा २१ जना नेपाली कामदार छन् ।यी सबैजसो नेपाली मौसमी कामका लागि बेलायत पुगेका हुन् । बेलायतमा श्रम क्षेत्रमा कामदार अभाव छ । बेलायतले सन् २०२१ मा २ लाख ३९ हजार ९ सय ८७ जनालाई श्रम भिसा जारी गरेको थियो । जुन २०२० को तुलनामा १ सय १० प्रतिशतले बढी हो । कृषि क्षेत्रमा पनि कामदार अभाव चुलिएपछि २०१९ बाटै अस्थायी रूपमा मौसमी कामदार लैजाने नीति कार्यान्वयन गरेको हो । यो नीतिले नेपालीका लागि कृषि क्षेत्रमा पनि काम गर्न पाउने ढोका खुल्यो । बेलायत सरकारले मौसमी कामदारका लागि अस्थायी भिसा (टि फाइभ) जारी गर्ने नीतिलाई २०२४ सम्मका लागि निरन्तरता दिएको छ । बेलायतले २०२२ मा मात्रै नेपालसहित १५ देशबाट ३० हजार जना विदेशी ल्याउने कोटा छुट्याएको छ । आवश्यक परेमा थप १० हजार जना लैजाने घोषणा गरिसकेको छ । बेलायतको गृह मन्त्रालयका अनुसार सिजनल वर्किङ भिसामा गएका मौसमी कामदार एक वर्षभित्र जम्मा ६ महिनामात्रै बस्न पाउनेछन् । भिसाको अवधि समाप्त भएपछि आफ्नै देश फर्कनुपर्छ । अर्को रोजगारदातासँग काम गर्न पाइने छैन ।मौसमी कामदारले तरकारी र फलहरू टिप्ने, टनेलभित्र काम गर्ने, सिँचाइ, प्याक हाउस, ट्र्याक्टर चलाउने, सुपरभाइजरको काम गर्नेमात्रै सुबिधा छ । हेभी डाइभर र बुचरलाई दिइँदै आएको सुविधा भने खारेज भइसकेको छ । जाने कामदारको शैक्षिक योग्यता मागिएको छैन । साधारण अंग्रेजी बोल्नसक्ने भए मापदण्ड पुग्छ । उनीहरूको उमेर भने १८ देखि ५० वर्षसम्म तोकिएको छ । बेलायतको अध्यागमन कार्यालयका अनुसार सन् २०२१ मा नेपालबाट कृषि काम गर्नका लागि ५ सय २० जना गएका थिए । त्यस वर्ष सबैभन्दा बढी कामदार युक्रेनबाट १९ हजार ९ सय २०, रसियाबाट २ हजार २ सय ७८, बुल्गेरियाबाट १ हजार १ सय ११, बेलारुसबाट १ हजार ७, ताजिकिस्तानबाट ९ सय ८०, माल्दोभाबाट ८ सय ७५, रोमानियाबाट ६ सय ६०, उज्वेकिस्तानबाट ५ सय ५६ र काजकस्तानबाट ३ सय ९१ जना गएका थिए । युक्रेनमा युद्ध चलिरहेकाले बेलायतले युक्रेनी नागरिकको अस्थायी भिसालाई मात्रै ३१ डिसेम्बर २०२२ सम्म थपिदिएको छ । बेलायती फार्महरूमा पहिलो लटमा गएका नेपालीको कामबाट प्रभावित भएर २०२२ को सिजनका लागि ठूलो संख्यामा नेपाली लगेको छ । सबैभन्दा बढी कामदार माग हुने चैत, वैशाख, जेठ र असार महिना हो । यस वर्ष चैतदेखि जेठ महिनामा मात्रै १ हजार ८ सय ५९ जना नेपाली कामदार बेलायत पुगेका छन् । जसमा २ सय ५४ महिला छन् । वैदेशिक रोजगार विभागका अनुसार पछिल्लो ११ महिनामा मात्रै २ हजार १ सय ८४ जनाले बेलायतका लागि श्रम स्वीकृति लिएका छन् । उनीहरू सबै व्यक्तिगत श्रम स्वीकृतिमा गएका हुन् । उनीहरूमध्ये ९५ प्रतिशत कृषि कामदार हुन् ।वैदेशिक रोजगार कार्यालय, ताहाचलका प्रमुख रमेश अर्यालले व्यक्तिगत श्रम स्वीकृतिमा जान नरोकिएको बताए । बेलायतमा अगाडि नै नेपाली गइरहेको देखिन्छ, यो वर्ष झन् बढेर आयो, उनले भने, व्यक्तिगत पहुँचका आधारमा जान रोकिएको छैन । उनले मौसमी कामदारका रूपमा पठाउन भने कार्यविधि बनाइरहेको बताए । मौसमी कामदारलाई कसरी व्यवस्थित बनाउन सकिन्छ भनेर कार्यविधि बनाउने विषयमा श्रम मन्त्रालयमा छलफल चलिरहेको छ, उनले भने ।कृषि कामदार भर्ना गर्ने जिम्मेवारी पाएको बेलायतको अधिकारप्राप्त कम्पनीले नेपालबाट कामदार लैजान तेस्रो पक्षलाई संलग्न नगरेको दाबी गरेको छ । बेलायतको श्रम बजारलाई नियमन गर्ने ग्याङमास्टर एन्ड लेबर एब्युज अथोरोटी ले मौसमी कामदार भर्ना गर्ने अनुमति (स्पोन्सर दिने) बेलायतस्थित प्रो फोर्स लिमिटेड, कोन्कोर्डिया लिमिटेड, एजी रिक्रुटमेन्ट एन्ड म्यानेजमेन्ट लिमिटेड र फ्रुटफुल जब्सले मात्रै दिएको छ । यी कम्पनीहरूले आफ्नो स्पोन्सरमा कामदार ल्याई माग भएको फार्ममा पठाउने गरेका छन् ।कोन्कोर्डियाले अन्य देशबाट कामदार भर्ना गर्न स्थानीय एजेन्ट नियुक्त गरे पनि नेपालमा कसैलाई जिम्मेवारी दिएको छैन । ती कम्पनीहरूले कामदारको आवेदनकै आधारमा सिधै छनोट गर्ने गरेको जनाएका छन् । हाम्रो वेबसाइटबाट कामदारले सिधै आवेदन दिन सकिने व्यवस्था मिलाइएको छ । आवेदन दिएको आधारमा छोटो सूची बनाई अन्तर्वार्ता गरी कामदार छनोट गरेका हौं, एजी रिक्रुटमेन्टका एक अधिकारीले कान्तिपुरलाई भने, भिसाको आवेदन शुल्क र टिकटबाहेक अन्य खर्च कामदारले बेहोर्नुपर्दैन । साधारणतः कामदारको १ लाख ५० हजार रुपैयाँदेखि २ लाख ५० हजार रुपैयाँ लाग्ने गरेको छ । गिरीले आफूले तेस्रो पक्षको सहयोग नलिएको बताइन् । आफैंले वेबसाइटबाट आवेदन दिएको हुँ, त्यसको दुई दिनपछि हामीलाई जुममा सामूहिक छलफल गर्न बोलायो, त्यसबेला हामीले गर्नुपर्ने कामको जानकारी दिए, मलाई एउटा मात्रै प्रश्न राखेको थियो, उनले भनिन्, त्यसको आधा घण्टामा करारपत्र इमेलमै पठायो । मैले हस्ताक्षर गरी पठाएँ । त्यसपछि स्पोन्सर नम्बर आएपछि भीएफएक्स गरें । भीएफएक्समा मेडिकल र औंठा लिने काम भयो । त्यसको २१ दिनमा भिसा आयो । उनले भीएफएक्स गर्दा एक लाख तीन हजार रुपैयाँ तिर्नुपरेको बताइन् । भिसा आएपछि टिकट काटेर आएँ, उनले भनिन् । कतिपय एजेन्टले भने आफूहरूको पहुँच भएको भन्दै ५ लाख रुपैयाँसम्म असुल गरेका छन् । मलाई एक जना एजेन्टले ५ लाख रुपैयाँ मागेको थियो, धरानकी सुनीता राईले भनिन्, भिसा लागेर आएपछि मात्रै दिन्छुभन्दा प्रक्रिया नै अगाडि बढाउन मानेन । श्रम स्वीकृति लिएर बेलायत पुगी कान्तिपुरको सम्पर्कमा आएकाहरूले एजेन्टलाई रकम नबुझाई आएको दाबी गरेका छन् । नेपालमा कुनै म्यानपावर कम्पनी वा एजेन्ट नियुक्ति गरेको छैन । स्पोन्सर दिएको भरमा कसैलाई पैसा तिर्नुपर्दैन, फ्रुटफुल जब्सको भनाइ छ ।नेपाली कामदारले घण्टाको दरले ज्याला पाउने गरेका छन् । यसको अर्थ उनीहरूले जति बढी काम गर्छन्, त्यति नै बढी ज्याला पाउँछन् । सबैभन्दा बढी नेपाली कामदारलाई स्पोन्सर गरेको एजी रिक्रुमेन्टका अनुसार बेलायतको न्यूनतम तलब मापदण्डअनुसार नै भुक्तानी दिइने बताएको छ । बेलायतको न्यूनतम तलब प्रतिघण्टा ९५० पाउन्ड हो । केही नेपाली कामदारका अनुसार प्रतिघण्टा १०१० पाउन्डको हिसाबले ज्याला भुक्तानी भइरहेको छ । कामदारले मौसमअनुसार दैनिक काम गर्नुपर्ने अवस्था छ । एजीले सातामा ३० देखि ५० घण्टासम्म काम गर्नुपर्ने अवस्था रहेको जनाएको छ । हामीले सरदर ६ दिनमा ४८ घण्टा काम गर्छौं । यसरी महिनामा १ सय ९२ घण्टा काम गर्दा मासिक १९३९ पाउण्ड (करिब तीन लाख रुपैयाँ) कमाइ हुन्छ, चितवनका दिनेश वाइबाले भने, यो सबै बचत भने हुँदैन ।कामदारले खाने र बस्ने खर्च आफैं बेहोर्नुपर्छ । उनीहरूलाई कन्टेनरमा राखिएको छ । यसको भाडा प्रतिसाता ६०९० भुक्तानी गर्नुपर्छ । हामीलाई कन्टेनरमा राख्ने गरिएको छ, यसलाई यहाँ कारबान भन्छन्, एउटा सानो कोठा दिन्छन्, एउटा शौचालय, एउटा बाथरुम, एउटा किचन, एउटा मिटिङ हल छ, बस्न ठीकै छ, भुसालले भने । कतिपय कामदारले खाना बनाउने भाँडा नेपालबाटै लैजाने गरेका छन् ।फ्रुटफुल जब्सले कामदार पठाउने कम्पनीहरूको बासस्थान निरीक्षण गर्ने दाबी गरेको छ । यसमा सबै कानुनी मापदण्ड पूरा भएको हुनुपर्छ, औद्योगिक अभ्यास, कामदार र वातावरणलाई असर नपुग्ने व्यवस्था भएको हुनुपर्छ । हामीले यी सबै अवस्था हेरेपछि मात्रै कामदार पठाउँछौं । सामान्यतया ६ जनालाई राख्न मिल्ने गरी चलायमान कन्टेनर (मोबाइल हाउस) को प्रबन्ध गरिएको हुन्छ, जहाँ किचेन, बेडरुम, शौचालय र नुहाउने कोठाको व्यवस्था भएको हुनुपर्छ । अन्य बासस्थान भने घर वा ब्लक शैलीको हुन्छ, फ्रुटफुलको भनाइ छ । कुनै फार्मले भने ६०९० पाउन्डभन्दा कम भाडामा पनि कामदारलाई राख्ने गरेका छन् ।ग्याङमास्टर एन्ड लेबर एब्युज अथोरोटीका अनुसार कृषिमा आएका कामदारलाई जबर्जस्ती श्रममा लगाउन पूर्ण बन्देज लगाइएको छ । काम लगाइदिने वा खोजिदिने बहानामा कसैले रकम लिएमा, कसैले परिचयपत्र जफत गरेमा, तलब रोक्का भएमा, नचाहेको ठाउँमा काम गर्न बाध्य बनाइएमा, कामदारको आवतजावत नियन्त्रण वा बन्देज लगाउन र धम्की वा हिंसा हुने काम गर्न वर्जित छ, अथोरोटीद्वारा विदेशी कामदारको नाममा जारी सूचनामा भनिएको छ, यी काम भएमा तुरुन्तै खबर भए दण्ड गर्नेछौं ।"
कोभिड दैनिक संक्रमण दर २ प्रतिशत नाघ्यो,"(काठमाडौं)  केही दिनयता कोरोना संक्रमण निरन्तर उकालो लागिरहेको छ । असार महिना लागेदेखि नै कोभिड संक्रमण दर (पोजिटिभिटी रेट) बढ्दै गएको हो । यो दर बिहीबार २ प्रतिशत नाघेको छ । बुधबार त ३८२ प्रतिशत पुगेको थियो । जबकि १५ दिनअघि असार १ मा संक्रमण दर ०६४ प्रतिशत मात्र थियो । संक्रमण दर बढेसँगै सक्रिय संक्रमितको संख्यामा पनि उल्लेख्य वृद्धि देखिएको छ । असार १ गते ९७ सक्रिय संक्रमित रहेकामा हाल यो संख्या झन्डै तीन गुणा बढेर २८० पुगेको छ । छिमेकी भारतमा पछिल्ला दिन संक्रमण सघन बढ्दाकै असर होहोइन भन्ने निर्क्योल गर्न स्वास्थ्य मन्त्रालयले सूक्ष्म अध्ययन थालेको जनाएको छ । मन्त्रालयका अनुसार पछिल्ला दिन पुष्टि भएका केसको जिन सिक्वेन्सिङ पनि सुरु गरिएको छ । त्यसको परिणाम आएपछि मात्र ओमिक्रोन भेरिएन्ट वा भारतमै देखिएको बढी संक्रामक बीए४ र बीए५ हो भन्ने यकिन हुने मन्त्रालयका एक अधिकारीले बताए । भारतीय स्थलनाका हुँदै आउने नेपाली कामदारमा संक्रमणको दर बढी देखिएकाले बीए४ र बीए५ भेरिएन्ट भित्रिसकेको उनले आशंका गरे ।केही दिनयता नाकाहरूबाट आउनेमध्ये दैनिक सरदर ५६ जनामा संक्रमण देखिएकामा बिहीबार एकै दिन १२ जनामा कोभिड पुष्टि भएको छ । नेपालमा हालसम्म ओमिक्रोनको बीए२ भेरिएन्टका कारण संक्रमण फैलिएको पाइएको छ । पछिल्लो समय संक्रमणको दर निरन्तर बढ्दो छ, स्वास्थ्य सेवा विभाग, इपिडिमियोलजी तथा रोग नियन्त्रण महाशाखा (ईडीसीडी) का निर्देशक डाचुमनलाल दासले कान्तिपुरसँग भने, मुलुकमा ओमिक्रोनको बीए२ भेरिएन्टले नै संक्रमण फैलाइरहेको थियो, पछिल्लो समय भारतमा देखिएको बीए४ र बीए५ भेरिएन्टसमेत भित्रिएको हो भन्ने आंशका बढेको छ । संक्रमण बढ्दै गएपछि ओमिक्रोनबाहेकका भेरिएन्टको समेत परीक्षण थालिएको उनले बताए । मन्त्रालयका अनुसार हाल सुदूरपश्चिममा १ जना र वाग्मती प्रदेशमा २ जना गरी ३ जना कोभिडका बिरामीको सघन उपचार भइरहेको छ ।"
विभाजन डिलमा जसपा,"(काठमाडौं)  संघीय परिषद् अध्यक्ष बाबुराम भट्टराई र केन्द्रीय अध्यक्ष उपेन्द्र यादवबीच अधिकार बाँडफाँटमा असमझदारी चुलिँदा जनता समाजवादी पार्टी विभाजनको बिन्दुमा पुगेको छ । वैकल्पिक राजनीतिक शक्ति बन्ने उद्देश्यसहित पार्टी एकता गरेको तीन वर्षमै भट्टराई र यादव अलग हुने अवस्थामा पुगेका हुन् । संघीय परिषद् अध्यक्ष भट्टराई र पार्टी अध्यक्ष यादवले तिक्ततापूर्ण विवाद लम्ब्याउँदै जानुको साटो सौहार्द ढंगले फरकफरक राजनीतिक बाटामा अगाडि बढ्ने समझदारी गरेका छन् । दुवै पक्षका नेताहरूका अनुसार जसपाको विभाजनमा अब औपचारिकता मात्रै बाँकी छ । दुवै पक्षले आआफ्नो पक्षको केन्द्रीय समितिको बैठक गरेर अगाडि बढ्ने तयारीमा छन् । अध्यक्ष यादवले असार २७ र २८ गते वीरगन्जमा केन्द्रीय समितिको बैठक बोलाइसकेको छ । अब सबै कुरा बाबुरामजीमा निर्भर छ । उहाँले जे गर्नु हुन्छ, त्यही हुन्छ, अध्यक्ष यादवले कान्तिपुरसँग भने । भट्टराई पक्षधरले शुक्रबार छलफल गरेर आफ्नो धारणा सार्वजनिक गर्ने जनाएको छ । बिहीबार साँझ हामी (भट्टराई पक्षधर) छलफलमा थियौं । छलफलबाट निस्केपछि उपेन्द्रजीले एकलौटी केन्द्रीय समिति बैठक बोलाएको थाहा पायौं, भट्टराई पक्षधर नेता गंगानारायण श्रेष्ठले बताए । स्रोतका अनुसार भट्टराई पक्षले पनि छुट्टै बैठक बोलाउने तयारी गरेको छ । केन्द्रीय कार्यकारिणी सदस्य श्रेष्ठले यादव रूपान्तरणका लागि तयार नभए बाटो फरक हुन सक्ने बताए । भट्टराई र यादवबीच बुधबार भेटवार्ता भएको थियो । भेटमा भट्टराईले पार्टीमा मिल्न नसके गालीगलौजमा भन्दा सहमतिमै आआफ्नो बाटो लाग्न उचित हुने बताएका थिए । भट्टराईको उक्त भनाइलाई यादव पक्षले बिदा माग्न आएको अर्थमा बुझ्दा अप्ठ्यारो परेको केन्द्रीय कार्यकारिणी सदस्य श्रेष्ठले बताए । भट्टराईजीले मिल्न सक्ने बेलासम्म मिलौं, नेपालको राजनीतिमा गालीगलौज गर्ने संस्कार छ, छुट्टिनै परे त्यस्तो नगरौं भन्नुभएको हो, उनले भने, उहाँले अहिले नै छुट्टिऔं भन्नुभएको होइन । त्यसलाई उपेन्द्रजीले बिदा माग्न आएको भन्दिएपछि अप्ठ्यारो परेको हो । यादव नेतृत्वको संघीय समाजवादी फोरम र भट्टराई नेतृत्वको नयाँ शक्तिबीच २०७६ वैशाख २२ मा एकता भएर समाजवादी पार्टी गठन भएको थियो । तत्कालीन प्रधानमन्त्री केपी शर्मा ओलीले राजनीतिक दल विभाजनसम्बन्धी अध्यादेश ल्याएर समाजवादी पार्टी फुटाउने प्रयत्न गरेपछि २०७७ सालमा राष्ट्रिय जनता पार्टीसँग एकता गरेर जनता समाजवादी पार्टी बनाइएको थियो । एकताले पूर्णता नपाउँदै तत्कालीन राजपाको नेतृत्वमा रहेका महन्थ ठाकुरको समूह जसपाबाट एक वर्षअघि नै बाहिरिएको छ । ठाकुरले अहिले लोकतान्त्रिक समाजवादी पार्टीका नेतृत्व गरिरहेका छन् । समावेशिता, समानुपातिक प्रतिनिधित्व, लोकतान्त्रिक समाजवादलगायतका विषयमा भट्टराई र यादवबीच समान मत थियो । जसपाभित्र विचार र सिद्धान्तको विवाद नभए पनि अधिकार बाँडफाँटका विषयमा उनीहरूबीच लामो समयदेखि टकराव थियो । भट्टराई पक्षधरले यादवमाथि एकलौटी ढंगले पार्टी सञ्चालन गरेको आरोप लगाउँदै आएको थियो । यादवले भने सानो शक्ति लिएर आएका भट्टराईले धेरै भाग खोजेको टिप्पणी गर्ने गरेका थिए । स्थानीय निर्वाचनमा यादवले एकल टिकट बाँडेको भन्दै पार्टीमा असन्तुष्टि बढेको थियो । त्यसअगाडि राष्ट्रिय सभा निर्वाचनमा पनि यादवले एकल निर्णय गरेको अर्को पक्षको आरोप थियो । पछिल्लो पटक मन्त्री हेरफेरको विषयले पार्टीभित्र विवाद झन् चर्काएको थियो । यादवले आफ्नो समूहका केन्द्रीय कार्यकारिणी सदस्यहरूको बैठक डाकेर मन्त्री बदल्ने निर्णय गरेका छन् । भट्टराईले भने एकल निर्णय कार्यान्वयन नगर्न प्रधानमन्त्री शेरबहादुर देउवालाई सुझाव दिएका छन् । टकराव बढ्दै जाँदा दुवै पक्ष संसद् र केन्द्रीय समितिमा बहुमत पुर्याउने र पार्टी नेतृत्व कब्जा गर्ने रणनीतिमा पनि लागेका थिए । तर, दुवै पक्ष एकअर्कामाथि कारबाही गर्नेसम्मको सुविधाजनक बहुमत जुटाउन नसकेपछि सहमतिमै अलगअलग बाटो समात्ने निष्कर्षमा पुगेका हुन् ।"
बाटो खोइ ?,काठमाडौंको जय बागेश्वरीमा फुटपाथ मिचेर बनाइँदै गरेको आकाशे पुल । उपत्यकाका अधिकांश स्थानमा पैदलयात्रीको बाटो बन्द हुनेगरी सडकछेउ सामग्री थुपारी संरचना निर्माण हुने गरेको भए पनि सम्बन्धित निकायको ध्यान पुग्न सकेको छैन । तस्बिर ः सुजन गोपालीकान्तिपुर
मुख्यमन्त्री फेर्ने तयारी,"(मकवानपुर)  वाग्मती प्रदेशमा मुख्यमन्त्री परिवर्तन गर्न सत्तारूढ दल माओवादी केन्द्र र नेपाली कांग्रेसले आन्तरिक तयारी सुरु गरेका छन् । दुवै दलले मुख्यमन्त्री राजेन्द्र पाण्डेविरुद्ध हस्ताक्षर संकलन गरेर पदबाट राजीनामा गर्न दबाब बढाएका छन् । पूर्वसहमतिअनुसार चुनावी सरकारको नेतृत्व नेपाली कांग्रेसले गर्नुपर्ने भन्दै उनीविरुद्ध हस्ताक्षर संकलन गरिएको हो । हाल सत्तारूढ गठबन्धनको नेतृत्व गर्दै नेकपा (एकीकृत) समाजवादी संसदीय दलका नेता पाण्डे मुख्यमन्त्री छन् । आगामी आर्थिक वर्ष ०७९८० को बजेट पास भएसँगै पूर्वसहमतिअनुसार नेपाली कांग्रेस संसदीय दलका नेता इन्द्रबहादुर बानियाँ सत्तारोहणको तयारीमा छन् ।पाण्डे गत कात्तिक ११ गते ६ महिनापछि नेतृत्व छाड्ने गरी नेपाली कांग्रेस, नेकपा माओवादी केन्द्र, जसपा र नेकपा (एकीकृत समाजवादी) को समर्थनमा मुख्यमन्त्री बनेका थिए । उनलाई माओवादी २३, नेपाली कांग्रेस २२, नेकपा (एस) १३ र जसपाको एकसहित ५९ सांसदको समर्थन रहेको थियो । प्रदेशसभामा हाल एकसय ७ सांसद छन् । कांग्रेसले सहमतिअनुसार सहजै आफूले सत्ता प्राप्त गर्नुपर्ने माग गरे पनि मुख्यमन्त्री पाण्डेले केन्द्रीय नेतृत्वको निर्देशनपश्चात् मात्र पछि हट्ने बताएपछि हस्ताक्षर संकलन गरिएको एक सांसदले बताए । सहमतिअनुसार मुख्यमन्त्रीले सहजै सत्ता नछाड्ने देखियो । त्यसकारण यस्तो गर्नुपरेको हो, उनले भने । उनले हाल माओवादी र कांग्रेसबाट मन्त्रिपरिषद्मा सहभागीमन्त्री तथा राज्यमन्त्रीसमेत फिर्ता बोलाउने तयारी भइरहेको बताए । उहाँले सहजै नछाडेको खण्डमा दुवै दल सरकारबाट बाहिरिनेछ । यस विषयमा दुवै दलले आआफ्नो संसदीय दलमा छलफल गरिसकेको छ, उनले भने ।कांग्रेस संसदीय दलका नेता बानियाँले मुख्यमन्त्री परिवर्तन गर्न हस्ताक्षर संकलन गरिएको बताए । मुख्यमन्त्री परिवर्तन गर्दा प्रदेश प्रमुखलाई बहुमत सदस्यको हस्ताक्षर बुझाउनुपर्ने हुन्छ । त्यसकारणले हस्ताक्षर संकलन गरिएको हो, बानियाँले भने । उनले पूर्वसहमतिअनुसार अगाडि बढ्न जरुरी रहेको बताए । कांग्रेस संसदीय दलको वैठकले यस विषयमा निर्णय गर्ने सम्पूर्ण जिम्मेवारी प्रदान गरेको छ । उनले छिट्टै प्रदेशमा नयाँ सरकार बन्नेमा आफू विश्वस्त रहेको बताए ।स्रोतका अनुसार कांग्रेस र माओवादी सांसदको हस्ताक्षर सांसद युवराज दुलालले संकलन गरेका थिए । मुख्यमन्त्री पाण्डेले कांग्रेस नेता बानियाँसँग आधाआधा समय मुख्यमन्त्री बन्ने सहमति पत्र मै हस्ताक्षर गरेका छन् । जसका कारण उनी समस्यामा परेका छन् । सहमति पत्रमै हस्ताक्षर गरेपछि नैतिक दबाबमा पर्नु स्वभाविक हो । तर, हामीले चाहेर मुख्यमन्त्री परिवर्तन हुँदैन । यो हामीले प्रदेशबाट निर्माण गरेको गठबन्धन पनि होइन, एकीकृत समाजवादी संसदीय दलका उपनेता कृष्ण शर्मा खनालले भने । खनाल हाल आन्तरिक मामिला तथा कानुनमन्त्री छन् । सत्तारुढ गठबन्धनको शीर्ष तहबाट भएको निर्णय मान्न हामी तयार छौं । यसको असर देशैभरको प्रदेशमा पर्ने निश्चित छ । त्यसकारण विषय गम्भीर देखिएको छ, खनालले भने । उनले आफ्नो दलभित्र सत्ता परिवर्तनको विषयमा छलफल नै नभएको बताए । तत्कालिन समयमा नेपाली कांग्रेसका केन्द्रीय प्रवक्ता प्रकाशरण महतको उपस्थितिमा कांग्रेस र नेकपा एसबीच सहमति भएको थियो । केन्द्र सरकारले निर्वाचन आयोगको सुझावअनुसार असारको अन्तिम सातासम्ममा प्रदेश र संघको निर्वाचनको मिति तोक्ने सम्भावना रहेका कारण त्यसअघि नै मुख्यमन्त्री परिवर्तनको टुंगो लाग्ने उनको दाबी छ । माओवादी संसदीय दलका नेता शालिकराम जम्मकट्टेल पनि कांग्रेसको नेतृत्वमा सरकार गठन हुनुपर्ने पक्षमा उभिएका छन् । उनले सहमति पालना गरेर मुख्यमन्त्रीले मार्ग प्रशस्त गर्न जरुरी रहेको बताए । सहमतिपत्रमै हस्ताक्षर गरेपछि पालना गर्नुपर्छ । राजनीतिमा इमानदारी हुन्छ, आर्थिक मामिला तथा योजनामन्त्री समेत रहेका जम्मकट्टेलले भने । उनले मुख्यमन्त्रीले सहमति पालना गरेर गठबन्धनलाई अझै बलियो बनाउन सहयोग गर्नुपर्ने बताए । प्रदेश र संघीय निर्वाचन नजिकिँदै छ । अझै गठबन्धनलाई बलियो बनाएर बढ्न जरुरी छ । त्यसकारण पनि उहाँले सत्ता सहजै हस्तान्तरण गर्नुपर्छ, उनले भने । सत्ता हस्तान्तरणको विषयमा प्रदेशस्तरमा सहमति नभएपछि तीनै दलका नेताहरू शीर्ष नेतृत्वसँग छलफल गर्न काठमाडौं गएका छन् ।"
निजगढलाई न्याय,"एक महिनाअघि सर्वोच्च अदालतको बृहत् पूर्ण इजलासले बाराको निजगढमा प्रस्तावित अन्तर्राष्ट्रिय विमानस्थल बनाउनेबारे सरकारका सबै निर्णय बदर गरेको फैसला सुनाउँदा राष्ट्रिय गौरव को यस आयोजनाको भविष्यका बारेमा चौतर्फी अन्योल बढेको थियो । यसबीचमा सरकारका मन्त्रीदेखि विभिन्न दलका नेतासम्मले विमानस्थल सोही स्थानमा बनाइनेबनाउनुपर्ने अभिव्यक्ति दिए, जसबाट निजगढमा विमानस्थल बनाउनु हुन्न भन्नेहरू मात्र होइन, कतै सर्वोच्चको फैसलाको अवज्ञा त हुने होइन भनेर कानुनी शासनका पक्षधरहरू पनि चिन्तित भए । सर्वोच्चले त्यतिबेला लिखित रूपमा केही पनि नभनेकाले यस्तो अन्योल र चिन्ताको आकार ठूलै थियो । सर्वोच्चले बुधबार यो फैसलाको पूर्णपाठ जारी गरेपछि भने त्यस्तो द्विविधाको अन्त्य भएको छ । वातावरणीय अध्ययन, कानुनी विधि, जग्गाको क्षेत्रफल र प्राविधिक दृष्टिले उपयुक्त स्थानमा विमानस्थल निर्माण गर्नू भन्ने सर्वोच्चको आदेशले विमानस्थल बनाउन कुनै पनि ठाउँविशेषलाई बन्देज लगाएको छैन, जसका कारण नयाँ शिराबाट निजगढमै पनि विमानस्थल बनाउन विकल्प खुला भएको छ । आयोजनाको विषय पेचिलो हुनुका यथेष्ठ कारण थिए, अद्यापि छन् । एकातिर निजगढ अन्तर्राष्ट्रिय विमानस्थललाई सरकारले राष्ट्रिय गौरवका आयोजनाको सूचीमा राखेको थियो, यसकै निम्ति नदी नियन्त्रण लगायत कार्यका लागि करिब डेढ अर्ब रुपैयाँ खर्च भैसकेको थियो । र, विभिन्न अध्ययनहरूले अन्तर्राष्ट्रिय विमानस्थलका लागि निजगढलाई नै सबैभन्दा उपयुक्त स्थानका रूपमा औंल्याएका थिए । अर्कातिर, सरकारको पारा यति होस्ल्याङे थियो कि आयोजनाको वातावरणीय प्रभाव मूल्यांकन नै नक्कली थियो । लाग्थ्यो सरकारले सन्तुलित तथा दिगो विकास होइन, केवल व्यापार अर्थात् नाफाघाटा हेरिरहेको थियो । त्यो नाफाघाटा पनि राज्यका निम्ति कि स्वार्थ समूहका निम्ति भन्ने आम आशंका उत्तिकै थियो । अस्वाभाविक रूपमा विश्वकै ठूलोमध्यको एक हुने गरी बनाउन लागिएको विमानस्थलका निम्ति रूख काट्न गरिएको हतारो पनि त्यत्तिकै शंकास्पद थियो । सर्वोच्चको आदेशले अब सरकारलाई त्यसरी बेढंगको विकास गर्न रोक लगाएको छ, जसको हुबहु पालना हुनैपर्छ । सरकारलाई दिगो विकासका सूत्र अपनाउन सिकाउने यो फैसला यसर्थ स्वागतयोग्य छ । पाँच सदस्यीय बृहत् पूर्ण इजलासका सबै न्यायाधीशहरू सरकारले अहिलेसम्म गरेका सबै निर्णय बदर गर्न एकमत भए पनि यसपछिका विकल्पबारे भने उनीहरूले फरकफरक राय लेखेका छन् । विश्वम्भरप्रसाद श्रेष्ठ र प्रकाशमान सिंह राउतसमेतका तर्फबाट न्यायाधीश ईश्वर खतिवडाले लेखेको रायमा न्यून वातावरणीय क्षति र प्राविधिक दृष्टिले उपयुक्त स्थानमा विमानस्थल निर्माण गर्न आदेश दिइएको छ । बहुमत भएकाले यो सर्वोच्चकै आदेश हो, जसमा निजगढमा नै बन्नुपर्ने वा बन्न नहुने केही उल्लेख गरिएको छैन । आफ्नो र मनोजकुमार शर्माका तर्फबाट राय लेख्दै न्यायाधीश हरिकृष्ण कार्कीले भने निजगढमै कम वातावरणीय क्षतिमा विमानस्थल निर्माणको विकल्प खोज्न भनेका छन् । सर्वोच्चको आदेशले स्थानविशेषमा रोक नलगाएकाले निजगढमै विमानस्थल बनाउन ढोका खोलेकामा दुई न्यायाधीशको फरक रायले पनि नैतिक रूपमा सरकारको आत्मविश्वास बढाउने देखिन्छ । खालि यसका निम्ति प्रचलित तथा फैसलामा उल्लिखित सर्तहरूको भने पूर्ण रूपमा पालना गरिनैपर्छ । जगजाहेरै छ, त्रिभुवन अन्तर्राष्ट्रिय विमानस्थलको भरपर्दो विकल्प खोज्ने बेला भैसक्यो । देशको पर्यटकको संख्यामा उल्लेख्य वृद्धि हुने हो भने अहिल्यै यो विमानस्थलले नधान्ने अवस्था छ । भोलिका दिनमा त्यस्तो अवस्था आउँछ नै, नआउनका निम्ति त हामी पर्यटन लगायतका विकासको सिँढीमा अहिलेकै खुट्किलामा रहिरहनुपर्छ । हामीले चाहेको त्यस्तो पक्कै होइन । अनि, पोखरा र भैरहवामा बनाइएका अन्तर्राष्ट्रिय विमानस्थल सम्पूर्ण मापदण्डमा अन्तर्राष्ट्रिय होइनन् । यस्तो अवस्थामा देशका निम्ति एउटा गतिलो अन्तर्राष्ट्रिय विमानस्थलको खाँचो छ । सर्वोच्चले नै पनि मानेको छ, नेपालमा अन्तर्राष्ट्रियस्तरको सुविधासम्पन्न विमानस्थलको आवश्यकता रहेको तथ्यमा विवाद छैन । हवाई उडानलाई व्यवस्थित, भरपर्दो, सुरक्षित र सुविधाजनक कायम गर्नुपर्ने आवश्यकतासमेत औंल्याएको सर्वोच्चले खालि यति भनेको छ यसरी विमानस्थल निर्माण गर्दा दिगो विकासको अवधारणा, जैविक विविधताको संरक्षण, अन्तरवंशीय समन्याय, वातावरण संरक्षणको अनिवार्यतालाई अवमूल्यन गर्न भने हुँदैन । उल्लिखित पक्षलाई त सरकारले त्यसै पनि बेवास्ता गर्न मिल्दैन, सर्वोच्चले आदेशै दिएपछि त झनै मिल्दैन । दिगो विकासको प्रारम्भिक सर्त नै यो वातावरणमैत्री तथा दिगो हुनुपर्छ यसले हाम्रो प्रकृतिलाई अनावश्यक दख्खल दिनु हुँदैन पर्यावरणीय सन्तुलन खल्बल्याउनु हुँदैन । चिन्ता के हो भने, हाम्रा कुनै पनि तहका सरकारहरू यो विषयमा गम्भीर छैनन् । यति ठूलो परियोजना निर्माणमा पनि यो विषयलाई बेवास्ता गरिएकै थियो । त्यही भएरै सर्वोच्चले यस्तो आदेश सुनाउनुपरेको हो । तसर्थ, अबका दिनमा चाहे निजगढमा होस् या अन्यत्रै, अन्तर्राष्ट्रिय विमानस्थल निर्माण गर्दा पर्यावरणीय पक्षलाई उल्लेख्य ध्यान दिनैपर्छ । पारिस्थितिकीय प्रणालीदेखि क्षेत्रफलसम्म, सर्वोच्चले औंल्याएका प्रश्नहरूको हेक्का राख्नैपर्छ । विमानस्थल निर्माण मात्र होइन, जुनसुकै विकास कार्यमा पर्यावरणीय पाटोलाई भुल्नु हुँदैन । वातावरणीय प्रभाव मूल्यांकन वास्तविक रूपमै गरिनुपर्छ, कानुनी औपचारिकता पूरा गर्ने हेतुले मात्र होइन । विकास आयोजना तथा विकास निर्माणस्थलको विकल्प बरु भेटिन सक्छ, प्रकृतिको भेटिँदैन । त्यसैले भोलिका सन्ततिका निम्ति पनि प्रकृतिको अनावश्यक क्षति कदापि गर्नु हुँदैन । यसको अर्थ, आजको पुस्ताको गुणस्तरीय जीवन सुनिश्चित गर्न अत्यावश्यकीय विकास निर्माणप्रति नै सरकारले आँखा चिम्लिनुपर्छ भन्ने होइन । खालि वातावरणीय क्षतिलाई हरसम्भव न्यूनीकरण गर्ने उपाय पहिल्याएर मात्र सरकारले विकास निर्माणका कार्य गर्नुपर्छ, ताकि मानव समुन्नतिका लागि भौतिक विकासको ढोका खुलोस्, र भोलि अरू विपद् निम्तिने गरी पर्यावरण पनि नखल्बलियोस् । समग्रमा, वातावरण र विकासबीच सन्तुलन कायम होस् ।"
विद्यार्थीलाई किताबको भारी,"बालबालिकाले विद्यालयको किताबको भारी बोक्न नसक्दाको पीडा शब्दमा वर्णन गर्न सकिँदैन । आफूभन्दा ठूलो भारी बोकेर हिँडिरहेका हजारौं बालबालिका हामी प्रत्येक दिन देखिरहन्छौं, तथापि उनीहरूका लागि हामीले केही गर्न सकिरहेका छैनौं । बालबालिका आफैंले आवाज उठाउन सक्दैनन्, उनीहरूको दिमागले यो गलत भयो भनेर सोच्न पनि सक्दैन । विद्यालयको डरत्रासले उनीहरू गधाझैं लुरुलुरु थाम्न सक्ने भार बोकिरहेका हुन्छन् । अनि हामी ठूला मान्छे भनाउँदाहरू टुलुटुलु यस्तो दृश्य हेरिरहन्छौं । आवाजविहीन ती नानीहरूका लागि हामी किन बोल्न सक्दैनौं ? किन विद्यालय, जिल्ला शिक्षा कार्यालय र सरकारलाई यस्तो नगरनगराऊ भन्न सक्दैनौं ? बालबालिकालाई उमेर अनुसार यति केजीभन्दा बढी किताबको भारी बोकाएमा कडा दण्ड सजाय हुन्छ भनेर नियम बनाउन सरकारलाई किन दबाब दिइरहेका छैनौं ? हालै भारतको राजधानी दिल्लीमा यस्तो परिस्थितिलाई सुधार गर्न खोजिएको छ । विद्यार्थीहरूलाई स्थानीय प्रशासन र अभिभावक संघ मिलेर बीच बाटामा रोकेर र प्रत्येकको झोलाको वजन लिए । तोकिएको वजनभन्दा बढी देखिए विद्यालयलाई दण्डजरिवाना गरियो । यस्तो नियम नेपालमा पनि लागू गर्न सके अनावश्यक भारी बोकाएर बालबालिकामाथि भैरहेको अत्याचारलाई रोक्न सकिन्छ । वैज्ञानिक तरिका अपनाई किताबको भारीको मापदण्ड तोक्न सके बालबालिकालाई न्याय हुन सक्छ । किताबको भारी टन्न बोकाउँदैमा विद्यार्थीले धेरै पढ्ने, विद्यालयको इमेज बढ्ने भन्ने हुँदैन । तर किताब धेरै किन्न लगाएर मोटो कमिसन खाने विद्यालयहरू भने निकै छन् । कमिसनको चक्करले उनीहरू आफैं सुधार गर्न चाहँदैनन् । यसर्थ सरकार, अभिभावक र स्थानीय तह मिलेर यसमा कडा नियम बनाई अनुगमन बढाउन सक्नुपर्छ । गोपालराज देवकोटा, जोरपाटी, काठमाडौं"
सांसदहरू गैरजिम्मेवार,"सांसदहरू संसद्भवनमा उपस्थित नै नभई तलबभत्ता बुझ्नु राष्ट्रिय लज्जाकै विषय हो । जनआवाज बुलन्द गर्ने र कानुन निर्माण गर्ने काम सांसदहरूले गर्छन् । कानुन अथवा विधेयक पास गर्नलाई कम्तीमा एकतिहाइ सदस्यको उपस्थिति चाहिन्छ, जसको अभावमा कानुन नै पास नगरी संसद् स्थगित गर्नु जनतामाथिको अपमान हो । जनमतको कदर गर्न नसक्नेहरूलाई कसरी जनताले आफ्नो प्रतिनिधि भन्न सक्छन् ? संसदीय व्यवस्थामा सांसदहरूलाई निर्देशन दिने काम संसदीय दलको हो । तर, मुख्य दलका संसदीय दलका नेताहरू नै कमै उपस्थित हुन्छन् भने उनीहरूले कसरी अरूलाई उपस्थित हुनुपर्यो भन्न सक्छन् ? नेताहरू गृहजिल्ला जानुपर्ने पनि हुन सक्छ अरू काम पनि हुन सक्छ, तर त्यसका लागि समयको व्यवस्थापन गर्न सकिन्छ । एकै पटक एकतिहाइ सांसद पनि उपस्थित नभई संसद्भवन खाली हुनु भनेको राजनीतिक बेइमानी नै हो । हाजिर नगरे तलब काटिने व्यवस्था अब गर्नैपर्ने भएको छ । यसो गरे मात्र सांसदको उपस्थिति बढाउन सकिन्छ । नत्र यसरी नै चल्ने हो भने किन चाहियो संसदीय व्यवस्था ? पुरुषोत्तम घोरासैनी, बालाजु१६, काठमाडौं"
वन विनाश नगरी विमानस्थल,"सर्वोच्च अदालतको परमादेश (पूर्ण पाठ) लाई स्विकार्नु सरकारको कानुनी धर्म हो र यो सही पनि हो । तर सरकारले के बुझ्नुपर्छ भने, नेपालमा विश्वस्तरीय अन्तर्राष्ट्रिय विमानस्थल जति जरुरी छ त्यति नै वनजंगलको सुरक्षा पनि आवश्यक छ । विनाश नगरी विकास सम्भव छैन तर त्यसो भन्दैमा अनावश्यक विनाश पनि हामीलाई सह्य छैन । हामीलाई विश्वस्तरीय विमानस्थल चाहिन्छ तर अत्यधिक विनाश गरी विश्व कीर्तिमान रच्ने विमानस्थल चाहिँदैन । मिराज चौधरीनेपालमा विद्युतीय रेलको सम्भावना खोजौं । यो ढिपी छोडौं । यति सानो देशमा पाइलैपिच्छे एयरपोर्ट किन चाहियो ? सडक सञ्जाल मात्रै राम्रो भए देशको एक कुनाबाट अर्को कुना केही घण्टामै पुग्न सकिन्छ । वन विनाश हैन संरक्षणतिर ध्यान दिऊँ ! लोजामान राजभण्डारीनिजगढ विमानस्थल बनाउनु वातावरणसँग खेलबाड गर्नु हो । प्राण वायुलाई यसरी नष्ट गर्नु मूर्खताबाहेक अरू केही होइन । विश्वेश्वरकुमार सफीयो विमानस्थल नेपाललाई आवश्यक नै छैन । भएका विमानस्थललाई नै गुणस्तरीय बनाए काफी हुन्छन् । सन्तोष कुँवरनिजगढ विमानस्थल बनाउनु अहिले आवश्यक छैन । वातावरण, पर्यावरण, बाढीपहिरो, भूक्षयबाट बचाउनु तथा वन विनाश रोक्नु अनि भएका वन्यजन्तुहरूको संरक्षण गर्नु अहिलेका लागि देशको दायित्व हो । यसैले निजगढमा विमानस्थल बनाउन छोडेर बरु त्यसमा खर्च गरिने रकम दुर्गम ठाउँमा बाटोघाटो बनाउने अनि जीर्ण सडक मर्मत गर्नतिर ध्यान दिऔं । बोधनाथ पौडेलहोइन गाडी कुद्ने बाटो बनाउन सकेको छैन विमानस्थल मात्रै कति बनाउने हो ? कमिसन आउँछ कि भनेर हो ? दुर्गा श्रेष्ठभएको विमानस्थल राम्रोसँग चल्न सकेको छैन नयाँ विमानस्थल त्यो पनि ऋण गरेर ? दीपक थापा२०४६ सालपछि देशका उपल्लो स्थानमा रहेर शासन गरेकाहरूले आफू र आफन्तका नाममा निजगढवरिपरिका सबै गाउँबस्तीका खेतीयोग्य जमिन खरिद गरी विमानस्थल बन्ला र १ को लगानी १०० मा परिणत गराउँला भनेर दाउ हेरिरहेका छन्, अनि प्रायः उनीहरूले नै बन्नुपर्छ बन्नुपर्छ भनी रोइलो गरिरहेका छन् । बारा जिल्लाका मालपोतहरूमा खोजपडताल गर्दा दूधको दूध पानीको पानी भइहाल्छ । सञ्जय लामायहाँको बस्तीलाई स्थानान्तरण गरेर जस्तै ठूला जहाज पनि अवतरण हुन सक्ने रनवे, टावर तथा टर्मिनल भवन दक्षिणतर्फका खाली जग्गा वा अन्य निजी क्षेत्र अधिकरण गरेर सकेसम्म जंगलको कम क्षतिमा बनाउनु उत्तम उपाय हो । श्रीकृष्ण राजवंशीअन्तर्राष्ट्रिय विमानस्थल काठमाडौं, पोखरा र लुम्बिनीमा छ, फेरि यति नजिकै निजगढमा किन चाहियो ? धनीराम राई"
गुणस्तरीय शिक्षाको हाउगुजी,"सामाजिक न्यायको प्रश्न परीक्षामा प्राप्त अंक र अंग्रेजी माध्यमलाई गुणस्तरीय शिक्षा मान्ने चिन्तनले सामाजिक न्यायलाई प्रवर्द्धन गर्नु पर्ने शिक्षाको मूल मर्ममाथि नै प्रहार गरेको छ । एकातिर किताबलाई आधार बनाएर लिइएको परीक्षामा प्राप्त हुने अंक ले किताबमा समेटिएका ज्ञान र सीपबाहेकका ज्ञानहरूको प्रतिनिधित्व गर्न सक्दैन । केही घण्टा जाँच लेखेर प्राप्त गर्ने अंकले विद्यार्थीहरूको बहुभाषिक, सामाजिक, प्राज्ञिक, कला र सीपहरूको मूल्यांकन गर्न सक्दैन । तसर्थ, यो अभ्यासले किताबमुखी परीक्षामा राम्रो अंक ल्याउन नसक्ने तर कला, कथा, भाषा, समाज, तथा संस्कृति आदिको ज्ञान र सीप भएका विद्यार्थीलाई असफल को रूपमा चित्रित गर्छ । शिक्षा परीक्षामुखी हुँदै जाँदा विद्यार्थीहरू आफूले आर्जन गर्न सक्ने र आफूसँग भएका ज्ञान र सीपहरूको प्रयोग गर्नबाट वञ्चित हुन्छन् । यो वञ्चितीकरणले अंकका आधारमा सांकेतिक र ज्ञानात्मक हिंसा र विभेदको आधार बनाउँछ । अंग्रेजी माध्यमले शिक्षामा सामाजिक न्यायको बहुआयमिक पक्षहरूलाई असर पारेको छ । अंग्रेजी भाषाको दखल नभै सबै विषयहरू अंग्रेजीमा सिक्नुपर्दा विद्यार्थीहरूले सिक्नुपर्ने ज्ञान र सीपहरू सिक्न सक्दैनन् । सिकाइमा उनीहरूको सहभागिता प्रभावकारी नहुँदा कक्षाहरू शान्त र अन्तरक्रियाविहीन हुँदै छन् । नेपाली र अन्य मातृभाषाहरू बोल्दा सजाय भोग्नुपर्ने अभ्यासले विद्यालयमा डरत्रासको वातावारण निर्माण हुँदै छ । आफ्नो मातृभाषा बोल्न पनि डराउनुपर्ने शिक्षा गुणस्तरीय कसरी हुन सक्छ ? अंग्रेजी एउटा भाषा हो र यसको प्रभावकारी शिक्षण सिकाइलाई हाम्रो पाठ्यक्रमले जोड दिएकै छ । तर यसलाई माध्यम भाषाका रूपमा प्रयोग गरेर विद्यार्थीहरूमा भाषिक र मनोवैज्ञानिक त्रास भरिदिँदा गुणस्तरीय शिक्षा हुन्छ र ? एकातिर यो अभ्यासले हाम्रोजस्तो बहुभाषिक समाजको प्रतिनिधित्व गर्न सक्दैन भने अर्कोतिर अंग्रेजी भाषाबाहेक अरू भाषाहरू शिक्षा प्राप्त गर्नयोग्य छैनन् भन्ने भाष्य र चिन्तनलाई प्रोत्साहन गरेको छ, जुन दुर्भाग्यपूर्ण छ । यसले हाम्रो समाज र विद्यालयबीच गहिरो खाडल निर्माण गरेको छ, थप गर्दै छ । निजी र सार्वजनिक दुई खाले शिक्षाले निर्माण गरेको वर्गीय खाडललाई अहिले अंग्रेजी माध्यमका नाममा सार्वजनिक विद्यालयहरूले अझ प्रोत्साहन गर्नु दुर्भाग्यपूर्ण छ । यस्तो गुणस्तरीय शिक्षाको भाष्य र अभ्यासले हाम्रो सामाजिक र आर्थिक असमानता र विभेदहरूलाई हटाउनुको सट्टा समाजशास्त्री पियेरे बोर्डयूले भनेझैं झन् प्रोत्साहन गर्दछ । यसबाट हाम्रा विद्यार्थीहरू अंग्रेजीमा लेखिएका पुस्तक र तिनले निर्माण गरेका ज्ञान मात्रै चिन्ने हुन्छन् । र यसले हाम्रा समाज र संस्कृतिहरूले निर्माण गरेका परम्परागत ज्ञान र तिनले समाज निर्माणमा गरेका योगदानहरूको कुनै अर्थ नहुने चिन्तन विकास गरिरहेको छ । त्यसैले हाम्रो गुणस्तरीय शिक्षाको भाष्य र त्यसले विद्यार्थीको सिकाइ र आम समाजमा पार्ने दूरगामी प्रभावहरूबारे विमर्श गर्न अपरिहार्य छ ।"
पहिचानको सवालमाझ इन्द्रेणी उत्सव,"गौरवका पाइलाहरूयौनिक परिचयको सवाल सरलजस्तो देखिए पनि यो जटिल विषय हो । यसलाई अझ जटिलतातिर लैजाने काम हाम्रै सामाजिक मान्यताले गरेको छ । पितृसत्तात्मक सामाजिक मान्यताले निर्धारण गरिदिएको दुईलिङ्गीय विभाजनभन्दा निकै विस्तारित छ यौनिकताको क्षेत्र । जैविक रूपमा महिला या पुरुष अङ्गसहित जन्मिएकाहरू यौनिक चाह र झुकावका हिसाबले ठीकविपरीत पनि हुन सक्छन् । समाजले वैधता दिएको महिलापुरुषको जोडी विपरीत, उस्तै लिङ्गका व्यक्तिहरू समलिङ्गी जोडीको रूपमा प्रेमिल सम्बन्धमा रहन सक्छन् । त्यसका अतिरिक्त चिकित्सा विज्ञानको चरम विकासले गर्दा जैविक अङ्गहरूलाई शल्यक्रियामार्फत आफूले चाहेको लिङ्गमा परिणत गरी पारलिङ्गी (ट्रान्सजेन्डर) महिला या पुरुष पनि हुन सक्ने अवस्था छ आज । त्यसैले यौनिकता महिला र पुरुषको सीधा कित्ताकाटभन्दा पर विविध परिचयको आयाम समेटिएको परिवर्तनशील क्षेत्र बनेको छ । अन्य देशको तुलनामा नेपालमा धेरैपछि मात्र लैङ्गिक तथा यौनिक अल्पसंख्यकहरूको हक अधिकारको विषयको उठान भएको थियो । फरक यौनिकतालाई पाप र पूर्वजन्मको कुकर्मको फलका रूपमा बुझाइदिने हाम्रै समाजिक जडताका कारण अधिकांश परिवारले फरक व्यवहार देखाउने सन्तानलाई कसै गरी ढाक छोप गर्न नै श्रेयस्कर ठानिरहे । परिणामस्वरूप यौनिक अल्पसंख्यकहरूले आफ्नो परिचयका लागि वकालत गर्न स्रहस्राब्दी नै कुर्नुपर्यो । त्यतिन्जेलमा पश्चिमी राष्ट्रहरूमा उनीहरूको हक अधिकारका निम्त निकै काम भइसकेका थिए । त्यसका बावजुद विभिन्न किसिमका विभेद भने कायमै थियो । उदाहरणका रूपमा सन् १९९४ मा अमेरिकी सेनामा क्लिनटन प्रशासनले लागू गरेको डोन्ट अस्क, डोन्ट टेल नीतिलाई लिन सकिन्छ । यो नीतिले सेनामा समलिङ्गी या फरक यौनिकता भएकाहरूलाई आफ्नो यौनिक परिचयको खुलासा गर्नबाट बन्देज लगाएको थियो । मानव अधिकारका ठूला कुरा गर्ने पश्चिमी राष्ट्रहरूले पनि यौनिक अल्पसंख्यकलाई महिला र पुरुषसरह अधिकार दिन हिच्किचाइरहेका छन् । समलिङ्गी विवाह, सन्तान प्राप्तिको अधिकार लगायत अनेक विषय धेरै देशमा छिनोफानोकै क्रममा छ । नेपालमा लैङ्गिक तथा यौनिक अल्पसङ्ख्यकहरूलाई आज पनि गाईजात्रा या प्राइड परेडमा निस्किने एक हूल रङ्गीन टोली वा ठमेलका गल्लीतिर भौतारि हिँड्ने अजिब मानव झुन्ड मात्र देख्नेहरू पनि छन् । देशमा आएको आमूल परिवर्तनका बावजुद उनीहरूको सकस कायमै छ । नेपालको संविधान र कानुनले अन्य नागरिकसरह समान हक अधिकार प्रदान गरे पनि नीति कार्यान्वयनका जटिलताहरू उत्तिकै छन् । सबैभन्दा जटिल हामीभित्र रोपिएको मान्यतागत जडता नै हो जसको भञ्जन अत्यावश्यक छ । समग्रतामा रहलपहल द्विलिङ्गी धङधङीबाहेक आजको नेपाली समाजले लिएको बाटो अग्रगमन र समावेशिताकै हो । जसमा सबै जात, वर्ग, समुदायका साथै लैङ्गिक तथा यौनिक अल्पसङ्ख्यकहरूले आत्मसम्मान साथ बाँच्न पाउने अधिकार छ । नीति तथा कानुनमा भएका कुरालाई व्यवहारमा कार्यन्वयन गर्नु नै आजको आवश्यकता र चुनौती हो । इन्द्रेणी उत्सव अघि बढाइरहेका प्रत्येक रङ्गीन मनको स्वतन्त्रता, समानता तथा अधिकारको सुनिश्चितताले मात्र लोकतान्त्रिक गणतन्त्रात्मक नेपालले लिएको लक्ष्यलाई पूर्णता दिनेछ ।"
त्रिचन्द्र कलेजको खुम्चिँदो साख,"औसरैऔसरको विकल्पकालो बादलमा चाँदीको घेरा भनेझैं शताब्दी कलेजले पनि औसरको ढोका खुलै राखेको छ । मूल भवनलाई पुनर्निर्माण गर्न सकिन्छ, सय वर्ष नाघिसकेकाले सम्पदा ऐन पनि आकर्षित हुन्छ र सोले निर्देश गरेअनुरूप बनाउन कठिन भए पनि असम्भव छैन । विद्यार्थी नेताहरूबीच समन्वय हुने हो भने भवन बनाउन चाहिने रकम सहयोगको वर्षा हुन बेर लाग्दैन । त्रिचन्द्रका गुरु र चेलाहरूको नगन्य दानले पनि अर्बौं नाघ्न सक्छ । अझ अहिले प्रधानमन्त्री पदमा यहीँका विद्यार्थी आसीन छन् । निष्ठापूर्वक आँट गर्ने हो भने विद्यार्थीको गर्जो टर्ने मात्र होइन विश्वकै लागि अनुकरणीय नजिर पनि हुनेछ ।"
राजदूत श्रेष्ठको पर्खाइमा चीन,"बेइजिङ (कास) चीनले नवनियुक्त नेपाली राजदूत विष्णुपुकार श्रेष्ठको पर्खाइमा रहेको जनाएको छ । चिनियाँ परराष्ट्र मन्त्रालयले बेइजिङमा गरेको पत्रकार सम्मेलनमा मन्त्रालयका प्रवक्ता चाउ ली च्येनले राजदूत श्रेष्ठ जतिसक्दो चाँडो कर्मथलोमा आउनेमा चीनले प्रतीक्षा गरिरहेको बताएका हुन् । प्रवक्ता चाउले राजदूतको आगमनसँगै यसअघि दुई देशका शीर्ष नेताहरूबीच भएका सहमति कार्यान्वयन हुने अपेक्षा गरे । दुई देशका नेताहरूले गरेका महत्त्वपूर्ण सहमति कार्यान्वयन गर्न, राजनीतिक विश्वास बढाउन, आपसी हितकारी सहयोग प्रवर्द्धन गर्न र द्विपक्षीय रणनैतिक साझेदारी विकास गर्न नेपाली पक्षसँग मिलेर काम गर्न चीन इच्छुक छ, उनले भने । राष्ट्रपति विद्यादेवी भण्डारीले श्रेष्ठलाई गत बिहीबार राजदूतमा नियुक्त गरेकी थिइन् । त्यसको एक सातामा चीनले उनको नियुक्तिप्रति समर्थन जनाउँदै सहकार्यको अपेक्षा प्रकट गरेको हो । पत्रकार सम्मेलनका क्रममा चीनका लागि नेपाली राजदूत नियुक्तिका विषयमा टिप्पणी मागिएपछि चाउले प्रतिक्रिया दिएका हुन् । सत्ता साझेदार माओवादी केन्द्रको कोटाबाट पठाइएका श्रेष्ठको नाम संसदीय सुनुवाइ समितिले अनुमोदन गरेपछि मन्त्रिपरिषद्को सिफारिसमा राष्ट्रपति विद्यादेवी भण्डारीले संविधानको धारा २८२ अनुसार उनलाई राजदूत नियुक्त गरेकी हुन् ।"
महाराष्ट्रमा फेरियो सरकार,"(नयाँदिल्ली)  महराष्ट्रमा सत्तारूढ दल शिवसेनामा विभाजन आएपछि सरकार फेरिएको छ । पार्टीमा विद्रोह गरेर बहुमत सांसदको समर्थन जुटाएका शिवसेना नेता एकनाथ शिन्दे भारतीय जनता पार्टी (भाजपा) को समर्थनमा मुख्यमन्त्री भएका छन् । यसअघि शिवसेनाका प्रमुख उद्धव ठाकरेले कंग्रेसको समर्थनमा सरकार चलाइरहेका थिए । पार्टीका बहुमत सांसदले साथ छाडेपछि ठाकरेले बुधबार बेलुका राज्यपालसमक्ष राजीनामा बुझाएका थिए । विधानसभामा फ्लोर टेस्ट हुने स्थिति बनेपछि ठाकरेले राजीनामाको बाटो लिएका हुन् । पछिल्लो ११ दिनदेखि महाराष्ट्रमा राजनीतिक उथलपुथल चलिरहेको थियो । शिवसेनाका नेता शिन्देले पार्टीका ५६ जना विधायक मध्ये ३९ को समर्थन प्राप्त गरेका छन् । उनले आफ्नो पक्षका विधायकलाई लिएर असमको गुवाहटीमा बसिरहेका थिए । भाजपाले उक्त गुटलाई सहयोग गरिहेको थियो । ठाकरेको राजीनामापछि भाजपा र शिन्दे गुट एक ठाउँमा आएको हो । भाजपाले समर्थन गरेपछि शिन्देले बहुमत विधायकहरूको साथ आफूसमक्ष रहेको भन्दै राज्यपालसमक्ष सरकारको दाबी गरेका हुन् । पहिला भाजपा नेता देवेन्द्र फडणवीस मुख्यमन्त्री र शिवसेनाका बागी नेता शिन्दे उपमुख्यमन्त्री बन्ने चर्चा थियो । तर, भाजपाले शिन्देलाई मुख्यमन्त्रीमा समर्थन गरेपछि उनले शपथ लिएका छन् । शिन्दे समूहले केही महिनादेखि उद्धव पक्षले एकलौटी रूपमा पार्टी चलाएको, हिन्दुत्वको एजेन्डा छाडेको लगायत आरोप लगाउँदै आएको थियो । सन् २०१९ मा भएको विधानसभा चुनावमा भाजपा सबैभन्दा ठूलो पार्टी बनेको थियो । तर, भाजपाको पुरानो मित्र शिवसेनाले कंग्रेस र शरद पवारको एनसीपीसँग गठबन्धन गरेर सरकार बनाएको थियो । चुनावमा भने भाजपा र शिवसेनाले सहकार्य गरेको थियो । तर, मुख्यमन्त्री को बन्ने विषयमा विवाद बढेपछि शिवसेनाले कंग्रेस र एनसीपीको साथ लिन पुगेको थियो । महाराष्ट्र विधासभामा २ सय ८८ सदस्य छन् । सरकार गठनका लागि १ सय ४५ विधायकको समर्थन आवश्यक पर्छ । शिन्दले १ सय ६१ विधायकको साथ पाएका छन् । भाजपाको १ सय ६, शिवेसेनाका बागी ३९, निर्दलीय ८ र प्रहार पार्टीका २ जना सांसदले उनलाई समर्थन गरेका हुन् । महाराष्ट्रमा दस दिनअघिदेखि सरकार परिवर्तनको चलखेल सुरु भएको थियो । शिन्देले त्यही दिन आफ्नो पक्षका केही सांसदलाई लिएर महाराष्ट्र छाडेका थिए । उनकै बलमा अढाई वर्षपछि भाजपा महराष्ट्रमा पुनः शक्तिमा फर्किएको हो ।यसैबीच, भाजपा नेता देवेन्द्र फडणवीस उपमुख्यमन्त्री बनेका छन् । यसअघि उनलाई महाराष्ट्रको मुख्यमन्त्रीका रूपमा हेरिएको थियो । अन्तिम समयमा भाजपाले शिन्देलाई मुख्यमन्त्री छाड्ने निर्णय लिएपछि फडणवीसले आफू सरकारबाहिर रहन तयार रहेको जनाएका थिए । पूर्वमुख्यमन्त्री रहिसकेका फडणवीसलाई पार्टीले उपमुख्यमन्त्री बस्न आग्रह गरेपछि उनले उक्त पद स्विकार गरेका हुन् । पार्टी अध्यक्ष जेपी नड्डाले सार्वजनिक रूपमै फडणवीसको सरकारमा आवश्यकता रहेको र उनले उपमुख्यमन्त्री बन्ने घोषणा गरेपछि उनले शपथ लिएका हुन् । उद्धव ठाकरे पक्षले २०१९ मा भएको चुनावको जनमत अपमान गरेको फडणवीसले बताउँदै आएका थिए । शिवसेना र बीजेपी मोर्चा बनाएर चुनाव लडे पनि पछि उद्धवले कांग्रेस र शरद पवार नेतृत्वको एनसीपीसँग मिलेर सरकार बनाएका थिए ।"
किसानलाई असारे खुसी,"(पर्सा)  वीरगन्जको सीमावर्ती भारतीय सहर रक्सौलस्थित रक्सौल ल्यान्ड कस्टम कार्यालयले जुलाई १ देखि नेपालतर्फ निकासी हुने डस्टी कार्गो (धूलोजन्य औद्योगिक कच्चा पदार्थ) को ढुवानी रक्सौल तथा वीरगन्ज आईसीपी रुटमार्फत गर्ने तयारीको नेपालका आयातकर्ताहरूले विरोध गरेका छन् । रक्सौल भन्सारको यस किसिमको तयारीप्रति असन्तुष्टि जनाउन वीरगन्ज उद्योग वाणिज्य संघले मंगलबार पत्रकार सम्मेलन नै आयोजना गर्यो ।वीरगन्ज उद्योग वाणिज्य संघका वरिष्ठ उपाध्यक्ष अनिल अग्रवालले रक्सौल रेलवे स्टेसनबाट वर्षौंदेखि आयात भई आएको धूलोजन्य औद्योगिक कच्चा पदार्थ रक्सौल ल्यान्ड कस्टम र वीरगन्ज भन्सार कार्यालयमार्फत जाँचपास भई सोही रुट भएर ढुवानी हुँदै वीरगन्ज भएर नेपालका विभिन्न स्थानमा पुग्ने गरेको थियो । तर रक्सौल भन्सारकी डेपुटी कमिसनर पिंकी कुमारीले साताअघि सूचना जारी गर्दै जुलाई १ देखि यो रुट परिवर्तन गर्ने आदेश दिएकी थिइन् ।डेपुटी कमिसनरको निर्देशनपछि अब धूलोजन्य पदार्थको ढुवानी र भन्सार जाँचपास रक्सौल लक्ष्मीपुर र सिर्सियाको एकीकृत जाँचचौकीमार्फत मात्र गर्नुपर्नेछ, जुन हामी नेपाली आयातकर्ताका लागि अत्यन्त अपायक र अव्यावहारिक रुट हो, अग्रवालले भने, रक्सौल रेलवे स्टेसनदेखि लक्ष्मीपुर एकीकृत जाँचचौकीसम्म धूलोजन्य पदार्थ ढुवानीमा प्रतिदिन ३ सयदेखि ४ सय ट्रक तथा टिपर हुने गरेका छन् । रक्सौलदेखि लक्ष्मीपुर एकीकृत जाँचचौकीसम्म जाने सडक अत्यन्तै साँघुरो छ । एक दिनमै ३ सयदेखि ४ सयसम्मको धूलोजन्य पदार्थ बोक्ने सवारीसाधनको भार थेग्न सक्ने क्षमता यो सडकको छैन । करिब ८ सय मिटर लामो उक्त सडक खण्डमा सामान्य अवस्थामा पनि सवारी जाम लाग्ने गरेकाले धूलोजन्य पदार्थ ढुवानी गर्न सहज नरहेको उनले बताए ।भारतका विभिन्न स्थानबाट आउने ट्रकको संख्या अति नै धेरै हुने गरेकोले तिनको भन्सार जाँचपास गराउने लाइन लामो रहने गरेकाले सबै प्रक्रिया पूरा गरी नेपाल भित्रिन अहिले नै ३ दिनसम्म लाग्ने गरेको अग्रवालले जनाए । यसरी रेलवे यार्डबाट गएको ट्रक तथा टिपरलाई भन्सार जाँचपास हुन र नेपाल भित्रिन नै ३ दिनसम्म लाग्ने गरे धूलोजन्य पदार्थको ढुवानीमा धेरै नै समय लाग्नेछ । यसले रेलवे यार्ड पनि जाम गराइरहनेछ, उनले भने, अहिलेको अवस्थामा एक महिनामा ४० देखि ४५ रेलवे र्याक धूलोजन्य पदार्थ आयात हुने गरेको छ ।रक्सौलवीरगन्ज भएर एक रेलवे र्याक धूलोजन्य वस्तु ढुवानी गर्न ३ दिनसम्म लाग्ने गरेकामा अब लक्ष्मीपुर एकीकृत जाँचचौकीमार्फत ढुवानी गर्दा एक र्याकको ढुवानीमा ६ दिनसम्म लाग्ने उनको भनाइ छ । मालवस्तु ढुवानीमा तोकिएको भन्दा धेरै समय लाग्ने भए रेलवेले समेत आफ्नो स्टेसन यार्ड शुल्क र विलम्ब शुल्कमा ४ देखि ५ गुणासम्म बढाउने निश्चित छ, उनले भने, जसले गर्दा रेलवेमार्फत आयात गर्न फलदायी हुँदैन । भारतीय रेलवेले समेत घाटा बेहोर्नुपर्नेछ । नेपालको आयात पनि महँगो हुन जान्छ । लक्ष्मीपुर एकीकृत जाँचचौकीमार्फत ढुवानी गर्नुअघि उक्त रुटको भौतिक संरचनामा सुधार गर्नु अत्यावश्यक रहेको संघका उपाध्यक्ष माधव राजपालले बताए । रक्सौल रेलवे स्टेसनदेखि लक्ष्मीपुर एकीकृत जाँचचौकी जाने सडक जोड्ने सडकलाई ३ सयदेखि ४ सयसम्म सवारीसाधनको भार थेग्न सक्ने गरी ४ लेनमा विकास गरिनुपर्छ, उनले भने । भारत र नेपाल दुवैतर्फका एकीकृत जाँचचौकीमा धूलोजन्य पदार्थ ढुवानी गर्ने ट्रक तथा टिपरका लागि एक छुट्टै लेनको व्यवस्था गरिनुपर्ने पनि उनको माग छ ।"
विभेदकारी करनीतिपछि प्याड उद्योगको कच्चा पदार्थ आयात बन्द,"ॅअर्थतन्त्रमा सुधार ल्याउन निजी क्षेत्रसँग हातेमालो यसैबीच, अहिले देखिएका समस्या समाधान गरी आत्मनिर्भर अर्थतन्त्र निर्माणका लागि सरकारले निजी क्षेत्रसँग हातेमालो गर्ने प्रधानमन्त्री शेरबहादुर देउवाले आश्वासन दिएका छन् । अर्थतन्त्रको विद्यमान अवस्थाबाट छलफल गर्ने क्रममा बिहीबार बैंक तथा वित्तीय संस्थाका अध्यक्षहरूको संस्था बैंक तथा वित्तीय परिसंघ (सिबिफिन) का पदाधिकारीसँग प्रधानमन्त्री देउवाले उक्त आश्वासन दिएका हुन् । सिबिफिनका अध्यक्ष पवनकुमार गोल्यानको नेतृत्वमा एक प्रतिनिधि मण्डलले बिहीबार प्रधानमन्त्री देउवासमक्ष छलफल गरेको हो । सिबिफिनले प्रस्तुत गरेका सुझाव र प्रतिवेदनले औंल्याएका कृषि क्षेत्रको सुधार, व्यापार घाटा न्यूनीकरण तथा आयात प्रतिस्थापनका उपाय र निर्यातजन्य वस्तु, लगानीका लागि पुँजी निर्माण तथा परिचालन जस्ता विषयमा प्रधानमन्त्री देउवाले विशेष जिज्ञासा राख्नुभयो, परिसंघको विज्ञप्तिमा भनिएको छ, वर्तमान अवस्थामा देखिएका समग्र चुनौतीको सामना गर्न र आत्मनिर्भर अर्थतन्त्र निर्माणका लागि सरकार निजी क्षेत्रसँग हातेमालो गर्दै अगाडि बढ्ने आश्वासन दिनुभयो ।"
बजेटका त्रुटि नसच्याए महासंघ पनि सडकमा,"(विराटनगर)  नेपाल उद्योग वाणिज्य महासंघका अध्यक्ष शेखर गोल्छाले बजेट निर्माणका क्रममा अर्थमन्त्री जनार्दन शर्माद्वारा भएका नीतिगत त्रुटि नसच्याए महासंघ पनि सडकमा उत्रिने चेतावनी दिएका छन् । बजेटका राम्रा पक्षको समर्थन गर्न निजी क्षेत्र कहिल्यै पछि नपरेको र नराम्रा पक्षको पनि आलोचना गर्न पाउनुपर्ने उनको धारणा छ । बजेटमार्फत परिवर्तन गरिएका करका दायराले स्टिल तथा वायर, घिउतेल र सेनिटरी प्याड उत्पादन गर्ने उद्योग संकटमा परेको संकेत गर्दै ती करका दायरालाई अर्थमन्त्रीले संशोधन नगरे आन्दोलनरत मोरङ व्यापार संघ, उद्योग संगठन, नेपाल उद्योग परिसंघ र विभिन्न ट्रेड युनियनको सडक आन्दोलनमा महासंघ पनि सहभागी हुने गोल्छाले प्रस्ट्याए । सरकारले विभेदपूर्ण कानुन ल्याएको र त्यसलाई खारेज गर्नुपर्नेमा उनले जोड दिए । रासायनिक मल आयातका लागि निजी क्षेत्रलाई अनुमति दिन सरकारसँग उनले मागसमेत गरेका छन् । धान रोपाइँको मुख्य सिजनमा किसानले रासायनिक मल पाएका छैनन् । महासंघ प्रदेश १ को चौथो प्रदेशसभामा बिहीबार गोल्छाले अनुदानको रासायनिक मल आयात गर्न निजी क्षेत्रले पाउने हो भने किसानले कहिल्यै मलको अभाव भोग्नु नपर्ने दाबी गरे । सरकारले अनुमति दिने हो भने भारत वा चीन कहाँ पुगेर मल ल्याउनुपर्ने हो, निजी क्षेत्रलाई राम्रो हेक्का भएको उनको भनाइ छ । सरकारले हाल डीएपी प्रतिबोरा ६ हजार ७ सय ११ रुपैयाँमा खरिद गरेर किसानलाई २ हजार २ सय रुपैयाँमा उपलब्ध गराउँदै प्रतिबोरा ४ हजार ५ सय ११ रुपैयाँ अनुदान दिँदै आएको छ । तरलताले मुलुकको अर्थतन्त्र संकुचित बनेको उल्लेख गर्दै गोल्छाले निजी क्षेत्र र सरकार सुझबुझका साथ अगाडि नबढे मुलुकमा आर्थिक दुर्घटना हुने स्थिति रहेको दाबी गरे । व्यापार घाटा बढ्दो छ । तरलताले अर्थतन्त्र संकुचित बनाएको छ, उनले भने, निजी क्षेत्रले सरकारलाई गम्भीर रुपमा सुझाव दिन्छ । तर सरकारले बेवास्ता गर्दै हिँडिरहेको छ । मूल्य वृद्धि कम्तीमा २५ प्रतिशत बढेको छ, स्वदेशी उत्पादनको माग बजारमा घट्दो छ । अहिलेको अर्थतन्त्रमा सरकारले लक्ष्य गरेको ८ प्रतिशत आर्थिक वृद्धि र १८ प्रतिशत राजस्व वृद्धि हुनै नसक्ने उनको दाबी छ ।कार्यक्रममा प्रदेश १ का मुख्यमन्त्री राजेन्द्र राईले अनुदानबिनै निजी क्षेत्रले रासायनिक मल आयात गर्ने अनुमति माग गरेको हो भने स्वागतयोग्य भएको टिप्पणी गरे । निजी क्षेत्रले अनुदानबिनाको गुणस्तरीय रासायनिक मल आयात गरे भइगो नि, उनले भने । प्रदेश १ का आर्थिक मामिला तथा योजनामन्त्री इन्द्रबहादुर आङ्बोले भने संघीय सरकारले सार्वजनिक गरेको बजेटविरुद्ध उद्योगी सडकमा उत्रिनुको कुनै तुक नरहेको दाबी गरे ।"
चार वाणिज्य बैंकलाई मर्जरको सैद्धान्तिक सहमति,(काठमाडौं)  नेपाल राष्ट्र बैंकले चार वटा वाणिज्य बैंकलाई मर्जरका लागि सैद्धान्तिक सहमति (लेटर अफ इन्टेन्टएलओआई) प्रदान गरेको छ । राष्ट्र बैंक सञ्चालक समिति बैठकले बुधबार ग्लोबल आईएमई बैंक र बैंक अफ काठमान्डू तथा नेपाल इन्भेस्टमेन्ट बैंक र मेगा बैंकलाई सैद्धान्तिक सहमति दिने निर्णय गरेको हो ।राष्ट्र बैंकको निर्णयअनुसार यी बैंकले सैद्धान्तिक सहमति पाएको तीन महिनाभित्र मर्जरको सबै प्रक्रिया पूरा गरी अन्तिम स्वीकृतिका लागि राष्ट्र बैंकमा आवेदन दिनुपर्नेछ । मनासिव कारणले तीन महिनाभित्र मर्जरको प्रक्रिया पूरा नभए समय थपका लागि राष्ट्र बैंकमा आग्रह गर्न सक्ने प्रावधान छ । इन्भेस्टमेन्ट र मेगा बैंकले गत जेठ २७ तथा ग्लोबल आईएमई र बैंक अफ काठमान्डूले यही असार २ मा मर्जरका लागि आपसमा समझदारीपत्रमा हस्ताक्षर (एमओयू) गरेका थिए । इन्भेस्टमेन्ट बैंकले मेगा बैंकलाई १०० ः ९० को अनुपात (मेगा बैंकको एक सय कित्ता सेयर बराबर इन्भेस्टमेन्ट बैंकको ९० कित्ता सेयर) मा गाभ्न लागेको हो । यी बैंकको मर्जर पूरा भएपछि बन्ने नयाँ कम्पनीको चुक्ता पुँजी करिब ३२ अर्ब ८० करोड रुपैयाँ पुग्नेछ ।यस्तै ग्लोबल आईएमई र बैंक अफ काठमान्डु समान अनुपात १ः१ को अनुपात (ग्लोबलको १ सय कित्ता सेयर बराबर बैंक अफ काठमान्डुको १ सय कित्ता सेयर) अनुपातमा गाभिन लागेका हुन् । यी बैंक मर्जरपछि बन्ने नयाँ कम्पनीको चुक्ता पुँजी करिब ३५ अर्ब रुपैयाँ पुग्नेछ ।
नेप्से २ हजार नाघ्यो,"काठमाडौं (कास) सेयर बजार उच्च अंकले बढेर बिहीबार परिसूचक २ हजार अंकमाथि पुगेको छ । कुल २ अर्ब ४५ करोड रुपैयाँको कारोबार हुँदा नेप्से परिसूचक ७४९३ अंक बढेर २०३७ अंकमा कायम भएको हो । सबै सूचकमा हरियाली छाएको छ ।बैंकिङ २९, विकास बैंक २०२, फाइनान्स १००, होटल तथा पर्यटन १२७, जलविद्युत् १०६, लगानी २, जीवन बिमा २९६, उत्पादन २५०, माइक्रोफाइनान्स २०४, निर्जीवन बिमा ३७८, अन्य ८६ र व्यापार उपसमूह १२६ अंक बढे । २ कम्पनीको मूल्य घट्यो भने अरु सबै १९१ कम्पनीको मूल्य बढ्यो ।झन्डै एक दर्जन कम्पनीको मूल्य साढे ९ प्रतिशतभन्दा धेरैले बढेको छ । नेपाल फाइनान्स, मैलुङखोला र न्यादी हाइड्रोको मूल्य १० प्रतिशत बढ्यो । आँधीखोला लघुवित्त, सीवाईसी लघुवित्त र सूर्योदय वमी लघुवित्तको मूल्य ९९ प्रतिशत बढ्यो । कर्पोरेट डेभलपमेन्ट बैंक, शिवम् सिमेन्ट, रिलायन्स फाइनान्स तथा पञ्चकन्या माई र नेपाल पुनर्बिमाको मूल्य साढे ९ प्रतिशत बढ्यो । कारोबार रकमका आधारमा शिवम् सिमेन्ट, हिमालयन डिस्टिलरी, एसियन लाइफ, अरुणकाबेली पावर, लाइफ इन्स्योरेन्स कर्पोरेसन क्रमशः अगाडि रहे ।"
पार्टी विधानसम्मत चल्न सकेन : कोइराला समूह,"काठमाडौं (कास) नेपाली कांग्रेसका नेता शेखर कोइराला समूहले सभापति शेरबहादुर देउवाले पार्टीलाई विधानसम्मत चलाउन नसकेको आरोप लगाएको छ । काठमाडौंको बत्तीसपुतलीमा बिहीबार बसेको कोइराला समूहको बैठकमा बोल्ने अधिकांश नेताले १४ औं महाधिवेशनपछि पनि पार्टी विधानसम्मत ढंगले सञ्चालन हुन नसकेको बताएका हुन् । स्थानीय तह निर्वाचनको लामो समयसम्म सभापतिले केन्द्रीय कार्यसमिति बैठक नराखेको भन्दै नेता कोइरालाले आफूपक्षीय नेताहरूको छुट्टै बैठक राखेका थिए । बैठकमा सहभागी नेताहरूले सभापति देउवाले पार्टीभन्दा सत्तालाई मात्रै केन्द्रमा राखेर काम गरेको आरोप लगाएका छन् । बैठकमा सहभागी नेता चन्द्र भण्डारीले मुलुकको पछिल्लो राजनीतिक घटनाक्रम, पार्टी र सरकारका काम कारबाहीका विषयमा छलफल भइरहेको जानकारी दिए । महाधिवेशन भएको ६ महिना बितेको छ, यसबीचमा हामीले स्थानीय तहको निर्वाचन पनि सम्पन्न गरेका छौं, पार्टी सभापतिको नेतृत्वमा सरकार छ, उनले भने, समग्रमा मुलुक, सरकार र पार्टीका काम कारबाहीका विषयमा हामीले समीक्षा गर्दैछौं ।बैठकमा नेता कोइरालासहित केन्द्रीय समितिका कोइराला पक्षका पदाधिकारी र केन्द्रीय सदस्य सहभागी थिए । नेता भण्डारीका अनुसार शुक्रबार दिउँसो २ बजे पुनः बस्ने गरी बिहीबारको बैठक स्थगित भएको छ । पार्टी विधानअनुसार चलेको छैन, सभापतिजीको एकलौटी कर्मले पार्टीले ठूलो क्षति बेहोर्नुपर्ने अवस्था छ, बैठकमा नेताहरूले धारणा राखेको उद्धृत गर्दै एक नेताले भने, भेलाको मुख्य माग भनेको स्थानीय चुनावको समीक्षा, केन्द्रीय समिति बैठक र विधानअनुसार पार्टी सञ्चालन हुनुपर्छ भन्ने हो । त्यसमध्ये केन्द्रीय समिति बैठक आह्वान भइसकेको छ । अहिले नेताहरू कसैले बैठक बहिष्कार गर्नुपर्छ भन्नुभएको छ, कसैले समानान्तर समिति बनाआौ भन्नुभएको छ, सबैले बोल्ने क्रम छ ।नेता भण्डारीले भने पार्टी सभापति देउवाले आफ्नै विगत सम्झिएर काम गर्नु उपयुक्त हुने बताए । महाधिवेशन भएको ६ महिना बित्यो, विधानअनुसार हुनुपर्ने काम भएको अवस्था छैन, उनले भने, सभापतिजीले गुटको प्रतिनिधित्व नगरेर सिंगो पार्टीको प्रतिनिधित्व गर्नुहोस् भन्ने हाम्रो आग्रह हो तर त्यस्तो हुन सकेको छैन । म त उहाँलाई हिजो सुशील कोइरालाले नेविसंघमा आफ्नो व्यक्ति राख्यो भनेर ९ महिनासम्म केन्द्रीय समिति बस्न नदिएको स्मरण गराउन चाहन्छु ।सभापति देउवाले पार्टी सञ्चालन गर्दा एकलौटी गरेको कोइराला पक्षको आरोप छ । विधानअनुसार महाधिवेशनपछि नयाा कार्यसमिति निर्वाचित भएको ३ महिनाभित्र कोषाध्यक्ष मनोनयन, ६ महिनाभित्र पार्टीका विभागहरूको गठन गर्नुपर्ने, नेतृत्वविहीन भएका भ्रातृ संस्थामा मनोनयनलगायत काम हुन सकेका छैनन् ।"
'चीनसँग मित्रता विकास गर्न कांग्रेस प्रतिबद्ध,"(काठमाडौं)  परराष्ट्रमन्त्री तथा कांग्रेस नेता नारायण खड्काले चीनसँग मित्रता विकास गर्न कांग्रेस प्रतिबद्ध रहेको बताएका छन् । कांग्रेस भारत र पश्चिमा मुलुकसँग नजिक रहेको र चीनसँग टाढा भएको आरोप लागिरहेका बेला मन्त्री खड्काले चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियानचाओसँग बिहीबार भएको भर्चुअल संवादमा उक्त कुरा बताएका हुन् । संवादका क्रममा सीपीसी विदेश विभागका उपमन्त्री चेन झोउ पनि सहभागी थिए । केही समयअघि मात्र उक्त विभाग सम्हालेका लिउले असार ९ मा माओवादी केन्द्रका अध्यक्ष पुष्पकमल दाहाल र असार १० मा एमालेका अध्यक्ष केपी शर्मा ओलीसँग छुट्टाछुट्टै भर्चुअल कुराकानी गरेका थिए । चिनियाँ विदेश विभागका अनुसार लिउले चीन र नेपालबीच कूटनीतिक सम्बन्ध स्थापना भएको ६० वर्षयता दुवै पक्षले सधैं एकअर्कालाई बुझ्ने र समर्थन गर्दै आएका उल्लेख गरे । साथै, उनले छिमेकी राष्ट्रहरूबीच समान व्यवहार, मैत्रीपूर्ण सहयोग र आपसी हितको नमुना रहेको बताए । उनले सन् २०१९ को अक्टोबरमा सीपीसीका महासचिव तथा चीनका राष्ट्रपति सी चिनफिङले नेपालको ऐतिहासिक भ्रमण गरेको उल्लेख गर्दै त्यसले चीननेपालमैत्री सहयोगको नयाँ अध्याय खुलेको बताएका थिए । उनले सीपीसीले नेपाली कांग्रेसलगायत नेपालका सम्पूर्ण राजनीतिक दलसँग मैत्रीपूर्ण सम्बन्ध कायम र आदानप्रदान गर्ने बताए । उनले यो वर्ष सीपीसीको २० औं राष्ट्रिय महाधिवेशन आयोजना हुने र जुन पार्टी र चिनियाँ जनताका लागि निकै महत्त्वपूर्ण रहेको प्रस्ट पारेका थिए । कांग्रेसका नेतासमेत रहेका मन्त्री खड्काले सीपीसीलाई १०१ औं जन्मदिनको शुभकामना दिए । उनले गरिबी निवारण, प्राविधिक आविष्कार, महामारीविरुद्धको लडाइँ, सामाजिक विकासलगायत विषयमा नेपाललाई चीनले बहुमूल्य सहयोग गरेकोमा धन्यवाद दिए । मन्त्री खड्काले नेपाली कांग्रेस पार्टी चीनसँग मित्रता विकास गर्न प्रतिबद्ध रहेको र एक चीन सिद्धान्तलाई दृढताका साथ पालना गर्ने बताए । उनले कांग्रेस स्वतन्त्र परराष्ट्र नीतिमा अडिग रहने र कुनै पनि शक्तिलाई नेपाली भूमि चीनविरोधी गतिविधिमा संलग्न हुन नदिने प्रस्ट पारे । उनले कांग्रेस र सीपीसीसँग संस्थागत आदानप्रदानलाई सुदृढ गर्न, दुई देशबीच विभिन्न क्षेत्रमा व्यावहारिक सहयोग प्रवर्द्धन गर्न र नेपालचीन सम्बन्धलाई नयाँ उचाइमा पुर्याउन इच्छुक रहेको पनि बताए । खड्काले चिनियाँ कम्युनिस्ट पार्टीको २० औं राष्ट्रिय महाधिवेशन पूर्ण सफलताको कामना दिए ।"
रंगमञ्चमा इलामेली लाप्चा,"(काठमाडौं)  अहिले इलामको सिजनचाहिँ चिया टिप्ने हो । आफ्नो काम सबै थाती राखेर हामी नाटक देखाउन आएका छौं । काठमाडौंको स्टेजमा फर्स्ट ताल देखा परेको, खोइ कस्तो भयो । हामीलाई त केही पनि थाहा छैन । काठमाडौं थापागाउँस्थित कुञ्ज थिएटर आरोहण गुरुकुलमा ३८ वर्षीया सोङकित लाप्चाले एकै सासमा यी सबै कुरा भन्दै गर्दा हलमा उनको समूहलाई दर्शकले तालीले स्वागत गरे । उनले सुरुमै बुझाइन्, हामी लेप्चा होइन, लाप्चा हौं । नेपाल संगीत तथा नाट्य प्रतिष्ठान र गुरुकुलले आइतबारदेखि सुरु गरेको बहुभाषिक नाट्य उत्सवमा सोङकितकै निर्देशनमा लाप्चा उत्थान मञ्चले लाप्चा भाषाको नाटक स्वर्ग जाने बाटो मञ्चन गरेको थियो । नाटककै माध्यममा राज्यले लोपोन्मुख जातिभित्र राखेको आफ्नो समुदायको कथा, भाषा, संस्कृति, परिवेश, इतिहास तथा सभ्यतालाई इलामदेखि राजधानीसम्म पहिलोपल्ट ल्याइपुर्याउन भोगेको कष्ट र उनको समूहलाई काठमाडौंसम्मको बाटो देखाउने सूर्योदय नगरपालिका, गणेश रसिक फाउन्डेसन, भुवनराज ढुंगाना, गायत्री वली घिमिरेलगायतलाई उनले पटकपटक सम्झिरहिन् । आफ्नो जातिको यथार्थ पक्षलाई नाटककै रूपमा रंगमञ्चमा ल्याउन पाएकोमा सोङकितलाई जीवनमा एउटा युद्ध नै जितेजस्तो भएको छ । अहिले उनले घरतिर टिप्न ठिक्क परेको चिया बगानलाई भुलेकी छन् । हामीले त नाटक भनेको सडकमा गर्ने भन्ने मात्र बुझेका थियौं, उनले भनिन्, यता आएर हलभित्र साँच्चिकै घरजस्तै बनाएर मञ्चन गर्नुपर्ने रहेछ । हामीलाई यताको नाटकबारे केही नै थाहा नै रहेनछ । प्रतिष्ठानले सबै भाषाभाषीको नाटक मञ्चन गर्ने भन्ने खबर इलामसम्म पुगेपछि सोङकितको समूहले जम्माजम्मी ९ दिनमा नाटक तयार गरे । दुई वर्ष अगाडि रंगमञ्चसम्बन्धी १२ दिन जति प्रशिक्षण लिएका उनको समूह त्यही आधारमा नै काठमाडौंमा नाटक ल्याउन तयार भएका थिए । राजा श्रेष्ठले समूहलाई थप प्रशिक्षण दिएर अझ बलियो बनाए । सोङकितका अनुसार समूहले लाप्चा समुदाय र इतिहासमा जोडिएको पौराणिक कथालाई नै नाट्य रूपान्तरण गरे । उनीहरूले कथामा आधारित रहेर नै पात्रअनुसारको संवाद मौखिक रूपमा तयार गरे । थोरै समय भएकाले संवाद लेखन र अभ्यासका लागि तयारी पुगेन । जसरी पनि काठमाडौंमा लाप्चा जातिलाई पुर्याउने हुटहुटीले गर्दा उनीहरूले नाटक मञ्चन गरेरै छोडे । नाटकका लागि स्क्रिप्ट लेखन र अभ्यास नभएकाले जातिको कथा र संस्कृतिलाई देखाउन असाध्यै कठिन भएको राजाले सुनाए । उनले भने, मैले उहाँहरूलाई नाटकका सामान्य कुरा मात्र सिकाएको थिएँ । नाटकमा प्रयोग हुने लाइट, टुल्सहरू र यसभित्रका अन्य कुराहरू सिक्नै बाँकी छन् । काठमाडौंमा आफ्नो जातिका बारे नाटक देखाउने उहाँहरूको उत्साहले सफल रूपमा मञ्चन भयो । लाप्चाहरूलाई लोपोन्मुख जाति भनेर राज्यले भत्ता र केही सुविधा दिएर दया देखाउनुभन्दा प्रत्येक क्षेत्रमा अब समान अवसर दिनुपर्ने सोङकितको धारणा छ । उनले भनिन्, हामीलाई कहाँ के भइरहेको छ थाहा नै हुन्न । अहिले लाप्चाहरूमा केही गर्नुपर्छ भन्ने जागरण आएको छ । समान अवसरमा दिएमा हामीले पनि आफ्नो कुरा भन्न सक्ने भएका छौं । २०५८ मा स्थापित रोङ सेजुम ठीं (लाप्चा उत्थान मञ्च) मार्फत जातिको धर्म, संस्कृति, भाषा, वेषभूषा, ऐतिहासिक तथा पुरातात्त्विक महत्त्वका गुम्बा आदि संरक्षण, अध्ययन र अनुसन्धान हुँदै आएको उनले सुनाइन् । नाटक स्वर्ग जाने बाटो को कथामा भएजस्तै लाप्चाहरू माथि उठ्न नसकेको सोङकितले दुःखेसो गरिन् । कथाअनुसार एक जना आफू घरमूलीले स्वर्ग गएको सपना देख्छ । त्यसपछि गाउँलेहरू बैठक बसी सबै स्वर्गतिर जाने योजना बनाउँछन् । गाउँलेहरू आफ्नो रीतिरिवाजअनुसार प्रकृति, कूल देवताको पूजापाठ गरी माटोको घैलाद्वारा तलैतला बनाएर स्वर्ग जाने बाटो बनाउँछन् । सबैभन्दा माथि पुगेकोले स्वर्ग पुग्नै लाग्यो भनेर अंकुशे माग्दा सबैभन्दा तल बस्नेले ढालिदेऊ भनेको सुन्छ । आवाज नै विपरीत सुनेपछि स्वर्ग जाने बाटो भत्किन्छ र स्वर्ग जाने सपना अपूरो हुन्छ । त्यसैमा थुप्रै लाप्चाहरू मासिन्छन् र अंगभंग हुन्छन् । माटोको घैला यत्रतत्र छरिएको स्वरूपलाई लाप्चाहरू आफ्नो घट्दो जनसंख्याको रूपमा लिन्छन् । लोपोन्मुख भए पनि समाज र राज्यले संरक्षणका लागि गरेको बेवास्तालाई नाटकको कथासँगै प्रस्तुत गरिएको सोङकितको भनाइ छ । लाप्चाहरूले हरेक वर्ष पुस महिनाको औंसीदेखि सात दिनसम्म निकै हर्षोल्लासका साथ मनाउने पर्व, लाप्चाहरूको जीवनपद्धति, सांस्कृतिक पक्षलाई नाटकमा दुरुस्तै उतारिएको थियो । लाप्चाहरूले आफ्नो समुदायलाई चिनाउन निकै ढिलो भइसकेको सुनाउँदै नाट्य समूहका ५२ वर्षीय ज्ञानबहादुर लाप्चा अहिलेको प्रयासलाई सुरुवाती नै भएपनि निकै उपलब्धिपूर्ण रहेको मान्छन् । नाटक हेरेपछि प्राध्यापक अभि सुवेदीले सोङकितको समूहबाट अरुले पनि केही सिक्नुपर्ने भन्दै उनीहरूको प्रयासलाई प्रशंसा गरे ।"
कला नै सहारा,"काठमाडौं (कास) भाइ, बहिनी खेलेको देख्दा म आफैं पनि त्यहाँ खेलिरहेको अनुभूति हुन्थ्यो । मेरो मन, मस्तिष्क त्यहाँ पुगेको जस्तो लाग्थ्यो । दिनभरिको प्यास मेटाउन आफ्नै थुक निलेर प्यास मेटाएको मान्छे हुँ म । करुणा फाउन्डेसनले शुक्रबार राजधानीमा शारीरिक तथा मानसिक रूपमा अशक्त भएका व्यक्तिको यौन तथा प्रजनन स्वास्थ्य अधिकारका विषयमा रहेर तयार गरिएको वृत्तचित्र सार्वजनिक कार्यक्रममा २२ वर्षीय अमिर बोम्जनले आफ्नो जीवन, संघर्ष र सफलताका कथा सुनाए । वृत्तचित्रमा उनै बोम्जन र उनकी श्रीमती पुष्पालाई देख्न सकिन्छ । वृत्तचित्र सार्वजनिक कार्यक्रममा उनका चित्रकला प्रदर्शन गरिएको थियो । मकवानपुर थाहा नगरपालिकास्थित खानी गाउँका बोम्जन जन्मजात शारीरिक रूपमा अशक्त छन् । हातखुट्टा नचल्ने उनी चित्रकार तथा गायक पनि हुन् । उनी मुखैले चित्र कोर्छन् र कुची च्यापेर क्यानभासमा रङ भर्छन् । कला मनोरञ्जन मात्र होइन, मान्छेको मनसँग जोडिने रहेछ, उनले भने, कलाकारिता नै मेरा लागि सबैथोक भएको छ । यसैमा सुख, दुःख सबै पोख्छु । आफूले बनाएका चित्रको मूल्य उनले १० हजारदेखि १ लाख रुपैयाँसम्म राखेका छन् । २०७२ को भूकम्पछि भने उनको जीवनमा खुसी भित्रियो । शारीरिक तथा मानसिक रूपमा अशक्त भएका व्यक्तिहरूको क्षेत्रमा काम गरिरहेको करुणा फाउन्डेसन र बोम्जनबीच सम्पर्क भयो । फाउन्डेसनले उनलाई काठमाडौं ल्याएर चित्र तथा संगीत प्रशिक्षणको वातावरण बनाइदियो । उनले चित्रकार किरण मानन्धर र संगीत सर्जक न्हु बज्राचार्यसँग चित्र र संगीतबारे केही ज्ञान लिने मौका पाए । फाउन्डेसनकै सहयोगमा उनी चित्रकला प्रदर्शनीका लागि ताइवानसम्म पुगिसकेका छन् । मान्छेले सुखमा मात्तिने र दुःखमा आत्तिने स्वभाव राख्नु हुँदैन भन्ने बोम्जनले बुझेका छन् । भन्छन्, रोएर, टाउको फुटाएर सबै कुरा हुने होइन । आफूलाई विश्वास गरी अगाडि बढ्न सकेमा सोचेको जस्तै हुने रहेछ । अहिले बोम्जन गायक तथा व्यावसायिक चित्रकारका रूपमा चिनिएका छन् । उनका ८ महिनाकी छोरीसहितको सुखी परिवार छ । श्रीमतीले उनको हेरचाह गर्छिन् । शारीरिक रूपमा अशक्त र फरक क्षमता भएका व्यक्तिहरूमाथि परिवार, समाज र राज्यले हेर्ने दृष्टिकोण नै परिवर्तन हुनुपर्ने फाउन्डेसनका कार्यकारी निर्देशक दीपकराज सापकोटाको धारणा छ । शारीरिक तथा मानसिक रूपमा अशक्त भएकाको जीवन सहज बनाई उनीहरूलाई आत्मनिर्भर बनाउन राज्यको नीति राम्रो हुनुपर्ने उनले बताए ।"
'प्रसाद २ बन्ने,"काठमाडौं (कास) फिल्म प्रसाद को सिक्वेल बन्ने भएको छ । सुदर्शन थापाको निर्देशन रहने फिल्ममा कलाकारहरू नम्रता श्रेष्ठ र विपिन कार्की दोहोरिने छन् । फिल्ममा अर्पण थापा, राज कटुवाल, रेश्मी पाण्डेलगायतको अभिनय रहनेछ ।पत्राकार सुशील पौडेलको लेखनमा बन्ने फिल्मको निर्माता भने केशव पाण्डे छन् । पौडेलले प्रसादलाई वास्तविक सिक्वेल फिल्म बनाउने बताएका छन् । प्रसादलाई जुन स्तरमा हामीले पहिला प्रस्तुत गरेका छौं, त्योभन्दा राम्रो काम गर्ने प्रयास गरेका छौं, टिम राम्रो बनेको छ, सिक्वेल फिल्म संख्यात्मक रूपमा ब्याज खानका लागि बनाइने प्रचलन छ तर हामीले फिल्मलाई जहाँबाट टुंग्याएका थियौं, त्यहींबाट अगाडि बढाउने छौं ।फिल्ममा राजनराज सिवाकोटीको संगीत रहने निर्माण टिमले जानकारी दिएको छ । निर्देशक थापाले आफूमा नयाँ जिम्मेवारी थपिएको बताए । पहिला हेर्दा प्रसाद मलाई मन परेको थियो, यो वास्तविक सिक्वेलको कथा हो, फिल्ममा अब जातीय छुवाछूत मात्रै होइन, अन्य विषय पनि समेटिनेछन्, सुदर्शनले भने, यो बिलकुलै नयाँ फिल्म हो । म राम्रो फिल्म बनाउने प्रयास गर्नेछु । कलाकार कार्कीले आफूहरूले प्रसाद को साख जोगाउने बताए । पहिलो पटक फिल्म गर्दै छु भन्ने हिसाबले ढुकढुकी बढेको छ, हामीले प्रसादको साख जोगाउनुपर्नेछ, बाबुराम म आफैंलाई मन परेको पात्र हो, उनले भने ।"
'बिज बल लाई तयार छ भारत ?,"(एजबास्टन)  इंग्ल्यान्डले शुक्रबार पाँचौं तथा अन्तिम टेस्टमा भारतको सामना गर्दै छ । यो फेरि मिति तय गरिएको टेस्ट हो । यसको पूर्वसन्ध्यामा धेरैभन्दा धेरै खेलाडीको भविष्यलाई लिएर प्रश्न उठेको छ । जस्तो कि विराट कोहली । भारतीय टोलीका यी पूर्व कप्तान अहिले खराब लयबाट गुज्रिइरहेका छन् । त्यसैले त उनले अन्तर्राष्ट्रिय क्रिकेटमा शतक बनाएको पनि ७४ इनिङ्स भइसकेको छ । तर मूल प्रश्न हो, के भारतले बिज बल को सामना गर्न सक्ने छ त ?विश्व क्रिकेटका लागि यो एक प्रकारले नयाँ शब्दावली होभन्दा पनि हुन्छ । इंग्लिस टोलीका अहिलेको नयाँ प्रशिक्षक हुन्, न्युजिल्यान्डका ब्रेन्डन म्याकलम । आफू खेलाडी छँदा उनी अत्यधिक आक्रामक भएर खेल्थे । प्रशिक्षक भएयता पनि उनको शैली त्यस्तै छ, अत्यधिक आक्रामक मात्र नभएर अति धेरै आक्रामक । यसको प्रारम्भिक छनक त इंग्ल्यान्डले न्युजिल्यान्डविरुद्ध खेलेको शैलीमै देखियो । इंग्ल्यान्ड तीन टेस्ट शृंखलामा ह्वाइटवास गर्न सफल रह्यो । परिस्थिति जस्तै होस्, अत्यधिक सकारात्मक रहने । यही सूत्र हो बिज बल को । लगातार तीनै टेस्ट इंग्ल्यान्डले चौथो इनिङ्समा लक्ष्य पछ्याएर जितेको थियो । सबै अवसरमा इंग्ल्यान्डले जसरी खेलेको थियो, त्यो नै हो बिज बल । यही शैलीमा रहेर जोनी बेरिस्टोले निकै आक्रामक भएर ब्याटिङ गरे र अविश्वसनीय रूपमा इंग्ल्यान्डलाई जिताए । यस्तै ब्याटिङ कप्तान बेन स्टोक्सको ब्याटबाट पनि देखियो । टेस्ट क्रिकेटमै बलभन्दा पनि बढी रन । सबैभन्दा पहिले शृंखलाकै कुरा । पाँच टेस्टको सिरिजमा भारत २१ ले अगाडि छ । गत सेप्टेम्बरमा भारतले ओभल टेस्ट जितेपछि शृंखलामा अग्रता लिएको हो । तर, ओल्ड ट्राफोर्डमा हुनुपर्ने अन्तिम टेस्ट भने भएन । टेस्ट सुरु हुन बिहानी समयमा मात्र भारतले यो टेस्ट नखेल्ने घोषणा गरेको थियो । यसको कारण थियो, खेलाडी र टिम कर्मचारीबीच कोरोना भाइरस संक्रमणको डर । खास कुरा यतिमै मात्र सीमित थिएन । भारतीय खेलाडीको मनसाय नै थिएन यो टेस्ट खेल्ने । यो टेस्ट सकिएलगत्तै इन्डियन प्रिमियर लिग (आईपीएल) सुरु हुनै लागेको थियो, यस्तोमा सबै खेलाडी पाँचौ टेस्ट खेलेर न घाइते हुन चाहन्थ्यो, न त थकित हुन चाहन्थ्यो । त्यस अर्थमा विवादास्पद परिस्थितिमा यो टेस्ट पछि सारिएको थियो । भारतीय खेलाडीको ध्यान सकेसम्म चाँडै घर फर्किनुमै थियो । त्यसैले भारतीय खेलाडी पैसाको लोभी भए भनेर पनि आलोचना भयो । अब त्यही टेस्ट ओल्ड ट्राफोर्डको स्थानमा एजबास्टनमा हुनेछ । ओल्ड ट्राफोर्डले यसअघि नै दक्षिण अफ्रिकाको आतिथ्यता गरेको थियो । अहिलेको टेस्टको कार्यक्रम मिलाउन । कोहलीले पछिल्लो जनवरीमा भारतीय टिमको नेतृत्व छाडेका थिए । त्यसयता टिमको कप्तानी गरिरहेका छन् रोहित शर्माले । उनी अचेल रातो र सेतो दुवै बलको क्रिकेटमा भारतीय टिमका कप्तान छन् । तर, यिनै रोहितले पाँचौं यो टेस्ट भने खेल्ने छैनन् । कारण उनी कोभिड संक्रमित छन् । त्यसैले भारतीय टिमको नेतृत्व गर्नेछन् तीव्र गतिका बलर जसप्रित बुमराहले । सन् १९८७ यता पहिलोपल्ट कोही तीव्र गतिका बलरले भारतीय टिमको टेस्ट क्रिकेटमा कप्तानी गर्नेछन् । कपिल देव भारतीय क्रिकेटका सबैभन्दा सफल बलरमध्ये एक हुन् । तर, उनी कप्तानका रूपमा त्यति धेरै सफल रहेनन् । बुमराहले के कस्तो गर्नेछन्, त्यसमा पनि नजर हुनेछ । भारतसँग नयाँ प्रशिक्षक पनि छन् राहुल द्रविड । उनले रवि शास्त्रीको स्थान लिएका छन् । रोहितको अनुपस्थितिमा भारतीय टोलीमा नयाँ प्रारम्भिक ब्याट्सम्यान आवश्यक पर्नेछ । त्यसमा मायंक अग्रवाल वा शुभमन गिल हुनेछ । दुवैले अहिलेसम्म इंग्ल्यान्डमा टेस्ट क्रिकेट खेलेका छैनन् । यसबीच नम्बर तीनका ब्याट्सम्यान चेतेश्वर पुजारालाई टिमबाट हटाइसकिएको थियो । र, उनी फेरि टिममा फर्किसकेका पनि छन् । ससेक्सका लागि उनले काउन्टी क्रिकेटमा धेरै रन बनाएका छन् । हुन सक्छ, श्रेयस ऐयर वा हनुमा बिहारीमध्ये एकले खेल्ने मौका पाउन सक्नेछ । टिमका पूर्व उपकप्तान अजिन्क्या रहाने पनि टिममा छैनन् । त्यो अर्थमा अनुभवको कमी समस्या हुनसक्छ । भारतलाई एउटा समस्या के पनि हुनेछ भने उपलब्ध दुई स्पिनर रवीन्द्र जडेजा या रविचन्द्रन अश्विनमध्ये कसलाई खेलाउने त ? तर, सबैको ध्यान तिनै कोहलीमै हुनेछ । उनले सन् २०१९ यता शतक बनाउन सकेका छैनन् अन्तर्राष्ट्रिय क्रिकेटमा । बुमराहको टिमले इंग्ल्यान्डको बिज बल सामना गर्न कस्तो रणनीति लिनेछ, त्यो वास्तवमै हेर्नलायक हुनेछ । इंग्लिस क्रिकेट अहिले नयाँ अध्याय लेख्ने क्रममा छ । एउटा तगारो अब भारत हुन सक्नेछ ।"
प्लिसकोभा बाहिरिइन्,"लन्डन (एएफपी) बेलायती वाइल्डकार्ड केटी बौल्टर उत्कृष्ट पुनरागमनका साथ बिहीबार क्यारोलिन प्लिसकोभालाई पराजित गर्दै विम्बल्डन टेनिसको तेस्रो चरण पुगेकी छन् । सेन्टर कोर्टमा भएको खेलमा २५ वर्षीया बौल्टरले सन् २०२१ की उपविजेता चेक गणतन्त्रकी प्लिसकोभालाई ३६, ७६, ६४ लाई पराजित गरिन् । पुरुषतर्फ जर्मन खेलाडी स्टेफानोस सिटसिपासले तेस्रो चरणमा प्रवेशका लागि अस्ट्रेलियाका जोर्डन थोम्सनलाई ६२, ६३, ७५ ले हराए । पूर्वफ्रेन्च ओपन उपविजेता ग्रिस खेलाडीले तेस्रो चरणमा केही चुनौती सामना गर्नुपरे पनि जितका लागि धेरै मिहिनेत गर्नुपरेन । चौथो वरीयताका सिटसिपास सन् २०१८ यता विम्बल्डनको तेस्रो चरणमा पुगेको यो पहिलोपल्ट हो । यस अगाडि एन्डी मरे अमेरिकी खेलाडी जोन इस्नरसँग पराजित हुँदै बुधबार दोस्रो चरणबाट बाहिरिएका छन् । पूर्व नम्बर एक खेलाडी ३५ वर्षीय मरे ६४, ७६, ६७ र ६४ ले पराजित भए । तेस्रो सेट जितेर मरेले खेलमा आफ्नो सम्भावना राखे पनि २० औं वरीयताका इस्नर अन्ततः बलियो रहे । बुधबारकै खेलबाट १९ वर्षीय बेलायती किशोरी इमा राडुकानुको चुनौती पनि सकिएको छ । उनी फ्रान्सकी क्यारोलिन गार्सियासँग ६३ र ६३ ले पराजित रहिन् । चोटबाट बच्न संघर्षरत राडुकानुले आफ्नो प्रतिष्ठा र अपेक्षाअनुसार खेल्न सकिनन् ।"
महिला गल्फ हुने,"काठमाडौं (कास) रोयल नेपाल गल्फ क्लब (आरएनजीसी) मा वुमेन्स ओपन गल्फ प्रतियोगिता शनिबार हुने भएको छ । महिला खेलाडीले मात्रै प्रतिस्पर्धा गर्ने गरी देशमै पहिलोपल्ट गल्फ प्रतियोगिता हुन लागेको हो ।प्रतियोगिता र समुदायको माध्यमबाट महिला गल्फरलाई सशक्तीकरण गर्नका लागि गरिने एकदिने प्रतियोगिता स्टेबलफोर्ड ३४ ह्यान्डीक्यापका आधारमा खेलाइने छ । ८ देखि १६ वर्ष उमेरकाले ९ होलमा हुने जुनियरको स्पर्धामा प्रतिस्पर्धा गर्नेछन् भने सिनियरले १८ होल खेल्नेछन् ।एमेच्योर गल्फर प्रतिमा शेर्पासहित आश्रिया बानु र सरिताश्री ज्ञवालीद्वारा आयोजित प्रतियोगितामा ५० सोसल गल्फर सहभागी हुने अपेक्षा गरिएको छ । राष्ट्रपति विद्यादेवी भण्डारीको प्रमुख आतिथ्यतामा हुने प्रतियोगितामा विभिन्न स्पर्धाका विजेताहरूले स्कुटर, टर्की आवतजावतको हवाई टिकट, गिफ्ट भौचरसहित थुप्रै पुरस्कार प्राप्त गर्नेछन् ।फोर्ब्स ३० अन्डर ३० एसिया मा पनि परेकी नम्बर एक नेपाली महिला गल्फर शेर्पाले भनिन्, यस्ता प्रतियोगिता नेपाली महिलालाई राष्ट्रिय तथा अन्तर्राष्ट्रिय गल्फ प्रतियोगितामा सहभागी हुन र प्रतिस्पर्धा गर्न उत्साहित पार्दछ । महिला कप्तान बानुले आकर्षक गल्फ कोर्स र मौसमका कारण यस्ता प्रतियोगिताले खेल पर्यटनमा पनि टेवा पुर्याउने बताइन् ।"
उदीयमानमा तीव्र प्रतिस्पर्धा,"कीर्तिपुरलाई सफलताकाठमाडौं (कास) कीर्तिपुर टिमले राष्ट्रव्यापी खेलकुदअन्तर्गत यू२३ पुरुष बास्केटबल प्रतियोगितामा बिहीबार लगातार दोस्रो जित पाएको छ । यसअघि कीर्तिपुरले आईएस नेपाललाई हराएको थियो । कीर्तिपुरले नयाँबजारस्थित घरेलु कोर्टमा गोल्डेनगेटलाई ७९६४ ले पराजित गर्यो । कीर्तिपुरका पारस योञ्जनले २२ स्कोर जोडे । गोल्डेनगेटका अभिषेक सिंहले १४ स्कोर गरे । प्रतियोगितामा टाइम्स र बीएमके पनि विजयी भए । टाइम्सले जेभियर कलेजलाई ६७५५ स्कोरले हरायो । टाइम्सका सुजन लिम्बुले १८ र टाइम्सका मनीष तामाङले १७ स्कोर गरे । बलर्स एकेडेमीविरुद्ध बीएमके ७१४० ले विजयी भयो । बीएमकेका सोनामप्रयाग शेर्पाले १६ र बलर्सका साहिल तमुले २८ स्कोर जोडे । दुवैतर्फ पुलिस स्कुल विजयी काठमाडौं (कास) नेपाल प्रहरी स्कुल (एनपीएस) ले बाग्मती टच रग्बी प्रतियोगितामा बिहीबार दोहोरो उपाधि जितेको छ । प्रहरी ब्वाइजगर्ल्स दुवैतर्फ उपाधि जित्न सफल भयो । त्रिपुरेश्वरस्थित दशरथ रंगशालामा ब्वाइज फाइनलमा प्रहरीले प्रारम्भलाई ३१ ले हरायो । फेरिल्यान्ड तेस्रो भयो । बाग्मती प्रदेश खेलकुद विकास परिषद्को सहकार्यमा नेपाल रग्बी संघद्वारा आयोजित प्रतियोगिताअन्तर्गत गर्ल्स फाइनलमा प्रहरीले जोसेफलाई ड्रप बल मा २० ले हरायो । निर्धारित समय ११ को बराबरीमा भएको थियो । पारामाउन्ट तेस्रो भयो । प्रहरीका पदम चौलागाईं र पारामाउन्टकी एलिना राई उत्कृष्ट खेलाडी घोषित भए । विजेतालाई राखेप सदस्यसचिव टंकलाल घिसिङ, आयोजक रग्बी संघका कायबाहक अध्यक्ष दीपक देवकोटालगायतले पुरस्कृत गरे । एकदिने प्रतियोगिताको ब्वाइजमा १० र गर्ल्समा ९ टिम सहभागी थिए ।एपीएफविरुद्ध पुलिसको जितकाठमाडौं (कास) विभागीय प्रतिद्वन्द्वी एपीएफ क्लबलाई पराजित गर्दै नेपाल पुलिस क्लब बिहीबार वाग्मती प्रदेश न्यु डायमन्ड कप खुला महिला राष्ट्रिय भलिबलमा फाइनल पुगेको छ । पुलिस अपराजित रह्यो । कीर्तिपुरस्थित मल्टीप्रपोज कभर्डहलमा बिहीबार राउन्ड रोबिन लिगको अन्तिम खेलमा पुलिसले एपीएफलाई २५१८, १४२५, २५१७, २५२० सेटमा हरायो । दुवै खेल्नुअगाडि नै फाइनल पुगिसकेका थिए । पुलिस शीर्ष र एपीएफ दोस्रो स्थानमा रहँदै फाइनल पुग्न सफल भयो । शनिबार फाइनल हुनेछ । त्यसअघि बिहीबारै आयोजक न्यु डायमन्ड स्पोर्ट्स क्लबले परोपकार आदर्श माविलाई २५२२, २५१०, २५१४ को सोझो सेटमा पराजित हरायो । डायमन्डले ३ खेलमा पहिलो जित हो । परोपकार अंकविहीन भयो । डायमन्ड र परोपकारबीच पुनः तेस्रो स्थानका लागि प्रतिस्पर्धा हुनेछ । विजेताले ५ लाख र उपविजेताले २ लाख ५० हजार रुपैयाँ पाउने गर्नेछन् ।"

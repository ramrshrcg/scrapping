शीर्षक,विवरण
राजनीतिक र आर्थिक रूपमा ऋणात्मक,न्यूनतम साझा कार्यक्रम अलपत्रधमाधम अलोकप्रिय निर्णयअस्थिर मन्त्रिपरिषद्प्रदेश थप उपेक्षितन्यायपालिकामाथि खेलबाडविवादित बजेट
बजेट छानबिन : सिंहदरबार गेटदेखिकै फुटेज हेर्न सुझाव,"सीसीटीभी फुटेज हेर्ने, डिलिट भएको भए रिकभर गर्नेसिंहदरबार गेटदेखि गृह, परराष्ट्रसहित अर्थ मन्त्रालय आसपासका अन्य सीसीटीभी फुटेज हेर्नेअर्थ मन्त्रालयबाट सिंहदरबार गेटमा पठाइएका गेटपासको विवरण हेर्नेमन्त्रालय र मन्त्रीको सचिवालयले जारी गरेका अस्थायी परिचयपत्रको विवरण अध्ययन गर्नेकरको दर हेरफेर गर्न मन्त्रालय पुगेका भनिएका व्यक्तिको कल रेकर्ड र लोकेसन हेर्नेआरोपित व्यक्तिको बैंकिङ कारोबार हेर्नेबजेट वक्तव्य र आर्थिक विधेयकको हरेक चरणका मस्यौदा अध्ययन गर्नेअर्थमन्त्री र सचिवहरुसँग मात्र होइन, बजेट निर्माणमा खटिएका कर्मचारी र कार्यालय सहयोगीसँग बयान लिनेकर दर थपघट गरिएका शीर्षकले कसलाई अस्वाभाविक लाभ गरेको छ ? विश्लेषण गर्ने"
गठबन्धनकै पक्षमा कांग्रेस,"(काठमाडौं)  सत्तारूढ कांग्रेस प्रदेश र प्रतिनिधिसभा सदस्य निर्वाचनमा पनि गठबन्धन दलसँग तालमेल गर्ने पक्षमा देखिएको छ । केन्द्रीय कार्यसमिति बैठकमा स्थानीय तह निर्वाचनको परिणाम विश्लेषण र गठबन्धनमाथि समीक्षा गर्ने क्रममा अधिकांश नेताले आगामी निर्वाचनमा पनि तालमेललाई निरन्तरता दिनुपर्ने धारणा राखेका छन् । पार्टी सभापति शेरबहादुर देउवाले समेत चुनावी गठबन्धनको विकल्प नरहेको बताएका छन् । केन्द्रीय कार्यसमिति बैठकमा नेता शेखर कोइराला र उनको समूहका केन्द्रीय सदस्यले गठबन्धनको औचित्यबारे प्रश्न उठाए पनि सभापति देउवासहित उनी पक्षधर नेता गठबन्धनकै पक्षमा उभिएका हुन् । दुई दिनसम्म नेताहरूको धारणा सुनेपछि मंगलबार धारणा राखेका सभापति देउवाले गठबन्धनकै कारण कांग्रेस स्थानीय तह निर्वाचनमा पहिलो दल बनेको र त्यसलाई निरन्तरता दिनु आवश्यक रहेको बताए । हिजो गठबन्धन नहुँदा कस्तो हालत थियो, सबैलाई थाहै छ, अहिले गठबन्धनकै कारण पहिलो दल बनेका छौं, सभापति देउवालाई उद्धृत गर्दै केन्द्रीय सदस्य मीन विश्वकर्माले कान्तिपुरसँग भने, कांग्रेस ठूलो दल बनेपछि मुलुकलाई संविधानको बाटोमा मार्गदर्शन गर्दै सक्षम नेतालाई पार्टी हस्तान्तरण गर्न चाहन्छु । सभापति देउवाले गठबन्धन नगरौं भन्ने नेताहरूलाई एक्लै चुनाव जितेर देखाउन चुनौती दिएका छन् । गठबन्धन नगरौं भन्न पाइन्छ । तर, गठबन्धन नगरी चुनाव जितेर देखाउनुपर्छ । जित्न नसक्ने, फेरि गठबन्धन पनि नगरौं भन्ने ?, बैठकमा देउवाले भनेका थिए । बैठकमा नेता रामचन्द्र पौडेलले तत्काललाई गठबन्धनको विकल्प नभएको जिकिर गरे । तपाईंहरू गठबन्धन दललाई धेरै गाली नगर्नुस्, यो मुलुकको संविधानको रक्षा, स्थायी शान्ति र विकासका लागि गठबन्धनको निरन्तरता आवश्यक छ । अहिले सिद्धान्तको कुरा होइन, यो कम्युनिस्ट र कांग्रेसबीचको प्रतिस्पर्धा पनि होइन, उनले बैठकमा भनेका थिए, यो त स्थायित्व चाहने र नचाहनेका बीचको प्रतिस्पर्धा हो । संविधान बचाउने र भत्काउनेबीचको प्रतिस्पर्धा हो । उनले विगतमा केपी शर्मा ओली नेतृत्वको सरकारले संविधान भत्काउने गरी गरेका कामलाई एकपछि अर्को गरी सच्याएर गठबन्धन सरकार अघि बढ्नुपर्ने बताए । सोमबार र मंगलबार गरी केन्द्रीय कार्यसमिति बैठकमा ४५ जनाभन्दा धेरै केन्द्रीय सदस्यले स्थानीय तहको निर्वाचन परिणाम र गठबन्धनबारे धारणा राखिसकेका छन् । कोइराला समूहका नेताहरू गठबन्धनप्रति सकारात्मक नदेखिए पनि संस्थापन पक्षका नेताहरूले गठबन्धनलाई निरन्तरता दिनुपर्नेमा जोड दिएका छन् । स्थानीय तह निर्वाचनमा कांग्रेसले २ सय ९ पालिकामा गठबन्धन गरेको थियो भने ४ सय २३ पालिकामा गठबन्धन नगरी उम्मेदवारी दिएको थियो । गठबन्धनबिनै उम्मेदवारी दिएकामा ४८ प्रतिशत र गठबन्धन गरेर उम्मेदवारी दिएकामा ६१ प्रतिशत जित निकालेको कांग्रेसको प्रतिवेदनमा उल्लेख छ । प्रवक्ता प्रकाशशरण महतले बैठकमा दर्जनौं नेताको धारणा सुनिसकेपछि चुनावी गठबन्धनलाई निरन्तरता दिने निष्कर्षमा पार्टी पुगेको बताए । स्थानीय चुनावमा गठबन्धनले मद्दत नै पुग्यो, परिणामको विश्लेषण गर्दा पार्टी त्यही कारण पहिलो भएको देखियो, उनले भने, बैठकमा अहिलेसम्म बोल्नेमध्ये शेखरजीबाहेक सबैले गठबन्धनलाई थप प्रभावकारी बनाउनुपर्छ भन्नुभएको छ । त्यसैले समग्रमा हामी आगामी निर्वाचनमा पनि गठबन्धनलाई नै निरन्तरण दिनु उचित हुन्छ भन्ने निष्कर्षमा पुगेका छौं । प्रवक्ता महतले स्थानीय तहमा गठबन्धन गर्दा देखिएका समस्या, अप्ठ्यारा र स्थानीय जनभावनासमेतलाई ध्यानमा राखेर गठबन्धनको मोडेल तय गरिने बताए । अहिले नै गठबन्धनको मोडेल के हुने भन्ने निर्क्योल हुँदैन । त्यस विषयमा गठबन्धनका दलहरूसँग छलफल गर्नुपर्ने हुन्छ, उनले भने, मूलतः स्थानीय तहको मत परिणामलाई आधार मानेर सिट बाँडफाँट हुन्छ, धेरै साथीहरूको यही कुरा छ । आगामी निर्वाचनको सिट बाँडफाँटबारे सत्ता गठबन्धनमा छलफल भएको छैन । तालमेल गर्ने वा नगर्ने भन्ने कुरा मुख्य हो, तालमेलको औचित्य तल्लो तहका जनतासम्म पुग्नुपर्छ, कांग्रेस नेता पौडेलले भने, सिट बाँडफाँटको विषय गौण हो । जहाँ जसको ग्राउन्ड राम्रो छ, त्यो पार्टीले उम्मेदवार दिनुपर्छ । बैठकमा नेताहरूले गठबन्धनको आधार तय गर्ने सन्दर्भमा भने फरकफरक धारणा राखेका छन् । चुनावी तालमेलका नाउँमा गठबन्धन दलले हैसियतभन्दा बढी माग राख्न नहुने नेताहरूको भनाइ छ । प्रवक्ता महतका अनुसार धेरै नेताले स्थानीय तहको मतपरिणामका आधारमा सिट बाँडफाँट हुनुपर्ने माग गरेका छन् । गठबन्धनमा सिट बाँडफाँटको आधार के हुने भन्ने मुख्य प्रश्न छ, त्यसमा साथीहरूले निश्चित मापदण्ड बनाउनुपर्ने माग गर्नुभएको छ, प्रवक्ता महतले भने, हामी गठबन्धनमा छलफल गरेर निर्क्योल गर्छौं । देउवालाई ओलीपथमा नलाग्न दबाबकेन्द्रीय कार्यसमिति बैठकमा नेता रामचन्द्र पौडेलले पार्टी सभापति एवं प्रधानमन्त्री देउवालाई ओलीपथमा नलाग्न सचेत गरे । महँगी बढेको छ, भ्रष्टाचार जताततै छताछुल्ल भइरहेको छ, हामी आफैंले बनाएको अख्तियारले काम गर्न सकेको छैन, पौडेलको भनाइ उद्धृत गर्दै एक नेताले भने, अख्तियारलाई प्रभावकारी बनाउनुस् । सम्पत्ति शुद्धीकरण र राष्ट्रिय अनुसन्धानलाई स्वायत्त बनाउनुस् । हिजो ओलीले जे गरे, त्यो बाटो राम्रो छैन । नेता पौडेलले प्रधानमन्त्री देउवालाई संवैधानिक परिषद्सम्बन्धी विधेयक तत्काल फिर्ता लिन सुझाव दिएका छन् । अर्थमन्त्रीमाथि नै तुच्छ आरोप लागेको छ, करोडौं आर्थिक चलखेल भएको कुरा छ, मुलुकको अर्थतन्त्र कमजोर हुँदा विज्ञहरूले नै देश श्रीलंका बन्न सक्ने भन्दै त्रास देखाइरहेका छन्, उनले भनेका थिए, अहिले प्रधानमन्त्रीजी आफैंले अर्थ मन्त्रालय सम्हाल्नुभएको छ । विज्ञहरूसँग परामर्श गर्नुस् र तत्काल खराब अर्थतन्त्रलाई सुधार्ने योजना अघि सार्नुस् । बैठकमा केन्द्रीय सदस्य गोविन्द पोखरेलले अर्थतन्त्र सुधार्न सरकार सचेत हुनुपर्ने बताए । उनले मुलुकको अर्थ व्यवस्था नसुध्रिएसम्म जनप्रतिनिधिले लिने अनावश्यक सुविधामा कटौती गर्नुपर्नेमा जोड दिए । गठबन्धनका दलको फिरन्ते आर्थिक नीतिको पछाडि नलागी समयमै कांग्रेसले देश र जनताको दीर्घकालीन हितका लागि फजुल खर्च रोकौं । बजेट समयमा र उपयोगमूलक तरिकाले खर्च गरौं, पोखरेलले भने, बजेट अनुशासन लागू गर्यो भने अर्थतन्त्र सुधार हुन धेरै समय लाग्दैन । नयाँ मर्यादाक्रममा पौडेल पदाधिकारीभन्दा तलकेन्द्रीय कार्यसमिति बैठकमा मंगलबार नयाँ मर्यादाक्रम निर्धारणका लागि मस्यौदा प्रस्तुत गरिएको छ । मर्यादाक्रमबारे विवाद भएपछि सभापति देउवाले सहमहामन्त्रीहरू जीवन परियार, डिना उपाध्याय र बद्री पाण्डेलाई मर्यादाक्रमको मस्यौदा तयारीको जिम्मा दिएका थिए । मंगलबारको बैठकमा सहमहामन्त्री पाण्डेले मर्यादाक्रमको मस्यौदा छलफलका लागि प्रस्तुत गरेका हुन् । सहमहामन्त्री पाण्डेले विधानले व्यवस्था गरेको तहगत संरचनाको आधार, पदाधिकारी, सदस्यको मर्यादाक्रम, सरकारको मर्यादाक्रम र वर्तमान तथा भूतपूर्व पदलाई आधार बनाएर मस्यौदा तयार गरिएको जानकारी दिए । प्रस्तावित मस्यौदा लागू भए हाल सभापति देउवापछि रहेका नेता रामचन्द्र पौडेल पदाधिकारीभन्दा तल पर्नेछन् । अहिले सभापति देउवाले महाधिवेशनमा सहयोगी बनेका नेता रामचन्द्र पौडेललाई दोस्रो वरीयतामा राखेका छन् । प्रस्तावित मस्यौदामा मर्यादाक्रमको सबैभन्दा माथि केन्द्रीय सभापति, त्यसपछि क्रमशः पूर्वकेन्द्रीय सभापति, प्रधानमन्त्री, पूर्वप्रधानमन्त्री र संसदीय दलको नेता हुने उल्लेख छ । त्यसपछि पार्टीका केन्द्रीय पदाधिकारी हुन्छन् । विगतमा महाधिवेशनमा सभापतिमा पराजितलाई सभापतिपछिको वरीयतामा राख्ने अभ्यास थियो । यसपटक सभापति देउवाले आफूसँग पराजित नेता शेखर कोइरालालाई दोस्रो नम्बरमा राख्न अस्वीकार गरेपछि नयाँ मर्यादाक्रम बनाइन लागेको हो । यता प्रदेश सभापतिहरूले भने मर्यादाक्रममा आफूहरूलाई केन्द्रीय सदस्यभन्दा तल पारिएको भन्दै विरोध जनाएका छन् । प्रस्तावित मर्यादाक्रममा हाम्रो सहमति छैन, गण्डकी प्रदेश सभापति शुक्रराज शर्माले भने, हामीले सभापतिजीलाई लिखित ध्यानाकर्षण गराएका छौं ।"
"भट्टराईको प्रतिवेदन : कम्युनिस्ट पाखण्डी, कांग्रेस खच्चड",पार्टीमा वैचारिक र संगठनात्मक समस्याकार्यशैलीमा प्रश्नभूराजनीतिक सोचमा भिन्नताव्यवस्थापनको समस्यानेतृत्वको पद्धति र मोडालिटीको प्रश्नसुशासन र डेलिभरी मुद्दाप्रति बेवास्ता
पश्चिमा चासोमाथि चीनको चासो,"(काठमाडौं)  चिनियाँ कम्युनिस्ट पार्टी (सीपीसी) का विदेश विभाग प्रमुख लिउ चियानछाओले नेपालका दुई ठूला कम्युनिस्ट पार्टी एमाले र माओवादी अध्यक्षको निवासमै पुगेर घण्टौं खर्चिएका छन् । भेटमा उनले प्रमुखताका साथ नेपालमा पश्चिमाको गतिविधि र चीनको सुरक्षा सवालमा कुरा उठाएका छन् । मंगलबार एमाले अध्यक्ष केपी शर्मा ओली निवास बालकोट भक्तपुरमा साढे ४ घण्टा र माओवादी अध्यक्ष पुष्पकमल दाहाल निवास खुमलटार ललितपुरमा दुई घण्टा बिताए । दाहालले सोल्टी होटलमा आयोजना गरेको रात्रिभोजमा पनि उनी करिब दुई घण्टा बसेका थिए । एकीकृत समाजवादीका नेतासँग पनि करिब एक घण्टा छलफल गरे । प्रधानमन्त्री शेरबहादुर देउवा र परराष्ट्रमन्त्री नारायण खड्कासँग भने लिउले ४५४५ मिनेट बिताए । कांग्रेसले आयोजना गरेको रात्रिभोजमा उनी साढे एक घण्टा सरिक भएका थिए । सोमबार लिउले बीपी संग्रहालयमा एक घण्टा बिताएका थिए । चारदिने नेपाल भ्रमणमा एमाले, माओवादी र एकीकृत समाजवादीसँग करिब १० घण्टा समय खर्चिएका उनले प्रधानमन्त्री देउवा, परराष्ट्रमन्त्री खड्का र कांग्रेस नेताहरूसँग गरी करिब ३ घण्टा छलफल गरे । समयको हिसाबले उनले कम्युनिस्ट पार्टीका प्रमुखलाई बढी समय दिएर उनीहरूबीच सके एकता, सम्भव नभए गठबन्धन गरेर जानु उचित हुने सुझाव दिएका छन् । लिउको नेपाल भ्रमणको मुख्य उद्देश्य चारवटा रहेको छलफलमा सहभागी एक नेताले बताए । पहिलो त नेपाल अमेरिकातिर नढल्कियोस् भन्ने हो, दोस्रो चीनविरोधी गतिविधि हुन भएन, वामपन्थीहरू मिल्ने दिशातिर जानुपर्ने र यही गठबन्धन कायम रहे आगामी निर्वाचनमा कांग्रेसको नेतृत्वमा सरकार हुने सम्भावना भएकाले सम्बन्ध बढाइराख्नुपर्छ भन्ने देखियो, उनले भने । यी उद्देश्यसहित मंगलबार लिउले एमाले अध्यक्ष ओलीसँग १५ मिनेट छुट्टै वार्ता गरेका थिए । ओली निवास बालकोटमा भएको द्विपक्षीय भेटवार्तामा लिउले नेपाल एक चीन नीतिप्रति जोड दिएका थिए भने ओलीले नेपाली भूमिमा चीनविरुद्ध गतिविधि हुन नदिने प्रस्ट पारेका थिए । चीनले नेपाली भूमिलाई आफ्नो संवेदनशील क्षेत्रका रूपमा पहिलेदेखि राख्दै आइरहेको छ । नेपालमा पश्चिमाको गतिविधि र चीनको सुरक्षा सवालमा लिउले कुरा उठाएका हुन् । उक्त संवादमा उपस्थित एमाले विदेश विभाग प्रमुख राजन भट्टराईले लिउको जोड नेपालको एक चीन नीतिमा रहेको जानकारी दिए । बिहान १० बजे बालकोट पुगेका लिउ साढे २ बजे निस्किएका थिए । भेटवार्तामा चिनियाँ टोली र ओलीको नेतृत्वमा एमालेका तर्फबाट उपमहासचिव तथा पूर्वपरराष्ट्रमन्त्री प्रदीपकुमार ज्ञवाली, अर्का उपमहासचिव विष्णु रिमाल, विदेश विभाग प्रमुख भट्टराई र उपप्रमुख कृष्ण केसी, विदेश विभाग सदस्य अन्जान शाक्य र उषाकिरण भण्डारी सहभागी थिए । विदेश विभाग प्रमुख भट्टराईले दिउँसोको खानापछि अध्यक्ष ओली र चिनियाँ नेता लिउबीच करिब १५ मिनेट एक्लाएक्लै वार्ता भएको जानकारी दिए ।अध्यक्ष ओलीले नेपाल र चीनबीच कुनै पनि समस्या नरहेको लिउलाई बताएका थिए । नेपाल र चीनबीचको सम्बन्ध समस्यारहित छ । विगतदेखि नै हामी एक चीन नीतिमा अडिग छौं र विगतमा जस्तै नेपाली भूमिमा चीनसहित हाम्रो कुनै पनि मित्रराष्ट्रविरुद्ध गतिविधि हुन दिँदैनौं, ओलीको भनाइ उद्धृत गर्दै भट्टराईले कान्तिपुरसँग भने । ओलीले चीनले अघि सारेको बेल्ट एन्ड रोड इनिसिएटिभ (बीआरआई) लाई इंगित गर्दै नेपाल र चीनबीच भएको सहमति अघि बढाउनुपर्नेमा जोड दिएका थिए । चिनियाँ नेता लिउले नेपाल, नेपाली जनता र एमालेले एक चीन नीतिप्रति खेलेको भूमिकाको प्रशंसा गरेका थिए । आफ्नो मुलुकले कुनै पनि देशमा हस्तक्षेप नगर्ने र नेपालमा पनि त्यो नहुने उनले प्रस्ट पारेको भट्टराईले जानकारी दिए । नेपालले आफ्नो निर्णय आफैंले नगर्ने भन्ने आरोप चिनियाँहरूले घुमाउरो पारामा संकेत गर्दै आइरहेका थिए । नेपालले अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) सँगको सम्झौता अघि बढाउनुअघि र पछि चीनले बेइजिङबाट टिप्पणी गर्दै असन्तुष्टि प्रकट गरेको थियो । नेपालले एक चीन नीति अपनाए पनि तिब्बती शरणार्थीलाई अप्रत्यक्ष सहयोग र अन्य चीनविरोधी गतिविधि भइरहेको नेता लिउले भेटमा संकेत गरेका थिए । भट्टराईले भने, नेपालको असंलग्न परराष्ट्र नीति, कुनै पनि सैन्य गठबन्धनमा सामेल नहुने र संयुक्त राष्ट्रको बडापत्रमा आधारित दुईपक्षीय सम्बन्धलाई अगाडि बढाउने भन्नेबारेमा कुरा भयो । चीनले नेपाललाई विकास साझेदारका रूपमा बढाउँदै आएको र थप अघि बढाउन चाहेको लिउले बताएका छन्, भट्टराईले भने । लिउले बुधबार राष्ट्रपति विद्यादेवी भण्डारीलाई भेट्ने कार्यक्रम छ । त्यसपछि उनी बुधबारै बेइजिङ फर्कनेछन् ।"
एसपीपी अस्वीकार गरेकामा स्वागत,"सीपीसी विदेश विभाग प्रमुख लिउ चियानछाओले नेपालले अमेरिकी कार्यक्रम स्टेट पार्टनरसिप कार्यक्रम (एसपीपी) अस्वीकार गरेकामा धन्यवाद दिएका छन् । नेकपा एकीकृत समाजवादीका अध्यक्ष माधवकुमार नेपाल र सम्मानित नेता झलनाथ खनालसहितको टोलीसँग संवाद गर्दै चिनियाँ नेता लिउले राष्ट्रिय एकतामा जोड दिए ।नयाँ बानेश्वरको एभरेस्ट होटलमा भएको भेटवार्तामा नेकपा एसका उपाध्यक्षद्वय प्रमेश हमाल र जयन्ती राई, उपमहासचिवद्वय गंगालाल तुलाधर र प्रकाश ज्वाला तथा प्रचार विभागका प्रमुख जगन्नाथ खतिवडा र विदेश विभाग सचिव शंकर खतिवडा पनि सहभागी थिए । राष्ट्रिय एकता गरेर एसपीपी अस्वीकार गरेकामा स्वागत गर्छौं, संवादमा सहभागी नेता खतिवडाले लिउलाई उद्धृत गर्दै भने, तपाईंहरू राष्ट्रिय एकतामै एक हुनुहोस् । राष्ट्रिय एकता भएपछि मात्र राष्ट्रको विकास हुन्छ । नेपाल सरकारले असार ६ मा एसपीपी अस्वीकार गर्ने निर्णय गरेको थियो । नेता लिउले वाम एकता वा वाम गठबन्धन गर्नुपर्छ वा पर्दैन भन्नेबारेमा कुनै पनि कुरा नभनेको खतिवडाले जानकारी दिए । उनले अमेरिकाले अघि सारेको इन्डोप्यासिफिक रणनीति र एमसीसी सम्बन्धमा भने केही पनि बोलेनन् । संवादमा सहभागी नेकपा एसका उपाध्यक्ष हमालका अनुसार अध्यक्ष नेपालले आफ्नो पार्टी एक चीन नीतिप्रति प्रतिबद्ध रहेको प्रस्ट पारेका थिए । नेपाल, खनाल र लिउले चीनले अघि सारेको बीआरआईलाई बढाउनुपर्नेमा जोड दिए । लिउले आफ्नो भ्रमण पार्टीपार्टीबीचको सम्बन्धलाई बलियो बनाउन रहेको बताएका थिए । करिब ४५ मिनेट चलेको उक्त संवादमा पार्टीबीचको भाइचारा सम्बन्ध हुनुपर्नेमा लिउले जोड दिए । लिउले अन्तर्राष्ट्रिय परिस्थिति र विषयमा नेपाली नेताहरूले सही र गलत छुट्याउन सक्षम रहेको पनि बताएको विदेश विभाग सचिव खतिवडाले जानकारी दिए ।"
कानुन निर्माण न दीर्घकालीन योजना,"(मकवानपुर)  गठबन्धन जोगाउने नाममा हुँदै आएको राजनीतिले वाग्मती प्रदेश सरकारको कामको गति सुस्त देखिएको छ । गत कात्तिक ११ मा मुख्यमन्त्रीमा राजेन्द्र पाण्डेले शपथ लिएयता प्रदेश सरकारले ठोस रूपमा काम गर्न सकेको छैन । यो अवधिमा दीर्घकालीन विकास आयोजना निर्माणको सट्टा टुक्रे योजनामै बजेट सक्न सरकार उद्यत छ । आगामी आर्थिक वर्ष ०७९८० को बजेटमा पनि साना योजनालाई नै प्राथमिकता दिइएको छ । वडा तहले गर्ने विकास निर्माण प्रदेश सरकारले गर्न खोजेको भन्दै प्रमुख प्रतिपक्षी दल एमालेले चर्को विरोध गरिरहेको छ ।कानुन निर्माणमा पनि प्रदेश सरकारको उपलब्धि कमजोर छ । एकातिर संघीय सरकारले साझा अधिकार सूचीका कानुन नबनाउँदा धेरै विधेयकको तयारी नै हुन सकेको छैन भने तयार भएका विधेयक पनि सदनमा पेस हुन सकेको छैन । प्रदेश निजामती सेवासम्बन्धी विधेयकको मस्यौदा (ड्राफ्ट) तयार भए पनि प्रदेशसभामा पेस हुन नसक्दा सरकारले अध्यादेशमार्फत जारी गर्नुपरेको थियो । संघीयता कार्यान्वयनमा महत्त्वपूर्ण मानिएका कानुन अध्यादेशमार्फत ल्याउँदा त्यसले दीर्घकालीन असर पार्ने संघीयताबारे जानकारहरू बताउँछन् । प्रदेश प्रहरीसम्बन्धी ऐन बने पनि कार्यान्वयन हुन सकेको छैन । प्रहरी समायोजन र कार्यक्षेत्रको विषयमा प्रदेश र संघीय सरकारबीच तालमेल नहुँदा अझै केही समय ऐन कार्यान्वयन नहुने देखिन्छ ।प्रदेशका आन्तरिक मामिला तथा कानुनमन्त्री कृष्णप्रसाद शर्मा खनालले संघले प्रदेशको अधिकार मिच्ने काम गरेकाले प्रहरी ऐन लागू गर्न समस्या भएको बताए । उनले केही समयअघि संघीय सरकारले काठमाडौं उपत्यकाको सुरक्षा व्यवस्था आफूमातहत राख्ने गरी ल्याएको अध्यादेश संघीयताविरोधी कदम भएको दाबी गरे ।प्रदेशले संघीय र स्थानीय सरकारले गर्ने विकास योजनामा पनि हात हाल्न थालेको छ । मुख्यमन्त्री पाण्डेले चालु आव ०७८७९ मा २ हजार ३ सयभन्दा बढी टुक्रे योजना कार्यान्वयन गर्ने गरी बजेट विनियोजन गरेका थिए । प्रतियोजना ५ लाख रुपैयाँका दरले उपभोक्ता समितिमार्फत काम गर्न बजेट उपलब्ध गराइएको हो । खानेपानी, ऊर्जा तथा सिँचाइमन्त्री वसन्त मानन्धर संघीय सरकारले आवश्यकताअनुसार अधिकार प्रत्यायोजन नगर्दा सोचेअनुसार काम गर्न नसकेको आरोप लगाउँछन् ।टुक्रे योजना र सरकार सञ्चालनका विषयमा प्रमुख प्रतिपक्षी एमालेले लगातार आपत्ति जनाउँदै आएको छ । यो निकै लज्जास्पद अवस्था हो । हामीले यसको विरोध गरिरहेका छौं, एमाले मुख्य सचेतक दीपक निरौलाले भने, यस्ता खुद्रा योजनाले सरकार अघि बढ्न सक्दैन । स्थानीय तहले गर्ने काममा प्रदेशले हात हाल्न थालेको छ । ठूला योजनामा काम गर्नुपर्नेमा टुक्रे योजनामा रमाउन थालेको छ ।अघिल्लो सरकारले प्राथमिकताका साथ अघि बढाएको कुलेखानीभीमफेदी सुरुङमार्ग निर्माण योजना गठबन्धन सरकारले रोकेको थियो । सम्भाव्यता अध्ययनका लागि नै एक करोड रुपैयाँभन्दा बढी खर्च भइसकेको उक्त योजना निर्माणको चरणमा पुगेको थियो । बजेटमा यो योजना निर्माणलाई समेट्नुको सट्टा अन्य २ स्थानमा सुरुङमार्गको सम्भाव्यता अध्ययन गर्न रकम छुट्याइएको छ । अघिल्लो सरकारले टेन्डर प्रक्रिया अघि बढाएको विद्युतीय बस खरिदको योजना पनि यो सरकारले विफल बनाएको छ । यसका लागि छुट्टै योजना ल्याउने गठबन्धन सरकारको दाबी छ ।गठबन्धन सरकार आएपछि प्रदेश सरकारमातहतका एकीकृत संरचना निर्माण गर्न एउटै स्थानको खोजी गरी योजना अघि बढाउने भनिएको थियो । मुख्यमन्त्री पाण्डेले आफ्नो सय दिनको उपलब्धि सार्वजनिक गर्दा पनि यही असार मसान्तसम्ममा संरचना निर्माणको काम सुरु गर्ने बताएका थिए । त्यसअनुरूप प्रदेश संरचना निर्माणका लागि जग्गा खोजी गर्ने समिति बन्यो, समितिले विभिन्न ८ स्थानको जग्गा उपयुक्त हुने प्रतिवेदन पेस पनि गर्यो तर संघीय सरकारले उक्त जग्गा प्रदेश सरकारलाई दिएन । यसो हुँदा संरचना निर्माणको काम अघि बढ्न सकेन ।प्रादेशिक संरचनाकै अभावमा एउटै भवनमा ५ वटासम्म मन्त्रालय राखिएको छ । भवनको संरचना राम्रो नहुँदा हामीले काम पनि प्रभावकारी रूपमा गर्न पाएका छैनौं, भूमि व्यवस्था, सहकारी तथा गरिबी निवारणमन्त्री बलराम पौडेलले भने, यसअघि बजेट पनि थिएन, कार्यक्रम पनि थिएन । अब नयाँ बजेट आएको छ । कार्यक्रम पनि राखिएको छ तर काम गर्ने संरचना छैन । भवन र कर्मचारीको पनि अभाव छ ।प्रदेशमा कानुन निर्माण प्रक्रिया पनि ठप्प छ । करिब डेढ वर्षदेखि कानुन निर्माण प्रक्रिया प्रभावकारी रूपमा अघि बढ्न सकेको छैन । २०७७ पुस ५ मा तत्कालीन प्रधानमन्त्री केपी शर्मा ओलीले पहिलो पटक प्रतिनिधिसभा विघटन गरेपछि त्यसको सोझो असर प्रदेशसभामा अझैसम्म पनि पर्दै आएको छ । त्यसयता प्रतिपक्षी एमालेको सदनमा लगातारजस्तै अवरोध कायम छ । सरकार सभामुख सानुकुमार श्रेष्ठको उपस्थितिमा विपक्षीको माग सम्बोधन गर्ने सहमति जनाउँदै सुस्त गतिमा सदन चलाउन बाध्य भइरहेको छ ।मन्त्री खनालले सरकारले आधा दर्जन बढी कानुन निर्माणको तयारी गरिरहेको बताए । प्रदेश सरकारले अझै ३० वटा कानुन निर्माण गर्न बाँकी छ । कानुन निर्माणको अभावमा काम गर्न अप्ठेरो भइरहेको प्रदेशका मन्त्रीहरूले समेत बताइरहेका छन् । प्रदेश सरकार गठन भएको २ वर्षभित्र ९९ वटा कानुन निर्माण गर्नुपर्ने औंल्याइएको थियो ।"
विभूषण बाँडिँदै,"मकवानपुर (कास) संघीय सरकारको सिको गर्दै प्रदेश सरकारले प्रदेशस्तरमा विशिष्ट योगदान पुर्याउने विभिन्न व्यक्ति तथा संस्थाहरूलाई सम्मान तथा पदक प्रदान गर्ने भएको छ । पर्याप्त अध्ययनबिनै पहुँचका आधारमा सरकारले विभिन्न क्षेत्रका व्यक्तित्व र संघसंस्थालाई विभूषित गर्ने घोषणा गरेको भन्दै सांसदहरूले नै यसको आलोचना गर्दै आएका छन् । सरकारले विभिन्न २२ वटा विधामा पदक वितरण गर्न लागेको आन्तरिक मामिला मन्त्रालयले जनाएको छ ।केही विशिष्टबाहेक अन्य व्यक्तिलाई पहुँचका आधारमा विभूषण दिन लागिएको भन्दै टिप्पणी भइरहेको छ । मन्त्रालयका अनुसार असार ३० मा मुख्यमन्त्री तथा मन्त्रिपरिषद् कार्यालयमा प्रदेश प्रमुख यादवचन्द्र शर्माले पदक प्रदान गर्ने कार्यक्रम छ । प्रदेश सरकारले आन्तरिक मामिला मन्त्रालयको सिफारिसमा गणतन्त्र दिवसका दिन पदक तथा सम्मान प्राप्त गर्नेको नामावली घोषणा गरेको थियो । नेत्र स्वास्थ्य विशेषज्ञ डा सन्दुक रुइत, राष्ट्रिय आविष्कार केन्द्रका महावीर पुनसहित विभिन्न क्षेत्रका ३७ जना व्यक्ति तथा ७ वटा संस्थालाई विभिन्न सम्मान प्रदान गर्न लागिएको मन्त्रालयले जनाएको छ ।"
तुइनकै भर कहिलेसम्म ?,"२०७२ असोजमा केपी शर्मा ओलीले पहिलो पटक प्रधानमन्त्रीको पदभार ग्रहण गर्दा नेपाललाई दुई वर्षभित्र तुइनमुक्त बनाइने घोषणा गरेका थिए । त्यतिबेला १० महिना सत्ता चलाएका ओली २०७४ फागुनमा पुनः प्रधानमन्त्री बने, र साढे तीन वर्षसम्म सरकारमा रहे । त्यसयता शेरबहादुर देउवा नेतृत्वको वर्तमान सरकार बनेको पनि एक वर्ष भइसक्यो । तर, उक्त घोषणाको सात वर्ष बित्दा पनि, र यसबीचका कुल सवा चार वर्ष त घोषणा गर्ने व्यक्ति नै प्रधानमन्त्री रहँदा पनि, देशका सबै स्थलबाट तुइन हट्न सकेको छैन । दुर्गम भेगका कति नागरिक आज पनि तुइनकै कारण ज्यान गुमाउन विवश छन् । गत वर्ष त भारतीय सुरक्षाकर्मीले तुइनको लठ्ठा खुस्काइदिएपछि महाकाली नदीमा खसेर दार्चुलाको व्यास२, मालघाटका ३३ वर्षीय जयसिंह धामी बेपत्ता हुनुपर्यो । भारतीय सुरक्षाकर्मीको दुष्ट्याइँ आफ्नो ठाउँमा असह्य छ, तर देशको राजधानी पुर्याउने बस समात्न आफ्नै जिल्ला सदरमुकाम पुग्न पनि धामीलाई महाकालीपारि भारतीय बाटो हिँड्नुपर्ने बाध्यता नभइदिएको भए उक्त घटना हुने नै थिएन । सरकारले आफ्ना नागरिकको सहज आवागमनका निम्ति पूर्वाधारको बन्दोबस्त नगर्दा नै उक्त दुःखद अवस्था निम्तिएको हो । कति खोलानदीमा भरपर्दो पुल नबन्दा तुइनबाट खस्नेक्रम अझै रोकिएको छैन । गत बुधबार मात्रै पनि व्यास२, दुम्लिङका १८ वर्षीय सचिन बुढाथोकी भारतबाट महाकाली तरेर नेपालतर्फ आउने क्रममा तुइन चुँडिँदा खसेर बेपत्ता भएका छन् ।गृह मन्त्रालयका अनुसार महाकालीको दार्चुला क्षेत्रमा मात्रै पछिल्लो अढाई दशकमा तुइनबाट खसेर २६ जनाको मृत्यु भएको छ । घरायसी र दैनिक उपभोग्य वस्तु किनमेल गर्न यही नदी तरेर भारतीय बजारमा जानुपर्ने बाध्यता उक्त भेगका नेपालीलाई छ । तर पायक पर्ने ठाउँमा पुल नबन्दा तुइनबाट ज्यान गुमाउनेको संख्या बढिरहेको छ । यस्तै अवस्था अरू जिल्लामा पनि छ । समस्या के छ भने, तुइनबाट नदीमा खसेर ज्यान गुमाएको वा बेपत्ता भएको घटना त सार्वजनिक चर्चामा आउँछ, तर गाउँठाउँका खोलानदी तर्न तुइनबाहेक गतिलो विकल्प नहुँदा कति नागरिकले भोग्नु परिरहेको कष्टसाध्य जीवनचर्याको पाटो सर्वथा ओझेलमा छ । यसबीचमा तुइन विस्थापन गर्ने थप योजनाहरू नबेनका होइनन् । तुइन हटाउन २०७३ मा सरकारले सार्वजनिक तुइन विस्थापन कार्यविधि नै जारी गरेको थियो । २०७५ साउन १८ मा संघीय मामिला तथा सामान्य प्रशासन मन्त्रालयअन्तर्गत योजना तथा अनुगमन शाखाले सबै स्थानीय तहलाई पत्र पठाउँदै विभिन्न स्थानमा रहेका नदी, खोला वारपार गर्न सुरक्षित उपाय नभएको अवस्थामा निर्माण गरिएका तुइनलाई झोलुंगे पुलले प्रतिस्थापन गरी तुइन निर्माण कार्य रोक्न निर्देशन दिएको थियो । र, त्यही वर्षको भदौमा मन्त्रिपरिषद्ले तुइनको प्रयोग रोकथाम, नियन्त्रण, निरुत्साहित गर्न तुइन दुर्घटनाबाट प्रभावित व्यक्तिको उद्धार तथा सहायतासम्बन्धी कोष सञ्चालन नियमावली, २०७५ ल्याएको थियो । यसबीचमा केही काम पनि भएका छन् । २०७२७३ मा देशभर १ सय ९८ स्थानमा तुइन रहेको पहिचान भएकामा हालसम्म १ सय ३० भन्दा बढी स्थानमा पुल बनाइएको सरकारी तथ्यांक छ । तर, बाँकी ठाउँमा पुल नबन्दा नागरिकहरू ज्यान माया मार्दै जोखिमपूर्ण यात्रा गर्न बाध्य छन् । महाकालीमा मात्रै सरकारले तुइन विस्थापन गरी ११ ठाउँमा पुल निर्माण गर्नुपर्ने कार्ययोजना ल्याएको थियो । त्यसमध्ये २ ठाउँमा मात्रै पुल बनेका छन् । दुई ठाउँमा निर्माणाधीन भए पनि ७ ठाउँमा निर्माणको सुरसार छैन, यो तथ्यले तुइनमा झुन्डिनुपर्ने नागरिकदुःखको लठारो तत्काल नछोटिने देखाउँछ । खास समस्या दार्चुलाको व्यासमै छ । सदरमुकाम खलंगाबाट त्यहाँसम्म पुग्न नेपाली भूमिबाट बाटोको सुविधा छैन । महाकालीमाथि ग्याबिन तार बेरेर बनाइएको तुइनमा बाँदरले जस्तै उल्टो गरी तर्नु यात्रुहरूको बाध्यता हो । यसक्रममा काठको खम्बा, रूखका जरा वा ढुंगामा बाँधेको तार चुँडिएर र फुत्केर दुर्घटना हुने गरेको छ । कम्तीमा सरकारले नेपाली भूमिमै सहज आवागमनका लागि पूर्वाधार बनाउने र महाकाली वारपार गर्नुपर्ने स्थानहरूमा पुल बनाउने हो भने नागरिकले अनाहकमा दुःख पाउनु पर्दैनथ्यो । सरकारले झन्डै दुई वर्षअघि भारतसँगको निर्भरता हटाउन व्यास गाउँपालिकाका लागि सुरक्षा व्यवस्थापन, स्वास्थ्य, सीमा प्रशासन, भन्सार, सडकलगायतमा समग्र विकास गर्न एकीकृत कार्ययोजना तयार पारे पनि सडकलगायतका कति पक्षमा कत्ति पनि प्रगति भएको छैन । त्यसैले सरकारले उक्त कार्ययोजनालाई कागजमा मात्र सीमित नराखी व्यवहारमै उतार्न आफ्नो ध्यान केन्द्रित गर्नु आवश्यक छ ।मुलुकमा निरंकुश राणाशासन हटेर आधुनिक युग सुरु भएको सात दशक नाघिसक्दा र योजनाबद्ध विकास गर्न थालिएको पनि सात दशकै पुग्न लाग्दा पनि अझै कति जनता तुइनमै भर पर्नु विडम्बनापूर्ण छ । यो दुरवस्था अन्त्य गर्न सरकारले नागरिकको यस्तो बाध्यताको विकल्प अविलम्ब खोज्नुपर्छ, र यथासम्भव चाँडो देशका सबै स्थलबाट तुइन विस्थापन गर्नुपर्छ । नदी पार गर्न अपनाइने सर्वाधिक झुर तथा जोखिमपूर्ण विकल्पलाई सधैंका निम्ति पन्छाउनुपर्छ ।"
विश्लेषण गर्न हतार भो !,"लोकराज बरालको लेख अनिश्चित राजनीतिका आयाम सान्दर्भिक एवं ज्ञानवर्द्धक नै लाग्यो । यद्यपि लेखको अन्ततिर आउँदो चुनावको सन्दर्भलाई लिएर निराशाजनक अभिव्यक्ति पोखेजस्तो देखियो । केही असंगठित व्यक्तिको चयनले रूपान्तरणको सम्भावना त के सपनासम्म देख्नै सकिन्न भनिहाल्नु कुनै पनि व्यक्तिमा हुन सक्ने अपार सम्भावनाको अवमूल्यन गर्नु हो । चुनाव आउन धेरै महिना बाँकी छ । यसमा भाग लिने दलहरू, स्वतन्त्र उम्मेदवारहरूको दह्रो खाका नै नबनिसकेको अवस्थामा संगठित राजनीतिको विस्थापन त्यति सजिलै होला भन्ने आधार नभएको र केहीले जिते भने त्यसलाई अपवादका रूपमा लिनुपर्ने हतारो अहिल्यै किन पर्यो ? बुझ्न सकिएन । त्यस्तै अब आउने परिवर्तन लोकतन्त्रको भरपर्दो विकासका लागि नभई अराजकताका लागि हुने सम्भावना बढी भएको र यसले जनता र समग्र राष्ट्रका लागि ठूलो चुनौती सिर्जना गर्नेछ भन्ने लेखकको भविष्यवाणीले आममानिसमा पर्न सक्ने भय एवं कौतूहलताको निवारणका लागि त्यस्तो हाऊ रूपी परिवर्तनबारे लेखकको व्याख्यात्मक अवधारणाको पर्खाइमा आम पाठक छन् । महेशप्रसाद ढुंगाना, नयाँबानेश्वर, काठमाडौं"
सरकारी विद्यालयको खस्कँदो गुणस्तर,"अधिकांश विद्यार्थी भर्ना हुने सरकारी विद्यालय हाम्रोमा सधैं उपेक्षामा छ । जारी राजनीतिक उतारचढावले विद्यालय शिक्षालाई प्रत्यक्ष असर पारेको छ, पढाइ गुणस्तरहीन भइरहेको छ भने विद्यार्थीलाई पनि पढाइप्रति उति उत्सुकता छैन । यसो हुनुको मुख्य कारण हो कक्षाकोठा सिर्जनशील नहुनु । विद्यार्थीलाई पढाइप्रति आकर्षित गर्न सकिएको छैन । हुन त, शिक्षालाई देश विकासको प्रमुख पूर्वाधारका रूपमा राखिए पनि सरकारको लगानी सीमित छ । कक्षाकोठा व्यवस्थापन गर्ने पर्याप्त स्रोतसाधन उपलब्ध छैन, शैक्षिक सामग्रीको पनि अभाव देखिन्छ ।विद्यालय शिक्षाको प्रमुख सूत्रपात शिक्षक हुन् तर उनीहरू आफ्नो पेसाप्रति पूर्ण बफादार छैनन् । सरकारले पनि शिक्षकको मनोबल बढाउन सकिरहेको छैन । शिक्षक सरकार र समाज दुवैतिरबाट हेपिएको हुन्छ । शिक्षकको सेवासुविधा आकर्षक छैन, तालिमको व्यवस्था गर्न सकिएको छैन । वृत्ति विकासको पर्याप्त अवसर छैन, त्यही आफ्नो पेसाप्रति शिक्षक पूर्ण इमानदार हुन सकेका छैनन् । विद्यालय शिक्षाको व्यवस्थापन र सुधारका लागि विद्यालय व्यवस्थापन समितिको भूमिका भए पनि यसले समाजमा राजनीतिक द्वन्द्व निम्त्याएको देखिन्छ, विद्यालय दलगत प्रतिष्ठाको विषय बनेको छ । आफ्नो छोराछोरी निजी विद्यालय पढाउने अनि व्यवस्थापन समितिमा बसेर विद्यालयलाई राजनीति गर्ने थलो बनाएका छन् स्थानीय नेताहरूले । कार्यकर्ताहरूको गरिखाने भाँडो भएको विद्यालय । अतः राज्यले यस्तो स्थिति परिवर्तन गर्नु आवश्यक छ । मनोजकुमार शर्मा, अर्नामा५, सिराहा"
पार्ट टाइम सांसद !,"संसद्मा नआउने सांसदहरूको पद चैट नहुने हो भने यस्तो व्यहोरा देखाइरहन्छन् । खगेन्द्र भण्डारीनेपालमा यही एउटा पेसा हो, जहाँ हाजिर गरेर बेपत्ता भए नि, गयल भए नि सम्पूर्ण तलबभत्ता भोग्न पाइन्छ । सञ्जय लामाके भन्ने हामी नै हौं भोट दिएर जिताउने । कार्यकालको बीचमै तिमेरु निकम्मा भयौ फिर्ता आओ अब भन्ने हक हामीसँग छैन । आउने चुनावमा भने विचारेरै भोट हाल्नुपर्छ, सबैले सबैतिरबाट । संवेद शर्मा चापागाईंनियम बनाउनेहरू नै नियमभित्र नबसे देशको अवस्था के हुन्छ ? हाजिर गर्ने अनि काम नगरी भत्ता खाने ? खुबीराम आचार्यहाजिर आउँदा र जाँदा, दुई पटक लगाउने व्यवस्था गरियोस्, पूरा समय नबस्नेको भत्ता काटियोस् । राजाराम तामाङहाजिर गरेर भाग्ने सांसदलाई पहिलो पटक जरिवाना, दोस्रो पटक पनि नमाने बर्खास्त गर्ने कानुन हुनुपर्छ । शुक्रा जी राईलुटतन्त्र को उपलब्धि यही रहेछ देखियो, बुझियो, जानियो । नारायणी चितवन"
नृजातीय अर्थराजनीतिको परिणति,"भव्यताको भ्रमात्मकताद्वितीय विश्वयुद्धको समाप्तिपछि स्वाधीनता हासिल गरेका अधिकांश देशहरूले औपनिवेशिक सिमाना भएका भूक्षेत्रहरू विरासतमा पाएका थिए । निर्दिष्ट भूक्षेत्र, स्थायी जनसंख्या, वैधानिक सरकार एवं आन्तरिक स्वायत्तता तथा बाह्य मान्यता पाएको सार्वभौमसत्ता संस्थाकरण गर्न राष्ट्रिय ऐक्यबद्धता निर्माण गर्नुपर्ने हुन्छ । स्वनिर्मित संविधानले समेत परिकल्पना गर्ने हामी जनता नैसर्गिक एकाइ होइन । त्यस्तो परिकल्पनालाई शासन संयन्त्र, शिक्षा व्यवस्था, मौद्रिक प्रणाली, मिडियाको सक्रियता, बजारको गतिविधि एवं राजनीतिक दलहरूको अग्रसरताबाट निरन्तर निर्माण गरिराख्नुपर्ने हुन्छ । समस्या त्यसबेला सुरु हुन्छ जब वर्चस्वशाली नृजातीय समूहले आफ्नो समुदायलाई राष्ट्रियताको संवाहक एवं राष्ट्रवादका पहरेदार ठहर्याउन थाल्छ । श्रीलंकाका सिंहाला एवं बर्माका बामरहरू वर्चस्वशाली हुनुका साथै बहुसंख्यक पनि छन् । स्वाभाविक हो, विगतमा औपनिवेशिक शासकहरूले तिनका सम्भ्रान्तहरूको सहवरण गरेर सत्ता सञ्चालन गरेका थिए । सम्पत्ति, शिक्षा र सम्पर्कको अग्रताले गर्दा ती स्वतः स्वाधीन देशका नायक पनि भए । तर, नायकत्वलाई निरन्तरता दिन वैधानिकताले मात्र पुग्दैन । सामान्यजनको जीवनमा सकारात्मक परिवर्तन पनि देखिनुपर्छ । देशभित्र स्रोतको सीमितता एवं सामान्यजनको अपार आकांक्षाकाबीच तालमेल राख्न कठिन भएपछि सत्तासीन सम्भ्रान्तले जडताको दोष अन्यत्र देखाउन आन्तरिक एवं बाह्य शत्रुको छवि निर्माण गर्न थाल्छ । तमिलले सरकारी सेवामा आधिपत्य जमाए भनेर श्रीलंकामा मात्र सिंहाला नीतिबाट नृजातीय राष्ट्रवादको उन्माद सुरु भयो । नेपालका माले, मण्डले र मसाले समूहहरूजस्तै श्रीलंकाका दक्षिणपन्थी थेरवादी बौद्ध राजनीतिकर्मी एवं वामपन्थी जनता विमुक्ति पेरामुना (पिपुल्स लिबरेसन फ्रन्ट) उग्र नृजातीय राष्ट्रवादको मामिलामा उस्तै रहँदै आएका छन् ।राष्ट्रवादीहरू परिकल्पित विगतको कथा बेचेर आफ्नो नियन्त्रणको निरन्तरताको औचित्य सिद्ध गर्ने गर्छन् । बर्मेलीहरू बंगलादेशतिर हेर्छन् र आफ्नै रोहिंग्याहरूसँग आतंकित भएर तिनका गाउँमा आगो लगाउन थाल्छन् । सिंहालाहरू तामिलनाडुतिर नजर दौडाउँछन् एवं तिनका बौद्धमार्गी पुर्खा उडिसा एवं आन्ध्रका तटीय क्षेत्रहरूबाट श्रीलंका पुग्नु अगावैदेखि जाफनामा बसिरहेका तमिलसँग तर्सिन्छन् । राजनीतिक समाजशास्त्रका विद्वान्हरूले सामूहिक असुरक्षाभावको त्यस्तो प्रवृत्तिलाई अल्पसंख्यक मनोग्रन्थीले ग्रस्त बहुसंख्यक मनोभाव भनेर परिभाषित गर्ने गरेका छन् । त्यस्तो मनोदशालाई मताधारका रूपमा स्थापित गर्न जनोत्तोजक राजनीतिकर्मीहरूलाई खासै गाह्रो हुँदैन । संसारका अधिकांश हिन्दु बसोबास गर्ने एवं राज्य, समाज, बजार तथा विमर्शमा एकाधिकार रहेको देशमा समेत हिन्दु खतरामा रहेको भाष्य बहुसंख्यकहरूमा व्याप्त अल्पसंख्यक मनोग्रन्थीले गर्दा नै सम्भव भएको हो । त्यसपछि विभिन्न राजनीतिक शक्तिहरूका बीच प्रतिस्पर्धात्मक जनोत्तेजकता (कम्पेटिटिभ डेमागाग्री) सुरु हुन्छ । राष्ट्रवादको अन्तिम संरक्षक सुरक्षा संयन्त्र हुने भएकाले सेना, प्रहरी एवं खुफिया विभागहरू नीति निर्माणमा हाबी हुन थाल्छन् । बाह्य हस्तक्षेपबाट स्वतन्त्र रहने नकारात्मक सार्वभौमिकता अवधारणाले सत्तासीन सम्भ्रान्तको नियन्त्रणलाई अक्षुण्ण राख्न मद्दत पुर्याउँछ । र, त्यसपछि अरबहरूले आकस्मिक आनन्दको द्वीप (सेरन्डिव) नामकरण गरेको टापु रावणको लंकाजस्तो भएर धूधू बल्न थाल्छ । श्रीलंकाबाट सिक्ने कुरा के मात्र हो भने सबैलाई थाहा नभएको कुरा त्यहाँ केही पनि भइरहेको छैन् । नृजातीय राष्ट्रवादले अन्ततः राजनीतिक आत्मघाततिरै पुर्याउँछ भने कुरा प्रजातान्त्रिक इतिहासमा पटकपटक देखिसकिएको छ ।"
आयोजना व्यवस्थापन र पुँजीगत खर्च,"सरकार प्रत्येक वर्ष बजेट अनुशासन कायम गर्दै आयोजना व्यवस्थापन प्रणाली सुदृढ गर्ने उद्देश्यका साथ विकास आयोजनामा स्वच्छता, इमानदारी, जवाफदेही र विश्वसनियता अभिवृद्धि गर्न उदार बन्दै लामो समयदेखि कानुन निर्माणमा लागेकै हो । अर्कातर्फ आयोजना व्यवस्थापन प्राविधिक एवं आर्थिक तवरबाट कमजोर बन्न थाले, जसमा अधिकांश ठेक्काको काम म्यादभित्र सम्पन्न नहुँदा आयोजनाको लागत बढ्नुका साथै थुप्रै विसंगतिसमेत बढ्न थाले । विसंगति बढ्नुमा राजनीतिक कारण पनि उत्तिकै जिम्मेवार छ । ठुला आयोजनाहरू योजनाबद्ध तवरमा सञ्चालनमा ल्याउन नसकेको, आयोजनामा वैदेशिक सहायता न्यून मात्रामा उपयोग भएको, तयारीबेगर आयोजना सञ्चालन गर्ने गरेको जस्ता समस्याबाट मुलुक कहिले पनि मुक्त हुन सकेन । साथै कानुनले व्यवस्था गरेअनुसार सम्पादित कामको तालुक निकायबाट सुपरिवेक्षण हुन नसक्दा आयोजना व्यवस्थापन सधैं फितलो रहन गयो । यस्तो विकास आयोजना व्यवस्थापनका सम्बन्धमा संसदीय समितिहरूले समेत प्रभावकारी भूमिका निर्वाह गर्न सकेनन् । फलतः विकास प्रशासनले अपेक्षित गति लिन सकेन । सरकारले विकास खर्च तथा पुँजीगत खर्च प्रभावकारी बनाउने भनी प्रत्येक बजेट वक्तव्यमा उल्लेख गर्ने गरे पनि कार्यान्वयन पाटो बेग्लै रहने गरेको पाइन्छ । प्रत्येक आर्थिक वर्षको असारे विकास प्रवृत्तिले सार्वजनिक निर्माण कार्यको गुणस्तरमा प्रश्न खडा गरेको छ । यसले गर्दा अधिकांश ठेक्काका काम अधुरो रहने, निर्माण कार्यहरूको ठेकेदारको पटकपटकको मागअनुसार सरकारले एकमुष्ठ रूपमा कानुनी एवं प्राविधिक आधारबेगर म्याद थप्नुपर्ने र विकास आयोजनाहरू बेवारिसे बन्ने अवस्था पैदा भएका छन् । एकथरी सांसद र सार्वजनिक निकायका पदाधिकारीहरू विधिवत् ढंगले लिखित प्रस्ताव भएका आयोजनामा बजेट विनियोजन नभएको भनी अर्थ मन्त्रालय र उच्च पदाधिकारीकहाँ गुहार माग्नसमेत पुग्ने गरेका छन् । अर्कातर्फ स्वार्थ समूहहरू शक्तिकेन्द्रमा रातारात पुगेर नीतिगत आधारमै बजेटमा चलखेल भएको कुरा आएको छ । पर्याप्त मात्रामा बजेट विनियोजन गर्न नसक्दा सरकारले सञ्चालन गरेका आयोजनाहरू लामो समय हुँदा पनि पूरा भएका छैनन् । लागत रकम कतिपय आयोजनाको दोब्बर नाघिसकेको छ । समयमा काम नहुँदा सबै राष्ट्रिय गौरवका आयोजनाको लागत ४ खर्बभन्दा माथि गइसकेको छ । अघिल्लो सरकारका पालामा कार्यकारी प्रमुखबाटै विभिन्न मन्त्रालयका पदाधिकारीबीच कार्यसम्पादन करार गरियो तर त्यसले कार्यरूप पाउन सकेन । विगतमा प्रशासनिक अधिकारीलाई मात्र जवाफदेह बनाउने अभ्यास भएकाले राजनीतिक पदाधिकारीलाई जिम्मेवार नबनाएसम्म आयोजनाको प्रभावकारिता नरहने भनी आर्थिक कार्यविधि तथा वित्तीय उत्तरदायी ऐन, २०७६ र नियमावली, २०७७ लागू गरियो । जसमा विभागीय मन्त्री र प्रधानमन्त्रीसहित राजनीतिक पदाधिकारीसमेतलाई योजना र बजेट कार्यान्वयनमा केही हदसम्म वित्तीय पक्षमा जवाफदेह बनाउने व्यवस्था गरे पनि, व्यवहारमा लागू गर्न पटक्कै सकिएन । आयोजना मूल्यांकन सम्बन्धमा प्रधानमन्त्रीको अध्यक्षतामा बस्ने राष्ट्रिय समस्या समाधान आयोगको बैठक २०७७ माघपछि नियमित तवरमा बस्न सकेको छैन । यसले गर्दा आयोजनाबारे समीक्षा नै हुन सकेन । बजेटको कार्यान्वयन पक्ष तथा मध्यकालीन खर्च संरचनाबारे संसद् र संसदीय समितिमा छलफल हुन सक्दैन । यस वर्ष त विकास कार्यहरूको लेखाजोखा तथा समीक्षा गर्नुपर्ने संसदीय समितिहरू नै नियमित सुचारु हुन सकेका छैनन् । अघिल्ला वर्ष महालेखाले प्रचलित कानुनविपरीत हुने गरी ३ खर्ब ३३ अर्ब रुपयाँ विनियोजित बजेट रकमान्तर गरेको बारे कैफियत उल्लेख गरेको थियो । यस्ता कामकारबाही गरिनु संसदीय व्यवस्थाकै कमजोरी मान्नुपर्छ । अघिल्लो वर्ष गठबन्धन सरकारले सार्वजनिक खर्च मितव्ययी तथा प्रभावकारी बनाउनेसम्बन्धी मापदण्ड, २०७८ स्वीकृत गरी पुँजीगत खर्च मासिक १० प्रतिशतका दरले गर्ने लक्ष्य लिएको थियो । बिनाअनुभव र अभ्यास यस्तो लक्ष्य निर्धारण गर्दा पुँजीगत खर्चले सार्थकता पाउन सकेन । समस्या यथावत् रहन गयो । चालु आर्थिक वर्षमा बजेटले पुँजीगत खर्च ३ खर्ब ७८ अर्ब रुपैयाँ गर्ने लक्ष्य लिए पनि १० महिनामा १ खर्ब १८ अर्ब अर्थात् ३१ प्रतिशत मात्र खर्च हुन सक्यो र अघिल्ला वर्षझै असारे विकास खर्च बढ्ने निश्चित छ । यो मुलुकका लागि दीर्घरोग नै भइसकेको छ । राजस्वको सवालमा, साढे पाँच वर्षअघि करिब साढे ३ खर्ब राजस्व चुहावट हुने गरेको महालेखाको प्रतिवेदनको तथ्यमा केही हदसम्म नियन्त्रण भएको छ । यद्यपि, पछिल्ला वर्षहरूमा राजस्व छलीका घटना बढी मात्रामा सार्वजनिक भई सुधारले निरन्तरता पाउँदा पनि चालु वर्ष असारको मध्यसम्म लक्ष्यअनुरूप करिब २ खर्ब राजस्व असुल हुन बाँकी छ । अर्कातिर संघीयसँगै प्रदेश सरकारहरू पनि फेरबदल भए । गठबन्धन सरकार जोगाउन प्रदेशहरूमा मन्त्रालय थप्ने गरेर आर्थिक व्ययभार बढ्न गएको छ । वाग्मती प्रदेशले त ७ मन्त्रालयलाई फुटाएर १४ सम्म पुर्याएर चालु खर्चमा भारी वृद्धि गरेको छ । प्रदेश सरकारले विकास आयोजना सञ्चालनमा संघ र स्थानीयबीच सेतुको भूमिका खेल्नुपर्नेमा सो हुन सकेको छैन । प्रदेश पदाधिकारीलाई सुविधा दिन प्रदेश प्रदेशमै होडबाजी चलेको छ भने पुँजीगत विकास खर्चले प्राथमिकता पाउनै सकेकै छैन । आयोजनामा हुने पुँजीगत खर्च प्रत्येक वर्ष अनियन्त्रित हुन गएको छ । आर्थिक वर्षको अन्त्यमा मात्रै बढी मात्रामा खर्च हुने गरी ठेक्का लगाउने अनि मोबिलाइजेसन पेस्की दिने, ठूला आयोजना तथा आवधिक आयोजनाले भन्दा टुक्रे कामले महत्त्व पाउने, निश्चित आयोजनाको रकम प्रशासनिक एवं अन्य कार्यमा रकमान्तर हुने, राजनीतिक पदाधिकारी र पहुँचवालाका लागि भौतिक सुविधा तथा महँगा गाडी खरिदमा रकमान्तर गरी बजेट खर्च गर्ने, वैदेशिक ऋण तथा अनुदान सहायता वर्षमा करिब आधा पनि खर्च गर्न नसक्ने, स्थानीय तहमा हचुवाका आधारमा अनुदान पठाउने, चालु र पुँजीगत खर्चको प्रतिवेदन यथार्थपरक नहुनेलगायतका कामकारबाहीले पुँजीगत खर्च सालिन्दा प्रभावित हुने गरेको छ । सार्वजनिक निर्माणसँग सरोकार राख्ने सडक, ऊर्जा, जलस्रोत तथा सिँचाइ, खानेपानीलगायत निकायका काममा विविध कारणले गर्दा खर्च हुन सकेको पाइँदैन । राष्ट्रिय गौरवका आयोजनाहरूमा नियमित काम हुन आवश्यक छ । आयोजनाको ठेक्का व्यवस्था समयमै भई निर्धारित म्यादभित्र काम सम्पन्न भए पुँजीगत खर्चले गति लिन्छ । भएका काममा पनि सम्झौताविपरीतका भेरिएसन अर्डर जारी हुने, परामर्शदाताबाट नमिल्ने प्रोभिजनल सम का भुक्तानी सिफारिस भई आउने, पूर्वनिर्धारित क्षतिपूर्ति ठेकेदारबाट असुल नगर्ने, अनावश्यक दाबी भुक्तानी दिनेलगायतका पक्ष आयोजनागत समस्याका रूपमा छन् । काममा प्रभावकारिता बढाउन अन्तर मन्त्रालय एवं आयोजनाहरूबीच नै समन्वयको खाँचो छ । विगतका सरकारी खर्चमा प्रभावकारिता ल्याउन संसदीय समितिले गरेका निर्णय कार्यान्वयन तथा अनुगमन हुनु जरुरी छ । साथै सम्बन्धित मन्त्रालय, विभाग र आयोजनाहरूबीच समन्वय भई आन्तरिक नियन्त्रण प्रणाली दह्रो हुनुपर्छ । पुँजीगत खर्च देखिन वैदेशिक आयोजनाहरूमा शोधभर्ना हिसाब समयमै हुनु जरुरी छ । विभिन्न दातृ संस्थाबाट सञ्चालित आयोजनाका काम पनि सन्तोषजनक नभएको महालेखाको प्रतिवेदनले दर्साउँछ । यसैगरी गैरबजेटरी खर्च, कानुनविपरीत प्रत्येक वर्ष हुने रकमान्तर एवं स्रोतान्तर खर्च, शोधभर्नाका बेथितिजस्ता खर्च सरकारी निकायका कमजोरी ठहर्छन् । आयोजनाको जटिल पक्ष अध्ययन गर्ने हो भने पनि करिब एक दशक नाघेका सिक्टा सिँचाइ आयोजना, बुढीगण्डकी जलविद्युत् आयोजना तथा बाहिरी चक्रपथलाई प्रतिनिधिमूलक उदाहरणका रूपमा लिन सकिन्छ । २०६३६४ मा सुरु भएको सिक्टा आयोजनमा ८ अर्ब भ्रष्टाचार भएको भनिएको मुद्दाको छिनोफानो गर्दै हालै अदालतले २१ जनालाई नै सफाइ दिएको छ । राज्यले लगानी गरेको ठूलो धनराशिको नोक्सानी अब कसरी भरण हुने हो, खुल्दैन । यसैगरी सरकारको फेरिएपिच्छे बुढीगण्डकी जलविद्युत् आयोजनाको मोडेल परिवर्तन गर्ने गरिएको छ, वर्तमान सरकारले कम्पनी मोडेलमा स्वदेशी लगानीमा निर्माण गर्ने भनी हालै निर्णय गरेको छ । यसले गर्दा मुआब्जाबाहेक हालसम्मको अन्य खर्च र कामकारबाही निरर्थक भएको छ । यसैगरी बाहिरी चक्रपथमा करारमा कर्मचारी राखी हालसम्मको प्रशासनिक खर्चभार राज्यले व्यहोर्दै आए पनि आयोजना भविष्यमा सुचालु हुने देखिँदैन ।अघिल्लो सरकारका पालामा कार्यकारी प्रमुखबाटै विभिन्न मन्त्रालयका पदाधिकारीबीच कार्यसम्पादन करार गरियो । करारलगत्तै सोको कार्यान्वयन हुनुभन्दा सचिव र आयोजना प्रमुखको मन्त्रीबाटै सरुवा हुन थाल्यो । कार्यकारी तहबाटै बिना डीपीआर र बजेट थुप्रै आयोजना शिलान्यास गर्ने काम भयो । अघिल्लो सरकारले घोषणा गरेका सडक र स्वस्थ्यका क्षेत्रमा वर्तमान सरकारले बजेट नै विनियोजन गरेन । यस कार्यमा प्राविधिक पक्षभन्दा राजनीतीकरण हाबी भयो । सरकारले प्राथमिकतामा राखेका ठूला आयोजनामा पुँजीगत खर्चमा वृद्धि गर्न प्रत्येक वर्ष माग उठे पनि, प्रभावशाली राजनीतिक पदाधिकारीको दबाबका कारण उनीहरूकै चुनावी क्षेत्रमा अत्यधिक बजेट विनियोजन गर्नुपरिरहेको छ । त्यस्तै अझै पनि प्रदेशहरूमा निर्वाचन क्षेत्रका नाममा प्रदेश सांसदलाई वजेट विनियोजन गरिएको छ । विगतमा सांसदले खर्च गर्ने निर्वाचन क्षेत्र कार्यक्रममा, बढी अनियमितता भएको पनि यहाँ स्मरणीय छ । सरकारले नै गठन गरेको सार्वजनिक खर्च पुनरवलोकन आयोग र महालेखाले पुँजीगत खर्च बढाउने र अन्य जथाभावी खर्चमा नियन्त्रण गर्ने गरी बारम्बार सुझाव दिए पनि ती खासै कामयाब हुन सकेका छैनन् । कतिपय मन्त्रालयअन्तर्गतका समिति र बोर्ड दोहोरो रूपमा कार्यरत रहँदा दोहारो खर्चमा कटौती गर्न सकिएको छैन । यसले पनि विकास आयोजना वा पुँजीगत खर्च कार्यान्वयनमा प्रभाव पर्ने गरेको छ । सरकारका तिनै तहका विकास कार्यक्रमहरूले गति लिन नसक्दा पनि पुँजीगत खर्चमा अवरोध आएको छ । यसले वित्तीय संघीयताको कार्यान्वयनमा पनि बाधा पुगिरहेको छ ।"
गुणस्तरीय शिक्षाका लागि सक्षम गुरु,"हा म्रो समाजमा गुरुपूर्णिमाको सांस्कृतिकसामाजिक महत्त्व रहँदै आएको छ । शैक्षिक अभियानसँग जोडिएकाले राष्ट्रिय पर्वकै रूपमा यसले मान्यता पाइआएको छ । प्रत्येक व्यक्तिलाई गुरुबाट प्राप्त ज्ञानसीपको अधिक महत्त्व हुन्छ । गुरु समाजका सर्जक र प्रवर्तक पनि हुन् । आधुनिक शिक्षा व्यवस्थामा गुरु, शिक्षक नामले चिनिन थालेका छन्, व्यावसायिक चरित्र अगालेका छन् । सीपबिनाको शिक्षा अपुरो र अधुरो नै मानिन्छ । व्यक्तित्व विकासका लागि मात्र नभई समाज तथा राष्ट्र विकासका लागि समेत सीपमूखी शिक्षाका लागि गुरुको योगदान अझ सर्वोपरि हुन्छ । आधुनिक शिक्षण सिकाइ प्रक्रियाका अनेक प्रारूप र प्रविधि देखा परे पनि सहज तरिकाबाट सिकाउने गुरुको तुलना अरूसँग हुन सक्दैन । गुरुलाई मैनबत्तीसँग पनि तुलना गरिन्छ । आफू जलेर अरूलाई उज्यालो छर्ने गुरुहरू त्यागका प्रतिमूर्ति नै हुन् । त्यसैको कदर गर्दै गुरुपूर्णिमा मनाइन्छ । गुरुकुल शिक्षाबाट प्रारम्भ भए पनि गुरुशिष्य सम्बन्ध आधुनिक शिक्षा व्यवस्थामा अझ प्रगाढ हुनुपर्छ । आधुनिक समयमा गुरु, शिक्षक बने पनि, यसको महत्त्व र समाजमा योगदान घटेको छैन । आज ज्ञानार्जनको माध्यम बदलिएको छ, प्रविधिको अधिकतम उपयोग हुन थालेको छ । यसले गर्दा पहिलेको जस्तो गुरुशिष्यबीचको निकट सम्बन्धमा केही दरार उत्पन्न भएको छ । शिक्षाको व्यापारीकरणसँगै शिक्षकहरू अर्थोपार्जनका लागि दौडधुपमा व्यस्त छन् । गुरुशिष्यको सम्बन्ध पनि पहिलेको जस्तो रहेन । केही हदसम्म स्वार्थको सम्बन्ध स्थापित हुन गयो । शिक्षकविद्यार्थी सम्बन्ध चिसिँदै गएको आभास हुन्छ ।हेल्मेट शिक्षक बढेका छन् । बिहान उठेदेखि बेलुकासम्म कक्षा लिइरहन्छन् । यसरी कक्षा लिँदा उनीहरूले व्यस्तता र तयारी अभावका कारण गुणस्तरीय शिक्षा भने दिएको पाइँदैन । विद्यार्थीहरू असन्तुष्ट छन् । विद्यालयदेखि विश्वविद्यालय तहसम्मका शिक्षकहरूको गुणस्तरमा कमी आइरहेको सुनिन्छ । शिक्षकहरूप्रति जनगुनासो पनि बढिरहेको छ । विद्यालयहरूमा ससाना नानीहरूले गृहकार्य नगरेको निहुँमा मरणासन्न हुने गरी कुट्ने शिक्षकको समाचार पनि आइरहन्छन् । अझ पछिल्लो समय शिक्षकले नै यौनदुर्व्यवहार गरेका घटना बाहिरियो, यो क्रम जारी छ । समाजका शिक्षित वर्गबाटै यस्तो हुन थालेपछि, स्वाभाविक रूपमा शिक्षकले पाउनुपर्ने सम्मान घटेको छ । शिक्षा क्षेत्रमा चुलिँदै गएका विकृति, विसंगति र बदमासीको केही अंशका हिस्सेदार शिक्षकहरू पनि हुन् । आज शिक्षकको क्षमतामाथि पनि प्रश्न उठाइन्छ । उनीहरू समयअनुसार चल्दैनन् भन्ने गुनासो व्याप्त छ । शिक्षकबाट केही सिकेर र आफूलाई सुधार गर्नुपर्छ भन्ने भावना विद्यार्थीमा हुँदैन । शिक्षकसँगसँगै रहेर ज्ञानसीप ग्रहण गर्ने रुचि र चासो विद्यार्थीमा छैन । शिक्षकविद्यार्थीको सम्बन्ध प्रगाध बनाइराख्ने प्रणालीको अभाव भएकाले शिक्षामा गुणस्तर खस्कँदै गएको हो । विद्यार्थीको रुचि र क्षमता पहिचान गर्दै सिकाउने शिक्षक अनि शिक्षकलाई मार्गदर्शकका रूपमा पछ्याउने विद्यार्थी संस्कारको अभाव खट्केको छ वर्तमान शिक्षामा । वास्तवमा समयानुकूल शिक्षा दिने शिक्षकको अभाव छ । शिक्षामा मौलाएको चरम राजनीतीकरण अन्त्य गर्दै सक्षम जनशक्तिलाई मात्र शिक्षक बन्ने अवसर प्रदान गर्ने व्यवस्थाको खाँचो अहिले छ । सरकारले शिक्षालाई व्यक्तित्व विकास र राष्ट्रिय समृद्धिको मूल आधार बनाउनुपर्छ । विद्यालय शिक्षाको गुणस्तरका लागि शिक्षकको क्षमतामा वृद्धि गर्नुपर्छ । उनीहरूको सेवासुविधामा ध्यान दिनुपर्छ । हाल जीवन र जगत् बुझ्ने विद्यासँगै जीविका चलाउने सीप र प्रविधिमूखी शिक्षाको महत्त्व अझ बढ्दै गएको छ । देश निर्माणका लागि समेत ज्ञानमूखीभन्दा सीपमूखी शिक्षाको आवश्यकता खड्किएको छ । विश्व श्रमबजारमा बिक्न सक्ने शिक्षा प्राथमिकतामा पर्न गएको छ । राजनीतीकरण तथा व्यापारीकरणको जोखिममा परेको अहिलेको शिक्षा प्रणालीलाई उकास्ने काम सरकारको नै हो र त्यसमा शिक्षकको भूमिका सहयोगीको हुनेछ ।विद्यालयका शिक्षक मात्र नभई वरिपरिका जसले सिकाउँछन्, ती सबै गुरु हुन् । प्रत्येक व्यक्तिको पहिलो गुरु आमा हुन् । अतुलनीय स्नेह, प्रेम र वात्सल्य बर्साउने आमा समस्त जीवात्माकै पहिलो गुरु हुन् । सर्वप्रथम आमाबाटै हरेक जीवले जीवन जिउने र जित्ने कला सिकेको हुन्छ भने मानव जीवनमा त आमाको गुरुत्व अथाहा छ । प्रकृृतिलाई पनि गुरु मानिन्छ किनभने प्रकृतिबाट पनि मानिसले अथाहा ज्ञान आर्जन गरिरहेको हुन्छ । गौतमबुद्धले प्रकृतिबाटै पनि ज्ञान आर्जन गरेका प्रसंग हाम्रा लागि स्मरणीय छ । प्रकृतिबाट हामीले निरन्तर सहज र निःशुल्क ज्ञानसीप लिइरेहका हुन्छौं ।"
फोहोरबारे शिक्षा खोइ ?,"फोहोर शिक्षाका उपायहरूसड्नेगल्ने फोहोर प्रांगारिक मलमा परिणत गर्न समय, शिक्षा र स्थान भएका मानिस चाहिन्छन् । यस दिशामा केही स्वस्फूर्त र उत्प्रेरणा दिने काम सुरुवाती चरणमा छ । यसलाई सुदृढ गर्नु जरुरी छ । यसलाई व्यवस्थित गर्न थप अध्ययन र थप राजनैतिक इच्छा शक्ति चाहिन्छ । तल अहिलेकै अवस्थामा फोहोरबारे शिक्षा कसरी प्रवर्द्घन गर्न सकिन्छ बयान गरिएको छ ः१ सबैभन्दा ठूलो र सम्बोधन गर्ने पद्धति बनाउन सकिने समूह स्कुलका विद्यार्थीहरू हुन् । यसलाई विभिन्न रूप र समूहमार्फत् गर्नुपर्ने हुन्छ । पहिलो त यसलाई स्थानीय पाठ्यक्रमको एक महत्त्वपूर्ण एकाइका रूपमा राखेर विद्यार्थीसँग यसबारे कुराकानी गर्ने र फोहोर तह लगाउने प्रयत्न गरेका विद्यार्थीलाई प्रत्यक्ष रूपमा अंक दिन पनि सकिन्छ । यसका लागि स्थानीय पाठ्यक्रम निर्माण वा संशोधन गरी शिक्षकलाई तालिम दिनुपर्छ । साधारण विद्यालयको पाठ्यक्रममा पनि पर्याप्त सम्बोधन गर्ने ठाउँ छ । अहिले कति शिक्षामा ध्यान दिन्छु भन्ने नेताहरू पनि भवन र भौतिक साधनकै कुरामा जोड दिन्छन् । समग्रमा यस किसिमको शैक्षणिक गतिविधि नै यथार्थमा शिक्षा हो । यस प्रक्रियाले अरू शैक्षणिक गतिविधिमा पनि सुधार ल्याउन सक्छ । पक्कै पनि बाटामा फालिने फोहोरमा उल्लेखनीय कटौती हुन्छ ।२ अर्को त गापानपाका पदाधिकारीहरू विद्यालयमै गई यसबारे विद्यार्थीसँग कुराकानी गर्न सक्छन् । वडा अध्यक्षले अगुवाइ गरी हप्ताको एक वा दुई दिन एक दुई घण्टाका लागि विद्यालयसँग समय मागे नदिने कुरै हुँदैन । उनीहरूलाई पनि यसबारे अभिमुखीकरण चाहिने हुन सक्छ । पायक परे मेयर वा उपमेयर पनि यदाकदा यस्तो काममा जान सक्छन् ।३ काठमाडौंको कुरा गर्दा मेयर उपमेयर दुवै प्रदर्शन पेसासँग सम्बन्धित छन् । विद्यालयपछिका तन्नेरीहरू सम्बोधन गर्नुपर्ने अर्को समूह हो । फोहोरका बारेमा तन्नेरीहरूसँग युवा उपमेयरको प्रस्तुति निकै प्रभावकारी हुन सक्छ । पक्कै पनि उनीहरू धेरै गर्न भ्याउँदैनन् । सधैं पालिकाका पदाधिकारीहरूको यस्तो पृष्ठभूमि पनि हुँदैन तर उनीहरू यसको सुरुवात गर्न सक्छन् । यी दुई प्रयत्नले एकाध वर्षभित्रै नतिजा देखाउन थाल्छ ।४ अर्को, धार्मिक नेताहरूसँग संवाद महत्त्वपूर्ण छ । अब पवित्रता नयाँ दृष्टिले परिभाषित गर्नुपर्छ । यसमा पालिकाहरूले लामा, गुरु, पुरोहित, मौलाना, बिजुवासँग विशेषज्ञहरूसहित संवाद गर्नुपर्छ । अब जताततै फोहोर फाल्नु अधर्म हो ! व्रत बसेर जुसको कार्टन उत्पादन गर्नु अझ जताततै फाल्नु त किमार्थ धर्म ठहरिन्न । उपभोग कम गर्न पनि यो समूहलाई थप उत्प्रेरित गर्न सकिन्छ । नसड्नेनगल्ने फोहोर ननिकाल्नु नै एउटा व्रत हो । रमादानको उपवास होस् या एकादशीको व्रत । भिक्षुहरूले उपवास मात्र होइन, प्रदूषण बढाउने खाना पनि अस्वीकार गर्ने आवश्यकता होला । पक्कै पनि वाग्मतीको पानी सेचन गर्नेले चर्पीको फोहोर ढल हालेर धर्म हुँदैन । नेपालजस्ता देश उपभोगका दृष्टिले अग्रपंक्तिमा नपरे पनि सहरी यथार्थले विश्वमा कार्बन उत्सर्जन र प्रदूषणका समस्या समाधान नगरी जलवायु परिवर्तनको समस्या समाधान हुँदैन भन्ने कुरा स्पष्ट पारेको छ । दिगो विकास लक्षले एउटा (लक्ष्य नं १२) उपभोग कम गर्ने पनि राखेको छ । ५सड्नेगल्ने फोहोर पुनः प्रयोग गर्न सक्ने अलि पाको र तुलनात्मक रूपमा समृद्ध समूह हो । यो समूहसँग अझ पनि केही खेतीपातीको पृष्ठभूमि बाँकी छ । यो समूहलाई अलिकति धार्मिक नेतामार्फत् सम्बोधन गरिएला । अझ खासगरी उनीहरू स्वास्थ्यप्रति बढी संवेदनशील हुने उमेरमा पनि पुगेका हुन्छन् । उनीहरूसम्म डाक्टरमार्फत् पुग्न सकिन्छ । यस क्षेत्रमा भगवान् कोइराला वा प्रकाश रेग्मी वा महेश मास्के वा अरुणा उप्रेतीजस्ता चिकित्सक लागिपरी पनि रहेका धेरैको जानकारीमा छन् । यस्ता डाक्टरसम्म पुग्नु र यस्ता डाक्टरको संख्या बढाउनु जरुरी छ । यसले बहुपक्षीय फाइदा हुन्छ र डाक्टरहरू यो विषय सजिलोसँग बुझ्न सक्छन् । यस्तो शिक्षाको कामसँगै वडामार्फत् सानो ठाउँमा खेती गर्न सकिने सेवा सल्लाह उपलब्ध गराइनु आवश्यक हुन्छ । यसका लागि स्वयंसेवीहरू प्रिचालन गर्न पनि सकिन्छ । हामीले निरन्तर सहरभित्र र नजिक पनि खाली जग्गा गुमाइरहेछौं । ठाउँठाउँमा इच्छुक परिवारलाई सानो टुक्रा खेती गर्न जग्गा भाडामा दिएर लगाउने पद्धति युरोपमा सयौं वर्षअघिदेखि नै चलिरहेको छ । यसलाई एलटमेन्ट भनिन्छ । काठमाडौं उपत्यकामा ठाउँ कम भए पनि नयाँ सहरहरूले यसो गर्न सक्छन् । अहिलेको स्मार्ट सिटी भनेको बिजुली र इन्टरनेट भएको कंक्रिट छोपेको भुइँ मात्र होइन । एलटमेन्टको अलि राज्य व्यवस्थित एउटा मोडेल क्युबाका सहरमा देख्न सकिन्छ जहाँ फोहोर व्यवस्थापनभन्दा पनि सहरमा खाद्य उत्पादन गर्ने आवश्यकताका कारण गरिएको हो । ससाना मोहल्लाहरूमा फोहोर जम्मा गरी मल बनाउने र बाँड्ने काम गर्न सकिन्छ । यसले केही व्यक्तिहरूलाई रोजगारी दिनुका साथै खाद्य आयात घटाउन र पोषणमा सुधार ल्याउन पनि मद्दत मिल्छ । यसलाई अर्गानोपोनिक्स भनिन्छ र वामपन्थसँग मोह हुनेहरूले यसलाई अझ आत्मीयतापूर्वक हेर्न सक्लान् ।लेखक शिक्षा नीति तथा अभ्यास केन्द्रसँग सम्बन्धित छन् ।"
श्रीलंकामा नेतृत्व लिन प्रमुख प्रतिपक्षी नेता तयार,"कोलम्बो (एजेन्सी) श्रीलंकाका राष्ट्रपति गोटाबाया राजपाक्षको स्थान लिन आफू तयार रहेको प्रमुख प्रतिपक्षी दल समाजी जना बालावेगाया (एसजेबी) का नेता सजित प्रेमादासाले घोषणा गरेका छन् ।आर्थिक संकट र बढ्दो सरकारविरोधी आन्दोलनका कारण राष्ट्रपति राजपाक्षले आज राजीनामा दिँदै छन् । सभामुख महिन्दा याप अबेवार्डेनले आगामी जुलाई २० मा संसद्मा राष्ट्रपति पदका लागि मतदान हुने सोमबार घोषणा गरिसकेका छन् । यस्तोमा राष्ट्रपति पदका लागि उम्मेदवार बन्न आफूलाई आफ्नो दल एसजेबी र अन्य सहयोगी दलले समेत समर्थन जनाइसकेको प्रेमादासाले दाबी गरेका छन् ।विदेशी मुद्रा सञ्चिति रित्तिँदा श्रीलंका स्वतन्त्र राष्ट्र भएयता (सन् १९४७) कै गम्भीर आर्थिक संकटबाट जुझिरहेको छ । जसका कारण बजारमा अभाव र मूल्यवृद्धि अकासिएको छ । सर्वसाधारणको दैनिकी कष्टकर बनिरहेको छ । विद्यालय, स्वास्थ्य संस्था तथा सरकारी कार्यालयको सेवासमेत प्रभावित छन् । मुलुकको यो अवस्था सिर्जना हुनुमा राष्ट्रपति राजपाक्ष र निवर्तमान प्रधानमन्त्री महिन्दा राजपाक्ष जिम्मेवार रहेको भन्दै जनता गत अप्रिलदेखि सडकमा उत्रिएका छन् । आन्दोलनकै दबाबमा महिन्दाले पद त्याग गरिसकेका छन् । गत शनिबारदेखि आन्दोलनकारीले आफ्नो सरकारी निवास नै कब्जामा लिएपछि राष्ट्रपति राजपाक्ष पनि राजीनामा दिन तयार भएका छन् ।राष्ट्रपति पदको उम्मेदवार बन्न तयार भएको बताए पनि अबेवार्डेनलाई बहुमत पुर्याउन सकस छ । सत्तारूढ सांसदले पनि उनको पक्षमा मत दिए मात्रै उनी नेतृत्वमा पुग्न सक्नेछन् । दुई दशकदेखि निरन्तर सत्ताको वरिपरि रहेको राजपाक्ष परिवारप्रति जनआक्रोश चुलिएको र हालको गम्भीर संकटका बीच सत्तारोहण गर्न चुनौती रहेकाले सत्तारूढ सांसदले पनि उनलाई समर्थन गर्न सक्ने देखिएको मिडिया विश्लेषण छ ।उसो त प्रेमादासा सन् २०१९ को राष्ट्रपति निर्वाचनमा पराजित भएका थिए । गत अप्रिलमा महिन्दा राजपाक्षले राजीनामा दिएपछि प्रधानमन्त्री बन्न प्रेमादासालाई प्रस्ताव गरिए पनि उनले इन्कार गरेका थिए । प्रमुख प्रतिपक्षी दलले सरकारमा नजाने घोषणा गरेपछि सत्तारूढ दलकै रनिल विक्रमासिंघे प्रधानमन्त्री चुनिएका थिए । संकटको समयमा मुलुकको नेतृत्व लिन तयार नभएको भन्दै त्यसबेला प्रेमादासाको खुबै आलोचनासमेत भएको थियो । मंगलबार भने उनले अहिले श्रीलंकाका लागि आम सहमति आवश्यक रहेको औंल्याएका छन् । उनले सर्वदलीय अन्तरिम सरकार बनेमा त्यसमा पनि सामेल हुन तयार रहेको स्पष्ट पारेका छन् ।मुलुकको वर्तमान अवस्था अनिश्चितताले भरिएको छ, उनले भनेका छन्, यो समयमा सहयोग, सहमति, विचारविमर्श र एकसाथ अघि बढ्न आवश्यक छ । गत शनिबारदेखि राष्ट्रपति र प्रधानमन्त्री निवास कब्जा गरेर बसेका आन्दोलनकारीले हालको नेतृत्वले राजीनामा नदिएसम्म पछि नहट्ने अडान लिएपछि प्रधानमन्त्री विक्रमासिंघेले समेत जुनसुकै बेला पद छाड्न आफू तयार रहेको बताइसकेका छन् । श्रीलंकामा महँगी दर हालसम्मकै उच्च ५५ प्रतिशतसम्म पुगेको छ । राज्यको ढुकुटीमा अब २५ करोड अमेरिकी डलर बराबरको मात्रै विदेशी मुद्रा सञ्चित रहेको श्रीलंकाली सञ्चारमाध्यमहरूले जनाएका छन् । समाचारहरूमा इन्धन आयात ठप्प हुँदा मुलुकभरकै यातायात क्षेत्र धराशायी बनेको उल्लेख छ । इन्धन अभावमा विद्युत् उत्पादन गृह बन्द हुँदा विद्युत् सेवा पनि अधिक मात्रामा कटौती भइरहेको छ । बजारमा दैनिक उपभोग्य वस्तु पाइनै छाडेको छ । पाइहालेमा पनि निकै महँगो भएकाले किन्नै नसक्ने अवस्था रहेको सर्वसाधारणहरूले बताइरहेका छन् ।हालको अवस्थालाई तत्काल पार लगाइहाल्न सक्ने सजिलो तरिका भने नरहेको प्रेमादासाको भनाइ छ । मुलुकलाई सन् २०१९ कै अवस्थामा फर्काउन कम्तीमा ४५ वर्ष लाग्ने भन्दै उनले आफ्नो दलसँग वर्तमान आर्थिक संकटबाट माथि उठ्न एक विशेष आर्थिक योजना रहेको समेत खुलाएका छन् । हामी जनतालाई धोका दिनेछैनौं । आर्थिक रूपमा पारदर्शी रहनेछौं र आर्थिक समस्यासँग जुध्न एक विशेष योजना अघि सार्नेछौं, उनले बीबीसीसँग भनेका छन् । पछिल्लो पटक आन्दोलनकारीले प्रधानमन्त्री या राष्ट्रपति मात्रै होइन, संसद्का सबै २ सय २५ सदस्य नै हालको गम्भीर अवस्था आउनुमा जिम्मेवार रहेको बताएका छन् । श्रीलंकाको राजनीतिमा अब नयाँ र ऊर्जावान युवाले हस्तक्षेप गर्नुपर्ने उनीहरूको भनाइ रहेको बीबीसीले लेखेको छ ।"
हजारौंको उपस्थितिमा आबेको बिदाइ,"टोकियो (कास) जापानी पूर्वप्रधानमन्त्री सिन्जो आबेको मंगलबार अन्त्येष्टि गरिएको छ । आबेको अन्तिम बिदाइका क्रममा हजारौं जापानी नागरिक राजधानी टोकियोस्थित सडकमा उत्रिएर श्रद्धाञ्जली दिएका छन् । जापानीमाझ आबेको प्रभाव कतिसम्म छ भन्ने शवयात्रामा देखिएको उपस्थितिले समेत पुष्टि गर्ने अन्तर्राष्ट्रिय सञ्चारमाध्यमले लेखेका छन् ।गत शुक्रबार चुनावी प्रचारप्रसारका क्रममा आबेको गोली प्रहार गरी हत्या भएको थियो । नारा सहरमा सडकमा भाषण गरिरहेको अवस्थामा आबेमाथि पछाडिबाट ४१ वर्षीय तेत्सुया यामागामीले गोली चलाएका थिए । घटनापछि तत्काल अस्पताल लगिए पनि करिब ५ घण्टापछि आबेलाई बचाउन नसकेको चिकित्सकले बताएका थिए ।आबेको स्थानीय समयअनुसार दिउँसो साढे २ बजेतिर टोकियोको मिनाटोस्थित जोजोजी मन्दिरमा बौद्ध परम्पराअनुसार अन्त्येष्टि गरिएको छ । त्यसअघि आबेको पार्थिव शरीरलाई उनको दल लिबरल डेमोक्र्याटिक पार्टी (एलडीपी) को मुख्यालयमा अन्तिम श्रद्धाञ्जलीका लागि राखिएको थियो । त्यसपछि प्रधानमन्त्री कार्यालयअघि शववाहन पुग्दा प्रधानमन्त्री फुमियो किसिदा, मन्त्रीहरू र अन्य उच्च पदस्थ अधिकारीले उनको शवमा फूलमाला र गुच्छा राख्दै सम्मान व्यक्त गरेका थिए । त्यसपछि, शवयात्रा संसद् भवनतर्फ सोझिएको थियो । यो त्यही स्थान थियो, जहाँ उनी सन् १९९३ मा एक सांसदका रूपमा पहिलो पटक प्रवेश गरेका थिए । संसद् भवनबाट शवयात्रा जोजोजी मन्दिरतर्फ अघि बढेको थियो ।मौसमविद्हरूले टोकियोमा मंगलबार भारी वर्षा हुने आकलन गरे पनि त्यसको प्रवाह नगरी जापानीहरू बिहानैदेखि सडकमा निस्किएका थिए । शवयात्रा सुरु भएसँगै एलडीपी मुख्यालयदेखि जोजोजी मन्दिरसम्मै सडकका दुवै किनारमा हातमा फूलमाला, गुच्छा र बुके लिएकाको उपस्थिति बाक्लिँदै गएको थियो । शवयात्रामा सहभागीले आबेलाई असल नेतृत्वका लागि धन्यवाद दिएका बीबीसीले लेखेको छ । हामीमाझ आबेजस्तै अर्को दोस्रो नेता कहिल्यै हुने छैनन्, समाचारमा एक महिलाको भनाइ उद्धृत गरिएको छ । जापानी इतिहासमा सबैभन्दा बढी समय सरकार प्रमुख रहेका आबे पटकपटक विवाद र चर्चामा पनि रहिरहे । खासगरी आक्रामक रक्षा र विदेश नीतिका कारण उनी विवादमा तानिने गरेका थिए । उनको राष्ट्रवादी विचारले अमेरिका र भारतसँग निकटता र चीनसँग तनाव बढाएको थियो । कुनै पनि बाह्य सैनिक गठबन्धनमा सहभागी नहुने नीतिविपरीत सन् २०१५ मा आबेले सारेको सहयोगी मुलुकको रक्षाका लागि जापानी सेना तैनाथ गर्न सक्ने घोषणाको व्यापक आलोचना भएको थियो ।आबेको सबैभन्दा ठूलो इच्छाशक्ति दोस्रो विश्वयुद्धताकाको जापानको सैन्य प्रभावलाई पुनःस्थापित गर्नु थियो । तर, यसमा उनी सफल हुन भने सकेनन् । परमाणु हतियार प्रयोग सम्बन्धमा सक्रिय बहस थाल्नुपर्ने तथा व्यक्तिगत सुरक्षामा बन्दुक प्रयोग गर्न नपाउने कानुन संशोधन गरिनुपर्नेलगायत उनका कतिपय भनाइमा जापानीहरू नै विपक्षमा थिए ।आबेले चालेको अर्थनीतिको भने विश्वभर प्रशंसा हुने गरेको छ । जसलाई आबेनोमिक्स का रूपमा विश्लेषण गरिन्छ । आबेनोमिक्सले बजारमा माग बढाउने, त्यसैका आधारमा मूल्य वृद्धि गर्ने र उत्पादनलाई प्रवर्द्धन गर्ने कार्यको पक्षपोषण गर्छ । आबेको नेतृत्वमा जापानले फेरि विश्व शक्तिराष्ट्रका रूपमा बलियो उपस्थिति देखाउन सफल भएको भन्दै उनको कार्यकाललाई जापानीहरू सकारात्मक मान्ने गर्छन् । जसका कारण पनि उनको प्रभाव सन् २०२० मा सत्ताबाट बाहिरिए पनि व्यापक थियो ।"
१० वस्तुको आयात खुल्छ ?,"भुक्तानी सन्तुलन नै बिग्रिए मुलुक दुर्घटनामा पर्न सक्छ, उनले भने, खुला सीमाका कारण तस्करीको सम्भावना पनि उत्तिकै रहन्छ । आयात बन्दका नाममा सर्बसाधारण ठगिने सम्भावना पनि छ । त्यसैले मुलुकको अवस्था हेरेर भुक्तानी सन्तुलन नबिग्रने गरी व्यवस्थापन गर्नुपर्छ । सरकारले १० वस्तुको आयात बन्देज गरे पनि तस्करी हुने सुपारी, केराउ र मरीच आयात भने निर्बाध रूपमा खुला गरेको छ । औद्योगिक प्रयोजनको नाम दिइए पनि सीमित व्यवसायीको स्वार्थमा खुला गरिएको बताइएको छ । उद्योग वाणिज्य तथा आपूर्ति मन्त्रालयले गत फागुन २६ मा राजपत्रमा सूचना प्रकाशन गरेपछि भटाभट आवेदन परेको थियो । शोधनान्तर घाटा र घटिरहेको विदेशी मुद्रा सञ्चितिको अवस्थालाई थप बिग्रन नदिन राष्ट्र बैंकले एकपछि अर्को नीतिगत कडाइ गरिरहँदा सरकारले सुपारी व्यापारीलाई मागअनुसार नै इजाजत दिएको छ । पछिल्लो समय कार्यविधि नै संशोधन गरेर सुपारी व्यापारीको मागअनुसार आयात दिँदा स्वार्थ स्पष्ट देखिएको जानकारहरूको भनाइ छ । सरकारले उत्पादनमूलक उद्योगलाई औद्योगिक प्रयोजनका लागि आवश्यक पर्ने कच्चा पदार्थ सुपारी, केराउ र मरीच पैठारीलाई व्यवस्थित गर्नेसम्बन्धी कार्यविधि ०७८ बनाएको थियो । कार्यविधिको दफा ४ को उपदफा ३ मा एक पटकमा बढीमा २ सय टन स्वीकृति दिने अधिकार वाणिज्यलाई दिएको छ । मन्त्रिपरिषद्ले उक्त कार्यविधि माघ १० मा स्वीकृत गरेको थियो । तर सुपारी व्यापारीलाई मागअनुसार इजाजत दिन चैत १७ मा कार्यविधि पुनः परिमार्जन गरिएको छ । त्यसमा उद्योगबाट प्राप्त स्वीकृत स्किम र परिमाण सीमाभित्र रही वाणिज्यले इजाजत दिने उल्लेख छ । अर्थतन्त्रको अवस्था खराब रहेकाले यी वस्तुको आवश्यकता नभएको नेपाल उद्योग वाणिज्य महासंघ वाग्मती प्रदेश उपाध्यक्ष दुर्गाराज श्रेष्ठ बताउँछन् । रेमिट्यान्स, आन्तरिक र बाह्य गरी वर्षमा १३१४ खर्बको विदेशी मुद्रा आर्जन हुने गरेको छ । आयात भने २५ प्रतिशत बढिरहेको छ । यस हिसाबले आयात बन्देज लगाउने वस्तु सरकारले छुट्याउनुपर्छ, उनले भने, फलफूल, तरकारी, आयात रोक्दा स्वदेशमै उत्पादन बढ्छ । मरीच, छोकडा, केराउ, सुपारी ल्याउनु आवश्यक छैन । महँगा सवारी पनि आवश्यक छैनन् । २० लाखभन्दा कम मूल्यका सवारी आयात गर्न दिए पनि त्यसभन्दा बढी मूल्यका चाहिँदैनन् । मदिरा, सुर्ती सधैंका लागि बन्द गरिदिए हुन्छ । तर हचुवामा होइन, निजी क्षेत्रसँग छलफल गरेर बन्देज लगाऔं ।"
सडक नपुगेको ठाउँमा सुरुङ !,"आगामी आर्थिक वर्षमा गत वर्ष अध्ययन नसकिएका सुरुङलाई नै निरन्तरता दिँदै अध्ययन अघि बढाइनेछ, उनले भने, तिनको सम्भाव्यता अध्ययन मात्र हुनेछ । तत्काल नयाँ सुरुङ निर्माण सुरु नहुने सडक विभागका महानिर्देशक अर्जुनजंग थापाले बताए । जहाँ मन लाग्यो, त्यहीं सुरुङ बनाएर भएन, त्यसमाथि हामीले बनाउने भनिएका सुरुङको दूरी छोटो छैन, थापाले भने, ६७ सय मिटरभन्दा लामा छन् । अहिले जताततैबाट सुरुङ निर्माणको माग आएको उनको भनाइ छ । सुरुङमा लगानी गरिसकेपछि त्यसबाट प्रतिफल आउनुपर्छ, उनले भने, जुम्लामा पनि सुरुङ निर्माणको माग आएको छ, त्यहाँ सुरुङ बनाएर प्रतिफल आउँछआउँदैन, सोच्नुपर्छ । एक किमि सुरुङ निर्माणका लागि ३ अर्ब रुपैयाँभन्दा बढी खर्च लाग्ने र बनाइसकेपछि १४१५ हजार गाडी गुड्ने अवस्था हुनुपर्ने उनले बताए । सुरुङ बनाउने तर ५० वटा पनि गाडी गुडेनन् भने बनाएर के फाइदा ? उनले भने, त्यसैले अहिले अध्ययन मात्र गरेर राख्न खोजिएको हो । भविष्यमा सुरुङ बनाउनुपरे अहिलेको अध्ययनले सजिलो हुनेछ । सडकको पहुँच नै नभएको ठाउँमा अध्ययन गर्न प्रस्ताव आएकाले प्रारम्भिक रूपमा ठाउँ हेर्ने काम मात्र गरिने महानिर्देशक थापाले जनाए ।"
उत्पादनमूलक क्षेत्रमा लगानीकेन्द्रित हुने नीति,"त्यसैले सीडी अनुपात ९२५ कायम गर्ने गरिनुपर्ने परिसंघको आग्रह छ । स्थानीय तहको सञ्चित कोषमा भएको रकमको ८० प्रतिशतसम्म ०७९ असार मसान्तसम्मका लागि मात्र वाणिज्य बैंकहरूले निक्षेपका रूपमा गणना गर्न पाउने व्यवस्थालाई ०८० असार मसान्तसम्म गणना गर्न पाउने व्यवस्था गर्नुपर्छ, परिसंघले भनेको छ । भेटमा गभर्नर महाप्रसाद अधिकारीले राष्ट्र बैंकले उद्योगलाई सहजीकरण गर्दै आएको र औद्योगिक उत्पादन बढाउने गरी नीति अवलम्बन गर्ने आश्वासन दिए ।"
"कृषि अनुदान लिँदै, व्यवसाय छाड्दै","(सल्यान)  गत आर्थिक वर्ष ०७७७८ मा जिल्ला पशु सेवा कार्यालयले सिद्धकुमाख गाउँपालिका१ चाक्लिघाटस्थित राजेन्द्र भैंसी फार्मका सञ्चालक राजेन्द्र बस्नेतलाई ५ लाख रुपैयाँ अनुदान दियो । अनुदान रकमबाट उनले ३ वटा भैंसी किने र सुधारिएको गोठ निर्माण गरे । त्यसअघि उनको फार्ममा ६ वटा भैंसी थिए । तर, व्यवसायमा घाटा लागेको र घाँसको अभाव भन्दै उनले अनुदान रकमबाट किनेका सबै भैंसी बिक्री गरिसकेका छन् ।अघिल्लो आर्थिक वर्ष ०७६७७ मा पशु कार्यालयले नै रातामाटा खहरेखोला कृषि फार्मलाई २० लाख रुपैयाँ अनुदान दियो । त्यसबाट फार्ममा ७ भैंसी र १ राँगो किनियो । सुधारिएको गोठ पनि निर्माण गरियो । तर, सञ्चालक फत्तेजंग घर्तीले सबै भैंसी बिक्री गरेपछि हाल फार्म रित्तो छ ।पछिल्लो समय सरकारी अनुदान लिएर व्यवसाय बन्द गर्ने क्रम बढिरहेको छ । सबैभन्दा बढी कृषि र पशुपालन गर्न लिइएको अनुदान दुरुपयोग भइरहेको छ । एक त टाठाबाठाले मात्र अनुदान पाउँछन्, केही समय देखाउनलाई व्यवसाय गर्छन्, अनि व्यवसाय नै छोडेर फरार हुन्छन्, स्थानीय कमल शर्माले भने, सरकारको अनुदान दुरुपयोग गर्नेलाई कारबाही नगरिँदा पनि मनपरी बढेको हो । सरकारले व्यवसायलाई दीर्घकालीन बनाउन अनुदान दिँदै आए पनि बजेट दुरुपयोग गर्ने प्रवृत्ति बढिरहेको उनले बताए । पहुँचवालाले मात्र अनुदान पाउँदा धनीहरू झन् धनी बन्दै गएको र गरिबलाई हातमुख जोर्न समस्या भएको उनको भनाइ छ । अनुदान दिने कृषि सहकारीको अवस्था पनि फरक छैन । जिल्ला कृषि विकास कार्यालयले ६ वर्षअघि छत्रेश्वरी गाउँपालिका४ दारिमज्युलास्थित दारिमज्युला कृषि सहकारीलाई ६० लाख रुपैयाँ अनुदान दियो । उक्त अनुदानबाट सहकारीले एक वर्ष मात्र कृषि व्यवसाय गर्न सक्यो । अहिले सरकारीमा आबद्ध २५ जना किसानको ११ लाख रुपैयाँसमेत डुबेको छ । दम्दवालीस्थित सुशान्त एन्ड सुशांक ब्रदर्स कृषि फार्मका सञ्चालक सुरेश गाहामगरले पहुँचका आधारमा कृषि अनुदान वितरण हुँदा वास्तविक किसान समस्यामा परेको बताए । अनुदान लिन कि दलको कार्यकर्ता कि पहुँचवाला हुनुपर्ने रहेछ, उनले भने, पहिलो वर्ष अनुदान लिन्छन्, अर्को वर्ष अनुदान पचाएर व्यवसाय नै बन्द गर्छन् । बन्गाडकुपिण्डे नगरपालिका९ सेराका पूर्णबहादुर बुढाथोकीले अनुदानका नाममा आर्थिक अराजकता बढेको बताए । यहाँ त कर्मचारी आउँदा अर्काका बाख्रा खोरमा ल्याएर देखाएर अनुदान लिने प्रवृत्ति पनि छ, उनले भने, कृषि र पशुका प्राविधिक एकपल्ट आउँछन्, त्यही आधारमा अनुदान पास गरिदिन्छन्, अनुदानको रकम के भयो भन्नेबारे अनुगमन नै हुँदैन । उनले कर्मचारीहरूलाई केही रकम दिएर बिचौलियाले अनुदान दुरुपयोग गरिरहेको आरोप लगाए । जिल्लास्थित राजनीतिक दलका नेताहरूले समेत अनुदानमा लिएको रकमको दिगो रूपमा सदुपयोग गर्न सकेका छैनन् । कृषि विकास कार्यालयले गत वर्ष खलंगाको कृषि सहकारी संस्थालाई इजरायली प्रविधिमार्फत तरकारी खेती गर्न ६० लाख रुपैयाँ अनुदान दियो । त्यसमा सहकारीले पनि करिब ४० लाख रुपैयाँ लगानी गर्यो । तर, रोग किराको प्रकोपका कारण झन्डै १ करोडको योजना सफल हुन नसकेको कांग्रेस सल्यानका सभापतिसमेत रहेका सहकारीका अध्यक्ष केशबहादुर विष्टले बताए । कार्यक्रम नै सफल नभएपछि अनुदान रकमबाट निर्माण गरिएका फलामका टनेल किसानलाई उपलब्ध गराएको छु, उनले भने, उनीहरूले आफ्नै जग्गामा अहिले तरकारी खेती गरिरहेका छन् ।कृषि विकास कार्यालयले गत वर्ष ६ करोड रुपैयाँ अनुदान दिएकोमा यो वर्ष झन्डै १२ करोड रुपैयाँ वितरण गरिसकेको छ । पहिलो वर्ष दिएको अनुदान रकमको प्रगति हेर्न नपाउँदै फेरि अनुदान वितरण गर्ने चटारो हुन्छ, कार्यालय प्रमुख भरत बस्नेतले भने, कर्मचारी अभावका कारण पनि अनुगमनलाई नियमित गर्न सकिएको छैन । किसानलाई दिएको अनुदानभन्दा अदुवा प्रशोधन उद्योग, तरकारी हाटबजार र सहकारीलाई दिएको अनुदानको दुरुपयोग भएको उनले बताए ।विगतमा निगरानी कम हुँदा पनि अनुदानको दुरुपयोग भएको पशु सेवा कार्यालय प्रमुख कपिलप्रसाद उपाध्याय स्विकार्छन् । अहिले निवेदन पेस गरेका फार्ममा गएर अनुगमन गरी अनुदान दुरुपयोग नहुने पुष्टि भए मात्र दिने गरेका छौं, उनले भने, रकम दुरुपयोग गर्नेहरूलाई कारबाही गर्न तथ्यांक संकलनको काम पनि भइरहेको छ । उनका अनुसार कार्यालयले यो वर्ष झन्डै ५ करोड रुपैयाँ अनुदान वितरण गरेको छ ।"
नबिल र एनबी बैंकको एकीकृत कारोबार सुरु,"काठमाडौं (कास) नबिल बैंकले नेपाल बंगलादेश बैंकलाई एक्विजिसन गरेपछि सोमबारदेखि एकीकृत कारोबार सुरु भएको छ । एक्विजिसनपछि नबिल बैंक का नामबाट एकीकृत रूपमा वित्तीय कारोबार सुरु भएको हो । नबिल बैंकले राष्ट्र बैंकको अनुमतिबाट नेपाल बंगलादेशलाई प्राप्ति गरेको हो । यससँगै अब नेपाल बंगलादेश बैंकको सम्पूर्ण सम्पत्ति तथा दायित्वको अभिभारा नबिल बैंकले प्राप्त गरेको छ । अझै विस्तारित र सशक्त भई वित्तीय क्षेत्रबाट राष्ट्र निर्माणमा अग्रसरता लिइने बैंकका प्रमुख कार्यकारी अधिकृत ज्ञानेन्द्र ढुंगानाले प्रतिबद्धता जनाए ।बैंकिङ प्रणालीलाई थप सुशासित, सुरक्षित, स्वच्छ, कुशल तथा सक्षम बनाई बैंकिङ क्षेत्रको स्थायित्वमा टेवा पुर्याउने उनको भनाइ छ । निक्षेपकर्ता, लगानीकर्तालगायत सरोकारवालाको हित संरक्षण गर्ने, देशव्यापी शाखा सञ्जाल विस्तार गरी वित्तीय सेवामा सर्वसाधारणको पहुँच बढाउने र पुँजीगत आधार सुदृढ गरीे सम्भावित वित्तीय जोखिम न्यूनीकरण गर्न अग्रणी भूमिका खेल्ने नीति लिनेछौं, उनले भने ।"
विराटनगरमा टीभीएसको शोरुम,"विराटनगर (कास) जगदम्बा मोटर्सले विराटनगरमा टीभीएसको शोरुम सञ्चालनमा ल्याएको छ । शोरुम उद्घाटनका अवसरमा बीएसभीआई मोडलको नयाँ टीभीएस अपाचे आरटीआर१६० फोरभी आरटीएफआई सार्वजनिक गरेको छ । प्रदेश १ का आन्तरिक मामिला तथा कानुनमन्त्री केदार कार्की र जगदम्बा मोटर्सका प्रमुख प्रबन्धक निर्देशक अखिल गुप्ताले शोरुम उद्घाटन गरे । टीभीएस अपाचे आरटीआर१६० फोरभी आरटीएफआई नेपालमा लामो समयदेखि प्रतीक्षा गरिएको मोटरसाइकल रहेको कम्पनीको दाबी छ, जसमा ३ राइड मोड (रेन, अर्बन र स्पोर्ट) जस्ता उत्कृष्ट फिचर रहेको कम्पनीको भनाइ छ । मोटरसाइकलमा रेस ट्युन्ड फ्युल इन्जेक्सन, स्मार्ट कनेक्ट, एग्रेसिभ डीआरएल हेडल्याम्प, एडजस्टेबल ब्रेक, क्लच लिभर जस्ता फिचर रहेको पनि कम्पनीले जनाएको छ ।"
एनआईसी एसिया बैंकमा मेसिनबाटै नगद जम्मा,"काठमाडौं (कास) एनआईसी एसिया बैंकले नगद रकम सोझै मेसिनबाट जम्मा गर्न सकिने गरी क्यास रिसाइक्लर सेवा सुरु गरेको छ । यस सेवामार्फत ग्राहकले सहज रूपमा खातामा नगद जम्मा गर्न सक्नेछन् । डेविट कार्ड वा खाता नम्बरका आधारमा मेसिनबाट सोझै रकम जम्मा गर्न सकिने बैंकले जनाएको छ । यस मेसिनबाट १ हजार र ५ सय दरका नोट बढीमा ९९ हजार ५०० सम्म जम्मा गर्न मिल्ने बैंकको भनाइ छ । मेसिनमा डेविट कार्ड राखेर पिन कोड थिचेपछि वा खाता नम्बर उल्लेख गरेपछि मेसिनमा रहेको रकम जम्मा गर्नेराख्ने बक्स खुल्नेछ । उक्त बक्समा आफूले जम्मा गर्न चाहेको नगद रकम राखेपछि मेसिनले उक्त रकम गनेर खातामा तत्काल सहजै मौज्दात गरिदिन्छ । बैंकका देशभर ३ सय ५९ शाखा कार्यालय, ४ सय ७३ एटीएम, १ सय २ वटा विस्तारित काउन्टर सञ्चालनमा छन् ।"
वैदेशिक मुद्रा भित्र्याउन ग्लोबल आईएमईको पहल,"काठमाडौं (कास) ग्लोबल आईएमई बैंकले विदेशी मुद्रा भित्र्याउन पहल गरेको छ । लन्डनमा आयोजित अन्तर्क्रियामा नेपालका बैंकमा विदेशी मुद्रामा खाता खोल्ने सुविधा तथा वैदेशिक लगानीका विषयमा जानकारी गराइएको छ । लन्डनस्थित बैंकको वैदेशिक प्रतिनिधि कार्यालय र सिर्जनशील लेस्टर नेपालयूकेले आयोजना गरेको कार्यक्रममा बैंकका अध्यक्ष तथा उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले विदेशी मुद्रामै खाता खोल्ने सुविधा नेपालमा रहेको र यसबाट लाभ लिन आग्रह गरे । नेपाली बैंकमा विदेशी मुद्रामा खाता खोलेर पैसा जम्मा गर्न सकिन्छ, आवश्यक परेको समयमा नेपालबाट पैसा फिर्ता ल्याउन पनि सकिन्छ, भिसा तथा मास्टर कार्डमार्फत त्यही खाताबाट विदेशमा खर्च गर्न पनि सकिन्छ, ढकालले भने आवश्यकताअनुसार नेपालमा लगानी गर्न वा घरपरिवारका सदस्यले उक्त बचतलाई नेपालमा नेपाली रुपैयाँमा निकाल्न मिल्ने सुविधा यसमा छ ।"
सिद्घार्थका ग्राहकलाई अन्नपूर्ण केबलकारमा छुट,"काठमाडौं (कास) सिद्धार्थ बैंक र पोखरास्थित अन्नपूर्ण केबलकारबीच छुटसम्बन्धी सम्झौता भएको छ । सम्झौतामा बैंकका गण्डकी प्रमुख अमित श्रेष्ठ तथा केबलकारको तर्फबाट महाप्रबन्धक दिनेश पौडेलले हस्ताक्षर गरे । सम्झौताअनुसार अन्नपूर्ण केबलकारमा सिद्घार्थ बैंकको डेविट, क्रेडिट तथा प्रिपेड कार्ड, मोबाइल बैंकिङ, इन्टरनेट बैंकिङ प्रयोग गरी टिकट खरिद १० प्रतिशतसम्म छुट हुनेछ ।"
इस्लिङटनका १९ विद्यार्थी दीक्षित,"काठमाडौं कास) सन् २०२० र २०२१ मा पास भएका इस्लिङटन कलेजका विभिन्न विद्यार्थी दीक्षित भएका छन् । कार्यक्रममा सन् २०२१ शैक्षिक सत्रमा स्नातकोत्तर तहअन्तर्गत एमएससी इन्फर्मेसन टेक्नोलोजी तह पूरा गरेका विद्यार्थीलगायत सहभागी थिए । कोभिड संक्रमणका कारण दुई वर्ष दीक्षान्त समारोह हुन सकेको थिएन । यस वर्षमा सन् २०२० र २०२१ को दीक्षान्त समारोह एकसाथ आयोजना गरिएको कलेजले जनाएको छ । बेलायतको लन्डन मेट्रोपोलिटियन विश्वविद्यालयबाट सम्बन्धन प्राप्त कलेज आईएनजी ग्रुपद्वारा सञ्चालित छ । कलेजले बीआईटी, बीबीए कार्यक्रमअन्तर्गत आईटी कम्प्युटिङ, नेटवर्किङ र आईटी सेक्युरिटी र मल्टिमिडिया टेक्नोलोजी विषयमा अध्यापन गराउँदै आएको छ । बिजनेसअन्तर्गत इन्टरनेसल बिजनेस, मार्केटिङ एन्ड फाइनान्स विषय पनि रहेको कलेजले जनाएको छ ।"
सबैजसो सूचक ऋणात्मक,"काठमाडौं (कास) चालु आर्थिक वर्ष अन्तिमतिर आइपुग्दा अर्थतन्त्रका महत्त्वपूर्ण सूचक सबै ऋणात्मक रहेका छन् । कोभिड महामारीको असर कम भए पनि यस अवधिमा निर्यातबाहेक सबै सूचक ऋणात्मक छन् । चालु आर्थिक वर्ष हरेक महिना मूल्य वृद्धिले निरन्तर नयाँ रेकर्ड बनाउँदै गत जेठमा ८५६ प्रतिशत पुगेको छ, जुन पछिल्लो ६ वर्षयताकै उच्च हो । यसअघि आर्थिक वर्ष ०७२७३ मा औसत मूल्य वृद्धिदर ९९३ प्रतिशत थियो । गत आर्थिक वर्षको अन्त्यमा मूल्य वृद्धि ३६० प्रतिशत थियो । मुलुकको शोधनान्तर स्थिति गत जेठमा करिब २ खर्ब ७० अर्ब रुपैयाँले घाटामा छ । गत आर्थिक वर्ष अन्त्यमा शोधनान्तर १ अर्ब २३ करोड रुपैयाँले बचतमा थियो । शोधनान्तर स्थिति गत साउनदेखि सबै महिना घाटामा छ । अघिल्लो महिनाको तुलनामा गत जेठसम्म शोधनान्तर घाटामा कमी आएको राष्ट्र बैंकको प्रतिवेदनले औंल्याएको छ । गत वैशाखको तुलनामा जेठमा शोधनान्तर घाटा करिब १८ अर्ब ६९ करोड रुपैयाँले घटेको छ । आयात वृद्धि हुँदै गएको तर रेमिट्यान्समा अपेक्षित सुधार हुन नसकेकाले चालु खाता घाटा र शोधनान्तरमा चाप परेको राष्ट्र बैंकको मासिक प्रतिवेदनले औंल्याएको छ । गत वर्ष असार मसान्तको तुलनामा चालु आर्थिक वर्षका ११ महिना (जेठसम्म) मा मुलुकको कुल विदेशी मुद्रा सञ्चिति २ खर्ब २३ अर्ब रुपैयाँले घटेको छ । राष्ट्र बैंकका अनुसार गत जेठसम्म मुलुकको कुल विदेशी मुद्रा सञ्चिति ११ खर्ब ७६ अर्ब ८४ करोड रुपैयाँ छ । गत वर्ष असारको तुलनामा यो करिब १६ प्रतिशतले कम हो । पोहोर असारमा यस्तो विदेशी मुद्रा सञ्चिति १३ खर्ब ९९ अर्ब ३ करोड रुपैयाँ थियो । गत जेठसम्म अमेरिकी डलरमा विदेशी मुद्रा सञ्चिति गत वर्ष असारको तुलनामा १९६ प्रतिशतले घटेर ९ अर्ब ४५ करोड कायम भएको छ । पोहोर यस्तो सञ्चिति ११ अर्ब ७५ करोड थियो । तर गत वैशाखको तुलनामा जेठमा यस्तो सञ्चिति करिब ३० अर्ब रुपैयाँले बढेको छ । यस अवधिमा रेमिट्यान्समा वृद्धि र थोरै भए पनि आयात नियन्त्रण भएकाले विदेशी मुद्रा सञ्चिति बढेको राष्ट्र बैंकले जनाएको छ । चालु आर्थिक वर्षका ११ महिनासम्मको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति ७५३ महिनाको वस्तु आयात र ६७३ महिनाको वस्तु तथा सेवा आयात धान्न पर्याप्त रहने दाबी राष्ट्र बैंकको छ । आयात गर्ने क्षमताका आधारमा उक्त सञ्चिति विगत ६ वर्षयताकै न्यून हो । चालु आर्थिक वर्षका ११ महिना (साउनदेखि जेठसम्म) मा रेमिट्यान्समार्फत ९ खर्ब ४ अर्ब १८ करोड रुपैयाँ भित्रिएको छ । अघिल्लो आर्थिक वर्षमा ९ खर्ब ६१ अर्ब रुपैयाँ रेमिट्यान्स मुलुक भित्रिएको थियो । चालु आर्थिक वर्षमा साउनदेखि चैतसम्म रेमिट्यान्स लगातार घटेको थियो । गत साउनमा १८१, भदौमा ६३, असोजमा ७६, कात्तिकमा ७५, मंसिरमा ६८, पुसमा ५५, माघमा ४९, फागुनमा १७ र चैतमा ०६ प्रतिशतले रेमिट्यान्स घटेको थियो । वैशाखदेखि भने रेमिट्यान्सको वृद्धिदर सकारात्मक छ । गत वैशाखमा ०२ प्रतिशत बढेको रेमिट्यान्स जेठमा ३८ प्रतिशत वृद्धि भएको छ । चालु आर्थिक वर्षका ११ महिनामा १७ अर्ब ३५ करोड रुपैयाँ प्रत्यक्ष विदेशी लगानी भित्रिएको छ । जबकि गत आर्थिक वर्षभरिमा १९ अर्ब ५१ करोड रुपैयाँ विदेशी लगानी भित्रिएको थियो । चालु आर्थिक वर्षको सुरु महिनादेखि विदेशी लगानी वृद्धिदर सकारात्मक रहे पनि रकमका आधारमा गत वर्षभन्दा यो वर्ष कम मात्र लगानी आएको देखिन्छ । गत आर्थिक वर्षको तुलनामा यो वर्ष एघार महिनासम्ममा निर्यात करिब ४४ अर्ब रुपैयाँले बढेको देखिए पनि आयात र व्यापार घाटा उल्लेख्य वृद्धि भएको छ । गत जेठसम्म मुलुकको कुल व्यापार घाटा १५ खर्ब ७७ अर्ब रुपैयाँ छ । गत आर्थिक वर्षको अन्त्यमा यस्तो घाटा १३ खर्ब ९८ अर्ब रुपैयाँ थियो । गत आर्थिक वर्षको अन्त्य (असार मसान्त) को तुलनामा यो आर्थिक वर्षको सोमबार (असार २७) सम्म पुँजीगत खर्च घटेको छ भने साधारण खर्च र राजस्व संकलन बढेको छ । गत आर्थिक वर्षको तुलनामा चालु आर्थिक वर्षको सोही अवधिमा कर्जाको ब्याजदर ३०८ प्रतिशत बिन्दुभन्दा धेरैले बढेको छ । गत जेठसम्म कर्जाको भारित औसत ब्याजदर ११५४ प्रतिशत छ । गत आर्थिक वर्षको सोही अवधिमा यस्तो ब्याजदर ८४६ प्रतिशत थियो । ६ महिनायता बैंक तथा वित्तीय संस्थाले कर्जा प्रवाह ठप्प पारेका छन् । कर्जा प्रवाह नबढे पनि बैंक तथा वित्तीय संस्थाको अन्य लागत बढेकाले ब्याजदर बढेको जानकारहरू बताउँछन् । राष्ट्र बैंकले कर्जाको ब्याजदर अझै बढ्न सक्ने संकेत गरेको छ । राष्ट्र बैंकका गभर्नर महाप्रसाद अधिकारीले सार्वजनिक कार्यक्रममै मूल्य वृद्धि नियन्त्रणका लागि ब्याजदर बढाउनुको विकल्प नरहेको बताउँदै आएका छन् । अरू ठूला देशले मूल्य वृद्धि नियन्त्रणका लागि ब्याजदर वृद्धिको उपाय अवलम्बन गरिरहेका छन् । नेपालले पनि त्यही बाटो अपनाउनुपर्छ, प्रतिनिधिसभाको अर्थ समितिमा सोमबार उनले भने ।"
चार्टर अनुमति केन्द्रबाट मात्रै,"काठमाडौं (कास) संघबाट प्रदेश र स्थानीय तहमा सत्ता सञ्चालनको अधिकार प्रत्यायोजन र अभ्यास भइरहेका बेला नागरिक उड्डयन प्राधिकरणले काठमाडौंबाहिरका विमानस्थललाई दिएको अधिकार खोसेर आफूमा सीमित गरेको छ । कर्णालीलगायत हिमाली तथा दुर्गम जिल्लाका लागि चार्टर उडानका लागि हब विमानस्थलबाट दिन गरिएको अनुमतिको अधिकार केन्द्रमा तानेको हो ।तोकिएको भाडादरमा नियमित उडान नगर्ने र चार्टर उडान राखेर मनपरी भाडा असुल्ने प्रवृत्तिलाई निरुत्साहित गर्ने भन्दै प्राधिकरणले नेपालगन्ज, पोखरा र विराटनगरका हब विमानस्थलको अधिकार साउन १ देखि लागू हुने गरी बबरमहलस्थित मुख्यालयमा तानेको हो । कर्णालीका सांसदहरूले बारम्बार संसदीय समितिदेखि राष्ट्रिय सभा र प्रातिनिधिसभाको बैठकमा जहिल्यै चार्टर उडानका नाममा वायु सेवा कम्पनीले बिचौलिया सँग मिलेर जनतामाथि ठगी गर्दै आएको आरोप लगाउँदै आएका छन् । यो कारण पनि कडा निर्णय लिनुपरेको प्राधिकरणका एक उच्च अधिकारीले दाबी गरे । दुर्गमका जनताका लागि नियमित नभई चार्टर अनुमति लिई हुँदै आएका उडानमा यात्रुको अत्यधिक गुनासो आएका कारण अबदेखि काठमाडौं बाहिरका विमानस्थलबाट चार्टर उडान गर्दा प्राधिकरणको मुख्यालयबाट मात्रै अनुमति लिनुपर्ने निर्णय गरिएको छ, प्राधिकरणका सहायक प्रवक्ता ज्ञानेन्द्र भुलले भने, ८ हजार वार्षिक उडान हुने नेपालगन्जबाट करिब ६० प्रतिशत चार्टर उडान भएको देखियो । चार्टर उडानबाट हुने मनपरीलाई रोकेर नियमित उडानलाई प्रोत्साहन गर्न प्राधिकरणले जेठ २७ गते नै महानिर्देशकस्तरीय निर्णयबाट नयाँ नियम ल्याएको हो ।प्राधिकरणको हवाई यातायात विभागले असार ५ मा आन्तरिक उडानमा रहेका नौवटै वायु सेवालाई पत्र लेखेर चार्टरलगायत सबैखाले उडानको अनुमति साउनदेखि काठमाडौं केन्द्रीय कार्यालयबाट लिन भनेको छ । अन्य विमानस्थलहरूबाट उद्गम हुने फिक्स्ड विङ (जहाज) वायुयानका सबै प्रकारका ननसेड्युल, चार्टरलगायत उडानहरूको सञ्चालन प्राधिकरण प्रधान कार्यालयबाट अनुमति मात्र गर्नुहोला, पत्रमा उल्लेख छ ।यसअघि नेपालगन्ज, पोखरा र विराटनगर विमानस्थल प्रमुखले त्यहाँबाट हुने नियमित तथा चार्टर उडानको अनुमति जारी गर्थे । प्राधिकरणले त्रिभुवन अन्तर्राष्ट्रिय विमानस्थलबाट हुने चार्टर तथा नियमित उडानको अनुमति जारी गर्ने अधिकार भने केन्द्रमा तानेको छैन ।"
जानिनन् खुसी मनाउन,"द गार्डियन (लन्डन)  एक घण्टा र १८ मिनेट । काजकिस्तानकी एलेना रेबकिनालाई जम्मा यत्तिमात्र समय लाग्यो, विश्व टेनिसमा नयाँ इतिहास रच्न । उनी कुनै पनि ग्रान्ड स्लामको उपाधि जित्ने पहिलो काजाक खेलाडी भइन् । यसका लागि उनले विम्बल्डन टेनिसको महिला एकल फाइनलमा ओन्स जाबेरलाई हराइन् । यसको अर्थ अबदेखि रेबकिना सधैंका लागि कुनै न कुनै रूपमा विम्बल्डनसँग जोडिएकी छन् । फाइनलमा उनी अन्डर डग थिइन् । किनभने सबैको इच्छा थियो जाबेरले जितोस् । साँच्चै जाबेरले जितेकी भए उनी यस्तो उपलब्धि हात पार्ने पहिलो अरबी खेलाडी हुन्थिन् । यसलाई लिएर अनेक कथा हुन्थे । उनको देशसँग ट्युनेसियासँग जोडेर अरब क्रान्तिकै कथा बुन्न सकिन्थ्यो । उनले फाइनलको सुरुआती सेट पनि जितिन्, तर २३ वर्षीया रेबकिनाले खेलमा बलियो पुनरागमन रचिन् । सन् २०११ यता विम्बल्डन जित्ने सबैभन्दा कान्छी खेलाडी बनिन् । त्यतिबेला पेट्रा भिटोभाले विम्बल्डन जितेकी थिइन् । जतिबेला रेबकिनाले साँच्चै उपाधि जितिन्, उनले खुसी नै मनाउन चाहिनन् । खासमा उनलाई आउँदैन पनि । मुसुक्कमात्र हाँसिन् । उनले जितको खुसीयाली बिरलै मात्र मनाएकी छन्, आफ्नो खेलजीवनमा । बरू, खेलको केही मिनेटपछि आफ्ना समर्थकतिर फर्केर तिनको अभिवादन स्वीकारिन्, त्यो पनि हल्का मुस्कानसहित । उनको जन्म मस्कोमा भएको थियो । रुसी आमाबुबाबाट । सन् २०१८ मा उनी काजकिस्तानकी थिइन् । उनले आफ्नो नयाँ देशका लागि फेड कप र ओलम्पिक पनि खेलिसकेकी छन् । अहिलेसम्म रेबकिना काजकिस्तानमा उति साह्रो लोकप्रिय नभएको हुनसक्छ, तर विम्बल्डन जितेयता सबै काजाकले कम्तीमा उनको नाम जान्ने छन् । कम्तीमा अब भने उनी सबैका प्रिय हुनेछिन् । अब भने उनी काजकिस्तानमा सबैको मुखमा झुन्डिएको नाम हुनेछ, उनका प्रशिक्षक स्टेफानो भुकोभ भन्छन् । एक प्रकारले रेबकिना काजकिस्तानमै केही नयाँ जस्तै छिन् । उनी थप्छन्, यो लोकप्रियता एकै देशमा मात्र सीमित नहोस् चारैतर्फ होस् । अब कम्तीमा विश्व टेनिसले रेबकिनालाई राम्रैसँग चिन्नुपर्नेछ । अल इंग्ल्यान्ड क्लबलाई डर थियो, कतै रुसी पृष्ठभूमिका कारण रेबकिनालाई दर्शकले मन नपराऊने त होइनन् ? युत्रेनमाथिको आक्रमणका कारण रुसमात्र नभएर बेलारुस पनि विम्बल्डनमा प्रतिबन्धित छ । तर विम्बल्डनका दर्शकले २३ औं वरीयताप्राप्त खेलाडीलाई माया नै देखाए, केही खराब गर्ने प्रयास गरेनन् । प्रशिक्षक भुकोझ मान्छन्, युत्रेनमाथि भएको रुसी आक्रमणबाट अहिलेसम्म सबै स्तब्ध छन्, तर रेबकिनाले कुनै प्रकारको दबाब महसुस गर्नुपरेन, न त दुर्वचन । तर मिडिया न हो, उनलाई आफ्नो रुसी पृष्ठभूमिबारे तिनले सोध्न भने बिर्सेनन् । प्रशिक्षक भुकोभ के मान्छन् भने यस्तो प्रश्न आउन अपेक्षा त थियो नै । उनी भन्छन्, यस्ता प्रश्न नकार्न सकिन्न, अहिलेको विश्वका लागि यो ठूलो मुद्दा हो । सबै चाहन्छन्, युक्रेनमाथिको आक्रमण रोकियोस् ।रेबकिनाको रुसीबाट काजाक बन्ने काम पनि आफैंमा सजिलो थिएन । रुसीहरूको प्रश्न नै थियो, किन यस्तो आवश्यकता रह्यो ? जता गयो, प्रश्न यही हुन्थ्यो । किन काजकिस्तान, किन रुस होइन ? तर रेबकिनाले यसको उत्तर लुकाउने प्रयास कहिल्यै पनि गरिनन् । बरु, अब के हुनेछ भने उनको विम्बल्डन सफलताले काजकिस्तानमा टेनिस अझ लोकप्रिय हुनेछ । ससाना बालबालिकाले टेनिस खेल्न सुरु गर्नेछन् र सपना बुन्नेछन्, कुनै दिन अर्को रेबकिना बन्ने । साँच्चै रेबकिनालाई आफ्नो जितको खुसियाली नै मनाउन आएन । रमाइलो के पनि छ भने यसपल्टको विम्बल्डनले वरीयतामा धेरै फरक पनि पार्ने छैन किनभने प्रतियोगिताबाट धेरै अंक पनि प्राप्त हुने छैन । तर रेबकिनालाई यसको धेरै चिन्ता किन आवश्यक छ र ? तिनै प्रशिक्षक भुकोभ भन्छन्, वरीयतामा अंक आउने जाने गरिरहन्छ, तर विम्बल्डन उपाधि भने सधैं रहनेछ । कुनै तडकभडक नभए पनि आखिरमा रेबकिना ग्रान्ड स्लाम विजेता त भइन् नै ।"
बुमराहको बलिङमा ढल्यो इंग्ल्यान्ड,"ओभल (एएफपी) जसप्रित बुमराहले खेल जीवनकै उत्कृष्ट प्रदर्शन गरेपछि भारतले मंगलबार पहिलो एकदिवसीय अन्तर्राष्ट्रिय क्रिकेटमा घरेलु टोली इंग्ल्यान्डमाथि १० विकेटको जित हात पारेको छ । बुमराहले ७२ ओभरमा ३ मेडन राख्दै १९ रन खर्चेर ६ विकेट लिएपछि टस हारेर ब्याटिङमा आएको इंग्ल्यान्ड धराशायी हुन पुगेको थियो । विश्व च्याम्पियन इंग्ल्यान्ड २५२ ओभरमात्र टिकेर १ सय १० रनमा अलआउट हुन पुग्यो । भारतीय बलरको इंग्ल्यान्डविरुद्धको एकदिवसीय अन्तर्राष्ट्रियमा पनि यो उत्कृष्ट बलिङ प्रदर्शन हो । सन् २००३ को विश्वकपमा आशिष नेहराले इंग्ल्यान्डविरुद्ध २३ रन खर्चेर ६ विकेट लिएका थिए । बुमराहलाई साथ दिँदै मोहम्मद सामीले ७ ओभरमा ३१ रन खर्चेर ३ विकेट लिए । अर्को एक विकेट प्रसिद्ध कृष्णको नाममा रह्यो । जोस बटलरको एकदिवसीय अन्तर्राष्ट्रियमा इंग्ल्यान्ड कप्तानको रूपमा यो पहिलो खेल थियो, जुन बिर्सनलायक बन्यो । बटलरले नै इंग्ल्यान्डबाट सर्वाधिक ३० रन बनाए । उनले ३२ बल खेल्दै ६ चौका प्रहार गरे । डेविड विली २१, बाइडन कार्स १५ र मोइन अली १४ रनमा आउट भए । टेस्ट कप्तान बेन स्टोक्ससहित ओपनर जेसन रोय, जो रुट र लिएम लिभिङस्टोनले खाता खोल्न सकेनन् । बटलर र स्टोक्सलाई सामीले तथा रोय, रुट, जोनी बेरिस्टो (७), लिभिङस्टोनलाई बुमराहले आउट गरे । भारतको दोस्रो तथा आफ्नो पहिलो ओभरमै प्लेयर अफ द म्याच बुमराहले रोय र रुटलाई आउट गरे । कप्तान रोहित शर्मा र शिखर धवनले १९ ओभरभित्रै भारतलाई विजय दिलाए । शर्माले ५८ बलमा ७ चौका र ५ छक्का प्रहार गर्दै ७६ र धवनले ५४ बलमा ४ चौका प्रहार गर्दै ३१ रन बनाए । तीन खेलको शृंखलाको दोस्रो खेल बिहीबार हुनेछ ।"
फेन्सिङ टोली इजिप्ट जाने,"काठमाडौं (कास) नेपालका ८ खेलाडीले इजिप्टको काइरोमा हुने विश्व फेन्सिङ च्याम्पियनसिपमा प्रतिस्पर्धा गर्ने भएका छन् । जुलाई ९ देखि १९ सम्म हुने प्रतियोगितामा ५ पुरुष र ३ महिला खेलाडीले प्रतिस्पर्धा गर्नेछन् । पुरुषमा पायस योञ्जन, दिनेशबहादुर पाण्ड्ये, राजेन्द्र गजुरेल, सुकीराम तामाङ र भीष्मराज दाहाल छन् । महिलामा अनिता कार्की, जानुका स्याङतान र उषा खड्का छन् । पायस, दिनेश र राजेन्द्रले साब्रेमा प्रतिस्पर्धा गर्नेछन् । बाँकीले इपीमा खेल्नेछन् । सबैले व्यक्तिगत र टिम स्पर्धामा प्रतिस्पर्धा गर्ने नेपाल फेन्सिङ संघले जनाएको छ । विशेष प्रशिक्षणमा भाग लिन पायस भने मंगलबारै इजिप्ट गइसकेका छन् । अरू बुधबार जानेछन् । टोली प्रमुखमा हेल्गा राणा रायमाझी, अफिसियलमा सुजनलाल श्रेष्ठ र प्रशिक्षकमा अभिषेक कार्की छन् ।"
कलिलो उमेरका खेलाडीलाई संरक्षण गर्न आवश्यक,"कातामा रेहान र सन्जु विजयी एकल कातातर्फ पुरुषमा वाग्मतीका रेहान जोवद र महिलामा वाग्मतीकै सन्जु देशार विजेता भएका छन् । सातदोबाटोको अन्तर्राष्ट्रिय खेलकुद परिसरस्थित कराते हलमा भएको प्रतियोगिताको पुरुषमा लुम्बिनीका प्रजित बैजाली मगरले रजत र गण्डकीका प्रिन्स गुरुङ र कर्णालीका लक्ष्मणकुमार शाहीले कांस्य जिते । महिलामा वाग्मतीकी प्रजिस्मा श्रेष्ठ दोस्रो, कर्णालीका प्रियंका शाही र ममता नेपाली तेस्रो भए ।"
पाल्पा फुटबलको कार्ययोजना तयार,"पाल्पा (कास) जिल्ला फुटबल संघ पाल्पाले जिल्लामै पहिलोपटक नयाँ आर्थिक वर्षका लागि वार्षिक कार्ययोजना तयार गरेको छ । नेतृत्व परिवर्तनसँगै वार्षिक योजना बनाएर कार्यसमिति अघि बढेको हो । राष्ट्रिय, प्रदेश, जिल्ला र वडास्तरको प्रतियोगिता गर्ने, तल्लो तहमा फुटबल प्रशिक्षण गर्ने, फुटबलका गतिविधिलाई जिल्लाभर लैजाने लगायतका विषय कार्ययोजनामा समेटिएको छ । आर्थिक वर्षमा हुने फुटबलका गतिविधिको कार्ययोजना बनाएको संघका अध्यक्ष प्रणय वीरजंग राणाले बताए । फुटबलको कार्यक्रम जिल्लाभर गर्ने कार्ययोजना निर्माण भएको छ, उनले भने, वार्षिक योजना तर्जुमाका लागि गोष्ठी गरेर कार्यक्रम बनाइएको हो । जिल्लामा हुने फुटबलका गतिविधिलाई तीव्र पार्न तीन क्षेत्रलाई विभाजन गरिएको उनले बताए । तीनवटै क्षेत्रका सहभागीले आआफ्नो क्षेत्रबाट योजना प्रस्तुत गरेका थिए । तीनै क्षेत्रबाट प्राप्त योजना र सुझावलाई नयाँ आर्थिक वर्षमा समग्र जिल्लाको फुटबल कार्यक्रमका रूपमा अघि बढाउने निर्णय गरेको उपाध्यक्ष मनोजमान लिगलले बताए । उनका अनुसार तानसेनमा मात्र केन्द्रित बनेको फुटबल गतिविधिलाई तीन क्षेत्र विभाजन गरिएको छ । जिल्लाको कसेनी, दमकडा, खहरेलगायतका क्षेत्रका साथै रामपुरलाई समेत योजना, कार्यक्रममा समावेश गरेको उनले बताए । तीनवटै क्षेत्रमा तल्लो तहमा हुने प्रशिक्षणलाई प्राथमिकतामा राखिएको छ । संघले नियमित प्रशिक्षणलाई निरन्तरता दिने निर्णय गरेको छ । जिल्ला संघको भवन निर्माण तथा एन्फा पार्क निर्माणका लागि प्रक्रिया अघि बढाइने कार्ययोजनामा छ । तीनवटै क्षेत्रका खेल मैदानका लागि स्तरोन्नतिका लागि पहल गर्ने निर्णय भएको उपाध्यक्ष कृष्णबहादुर सारुले बताए ।"
नासिर र डुवानाको कीर्तिमान,"निसर्ग बाटिकालाई १० स्वर्णनिसर्ग बाटिका स्कुल १० औं एनएसए कप खुला तथा उमेर समूह प्रतियोगितामा टिम च्याम्पियन बनेको छ । निसर्गले १० स्वर्ण, १० रजत र १३ कांस्य पदक जित्यो । दोस्रो स्थानमा रहेको स्वस्तिश्री गुरुकुलले ९ स्वर्ण, १० रजत र ८ कांस्य जित्यो । तेस्रो स्थानमा रहेको लिटिल एन्जल्स स्कुल १ स्वर्ण, ३ रजत र ३ कांस्य जित्न सफल भयो ।"
नेपाल टी२० लिगलाई आईसीसीको स्वीकृति,काठमाडौं (कास) पहिलो सिजनको नेपाल टी२० लिगलाई अन्तर्राष्ट्रिय क्रिकेट परिषद् (आईसीसी) ले स्वीकृति प्रदान गरेको नेपाल क्रिकेट संघ (क्यान) ले जनाएको छ । क्यानले भारतीय कम्पनी सेभेन थ्री स्पोर्ट्ससँग साझेदार गर्दै सेप्टेम्बर २४ देखि अक्टोबर २२ सम्म नेपाल टी२० लिग आयोजना घोषणा गरेको थियो । क्यानले यसलाई ड्रिम प्रोजेक्ट को रूपमा अगाडि सार्दै घरेलु खेलाडीलाई ठूलो फाइदा हुने जनाएको छ । यसअघि विभिन्न निजी क्षेत्रबाट विभिन्न फ्रेन्चाइज लिग हुँदै आएकामा क्यानले यसपालि आफैं आयोजना गर्न लागेको हो ।
बुद्धिचालको महत्त्वाकांक्षी योजना,"काठमाडौं (कास) अघिल्लो दिनमात्र निर्वाचनबाट चुनिएको नेपाल बुद्धिचाल संघले मंगलबार पहिलो औपचारिक कार्यक्रममा महत्त्वाकांक्षी कार्यक्रम अगाडि सारेको छ । संघको सातौं साधारणसभाले विदुरप्रसाद गौतमको अध्यक्षतामा २२ सदस्यीय नयाँ कार्यसमिति चयन गरेको थियो । उनी अध्यक्षमा निर्विरोध चुनिएका थिए । त्यसपछि पहिलो पत्रकार सम्मेलनमा अध्यक्ष गौतमले बुद्धिचाल खेललाई ग्रासरुटसम्म पुर्याउने, सर्वाधिक अन्तर्राष्ट्रिय प्रतियोगितमाा सहभागिता जनाउने र राष्ट्रिय प्रतियोगिता नियमित आयोजना गर्ने कार्यक्रम अगाडि सारेको छ । संघले मिसन आईएम प्रोजेक्ट सार्वजनिक गर्ने र चेस इन स्कुल कार्यक्रम फेरि सुरु गर्ने जनाएको छ ।अध्यक्ष गौतमले संघको निर्वाचन प्रक्रिया खेलकुद ऐन विपरीत नभएको पनि दाबी गरे । उनले विधान, राष्ट्रिय खेलकुद ऐनको मर्म र प्रतिनिधिको चाहनाअनुसार नै निर्वाचन भएको बताए । संघको निवर्तमान कार्यसमितिका केही सदस्यले निर्वाचन प्रक्रिया नयाँ खेलकुद ऐनअनुसार नभएको भन्दै राष्ट्रिय खेलकुद परिषदमा निवेदन दिइसकेका छन् । सोमबार संघका निवर्तमान महासचिव हेराकाजी महर्जनले कार्यसमिति निर्वाचन प्रक्रिया नयाँ खेलकुद ऐनको विधानअनुकूल नभएको भन्दै राष्ट्रिय खेलकुद परिषद्का सदस्यसचिवसमक्ष निवेदन दिएका थिए । गौतमले यसबारे भने, हिजोसम्म हामी सँगै रहेका केही साथीले निर्वाचनबारे प्रश्न उठाएका छन् । निर्वाचन दुई वर्षअगाडि घोषित कार्यक्रमअनुसार नै भएको हो ।"
ए वान दोस्रो चरणमा,"काठमाडौं (कास) ए वान फुटसल ए प्रथम एन्जल्स एसर्ईई कप छात्र फुटसल प्रतियोगितामा मंगलबार दोस्रो चरणमा पुगेको छ । एन्जल्स हार्ट कलेजको आयोजनामा भइरहेको प्रतियोगितामा ए वानले एसएफसीलाई ५० ले हरायो । गैरीगाउँले एन्जल्स हार्टलाई १०, जीवाईसीले अलुफ एफसीलाई ८० र मनास्लुले एमजेजेएसलाई ३१ ले हराए । विजेताले ३० हजार र उपविजेताले २० हजार प्राप्त गर्नेछन् ।"

शीर्षक,विवरण
अन्ततः छुटे उमाशंकर,"कच्चा अनुसन्धानको मूल्य !बिहानसाँझ छाक टार्नसमेत धौधौ हुने परिवारका कान्छा छोरा हुन् उमाशंकर रायभर । काठमाडौंमा सिलाइकटाइ गरिरहेका दाजु सन्तोषको एक्लो कमाइले परिवारको भरथेग भइरहेको थिएन । गाउँकै उमाशंकर सहनीको साथ लागेर १६ वर्षकै उमेरमा उनी मोटरसाइकल मेकानिक बन्ने र दाइको बोझ घटाउने सपना बोकेर काठमाडौं आएका थिए । मोटरसाइकल ग्यारेजमा काम सिकिरहेका बेला एक दिन उनलाई तिनै सहनीले राम्रो काम र तलब दिने आश्वासन दिँदै नागरिकता लिएर आउन अह्राए । सहनीसँग सर्लाहीको गोडैता८ स्थायी ठेगाना भई काठमाडौंको कोटेश्वर बस्दै आएका सरोजकुमार मिश्र पनि थिए । भोलिपल्ट रायभरले नागरिकताको फोटोकपी बुझाए । मिश्र र सहनीले थप कागजात ल्याएका थिए, त्यसमा रायभरले औंठाछाप लगाइदिए । फोटो खिचे र कागजातमा टाँसे । सरकारी स्कुलमा ५ कक्षासम्म पढेका रायभरले आफूले ल्याप्चे लगाइदिएका कागजात पढेनन् ।जागिर पाइन्छ भन्नेमा उनी ढुक्क थिए तर सहनी र मिश्र फर्किएर कहिल्यै आएनन् । मोटरसाइकल बनाउने काम सिकिसकेपछि रायभर झापा पुगे । उनले उतै काम पाए । आम्दानी घरमा पठाउँथे । त्यसले वृद्ध तथा बिरामी बाबुलाई औषधि गर्न पुग्थ्यो । उनका दाइ सन्तोष पनि कोभिड महामारीपछि घर फर्किए । उमाशंकरको आम्दानीले परिवार चलेको थियो । उनीहरूले घरदेखि दुई किलोमिटर टाढा खोला किनारमा सस्तोमा जग्गा भेटेपछि ऋणधन गरेर चार कट्ठा किने । उमाशंकरले २०७६ मा प्रेमविवाह गरे । २०७७ मा छोरी जन्मिइन् । कामका लागि उनी पुनः झापा पुगे । २०७७ फागुन दोस्रो साता घरमा एउटा पत्र पुग्यो । पाटन उच्च अदालतबाट काटिएको पत्रमा लेखिएको थियो, राजस्व अनुसन्धान विभागको विस्तृत अनुसन्धान प्रतिवेदनले वादी नेपाल सरकारविरुद्ध अभियुक्तप्रतिवादी तपाईंसमेत भएको राजस्व चुहावट मुद्दामा तपाईंसमेतका उपर अभियोगपत्र दर्ता भएकाले यो म्याद तामेल भएको १५ दिनभित्र प्रमाण भए सोसमेत लिएर तपाईं आफैं यस अदालतमा हाजिर हुन आउनुहोला । अन्यथा मुद्दा कानुनबमोजिम भइजानेछ । पछि तपाईंको उजुर लाग्ने छैन ।छिमेकीले पत्र सुनाएपछि स्तब्ध परिवारले उमाशंकरलाई झापाबाट झिकायो । बुझ्न उमाशंकर बाटो खर्चसमेत खोजेर काठमाडौं आए । उच्च अदालत पाटन पुगेपछि थाहा भयो, काठमाडौंमा उनकै नाममा दर्ता भएका ब्लु क्रस ट्रेडर्स र जेन सप्लायर्स प्रालिका नामबाट जालसाजी तथा झूटा कर बीजक जारी गरी राजस्व चुहावटमा प्रत्यक्ष रूपमा संलग्न भएको भन्दै मुद्दा दर्ता भएको रहेछ । उनी गत वर्ष फागुन १९ मा उच्च अदालतमा उपस्थित भएका थिए । न्यायाधीशद्वय अच्युत विष्ट र दीपेन्द्रबहादुर बमले ७५ लाख रुपैयाँ नगद धरौटी वा सो बराबरको जेथा जमानत वा बैंक जमानत धरौटीस्वरूप दिन नसकेमा थुनुवा पठाउनू भन्ने आदेश दिए । रायभर त्यति धरौटी धान्न सक्ने हैसियतका थिएनन् । उनलाई अदालतबाटै पक्रेर सिधै नख्खु कारागार पठाइयो । उमाशंकरले मुलुकको प्रमुख कार्यकारी शक्ति अभ्यास गर्ने प्रधानमन्त्रीको कार्यालय मातहत रहेको राजस्व अनुसन्धान विभागले गरेको कच्चा अनुसन्धानको मूल्य चुकाउनुपर्यो । विभागको अनुसन्धान प्रतिवेदनका आधारमा उच्च सरकारी वकिलको कार्यालयले उच्च अदालतमा दर्ता गरेको अभियोगपत्रमा उमाशंकरले राजस्व छलेको भनिएको रकम बराबर (२८ करोड) जरिवाना साथै मुद्दा फैसला हुने समयसम्मको थप जरिवाना र पाँच वर्षसम्म कैद गर्न माग गरिएको थियो । करोडौं रकम ठगी गर्यो भन्ने सुन्दा विश्वास कसरी गर्ने, स्थलगत रिपोर्टिङका क्रममा गत पुस पहिलो साता परवानीपुरस्थित उनको घरमा पुग्दा उमाशंकरकी श्रीमती सोनमले कान्तिपुरसँग भनेकी थिइन्, एउटी छोरी हुर्काउन पनि गाह्रो छ । जाडोमा के लगाउने, के खाने समस्या छ । अदालतले कसरी उसलाई ठग देखेको होला ? के देखेर जेल हालेको होला ?राजस्व अनुसन्धान विभागले पाटन उच्च अदालतमा उमाशंकरसहित १७ जनाविरुद्ध ८७ पृष्ठ लामो अभियोग दर्ता गराएको थियो । अभियोग पत्र, उमाशंकरले अदालतमा दिएको बयान, अदालतको आदेश र उमाशंकरका दाइ सन्तोषसँगको कुराकानीबाट मिश्रले उमाशंकर जस्ता सिधासाधा युवाको कागजात दुरुपयोग गरेर ठूलो रकम कर छली गरेको प्रस्ट हुन्छ । मिश्रले मूल्य अभिवृद्धि कर, आयकर र लाभांश कर ठगी गरेको भन्दै एक अर्ब ४ करोड २४ लाख ९९ हजार ७ सय २८ रुपैयाँ बिगो कायम गरेर बिगो र त्यति नै जरिवाना रकम उनीबाट असुल्न माग गर्दै विभागले मुद्दा चलाएको थियो । मिश्र, उनका कम्पनीमा कार्यरत कर्मचारी, लेखा परीक्षक र कर सहयोगीविरुद्ध कर छलीको मुद्दा चलाइएकामा यो समग्र ठगीका मुख्य डिजाइनर मिश्रसँगै उमाशंकर सहनी, हीरालाल जहरा, रामबाबु सहनी, राजकिशोर सहनी, रामसुन्दर रायभर, सुरेन्द्रकुमार इङ्नाम र दीपककुमार कोइराला गरी ८ जना फरार छन् । अदालतमा हाजिर हुन पुगेका ९ जनामध्ये उमाशंकर मात्रै धरौटी बुझाउन नसकेर बन्दी जीवन बिताइरहेका थिए । यसबीचमा उमाशंकरका दाइ सन्तोषले ६ पटक बाराकाठमाडौं गरे । एकातिर भाइलाई छुटाउने केही उपाय नलागेको र अर्कातिर चरम गरिबीले सताइरहेको परिबन्धका बीच सन्तोष गत महिना वैदेशिक रोजगारीका लागि कतार उडे । सन्तोष कतार गए पनि उमाशंकरका तर्फबाट उनका कानुन व्यवसायीले निरन्तर मुद्दाको प्रतिरक्षा गरिदिए । मेरो भाइ जेलबाट त छुट्यो तर ऊ साँच्चिकै निर्दोष हो भन्ने कुरा अदालतले भनेको हो कि होइन, मलाई थाहा छैन, सन्तोषले आइतबार कान्तिपुरसँग भने । उमाशंकरकी कानुन व्यवसायी राधिका खतिवडाले उच्च अदालतले गरेको गलत आदेशलाई सर्वोच्च अदालतले सच्याएको बताइन् । अब उच्च अदालतमा हुने सुनुवाइबाट उमाशंकर निर्दोष रहेको प्रमाणित गर्नेछौं, त्यसपछि निर्दोष मानिसलाई ११ महिनासम्म थुनामा राखिएकामा क्षतिपूर्तिको मागसहित अर्को निवेदन दिनेछौं, उनले भनिन् ।"
अभिलेख नै नराखी खानी उत्खनन,"अपराध लुकाउन झूटो बयानअख्तियार दुरुपयोग अनुसन्धान आयोगले नौवटा खानी उद्योगले राजस्व छलेको कसुरमा सञ्चालकहरूसँग बयान लिँदा नै झूटो दाबी पेस गरेका छन् । स्वीकृत अनुमतिबिना चुनढुंगा उत्खनन गरेको विषयमा बयान दिँदा व्यापारीले कुनै कानुन उल्लंघन नगरेको जिकिर गरेका छन् । तर, जिकिरविपरीत आफैंले हरेक वर्ष जरिवाना रकम तिरेका छन् । त्यतिमात्र होइन, पटकपटक जरिवाना तिर्दै तोकिएभन्दा बढी उत्खनन गर्ने गरेको उनीहरूले पेस गरेको विवरणबाटै पुष्टि हुन्छ । २०७४ र २०७५ मा गैरकानुनी उत्खनन भएको र यसरी उत्खनन गर्नेमाथि कारबाही नगरी उन्मुक्ति दिएको पाइएपछि २०७६ पुस ७ मा तत्कालीन उद्योग वाणिज्य तथा आपूर्तिमन्त्री लेखराज भट्टको अध्यक्षतामा बैठक बसी गैरकानुनी उत्खनन गर्नेमाथि कारबाही गर्ने निर्णय गरिएको थियो । त्यस बैठकमा व्यापारीको समेत उपस्थिति थियो । बैठकमा उपस्थिति पुस्तिकामा व्यापारीले समेत हस्ताक्षर गरेका छन् । तर, अख्तियारमा भने उनीहरूले ढाँटेर बयान दिएका छन् । आफूहरूमाथि कारबाही हुनेबारे कुनै जानकारी नदिएको दाबी गरेका छन् । तोकिएभन्दा बढी चुनढुंगा उत्खनन गरेको पाइएपछि मन्त्रालयले डाकेको बैठकमा व्यापारीहरू सहभागी भएका छन्, उपस्थिति पुस्तिकामा उनीहरूको हस्ताक्षर छ तर बयानमा दोहनबारे जानकारी थिएन भनेर अख्तियारमा बयान दिइनुले पनि व्यापारीको बदनियत र अपराध ढाकछाप गर्न तल्लीन रहेको स्पष्ट हुन्छ, अख्तियार स्रोतले भन्यो । पुस ७ को बैठकले गरेको निर्णयमा सिमेन्ट उद्योगीहट्टले स्वीकृत माइनिङ स्किमभन्दा बढी खानी क्षेत्र उत्खनन गरेको विषयमा पटकपटक सचेत र ताकेता गर्दा पनि बढी उत्खनन गरेको सन्दर्भमा खानी तथा खनिज पदार्थ ऐन २०४२ तथा नियमावली २०५६ र स्वीकृत सीमाभित्र रहेर मात्रै उत्खनन गर्न सम्बन्धित सबै सिमेन्ट उद्योगीहरूलाई निर्देशन दिने साथै निर्देशन पालना भएको नपाइएमा कानुनबमोजिम कारबाही गर्ने भन्ने छ । तर, कानुनविपरीत नौ कम्पनीले माइनिङ स्किममा तोकिएविपरीत उत्खनन गरेका थिए । त्यसपछि रामप्रसाद घिमिरेको समितिले १ अर्ब २६ करोड असुल्नुपर्ने निष्कर्षसहितको प्रतिवेदन बुझायो । पछि आफैं विभागको महानिर्देशक भएपछि घिमिरेले उपमहानिर्देशक जयराज घिमिरेको संयोजकत्वमा समिति अघिल्लो समितिको प्रतिवेदनविपरीत गैरकानुनी उत्खनन गर्नेलाई राजस्व छलीको सट्टा ११ लाख जरिवाना तिराउने निर्णय गरे । त्यसमा बदनियत राखेर राज्यलाई घाटा पुर्याएको भन्दै अख्तियारले रामप्रसाद र जयराजसहित ९ कर्मचारीविरुद्ध पनि मुद्दा चलाएको छ । पहिलो प्रतिवेदनका बारेमा जानकारी छैन, विभागले क्षतिपूर्तिको निर्देशन नै दिएको छैन, दोस्रो समितिको सिफारिसअनुसार जरिवाना बुझाइसकेका छौं, विभागले क्षतिपूर्ति लिन मिल्दैन, हामीले उत्खनन गर्दा वातावरणमा क्षति पुगेको छैन, कानुनसम्मत काम गरेकाले बढी उत्पादन गरी रोयल्टी बुझाउँदा राज्यबाट पुरस्कृत गर्नुपर्नेमा हामीमाथि कारबाही गर्नु नै गैरकानुनी छ, भन्ने बयान व्यापारीहरूले अख्तियारमा दिएका छन् । विभागले २०७६ जेठ १४ मा तत्कालीन उपमहानिर्देशक (हाल महानिर्देशक) घिमिरेको संयोजकत्वमा ३ सदस्यीय समिति बन्यो । समितिले ९ सिमेन्ट उद्योगमाथि कारबाहीको मागसहित असार ३१ मा प्रतिवेदन बुझाएको थियो । त्यसमा १ अर्ब २६ करोड १९ लाख ४८ हजार क्षतिपूर्ति (राजस्व) उठाउनुपर्ने भनिएको छ । तर, त्यसको केही महिनापछि घिमिरे महानिर्देशक बने । त्यसपछि उपमहानिर्देशक जयराज घिमिरेको नेतृत्वमा पुनः २०७७ जेठ १५ मा उपमहानिर्देशक जयराज घिमिरेको संयोजकत्वमा दोस्रो समिति बन्यो । त्यसले अघिल्लो प्रतिवेदनविपरीत २ आर्थिक वर्षमा ९ वटा कम्पनीलाई १८ लाख मात्रै जरिवाना तिराए हुने निष्कर्ष निकाल्यो । त्यसकै आधारमा रामप्रसाद घिमिरेले सवा अर्ब राजस्व नतिराउने गरी जरिवानामा सीमित गराएका थिए ।"
उत्खनन द्वारमा छैनन् धर्मकाँटा,"(पाल्पा)  जिल्लामा सञ्चालित नौवटा चुनढुंगा खानी उत्खनन उद्योगकम्पनीको द्वार (ढोका) मा नापतौलका लागि धर्मकाँटा राखिएको छैन । खानी तथा भूगर्भ विभाग र वनका पदाधिकारीले हरेक वर्ष अनुगमनपछि धर्मकाँटा राख्न सुझाव दिएर प्रतिवेदन बनाउने गरे पनि सरोकारवाला निकायको बेवास्ताका कारण खानीकम्पनीले धर्मकाँटा राख्न अटेर गर्दै आएका छन् । खानी विभाग र डिभिजन वनले अघिल्लो आर्थिक वर्षमा गरेको अनुगमनमा पनि धर्मकाँटा राख्ने विषयमा प्रतिवेदन दिएका छन् । कागजमा हरेक वर्ष अनुगमन गरी निर्देशन दिइएको हुन्छ तर कुनै पनि खानी उद्योगले उक्त निर्देशनको व्यावहारिक पालना गरेका छैनन् । बरु उल्टै खानी तथा भूगर्भ विभागले चुनढुंगा उत्खनन कार्यको क्षमता वृद्धि गरी अनुमतिपत्र जारी गर्ने गर्छ । धर्मकाँटा नहुँदा टिपरको क्षमताभन्दा बढी चुनढुंगा ढुवानी भइरहेको छ, जसले गर्दा सडक छियाछिया भएको छ । सडक डिभिजनले वर्षौंसम्म मर्मत नगर्दा हिउँदमा धूलोधूवाँ र वर्षायाममा हिलोको सास्ती खेप्नुपर्ने अवस्था छ । १० टन क्षमताका टिपरले १७ देखि २० टनसम्म चुनढुंगा ओसारपसार गर्दा ट्राफिक प्रहरी पनि मौन छन् । कारबाहीका लागि उनीहरूसँग कुनै कागजपत्र हुँदैन । जथाभावी चुनढुंगा लोड गरेर टिपर गुडेको गुनासो सर्वसाधारणले गरे पनि अहिलेसम्म यसले निकास पाउन सकेको छैन । पाल्पामा सिद्धार्थ मिनिरल्स प्रालि तिनाउ३, श्रीडाँडा, कञ्चन क्वेरिज प्रालि तिनाउ३, मरेक, डोलोमाइट चुनढुंगा प्रालि तिनाउ५, गिट्टी खानी, सर्वोत्तम सिमेन्ट प्रालि तिनाउ१, कचल पुराना खानी उद्योगकम्पनी हुन् । पछिल्ला वर्षमा सत्यवती खानी उत्खनन प्रालि तिनाउ५, कोलडाँडा, अल्फा कस्ट्रक्सन एन्ड डेभलोपर्स प्रालि तिनाउ२, सुकेताल, पाल्पा सिमेन्ट इन्डस्ट्रिज प्रालि माथागढी७, रहवास, बीएस सिमेन्ट प्रालि माथागढी५, धामिगा, होङ्सी शिवम् सिमेन्ट प्रालि निस्दी७, ज्यामिरेमा खानी उद्योगकम्पनी छन् । सबैमा खानी विभाग र डिभिजन वन कार्यालयले प्रत्येक वर्ष अनुगमन गर्ने गरेका छन् । डिभिजन वन अधिकृत दीपक ज्ञवालीले हामीले वन क्षेत्रको स्वीकृति, सट्टा जग्गा, रोयल्टी, वातावरण पक्षलाई मात्र हेर्न मिल्ने बताए । सम्बन्धित उद्योगले उसको माइनिङ स्किमले निर्धारण गरेको क्षेत्रभित्र उत्खनन गरेको छ वा छैन भन्ने कुरामा दायित्व रहन्छ, उनले भने, उत्खनन क्षेत्रमा रहेका बोटविरुवा हटाउने गरी अनुमति प्राप्त हुन्छ । सही ढंगले संकलन गरेको छ वा छैन भन्ने कुराले महत्त्व राख्छ तर धर्मकाँटाका विषयमा हामीले बोल्न मिल्दैन । उनले वन कार्यालयको काम अनुगमन गर्ने र सुझाव दिनेमात्र भएको बताए । कार्यान्वयनको पाटो भनेको खानी तथा भूगर्भ विभागकै हुने उनले बताए । खानी तथा भूगर्भ विभागले भने दिएको निर्देशन पालना नगर्ने उद्योगकम्पनीलाई खानी तथा खनिज पदार्थ ऐनको दफा २५ (३) बमोजिम खनिज कार्य स्थगित गर्न सक्ने माइनिङ इन्जिनियर रामानन्दप्रसाद चौधरीले बताए । वनका पदाधिकारीहरूसँगै अनुगमन प्रतिवेदनमा स्वीकृत क्षेत्रभन्दा बाहिर गई भएको उत्खनन सम्बन्धमा वनका सम्बन्धित निकायबाट कारबाही भए सोहीबमोजिम हुने निर्देशन र कारबाही सम्बन्धमा लेखिएको पत्रमा भनिएको छ । तर यहाँका कुनै पनि उद्योगकम्पनीले न्यूनतम मापदण्डसमेत पालना गर्नेतर्फ ध्यान दिएका छैनन् । हरेक खानी उद्योगमा अनुमति लिने समयमै धर्मकाँटा राख्नुपर्छ भन्ने स्पष्ट निर्देशन हुन्छ, डिभिजन वन अधिकृत ज्ञवालीले भने, तर उनीहरूले विभिन्न बहाना बनाउने प्रचलन कायमै छ । १५ वर्षअघिदेखि अहिलेसम्म उद्योगकम्पनीले विभिन्न बहाना गर्दै धर्मकाँटा नराखेका हुन् । उद्योगीहरूले खानी तथा भूगर्भ विभागमा उद्योगीहरूले कति उत्खनन गरे भन्ने आफैंले स्वयंघोषणा गरेर रोयल्टी बुझाउने हुन् । उनीहरूले स्थानीय विकास शुल्क पनि सोही अनुसार नै बुझाउने गर्छन् । चुनढुंगा उत्खनन गरेबापतको रोयल्टी हरेक महिनाको ७ गतेभित्र खानी तथा भूगर्भ विभागमा बुझाउनुपर्छ तर उद्योगीले अहिलेसम्म आफैं घोषणा गरेर बुझाउँदै आएका छन् । उद्योगीहरूले भने सरकारको असहयोगका कारण धर्मकाँटा नराखीकन चुनढुंगा लैजाने गरेको बताए । उत्खननको द्वारमै तौलन नपाए पनि बिक्री गर्ने कम्पनीले ढुवानी व्यवसायीलाई तौल गरेर मात्र भित्र लैजान दिने गरेको उनीहरूको भनाइ छ । उत्खनन क्षेत्रमा धर्मकाँटा नभएर के भो ? हामीले एक किलो पनि तौल ठग्न मिल्दैन, कञ्चन क्वेरिज प्रालिका सञ्चालक भीमबहादुर थापा क्षत्रीले भने, बिक्री गर्ने उद्योगको गेटमा धर्मकाँटा हुन्छ । सोही अनुसारको तौलबाटै ढुवानीको रकम भुक्तानी गर्ने हो ।तर पाल्पामा उत्पादित चुनढुंगा उत्खनन गर्नेको आफ्नै सिमेन्ट उद्योग हुने कमै छन् । होङ्सी शिवम्, पाल्पा सिमेन्ट, सिद्धार्थ सिमेन्ट र सर्वोत्तम सिमेन्टबाहेक अन्यको आफ्नै सिमेन्ट उद्योग छैन । चुनढुंगा उत्खनन गर्ने कम्पनी अलग्गै छन् । सिद्धार्थ मिनरल्सको पनि शक्ति मिनरल्सले चुनढुंगा उत्खनन गर्छ । थ्रिफेज बिजुलीको लाइन नहुने, उपयुक्त जग्गा नहुनेलगायत कारण जनाएर उद्योगीले सम्बन्धित स्थलमा धर्मकाँटा राखेका छैनन् । धर्मकाँटा राख्ने विषयमा सरकारले पनि जति सहयोग गर्नुपर्ने हो, त्यति भएको छैन, सिद्धार्थ मिनरल्स प्रालिका प्रतिनिधि अशोक पहाडीले भने, हामी उद्योगीको पनि कमजोरी होला तर सरकारले पनि त सहजीकरण गरिदिनुपर्छ । उनले सरकारले उद्योगीलाई सहयोग गर्ने भने पनि सोहीअनुसारको सहयोग नपाएको बताए ।"
जाडोमा असावधानीले लिँदै छ ज्यान,"कसरी जोगिने ?हावा ओहोरदोहोर हुने ठाउँ वा कोठामा मात्र आगो ताप्ने, हिटर बाल्ने वा गिजर प्रयोग गर्ने ।कोइलाजन्य स्रोतबाट सकेसम्म आगो नताप्ने, तापिसकेपछि पूर्ण रुपमा निभाउने ।ग्यास गिजरको मुख्य मेसिनलाई बाथरूमबाहिर खुला ठाउँमा जडान गर्ने ।"
कांग्रेसका भ्रातृ संस्था पुरानै विधानमा,"आदिवासी संघका सभापतिद्वारा राजीनामाभ्रातृ संस्था नेपाल आदिवासी जनजाति संघका सभापति इन्द्रबहादुर गुरुङले पदबाट राजीनामा दिएका छन् । संघको विधान संशोधन, अधिवेशनमा ढिलासुस्तीलगायत विषयमा असन्तुष्टि जनाउँदै उनले आइतबार राजीनामा दिएका हुन् । संघको पुरानो विधान संशोधन गरेर संघीय संरचनाअनुसार संस्थालाई परिवर्तन गर्न २०७४ फागुन २७ मा संशोधित विधानको मस्यौदा बुझाए पनि पार्टीले त्यसलाई अहिलेसम्म स्वीकृत नगरेको उनको भनाइ छ । गुरुङले प्रेस विज्ञप्तिमार्फत सभापति शेरबहादुर देउवा नेतृत्वको सरकारले आदिवासी जनजातिको सांस्कृतिक पर्वमा कटौती गरिएको बिदासमेत पुनःस्थापित नगरेकामा रोष व्यक्त गरेका छन् । पूर्ववर्ती केपी शर्मा ओली सरकारले कटौती गरेका बिदा पुनःस्थापित गर्न प्रधानमन्त्री देउवालाई मागपत्र दिएको उनको भनाइ छ । गुरुङले पार्टी नेतृत्वसँग असहमति जनाउँदै क्रियाशील सदस्यताबाट समेत राजीनामा दिएका छन् ।"
संक्रमितको संख्या घट्दै,"हेटौंडा (कास) मकवानपुरमा विगत ४ दिनदेखि कोरोना संक्रमण पुष्टि हुनेको संख्या घटिरहेको छ । जिल्लामा आइतबार ५३ जनामा संक्रमण पुष्टि भएको छ । यो संख्या शुक्रबार ८१, बिहीबार ९१ थियो । शनिबार सार्वजनिक बिदा भएकाले परीक्षण भएन । माघ १० सम्म सक्रिय संक्रमितको संख्या १ हजार ७ सय २७ पुगेकामा आइतबार ६ सय ९३ मा झरेको स्वास्थ्य कार्यालय प्रमुख भीमसागर गुरागाईंले बताए । एक सातामै हजारभन्दा बढी संक्रमित निको भइसकेका छन् भने थपिने संख्या पनि घट्दै गएको छ, उनले भने, अहिले हेटौंडा अस्पतालमा १२ जना उपचाररत छन् । ६ सय ८१ जना घरमै छन् । आइतबार थप १ सय ९६ जना संक्रमणमुक्त भएका छन् । ४ दिनयता कोरोनाकै कारण कसैको पनि मृत्यु भएको छैन । २५ जनाभन्दा बढी भेला हुन नदिएको र खोप अभियानलाई तिव्रता दिएका कारणले संक्रमण विस्तार खुम्चिएको दाबी गर्छन् डीसीसीएमसीका संयोजक भरतमणि पाण्डे ।"
आधा दर्जन ऐन बनाउँदै प्रदेश सरकार,"(मकवानपुर)  वाग्मती प्रदेश सरकारले एकै पटक आधा दर्जन ऐन निर्माण गरिरहेको छ । लामो समयदेखि प्रदेशसभा बिजनेस विहीन भएपछि सरकार ऐन निर्माण कार्यलाई तीव्र पार्न बाध्य भएको हो । करिब एक वर्षदेखि प्रदेशसभा सचिवालयमा नयाँ विधेयक दर्ता हुन सकेको छैन । जसका कारण प्रदेशसभा र संसदीय समितिहरू बेरोजगारजस्तै छन् । प्रदेशसभा बैठक पनि सरकार परिवर्तन, बजेट पासमा मात्र केन्द्रित भइरहेको छ ।विगतमा डोरमणि पौडेल र वर्तमान राजेन्द्र पाण्डे नेतृत्वको सरकारले विधेयक निर्माण गर्न सैद्धान्तिक सहमति दिए पनि मन्त्रालयगत रूपमा ऐन निर्माण प्रक्रिया अगाडि बढ्न सकेको थिएन । पाण्डे सरकार गठन भएको ३ महिनापछि आधा दर्जन ऐन एकै पटक निर्माण गर्न लागिएको हो । प्रदेशको आन्तरिक मामिला तथा कानुन मन्त्रालयले दिएको जानकारीअनुसार तत्कालै ३ वटा विधेयक, ३ वटा कार्यविधि र एउटा निर्देशिका बनाउन लागिएको छ । सरकारले प्रदेश निजामती सेवासम्बन्धी विधेयक २०७८, प्रदेश अनुसन्धान ब्युरो विधेयक र स्थानीय तहको कर्मचारी व्यवस्थापनसम्बन्धी विधेयक निर्माण गरिरहेको छ ।प्रदेशका विपन्न नागरिक एवं आकस्मिक उपचारका लागि रक्त सञ्चार सेवा (सञ्चालन तथा व्यवस्थापन) कार्यविधि २०७८ सरकारले निर्माण गरिसकेको छ । यो कार्यविधि लागू भएपछि सरकारले प्रदेशभर रगत किन्दा ब्लड ब्यागका लागि लाग्ने खर्च पनि कटौती गर्दै नागरिकलाई निःशुल्क रगत उपलब्ध गराउने व्यवस्था गर्ने जनाएको छ । प्रदेशका विशिष्ट व्यक्तिहरूको सुरक्षामा खटिने सुरक्षाकर्मीलाई पोसाक सुविधा प्रदान गर्ने मापदण्डसम्बन्धी कार्यविधि २०७८ पारित गरिसकेको सरकारले यसअन्तर्गत सुरक्षाकर्मीलाई वार्षिक रूपमा २० हजार रुपैयाँ पोसाक खर्च उपलब्ध गराउने भएको छ । आन्तरिक मन्त्रालयका उपसचिव नारानप्रसाद पोखरेलका अनुसार सरकारले प्रदेश पूर्वाधार साझोदारी कार्यक्रम सञ्चालन तथा व्यवस्थापनसम्बन्धी कार्यविधि २०७८ बनाएर कार्यान्वयनमा ल्याइसकेको छ । सरकारले स्वैच्छिक छात्रवृत्ति निर्देशिका २०७८ निर्माण गरिसकेको छ तर मन्त्रिपरिषद्बाट पारित गर्न भने बाँकी छ । सरकारका प्रवक्ता एवं आन्तरिक मामिला तथा कानुनमन्त्री कृष्ण शर्मा खनालले सरकारले आवश्यक कानुनहरू क्रमशः निर्माण गर्दै अगाडि बढ्ने बताए । सरकारले सदनलाई आवश्यक बिजनेस पनि दिनेछ । अहिले कोरोनाका कारण सदन सञ्चालन गर्न नसकिएको हो । पुग्ने बिजनेस भने छ, उनले भने । सरकारले एकल अधिकार सूचीका अधिकांश कानुनहरू निर्माण गरिसकेको छ । पछिल्लो समय संघीय सरकारसँग साझा अधिकार सूचीमा रहेका कानुनसमेत निर्माण गरेर अगाडि बढ्ने तयारी प्रदेश सरकारको छ ।"
संसदीय समितिमा एमालेको मात्रै उम्मेदवारी,"वाग्मती प्रदेशसभाअन्तर्गत २ संसदीय समितिको नेतृत्व छनोट गर्न सोमबार हुने निर्वाचनमा एमालेले मात्र उम्मेदवारी दर्ता गराएको छ । प्रदेशसभाको अर्थ तथा विकास समिति र शिक्षा, स्वास्थ्य तथा कृषि समितिको सभापति छनोट गर्न निर्वाचन हुँदै छ ।निर्वाचन कार्यतालिकाअनुसार आइतबार उम्मेदवारी दर्ता गर्नुपर्ने थियो । दुवै समितिमा एमालेको बहुमत रहेका कारण सत्तारूढ गठबन्धनले उम्मेदवार नै दर्ता गराएनन् । एमालेले अर्थ समिति सभापतिमा काठमाडौंका नारायणबहादुर सिलवाल र शिक्षा समितिमा काठमाडौंकै केशवप्रसाद पोखरेललाई उम्मेदवार बनाएको छ ।वैशाखदेखि रिक्त रहेको अर्थ समितिमा २० सदस्यमध्ये एक सभापति चयन हुनेछन् भने शिक्षा, स्वास्थ्य तथा कृषि समितिका १९ सदस्यमध्ये एक सभापति चयन हुनेछन् । अर्थ समितिका सदस्यहरू सन्तबहादुर प्रजा र दीपेन्द्र श्रेष्ठ प्रदेश सरकारको मन्त्री रहेका कारण उनीहरू निर्वाचनमा सहभागी हुने छैनन् । अर्थ समितिका तत्कालीन सभापति सुरेश नेपाल प्रदेश सरकारको मन्त्री बनेसँगै उक्त पद रिक्त थियो । शिक्षा, स्वास्थ्य तथा कृषि समितिका सभापति घनश्याम दाहाल राजेन्द्र पाण्डे नेतृत्वको सरकारमा मन्त्री बनेसँगै उक्त पद पनि रिक्त छ ।प्रदेशसभा सचिवालयका सचिव कृष्णहरि खड्काका अनुसार अर्थ समिति सभापति पदको निर्वाचन सोमबार मध्याह्न १२ बजे र शिक्षा समिति सभापति पदको निर्वाचन दिनको २ बजेका लागि तय छ । समितिको बैठक ज्येष्ठ सदस्यको अध्यक्षतामा बस्नेछ । स्रोतका अनुसार गठबन्धन निर्वाचन कार्यक्रममै अनुपस्थित हुने भएको छ । गठबन्धनमा यसबारे कुनै छलफल नै भएको छैन । उक्त समितिमा रहेका सदस्यहरूलाई पनि केही वास्ता छैन । त्यसकारण निर्वाचन प्रक्रियामै सहभागी नहुने तयारी भइरहेको छ, स्रोतले भन्यो । गठबन्धनको उम्मेदवार नहुँदा एमालेका उम्मेदवार सर्वसम्मत हुने निश्चित छ । दुवै समितिमा एमालेका १२१२ सांसद छन् ।"
दूधको मूल्य नबढे आन्दोलन गर्ने चेतावनी,"चितवन (कास) दूधको मूल्य तत्काल नबढे चितवनका किसानहरूले सरकारविरुद्ध आन्दोलन गर्ने चेतावनी दिएका छन् । चितवन जिल्ला दुग्ध उत्पादक सहकारी संघ लिमिटेडले आइतबार भरतपुरमा पत्रकार सम्मेलन गरेर दूधको मूल्य प्रतिलिटर १५ देखि २० रुपैयाँसम्म बढाउन माग गरेको हो ।दाना, चोक्कर र परालको मूल्य अत्यधिक बढे पनि ३ वर्षयता दूधको मूल्य नबढ्दा किसानहरू मर्कामा परेको संघका अध्यक्ष रत्नमणि न्यौपानेले बताए । ३ वर्षअघि किसानले पाउने दूधको मूल्य प्रतिलिटर सरदरमा साढे ५२ रुपैयाँ कायम भएको थियो । त्यसयता दाना, चोक्करको मूल्यले आकाश छोए पनि दूधको मूल्य बढेको छैन, उनले भने । ३ वर्षअघि चोकरको मूल्य प्रतिकेजी साढे २२ रुपैयाँ र दानाको मूल्य प्रतिकेजी २५ रुपैयाँ भएकोमा अहिले बढेर प्रतिकेजी ४० रुपैयाँ पुगेको उनले सुनाए । परालको मूल्य पनि उसैगरी बढेको उनको भनाइ छ ।कोरोनाका कारण लकडाउन भएर दूध बिक्री नहुँदा किसानले झनै नोक्सानी बेहोरेका थिए । कोरोनाको पहिलो लहरमा ४५ दिनसम्म र दोस्रो लहरमा २८ दिनसम्म दूध बिक्री नभएको केन्द्रीय दुग्ध उत्पादक सहकारी संघका सदस्य बालकृष्ण उप्रेतीले बताए । त्यो बेला बिक्री नभएको दूधको प्रतिलिटर १० रुपैयाँका दरले राहत पाउने भनिए पनि किसानले एक पैसो पनि पाएनन्, उनले असन्तुष्टि जनाए ।माघ १ देखि मूल्य बढ्ने भनिए पनि अहिलेसम्म कुनै निर्णय नआएको संघका जिल्ला सचिव किशोर बगालेले बताए । सरकारले प्रतिलिटर १० रुपैयाँ मूल्य बढाउने र त्योमध्ये ७ रुपैयाँ किसान र ३ रुपैयाँ डेरी उद्योगीलाई दिने तयारी गरेको सूचना आफूहरूलाई आएको थियो तर यो न्यायोचित छैन । किनकि अहिले उत्पादन लागत नै लिटरको ६३ रुपैयाँ पर्न आउँछ । त्यसरी बढाइएको मूल्यले किसानलाई राहत पुग्दैन, उनले भने ।"
अत्यधिक चिसोले मनाङका गाउँ रित्तै,"(लमजुङ)  मनाङको विकट फू गाउँकी कर्साङ लामा घरमा ताल्चा मारेर काठमाडौं पुगेको दुई महिना भयो । घरको अवस्था कस्तो छ भन्ने उनलाई थाहा छैन । फू गाउँकै संगे खन्डो लामाको परिवारले पनि घर छाडेको डेढ महिना भयो । घरको अवस्था कस्तो छ भन्ने उनलाई पनि जानकारी छैन । उनले खबर पाएका छन् कि गाउँ हिउँले ढाकेको छ, चिसो अत्यधिक छ । गाउँमा कोही छैनन् । गाउँ हिउँले ढाकेको छ । कोहीकोही बस्तुभाउ हेर्ने भनेर बसेका छन्, कर्साङले भनिन्, हामी काठमाडौं छौं । अहिले गाउँमा कोही छैन । नार्पाभूमि गाउँपालिका५ का वडाध्यक्ष सोनाम तेजे लामाले गाउँमा कोही नभएको पुष्टि गरे । गाउँमा बस्न चिसोले सक्दैन । कोही बस्दैन, उनले भने ।नार्पाभूमि गाउँपालिका अध्यक्ष मिङ्मा छिरिङ लामाका अनुसार नार र फू गाउँमा कोही छैनन् । सबै काठमाडौं, पोखरा, बेंसीसहर झरेका छन् । नार समुद्र सतहको ४ हजार २ सय ८५ मिटर उचाइका पर्छ भने फू (४ हजार ५० मिटरमा छ । फू गाउँका केही बासिन्दा ३ हजार ८ सय ४० मिटरमा रहेको क्याङमा झरेका छन् । नारका केही च्याँखु (३,७३५ मिटर) र मेता (३,५७० मिटर) बीचको च्याप (३,६२० मिटर) मा झरेका छन् । केही मेता र च्याँखुमा छन् । त्यही ठाउँमा पनि हिमपात भएकाले बस्ने अवस्था छैन । गाउँपालिकाका कर्मचारी, प्रहरी तथा बैंकका कर्मचारीसमेत नरहेको उनले बताए । अहिले त गाउँमा कोही छैन । सबैका घरमा ताल्चा लागेको छ, उनले भने, यस्तो चिसोमा गाउँमा गएर के फाइदा ? सबै बेंसी झरेका छन् । अब फागुनचैतमा फर्किन्छन् ।नार्पाभूमि नेपालमै सबैभन्दा कम घर र जनसंख्या भएको स्थानीय तह हो । जनगणना २०७८ अनुसार कुल घर संख्या १ सय २५ छ । महिला २ सय २८ र पुरुष १ सय ७० गरी नार्पाभूमि गाउँपालिकामा कुल ३ सय ९८ जनसंख्या छ । भौगोलिक अवस्थाले निकै विकटमा रहेको नार्पाभूमि पुग्न मनाङ सदरमुकाम चामे नजिकै कोतोबाट हिँडेर मुस्किलले २ दिन लाग्छ । तिब्बत सीमा नजिकैको उक्त गाउँमा मोटर बाटो पुगेको छैन । हिमपात र चिसो छल्न गाउँघर छाडेका नार्पाभूमिका नागरिकले २ देखि ३ महिना आफ्नो गाउँघर देख्दैनन् ।मनाङ ङिस्याङ गाउँपालिका अध्यक्ष कान्छा घलेका अनुसार गाउँपालिकाका ७५ प्रतिशत बासिन्दा अहिले जिल्ला बाहिर छन् । हिमपात छ । चिसो छ । बूढाबूढी, बालबच्चालाई चिसो लाग्छ । यो समय गाउँघरमा कोही बस्दैनन्, उनले भने, न काम गर्न सकिन्छ, न बस्न । सबै अहिले तलतिरै छन्, उनले भने । उनका अनुसार विकास निर्माणका काम चिसोका कारण ठप्प छ । मनाङकै मनाङ, टंकी मनाङ, खाङ्सार, ङावल, घ्यारू, पिसाङका अधिकतर स्थानीयवासी अहिले गाउँमा छैनन् । गाउँका घरमा ताल्चा लागेको छ । केही घर रुङ्न बसेका छन् नत्र कोही छैन, उनले भने ।पछिल्लो तथ्यांकअनुसार स्थानीय तहगत रूपमा मनाङको जनसंख्या महिला २ हजार ३ सय ७८ र पुरुष २ हजार ५ सय ४७ गरी ४ हजार ९ सय २५ जना छ । प्रमुख जिल्ला अधिकारी रवीन्द्रप्रसाद आचार्यका अनुसार माथिल्लो मनाङको मनाङ ङिस्याङ गाउँपालिकाका बासिन्दा प्रायः जिल्ला बाहिर छन् । चामे गाउँपालिकाका पनि अधिकांश जिल्ला बाहिरै छन् । नार्पाभूमिका स्थानीय मेता, च्याँखु र क्याङमा बसेकाले आधाजसो मात्रै बाहिरी जिल्ला रहेको हुन सक्ने उनले बताए । तल्लो क्षेत्र नासों गाउँपालिकाका धेरैजसो आफ्नै गाउँघरमा छन् । थोरै मात्र जिल्ला बाहिर छन् । यति नै जिल्ला बाहिर छन् भनेर भन्न सक्ने अवस्था छैन । मनाङी हिमपात, चिसो छल्न जिल्ला बाहिर छन् । फागुनचैतमा फर्किन्छन्, उनले भने ।मनाङमा रातको समय माइनस २० डिग्रीसम्म तापक्रम झरेको थियो । केही दिनयता घाम लागेकाले दिउँसोको समय केही न्यानो हुँदै आएको प्रजिअ आचार्यले बताए । हिमपात रोकिएपछि मनाङीहरू बिस्तारै गाउँघर फर्किन्छन् । अहिले चक्रीय अन्नपूर्ण पदमार्गका होटल व्यवसायी पनि गाउँघरमा छैनन् । कार्यालयमा सेवाग्राही घटेका छन् । विकास निर्माण ठप्प छ, उनले भने । खाली घरको रेखदेख, सुरक्षा र निगरानी प्रहरीले गरिरहेको उनले बताए । हिमपात र चिसो छल्न झरेका मनाङी सहरमा विभिन्न व्यवसाय गर्छन् । मनाङबाट प्रतिनिधिसभा सदस्य पोल्देन छोपाङ गुरुङले हिमपात र चिसो छल्न काठमाडौं झरेका मनाङी विभिन्न धर्मकर्मको यात्रामा जाने, पूजापाठ गर्ने, घुमघाम गर्ने गर्छन् । हरेक वर्ष मनाङीले जिल्ला छोड्छन् । गाउँ नफर्केसम्म मनाङी भेटघाट गर्ने, सुखदुःखका कुरा गर्ने, घुमफिर गर्ने, पूजापाठ गर्ने काममा व्यस्त हुन्छन्, उनले भने, हिमपात र चिसो हट्दै गएपछि मनाङीहरू गाउँ फर्केर आआफ्नो काममा लाग्छन् । व्यापार व्यवसाय, विकास निर्माणमा खटिन्छन् ।"
घरघरै छन् बिरामी तर गम्भीरको संख्या कम,"(लुम्बिनी)  उनलाई जीउ दुख्ने, ज्वरो आउने र टाउको दुख्ने लक्षण छन् । बुटवल११ का कुमार न्यौपानेलाई चार दिनअघि एन्टिजेन परीक्षणमा कोरोना पोजिटिभ देखिएको थियो । व्यवसायको सिलसिलामा बजारमा हिँडडुल गर्ने क्रममा संक्रमण कतिखेर सर्यो भन्ने थाहा पाएनन् । सुरुमा श्वासप्रश्वासमा केही अप्ठ्यारो बनाएको उनले बताए । सुरुमा डराएर होला, च्यापेझैं लाग्यो, उनले भने, अस्पताल त गइनँ, आफैं कम भयो । अहिले आइसोलेसनमै रहेका उनले खोकी लाग्ने, ज्वरो आउने समस्याका लागि औषधि खाइरहेको र नआत्तिएको सुनाए । उनीसँगै घरका अन्य दुई सदस्यसमेत कोरोना पोजिटिभ भएर आराम गरिरहेका छन् ।ज्वरो आउने, रुघा लाग्ने, टाउको दुख्ने जस्ता सबै लक्षण देखिएकाहरू अधिकांश परीक्षण नै नगराई घरमा बसिरहेका छन् भने अस्पतालमै भर्ना हुने कोरोनाका बिरामीको प्रकृति पहिलेका तुलनामा धेरै फरक छ । विगतमा कोरोनाका कारण निमोनिया बल्झेपछि अस्पताल पुग्ने गरेका संक्रमित थिए भने अहिले खोप लगाइसकेकामा पनि कोरोना देखिएकाले गम्भीर अवस्था छैन । नजाँची घर बसीबसी निको हुने एकथरी छन् भने पोजिटिभ नै देखिए पनि मनोबल उच्च पारी ओमिक्रोनले गम्भीर बनाउँदैन भनेर घरमै बस्नेहरूको पनि कमी छैन । प्रदेशभरि नै घरघरमा कोरोनाका लक्षण मिल्ने र कोरोना नै भएका बिरामी धेरै छन् । ती अस्पताल भर्ना हुने प्रकृतिमा भने नपुगेको चिकित्सक र स्वयं बिरामीको भनाइ छ ।प्रदेशमा रहेका चार कोरोना विशेष अस्पताल र अन्य अस्पतालमा समेत गरी उपचार भइरहेका बिरामीको संख्या अहिले १ सय ३३ छ । तीमध्ये रूपन्देहीको भैरहवास्थित भीम अस्पतालको एचडीयूमा ३ जनामात्रै उपचाररत रहेको अस्पतालका फोकल पर्सन डा सिद्धार्थ पाण्डेले बताए । चार आईसीयूसहित १९ बेड तयारी अवस्थामा रहेको अस्पतालमा अक्सिजन चाहिएर नै यी बिरामी भर्ना भएको उनले बताए । बिरामी छन्, भेरिएन्ट र खोपले समस्या कम गराएको छ, उनले भने, मानिस कोरोनाको लक्षण र बच्ने उपायसँग पनि घुलमिल हुन थालेकाले अस्पतालका बेड खोज्ने स्थिति छैन । संक्रमण दरसमेत घट्दै गइरहेकाले अब कोरोनासँग डराउनुपर्ने अवस्था नभएको उनको भनाइ छ ।भैरहवाकै युनिभर्सल कलेज अफ मेडिकल साइन्सेजमा हाल ११ जना बिरामी उपचारमा रहेको जनसम्पर्क अधिकृत सुशील गुरुङले बताए । एक जना भेन्टिलेटरमा छन् भने अन्यलाई अक्सिजन सपोर्ट र सामान्य वार्डमै राखिएको छ । बिरामी आउने जाने त भइरहेको छ, उनले भने, गम्भीर भएर ल्याइएका नगन्य छन् । दाङमा पहिले कोरोना अस्पतालका रूपमा सञ्चालित बेलझुन्डीस्थित अस्पताल हटाएर तुलसीपुरको राप्ती प्रादेशिकलाई कोरोना अस्पताल बनाइएको छ । उक्त अस्पतालका ६० वटा कोरोना बेड छन् । हाल पाँच जना मात्र उपचाररत रहेको मेडिकल सुपरिन्टेन्डेन्ट डा विनोद सिंहले बताए । कोरोना संक्रमित छैनन् भन्दा पनि हुन्छ, उनले भने, बेड खाली छन् । आफूलाई स्वास्थ्यमा थेग्न सक्नेसम्मको शक्ति रहुन्जेल बिरामी अस्पताल नआउने भन्दै उनले तयारी अवस्थामा भने रहेको जनाए ।नेपालगन्जको भेरी अस्पतालमा कोभिड१९ का बिरामी राख्न १ सय ४२ बेड छुट्याइएको छ । जसमध्ये ३६ बेडमा बिरामी रहेको सूचना अधिकारी डा संकेत रिसालले बताए । उनका अनुसार स्वास्थ्य मापदण्ड नअपनाएका कारण कोरोना संक्रमितहरू अस्पतालमा आउने गरेका छन् । नसा, अर्थो, गर्भवती महिलाको संख्या कोभिड वार्डमा अधिक छ, उनले भने, अन्य समस्या भएकाहरूले स्वास्थ्य सुरक्षासम्बन्धी उपाय ख्याल नगर्दा कोरोनाबाट समेत ग्रस्त हुन पुगेका छन् । अस्पतालमा उपचाररत संक्रमितलाई अन्य रोगको औषधिसँगै कोभिडको समेत चलाएको स्थिति रहेको उनी बताउँछन् । डा रिसालले डेल्टा भेरिएन्टभन्दा भिन्नै किसिमको नयाँ भेरिएन्टले निमोनिया भने नगराएको बताए । यसले गर्दा बिरामी गम्भीर हुने अवस्था खासै नरहेको उनको भनाइ छ । लुम्बिनी प्रदेश मात्र नभई अन्य प्रदेशका संक्रमितसमेत लुम्बिनी प्रादेशिक अस्पतालको कोरोना अस्पतालमा भर्ना हुन्थे । अधिकांश बिरामी ल्याइने र भर्ना गरिने कोरोना अस्पताल बुटवलमा हाल ५३ जना बिरामी उपचाररत छन् । प्रदेशभरिका बिरामी भर्ना हुँदा संख्या यति पुगेको कोरोना फोकल पर्सन डा नन्दु पाठकले बताए । उनका अनुसार चिसोमा हुने अन्य रोगका बिरामीमा कोरोना देखिएर भर्ना भएका धेरै छन् । अहिले कोरोनासँगै निमोनिया नभई दम रोगीमा कोरोना, झाडापखालाका बिरामीमा कोरोना, मधुमेह बढेर कोरोना भएका बिरामी भर्ना भएका छन्, उनले भने, दुई वर्षसम्म झेलेको कोरोनाले उब्जाएको स्थिति शून्य छ । नयाँ भेरिएन्ट ओमिक्रोनको खतरा नभएको र आफूहरूलाई गाह्रो नभएसम्म घरमै बस्नेहरू बढेको उनले जनाए । बढी च्यापेमा अस्पताल जानेहरू मात्र अस्पतालका बेडमा देखिएको डा पाठकको भनाइ छ । लुम्बिनी प्रादेशिक अस्पतालको कोरोना विभागमा आईसीयूमा १५, एचडीयूमा ३३ र आकस्मिकमा ६ जना बिरामी रहेको उनले बताए ।रूपन्देही जिल्लाको पछिल्लो तथ्यांकमै अस्पतालका बेडमा धेरै संक्रमित नहुँदा खुसी लागेको जिल्ला कोभिड संकट व्यवस्थापन केन्द्रका जिल्ला संयोजक प्रमुख जिल्ला अधिकारी ऋषिराम तिवारीको भनाइ छ । उनले पछिल्लो अपडेटले सुखद अवस्थातर्फ जिल्लाको स्थिति अघि बढाएको बताए । अहिले अस्पतालमा कति बिरामी, दिनहुँ कोभिड संक्रमितको संख्या कति भनेर हेर्ने काम भइरहेको छ, उनले भने, नियन्त्रण नै गर्ने भन्नेमा लागिपरेका छौं । चिकित्सकीय अध्ययनका विषयमा बुझ्दा कोरोना घातक नदेखिएकाले नियन्त्रण गर्न सकिन्छ भन्ने लागेको उनले बताए । प्रदेशमा आइतबारसम्म ७ हजार ६ सय ४१ जना सक्रिय संक्रमित छन्, जसमध्ये १ सय ३१ जना मात्र अस्पतालमा उपचाररत रहेको स्वास्थ्य निर्देशनालय लुम्बिनी प्रदेशका कोरोना फोकल पर्सन कौशल भण्डारीले बताए । पछिल्लो २४ घण्टामा लुम्बिनी प्रदेशमा २ सय ३८ जनामा संक्रमण पुष्टि भएको छ ।स्वास्थ्यकर्मी गर्दै छन् आलोपालोरुकुम पश्चिम स्वास्थ्यकर्मी नै संक्रमणको जोखिममा परेपछि रुकुम पश्चिमको जिल्ला अस्पतालमा आलोपालोबाट बिरामीको उपचार गर्न थालिएको छ । स्वास्थ्यकर्मीमै धेरै संक्रमण देखिएपछि जिल्ला अस्पतालमा आलोपालो गरेर उपचार भइरहेको हो । जिल्ला अस्पतालका स्वास्थ्यकर्मीमा कोरोना संक्रमण पुष्टि भएपछि निको भएकाले मात्रै ड्युटी गर्दै छन् । हालसम्म जिल्ला अस्पतालका १५ जनाभन्दा बढी स्वास्थ्यकर्मीमा संक्रमण पुष्टि भइसकेको छ । अस्पतालका सूचना अधिकारी कालीबहादुर ओलीले संक्रमण भएकाहरू आइसोलेसनमा बस्ने र निको भएकाहरूले उपचार गर्ने गरिएको बताए । जिल्ला अस्पतालमा स्वास्थ्यकर्मीको संख्या थोरै छ । यसैले पनि संक्रमण भएको केही दिनमा फेरि परीक्षण गरेर उनै डा र स्वास्थ्यकर्मीलाई उपचारमा खटाइरहेको जानकारी उनले दिए । पहिलो चरणमा पुष्टि भएकाहरू केही दिन आइसोलेट भएर फेरि उपचारमा फर्किएका छन् । पछिल्लो पटक संक्रमण भएकाहरू आइसोलेसनमै छन् । स्वास्थ्यकर्मी संक्रमण भएका बेला अरूले थप काम गरेरै भए पनि सेवा निरन्तर दिइरहेको डा भीमकान्त जैसीले बताए । डा जैसी पहिलो चरणमा संक्रमित भएका थिए । ५ दिन आइसोलेसन बसेपछि आफू पुनः ड्युटीमा फर्केको उनले बताए । गत वर्षको जस्तो अस्पतालको सेवा नै ठप्प छैन, उनले भने, संक्रमित स्वास्थ्यकर्मीलाई अलग्गै राखेर बाँकीले अस्पतालका सबै सेवालाई निरन्तरता दिइरहेका छौं । अस्पतालका चिकित्सक, स्टाफ नर्स, आकस्मिकका पारामेडिक्स, ल्याब, एक्सरे, जनस्वास्थ्य सबै विभागका स्वास्थ्यकर्मी तथा कर्मचारीलाई संक्रमण भइसकेको छ । संक्रमित अस्पतालका डा तथा सबै स्वास्थ्यकर्मी आआनै निवासमा छन् । जिल्ला अस्पतालको आइसोलेसनमा एक जनाको उपचार भइरहेको छ । हालसम्म ३ जना बिरामी उपचारका लागि भर्ना भए । जसमध्ये एक जनालाई नेपालगन्ज रेफर गरिएको छ भने एक जना डिस्चार्ज भएका छन् ।"
माघ मसान्तसम्म विद्यालय बन्द,"काठमाडौं (कास) शिक्षा मन्त्रालयको निर्णय पालिकाहरूले अवज्ञा गरेपछि कोभिड१९ संकट व्यवस्थापन समन्वय केन्द्र (डीसीएमसी) को निर्देशनमा माघ मसान्तसम्म विद्यालय बन्द गरिने भएको छ । सीसीएमसीको सिफारिसअनुसार यसअघि शिक्षा मन्त्रालयले गरेको निर्णय पूर्ण रूपमा कार्यान्वयन नभएपछि प्रमुख जिल्ला अधिकारी नेतृत्वको डीसीएमसीलाई अधिकार दिन लागिएको हो । शिक्षा मन्त्रालयले यसअघि माघ १५ सम्म विद्यालय बन्द गर्ने निर्णय गरेको थियो । तर आफ्नो पालिकामा कोभिड महामारीको जोखिम न्यून रहेको भन्दै केही स्थानीय तहले भौतिक उपस्थितिमा नै पठनपाठनलाई निरन्तरता दिएका छन् । पछिल्लो पटक सीसीएमसीले माघ मसान्तसम्म विद्यालय बन्द गर्नुपर्ने राय दिएको छ । उक्त रायसहित विद्यालय बन्दका लागि गृह मन्त्रालय र शिक्षा मन्त्रालयमा सिफारिस गरिएको सीसीएमसीका सचिव रामप्रसाद थपलियाले जानकारी दिए । यसमा डीसीएमसीलाई नै बढी भूमिका दिने भनिएको छ, हामीले लेखेर पठाइसकेका छौं, उनले भने ।काठमाडौं, ललितपुर, भक्तपुर, कास्कीलगायत जिल्लाका डीसीएमसीले माघ मसान्तसम्म विद्यालय बन्द गर्ने निर्णय गरिसकेका छन् । १५ गतेसम्मका लागि बन्द गरिएका विद्यालय अहिले विद्यार्थीलाई खोप लगाउन खुलेका छन् । २० गतेसम्म विद्यालयमा खोप कार्यक्रम सञ्चालन हुने शिक्षा मन्त्रालयका प्रवक्ता दीपक शर्माले जनाए । सीसीएमसीले माघ मसान्तसम्मै विद्यालय बन्द गर्नुपर्ने राय दिएको छ, १२ दिनमै निर्णय आउँछ, उनले भने । जिल्ला प्रशासन कार्यालय काठमाडौंले विद्यालय, विश्वविद्यालय, कलेज, ट्युसन सेन्टर, तालिम वा अन्य प्रकारका शैक्षिक कार्यक्रम माघ मसान्तसम्म भौतिक उपस्थितिमा सञ्चालन नगर्न परिपत्र गरेको छ । काठमाडौंका प्रमुख जिल्ला अधिकारी गोविन्दप्रसाद रिजालले कक्षा सञ्चालन भुर्चअल विधि वा वैकल्पिक माध्यमबाट मात्रै गर्नुपर्ने जनाए । शिक्षा मन्त्रालयले यसअघि माघ दोस्रो सातासम्म विद्यालय बन्द गर्ने निर्णय गरे पनि काठमाडौं महानगरपालिकाकै कतिपय विद्यालयले भौतिक उपस्थितिमा कक्षा सञ्चालन गरेको अभिभावकको गुनासो छ । काठमाडौं प्रशासनले जनशक्ति भर्ना, वैदेशिक रोजगार, भाषा र चिकित्सा शिक्षाका परीक्षा जनस्वास्थ्यको मापदण्ड पूरा गरी भौतिक उपस्थितिमा नै सञ्चालन गर्न सकिने जनाएको छ । ललितपुर, भक्तपुर र कास्की प्रशासनले पनि भौतिक उपस्थितिमा शैक्षिक क्रियाकलाप सञ्चालन गर्न नपाइने आदेश जारी गरेको छ । निजी विद्यालय सञ्चालकहरूले भने शिक्षामन्त्री देवेन्द्र पौडेललाई भेटेर आलोपालो भौतिक उपस्थितिमा नै कक्षा सञ्चालन गर्नुपर्ने सुझाव दिएका छन् । निजी तथा आवासीय विद्यालय अर्गनाइजेन नेपाल (प्याब्सन) र राष्ट्रिय निजी तथा आवासीय विद्यालय एसोसिएसन नेपाल (एनप्याब्सन) का पदाधिकारीले खोप लगाइसकेका विद्यार्थीलाई आलोपालो विद्यालय डाकेर पठनपाठन गर्न सकिने बताएका हुन् । माघ २३ देखि कक्षा सञ्चालन गर्न दिन प्याब्सन र एनप्याब्सनले माग गरेका छन् । प्याब्सन अध्यक्ष टीकाराम पुरीले अति जोखिमका क्षेत्रमा मात्र विद्यालय बन्द गर्न उपर्युक्त हुने सुझाव दिए । शिक्षा विकास तथा मानवस्रोत केन्द्रले भने आइतबारदेखि विभिन्न टेलिभिजन च्यानल र रेडियोबाट कक्षा १ देखि १० सम्मको पाठ प्रसारण गर्न थालेको छ । केन्द्रले वैकल्पिक सिकाइ निर्देशिका २०७७ अनुसार सिकाइ क्रियाकलाप सञ्चालन गर्न आग्रह गरेको छ । रेडियो नेपालसहित देशभरका २ सय १० एफएम रेडियोबाट कक्षा ९ र १० को पाठ प्रसारण गरिनेछ । त्यस्तै केन्द्रको युट्युब च्यानल, वेबसाइट र मोबाइल एपबाट नमुना प्रश्नपत्रसहित पाठ लिन सकिने व्यवस्था गरिएको छ ।घट्दै छन् संक्रमितकोरोना संक्रमितको संख्या घट्न थालेको छ । आइतबार गरिएको १३ हजार १ सय ४५ नमुनाको परीक्षणमा ३ हजार ५ सय ४० जना नयाँ संक्रमित थपिएका छन् । पीसीआर परीक्षणमा ३ हजार ४९ र एन्टिजेनमा ४ सय ९१ जनामा संक्रमण पुष्टि भएको हो । यसअघि परीक्षण गराउनेमध्ये आधाभन्दा बढी संक्रमण पुष्टि भइरहेको थियो । ६ हजार ३ सय ५९ जना निको भएका छन् । स्वास्थ्य तथा जनसंख्या मन्त्रालयका अनुसार आइतबार मृत्यु हुने कोरोना संक्रमितको संख्या ३२ जना छ । मृत्यु भएका १२ जना रेकर्ड वीरेन्द्र अस्पतालबाट ढिला प्राप्त भएकाले आइतबारको तथ्यांकमा जोडिएको मन्त्रालयले जनाएको छ ।"
बाघ संरक्षणमा सफलता,"रसियामा बाघ पाइने १३ मुलुकका सरकार प्रमुखहरूको सम्मेलनले सन् २०२२ सम्ममा बाघको संख्या दोब्बर बनाउन लागिपर्ने घोषणा गरेको थियो । पत्याउनै गाह्रो, यो संकल्पलाई मूर्तरूप दिने बर्दिया राष्ट्रिय निकुञ्ज र भारतको सत्यमंगलम टाइगर रिजर्भले डब्लूडब्लूएफको टीएक्सटु पुरस्कार जितेको समाचार यस दैनिकमा प्रकाशित भएको छ । यो निकै खुसीको कुरा हो । समाचार अनुसार नेपालमा सन् २०१८ सम्म बाघको संख्या २ सय ३५ थिए, अहिले बाघ गणना भइरहेको छ । संरक्षणकर्मीहरू उत्साहजनक नतिजा आउने आशामा छन् । यस्तो पुरस्कारले बाघको संख्या बढाउन लागिपरेका संरक्षणकर्ताहरूलाई हौसला त मिलेको छ नै, आमनागरिकलाई पनि खुसी पारेको छ । काम गर्यो भने सम्भव हुँदो रहेछ भन्ने उदाहरण पनि हो यो । बाघको संख्या बढेसँगै यसको सुरक्षामा पनि उत्तिकै ध्यान दिनुपर्ने भएको छ । बाघमानवबीचको द्वन्द्व न्यूनीकरणका लागि सम्बद्ध निकायहरूले अल्पकालीन र दीर्घकालीन कार्यक्रम अघि सारेका पनि छन् । सो अनुसार काम भयोभएन भन्नेमा नियमन गर्नु पनि उत्तिकै जरुरी छ । बाघ पाइने देशका मन्त्रीहरूको हालैको बैठकले बाघमानवबीचको बढ्दो द्वन्द्व घटाउँदै बासस्थान विस्तार र जैविक करिडोर संरक्षणमा अझ सशक्त काम गर्नुपर्ने निष्कर्ष निकालेको छ । यतातर्फ पनि ढिलोचाँडो काम होला नै । नेपालले बाघ संरक्षणमा देखाएको यस्तो सक्रियता विश्वका लागि उदाहरण हो । यसले लोपोन्मुख बाघको संरक्षण हुनुका साथै भावी पुस्ताले पनि बाघलाई जंगलमै देख्न पाउने भएका छन् । वीरेन्द्र सुवाल (नेत्र), ब्यासी, भक्तपुर"
जनसंख्या वृद्धिदर घट्दाका बेफाइदा,"जनगणना२०७८ को प्रारम्भिक नतिजा अनुसार दस वर्षमा नेपालको जनसंख्या करिब २७ लाख वृद्धि भएको छ । दस वर्षअघि १४२ प्रतिशत रहेको जनसंख्या वृद्धिदर यस पटक ०९३ प्रतिशतमा झरेको छ । कुल जनसंख्या २ करोड ९१ लख ९२ हजार ४ सय ८० मध्ये पुरुष संख्याभन्दा महिला संख्या बढी देखिएको छ । वृद्धिदर घट्नु र महिलाको संख्या बढ्नुजस्ता नतिजाबाट समाजमा हुन सक्ने दीर्घकालीन असरबारे छलफलहरू चलिरहेको छ, अचेल ।जनसंख्या वृद्धि दर घट्नुको प्रमुख कारण वयस्क उमेर समूहलाई सन्तान मोह घटेकाले त होइन ? गरिबी र बेरोजगारीले परिवार व्यवस्थापनमा समस्या आउने कारण सन्तान बढाउन नचाहेको पो हो कि ? रोजगारीका लागि युवापुस्ता बिदेसिने क्रम बढेकाले पो हो कि ? यसका कारणहरूबारे सरकारले अब विश्वविद्यालयहरू मार्फत खोजअनुसन्धान गराउनुपर्छ । अर्कातर्फ त्रिभुवन विश्वविद्यालयका अनुसन्धान केन्द्रहरूले पनि यसका लागि विज्ञ प्राध्यापक एवम् अनुसन्धानकर्ताहरूको समूह बनाई सरकारसमक्ष प्रस्ताव गर्न सक्नुपर्छ ।जनसंख्या वृद्धि दर घट्नुले समाजमा दीर्घकालीन रूपमा विभिन्न असर पर्ने निर्विकल्प छ । केही दशकपछि वृद्धवृद्धाको संख्या बढी हुने र युवा पुस्ता घट्ने सम्भावनाले समाजको समग्र व्यवस्थामै समस्या आउन सक्छ । सक्रिय उमेर समूह बिदेसिने क्रम रोकिएको छैन । जनगणनाले २१ लाखभन्दा बढी नेपाली विदेशमा छन् भन्ने देखाइरहेको छ । युवा पुस्ता बिदेसिनुपरेकाले ज्येष्ठ नागरिक तथा बालबालिका मात्र घरमा भेटिन्छन् । युवा पुस्ता पलायन भइरहनुका कारणबारे सरकार र सम्बद्ध निकायहरूले गम्भीरताका साथ सोच्नुपर्ने बेला आएको छ । अर्कातर्फ हिमाल र पहाडमा जनसंख्या घट्दो र तराईमा बढ्दो देखियो । यो राम्रो संकेत होइन । देशको आधा जनसंख्या तराई क्षेत्रमा हुनुले विकास तथा पूर्वाधार निमार्णमा पनि भौगोलिक असन्तुलन निम्त्याउँछ । सहरी जीवनयापनमा नागरिक आकर्षित हुनु राम्रो पक्ष हो, सँगै व्यवस्थित सहरीकरणमा पनि सरकारले पर्याप्त ध्यान दिनु जरुरी छ । यो जनगणनाले सरकारलाई जनसंख्या व्यवस्थापनका लागि नीतिगत निर्णय लिन पृष्ठपोषण गरेको छ । अर्को जनगणनाको नतिजा नआएसम्म यही तथ्यांक आधिकारिक रूपमा प्रयोग हुने भएकाले आगामी केही महिनाभित्र पूर्ण तथ्यांक सार्वजनिक हुँदा अझै विश्वासनीय र विस्तृत तथ्यांकहरू आउने अपेक्षा गर्न सकिन्छ, साथै नीतिनिर्माणमा यसको प्रयोग गरिनुपर्छ भन्नेमा दुईमत छैन । सरकारले यसको सदुपयोग हुन्छ भन्नेमा आमनागरिकलाई विश्वास दिलाउन सक्नुपर्छ । नोदनाथ त्रिताल, चौबिसे गापा३, धनकुटा"
गरिबमारा निर्वाचन,"समयमै स्थानीय निर्वाचन गर्ने गठबन्धन सरकारको पछिल्लो निर्णय स्वागतयोग्य छ । लोकतान्त्रिक स्वास्थ्य तन्दुरुस्त राख्न निर्वाचन अपरिहार्य छ । तर चुनावलाई निर्वाचनदेखि निर्वाचनसम्मको सिलसिला मात्र ठानिरहँदा देशको लोकतन्त्र स्वस्थ रहँदैन । निर्वाचन गर्न नसकेर मात्र पछिल्लो समय हाम्रो लोकतान्त्रिक काल्पनिकी, लोकतान्त्रिक प्रक्रिया र लोकतान्त्रिक संघसस्था निर्माण संकटमय भइरहेको होइनÙ निर्वाचित सरकारको अभाव र अनुपस्थितिमा संकट बढेको होइन । त्यसैले लोकतान्त्रिक थितिको अपरिहार्यताका नाममा हुने निर्वाचनहरू केवल चुनावी घटनामा सीमित हुनु हुँदैन । निर्वाचनबारे तमाम प्रश्न सोध्न सकिन्छ । तीमध्ये एउटा महत्त्वपूर्ण सवाल यस्तो छ कतै गरिबका लागि निर्वाचन हर्ष न बिस्मात त भइरहेको छैन ? यो प्रश्न नेपालको समसामयिक राजनीतिक जीवनमा विशाल भय बनेर आउन थालेको धेरै भयो । प्रत्येक निर्वाचनसँगै यस्तो भय गलत रहेको सन्देश दिन निर्वाचित सरकारहरू असफल भइरहेका छन् । सार्वजनिक वृत्तमा यस्तो भयलाई चिर्न जेजस्तो विमर्श हुनुपर्ने हो त्यस्तो भइरहेको समेत छैन । त्यसैले यो सवाल थप पेचिलो भइरहने निश्चित छ । सरकारको कार्यकाल सकिने अवधिसँगै सबैले अर्को सरकार चुन्न पाउनु जनताको लोकतान्त्रिक अधिकार हो । यस्तो कार्य सुनिश्चित गर्न सरकारले चुनाव गराउनु सामान्य दायित्व हो । लोकतान्त्रिक प्रक्रिया सबल रहन चुनाव अवरुद्ध नहुने सामान्य चक्रले आश्वासन पाउँदासमेत हर्ष व्यक्त गर्नुपर्ने स्थिति छ अहिले । हाम्रो लोकतान्त्रिक स्वास्थ्यका लागि यस्तो अवस्था कुनै मानेमा राम्रो होइन । हुँदा खानेले अपेक्षा गरिरहेको लोकतान्त्रिक प्रक्रियालाई सामान्य चुनावी चक्रमा खुम्च्याउन मिल्दैन, न त चुनाव सम्पन्न हुनेबित्तिकै निस्तेज पार्न मिल्छ । त्यसैले गरिब जनगणका लागि नियमित निर्वाचनले मात्र उत्साहप्रद लोकतान्त्रिक थिति ल्याउँदैन । निर्वाचनका बावजुद अनुत्साहप्रद स्थिति रहिरहन सक्छ । निर्वाचन आउँदा गरिबलाई हर्ष न बिस्मातको स्थिति किन भइरहेको छ ? अहिले निर्वाचनसँग जबर्जस्त किसिमले दुइटा पहिचान जोडिएको पाइन्छ । एक थरीको मत छ निर्वाचन महँगो भयो, पैसा हुनेले मात्र प्रतिस्पर्धा गर्न सक्ने भए । अर्को थरीको जिरह छ निर्वाचनका लागि उम्मेदवार हुन जनता होइन, पार्टीभित्रका टाउकेलाई रिझाए भयो । बस, सम्पत्ति छ र चाकरी गर्न सिपालु छ भने निर्वाचनका लागि योग्य उम्मेदवार हुने भइहाल्यो । त्यसपछि थप द्रव्य आर्जन गर्न र चाकरीलाई नयाँ उचाइ दिन जनप्रतिनिधि लाग्न थालिहाल्छ । किनकि निर्वाचनलाई उसले द्रव्य आर्जन र चाकरीको भर्याङभित्रकै साधन ठानेकै छ । त्यसरी नै ग्रहण गरिरहने हाइसन्चो छ । नतिजा, निर्वाचनलगत्तै बन्ने सरकारले विद्यमान भ्रष्ट संयन्त्रलाई थप भ्रष्ट बनाउनेछÙ लोकतान्त्रिक थितिलाई जनताका सरोकारबाट थप विमुख पार्नेछ । त्यसैले निर्वाचन महँगो हुने नै भयो । राज्य भ्रष्ट हुने नै भयो । निर्वाचित सरकारले नेतृत्व गरेको राज्य प्रणालीले जनताका लागि काम नगर्ने भयो । सरकारले सञ्चालन गरेको शासकीय थिति जनतापक्षीय हुने भएन । यस्तो थितिले रचेको निर्वाचनको चक्र सार्वजनिक हितका लागि काम लाग्ने भएन । तर यति मात्र भनेर अब धर पाइने अवस्था छैन । लोकतान्त्रिक स्वास्थ्यका लागि सामान्य फेरबदलसहित निर्वाचन चाहिन्छ भनेर मात्र पुग्दैन । हाम्रो राजनीतिक अभ्यास र त्यसले थेगेको संरचना किन काम लाग्दैन, देखाउन सक्नुपर्छ । सके जनतालाई चाहिने नौलो क्षितिजको खोजी सार्थक तुल्याउने कार्य गर्दै वा त्यस्तो सम्भावनाको राजनीतिलाई सघाउँदै । २०४६ यता, प्रत्येक निर्वाचनपछि, धेरै समाजविज्ञानीले नेपाली समाजको वर्गीय संरचनामा व्यापक परिवर्तन आएको छ भनेÙ लोकतन्त्रले हुँदा खाने वर्गलाई गरिखानका लागि धेरै सहज बनाएकाले हाम्रा सामाजिक विभेदमा संरचनाहरूलाई वर्गको चस्माबाट मात्र हेरेर पुग्दैन भने । सारमा उनीहरूको उद्घोष हो वर्ग अब चिहानमा गइसक्यो, विभेदका नयाँ पक्षहरू महत्त्वपूर्ण छन् । यस्तै तर्क गरेर दशकौं बिते । बितिरहेकै छ । तर दशकौंदेखि घाटलाई नियालिरहेकाहरू भन्छन् खोइ त, वर्ग चिहानमा पुगेकै छैन ! कतै ती वर्गीय शवहरू लोकतन्त्रले समेत बढावा दिइरहेको विभेदकारी संरचनाको भारले बीचमै थिचिएर बिलाए कि ! यदि यस्तो भइरहेको छैन भने लोकतान्त्रिक थितिबाट फाइदा लिन नसकेको वर्ग कता लोप भयो ? निर्वाचनसँग जोडेर त्यसलाई कसरी हेर्ने ? नेपालमा विभेद उचनीचबहुल भएकाले यहाँ वर्ग बहुआयामिक छ । पेसाका आधारमा मात्र ठम्याउँदा समेत वर्ग केवल आर्थिक सम्पत्तिको मापनमा सीमित छैन । धेरै पहिलेदेखि वर्गको विशिष्टता अर्थतन्त्र, पहिचान र विश्वदृष्टिसँग जोडिएर आउँछ । त्यसैले निर्वाचनमा समेत खास वर्गको भोट बढ्ने वा घट्ने गर्छ । घटबढको आधार हुन्छ । त्यसको प्रवृत्ति हुन्छ । तर यी पक्षहरूबारे गहिरो लेखाजोखाको पूर्णतः अभाव छ । यस्तो अभावमा निर्वाचनसँग गाँसिएर आउने सार्वजनिक विमर्शले वर्गीय विश्लेषणलाई नजरअन्दाज गर्छ । वर्गीय दृष्टिकोणको मापनमा ती बहसहरू धेरै फितला छन् ।उदाहरणका लागि, कम्युनिस्ट पार्टीहरूलाई मजदुर र किसानको पार्टी भनियो । तर मजदुर र किसान वृत्तमा कम्युनिस्ट पार्टीहरूले लोकप्रियता गुमाउँदै छन् । नेपालको कृषि अर्थतन्त्र हिजोजस्तो रहेन । तीव्र गतिमा ह्रास आइरहेको छ । यस्तो ह्रासले हुनेखाने किसानलाई गैरकृषि क्षेत्रमा तानेको छ । हुँदा खाने किसानहरू अन्य क्षेत्रमा भर पर्न बाध्य छन् । कृषि मजदुरको संख्या ठूलो मात्रामा घटेको छ । साना किसानमध्ये धेरै वैदेशिक रोजगारीको सिकार बनेका छन् । यी परिवर्तनहरूलाई सही किसिमले ठम्याउन प्रत्येक पार्टीभित्र वर्ग र दलको सम्बन्धबारे व्यवस्थित दस्तावेज धेरै केही छैन । दलहरूले अनुभवजन्य ज्ञानको भरमा काम चलाएका छन् । तर समाजविज्ञानका विभिन्न विधामा समेत वर्ग र दलको सम्बन्धबारे दस्तावेजीकरण छैन । अझ राजनीतिशास्त्रलाई हेर्दा दलसँग भएको जति कामचलाउ ज्ञानसमेत छैन । यस्तोमा गहिरो बुझाइ र विश्लेषणको अभाव खट्किने नै भयो । त्यसैले कृषि अर्थतन्त्रमा आएको फेरबदलले दल र वर्गीय संलग्नतामा कस्तो बदलाव आइरहेको छ, यसबारे हामी कम जानकार छौं । प्रकारान्तरले हाम्रो सार्वजनिक वृत्तमा ज्ञानको आधार धेरै कमजोर छ । हुँदा खानेहरूले निर्वाचनलाई कसरी लिइरहेका छन्, यस विषयमा हामी कुहिरोको कागजस्तै हुनुपछाडि धेरै कारण छन् । तीमध्ये एउटा महत्त्वपूर्ण पक्ष वर्गलाई सहज तरिकाले लिनु हो । धेरैलाई लाग्दो हो, नेपाल नै गरिब देश भएपछि धेरै नेपाली गरिब हुनु अनि थोरै मात्र धनी हुनु स्वाभाविक हो । अर्को शब्दमा, नेपालमा वर्गीय उचनीच हुनु स्वाभाविक हो । यस्तो स्वाभाविक अवस्थाभित्र हुने सामान्य आकलन यस्तो छ विभिन्न वर्गमा रहेका जनताका आर्थिक स्वार्थ फरक हुन्छन्, जुन पृथक् किसिमको आर्थिक विश्वदृष्टिमा रूपान्तरित हुन्छ, जसले उनीहरूको मतदान गर्ने अभ्यासलाई समेत भिन्न तरिकाले प्रभावित गर्छ । यस्तो दृष्टिकोण यति स्वाभाविक देखिन्छ, धेरैलाई वर्गबारे बाँकी कुरा बुझ्न आवश्यकै छैनजस्तो लाग्छ । तर जनताको वर्गीय अवस्थाले आर्थिक स्वार्थहरूलाई मात्र स्वाभाविक किसिमले प्रभावित गर्ने होइन । राज्यबाट प्राप्त गर्ने कल्याणकारी सुविधा र रोजगारीका अवसरहरूलाई मात्र भिन्न तरिकाले हेरिने होइन । खास किसिमको दृष्टिकोणबाट सार्वजनिक वृत्तमा बहस भइरहेका सवाल धारण गर्ने प्रक्रियालाई समेत वर्गीय अवस्थाले प्रभाव गर्छ । उदाहरणका लागि, वैदेशिक रोजगारी र वातावरणीय विकासलाई हेरौं । वैदेशिक रोजगारीले राजनीतिक दल र जनताबीचको वर्गीय सम्बन्धमा व्यापक फेरबदल ल्याइरहेको छ । हिजो हुँदा खाने वर्गको दलभित्र जुन सहज उपस्थिति थियो, त्यो तीव्र गतिमा परिवर्तन भइरहेको छ । यसले दलहरूलाई नयाँ आर्थिक स्वार्थका लागि काम गर्नुपर्ने वा आफ्नो वर्गीय प्राथमिकतालाई अर्कै किसिमले ध्यान दिनुपर्ने अवस्थामा पुर्याएको छ । दलहरूलाई फरक किसिमको अभ्यासमा समेत ढाल्दै छ । सँगै हुँदा खाने वर्गको बाध्यकारी विदेशयात्रा कतै दलसँगको वर्गीय मोहभंगमा परिणत भएको छ । कतै राज्य र दललाई हेर्ने दृष्टिकोण धेरै अर्थमा राम्रो छैन । रोजगारीका नियम मार्फत राज्यभित्र र विदेशमा समेत जुन हिंसात्मक संरचनाको सिकार हुँदा खाने वर्ग भइरहेको छ, त्यस्तो भोगाइले उनीहरूलाई धेरै कुरा सिकाएको छ । विद्यमान वर्गीय विभेदबारे अझ आँखा उघारिदिएको छ । जहाँ वर्चस्वशाली वर्ग उनीहरूको रगतपसिनाले धानेको अर्थतन्त्रमा टेकेर अनुत्तरदायी संयन्त्र धान्न लागिपरेको छ, त्यहीँ श्रम गर्न बिदेसिएकै कारण गरिबहरू भोट हाल्नबाट वञ्चित पारिएका छन् । आर्थिक हालीमुहाली गर्दै राजनीतिलाई केवल निर्वाचनदेखि निर्वाचनसम्म सीमित तुल्याएको वर्गले ती गरिबहरूले प्राप्त गरिरहेको मताधिकारसमेत खोसेको छ । देशभित्रै रोजगारी सृजना गर्दै यस्तो अवस्थामा सुधार ल्याउनेबारे सोचिरहेको समेत छैन, न त विदेशबाट श्रमिकहरूले मतदान गर्न पाउने सामान्य सुविधा नै सुनिश्चित गर्ने प्रतिबद्धता देखाइरहेको छ । त्यसैले श्रमजीवीका लागि निर्वाचन हर्ष न बिस्मात भइरहेको छ । वातावरणीय विकासको दृष्टिकोणबाट प्रत्येक निर्वाचित सरकार गरिबमारा हो । प्रत्येक गरिबलाई यो थाहा छ । अझ अर्काको जमिनमा बढी आश्रित, जंगल र जलको साँधमा धेरै किसिमले पराश्रित वर्गलाई थाहा छ, विकासले कसरी तीव्र रफ्तारमा विनाश निम्त्याइरहेको छ । कसरी उनीहरूलाई प्राकृतिक स्रोतसाधनबाट विमुख पारिरहेको छ, तर कुनै दिगो विकल्प नदिईकनै । विकासले निम्त्याइरहेको विनाशले उनीहरूको आयस्रोत र रोजगारी मात्र खोसेको छैन, हिजोको आश्रयस्थलबाटै विस्थापित गरेको छ । कतै भएको थोरै जमिन खोसेर । कतै पुस्तौंदेखिको थातथलोवरिपरि बाढी, पहिरो र खडेरी निम्त्याइदिएर । कतै वन विनाश गर्दै गरिबको उठिबास गराएर । अन्य थुप्रै ठाउँमा सैन्य दलबलसहित गरिबका बासस्थलवरिपरिको साधनस्रोतलाई विकासका नाममा राज्यको नियन्त्रणमा लिएर । प्रकृतिको दोहन भइरहँदा गरिबहरू भुक्तभोगी छन्, यसको क्षणिक आर्थिक फाइदा स्थानीयदेखि राष्ट्रिय ठालुहरूसम्मलाई भइरहेको छ, अनि यसको दिगो हानि हुँदा खाने वर्गलाई । अनि समग्र पर्यावरणलाई । वर्गको पीँधमा जीवन गुजारा गर्नेहरूले राम्रोसँग बुझेका छन्, चुनावी चक्रले मात्र यो विनाश रोकिनेवाला छैन । विकासका नाममा विनाशले थप तीव्रता पाउने गर्छ । निर्वाचनमा भोट माग्न आउने तिनै नेताहरूको साँठगाँठमा गरिबमारा सरकार आउनेजाने गर्छ । त्यसैले गरिबलाई निर्वाचन हर्ष न बिस्मात । निर्वाचनको सेरोफेरोमा गरिबहरूले प्रश्न गरिरहेका छन् लोकतन्त्रले लोकको हितमा काम गरिरहेको छैन भने यसले कुन वर्गको स्वार्थका लागि नेपालको वर्तमान र भविष्यसँग खेलबाड गरिरहेको छ ? उनीहरू भनिरहेका छन् यस्तो आपराधिक मानसिकता लिएर लोकतन्त्रका नाममा जग हँसाइरहने काम रोकिनुपर्छ । जनमतलाई आपराधिक वर्गीय स्वार्थमा प्रयोग गर्ने काममा रोक लगाइनुपर्छ । अन्त्यथा, गरिबमारा निर्वाचनले कालान्तरमा कसैको हित गर्दैन ।"
अवरुद्ध संसद् : संकेत र सन्देश,"निष्कर्ष हिजो सत्तामा हुँदा ओलीले संसद्लाई सरकारको रबर स्ट्याम्प बनाएका थिए, आज प्रतिपक्षमा हुँदा बन्धक बनाएका छन् । ओली सत्ता वा प्रतिपक्ष जहाँ भए पनि उनको छायाबाट संसद् मुक्त हुन सकेन । त्यसैले सत्तापक्ष र प्रतिपक्षबीच जतिसुकै असहमति र विवाद भए पनि सांकेतिकबाहेक संसद् अवरुद्ध नगर्ने उच्च राजनीतिक तथा संसदीय संस्कार विकसित गर्नु आवश्यक छ । संसदीय लोकतान्त्रिक प्रणालीमा संसद् मार्फत सरकारलाई जनताप्रति उत्तरदायी बनाइन्छ । अब संसद्लाई प्रभावकारी बनाउने अभ्यास र संस्कार विकास गर्नुपर्छ, संसद्लाई गरिमामय र मर्यादित बनाउनुपर्छ । संसद् जति क्रियाशील र प्रभावकारी हुन्छ, सरकार त्यति नै जनताप्रति उत्तरदायी र जवाफदेह हुन्छ । त्यसैले संसदीय लोकतन्त्रवादी कांग्रेसको नेतृत्वमा बनेको सरकारले सार्वभौम संसद्लाई क्रियाशील, प्रभावकारी र गरिमामय बनाउन सकारात्मक पहल र निर्णायक भूमिका निर्वाह गर्नुपर्ने दायित्व आएको छ । तर ओलीको अहंकार र कुण्ठा कायम रहँदासम्म त्यस्तो सम्भावना क्षीण छ ।"
अस्पताल तोडफोडको कुसंस्कृति,"काठमाडौंमा केही महिनाअघि सडक भासिएर बनेको खाल्डोमा परेर बालकको मृत्यु भएको थियो । त्यस बेला सडक निमार्णमा गम्भीर लापरबाही गरेका ठेकेदारलाई सम्बन्धित परिवारसमुदायले कठालो समाउन सकेनन्, न त यस्तै प्रकृतिका अन्य घटनामै त्यस्तो गर्न सकेको उदाहरण छ । ठेकेदारहरूसँग गुन्डा हुन्छन्, बन्दुक हुन्छ । तिनैलाई राजनीतिक दलहरूले सांसद बनाइरहेका हुन्छन् । ठेकेदारले बाटाहरूलाई जति नै धराप बनाए पनि, त्यसैका कारण बटुवाको मृत्यु भए पनि कसैले पख् भन्न सक्दैनन् । तर, हातमा कलम र स्टेथोस्कोप बोकेर उपचार गर्दागर्दै बिरामीको मृत्यु भएमा, डाक्टरहरूलाई मृतकका आफन्तजनले पिट्न तम्सिँदा कसैले बचाउँदैनन् । सुत्केरीको शल्यक्रिया गर्दैगर्दा मृत्यु भयो भने डाक्टरको लापरबाहीले सुत्केरीको मृत्यु शीर्षकको समाचार एकै छिनमा फैलिन्छ । र नागरिकले डाक्टरलाई दोषी ठान्छन् । डाक्टर त बदमास नै रहेछ भन्ने जनमानसलाई पर्छ । यसरी समाचार आउँदा डाक्टरप्रति नागरिकको विश्वास घट्दै गइरहेको छ । बिरामीलाई केही समस्या पर्यो कि डाक्टर र नर्सले पिटाइ खाइरहेका छन् । कुनै पनि अस्पतालमा बिरामीको मृत्यु हुनेबित्तिकै बिरामीका आफन्तहरूले डाक्टरले गलत औषधि दिएर वा अन्य कुनै कारण देखाएर लापरबाहीले मृत्यु भएको आरोप लगाउँछन् । अस्पताललाई डाक्टरको लापारबाहीले बिरामीको मृत्यु भयो भन्ने दोष लगाए परिवारले १०१२ लाख पाउँछ भन्ने मान्यता व्याप्त छ । बिरामीको मृत्यु भए अस्पताल परिसरमा पहिले कहिल्यै नदेखिएका बिरामीका भाइबन्धु आइपुग्छन् । अस्पतालमा तोडफोड हुन्छ । ठूलै सहरमा यस्तो हुँदा पनि प्रहरीले सुरक्षा दिन नसकेका उदाहरण प्रशस्तै छन् । डाक्टरको ज्यान र अस्पताल तोडफोड हुनबाट बचाउन निजी अस्पताल प्रशासनले बिरामीका आफन्तलाई केही लाख रुपैयाँ दिन्छ । यस्तो तरिका नजिर कै रूपमा स्थापित भइसकेको छ । यसै सन्दर्भमा, केही वर्षअघि उपभोक्त संघमा आबद्ध एक वकिलले मलाई भनेकी थिइन्, क्षतिपूर्तिबापतको पैसाको केही हिस्सा बिचौलियाले लैजान्छन्, केही बिरामीका आफन्तले र केही उपभोक्ता संघनजिकका गुन्डाले लिने गर्छन् । समस्या के थियो, डाक्टरको गल्ती वा लापरबाही हो कि राम्रोसँग उपचार गर्दागर्दै मृत्यु भयो भनेर कहिल्यै थाहा हुँदैन । यसले गर्दा बिरामीको मृत्यु हुँदा निजी अस्पतालबाट पैसा झरिहाल्छ भन्ने सन्देश गएको छ । अस्पतालको गल्ती नभए किन दिन्थ्यो र पैसा भन्ने गरेको पनि सुनिन्छ । त्यसरी जाने पैसाको स्रोतबारे केहीअघि मैले एक जना डाक्टरसँग बुझेकी थिएँ, उनी भन्थे, निजी अस्पतालले मृतक परिवारलाई तिरेको पैसा बिरामीबाटै उठाउनुपर्छ । यसले गर्दा स्वास्थ्य सेवा महँगो हुन्छ, जसको मार घुमीफिरी बिरामीले नै खेप्नुपर्ने हुन्छ । यसरी बदमासी को घेरामा डाक्टर र नर्स नै पर्ने गरेका छन् । जबकि ठेकेदारले सडकमा खुलै छोडेका ठूलठूला खाल्डामा परेर मान्छेको मृत्यु हुँदा न ठेकेदार र न त ठेक्कापट्टा दिने नेताहरूलाई नै कसैले पिट्न सक्छन् । कसैले यतातिर सोचेका पनि हुन्नन् । डाक्टरले आफ्नो नाम बचाउन पनि राम्ररी काम गर्छ । उपचार गर्दागर्दै मृत्यु हुन सक्छ भन्ने कोणबाट घटनालाई हेरिँदैन, यस विषयमा छलफलै हुन्न । यसले गर्दा नागरिक र डाक्टरबीच अविश्वास झन्झन् बढ्दै छ । उपचारका क्रममा मृत्यु हुँदाको वास्तविकता त्यति बाहिर आउँदैन । पत्रपत्रिकामा यस्ता घटना जसरी लेखिन्छ, त्यसले नै आमधारणा बनाइरहेको हुन्छ, पछि पनि घटनाको सत्यतथ्यको खोजी प्रायः हुँदैन । उपचारका क्रममा बिरामीको मृत्यु हुँदा जोगिनका लागि अचेल केही निजी अस्पतालले गम्भीर बिरामी आए हाम्रोमा उपचार हुँदैन, सरकारी अस्पतालमा लैजानुस् भन्ने गरेका छन् ।केही समयअघि घाँटीको भित्री भाग जलेकी एक महिलालाई काठमाडौंका धेरैवटा सरकारी अस्पताल तथा मेडिकल कलेजहरूको आकस्मिक उपचार कक्ष लगियो । तर सबैले हामीकहाँ यस्तो सुविधा छैन भनी उनका परिवारलाई फर्काइदिए । बल्लतल्ल वरिष्ठ डाक्टरले सिफारिस गरिदिएर एउटा निजी अस्पताल भर्ना गर्न तयार भयो तर बिरामीको मृत्यु भए परिवारजनले केही गर्नेछैनन् भन्ने प्रतिबद्धतापछि मात्र । उनको उपचारमा एकै छिन ढिला हुँदा जे पनि हुन सक्थ्यो । यस्ता बिरामीले बेलैमा उपचार नपाउनु दुर्भाग्यपूर्ण थियो । यो घटनामा बिरामीको मृत्यु हुन भने पाएन, दुई हप्तापछि ती महिलाको अवस्थामा सुधार आयो, पुनः घाँटीको शल्यक्रिया गरियो । उपचारमा लगभग ३ लाख रुपैयाँ खर्च भयो । महिला ठीक पनि भइन् । तर बिरामी र उनका परिवार यतिका पैसा खर्च गरे पनि सेवाप्रति सन्तुष्ट थिएनन् । बिरामीका परिवारजन भन्थे, मेडिकल कलेजसम्मले बिरामी नलिएकोमा निजी अस्पतालले लियो, ठीक गर्यो, पैसा त गहना बेचेर पनि ल्याइहालियो नि ! सरकारी अस्पतालले सुविधा नदिँदा गहना बेचेर रोग ठीक पार्नुपर्ने विवशता अरू परिवारको पनि हुन सक्छ ।नेपालमा स्वास्थ्य मौलिक अधिकारभित्र पर्छ । तर पैसा तिरेपछि मात्र यो अधिकार बन्दो रहेछ भन्ने सिद्ध भएको छ । यो राजनीतिक मुद्दा हो । नेताहरूले स्वास्थ्य सेवालाई व्यवस्थित गर्न नसकेको वा नचाहेको हुनाले यस्तो समस्या आइरहेको छ । आमनागरिक भन्छन्, नेताहरू आफू बिरामी हुँदा हुरुरु भारत, सिंगापुर, अमेरिका गैहाल्छन् नि । त्यसैले उनीहरूलाई यहाँका अस्पतालको वास्तै छैन । नागरिकले यस्तो भनिरहँदा पनि नेताहरू चुपचाप छन् । त्यस्तै, नागरिक तहमा भन्ने गरिएको सुनिन्छ, नेपालमा मेडिकल कलेजहरूले ४० लाखदेखि १ करोडसम्म लिएर विद्यार्थी पढाउँछन् । यसरी तिरेको पैसा डाक्टर भएपछि जसरी पनि उठाउनुपरिहाल्यो । अनि बिरामीलाई ठगिन्छ, निजी अस्पतालले शल्यक्रिया गर्दा महँगो उपकरण हाल्छ, नचाहिने औषधि पनि सिफारिस गरिदिन्छ, यस्ता तरिका अपनाएर ठगिन्छ ।केही समयअघि वीर अस्पतालको ट्रमा सेन्टरमा बिरामीको शल्यक्रिया गर्दा फलानो व्यापारीबाटै मालसामान किन्नुपर्छ भनेर सर्जनले ३० प्रतिशत कमिसन लिएको समाचार बाहिरिएको थियो । तर राजनीतिले धेरै ठाउँ पाउने, समाचार पनि तिनकै बढी आउने समाजमा यस्तो बदमासी बारे धेरै छलफल भएन । वीर अस्पतालको यो घटना साँचो हो भने ती डाक्टरलाई कारबाही हुनैपर्थ्यो । साधारणजन यसरी ठगिइरहेको सार्वजनिक हुँदा पनि स्वास्थ्य मन्त्रालय मौन हुन्छ । यस सम्बन्धमा बुझ्न खोज्दा, मलाई स्वास्थ्य मन्त्रालयमा काम गर्ने एक साथीले भनेकी थिइन्, कसले वीर वा अरू अस्पतालको बदमासीको वास्ता गर्न भ्याउँछ र ? यस्तै कुरा सुनेर पनि होला, मलाई अचेल स्वास्थ्य मन्त्रालयलाई रोग मन्त्रालय भन्न मन लाग्छ । प्रायः नेता काठमाडौंका सरकारी अस्पताललाई विश्वास नगरेर उपचारका लागि निजी अस्पताल वा विदेश जान्छन् । तिनको उपचार नागरिकले तिरेको करबाट हुन्छ तर सोही करदाताको उपचार गर्नुपरे गहना र जमिन नै बेच्नुपर्ने बाध्यता छ । यस्तो वास्तविकताले पनि नागरिकमा आक्रोश थप्दै लगेको छ । अस्पतालमा बिरामीको स्वाभाविक मृत्यु भए पनि डाक्टरले पिटाइ खान्छन्, अस्पतालले क्षर्तिपूर्ति तिर्छन् र त्यो पैसा अन्य बिरामीबाट उठाइन्छ । जबसम्म यस्तो भइरहन्छ तबसम्म बिरामी र डाक्टरको सम्बन्ध राम्रो हुँदैन । हामीले चुनेका नेता, स्वास्थ्यमन्त्रीले बिरामीको मृत्यु लापरबाही वा गल्तीले भएको हो कि स्वाभाविक हो भन्ने बुझ्न पोस्टमार्टम गर्नुपर्छ भनेर कहिले भन्न सक्लान् ? यस्तो भए मात्र बिरामीको मृत्यु हुँदा डाक्टरको गल्ती हो कि होइन भन्ने थाहा हुन्छ । यदि डाक्टरको गल्ती छैन भने निजी अस्पतालले पैसा तिर्दिनँ भन्ने शक्ति बटुले यस्तो समस्या निकै हदसम्म कम हुन्थ्यो । अफसोस, सबैले यस्तो समस्या कसरी समाधान गर्ने भन्ने छलफल गर्नुको सट्टा झन् आगोमा घिउ थप्ने गरेका छन् । कानुन हातमा लिने यस्तो काम कहिलेसम्म भइरहने हो ?"
आखिर के चाहन्छन् किम ?,"(काठमाडौं)  तत्कालीन अमेरिकी राष्ट्रपति डोनाल्ड ट्रम्पसँग सन् २०१८ को जुनमा सिंगापुरमा भएको भेटवार्तामा उत्तर कोरियाली नेता किम जोङउनले आफ्नो देश परमाणु तथा विनाशकारी हतियार त्याग्न तयार रहेको बताएका थिए । उत्तर कोरियाको सुरक्षाको प्रत्याभूति अमेरिकाले लिने ट्रम्पको आश्वासनपछि किमले उक्त जवाफ दिएका थिए । वार्तापछि दुई नेताद्वारा जारी संयुक्त वक्तव्यमा नयाँ शान्तिपूर्ण सम्बन्ध, कोरियाली द्वीपलाई परमाणु अस्त्रविहीन बनाउने र उच्च अधिकारीबीचको वार्तालाई निरन्तरता दिने लगायतका कार्य गर्ने उल्लेख गरिएको थियो । त्यसलगत्तै अमेरिकी राष्ट्रपति ट्रम्पले कोरियाली द्वीपमा दक्षिण कोरियासँग संयुक्त सैनिक अभ्यास नहुने र उक्त क्षेत्रबाट अमेरिकी सेना फिर्ता ल्याउन चाहेको बताएका थिए । तर अमेरिकी सिनेटले सन् २०१९ का लागि सैनिक बजेट पारित गर्दै तत्काल सैनिक संख्या कटौती नहुने जनाएको थियो । उक्त कदमले रुष्ट उत्तर कोरियाले परमाणु कार्यक्रमलाई निरन्तरता दिएको भए पनि राष्ट्रपति ट्रम्प र किमबीच सन् २०१९ को फेब्रुअरी अन्त्यमा भियतनामको राजधानी हनोईमा भेटवार्ता भएको थियो । त्यसयता भने अमेरिका र उत्तर कोरियाबीच उच्च तहमा वार्ता हुन सकेको छैन । अमेरिकी सेनाको प्रशान्त क्षेत्रीय कमान्डका क्रियाकलाप र आफूमाथिका प्रतिबन्धहरूका कारण रुष्ट उत्तर कोरियाले पछिल्लो समय हतियार परीक्षण पुनः तीव्र पारेको छ । तर पछिल्लो समय परीक्षण गरिएका सबै अधिकांश क्षेप्यास्त्र छोटो दूरीका हुन् । र, तीमध्ये अधिकांश तटीय क्षेत्रभन्दा टाढै खसेका जापानी अधिकारीले जनाइएका छन् । उत्तर कोरियाले आइतबार जनवरी महिनामा सातौंपटक क्षेप्यास्त्र परीक्षण गरेको छ । दक्षिण कोरियाको राष्ट्रिय सुरक्षा परिषद्का अनुसार आइतबार मध्यम दूरीको गरिएको बलिस्टिक क्षेप्यास्त्र (आईआरबीएम) परीक्षण गरिएको हो । सन् २०१७ को नोभेम्बरपछिकै ठूलो क्षेप्यास्त्र २ हजार किलोमिटर माथि र करिब ८ सय मिटर टाढा पुगेको जापान र दक्षिण कोरियाली अधिकारीले जनाएका छन् । परीक्षणलाई निकै तीव्रता दिए पनि किमले तत्कालै केही गरिहाल्ने सम्भावना भने देखिन्न । किनकि, पछिल्ला सबै क्रियाकलाप भने किमले उत्तर कोरियालाई पूर्ण र प्रभावकारी परमाणु शक्ति सम्पन्न राष्ट्र बनाउन खोजेकामा दुईमत छैन । तर आफूले चाहेको जस्तो नतिजा नआएको खण्डमा भने उनले चेतावनीस्वरुप अप्रिय कदम चाल्न सक्ने कतिपयको विश्लेषण छ । मेरो दृष्टिकोणमा यो अनुमानित नै थियो, उत्तर कोरियाली नौसेनाका कमान्डर प्राध्यापक किम डोङ युपले बीबीसीसँग भनेका छन्, उत्तर कोरियाली प्रविधिलाई हामीले कम आँकेका थियौं । वास्तवमा, उत्तर कोरियाले हामीले सोचेभन्दा छिटो सैनिक क्षमता बढाइरहेको छ । जनवरी ५ र १० मा हाइपरसोनिक तथा रेल वा कारबाट प्रहार गर्न मिल्ने हतियार परीक्षण गर्नुले उनको भनाइ पुष्टि हुन्छ । त्यस्तै, जनवरी १७ मा उसले रणनीतिक रूपमा निर्देशित क्षेप्यास्त्र पनि सफलतापूर्व परीक्षण गरिसकेको छ । उत्तरले जनवरी महिनामा मात्रै ५ पटक गरी दर्जनभन्दा बढी क्षेप्यास्त्र परीक्षण गरिसकेको छ । प्रविधिमा गरेको तीव्र विकाससँगै उत्तर कोरियाले उक्त क्षेत्रमा रहेका अमेरिका र जापानका महँगा र जटिल क्षेप्यास्त्र प्रतिरक्षा प्रणालीलाई नै परास्त गर्न सक्ने आकलन गरिएको छ । यसको अर्थ, शत्रु देशहरूको प्रतिरक्षा प्रणाली ध्वस्त पार्नु नै किमको पहिलो प्राथमिकता देखिएको छ । त्यसका साथै उत्तरले क्षेप्यास्त्र प्रतिरक्षा प्रणाली विकास गरिरहेको हुन सक्ने देखिएको छ । तर उत्तर कोरियाको पहिलो उद्देश्य आक्रमण गर्नु नभई आफ्नो प्रतिरक्षा गर्नु देखिएको प्राध्यापक किमको बुझाइ छ । पछिल्लो समय उत्तर कोरिया आर्थिक संकटबाट गुज्रिरहेको छ । क्षेप्यास्त्र तथा परमाणु हतियार परीक्षण गर्न प्रतिबन्ध बेवास्ता गरेपछि संयुक्त राष्ट्रसंघले उत्तर कोरियामाथि लगाएको नाकाबन्दी जारी छ । त्यस्तै, अमेरिका र युरोपेली संघले लगाएको आर्थिकलगायत नाकाबन्दी पनि उसले झेलिरहेको छ । देश आर्थिक समस्यामा परेको भए पनि आफ्नो प्रतिरक्षा नीति प्राथमिकतामा रहेको किमले सन्देश दिन चाहेका अमेरिकास्थित थिंक ट्यांक अंकित पन्डाको बुझाइ छ ।त्यसका साथै कोभिड१९ को महामारी नियन्त्रणका लागि गरिएको नाकाबन्दीका कारण चरम खाद्यान्न अभाव देखिएको छ । केही साताअघि दलको वार्षिक बैठकमका क्रममा बोल्दै नेता किमले देशले जीवन र मरणबीच संघर्ष गरिरहेको स्वीकार गरेका थिए । देशको विकास गर्नु र जनताको जीवनस्तर सुधार्नु नै सन् २०२२ को प्रमुख लक्ष्य भएको किमको भनाइ थियो । तर कोरियाली द्वीपमा आफ्नो देशको प्रतिरक्षा क्षमता सुदृढ पार्ने काम भने जारी रहने र त्यसका लागि तयारी भइरहेको उनले बताएका थिए । त्यसको केही दिनमा उत्तरले क्षेप्यास्त्र परीक्षण तीव्र पारेको हो । उत्तर कोरियाले हाल आफ्नो कुल गार्हस्थ्य उत्पादनको करिब एक चौथाइ रक्षा तथा सैनिक क्षेत्रमा खर्च गर्छ । यस्तो अवस्था आउनुको मुख्य कारण भनेको किम अझै पनि आफ्नो प्रतिरक्षा प्रणालीमा विश्वस्त नभएको देखिन्छ । हुन त किमले छिट्टै कसैको पनि विश्वास गर्दैनन् । स्कुले जीवन स्विट्जरल्यान्डमा बिताएका किमले सन् २००२ देखि २००७ सम्म भने प्योङयाङस्थित किम इलसुङ राष्ट्रिय युद्ध कलेजमा पढेका थिए । युवा अवस्थादेखि नै किम आफ्ना पिता किम इलसुङसँगै सैनिक निरीक्षणमा जाने गर्थै र कोरियाली वकर्स पार्टीका कतिपय काममा सहभागी हुन्थे । सन् २०११ मा पिताको मृत्युसँगै उनी उत्तर कोरियाको सर्वोच्च नेता घोषित भए । सरकार र सैनिक फौजको प्रमुख रहने उक्त पद सन् २०१२ मा स्वीकार गरिएपछि भने उनी झन् शक्तिशाली भए । सन् २०१३ मा अविश्वासकै कारण किमले पार्टीको फोहोर सफा गरेको भन्दै आफ्ना काका जाङ सोङथाएलाई फाँसी दिए । आफ्नो पिताका निकट र चीनसँगको सम्बन्धका कारक थाए मारिएसँगै चीनसँग किमको सम्बन्ध केही समय बिग्रेको थियो । पार्टीभित्र वा शासन सञ्चालनका विषयमा भने किमले निकै कमसँग मात्रै सल्लाह लिने गर्छन् । तीमध्ये आफ्नी बहिनी किम योजोङ पनि एक हुन् । उनी वकर्स पार्टीको प्रचार तथा सूचना विभागकी उपप्रमुख तथा राज्य मामिला आयोगकी एकमात्र महिला सदस्य हुन् । त्यस्तै, तत्कालका लागि देशबाहिर भने चीन र रुस नै उनका मित्र हुन्, जसप्रति उनी ढुक्क देखिन्छन् । पछिल्ला घटनाबारे पनि दुवै देशले अझैसम्म मुख खोलेका छैनन् ।जनवरी महिनामा उत्तरले गरेको प्रक्षेपण गति भने अस्वाभाविक देखिएको छ । कोरियाली प्रायद्वीपमा अमेरिका र दक्षिण कोरियाली सेनाबीच हुँदै आएको संयुक्त सैन्य अभ्यासको कडा विरोध जनाउन पनि उत्तरले क्षेप्यास्त्र परीक्षणको गति बढाएको हो । त्यसका साथै, परमाणु तथा हतियार कार्यक्रममार्फत अमेरिकालाई उक्त क्षेत्रबाट हटाउन र दक्षिण कोरियासँग शान्ति सम्झौता गर्न सकिन्छ भन्ने महत्त्वाकांक्षा किममा पलाएको देख्छन्, दक्षिण कोरियाको बुसानस्थित प्राध्यापक ब्रायन आर मायर्स । त्यसका साथै आफ्ना क्षेप्यास्त्रको क्षमता विकसित गर्न, अवस्था परीक्षण गर्न र तयारी अवस्थामा राख्न पनि परीक्षलाई तीव्रता दिइएको जानकारहरू बताउँछन् । अमेरिकाको ध्यान खिच्नका लागि पनि किमले अनेकन उपाय अपनाउँदै आएका छन् । यसको अर्थ हो, जुन गतिमा क्षेप्यास्त्र परीक्षण भइरहेको छ त्यसले छिटै नै अमेरिका र उत्तर कोरियाबीच वार्ता नहोला भन्न सकिन्न । उत्तर कोरियाले सन् २०१७ मा प्रशान्त महासागरको गुआममा रहेको अमेरिकी सैन्य अखडामा प्रहार गर्न सक्ने क्षमताको ह्वासोङ१५ क्षेप्यास्त्र परीक्षण गरेको थियो । जसले अमेरिकालाई वार्तामा आउन दबाब दिएको ठानिएको थियो ।अमेरिकी राष्ट्रपतिमा जो बाइडेन आएसँगै भने दुई देशबीचको परमाणु वार्ता अवरुद्ध छ । उत्तर कोरियाका लागि संयुक्त राष्ट्रसंघ तथा अमेरिकाले लगाउँदै आएका नाकाबन्दी तत्काल हटाउनुपरेको छ । जनवरी सुरुमा क्षेप्यास्त्र परीक्षण गरेपछि रुष्ट बाइडेन प्रशासनले उत्तरमाथिका प्रतिबन्धहरू कडा पारिसकेको छ । त्यसका साथै, अमेरिकी राष्ट्रपति बाइडेन पछिल्लो समय युक्रेनरुस तनावमा अल्झिरहेका कारण पनि त्यस्तो अवसर भने झट्टै आइहाल्ने देखिन्न । एजेन्सीहरूको सहयोगमा"
भारतले पाकिस्तानको बाटो अफगानिस्तानमा गहुँ पठाउने,"नयाँदिल्ली (कास) भारतले संकटग्रस्त अफगानिस्तानलाई सहयोग दिने भनेको खाद्यान्न फेब्रुअरी महिनामा पाकिस्तानको बाटो पठाउने भएको छ । भारतले अफगानिस्तानलाई ५० हजार मेट्रिक टन गहुँ र औषधिजन्य सामग्री पठाउने घोषणा गरेको महिनौं भइसकेको छ । पाकिस्तानी सञ्चारमाध्यमका अनुसार गहुँ पठाउने प्रक्रिया र त्यसको तरिकाबारे भारत र पाकिस्तानका अधिकारीबीच सहमति भएको हो । भारत र पाकिस्तानबीच लामो समयदेखि तनावपूर्ण सम्बन्ध छ । तर, अफगानिस्तानमा खाद्यान्न पठाउने विषयमा पाकिस्तानले भारतलाई बाटो प्रयोग गर्न दिने भएको हो । भारतले आफ्ना वा अफगानिस्तानका ट्रकमा खाद्यान्न पठाउन चाहेको भएपनि पाकिस्तान राष्ट्रसंघको झन्डा प्रयोग गरेर मात्रै बाटो दिने बताउँद आएको थियो । तर पाकिस्तानको भूमिमा आफगानिस्तानका ट्रकको प्रयोग गरेर गहुँ लगिने सहमति बनेको हो । भारत र पाकिस्तान दुवैले तालिवान नियन्त्रित अफगानिस्तान सरकारलाई मान्यता दिएका छैनन् । तर, पाकिस्तान तालिवानप्रति सफ्ट व्यवहार राख्छ । उसले अफगानिस्तानलाई सहयोग गर्न विश्व समुदायलाई आग्रह गर्दै आएको छ । तालिवानप्रति संशकित र उसलाई आतंकवादीको सहयोगी ठान्ने भारतले पनि त्यहाँका नागरिकको जीवन रक्षाका लागि सहयोग गर्न तत्परता देखाएको हो ।"
'गान्धी मेरा आदर्श,"नयाँदिल्ली (एजेन्सी) तिब्बती धर्मगुरु दलाई लामाले महात्मा गान्धीको प्रशंसा गर्दै आफू उनको अनुयायी भएको बताएका छन् । गान्धीको हत्या गरिएको दिन जनवरी ३० मा बोल्दै लामाले गान्धी अहिंसा तथा करुणाका प्रतीक भएको भन्दै प्रशंसा गरेका हुन् । चीनसँगको विवाद समाधानका लागि गान्धीको विचार सहयोगी हुन सक्ने उनको भनाइ छ । भारतीय सञ्चार माध्यमसँग बोल्दै लामाले आफू गान्धीको अनुयायी भएको र उनलाई सधैं गुरुका रूपमा मान्ने लामाले बताए । बाल्यकालमा म गान्धीका बारेमा सुन्थें, पोताला दरबारमा रहने क्रममा एक पटक म सपनामा मुस्कुराउँदै महात्मा गान्धीजीसँग मिलेको देखें । उनीसँग मेरो केही कुरा भएन । मैले उनलाई सपनामा देखें, लामाले भने । सन् १९५६ मा पहिलो पटक भारत भ्रमणमा आएका बेला आफूले गान्धीले बिताएका स्थानहरूको भ्रमण गरेको स्मरण गरे । त्यस क्रममा गान्धीसँग व्यक्तिगत रूपमा भेट नभएकोमा पछुतो लागेको पनि उनको भनाइ छ । गान्धीप्रति श्रद्धाञ्जली व्यक्त गर्दै लामाले उनको जीवनशैलीले आफूलाई हरक्षण सिकाइरहेको र प्रेरणा दिएको बताए । अहिंसावादी विचारका उनी २०औं शताब्दीका सबैभन्दा शक्तिशाली व्यक्ति भएको लामाको टिप्पणी छ ।"
इटालीका राष्ट्रपतिमा पुनः माटारेला,रोम (एजेन्सी) गठबन्धन पार्टीहरूले साझा उम्मेदवार तय गर्न नसकेपछि इटालीका राष्ट्रपति सर्जियो माटारेलाले दोस्रो कार्यकालका लागि पद सम्हालेका छन् । रोममा भएको ६ दिनसम्मको मतदानले पनि नयाँ राष्ट्रपतिको टुंगो नलागेपछि ८० वर्षीय माटारेलालाई अर्को कार्यकालका लागि चयन गरिएको हो । उनी आठौं चरणको मदानमा विजयी भएका हुन् । उनको पहिलो कार्यकाल फेब्रुअरीमा सकिँदै छ ।माटारेलाले दोस्रो कार्यकालका लागि राष्ट्रपति बन्न नचाहेका भए पनि प्रधानमन्त्री मारियो ड्राघीले उनलाई मनाउन सफल भएका बीबीसीले उल्लेख गरेको छ । माटारेलाले संसदीय नेताको एक प्रतिनिधिमण्डलसँगको भेटवार्तापछि परिस्थितिलाई ध्यानमा राख्दै फेरि देशको नेतृत्व गर्न तयार रहेको घोषणा गरेका थिए । प्रधानमन्त्री ड्राघीले उनी निर्वाचित हुनु इटालीका जनताका लागि निकै सुखद खबर भएको बताएका छन् । माटारेलाले ७ वर्षीय कार्यकाल पूरा गर्न चाहेको विषयमा भने केही बताएका छैनन् ।
"बिग्रिँदै बजेट चक्र, समीक्षा न तयारी","स्रोत अनुमान गर्दा आगामी आर्थिक वर्षको बजेट स्रोत धान्न उपलब्ध हुन सक्ने राजस्व, विकास सहायता र आन्तरिक ऋणलगायत संघीय सञ्चित कोषमा जम्मा हुने रकमलाई समेत हेरिन्छ । ऐनअनुसार मध्यमकालीन खर्च संरचना तयार पार्नु सबै स्थानीय तह र प्रदेशहरूको समेत दायित्व हो । संघ र प्रदेशले यसको अभ्यास थाले पनि स्थानीय तहहरूले भने यसरी तीन वर्षको स्रोतको अनुमान गरेर बजेट तयार गर्ने थिति अझै बसिसकेको छैन । संघीय सरकारको हकमा भने हरेक विषयगत मन्त्रालयले आवधिक योजना र क्षेत्रगत नीति तथा योजनाका आधारमा यस्तो खर्च संरचना तयार पारी आयोगलाई बुझाउने गरेका छन् । अहिले नेपालमा कुल गार्हस्थ्य उत्पादन (जीडीपी) को तुलनामा विकास खर्चको अनुपात १० प्रतिशतभन्दा कम छ । सरकारले गत वर्ष तयार पारेको मध्यमकालीन खर्च संरचना (आर्थिक वर्ष २०७८७९२०८०८१) अनुसार यो अनुपात आगामी दुई वर्ष अझै घट्नेछ । यद्यपि सरकारको लक्ष्य भने अबको दुई आर्थिक वर्षभित्रमा यसलाई दोहोरो अंकमा पुर्याइसक्ने रहेको छ । त्यस्तै आगामी तीन वर्षमा हुने आर्थिक वृद्धिदरको प्रक्षेपण पनि मध्यमकालीन खर्च संरचनामार्फत गरिन्छ । गत वर्षको मध्यमकालीन खर्च संरचनाअनुसार चालु आर्थिक वर्ष २०७८७९ मा साढे ७ प्रतिशत, आगामी आर्थिक वर्ष २०७९८० मा ९६ प्रतिशत र आर्थिक वर्ष २०८०८१ मा १०३ प्रतिशत पुर्याउने लक्ष्य छ । मध्यमकालीन खर्च संरचना तर्जुमा गर्दा सरकारले कार्यान्वयन गर्ने योजना तथा कार्यक्रमको प्राथमिकीकरणसमेत गरिन्छ । अघिल्ला आर्थिक वर्षहरूमा भएको बजेट खर्च र चालु आर्थिक वर्षको अर्धवार्षिक समीक्षाको खर्चको अवस्थासमेत हेरेर कुन आयोजना तथा कार्यक्रमलाई प्राथमिकतामा राख्ने निर्धारण गरिन्छ । बहुवर्षीय ठेक्का लाग्ने आयोजनाको समेत स्रोत सुनिश्चितता हुने भएकाले यस्तो प्रावधानलाई सरकारले ऐनमार्फत नै बाध्यकारी बनाएको थियो ।"
हायरपर्चेज कर्जा दिने कम्पनीलाई लगानी सीमा,"(काठमाडौं)  राष्ट्र बैंकले हायर पर्चेज कर्जा दिने कम्पनीहरूलाई लगानी दिन सक्ने सीमा तोकेको छ । हायर पर्चेज कर्जा दिने कम्पनीलाई स्वीकृति दिने नीतिगत एवम् प्रक्रियागत व्यवस्था, २०७० (तेस्रो संशोधन, २०७८) मार्फत राष्ट्र बैंकले यस्तो व्यवस्था गरेको हो । त्यस्ता कम्पनीहरूले हायर पर्चेज कर्जा प्रवाह गर्दा धितोको बढीमा ८० प्रतिशतसम्म मात्र कर्जा प्रवाह गर्न पाउने गरी सीमा तोकिदिएको हो । यसअघि यस्तो सीमा तोकिएको थिएन । कम्पनीहरूले धितोको शतप्रतिशतसम्म पनि कर्जा प्रवाह गर्दै आएका थिए ।कम्पनीले कर्जा प्रवाह गर्दा धितोको अधिकतम ८० प्रतिशतसम्म मात्र कर्जा प्रवाह गर्नुपर्नेछ, राष्ट्र बैंकको निर्देशनमा भनिएको छ । हायरपर्चेज कर्जा प्रवाह गर्न पाउने कम्पनीहरूले अब बढीमा ४ प्रतिशत औसत ब्याज अन्तर (स्प्रेड) कायम गर्नुपर्नेछ । यसअघि कर्जामा ३ प्रतिशत ब्याजअन्तर कायम गर्नुपर्ने व्यवस्था थियो । त्यतिबेला ती कम्पनीहरूले कुनै एक बैंक तथा वित्तीय संस्थाबाट आफूले लिएको कर्जाको ब्याज र आफूले हायरपर्चेजमा प्रवाह गर्ने कर्जाको ब्याज अन्तर ३ प्रतिशत कायम गर्नुपर्ने व्यवस्था थियो । अब हायर पर्चेज कर्जा प्रवाह गर्ने कम्पनीले सबै बैंक तथा वित्तीय संस्थाबाट ल्याएको कर्जाको औसत ब्याजदरका आधारमा बढीमा ४ प्रतिशत ब्याजअन्तर कायम गर्नुपर्ने भएको हो । कम्पनीले ऋण तथा सापटी लिई कर्जा प्रदान गरेको अवस्थामा यसरी प्राप्त गरेको ऋण तथा सापटीमा दिनुपर्ने औसत ब्याजदरमा ४ प्रतिशतभन्दा बढी नहुने गरी हायरपर्चेज कर्जामा औसत ब्याजदर अन्तर कायम गर्नुपर्नेछ, राष्ट्र बैंकको निर्देशनमा भनिएको छ । कम्पनीले एउटै ग्राहक, फर्म, कम्पनी वा समूहलाई प्रदान गर्न सक्ने कर्जाको सीमा अघिल्लो त्रैमासको खुद सम्पत्ति (नेटवर्थ) को बढीमा ३० प्रतिशतसम्म कायम गरिएको पनि राष्ट्र बैंकले जनाएको छ ।हायर पर्चेज कम्पनीले ग्राहकबाट किस्ता रकम असुल हुन नसकी बक्यौता रहे त्यस्तो किस्ता रकम छ महिनाभन्दा बढी अवधिले भाखा नाघेमा बक्यौता किस्ता रकमलाई शंकास्पद कर्जामा वर्गीकरण गरी ५० प्रतिशत नोक्सानी व्यवस्था कायम गर्नुपर्नेछ, निर्देशनमा भनिएको छ, किस्ता रकम एक वर्षभन्दा बढी अवधिले भाखा नाघेमा सम्पूर्ण कर्जा रकमलाई खराब वर्गमा वर्गीकरण गरी शतप्रतिशत कर्जा नोक्सानी व्यवस्था कायम गर्नुपर्नेछ । शंकास्पद तथा खराब वर्गमा वर्गीकृत कर्जालाई निष्क्रिय कर्जा भनिने र यस्तो अवस्थामा ब्याज रकमको लेखांकन नगद प्राप्तिका आधारमा गर्नुपर्ने पनि निर्देशनमा उल्लेख छ । हायर पर्चेज कर्जा प्रवाह गर्ने कम्पनीको प्रबन्धपत्र तथा नियमावली संशोधन गर्दा राष्ट्र बैंकबाट स्वीकृति लिनुपर्ने व्यवस्था भएको छ । कम्पनीले एक सञ्चित कोष कायम राख्नुपर्नेछ । त्यस्तो सञ्चित कोषमा चुक्ता पुँजीको दोब्बर रकम नभएसम्म प्रत्येक आर्थिक वर्षको खुद मुनाफाबाट कम्तीमा २० प्रतिशत र त्यसपछिका आर्थिक वर्षमा खुद मुनाफाको कम्तीमा १० प्रतिशत रकम थप्दै जानुपर्ने व्यवस्था पनि निर्देशनमा छ । यस्तो सञ्चित कोषमा जम्मा भएको रकम राष्ट्र बैंकको स्वीकृति नलिई अन्य शीर्षकमा रकमान्तर गर्न वा खर्च गर्न नपाइने भएको छ । ठूला ३० ऋणीको विवरणसहित कुल संख्या र रकम, कुल प्रवाह भएको ऋण, संख्या र कर्जा नोक्सानी व्यवस्था, वित्तीय परिसूचकलगायत विवरण नियमित रूपमा राष्ट्र बैंकमा पेस गर्नुपर्ने भएको छ ।अहिले १० वटा कम्पनीले हायर पर्चेज कर्जा प्रवाह गर्न राष्ट्र बैंकबाट अनुमति पाएका छन् । तीमध्ये ७ वटा संस्था पुराना र तीन वटा नयाँ हुन् । अब ती सबै संस्थाले कृषि, औद्योगिक, व्यावसायिक वा निजी प्रयोजनका लागि कुनै पनि व्यक्ति, फर्म, कम्पनी वा संस्थालाई सवारी साधन, मेसिनरी औजार, उपकरण खरिद गर्न किस्ताबन्दीमा फिर्ता गर्दै सम्पूर्ण किस्ता भुक्तानी भइसकेपछि स्वामित्व हस्तान्तरण हुने गरी कर्जा प्रदान गर्न पाउँछन् । यसअघि पछिल्लो पटक अनुमति पाएका तीन वटा संस्थालाई सीमित कारोबारका लागि मात्र हायरपर्चेज कर्जा प्रवाह गर्न राष्ट्र बैंकले अनुमति दिएको थियो ।"
गण्डकीले माग्यो प्रधानमन्त्रीसँग थप बजेट,"(काठमाडौं)  प्रदेशभित्रका विकासे आयोजना अलपत्र पर्ने भएपछि गण्डकी प्रदेश सरकारले संघ सरकारसँग थप बजेट मागेको छ । अघिल्लो सरकारले सिर्जना गरेको दायित्वका कारण बजेट अभाव भएको भन्दै मुख्यमन्त्रीसहितको टोलीले आइतबार काठमाडौंमा प्रधानमन्त्री शेरबहादुर देउवालाई भेटेको हो ।अघिल्लो सरकारले पूर्वाधार र खानेपानीका समेत गरी झन्डै १६ अर्बका बहुवर्षे योजना ठेक्कामा लगाएको थियो । एमाले नेतृत्वको सरकार बाहिरिनुभन्दा केही अघिसमेत गण्डकीमा बहुवर्षे योजना ठेक्का लगाइएको थियो । मुख्यमन्त्री कृष्णचन्द्र नेपाली पोखरेल नेतृत्वको सरकार बनेपछि बहुवर्षे योजनाको १६ अर्बमध्ये चालु आर्थिक वर्षका लागि ५ अर्ब रुपैयाँ मात्र विनियोजन भएको छ । रकम अभावकै कारण गण्डकीको वर्तमान सरकारले योजना कटौती गरेको हो । आफ्नो योजना कटौती हुनुलाई एमालेले मुख्य मुद्दा बनाएको छ । रकम अभावकै कारण पोहोर सकिएका योजनाको भुक्तानी दिन सक्ने अवस्था नभएकाले प्रधानमन्त्री देउवासहित अर्थमन्त्रीलाई भेट्न गण्डकीका मुख्यमन्त्री पोखरेलसहित भौतिक पूर्वाधार विकासमन्त्री कुमार खड्का, अर्थमन्त्री रामजीप्रसाद बरालसहितको टोली काठमाडौं गएको हो । गत आर्थिक वर्षमा काम भई अपूरा भएका तर बजेट अभावका कारण चालु आर्थिक वर्षमा बजेट विनियोजन गर्न नसकिएका आयोजना ५ सय १७ आयोजना कटौतीमा परेका छन् । अघिल्लो सरकारले ३८ अर्ब रुपैयाँको बजेट प्रस्ताव गरेकामा वर्तमान सरकारले त्यसमा ८ अर्ब कटौती गरी ३० अर्बको बजेट ल्याएको थियो । यो अवस्था बजेटको अभावकै कारण आएको वर्तमान सरकारको दाबी छ ।गण्डकीको टोलीले आइतबार प्रधानमन्त्री देउवालाई भेटेर प्रदेशको अवस्थाबारे जानकारी गराएको छ । बजेट अभावले चालु आयोजना अगाडि बढ्न नसकेको, प्रदेश गौरवका आयोजना सुरु गर्न जग्गाका साथमा रकम अभाव रहेको जानकारी मुख्यमन्त्री पोखरेलले प्रधानमन्त्री देउवालाई गराए । प्रधानमन्त्रीको सरकारी निवास बालुवाटारमा भएको भेटमा मन्त्रीद्वय खड्का र बरालका साथमा अर्का मन्त्री मणिभद्र शर्मा कँडेलसमेत थिए ।सीमित स्रोतसाधनका बीच सरकार अगाडि बढिरहको र प्रदेशको समृद्धिका लागि सक्दो सहयोग गर्ने प्रधानमन्त्री देउवाले प्रतिबद्धता जनाए । सबै प्रदेशबाट बजेटको माग आएको छ, स्रोत हेरेर सक्दो बजेट दिनेबारे अर्थमन्त्रीसँग सल्लाह गर्छु, उनले भने । नेपाल सरकारले प्रदान गर्ने बजेट नै प्रदेशको मुख्य स्रोत रहेको मुख्यमन्त्री पोखरेलले बताए । वित्तीय समानीकरण अनुदानलगायतका विभिन्न अनुदान, राजस्व बाँडफाँटबाट प्राप्त, रोयल्टी आदि शीर्षकमा प्राप्त रकम र प्रदेश सरकारको आन्तरिक स्रोतबाट प्रदेशले संविधान प्रदत्त जिम्मेवारी पूरा गर्दै आएको उनले उल्लेख गरे । आन्तरिक स्रोत अत्यन्त न्यून भएका कारण प्रदेशको विकास आवश्यकता पूरा गर्न कठिनाइ भएको उनले बताए । यसका अतिरिक्त कोभिड महामारीका कारण प्रदेशको आन्तरिक आयमा कमी हुनुका साथै संघीय सरकारबाट प्राप्त हुने अनुदानमा समेत कटौती भएकाले कतिपय आयोजना स्रोत अभावका कारण सकिएका छैनन् । गण्डकी प्रदेश सरकारले मुलुकको १५औं योजना र दिगो विकास लक्ष्यसँग तादात्म्यता कायम गर्दै पहिलो पञ्चवर्षीय आवधिक योजनामार्फत प्रदेशका प्राथमिकता निर्धारण गरेको मुख्यमन्त्री पोखरेलले जानकारी गराए । गण्डकी प्रदेशमा राष्ट्रिय अर्थतन्त्रमा उल्लेखनीय योगदान गर्न सक्ने सम्भावनायुक्त क्षेत्र विद्यमान रहे पनि उक्त क्षेत्रबाट प्रतिफल लिन आवश्यक लगानी जुटाउन सकिएको छैन, उनले भने, नेपाल सरकारले प्रदेशको प्राथमिकतामा सहजतासाथ प्रयोग गर्न मिल्ने बजेट उपलब्ध गराए राष्ट्रिय अर्थतन्त्रमा समेत विशेष योगदान पुर्याउन प्रदेश सक्षम हुनेछ ।मुख्यमन्त्री पोखरेल र अर्थमन्त्री बरालले आइतबारै पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाललाई पनि भेटेका थिए ।"
एचआईडीसीएलाई वित्तीय संस्थाको मान्यता,"(काठमाडौं)  अब हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी लिमिटेड (एचआईडीसीएल) ले आफैं नेतृत्व गरेर जलविद्युत् आयोजनामा लगानी गर्न पाउने भएको छ । राष्ट्र बैंकले उक्त संस्थालाई वित्तीय संस्थाका रूपमा मान्यता दिएसँगै उक्त बाटो खुलेको हो । राष्ट्र बैंकले ऋण असुली ऐन २०५८ को दफा ३ घ को व्यवस्थाबमोजिम एचआईडीसीएललाई धितो राख्न र ऋण असुली गर्न पाउने अधिकार दिएको छ । यही माघ पहिलो साता बसेको राष्ट्र बैंक सञ्चालक समिति बैठकले एचआईडीसीएललाई वित्तीय संस्थाको मान्यता दिने निर्णय गरेको थियो । सोही निर्णयका आधारमा आइतबार राष्ट्र बैंकले परिपत्र जारी गरेर उक्त व्यवस्था कार्यान्वयन गर्न निर्देशन दिएको हो । राष्ट्र बैंक सञ्चालक समितिको निर्णयअनुसार बैंक तथा वित्तीय संस्थाको ऋण असुली ऐनबमोजिम एचआईडीसीएललाई उक्त ऐनको दफा लागू हुने वित्तीय संस्थाका रूपमा तोकिएको छ, राष्ट्र बैंकको निर्देशनमा भनिएको छ ।सरकारले यसअघि नै एचआईडीसीएललाई वित्तीय संस्थाको मान्यता दिइसकेको थियो । २०६८ साउन २ मा प्रकाशित राजपत्रमा यो कम्पनीलाई नेपाल राष्ट्र बैंक ऐन २०५८ को दफा २ को खण्ड (छ) ले दिएको अधिकार प्रयोग गरी वित्तीय संस्थाका रूपमा मान्यता दिने उल्लेख छ । यद्यपि ऋण असुली कार्यविधिलगायतका कानुनी व्यवस्था नबनेसम्मका लागि सहवित्तीयकारणमै (कन्सोटियम) लगानी गर्ने भन्ने थियो । यसकारण राजपत्रमा उल्लेख भए पनि एचआईडीसीएलले आफ्नै नेतृत्वमा सहवित्तीयकरण र एकल रूपमा कुनै आयोजनामा लगानी गर्न पाएको थिएन । अरू बैंक तथा वित्तीय संस्थाको नेतृत्वमा सहवित्तीयकरण विधिबाट जलविद्युत् आयोजनामा लगानी गर्दै आएको थियो । ऋण असुली कार्यविधिलगायतका कानुनी व्यवस्था पूरा गरेपछि केही महिनाअघि एचआईडीसीएलले आफूलाई पनि वित्तीय संस्थाको मान्यता दिन राष्ट्र बैंकमा आवेदन दिएको थियो । सोही आवेदनका आधारमा राष्ट्र बैंकले उक्त निर्णय गरेको हो । अब यो संस्थाले एकल रूपमा जलविद्युत् आयोजनामा लगानी गर्न, सहवित्तीयकरणको नेतृत्व गर्न, ऋण असुलीसम्बन्धी सबै काम गर्न पाउने भएको हो । अनुमति प्राप्त बैंक तथा वित्तीय संस्था र एचआईडीसीएलले (सम्बन्धित क्षेत्रमा मात्र) सहवित्तीयकरणमा भाग लिन पाउनेछन्, राष्ट्र बैंकको निर्देशनमा भनिएको छ, कर्मचारी सञ्चय कोष र नागरिक लगानी कोषलाई राष्ट्र बैंकबाट वित्तीय कारोबार गर्न अनुमति प्राप्त संस्था र एचआईडीसीएललाई अगुवा संस्था हुने गरी गठन हुने सहवित्तीयकरण समूहमा सहभागी भई कर्जा व्यवस्था गर्न यो व्यवस्थाले बाधा पुर्याएको मानिने छैन ।यससँगै एचआईडीसीएलले जलविद्युत् मात्र नभई नवीकरणीय ऊर्जाका आयोजनामा पनि लगानी गर्न सक्नेछ । यसको कार्यक्षेत्र भने ऊर्जा मात्रै हुनेछ । जलविद्युत् लगानी तथा विकास कम्पनी लिमिटेड का नाममा २०६८ असार २७ मा कम्पनी रजिस्ट्रारको कार्यालयमा दर्ता भएको यो कम्पनी छैटौं वार्षिक साधारणसभाबाट नाम परिवर्तन भएर हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी बनेको हो । एचआईडीसीएलले २०६९ असार २६ मा नेपाल राष्ट्र बैंक ऐनको दफा ७६ बमोजिम ऋण लगानी गर्न राष्ट्र बैंकबाट स्वीकृति पाएको थियो ।विद्युत् उत्पादन, प्रसारण तथा वितरणका आयोजनामा लगानी मात्रै गर्ने कम्पनीका रूपमा एचआईडीसीएल स्थापना भए पनि आयोजना विकासतर्फ बढी केन्द्रित हुँदा मुख्य उद्देश्यअनुसार काम गर्न सकेको छैन ।"
बजारमा जावा मोटरसाइकलका दुई नयाँ मोडल,"काठमाडौं (कास) अग्नि ग्रुपको सहायक कम्पनी अग्नि मोटोइन्कले जावा र जावा ४२ को बीएससिक्स मोडलको वितरण एवं डेलिभरी सुरु गरेको छ । बिर्तामोड, धरान, इटहरी, विराटनगर, लहान, पोखरा, नारायणगढ, बुटवल, भैरहवा, नेपालगन्ज, वीरगन्ज, सुर्खेत, दाङ, बागलुङ र धनगढीका विभिन्न शाखा तथा डिलरबाट यी दुवै मोडलका जावा मोटरसाइकल बुकिङ गर्न सकिने कम्पनीले जनाएको छ । जावा र जावा ४२ दुवैमा २९३ सीसी लिक्विड कुल्ड डीओएचसी सिंगल इन्जिन प्रयोग गरिएको छ । दुवै मोटरसाइकलमा क्रस पोर्ट टेक्नोलोजी समावेश गरिएको छ । बीएसफोर कन्फिगरेसन बराबरको पावर र टर्क उत्पादन गर्ने क्रस पोर्ट व्यवस्था भएको यो विश्वको पहिलो सिंगल सिलिन्डर इन्जिनयुक्त रहेको कम्पनीको दाबी छ । लामो दूरीमा थप आरामदायी बनाउन सिटमा कुसनिङका साथ तयार गरिएको छ । दुवै जावा मोडल कन्टिनेन्टल (एकल र दोहोरो च्यानल) द्वारा एबीएसले सुसज्जित क्लास ब्रेकिङ प्रणालीमा रहेको कम्पनीले जानकारी दिएको छ ।"
जेकेको ओटीआर टायर नेपालमा,"काठमाडौं (कास) भारतको प्रतिष्ठित टायर ब्रान्ड जेकेका अल्ट्रा लार्ज अफ द रोड (ओटीआर) टायर नेपाली बजारमा भित्रिएका छन् । नेपाली बजारमा डेल्टा डिस्ट्रिब्युटर्सले यी टायर उपलब्ध गराएको हो । एक कार्यक्रमबीच नेपाल हेभी इक्विपमेन्ट व्यवसायी महासंघका अध्यक्ष प्रेमलाल श्रेष्ठले जेकेका ओटीआर टायर सार्वजनिक गरे । जेके टायरद्वारा उत्पादित यी टायर ब्याकहो लोडर, स्वाइल कम्प्याक्टर, पिक एन्ड क्यारी क्रेन, फोर्कलिफ्ट, टिपर ट्रक, आरटीजी क्रेन, ह्विल लोडर, मोटर ग्रेडर, मोबाइल कंक्रिट मिक्सर, स्किड स्टियर लोडर र रिजिड डम्प ट्रकजस्ता हेभी सवारीसाधनमा प्रयोग गर्न सकिन्छ । देशभर उपलब्ध डिलर नेटवर्कमार्फत बिक्री र बिक्रीपछिको सेवासमेत उपलब्ध गराइने डेल्टा डिस्ट्रिब्युटर्सका म्यानेजिङ डाइरेक्टर विक्रम सिंघानियाले जानकारी दिए । कम्पनीले १४ किलोको फोर्कलिफ्ट टायरदेखि भारतको सबैभन्दा ठूलो ४०००५७ साइज, ३ हजार ४ सय किलो तौल र १२ फिट व्यास भएको टायरसमेत उत्पादन गर्दै आएको बताएको छ ।"
बैंकहरूले ब्याजदर बढाएकामा चेम्बरको ध्यानाकर्षण,काठमाडौं (कास) नेपाल चेम्बर अफ कमर्सले दोहोरो अंकको आर्थिक वृद्धिका लागि एकल ब्याजदर कायम गरेर लगानीयोग्य वातावरण बनाउन राष्ट्र बैंकलाई आग्रह गरेको छ । पछिल्लो समय तरलताको समस्या देखाएर ब्याजदर वृद्धि भइरहेका बेला चेम्बर अफ कमर्सले नियामक निकाय राष्ट्र बैंकको ध्यानाकर्षण गराएको हो । ब्याजदर अस्वाभाविक र अनियन्त्रित ढंगले बढ्दा नयाँ लगानी तथा ऋण लिएर उद्योग व्यवसाय गरेकालाई निकै समस्या भएको चेम्बर अफ कमर्सको निष्कर्ष छ । मौद्रिक नीतिको अर्धवार्षिक समीक्षाअघि राष्ट्र बैंकलाई सुझाव दिने क्रममा चेम्बरले एकल ब्याजदर कायम गर्नर्पुर्ने बताएको हो । आगामी दिनमा दोहोरो अंकको आर्थिक वृद्धिका लागि एकल दरको ब्याजदरको व्यवस्था गर्न ढिलाइ गर्न नहुने चेम्बरको माग छ । बैंकहरूले आधार दरमै गरेको वृद्धि घटाउने पहल गर्न पनि चेम्बरले राष्ट्र बैंकसँग माग गरेको छ । कोभिड महामारीले प्रभावित अर्थतन्त्रको पुनरुत्थानका लागि बैंकहरूले आधारदरमा एक्कासि गरेको ३ देखि ४ प्रतिशतको वृद्धिले व्यवसायीलाई समस्यामा पारेको चेम्बरले जारी गरेको विज्ञप्तिमा उल्लेख छ ।
लिङ्देनले गरे मनोनयन,"काठमाडौं (कास) राप्रपा अध्यक्ष राजेन्द्र लिङ्देनले आइतबार उपाध्यक्षसहित विभिन्न पदाधिकारी तथा विभागीय प्रमुख मनोनयन गरेका छन् । लिङ्देनले लमजुङका हेमजंग गुरुङ र सुर्खेतका मुकुन्दश्याम गिरी उपाध्यक्षमा तथा ओखलढुंगाका राजेन्द्र गुरुङ र मोरङका प्रल्हादप्रसाद साह महामन्त्रीमा मनोनयन भएका छन् । लिङ्देनले भक्तिप्रसाद सिटौला, मोहन श्रेष्ठ, सगुनसुन्दर लावती र गोपाल दाहाललाई पार्टी प्रवक्ता छानेका छन् । प्रविनकुमार थोकर तामाङ, दिनेशकुमार साह र पूर्णबहादुर चन्दलाई सहप्रवक्ता तोकिएको छ । सहमहामन्त्रीमा मोहनप्रसाद यादव, धनबहादुर बुढा, श्यामबहादुर शाही, प्रकाश रिमाल, रवीन्द्रप्रताप शाह, झनक प्याकुरेल, रीना गुरुङ र सहायक महामन्त्रीमा रमानन्द न्यौपाने, विजय खड्का, प्रेम बलायर, ऋषिराज देवकोटा, ताहिर अली र दीपककुमार राईले मनोनयन भएका छन् । आर्थिक विभागमा दिनेश श्रेष्ठ, धर्म तथा संस्कृति समन्वय विभागमा पुष्पराज पुरुष, सूचना तथा प्रविधि विभागमा रविन चाम्लिङ, तराईमधेस विभागमा रामप्रताप साह, अभिलेख तथा मूल्यांकन विभागमा मीना सुवेदी, सहकारी समन्वय विभागमा सुदर्शन थापा प्रमुख नियुक्त भएका छन् । रमानन्द न्यौपानेलाई केन्द्रीय सचिवालयको सदस्यसचिव पदमा मनोनयन गरिएको छ ।"
डेढ करोडको अवैध मदिरासहित ४ पक्राउ,"काठमाडौं (कास) राजस्व छली ल्याएको २ सय ९६ कार्टुन मदिरासहित महानगरीय अपराध महाशाखा मीनभवनले चार जनालाई पक्राउ गरेको छ । पक्राउ पर्नेहरूमा पर्सा साविक गादी८ घर भई कपन बस्ने ३९ वर्षीय सन्तोषचन्द्र बख्रेल, कागेश्वरी मनोहरा६ का ३० वर्षीय शैलेश पन्त, हाँडीगाउँ बस्ने पर्सा साविक सुवर्णपुर५ का २८ वर्षीय रविन पाख्रिन र चाबहिल बस्ने सर्लाही बरहथवा९ का ३८ वर्षीय नारायणप्रसाद घिमिरे छन् ।रेड लेबल, ब्ल्याक लेबल, एब्स्योल्युट भोड्का र सिभास रिगललगायत मदिराहरू भारतबाट चोरी पैठारी गरी नेपाल ल्याई कारोबार गर्ने गरेको सूचनाका आधारमा शुक्रबार उपत्यकाको रामकोट, बानेश्वर, कपनलगायतबाट उनीहरूलाई पक्राउ गरिएको महाशाखा प्रमुख वसन्त कुँवरले बताए । पक्राउ परेका चारै जनालाई आइतबार राजस्व अनुसन्धान विभाग हरिहरभवन र बरामद मदिराको गुणस्तर परीक्षणका लागि पठाइएको प्रहरीले जनाएको छ ।रवि भन्ने भारतीय नागरिक र बख्रेलको योजनामा भारतबाट राजस्व छली गरी विभिन्न ब्रान्डका मदिराहरू बिक्री वितरण गरेको अनुसन्धानबाट खुलेको कुँवरले बताए । बख्रेलले विगत ३ महिनादेखि ६ सय ५० कार्टुन ब्ल्याक लेबल, रेड लेबल, सिभास रिगल र एब्स्योल्युट भोड्का ल्याई गैरकानुनी रूपमा बिक्री वितरण गरेको अनुसन्धानमा खुलेपछि उनीहरूलाई पक्राउ गरिएको महाशाखाले जनाएको छ । बख्रेलले बजारमा बिक्री वितरण गर्न मूलपानीको इन्फिनिटी लिकरका सञ्चालक पन्तसँग मिलेर काम गर्दै आएको र घिमिरेले उक्त ब्रान्डका मदिराहरू डिउटी फ्रीको भनेर ग्राहकलाई बिक्री गर्दै आएको पाइएको छ । राजस्व छलीका मदिरा पार्टी प्यालेसहरूमा बिक्री वितरण गर्ने गरेको खुलेको छ । प्रहरीले बजार मूल्य १ करोड ५० लाख रुपैयाँको मदिरा बरामद गरेको जनाएको छ । अवैध मदिराका कारोबारका मुख्य योजनाकार बख्रेल विइङ ह्युमेनका नामक फेसन हाउसका सञ्चालक एवं लागूऔषध कारोबारका फरार अभियुक्तसमेत भएको प्रहरीले जनाएको छ ।"
नडालले जिते २१ औं ग्रान्ड स्लाम,"मेलबर्न (एएफपी) राफाल नडालले दुई सेटले पछाडि रहेको स्थिति उल्टाएर आइतबार डानिल मेदभेदेभलाई पराजित गर्दै आइतबार अस्ट्रेलियन ओपन जितेका छन् । यो नडालले जितेको कीर्तिमान २१ औं ग्रान्ड स्लाम उपाधि हो । रुसी खेलाडी मेदभेदेभले सुरुआती दुई सेट जित्दा स्पेनी खेलाडी नडाल कमजोर देखिएका थिए । तर त्यसपछि नडालले उत्कृष्ट पुनरागमन रचे र रड लेभर एरेनामा भएको खेल २६, ६७ (५७), ६४, ६४ र ७५ ले जिते ।खेल ५ घण्टा २४ मिनेट चलेको थियो र यसमा प्राप्त जितपछि ग्रान्ड स्लाम जितको होडमा नडालले नोभाक जोकोभिच र रोजर फेडेररलाई उछिनेका छन् । यसमध्ये फेडेरर घाइते छन् भने जोकोभिचलाई कोरोनाविरुद्धको खोप नलिएको आरोपमा अस्ट्रेलियाबाट देश निकाला गरिएको थियो । नडालले खेलेको अहिलेको २९ औं ग्रान्ड स्लाम फाइनल हो र यसक्रममा ३५ वर्षीय अनुभवी खेलाडीले दोस्रो अस्ट्रेलियन ओपन जिते । उनले १३ वर्ष अगाडि सन् २००९ मा पहिलो पल्ट अस्ट्रेलियन ओपन जितेका थिए ।नडालले उपाधिपछि भने, आजको खेल मेरो लागि पूरा खेल जीवनकै सबैभन्दा भावनात्मक रह्यो । यो निकै अविश्वसनीय रह्यो । केही महिना अगाडिसम्म पनि म यस टुरमा रहनेमा निश्चित थिएन । तर अहिले फेरि कोर्टमा खेलिरहेको छु । मलाई थाहा छैन, म कतिसम्म कोर्टमा संघर्ष गरिरहेको हुनेछु । मैले अहिले खेल्ने क्रममा पछिल्लो तीन साता जतिको समय सबैका तर्फबाट धेरै समर्थन पाएको छु र यो मेरो मुटुमा आजीवन रहनेछ ।यसैक्रममा नडाल चारै ग्रान्ड स्लाम दुईदुईपल्ट जित्ने चौथो पुरुष खेलाडी भएका छन् । यस्तै आधुनिक टेनिसमा उनी ग्रान्ड स्लाम जित्ने तेस्रो बढी उमेरका खेलाडी भएका छन्, केन रोसवेल र फेडेरर पछि । फाइनल गुमाएपछि मेदभेदेभले नडाललाई बधाई दिए र भने, साढे पाँच घण्टाको खेलपछि कुरा गर्न पनि गाह्रो भइरहेको छ । तर पनि म नडाललाई बधाई भन्न चाहन्छु । मैले आज जसरी खेलें, त्यो आफैंमा अविश्वसनीय रहेको छ ।"
फुटबलले दिएको खुसी,शोकलाई शक्तिमा बदल्दै क्यामरुनदोउला (एएफपी) आयोजक टोली क्यामरुन र बुर्किना फासो अफ्रिका कप अफ नेसन्सको सेमिफाइनलमा प्रवेश गरेका छन् । कार्ल टोको एकाम्बीको दुई गोल सहयोगमा क्यामरुनले गाम्बियालाई हरायो । बुर्किना फासोले ट्युनिसियामाथि १० को जित रच्यो । फ्रान्समा जन्मिएका ल्योनका स्ट्राइकर टोकोले दोस्रो हाफको सुरुआती ८ मिनेटभित्र २ गोल गरी टिमलाई सहज अवस्थामा पुर्याएका थिए । क्यामरुनले याउन्डेमा भएको भागदौडको घटनापछि डोउलामा पहिलो खेल खेलेको थियो । अघिल्लो साता रंगशाला प्रवेश गर्ने क्रममा भएको भागदौडमा कम्तीमा ८ जना समर्थकको मृत्यु भएको थियो भने ३८ जना घाइते भएका थिए । उनको गोलपछि क्यामरुनी खेलाडीको खुसियाली बेजोड रह्यो । उनीहरू शोकलाई शक्तिमा बदल्ने प्रयासमा थिए । प्रतियोगितामा पहिलोपल्ट सहभागिता जनाएको गाम्बियामाथि घरेलु टोलीले पूर्ण नियन्त्रण कायम राखेको थियो ।अघिल्लो खेलमा जस्तै दुर्घटना दोहोरिन नदिनका लागि डोउलामा ठूलो संख्यामा सुरक्षाकर्मी परिचालन गरिएको थियो । सेनाका बन्दुकधारी सिपाही रंगशाला वरिपरि घरका छतमा तैनाथ थिए । रंगशालाको प्रवेशद्वारमा पनि प्रहरीले निगरानी कडा पारेका थिए । ५० हजार दर्शक क्षमताको सो रंगशालामा खेल सुरु हुनुभन्दा ५ घण्टा अगाडिदेखि नै गेट खुला राखिएको थियो । डोउला क्यामरुनको आर्थिक राजधानी हो । कोरोना भाइरस संक्रमणका कारण अफ्रिका कप अफ नेसन्स (एफकोन) ले जारी गरेको स्वास्थ्य सुरक्षा मापदण्डमा रंगशालामा क्षमताको ६० प्रतिशत दर्शक राख्ने व्यवस्था छ । तर घरेलु टिमले खेल्ने खेलमा ८० प्रतिशतसम्म राख्न पाइन्छ । यो खेलमा ३६ हजार २ सय ५९ समर्थकले रंगशालामा प्रवेश पाएका थिए ।
धरानमा फागुन दोस्रो साता कर्पोरेट गल्फ,"काठमाडौं (कास) धरानमा आगामी फागुन १३ र १४ मा एनसेल बाह्रखरी कर्पोरेट गल्फ प्रतियोगिता हुने भएको छ । आयोजक बाह्रखरी मिडियाले आइतबार धरानस्थित गल्फ कोर्समा पत्रकार सम्मेलन गर्दै यसबारे जानकारी दिएको हो । गोकर्ण गल्फ क्लबका प्रबन्धक दीपक आचार्यले अघिल्ला प्रतियोगितामा धेरै खेलाडीलाई सहभागी गराउन नसकेकाले यसपटक भने त्यस्तो नहुने बताए । ९ होलको कोर्स भएकाले एउटा सेसनमा ५४ भन्दा बढी खेलाडीलाई सहभागी गराउन समस्या हुने भएकाले दुई दिन प्रतियोगिता आयोजना गर्नुपरेको उनको भनाइ थियो । प्रतियोगितामा विभिन्न विधामा खेलाडी पुरस्कृत हुनेछन् । ६० वर्षमाथिका विजयी खेलाडीलाई पनि पुरस्कारको व्यवस्था रहेको जानकारी दिँदै उनले यसको आकर्षण गोल्डेन बल पाउने भएको बताए । कार्यक्रममा मोरङ उद्योग संगठनका अध्यक्ष सुयश प्याकुरेलले धरानमा गल्फसँगै बाह्रखरीसँग मिलेर इकोनोमिक समिट आयोजना गरिएको बताए । उद्योग संगठनमा आर्थिक सम्मेलन गर्नेछौं । हामी प्रदेशका निजी क्षेत्रका मुद्दा उठान गर्नेछौं, उनले भने, गफ मात्रै नगरेर नीतिमा सहयोग पुग्ने गरी अघि बढ्नेछौं ।पूर्वअर्थसचिव रामेश्वर खनालले बाह्रखरीले यसपल्ट गल्फ मात्रै नभएर समृद्धिको मार्गका विषयमा छलफल पनि गर्न लागेको बताए । इकोनोमिक समिटमा कार्यपत्र प्रस्तुतिका सम्बन्धमा जानकारी दिँदै उनले यस कार्यक्रमले अर्थतन्त्रको रूपान्तरणका लागि सहयोग पुगोस् भन्ने लागेको बताए । युवा व्यवसायी तथा लक्ष्मी ग्रुपका कार्यकारी निर्देशक निरन्जन श्रेष्ठले पूर्व क्षेत्र उद्यमीको केन्द्र रहेको बताउँदै आर्थिक सम्मेलन समृद्धिको इन्जिन भएको बताए । व्यवसायी तथा गोकर्ण गल्फ कोर्सका अध्यक्ष सुहृुद घिमिरेले सगरमाथाको काखमा गल्फ गर्नु नै ठूलो सफलता भएको बताए । बाह्रखरीले सगरमाथाको काखमा गल्फ आयोजना गर्ने भन्दा हामीलाई अनौठो लागेको थियो । एउटा मिडियाले खेललाई आधार बनाएर एउटा प्रदेशको समृद्धिमा टेवा पुर्याउनका लागि गरेको सहयोग प्रशंसनीय छ, उनले भने ।धरान गल्फ क्लबका अध्यक्ष वीरेन्द्रविक्रम लिम्बूले यस्तो राम्रो कार्यक्रम आयोजना गरेर यस क्षेत्रकै गरिमा बढाइदिने काम गरेको भन्दै धन्यवाद ज्ञापन गरेका थिए । धरानमा गल्फ कोर्स ब्रिटिसहरूले सुरु गरेका थिए । बाह्रखरी मिडियाका प्रधानसम्पादक प्रतीक प्रधानले आर्थिक क्षेत्रसँगको सहकार्यका लागि कार्यक्रम आयोजना गरिएको बताए ।"

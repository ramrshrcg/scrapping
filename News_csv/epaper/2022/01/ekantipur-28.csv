शीर्षक,विवरण
५ देखि ११ वर्षका लागि खोप २ महिनापछि,"(काठमाडौं)  सरकारले ५ देखि ११ वर्षका बालबालिकालाई कोभिड१९ विरुद्घको खोप करिब दुई महिनापछि लगाउने तयारी थालेको छ । करिब ४० लाख जनसंख्या रहेको यो उमेर समूहका लागि विशेष रूपमा निर्माण गरिएको फाइजरको गुलाबी खोप मार्चको अन्त्य वा अप्रिल पहिलो सातासम्म पाउने सरकारी अधिकारीले अपेक्षा गरेका छन् । ५ देखि ११ वर्ष उमेर समूहलाई लगाउन मिल्ने फाइजर खोप अप्रिलको पहिलो सातासम्म आउने सम्भावना छ, प्रधानमन्त्री शेरबहादुर देउवाका स्वास्थ्य सल्लाहकार डा आरपी बिच्छाले कान्तिपुरसँग भने, खोप आउनासाथ दुईदेखि तीन महिनाभित्र हामी यो उमेर समूहका पूर्ण जनसंख्यालाई खोप लगाउन सक्छौं ।सरकारले धेरैअघि नै १२ देखि १७ वर्षसम्मका बालबालिकालाई लगाउन ६० लाख मात्रा खोपका लागि विश्व बैंकमार्फत फाइजर कम्पनीसँग अनुबन्ध गरेको थियो ।तर, कोभाक्स सुविधाको सहयोगअन्तर्गत मोडर्नाको खोप ३४ लाख मात्रा आयो । थप ४० लाख मात्रा मोडर्नासमेत नेपाल भित्रिइसकेको छ । यसरी भित्रिएको कुल ७४ लाख मात्रा मोडर्ना १२ देखि १७ वर्षका बालबालिकालाई दिन थालिएको छ । फाइजरको आउने भनिएको ६० लाख खोपलाई भने ५ देखि ११ वर्षका बालबालिकालाई लगाउन मिल्ने गुलाबी खोपमा परिवर्तन गर्न कम्पनीसँग आग्रह गरेका छौं, डा बिच्छाले भने । ५११ वर्षका बालबालिकाको जनसंख्या ४० लाख छ । खोप खेर जान सक्ने अनुमानसहित पहिले अपेक्षा गरिएको ६० लाखसँगै थप २४ लाख गरी ८४ लाख मात्रा गुलाबी फाइजर दिन कम्पनीलाई आग्रह गरिएको हो । ११ वर्षमुनिका बालबालिकालाई खोप वितरण गर्ने लिस्टमा फाइजरले हामीलाई पहिलो प्राथमिकतामा राखेको छ, डा बिच्छा भन्छन्, उक्त खोप करिब दुई महिनापछि प्राप्त हुने हामीले विश्वास गरेका छौं । नेपालमा हाल १२ देखि १७ वर्षसम्मका बालबालिकाले कोभिडविरुद्घको खोप पाउन थालेका छन् । तर छिमेकी मुलुक भारतमा भने १५ देखि १७ वर्षका बालबालिकाले भने यो उमेरका नेपाली बालबालिकाले खोप पाउन थालेको धेरै समयपछि मात्र खोप पाइरहेका छन् । १२ देखि १७ वर्षका लागि कोभिड खोप दिने कार्यक्रममा हामी खोप निर्माता शक्तिशाली छिमेकी मुलुकभन्दा अगाडि भयौं, डा बिच्छाले भने, हाम्रो योजनामा कुनै अप्रत्याशित अवरोध नआए ५ देखि ११ वर्षसम्मका बालबालिकालाई खोप लगाउने प्रक्रियामा समेत हामी छिमेकी राष्ट्रको दाँजोमा अगाडि हुनेछौं । अमेरिकामा गत नोभेम्बर दोस्रो सातादेखि ५११ वर्षका बालबालिकाका लागि फाइजर खोप लगाउन थालिएको छ । २०२१ अक्टोबर २९ मै अमेरिकाको फुड एन्ड ड्रग एडमिनिस्ट्रेसन (एफडीए) ले उक्त खोपलाई ५ वर्षदेखि ११ वर्षसम्मका बालबालिकालाई लगाउन आपत्कालीन उपयोगको अनुमति दिएको थियो । हालसम्म स्वास्थ्य मन्त्रालयले मुलुकको कुल जनसंख्याको ४५२ प्रतिशत अर्थात् १ करोड ३७ लाख ३४ हजार ३ सय ९० जनालाई पूर्ण मात्रा र ५४२ प्रतिशत अर्थात् १ करोड ६४ लाख ५८ हजार ४ सय ७५ जनालाई एक मात्रा खोप लगाएको छ । यस्तै, २ लाख ८२ हजार ७ सय २ सय ५४ जनालाई अतिरिक्त मात्रा खोप लगाइएको छ । खोप अभियान सुरु भएदेखि हालसम्म जम्मा ३ करोड ४ लाख ७५ हजार ५ सय ८९ मात्रा खोप लगाइएको छ । अनुदान सहयोग र खरिदअन्तर्गत ४ करोड २० लाख ४९ हजार ६ सय ४० मात्रा खोप नेपाल भित्रिएको छ ।"
दलित किशोरी विद्यालयबाहिरै,"यहाँको दलित समुदायभित्र छोरीलाई विद्यालय नपठाउने परम्परा जस्तै बनेको छ । मंगलसेन७ की १५ वर्षीया लक्ष्मी विकले पनि अहिलेसम्म अक्षर चिन्न पाएकी छैनन् । उनी ७ वर्ष पुग्दा बुबाको मृत्यु भएपछि घरको अवस्था डामाडोल हुन पुग्यो । घरायसी अवस्थाले उनी विद्यालय जान पाइनन् । उनकी आमाले दुई छोरालाई जसोतसो विद्यालय पठाइन् । बुबाको मृत्युपछि परिवारमा कमाइ गर्ने कोही भएन, गुजारा चलाउनै मुस्किल भयो, लक्ष्मीले भनिन्, उसै पनि छोरीलाई स्कुल नपढाउने अवस्थामा बुबा नै गुमाएका हामी दिदीबहिनी कसरी पढ्न पाउनू ? पढाउन सक्ने अवस्था भएकाहरूले पनि छोरीलाई स्कुल नपठाउने गरेको उनी बताउँछिन् । निर्मला विक विद्यालय जाने उमेरदेखि नै सधैं घरको काम र खेतीबारीमा व्यस्त देखिन्छिन् । उनका बुबाआमा र दाजु मुम्बईमा काम गर्छन् । दिदीले १७ वर्षको उमेरमै बिहे गरिन् । घरमा भाइसँग छिन् उनी । गाई, भैंसी, एक हल गोरु र सातवटा बाख्रा छन् । तिनैलाई घाँसपात, स्याउला सोतर गर्दै दिन बित्छ, उनले भनिन्, सकिनसकी काम गरिरहेकी छु । स्कुल जान्छुभन्दा घरबाट दिएनन् । अक्षर मात्रै चिन्न पाए हुन्थ्यो भन्ने जहिल्यै मनमा लागिरहन्छ ।सरकारले विपन्न एवं टुहुरा विद्यार्थीलाई सहयोग गर्ने भने पनि भर्ना अभियानदेखि पढाइमा दिइने सहुलियतमा उनीहरूको पहुँच पुग्न सकेको छैन । कतिपय परिवारले छोराहरूलाई जेनतेन पढाइरहेका भए पनि छोरीलाई पनि उनीहरू सरह शिक्षादीक्षा दिनुपर्छ भन्ने चेतना देखिन्न । नगरभित्रै धेरै किशोरी विद्यालयबाहिर रहेको कुरा कार्यपालिका बैठकमा उठाए पनि उनीहरूलाई समेट्न कुनै योजना बन्न नसकेको मंगलसेन७ का वडाध्यक्ष सिद्धराज ढुंगानाले बताए । यसअघि विद्यालय व्यवस्थापन समिति, शिक्षक र जनप्रतिनिधिले विद्यालय भर्ना अभियान नै सञ्चालन गरेका हौं । प्रत्येक घरघरमा पुगेका पनि हौं । त्यतिखेर धेरैलाई विद्यालयमा भित्र्याउन सफल भयौं, उनले भने, उमेर धेरै भएका तर सानो कक्षामा पढ्न अप्ठ्यारो मान्नेहरूका लागि प्रौढ शिक्षा ल्याउने सल्लाह गरिरहेका छौं ।"
सहज बन्दै सिटामोल,"(काठमाडौं)  कोभिड तेस्रो लहरसँगै बजारमा अभाव भएको सिटामोल केही सहज बन्दै गएको छ । सरकारी स्वामित्वको नेपाल औषधि लिमिटेड र स्वदेशी उत्पादनकर्ताहरूले उत्पादन बढाएसँगै बजारमा सिटामोल पाइन थालेको छ ।आपूर्ति व्यवस्था र बजार अनुगमन गर्न मुख्य दायित्व पाएका वाणिज्य, आपूर्ति तथा उपभोक्ता संरक्षण विभागका अनुसार ६ फार्मेसीमा अनुगमन गर्दा चारवटामा सिटामोल भेटिएको छ । साताअघिसम्म बजारमा समस्या नै थियो, फार्मेसीहरूमा सिटामोल अत्यन्त कम देखिन्थ्यो, विभागका निरीक्षण अधिकृत धनेश्वर पौडेलले भने, अब अभाव कम हुँदै गएको छ । ६ वटा फार्मेसीमा अनुगमन गर्दा कम्तीमा चारवटामा भेटिएको छ ।पौडेलका अनुसार बुधबार बी एन्ड बी अस्पताल क्षेत्रका दुई फार्मेसीमा अनुगमन गर्दा दुवैमा सिटामोल भेटिएको थियो । मंगलबार चाबहिल क्षेत्रका ६ फार्मेसीमा अनुगमन गर्दा ४ वटामा सिटामोल थियो । सोमबार चिटिङ अस्पताल क्षेत्रमा अनुगमन गर्दा पनि अभाव कम हुँदै गएको पौडेलले बताए । फार्मेसीहरूले बिरामीको गम्भीरताको आधारमा एउटा व्यक्तिलाई एक पत्ता सिटामोल दिएका छन्, उनले भने, एउटा व्यक्तिलाई एउटा मात्रै दिँदा उपलब्धता देखियो ।सरकारले अनुगमन तीव्र बनाएपछि अहिले फार्मेसीहरूले औषधि लुकाएका छैनन् । अभाव पनि कम हुँदै गएको विभागका प्रवक्ता हरि पंगेनीले बताए । सरकारी निकायले अनुगमन बढाएपछि होलसेलले फार्मेसीलाई सिटामोल उपलब्ध गराएका छन् । औषधि उत्पादक कम्पनीहरूले पनि उत्पादन बढाएका छन्, पंगेनीले भने, त्यसको प्रभाव बजारमा देखिएको छ । साताअघि धेरै समस्या थियो, अहिले त्यति समस्या छैन । बिस्तारै पाइएको छ ।बजारमा अभाव भएपछि गत बुधबार प्रधानमन्त्री शेरबहादुर देउवाले सिटामोललगायत औषधिको सहज आपूर्ति व्यवस्था मिलाउन गृहमन्त्री बालकृष्ण खाँण र मुख्यसचिव शंकर बैरागीलाई निर्देशन दिएका थिए । प्रधानमन्त्रीको निर्देशनपछि मुख्यसचिव बैरागीले स्वास्थ्य मन्त्रालयलाई औषधि उत्पादन र आपूर्ति तीव्र पार्न निर्देशन दिएका थिए । लगत्तै औषधि व्यवस्था विभागमा औषधि लिमिटेड, औषधि उत्पादक संघ, नेपाल औषधि व्यवसायी संघ, पैठारीकर्तासहित छलफल भएको थियो । त्यस क्रममा सबैले आआफ्नो तर्फबाट उत्पादन र आपूर्ति गर्ने प्रतिबद्धता जनाएका थिए । यहीबीचमा सर्वोच्च अदालतले पनि सिटामोललगायतका औषधिको सहज वितरणको व्यवस्था मिलाउन सरकारका नाममा आन्तरिम आदेश जारी गरेको थियो । त्यसपश्चात पनि कम्पनीहरू तातेका हुन् । औषधि व्यवस्था विभागका अनुसार नेपालमा औषधि उत्पादन गर्ने २५ उद्योग छन् । ती उद्योगले क्षमताअनुसार उत्पादन गर्ने जनाएका छन् । आयातकर्ता १२ वटा छन् । जसमध्ये एउटा आयातकर्ताले आयात गरिरहेको जनाएको छ । नेसनल हेल्थ केयर र नेपाल औषधि लिमिटेडले पनि प्रतिबद्धताअनुसार औषधि उपलब्ध गराएको औषधि व्यवस्था विभागले जनाएको छ । लिमिटेडका महाप्रबन्धक मोहम्मद साइफुल्लाले औषधि उत्पादन धमाधम भइरहेको जानकारी दिए । गत बुधबार औषधि व्यवस्था विभागमा भएको छलफलमा ७ दिनमा १० लाख ट्याब्लेट उपलब्ध गराउने प्रतिबद्धता जनाएका थियो । औषधि लिमिटेडले बुधबार (१२ गतेसम्म) साढे १२ लाख ट्याब्लेट आपूर्ति गरेको छ, उनले भने, थप १६ लाख ५९ हजार ९१ ट्याब्लेट मौज्दात छ । महानिर्देशक साइफुल्लाका अनुसार औषधि लिमिटेडले थापाथली, महाराजगन्ज, पाटन, टेकु, वीर अस्पताल क्षेत्रका फार्मेसीहरूमा उक्त ट्याब्लेट उपलब्ध गराएको छ । लिमिटेड घाटामा गएपछि सिटामोल उत्पादन बन्द गरेको थियो । लिमिटेडको घाटा पूर्ति गर्न बोर्डले अर्थ मन्त्रालयसँग १ करोड ६ लाख माग गरेको थियो । अर्थबाट स्रोत सुनिश्चित नभएपछि औषधि लिमिटेड पर्ख र हेरको अवस्थामा थियो । अहिले बजारमा सिटामोल अभाव भएपछि पुनः उत्पादन सुरु गरेको लिमिटेडले जनाएको छ । औषधि उत्पादक संघका अध्यक्ष प्रबलजंग पाण्डेले पनि सिटामोलको अभाव सहज भएको बताए । उद्योगीहरूले उत्पादन बढाएका छन्, बजारमा त्यति समस्या छैन, धेरै सहज भइसकेको छ, उनले भने, सर्वसाधरणले सञ्चय गर्दा केही समस्या भएको थियो । अहिले त्यो अवस्था पनि छैन । बजारमा उपलब्धता छ । संघका अनुसार उद्योगीहरूसग भएको कच्चा पदार्थका आधारमा उत्पादन बढाएका छन् । नवीकरण नगर्ने फार्मेसी धमाधम कारबाहीमावाणिज्य आपूर्ति तथा उपभोक्ता सरक्षण विभागले नवीकरण नगरी, बिल बीजक जारी नगरी कारोबार गर्ने फार्मेसीलाई धमाधाम कारबाही सुरु गरेको छ । विभागका निरीक्षक अधिकृत धनेश्वर पौडेलका अनुसार बुधबार त्रिपुरेश्वरमा रहेको अस्मिता सर्जिकल हाउसलाई १० हजार जरिवाना गरिएको थियो । उक्त सर्जिकल हाउसलाई उपभोक्ता संरक्षण ऐनको दफा ३८ को (घ), ३९,१ (क) बमोजिम जरिवाना गरिएको छ । मंगलबार जियस फार्मेसीलाई १० हजार, सास्की फार्मेसीलाई ५ हजार जरिवाना गरेको पौडेलले बताए । सोमबार भिगोर फार्मेसीलाई ५ हजार, माइरस फार्मेसीलाई १० हजार, मेडसेवा हेल्थकेर प्रालिलाई ५ हजार, मेरिडियन फार्मेसीलाई ५ हजार जरिवाना गरेको उनले बताए । समयमै नवीकरण नगरेको, बिलबिजक जारी नगरेको र अनुगमनमा असहयोग गरेको कसुरमा जरिवाना गरेका छौं, उनले भने ।"
डायलसिसका लागि पालो कुर्दै मिर्गौलापीडित,"(काठमाडौं)  सरकारले मिर्गौलापीडितका लागि निःशुल्क डायलसिसको सुविधा दिए पनि भोजपुर जरायोटारका ३२ वर्षीय ध्रुवराज राई साताको दुईपल्ट जमलको ग्रान्डीसिटी अस्पतालमा शुल्क तिरेर डायलसिस गराइरहेका छन् । उनी प्रत्येक साता सात हजार रुपैयाँ खर्चेर डायलसिस गराउँछन् । सरकारले दिने निःशुल्क डायलसिस सुविधामा पालो नआउने भएपछि उनी निजी अस्पताल धाउन बाध्य भएका हुन् । राईले निःशुल्क डायलसिसका लागि सहिद धर्मभक्त राष्ट्रिय प्रत्यारोपण केन्द्र भक्तपुरमा नाम टिपाएका छन् । मेरो नाम क्युमा छ, पालो आइहाल्ने देखिएन, उनले भने । राई मिर्गौला प्रत्यारोपणको तयारीमा जुटेका पनि थिए । तर कोभिड संक्रमणले प्रत्यारोपणको मिति पछि धकेलिएको छ । सरकारले २०७३ वैशाख देखि निःशुल्क डायलसिस गर्न थाले पनि स्रोत र साधन पर्याप्त जुटाउन नसक्दा पूर्ण रूपमा कार्यान्वयन हुन सकेको छैन । जसको मारमा सयौं मिर्गौला रोगी परिरहेका छन् । तनहुँ व्यासका ७३ वर्षीय देवबहादुर गुरुङले ७ वर्षदेखि मिर्गौलासम्बन्धी रोगको उपचार गराउँदै आएका छन् । उनले पनि सरकारले दिने भनेको निःशुल्क डायलसिसका लागि सहिद धर्मभक्त राष्ट्रिय प्रत्यारोपण केन्द्रमा नाम टिपाएका थिए । तर पालो तत्काल नआउनेभएपछि पोखराकै एक अस्पतालमा तीन हजारका दरले प्रतिडायलसिस गराइरहेका छन् । काभ्रेका २६ वर्षीय बलराम दनुवारले डायलसिसको पालो नआउँदै ज्यान गुमाए । उनकी पत्नी शान्तिका अनुसार बलरामलाई आरोग्य अस्पतालमा साताको १२ हजार तिरेर केही समय डायलसिस गरेर बचाइएको थियो । तर पैसा सकिँदै गएपछि र ऋण माग्ने ठाउँ नभएपछि उनीहरूले नियमित डायलसिस गराउन सकेनन् । सहिद धर्मभक्त राष्ट्रिय प्रत्यारोपण केन्द्रमा अहिले डायलसिस गराउने पालो कुरिरहेका मिर्गौलापीडितको संख्या ३ सय ६० छ । केन्द्रले दिनमा ३६ मेसिनबाट १ सयदेखि १ सय २० जनासम्मको नियमित डायलसिस गर्दै आएको छ । केन्द्रका कार्यकारी निर्देशक डा पुकारचन्द्र श्रेष्ठले दैनिक पाँचदेखि सात जनासम्म आकस्मिक डायलसिसका बिरामी आउने गरेको बताए । केन्द्रका १६ जना स्वास्थ्यकर्मी कोरोना संक्रमित भएकाले हाल सीमितले आलोपालो गर्दै सेवा दिँदै आएको उनको भनाइ छ । केन्द्रकी नेफ्रोलोजी विभाग प्रमुख डा कल्पना श्रेष्ठका अनुसार सय शय्याको डायलसिस सेवा विस्तारका लागि स्वास्थ्य तथा जनसंख्या मन्त्रालयमा प्रस्ताव गरिएको छ । चाहेर पनि डायलसिस बढाउन सक्ने अवस्था छैन, केन्द्रलाई ठाउँको अभाव छ, उनले भनिन्, केन्द्रको समन्वय तथा प्राविधिक सहयोगमा सातै प्रदेशमा २०२० वटा डायलसिस सेवा विस्तारका लागि प्रस्ताव गरेका छौं ।त्रिवि शिक्षण अस्पताल महाराजगन्जका कार्यकारी निर्देशक डा दिनेश काफ्लेका अनुसार अहिले करिब ४ सय जनाले नाम टिपाएका छन् । दिनमा ११ मेसिनले डायलसिस गरिरहेको सुनाउँदै उनले भने, डायलसिसको चापलाई अस्पतालले धान्न सकेको छैन । वीर अस्पतालमा २० वटा मेसिन चलिरहे पनि सबैलाई भ्याउँदैन । अस्पतालका प्रमुख प्रशासकीय अधिकारी डा भूपेन्द्रकुमार बस्नेत यस वर्ष ३० वटा डायलसिस मेसिन थप्ने लक्ष्य रहेको बताए ।"
पीसीआर ल्याब ८ महिनादेखि ठप्प,"(कपिलवस्तु)  कोरोना भाइरस संक्रमण तीव्र रूपमा फैलिरहेका बेला जिल्लामा रहेको एक मात्र पीसीआर परीक्षण प्रयोगशाला आठ महिनादेखि बन्द छ । जिल्ला अस्पतालले चपरतल्लास्थित साविकको महिला विकास कार्यालयमा सञ्चालनमा ल्याएको प्रयोगशाला कामविहीन बनेको हो । जिल्लामा सक्रिय संक्रमित ५ सय पुग्न लागेका छन् । तर प्रयोगशाला रहेको भवनको गेट र ढोकामा ताल्चा झुन्डिएको छ । ल्याब सञ्चालनका लागि संघीय सांसदद्वय बृजेशकुमार गुप्ताले १ करोड ४९ लाख र चक्रपाणि खनालले २८ लाख रुपैयाँ सहयोग गरेका थिए । जिल्ला कोरोनाको हटस्पट बनेका बेला त्यसको न्यूनीकरणका लागि सांसदले विकास बजेटबाटै मेसिन सञ्चालनका लागि रकम दिएका हुन् । त्यस्तै, कपिलवस्तु नगरपालिकाभित्र बस्ने समाजसेवी उमा पौडेलले १ लाख रुपैयाँ सहयोग गरेकी थिइन् । निर्णय भएको साढे ३ महिनापछि असोज १२ गते अस्पतालले मेसिनका लागि ३० दिने टेन्डर आह्वान गरेको थियो । पुस २१ गते मेसिन आइपुगेको हो । १ करोड ५ लाख रुपैयाँ खर्चमा ९ महिनापछि गत फागुनमा उक्त ल्याब सञ्चालनमा आएको थियो ।ठेक्का लागेर बचेको रकमबाट मेसिन सञ्चालन र कार्यालय व्यवस्थापन गरिएको थियो । तर चार महिना चलेर जेठमा बन्द भएको ल्याब अहिलेसम्म सञ्चालनमा आउन सकेको छैन । बजेट नहुँदा ल्याब सञ्चालन गर्न नसकेको कपिलवस्तु अस्पतालका प्रमुख डा किशोर बन्जाडेले बताए । न्यूनतम शुल्क लिएर पनि ल्याब सञ्चालन गर्न मासिक ५ लाख रुपैयाँ चाहिन्छ, उनले भने, कतैबाट स्रोत नहुँदा समस्या भएको छ । माघ ९ यता दैनिक ६० भन्दा बढी संक्रमति जिल्लामा थपिँदै छन् । १० गते ८० जना थपिएका थिए । अधिकांशको एन्टिजेन परीक्षणबाटै पहिचान भएको हो । पीसीआर परीक्षण गरेर ढुक्क हुन चाहन्छु, कपिलवस्तु नगरपालिकाका प्रकाश अर्यालले भने, यहाँ सुविधा नहुँदा मनमा शंकाउपशंका लिएर बस्नुपरेको छ । दिनानुदिन संक्रमण बढ्दै जाँदा शंकास्पद बिरामीले परीक्षण गराउन चाहना राखे पनि पाएका छैनन् । त्यसका लागि बुटवल, भैरहवा र भरतपुर जानुपर्ने हुन्छ । त्यता जाँदा खर्च बढी हुन्छ, अर्यालले भने । यहाँको प्रयोगशालामा एक घण्टामा ९६ जनाको स्वाब परीक्षण गर्ने क्षमता थियो । नतिजा दिन कम्तीमा ६ घण्टा लाग्ने कपिलवस्तु अस्पतालका ल्याब प्रमुख राकेश शाहले बताए । ल्याबमा जनशक्तिको समस्या छ । फुल फेजमा चलाउन १० जना चाहिन्छन्, एक प्राविधिकले भने, सामान्य रूपमा चलाउन एक सिफ्टमा कम्तीमा ४ जना चाहिन्छ । कपिलवस्तु अस्पतालसँग ल्याबमा ९ जनाको जनशक्ति छ । जिल्लाका १० स्थानीय तहले ल्याब सञ्चालन गर्न ६६ लाख रुपैयाँ दिने भनेर गत असारमै निर्णय गरेका थिए । तर अझसम्म रकम आएको छैन ।"
हुम्लामा बुस्टर खोप अभाव,"हुम्ला (कास) हुम्लामा कोरोनाविरुद्धको बुस्टर खोपको अभाव भएको छ । खोप नहुँदा अहिलेसम्म एक जनाले पनि बुस्टर डोज लगाएका छैनन् । जिल्ला स्वास्थ्य सेवा कार्यालयका अनुसार जिल्लाभरि २७ हजार ६ सय ९० जनाले पहिलो डोज र १४ हजार ५७ जनले दोस्रो डोज लगाइसकेका छन् । खोपको बुस्टर मात्रा नआउँदा खोप अभियान नै प्रभावित भएको स्वास्थ्य सेवा प्रमुख प्रेमबहादुर सिंहले बताए । खोप अभियान सुरु गर्न केन्द्रको निर्देशन आएको छ, उनले भने, तर खोप नै नभएपछि अभियान सञ्चालन गरेका छैनौं । जिल्लाभरिका स्वास्थ्य संस्थामा बुस्टर मात्रा लगाउन स्वास्थ्यकर्मी तयारी अवस्थामा राखिएको उनले जानकारी दिए । पहिलो र दोस्रो मात्राको खोप लगाएका ६० वर्षमाथिका ज्येष्ठ नागरिक तथा कोरोनाविरुद्ध अग्रपंक्तिमा खटिने स्वास्थ्यकर्मी, सुरक्षाकर्मी, जनप्रतिनिधि र सञ्चारकर्मीलाई बुस्टर लगाउन संघीय सरकारसँग ५ हजार डोज खोप मागिएको कार्यालयले जनाएको छ । कार्यालयका अनुसार १२ वर्षदेखि १८ वर्षमुनिका ५ हजार ८ सय ८१ बालबालिकालाई पहिलो मात्रा मोडर्ना खोप दिइसकिएको छ । उक्त खोपको दोस्रो मात्रा २८ दिनको फरक पारी माघ २ मा लगाउन सुरु गरिएको स्वास्थ्य प्रमुख सिंहले बताए । कार्यालयले ७ गाउँपालिकामा पुस ४ दखि १४ सम्म अभियान सञ्चालन गरेको थियो । हिमपातका कारण खोप लिएर स्वास्थ्यकर्मीलाई जान कठिन हुने देखिएपछि नाम्खा गाउँपालिका६ लिमीका बालबालिकाले भने पहिलो डोज पनि लगाउन पाएका छैनन् । बर्सेनि झन्डै ६ महिना लिमी आसपासका डाँडाकाँडा हिउँले छोपिएका हुन्छन् । नाम्खामा लिमीबाहेकका ३ सय ३१ बालबालिकालाई खोप दिइएको छ । लिमीमा झन्डै २ सय ५० बालबालिका छन् ।"
चुनढुंगा उत्खननमा न्यूनतम मापदण्डकै अभाव,"(पाल्पा)  जिल्लाका अधिकांश चुनढुंगा खानीले तोकिएको परिमाणभन्दा बढी उत्खनन गरेको तथ्य सार्वजनिक भए पनि १३ वर्षदेखि मापदण्ड पालना नगरी चुनढुंगा निकासी गरिरहेका छन् । तीमध्ये चार उद्योग पुराना हुन् भने बाँकी नयाँ हुन् । डिभिजन वन कार्यालयको अनुगमन प्रतिवेदनअनुसार सबै चुनढुंगा उत्खनन गर्ने उद्योगकम्पनीले न्यूनतम सर्तसमेत पालना गरेका छैनन् । खानी तथा भूगर्भ विभागले पनि हरेक वर्ष अनुगमन गर्ने गर्छ । डिभिजन वनले अघिल्लो आर्थिक वर्षमा पनि सिद्धार्थ मिनिरल्स प्रालि तिनाउ३, कञ्चन क्वेरिज प्रालि तिनाउ३, डोलोमाइट चुनढुंगा प्रालि तिनाउ५, सत्यवती खानी उत्खनन प्रालि तिनाउ५, सर्वोत्तम सिमेन्ट प्रालि तिनाउ१, अल्फा कन्स्ट्रक्सन एन्ड डेभलपर्स प्रालि तिनाउ२ मा अनुगमन गरेको थियो । यसैगरी पाल्पा सिमेन्ट इन्डस्ट्रिज प्रालि माथागढी७, बीएस सिमेन्ट प्रालि माथागढी५, होङ्सी शिवम् सिमेन्ट प्रालि निस्दी७ मा अनुगमन गरेको हो ।अनुगमनका लागि तत्कालीन सहायक वन अधिकृत अनुपा सिलवालको संयोजकत्वमा रेन्जर यमलाल पोखरेल, अधिकृत (छैटौं) टीकाराम न्यौपाने र सम्बन्धित सबडिभिजन कार्यालयका सहायक वन अधिकृत सदस्य रहेको समिति गठन गरेको छ । सबै चुनढुंगा उत्खनन गर्ने उद्योगकम्पनीको अनुगमनमा साबिकका डिभिजन वन अधिकृत मोहनप्रसाद पौडेलको सहभागिता प्रतिवेदनमा लेखिएको छ । चुनढुंगा उत्खनन गर्ने खानीको प्रारम्भिक वातावरणीय परीक्षण प्रतिवेदन (आईईई) तथा सम्झौता अध्ययन, खानी सञ्चालित स्थानको स्थलगत अनुगमन, छलफल, क्षति न्यूनीकरणका आवश्यक उपाय, वृक्षरोपणको अवस्थाबारे जानकारी लिएको प्रतिवेदनमा उल्लेख छ । खानी तथा भूगर्भ विभाग र वन तथा वातावरण मन्त्रालयसँग सम्झौता भएअनुसारका काम नगरेको प्रतिवेदनमा प्रस्ट छ । वन तथा वातावरणको क्षेत्रमा समेत देखिने गरी काम भएको छैन । चुनढुंगा उत्खनन गर्दा सम्झौताबमोजिम व्यवस्थापन गर्नुपर्ने रूखहरूको कटानमुछान गरी उत्पादित काठदाउरा सुरक्षित तवरले घाटगद्दी गर्दैनन् । खानी उत्खनन हुने जग्गाको चार किल्लामा जीपीएस कोअर्डिनेट अनुसार छुट्टिने गरी रिफरेन्स चिह्न एक पिलरबाट अर्को पिलर देखिने गरी गाडेका छैनन् । उक्त क्षेत्रमा तारबार लगाउन र पहुँचमार्गको उचित व्यवस्थापन गरी हरियाली प्रवर्द्धन गर्न सुझाव दिएको छ । आयोजनाले दिनुपर्ने सट्टा जग्गा, भोगाधिकार उपलब्ध भएको जग्गामा रहेका रूखहरू हटाएबापतको गर्नुपर्ने वृक्षरोपण, पाँच वर्षसम्म गर्नुपर्ने स्याहारसम्भारमा समेत बेवास्ता गर्दै आएका छन् । उनीहरूले अपनाउनुपर्ने क्षति न्यूनीकरणका आवश्यक उपायलगायतका सम्झौताका सर्तको पालनासमेत गरेका छैनन् । डिभिजन वन कार्यालयले त्यसमा अनुगमन गरेर हरेक वर्ष सुझाव दिए पनि उनीहरूले अटेर गर्दै आएका हुन् । खानी उद्योगले सम्झौताअनुसारको कार्यान्वयनको अवस्था बुझ्ने, सर्त पूर्ण रूपमा पालना गराउन सम्बन्धित पक्षलाई हरेक वर्ष सुझाव र निर्देशन दिने गरेको डिभिजन वन अधिकृत दीपक ज्ञवालीले बताए । सम्झौताअनुसार सम्बन्धित खानी उद्योगले क्षति न्यूनीकरण गरेका छन्छैनन् भनेर स्थलगत निरीक्षण गरेर प्रतिवेदन दिने गरिएको छ, उनले भने, प्रतिवेदन बुझाउनुअघि नै सम्बन्धित खानी उद्योगलाई बोलाएर तत्काल काम गर्नु भन्ने छलफलसमेत हुन्छ । पाल्पाका ९ वटै चुनढुंगा उत्खनन गर्ने उद्योगले धर्मकाँटा राखेका छैनन् । प्रारम्भिक वातावरणीय परीक्षणमा उल्लेखित क्षति न्यूनीकरणका उपायसमेत अनिवार्य रूपमा पालना नगरेको प्रतिवेदनमा उल्लेख छ । समयावधिमा प्रतिवेदन नबुझाउने, सट्टा भर्ना जग्गा तोकिएको अवधिमा सम्बन्धित निकायमा रजिस्ट्रेसन पास नगर्ने, रूख कटान गरेर सट्टा विरुवा लगाउने, गोडमेल, झाडी, वन डढेलो नियन्त्रणमा व्यवस्थापन मिलाउने, भूक्षय नियन्त्रणका लागि प्रभावकारी उपाय नअपनाएको पाइएको प्रतिवेदनमा उल्लेख छ । हरेक वर्ष चुनढुंगा खानीमा स्थलगत अध्ययनमा देखिएको सुझाव प्रतिवेदनमा आउने गर्छ, डिभिजन वन अधिकृत ज्ञवालीले भने, सम्झौताअनुसारको काम भएको छ वा छैन भन्ने कुराले महत्त्व राख्छ । अघिल्लो आर्थिक वर्षको प्रतिवेदनमा सत्यवती खानी उद्योगलाई बेन्च कटिङ्स गरी उत्खनन गर्न निर्देशनसमेत दिएको छ । साधारणतया अनुमति प्राप्त भएको स्थलको सबैभन्दा माथिल्लो भागबाट उत्खनन गर्नुपर्ने हुन्छ । अधिकांशले तल्लो भागमै उत्खनन गरेका छन् । त्यसबाट वर्षायाममा पहिरो जाने र आफैंलाई पनि खतरा हुन्छ । खानी सञ्चालकहरूले यस विषयमा आफैं पनि सचेत हुनुपर्ने हो । पाल्पा सिमेन्टबाहेक अन्य सबैले पहाडको बीच भागमा नै खानी उत्खनन गरिरहेका छन् । अग्ला डाँडाहरू पहिरो गएजस्तो देखिएका छन् । हामीले नियम, कानुनभित्र रहेर नै निकालेका छौं, पाल्पा सिमेन्टका प्रतिनिधि जीवन निरौलाले दाबी गरे, माथिल्लो तटीय क्षेत्रबाट खनेका छौं । हाम्रोमा सबै नियम पालना भएको छ । पाल्पा सिमेन्ट, सिद्धार्थ मिनिरल्स प्रालिले डम्पिङका लागि प्रयोग गरेको जग्गा निजी हो वा होइन यकिन गर्न नसकिएको प्रतिवेदनमा छ । खानी तथा भूगर्भ विभागको प्रतिवेदनमा समेत सोही कुरा उल्लेख छ । डिभिजन वनको प्रतिवेदनमा उत्खननका बेला निस्कने कम गुणस्तरीय ढुंगा, माटोलाई जथाभावी फ्याँक्न नपाउने व्यवस्थालाई पूर्ण रूपमा कार्यान्वयन नभएको पाइएको छ । होङ्सी, कञ्चन क्वेरिज, सिद्धार्थ, सर्वोत्तम, डोलोमाइटलगायतमा सिल्टेसन समस्या छ । उत्खनन क्षेत्रबाट बग्ने पानीलाई सिल्टेसन पोन्डमा थिग्राएर मात्र खोला खोल्सीमा छाड्नुपर्ने हुन्छ । तर, यहाँ कसैले पनि पालना गरेका छैनन् । होङ्सी शिवम् सिमेन्ट प्रालिले तोकिएको जग्गाभन्दा बाहिर गएर काम गरेको अनुगमन प्रतिवेदनमा छ । चुनढुंगा उत्खनन गर्ने कम्पनीले तयार पारेको माइनिङ स्किम र प्रारम्भिक वातावरणीय परीक्षण प्रतिवेदनमा सरकारबाट वन क्षेत्रको जग्गा नपाएसम्म राष्ट्रिय वन क्षेत्रमा उत्खनन गर्न पाइँदैन । खानी तथा भूगर्भ विभागका माइनिङ इन्जिनियर रामानन्दप्रसाद चौधरीले गरेको अनुगमन प्रतिवेदनमा पनि चुनढुंगा उत्खनन गर्दा वन तथा भूसंरक्षण विभाग र डिभिजन वन कार्यालयबाट निर्देशन भएका कारबाहीहरूलाई अवहेलना गरेको, भएका सम्झौताहरूको पालना नगरेको र प्रचलित नीति, नियम, कानुनविपरीत कार्य गरेको पाइएको उल्लेख छ ।"
हिउँ छोएर आएको वायुले ल्यायो सिरेटो,"(काठमााडौं)  माघ महिनामा चिसो हुनु नौलो होइन । तर यो वर्ष लगातार घाम नलाग्ने र चिसो स्याँठ बढेपछि सर्वसाधारणले अघिल्ला वर्षभन्दा झन् चिसो भएको महसुस गरिरहेका छन् । यो क्रम दिनहुँ बढिरहेको छ । जल तथा मौसम पूर्वानुमान महाशाखाकी मौसमविद् शान्ति कँडेल आफूले पनि यसपालि चिसो बढ्ता अनुभव गरेको सुनाउँछिन् । चिसोमा सिरेटो थपिएपछि आज म बाहिर बस्नै सकिनँ, उनले बिहीबार कान्तिपुरसँग सुनाइन्, धेरै समय भित्रै बस्नुपर्यो, सायद अरूले पनि यस्तै अनुभव गर्नु भो होला । उनका अनुसार यो वर्ष सर्वसाधारणले चिसो बढी अनुभव गर्नुका पछि दुई वटा कारण छन् । एक, यसपालि पश्चिम वायुको प्रभाव (वेस्ट्रन्ली डिस्टर्बेन्स) लगातार आएको आयै छ, गत वर्षहरूमा यस्तो प्रभाव आक्कलझुक्कल मात्र आउँथ्यो । पश्चिम वायुको लगातारको आगमनले छिनछिनमा बदली गरायो, मौसमविद् कँडेलले भनिन्, जसले गर्दा लामो समयसम्म घाम लाग्न पाएन, घाम नलागेपछि चिसो हुनु स्वाभाविकै भयो । पश्चिम वायुको प्रभाव आएको आयै गर्दा पूर्ण रूपमा बदली भएर तापक्रममै गिरावट आउने उनको भनाइ छ । न्यूनतम तापक्रममा पनि गिरावट आएको छ । जनवरीमा विगतमा काठमाडौंको तापक्रम माइनससम्म झरे पनि यो वर्ष माइनस रेकर्ड भएको छैन । कँडेलका अनुसार चिसो बढी हुनुको दोस्रो कारण भने पश्चिम वायुसँगै हिउँ छोएर आएको सिरेटो पनि हो । अफगानिस्तान, पाकिस्तान, जम्मु कश्मीरबाट हिमालयको काख हुँदै पश्चिम वायु आउने हो, उनको विश्लेषण छ, त्यस्तो सिस्टमले चिसो आफैं बोकेर पनि ल्याएको हुन्छ, यहाँ बदली भएका बेला त्यो सिस्टम आयो भने झन् चिसो हुने भइगयो । यस्तो अवस्था अझै केही दिन रहने मौसम पूर्वानुमान महाशाखाको अनुमान छ । पूर्ण रूपमा खुल्न त अझै केही समय लाग्छ, महाशाखाले भनेको छ, अहिले देशमा पश्चिमी न्यून चापीय प्रणालीको प्रभाव छ ।बितेको २४ घण्टामा मुलुकका २१८ वटा वर्षा मापन केन्द्र (मानव सञ्चालित ८८ र स्वचालित १३०) मध्ये ६७ वटा केन्द्रमा वर्षा रेकर्ड भएको छ । काठमाडौंमा पनि छिटफुट वर्षा भएको छ । सबैभन्दा बढी (२४२ मिलिमिटर) वर्षा अछामको मंगलसेन केन्द्रमा भएको छ । बिहीबार पोखरा र ताप्लेजुङमा पनि वर्षा भएको छ । जुम्ला र जिरीमा तापक्रम शून्यभन्दा तल झरेको छ । काठमाडौंमा न्यूनतम ४२ र अधिकतम १४ डिग्री सेल्सियस रेकर्ड भएको छ ।"
काभ्रेको जनसंख्या वृद्धिदर फेरि ऋणात्मक,"(काभ्रे)  जनगणनामा जिल्लावासी अनुपस्थित हुँदा काभ्रेको जनसंख्या वृद्धिदर ऋणात्मक देखिएको छ । तथ्यांक विभागले सार्वजनिक गरेको जनगणना२०७८ को प्रारम्भिक नतिजाअनुसार काभ्रेको जनसंख्या २०६८ को जनगणनाभन्दा ०३९ प्रतिशतले घटेको हो । हाल ३ लाख ६६ हजार ८ सय ७९ जनसंख्या गणना भएकोमा २०६८ मा ३ लाख ८१ हजार ९ सय ३७ थियो । ६ महिना वा सोभन्दा बढी बसोबास गरेको स्थानलाई अक्सर बसोबास गरेको मानेर गणना भएकाले स्थायी ठेगानाको लागि त्यो संख्या अनुपस्थित देखिन्छ, जिल्ला जनगणना अधिकारीको रूपमा काम गरेका तथ्यांक कार्यालय काभ्रेका प्रमुख दीपक कोइरालाले भने, जनसंख्या नै घट्ने होइन । अर्को स्थानमा गणना भएको हुन्छ । यसो गर्दा एकतिर घट्छ भने अर्कोतिर बढ्छ । उनका अनुसार कामको सिलसिलामा अन्य जिल्ला र विदेशमा गएकाहरूलाई गणनामा अनुपस्थित जनसंख्याका रूपमा राखिएको छ । यो संख्या यसपल्ट १९ हजार ५ सय ७६ छ ।जिल्लामा यसपल्ट ८३ हजार ९ सय ३२ घरधुरीका ९३ हजार १ सय ८९ परिवारको गणना भएको थियो । जसमा १ लाख ८५ हजार ९ सय १२ महिला र १ लाख ८० हजार ९ सय ६७ पुरुष छन् । जनघनत्व २ सय ६३ छ । लैंगिक अनुपात ९७३४ प्रतिशत र औसत परिवारको आकार ३९४ प्रतिशत पाइएको छ । २०६८ मा पनि यहाँको जनसंख्या वृद्धिदर ऋणात्मक (०१ प्रतिशत) थियो । २०५८ को जनगणनाअनुसार यहाँको जनसंख्या ३ लाख ८५ हजार ६ सय ७२ थियो । सहरी क्षेत्रमा बसोबास बढीतथ्यांक विभागले सार्वजनिक गरेको प्रारम्भिक नतिजाअनुसार जिल्लाको सहरी क्षेत्रमा बसोबास बढिरहेको देखिएको छ । गत जनगणनाको तुलनामा यसपल्ट बनेपा, धुलिखेल र पनौती नगरपालिकामा मात्रै जनसंख्या वृद्धि भएको छ । १३ मध्ये १० स्थानीय तहमा भने वृद्धिदर ऋणात्मक छ ।सबैभन्दा धेरै जनसंख्या बनेपा नगरपालिकामा छ । बनेपामा ६७ हजार ६ सय २९ जनाको बसोबास छ भने सबैभन्दा कम खानीखोला गाउँपालिकामा १२ हजार ३ सय ७५ छन् । १० वर्षमा बनेपामा १२ हजार १ जना, पनौतीमा ५ हजार ४ सय ८६ र धुलिखेलमा ४ हजार २१ जनसंख्या बढेको देखिएको छ । यी क्षेत्र जिल्लाकै प्रमुख बजार क्षेत्रसमेत भएकाले यहाँ रोजगारी, व्यापार, अध्ययन, व्यवसायका लागि आउनेको संख्या बढ्दा जनसंख्या पनि वृद्धि भएको हो ।६ महिना वा सोभन्दा बढी बसोबास गरेको स्थानलाई अक्सर बसोबास गरेको मानेर गणना भएकाले ती स्थानीय तहमा वृद्धि भएको देखिएको हो । सहरोन्मुख र केही समयअघि नगरपालिका घोषणा भएका पाँचखाल, नमोबुद्ध र मन्डनदेउपुर नगरपालिकामा पनि २०६८ को जनगणनाको तुलनामा जनसंख्या वृद्धिदर ऋणात्मक देखिएको छ ।"
१ लाख बढीले लगाए खोप,"(दोलखा)  जिल्लाभर १२ वर्षमाथिका १ लाख जनाभन्दा बढीले कोरोनाविरुद्धको खोप लगाएका छन् । बुधबारसम्म एक लाख १० हजारले खोपको पहिलो मात्रा र ९७ हजारले दोस्रो मात्रा लगाएका स्वास्थ्य कार्यालयले जनाएको छ । १२१७ वर्ष उमेर समूहका १७ हजार विद्यार्थीलाई विद्यालयमै पुगेर खोपको पहिलो मात्रा लगाइएको छ । ३ स्थानीय तहका ८ हजार विद्यार्थीलाई बुधबार दोस्रो मात्रासमेत लगाइएको स्वास्थ्य कार्यालय प्रमुख अर्जुन पौडेलले बताए ।कोरोना संक्रमण बढेसँगै सरकारले माघ १५ सम्मका लागि विद्यालय बन्द गराएको छ । तर विद्यार्थीलाई विद्यालय बोलाएरै खोप लगाइएको उनले बताए । हालसम्म जिल्लाका १२१७ वर्ष उमेरका ६० प्रतिशतलाई खोप दिइसकिएको उनको भनाइ छ । सरकारले खोप लगाउन विद्यालय खोल्ने अनुमति दिएपछि फेरि धमाधम खोप अभियान सुरु भएको छ, उनले भने, विद्यालयमै पुगेर छुटेकालाई पहिलो डोज खोप दिइरहेका छौं, लगाइसकेकालाई दोस्रो डोज खोप दिन्छौं । स्थानीय तहअनुसार आलोपालो गर्दै सबै विद्यालयमा पुगिने उनले स्पष्ट पारे ।पहिलो र दोस्रो मात्रा खोप लगाउनेको संख्या सन्तोषजनक रहे पनि बुस्टर डोज खोप भने यहाँका लक्षित वर्गसम्म पुग्न सकेको छैन । बुधबारसम्म २ हजार ४ सय २२ जनाले मात्रै बुस्टर डोज लगाएका उनले जनाए । सरकारले अग्रपंक्तिमा खटिएका, दीर्घ रोग लगोका र ६० वर्षभन्दा माथिकालाई बुस्टर डोज खोप दिने जनाएको छ । तर यस्तो संख्या निकै कम छ, उनले भने ।दुर्गममा पुगेन खोपखोपको पहिलो मात्रा लगाएका जिल्लाको अति विकट विगु गाउँपालिका१ लप्चीका बासिन्दाले ६ महिना बित्दासमेत दोस्रो मात्रा लगाउन पाएका छैनन् । लप्चीका ३० जनालाई पहिलो मात्रा खोप दिइएको थियो । अझै ४० जनाभन्दा बढीले पहिलो मात्रा नै लगाउन बाँकी रहेको स्वास्थ्य कार्यालय प्रमुख पौडेल बताउँछन् । यसअघि अन्दाजका भरमा कम खोप लैजाँदा उनीहरू खोप पाउनबाट वञ्चित भएका हुन् ।लप्चीमा खोप लैजाने बेलामा जनसंख्या कम होला भनेर अन्दाजका भरमा लग्यौं, उनले भने, आधाभन्दा बढीले खोप लाउनै पाएनन् । अब सेनाको हेलिकोप्टर प्रयोग गरेर भए पनि खोप लैजान्छौं । उनका अनुसार विकट क्षेत्र भएकाले हिँडेर खोप लैजान असम्भव जस्तै भएकाले पहिलो मात्रा खोप लगाएकालाई पनि दोस्रो मात्रा दिन नसकिएको हो । हाल हिमपातले लप्चीवासी तल्लो क्षेत्र लुमनाङ झरेका छन् । गौरीशंकर गाउँपालिका९ बेदिङमा भने दोस्रो मात्रा खोप दिइएको छ । २ दिन हिँडेर बेदिङ पुगेका स्वास्थ्यकर्मीले स्थानीयलाई खोप लगाइदिएका कार्यालयले जनाएको छ ।"
कोठाभित्रै दम्पती मृत फेला,"काठमाडौं (कास) कोठाभित्रै सुतिरहेको अवस्थामा निसासिएर एक दम्पतीको मृत्यु भएको छ । शंखरापुर नगरपालिका३ बोजेनीस्थित आफ्नै कोठामा बिहीबार बिहान ५२ वर्षीय पदमबहादुर थिङ र उनकी श्रीमती ४५ वर्षीय फूलकुमारी थिङको शव फेला परेको हो । बुधबार बेलुका खाना खाएर मकलमा कोइला बालेर सुतेका थिङ दम्पती मृत अवस्थामा फेला परेका काठमाडौं प्रहरी प्रवक्ता एसपी दिनेशराज मैनालीले बताए । बिहान अबेरसम्म ढोका नखोलेपछि फुटाएर हेर्दा दुवैको शव भेटियो, उनले भने, कोइला बालेर सुतेको पाइयो, निसासिएर मृत्यु भएको हुन सक्छ । मृतकको शव पोस्टमार्टमका लागि शिक्षण अस्पतालमा महाराजगन्ज पठाइएको प्रहरीले जनाएको छ ।"
हेटौंडा अस्पताललाई २ भेन्टिलेटर सहयोग,"हेटौंडा (कास) वाग्मती प्रदेश स्वास्थ्य मन्त्रालयले हेटौंडा अस्पताललाई २ वटा भेन्टिलेटर र स्वास्थ्य सामग्री हस्तान्तरण गरेको छ । स्वास्थ्यमन्त्री निमा लामाले बिहीबार अस्पतालका मेसु डा रामचन्द्र सापकोटालाई २ भेन्टिलेटर, १० बेड, मनिटरलगायत स्वास्थ्य सामग्री प्रदान गरे । मन्त्री लामाले हेटौंडा अस्पताललाई प्रदेशकै प्रमुख अस्पतालका रूपमा विकास गरिने बताए । आगामी चैतसम्म सबै प्रदेशवासीलाई कोरोनाविरुद्धको प्राथमिक खोप लगाइसक्ने लक्ष्य रहेको उनको भनाइ छ ।"
गुणस्तरहीन मास्क बेच्ने ४ पक्राउ,"काठमाडौं (रासस) गुणस्तरहीन मास्क बिक्री गर्ने ४ जना पक्राउ परेका छन् । त्रिपुरेश्वरस्थित महालक्ष्मी इशान इन्टरप्राइजेज र अनेस्ट सप्लायर्सले अमेरिकी ब्रान्डको थ्रीएम मास्कको नक्कल गरी उस्तै देखिने मास्क बिक्री गरेको पाइएको हो । महानगरीय प्रहरी परिसरका अनुसार महालक्ष्मीका सञ्चालक बुद्धिबहादुर कार्की, भोटेबहाल बस्ने भारत राजस्थानका यश अग्रवाल, श्रीयान्स लावटी र ललितपुर सातदोबाटो बस्ने अनेस्ट सप्लायर्सका म्यानेजर मुक्तिप्रसाद पोखरेललाई पक्राउ गरिएको छ । महालक्ष्मीबाट ४ हजार १ सय ९४ थान र अनेस्टबाट १ हजार ९ सय २० थान नक्कली थ्रीएम मास्कसमेत बरामद गरिएको छ ।"
जनगणनाको सन्देश : सक्रिय जनसंख्याको लाभ लिन अबेला नगरौं,"जनगणनाको प्रारम्भिक नतिजा अनुसार नेपालको जनसंख्या वृद्धिदर आठ दशकयताकै न्यून देखिनु जति स्वाभाविक हो, त्यसभन्दा बढी चिन्तनीय विषय हो । वर्तमान शिक्षा, चेतना, वैदेशिक रोजगारी, बसाइँसराइ, छिमेकी मुलुक लगायत विश्वप्रवृत्तिका आधारमा जनसंख्या वृद्धिदर घट्न पुगेको सहज अनुमान गर्न सकिन्छ । लामो समयदेखि दुईभन्दा बढी सन्तान नजन्माउन सरकारीगैरसरकारी निकायले चलाएका अभियान र छोराछोरीको शिक्षादीक्षा तथा लालनपालनमा खर्चिनुपर्ने रकम अकासिनु पनि यसका कारक हुन सक्छन् । अरू कारण जे भए पनि ताजा तथ्यांक हाजिर छ नेपालको जनसंख्या २ करोड ९१ लाख ९२ हजार ४ सय ८० पुगेको छ । १० वर्षअघि वार्षिक वृद्धिदर १३५ प्रतिशत रहेकामा यस पटक ०९३ प्रतिशतमा झरेको छ ।जनजिब्रोमा त नेपालको जनसंख्या ३ करोड नाघिसकेको धेरै भएको थियो । स्वयम् केन्द्रीय तथ्यांक विभागको जनसंख्या घडीमै डेढ वर्षअघि अर्थात् २०७७ असार १२ गते नै नेपालको जनसंख्या ३ करोड ६ सय ३४ पुगेको थियो, तर त्यो खालि पूर्वानुमान थियो, गणना गरिएको तथ्यांक थिएन । राष्ट्रिय जनगणना२०६८ का आधारमा गरिएको उक्त पूर्वानुमान धेरै नमिल्नुको कारण जनसंख्या वृद्धिदरमा आएको यही फेरबदल हो, १० वर्षअघिको तुलनामा जनसंख्या वृद्धिदर ०४२ प्रतिशतले घट्नुले हो । यस हिसाबले जनसंख्या ३ करोड नाघ्न अझै तीन वर्षजति लाग्ने देखिन्छ । ताजा जनसंख्यामाथि बहुआयामबाट बहस गर्न सकिन्छ । विस्तृत नतिजा आउन समय लाग्ने भए पनि प्रारम्भिक परिणामकै आधारमा मुलुकको बदलिँदो चित्र प्रस्ट हुन्छ । त्यस अनुसार पहाडी जिल्लाहरूमा जनसंख्या वृद्धिदर ऋणात्मक हुँदै छ भने तराईमा जनचाप बढ्दो छ । यसको अर्थ मुलुकको मैदानी भूभाग अझ महत्त्वको अर्थराजनीतिक केन्द्र बन्दै छ । नगरपालिकाको संख्या थपिएसँगै गाउँवासीको संख्या घट्दो छ, भलै नगरपालिकाभित्रकै पनि प्रस्ट रूपमा दुर्गम क्षेत्रका बासिन्दा गाउँवासी हुन् कि सहरवासी, यो प्रश्न जिउँदै छ । देशभित्र महिलाको संख्या करिब ७ लाखले बढी छ, बिदेसिनेमा महिला पनि बढिरहेका छन् । विदेशमा रहेका नेपालीको संख्या २१ लाख ६९ हजार ४ सय ७८ देखिएको छ, जुन धेरैको अनुमानभन्दा निकै कम हो । गणनामा कुनै त्रुटि भयो कि यथार्थ यही हो, बिस्तारै खुल्दै जाला । सबभन्दा चिन्ता गर्नुपर्ने पाटो भने फेरि पनि उही हो घट्दो जनसंख्या वृद्धिदरको प्रकाशमा नेपाल अब कसरी अघि बढ्नुपर्ला ? उपलब्ध जनसांख्यिक लाभांशबाट साँच्चिकै लाभान्वित हुन कस्तो कदम चाल्नुपर्ला ? औसत उमेर बढ्नु र जनसंख्या वृद्धिदर घट्नुको अर्थ हो केही दशकपछि मुलुकमा ज्येष्ठ नागरिकहरूको संख्या बढ्दै जानेछ, युवाहरूको संख्यामा कमी आउनेछ । यसको मतलब, अरूमा आश्रितहरू बढ्नेछन्, सक्रिय रूपमा काम गर्नेहरू घट्नेछन् । र, राज्यले सामाजिक सुरक्षामा लगानी बढाउनुपर्नेछ । अहिल्यै सामाजिक सुरक्षामा खर्च गर्न सकस बेहोरिरहेको नेपालले के त्यति बेला अझ बढी नागरिकको राम्रोसँग हेरविचार गर्न सक्ला ? निःसन्देह, सरकारले सक्दिनँ भनेर सुख पाउँदैन, तर अहिलेकै पाराले त्यो सम्भव पनि देखिँदैन । यसका निम्ति मुलुकले आफ्नो आर्थिक शक्ति बढाउनु र सार्वजनिक स्वास्थ्यलगायत प्रणालीहरू मजबुत तुल्याउनुको विकल्प छैन । र, यसतर्फ अघि बढ्ने प्रमुख उपाय भनेको हाल उपलब्ध जनसांख्यिक लाभांशको सदुपयोग गर्नु नै हो ।जनसांख्यिक संरचना अनुसार, यतिखेर नेपालमा घरका छ जनामध्ये चार जनाले कमाउन सक्छन्, बाँकी दुई मात्रै पराश्रित छन् । यो कुनै पनि राष्ट्रका लागि सुनौलो मौका हो, जुन सितिमिति आउँदैन र सधैंलाई टिक्दैन पनि । जनगणनाको तथ्यांकले यसमै सचेत हुन घण्टी बजाएको हो, सर्वाधिक युवा जनशक्ति भएको यस कालखण्डमै मुलुकलाई प्रगतिपथमा लम्काउन घचघच्याएको हो । १० वर्षअघिको जनगणना अनुसार काम गर्ने उमेरको जनसंख्या ६४ प्रतिशत थियो । यो जनगणनाले त्यस्तो जनसांख्यिक लाभांश ६७ प्रतिशत देखाउन सक्ने आकलन छ । त्यो भनेको सक्रिय काम गर्ने उमेर समूह (१५ देखि ६५ वर्ष) को जनसंख्या २ करोडजति हुनु हो, त्यसमा पनि ४० प्रतिशतजति त युवा उमेरकै हुनेछन् । तर, मुलुकको आन्तरिक औपचारिक र अनौपचारिक क्षेत्रमा गरी देशभित्र पौने करोडजति मात्रै रोजगार छन् । गाउँघरतिर नियमित आम्दानीका बाटा छैनन् । सरकारसित सृजनात्मक सोच प्रवर्द्धन गर्ने प्रभावकारी योजना छैन । गाउँ छाडेका युवालाई अड्याउन सहरसँग सामर्थ्य छैन । आफ्नै देशमा गरिखाने सहज बाटो नभएपछि सस्तोमै भए पनि श्रम बेच्न उड्ने युवासपनालाई पखेटा हाल्नबाट रोक्न सकिन्न । राज्य र निजी क्षेत्रले हातेमालो गरी यो नियतिलाई पूर्णविराम लगाउनुपर्छ । देशभित्रै काम सृजिएर उत्पादनशीलतामा गुणात्मक फड्को मार्दै सार्थक विकासतर्फ पाइला चाल्नुपर्छ । सुन्दा आदर्शवादी नाराजस्तो लागे पनि यसको विकल्प छैन । आजको घडीमा मानव जनशक्ति नै विश्वभर देश विकास गर्ने ठूलो स्रोत हो । विडम्बना, आफ्नो देश सिँगानुपर्ने नेपाली हातहरू खाडी र मलेसियालाई चिटिक्क बनाउन बाध्य छन् । हाम्रो श्रमशक्तिलाई अति सस्तोमा किनेर ती देशहरू लाभान्वित भइरहेका छन्् । अब नेपालले यो जनशक्तिलाई प्रयोग गर्ने उचित तथा प्रभावकारी कार्यक्रम अघि सार्नैपर्छ । विज्ञहरूका अनुसार यो लाभांशको अवस्था बढीमा केही दशकसम्म मात्र रहन्छ, यो यथार्थलाई नीतिनिर्माताहरूले हृदयंगम गर्नुपर्छ । मौका आउँछ पर्खंदैन भन्ने उक्ति फेरि पनि स्मरण गर्न जरुरी छ । देश चलाउनेहरूले बुझ्नुपर्छ, आज नेपालसित भएको ठूलो पुँजी भनेकै यही मानव संसाधन हो । यो शक्तिलाई सदुपयोग गर्न सक्दा देशले फड्को मार्न सक्छ, यसको महत्त्व नबुझे वा बुझ्न नचाहे पछि पछुताउनुबाहेक उपाय हुनेछैन । त्यसैले मुलुकको प्रगतियात्रामा अब जनसांख्यिक लाभलाई प्रधान विषय बनाइनुपर्छ । कुनै मन्त्रालयका टुक्रे कार्यक्रमबाट यस्तो लाभ लिन सम्भव छैन । यसका निम्ति सिंगै मुलुकको पहल चाहिन्छ, राजनीतिक नेतृत्वले दृढसंकल्पका साथ स्पष्ट परिकल्पना अगाडि सार्नुपर्छ । विज्ञ तथा सरोकारवालाहरूको व्यापक सहभागितामा योजना र कार्यक्रम बनाइनुपर्छ । पुँजीगत खर्च क्षमता बढाउनुपर्छ, यथेष्ट वैदेशिक लगानी भित्र्याउनुपर्छ, त्यसका लागि यथोचित वातावरण बनाउनुपर्छ । राज्यको नीति मात्र होइन, व्यवहार पनि नवप्रवर्तनलाई सराहना गर्ने हुनुपर्छ । विकासमाथिको राजनीति बन्द हुनुपर्छ, देश विधिप्रणालीले चल्नुपर्छ ।"
भ्रष्टाचारमा फड्को,"भ्रष्टाचारविरुद्ध काम गर्ने अन्तर्राष्ट्रिय गैरसरकारी संस्था ट्रान्सपरेन्सी इन्टरनेसनलको सन् २०२१ को प्रतिवेदन अनुसार नेपाल भ्रष्टाचार गर्ने देशमा अग्रणी स्थानमा छ । देश विकास गर्छु, सुशासन कायम गर्छु तथा भ्रष्टाचारीको मुखै हेर्दिन भन्दै राजनीति गर्ने नेताहरूदेखि सुशासन कायम गर्ने जिम्मा पाएका कर्मचारीसम्मको मिलोमतोमा भ्रष्टाचार बढेकामा कसैको दुईमत छैन । कोरोना महामारीमा होस् वा भूकम्पमा भ्रष्टाचार कहिल्यै कम भएन । अझ विपत्का बेला भ्रष्टाचार बढेको देखिन्छ । सरकारी संस्थाहरूमा तलदेखि माथिसम्मै सेटिङ मा भ्रष्टाचार हुन्छ भन्ने सबैलाई थाहा छ तर कसैलाई कारबाही भएको भने सुनिँदैन । भ्रष्टाचारीलाई कारबाही गर्ने संस्थाहरू भने नभएका होइनन्, तैपनि तिनले केही काम गर्न सकेका छैनन् । भ्रष्टाचार नियन्त्रणका लागि गठन भएको अख्तियार दुरुपयोग अनुसन्धान आयोग यसबारे मौन छ । ससाना कर्मचारीलाई कारबाही गरेको जस्तो गरे पनि, ठूला कर्मचारी तथा नेताहरू भ्रष्टाचार गरेको प्रमाणित भइसके पनि खुलेआम हिँडिरहेका छन् । हिजो घूस खाने र घूस दिने देशका शत्रु भनिन्थ्यो आज घूस नखाने र घूस नखुवाउने देशका शत्रु भएका छन् । राजनीतिक दलहरूले नै कमिसन प्रथा बसाएका छन् । अहिले सरकारी कार्यालयका हरेक आर्थिक कामकारबाहीमा कमिसन दिइन्छ, छुट्ट्याइन्छ वा मागिन्छ । कमिसन भनेकै भ्रष्टाचारको अर्को नाम होइन र ? नेताहरू इमानदार नभएकाले नै यस्तो अवस्था आएको हो । यदि यसै गरी देश चलिरहने हो भने, भ्रष्टाचारको जरा झन्झन् फैलिँदै जान्छ । यस्तो प्रतिवेदन सार्वजनिक हुँदा नेपालको अन्तर्राष्ट्रिय छवि कमजोर भइरहेको छ । तैपनि नेताहरू भ्रष्टाचार कम गर्नमा गम्भीर भएको देखिँदैन । हिजो शान्ति क्षेत्रको नामले संसारमा चिनिएको देश आज भ्रष्टाचारको नामले चिनिँदै छ । यो जस्तो दुःखद के हुन सक्छ र ? पुरुषोत्तम घिमिरे, जोरपाटी, काठमाडौं"
मेडिकल कलेज सञ्चालनमा ढिलाइ,"कोरोनाको तेस्रो लहर बढिरहेका बेला नवनिर्मित गेटा मेडिकल कलेज कैलालीका केही भवनलाई शैय्यासम्पन्न बनाइएको खबर, खबरसम्म सीमित छ । सुदूरपश्चिमका ९ जिल्ला लक्षित उक्त मेडिकल कलेज राजनीतिक खिचातानीका कारण सञ्चालन हुन ढिलाइ भइरहेकाले सुदूरपश्चिमका नागरिकले चिकित्सा विशेषज्ञ सेवा लिन लुम्बिनी प्रदेश वा छिमेकी भारत जानुपरिरहेको छ । शिक्षा मन्त्रालयको रेखदेखमा भौतिक सम्पन्नता पाएको मेडिकल कलेजलाई संघले प्रदेशको जिम्मा लगाउने र प्रदेश र स्थानीय तहको बजेटले सञ्चालन गर्न सक्ने वा नसक्ने अन्योलले भएको ढिलासुस्तीले प्रदेशका लाभग्राही मारमा परेका छन् । मेडिकल कलेज संघीय बजेटबाट सञ्चालन हुन सके पिछडिएका समुदायका होनहार युवाहरूको मेडिकल शिक्षाको सपना घरदैलोमै पूरा हुने थियो । उक्त निर्णय नहुन्जेल त्यहाँ बनेका भौतिक संरचनाहरूलाई साधनस्रोत जुटाएर अस्पतालको रूपमा प्रयोग गर्दा एकातिर मेडिकल कलेजको आधार तयार हुने थियो भने अर्कातिर स्थानीयहरूले घरदैलोमा कोभिडको उपचार र विशेषज्ञ चिकित्सा सुविधा पाउने थिए । यसतर्फ संघीय सरकारको ध्यान पुगोस् । महेन्द्रसिंह बम, टीकापुर१, कैलाली"
सार्वजनिक शिक्षामा दिल्लीको सफलता र हाम्रो सम्भावना,"सौरेन्द्रबहादुर शाहको सार्वजनिक शिक्षाको दिल्ली मोडल र नेपाललाई पाठ लेखमा नेपालले सार्वजनिक शिक्षा सुधार्न दिल्ली मोडल उपयुक्त हुन सक्छ भन्ने सुझाव दिइएको छ । नेपालको संविधानमा शिक्षा सम्बन्धीका प्रावधानबाट लेख सुरु गरिएको छ, आधारभूत तहको शिक्षासम्म अनिवार्य र निःशुल्क तथा माध्यमिक तहसम्म निःशुल्क हुने संविधानको व्यवस्था व्यवहारमा लागू गर्न सकिन्छ भनेर राजनीतिक दलहरूले राखेका पनि होइनन्, देखाउनका लागि मात्र यस्तो प्रावधान राखेका हुन्, जुन सरकारले सार्वजनिक शिक्षालाई दिइरहेको प्राथमिकताबाटै प्रस्ट हुन्छ । अनि लेखकका अनुसार आजको विश्वव्यापीकरणको यो युगमा शिक्षालाई निःशुल्क गरेर मात्र पुग्दैन, शिक्षा गुणस्तरीय हुनु पनि अपरिहार्य छ । उनको तर्क सही छ, शिक्षाका सरोकारवालाहरूले यसतर्फ पनि ध्यान दिनु आवश्यक छ ।हाम्रोमा सरकारी विद्यालयमा पढाउने शिक्षकहरूले आफ्ना छोराछारीलाई आफूले पढाइरहेको विद्यालयमा पढाउन मान्दैनन्, निजी विद्यालय पठाउँछन् । यसबाटै थाहा हुन्छ हाम्रो देशको शिक्षाको स्तर कस्तो छ भनेर । आजको आवश्यकता गुणस्तरीय शिक्षा हो । नेपालमा तुलनात्मक हिसाबले सरकारी विद्यालयभन्दा निजी विद्यालयको गुणस्तर राम्रो छ । त्यसैले धेरै अभिभावकले सकीनसकी महँगो शुल्क तिरेर छोराछोरीलाई निजी विद्यालय पठाउने गरेका छन् । तर दिल्ली सरकार सरकारी विद्यालयको गुणस्तर निजीको भन्दा पनि राम्रो बनाउन सफल भएको छ । फलस्वरूप विद्यार्थीहरू निजीबाट धमाधम सरकारी विद्यालयमा स्थानान्तरण भइरहेका रहेछन् । अभिभावकलाई पनि राहत मिलेको छ । दिल्लीमा अरविन्द केजरिवाल सरकारले शिक्षा क्षेत्रको बजेट १० प्रतिशतबाट बढाएर २५ प्रतिशत पुर्यायो । सरकारको प्राथमिकतामा पर्नेबित्तिकै सार्वजनिक शिक्षामा सुधार स्वतः हुँदो रहेछ भन्ने उदाहरण हो दिल्ली । हाम्रा नीतिनिर्माता तथा सरकार सञ्चालकहरूले पनि यस्ता प्रयासलाई बुझेर व्यवहारमा लागू गर्नु जरुरी छ । लेखकले दिल्लीले शिक्षामा गरेका व्यापक सुधारबाट हामीले सिक्ने ठाउँहरूलाई बुँदागत रूपमै राखेका छन्, जुन कामलाग्दो छ । दिल्लीमा सार्वजनिक शिक्षामा केही वर्षमै गुणस्तरको व्यापक वृद्धि हुन सक्छ भने हाम्रोमा पनि असम्भव छैन । शिक्षामा दिल्ली मोडलबाट हाम्रो देशले पनि सिक्ने कि ? यसका लागि सम्बन्धित निकाय र राजनीतिक नेतृत्वको दृढ इच्छाशक्तिको खाँचो छ । वीरेन्द्र सुवाल, ब्यासी, भक्तपुर"
घरभित्रै असुरक्षित छोरी !,"अघिल्लो महिना कठ्याङ्ग्रिँदो जाडोको परबाह नगरी काठमाडौंको माइतीघर मण्डलामा नेपालगन्जदेखि आएका महिलाहरू न्यायका लागि धर्ना दिइरहेका थिए । नेपालगन्जका नन्कुन्नी धोबीको हत्या तथा निर्मला कुर्मी बेपत्ता भएको घटनाको चित्तबुझ्दो छानबिन हुनुपर्ने उनीहरूको माग थियो । एक महिनाभन्दा बढी समय उनीहरूले चिसो सडकमा धर्ना दिए । एक त पुसको ठिही, त्यसमाथि पानी परिरहँदा आन्दोलनकारीहरूको अवस्था निकै दयनीय भएको थियो, तैपनि उनीहरूले हिम्मत हारेनन् । प्लास्टिकका बोरा ओढेर भए पनि आन्दोलनलाई निरन्तरता दिइरहे । सरकारसँगको सहमतिपछि यो आन्दोलन हाललाई स्थागित छ । आफ्नै घरमा पनि महिलाहरू विभिन्न बहानामा प्रत्येक क्षण हिंसाको सिकार भइरहेका हुन्छन् । नन्कुन्नी पर्याप्त दाइजो ल्याउन नसकेको आरोपमा घरभित्रै यातना भोग्न बाध्य थिइन् । उनले यातना सहन नसकेर हुन सक्छ, आत्महत्या गरिन् वा हत्या गरिएको पनि हुन सक्छ । घटनास्थलको प्रमाण र मेडिकल रिपोर्टले आत्महत्या नै हो भने पनि नन्कुन्नीका माइती पक्षले भने हत्याको आशंका गरिरहेका छन् । यस्तै, केही समयअघि एक महिला आफ्ना सन्तानसहित कर्णाली नदीमा हाम फालेको घटना सार्वजनिक भएको थियो । उक्त सामूहिक आत्महत्याको कारण थियो जँड्याहा लोग्नेले दिएको यातना । ती महिलालाई बाँच्नुभन्दा आत्महत्या सजिलो बाटो लाग्यो । यसबाट पनि थाहा हुन्छ, उनले घरमै कति ठूलो यातना भोगिरहेकी थिइन् भनेर । यी त प्रतिनिधि घटना मात्र हुन्, घरेलु हिंसाका चपेटामा परेका महिलाहरू समाजमा धेरै छन् । तिनले यातना सहन नसकी आत्महत्या गर्ने गरेका उदाहरण पनि प्रशस्तै छन् । महिलाहरू अझै अपेक्षित अनुपातमा आर्थिक रूपमा सबल हुन सकेका छैनन् । अर्थमा सबल नभएपछि महिलाहरू सधैं कमजोर हुन्छन्, जसले गर्दा हिंसा हुने सम्भावना अधिक हुन्छ । धेरै महिला आर्थिक रूपमा परनिर्भर भएकैले घरेलु हिंसा भोग्न बाध्य हुनुपर्छ । कानुनले व्यवस्था गरिदिए पनि महिलाहरूले अझै पैतृक सम्पत्तिको उपभोग गर्न पाइरहेका छैनन् । छोरी बोझ हुन् भन्ने सोचबाट अझै कतिपय समुदाय मुक्त हुन सकेका छैनन् । समयमै छोरीको विवाह गरिदिएर गह्रौं भारी बिसाएको अनुभव गर्ने आमाबाबु अझै छन् । छोरीहरूलाई बोझ सम्झेरै शारीरिक र मानसिक रूपमा परिपक्व नहुँदै विवाह गर्न हतारिन्छन् आमाबाबु । छोरीले सुख पाओस् भनेर भौतिक रूपमा सम्पन्न परिवार आमाबाबुको रोजाइमा पर्छ । तर छोरीले आफ्नो खुसी र सुखका लागि स्वयं केही गरोस् भन्नेतर्फ भने कमै आमाबाबुको ध्यान जाने गर्छ । विवाहित छोरी खुसी छ कि छैन, परिवारका सदस्यहरूबाट हिंसाको सिकार हुनु त परिरहेको छैन भन्नेजस्ता प्रश्न छोरीलाई गर्नु र छोरीको कुरा सुन्नु प्रायः आमाबाबुको प्राथमिकतामा पर्दैन । उसो त, हिन्दु परम्परामा आमाले छोरी अन्माउँदै गर्दा, दुलहालार्ई मारे पाप पाले पुण्य भन्ने चलन अझै छ । यो भनाइको अर्थ हो लोग्नेले स्वास्नीलाई पाल्नैपर्छ, पाले पुण्य मिल्छ र मारे पाप लाग्छ । व्यवहारमा पनि यो भनाइ लागू भइरहेको छ । धेरै हदसम्म महिला आर्थिक रूपमा पिता वा पतिमा निर्भर छन् । विवाहित छोरीले घर गरेर खानुपर्छ भन्ने पनि धेरै सुनिन्छ समाजमा । यो भनाइको सार हो परिवारका सदस्यहरूले भनेको खुरुखुरु मान्नू, उनीहरूको खानपान र आरामविरामको ख्याल राख्नू, मुख नचलाउनू, हरेक काम अनुमति लिएर मात्र गर्नू, लोग्नेले गरेका जुनसुकै क्रियाकलापमा समर्थन जनाउनू र लोग्नेलाई भगवान् मान्नू । यी सबै क्रियाकलाप महिलाहरूले नचाहँदानचाहँदै पनि गरिरहेका हुन्छन्, यसो गरे मात्र उनीहरूले असल बुहारीको दर्जा पाउँछन् । जब उनीहरूले आफ्नो खुसी, इच्छा, आकांक्षा, चाहना र भविष्यका बारेमा पनि सोच्न थाल्छन् तब खराब बुहारी भइहाल्छन् । विवाहिता छोरीले आफ्नो घरमा आफूमाथि भएका हिंसा र भेदभावलाई माइतीमा भन्नु राम्रो मानिँदैन । जेजस्तो परे पनि घर छोड्नु हुँदैन, घरको कुरा बाहिर ल्याउनु हुँदैन भन्ने रट लगाइन्छ । माइती आएर आफ्ना कुरा राख्ने हिम्मत गर्ने कतिपय छोरीलाई माइती पक्षले फकाएरतर्साएर घर गरेर खानुपर्छ भन्छ, उसको अप्ठ्यारो सुन्नु र सहयोग गर्नुको बदला घरै फिर्ता पठाउने गर्छ । छोरीहरूले कमाएर खान सक्ने ल्याकत राख्दैनन् भन्ने ठानिन्छ । त्यस्तै एक रात पनि छोरी घरबाहिर बसे परिवारको प्रतिष्ठामा आँच आउने बुझाइ अझै छ समाजमा । यसले गर्दा छोरीहरू यातना भोग्न बाध्य छन्, यातना सहन नसक्नेहरूले आत्महत्या गर्ने गर्छन् । नन्कुन्नी धोबीले आत्महत्या नै गरेकी हुन् भने पनि यसको प्रमुख कारण सहाराविहीन हुनु हो । पटकपटक चोट बोकेर माइती आउँदा पनि उनको कुरा सुनिएनछ ।यो समाजले हरेक दिन छोरीलाई घर गरेर खान सिकाउँछ । यसका लागि उसले मीठो पकाउन सिक्नुपर्छ, सफासँग लुगा धुन सक्नुपर्छ, आफ्ना इच्छाआकांक्षा दबाउनुपर्छ, मुख कम चलाउनुपर्छ र बिहानै उठेर घरधन्दा सक्नुपर्छ । घर गरेर खान सक्नु छोरीको महत्त्वपूर्ण गुण हो भनिन्छ । यसका लागि आफूमाथि भइरहेको अत्याचारलाई चुपचाप सहनुपर्छ । यस्तो मान्यता नबदलिएसम्म छोरीहरूको जीवन सुखी र सफल हुन्न । अब छोरीहरूलाई घर गरेर हैन, आफ्नो सीप तथा क्षमता अनुसार काम गरेर आर्थिक रूपमा सक्षम हुन सिकाउनुपर्छ, जसका लागि छोरीको शिक्षामा परिवारले लगानी गर्नुपर्छ । प्रत्येक परिवारले छोरीहरूको शिक्षामा लगानी गरेर उनीहरूलाई आर्थिक रूपमा सक्षम बनाउने हो भने हिंसा सहेर बसिरहनुपर्दैन ।"
सरकारले जानेको प्रतिबन्धको भाषा,"मानव बेचबिखन तथा ओसारपसार नियन्त्रणका नाममा सरकारले वर्षौंदेखि किस्ताकिस्तामा न रहे बाँस न बजे बाँसुरी शैलीमा प्रतिबन्धका घोषणाहरू सुनाइरहेको छ । शब्दहरूको प्रयोग गलत ठाउँमा गर्दा जसरी भाव बिग्रन्छ, त्यसरी नै मानव बेचबिखन नियन्त्रणका नाममा पनि प्रतिबन्धको कुरा गर्दा समस्या झनै उकुच पल्टिन्छ । समयको नदीमा मानव बेचबिखनका दर्जनौं भंगाला बग्न थालिसके, सरकार भने सनातनी शैलीमा प्रतिबन्धको घोषणा गरेर आफ्नो दायित्व पूरा गरिरहेझैं देखिन्छ । १९८१ माघ १४ मा श्री ३ चन्द्रशमशेरले टुँडिखेलमा भारदारी सभा डाकी करिया अमलेखको घोषणा गरेयता समयको नदीमा धेरै नेपाली हेलिइसके । संगठित मानव बेचबिखनको सिकारमा परेर सयौं नेपालीले ज्यान गुमाइसके । हजारौं नेपालीले अपमान, अमानवीय व्यवहार र दासताका कहालीलाग्दा अनुभवहरू सँगालिसके र सँगाल्दै छन् । चन्द्रशमशेरको घोषणापछिका वर्षौंवर्षसम्म नेपालभित्र मान्छेको सुक्रीबिक्री विभिन्न स्वरूपमा जारी नै रह्यो । भलै चन्द्रका उत्तराधिकारीहरूले श्री ३ को घोषणाले करिया नामेट भएको भाष्य निर्माण गरिरहेकै किन नहोऊन् । समयक्रममा साहुमहाजनका खेतखलिहानबाट छुटकारा पाएका करियाहरू संसारका कुनाकाप्चामा पुगेर आधुनिक दासता स्विकार्न बाध्य भइरहेका छन् । देशभित्रै बेचिने नेपालीहरू नियति फेरिएर छिमेकी देश भारत, खाडी र मलेसियाका कुनाकाप्चादेखि अफ्रिका र ल्याटिन अमेरिकासम्म पुगिरहेका छन् । कैयौं टापु राष्ट्रदेखि एकै देशको भूगोलमा सीमित नभएर समुद्रका अनेक कुनाकाप्चा चहारिहिँड्ने पानीजहाजसम्ममा परिबन्धको मूल्य चुकाइरहेका छन् । कोही किन आफ्नो देश छाडेर चर्को आर्थिक भार बोक्दै जोखिमपूर्ण यात्रामा निस्कन आतुर हुन्छ ? यसका पछाडि केकस्ता सामाजिकआर्थिक कारणहरू छन् ? यस्तो अभ्यासको नियन्त्रणमा राज्यले चाल्नुपर्ने कदम कहाँसम्म विस्तारित हुन सक्छ ? यस्ता प्रश्नहरूको सुविचारित उत्तर खोज्नुभन्दा प्रतिबन्धको घोषणा गर्ने राज्यको शैली आजपर्यन्त जारी छ । यही माघ ७ मा गृह मन्त्रालयले विज्ञप्ति जारी गर्यो जसको मजबुन थियो माघ १० गतेदेखि लागू हुने गरी अर्को आदेश जारी नभएसम्म खाडी र मलेसियामा भिजिट भिसामा जान रोक लगाइएको छ । भन्नलाई ओमिक्रोन भेरिएन्टको संक्रमण तीव्र विस्तारपछिको निर्णय भन्ने कथ्य विज्ञप्तिमा उल्लेख भए पनि सबैले बुझ्ने तथ्य के हो भने, पर्यटक भिसाका नाममा ती देशहरूमा नेपाली ओसार्ने र बिचल्लीमा पार्ने घटना बढेपछि गृहले यस्तो कदम चालेको थियो । बोलीचालीमा भिजिट भिसा भनिने पर्यटक भिसाको आवरणमा हुने मानव तस्करीका घटना एकपछि अर्को सार्वजनिक भएपछि सरकारले सनातनी शैलीमा प्रतिबन्धको घोषणा सुनाइदियो । त्यो फर्मानको अठचालीस घण्टा पनि बित्न नपाउँदै गृह मन्त्रालयले माघ १० मा दोस्रो विज्ञप्ति जारी गर्यो जसमा भने ऊ अघिल्लो कदमबाट वीरतापूर्वक पछि हटेझैं संशोधनका वाक्यहरू थपिएका थिए । त्यसको मजबुन थियो तिमी घुम्न त जान पाउँछौ तर त्यसअघि खाडी देशबाहेक कम्तीमा दुई अन्य देश पर्यटकका रूपमा भ्रमण गरिसकेको हुनुपर्छ र तिम्रो वार्षिक ६ लाख रुपैयाँ करयोग्य आय भएको अनि त्यसको आधा रकम बैंक खातामा बचत भएको हुनुपर्छ । संविधानप्रदत्त नागरिकको घुमफिर गर्न पाउने स्वतन्त्रतामा लगाइएको यस्तो अंकुशले मानव बेचबिखनका घटनाहरूमा कमी आउँदैन भनेर बुझ्न विगतका हाम्रै अनुभव काफी छन् । तर अनुभवबाट पाठ नसिक्ने र प्रतिबन्धको कडा फर्मान जारी गरेर दायित्व पूरा भएको सम्झिने परम्परा राज्य संयन्त्रले त्याग्न सकेको छैन । पर्यटकदेखि वैदेशिक श्रमको आवरणमा नेपाली महिलाहरूको तस्करी भइरहेको र उनीहरूले दासतापूर्ण जिन्दगी बिताउनुपरेका घटनाहरू सार्वजनिक भएपछि सरकारले २०६९ साउनमा ३० वर्षभन्दा कम उमेरका महिलालाई साउदी अरब, कतार, कुवेत र संयुक्त अरब इमिरेट्समा घरेलु कामदारका रूपमा जान प्रतिबन्ध लगाएको थियो । यस्तो घोषणापछि पनि महिलाहरूको तस्करीको क्रम रोकिएन, न त्रिभुवन विमानस्थलभित्रको सेटिङ भत्कियो न त महिलाहरूलाई स्थलमार्ग हुँदै भारत र त्यहाँबाट तेस्रो देश ओसार्ने क्रम नै रोकियो । प्रतिबन्धको कडा निर्णय अख्तियार गर्ने आदत भएझैं सरकारले २०७२ मा निर्देशिका नै जारी गरेर २४ वर्षमुनिका महिलालाई वैदेशिक रोजगारीमा जान प्रतिबन्ध लगायो । त्यतिले मात्रै नपुगेर पछिल्लो पटक सरकारले २०७३ चैत ३ देखि लागू हुने गरी खाडी मुलुकमा घरेलु काममा महिलालाई पठाउनै रोक लगायो । यतिका धेरै प्रतिबन्ध घोषणाले मानव बेचबिखनका घटनामा कमी आयो त ? यसको उत्तर खोजेर त्यसमाथि विमर्श गर्ने फुर्सद मन्त्रालयका उच्च अधिकारीहरूलाई कहाँ हुनु ! एकबार फुर्सद निकालेर राष्ट्रिय मानव अधिकार आयोगकै प्रतिवेदनसम्म पढे पनि थाहा हुने थियो मानव बेचबिखनका घटनाको ग्राफ कस्तो छ । आयोगको प्रतिवेदनमा २०७५ मा मात्रै करिब ३५ हजार व्यक्ति मानव बेचबिखनमा परेको र १५ लाख मानिस जोखिममा रहेको आकलन मात्रै छैन, बेचबिखनको सिकार भएका समूहमा करिब १५ हजार महिला तथा ५ हजार बालबालिका र करिब १५ हजारसम्म पुरुष भएको पनि उल्लेख छ । देशभित्रै रोजगारीको सम्भावना खोज्न छाडेर एउटा तन्नेरी किन जोखिमपूर्ण बाटो रोज्न अभिशप्त हुन्छ ? किन घरखेत बेचेर अथवा मिटरब्याजीको पाउ परेपछि हात परेको रकम लगाएर पर्यटक भिसा वा कुनै माध्यमबाट कामको खोजीमा निस्कन तयार हुन्छ ? यी प्रश्नका उत्तर सरकारी आँकडामै भेटिन्छन् । योजना आयोगको २०७४७५ को वार्षिक प्रतिवेदन अनुसार, १७ वर्षयता औद्योगिक क्षेत्रको औसत वृद्धिदर ३२ प्रतिशत रहेको र उत्पादन क्षेत्रको योगदान ९ प्रतिशतबाट ५४ प्रतिशतमा झरेको छ । स्वदेशमा रोजगारीको सम्भावना छैन, वैदेशिक रोजगारीबाट कमाएको पैसा पनि बचत गर्ने र अर्थोपार्जनमा लगाउने आधार तयार छैन । एकचोटिको वैदेशिक रोजगारीको कमाइले टिकेर खाइराख्ने वातावरण छैन । श्रम रोजगार तथा सामाजिक सुरक्षा मन्त्रालयले प्रकाशन गरेको नेपाल श्रम आप्रवासन प्रतिवेदन२०२० ले वैदेशिक रोजगारीबाट फर्किएका कामदारमध्ये १४३ प्रतिशत बेरोजगार र ४१५ प्रतिशत श्रम बजारबाहिर रहेको बताएको छ । तथ्यांकहरू नै बोल्छन्, पाखुरामा बल भएको कोही तन्नेरी किन देशभित्रै अडिराख्छ ? किन राष्ट्रवादले ओतप्रोत भएर नेताहरूको बासी भाषण सुनिबस्छ ? यी सबै तथ्य र तथ्यांकलाई अनदेखा गरेर सरकार समयसमयमा कडा प्रतिबन्धका फर्मानहरू जारी गर्छ । तर पनि तथ्यांकहरू नै बोल्छन्, जतिसुकै प्रतिबन्धका घोषणा गरे पनि मानव बेचबखिनका घटनाको ग्राफ त उक्लिएको उक्लियै छ । आर्थिक वर्ष २०६८६९ मा अदालतमा पुगेका मानव बेचबिखनका ११८ मुद्दामा पीडित महिलाको संख्या ६७ मात्रै थियो, जबकि सात वर्षपछि (आव २०७४७५ मा) त्यस्ता मुद्दाको संख्या १,३७२ पुग्यो, जसमा पीडित महिलाको संख्या १,२६५ रह्यो । प्रहरी लगायतका सरकारी निकायमै नआइपुग्ने यस्ता घटनाहरूको हिस्सा झनै ठूलो छ । प्रतिबन्ध घोषणाको ड्राफ्ट गर्ने सरकारी कर्मचारीहरू, मन्त्रीहरूले नै सरकारकै अन्य निकायले प्रशोधन गरेका तथ्यांकहरू पढ्दैनन् । प्रतिबन्ध घोषणापछि नागरिक स्तरबाट विरोधका स्वरहरू पनि नउरालिने र सञ्चारमाध्यमबाट विश्लेषणात्मक टिप्पणीहरू पनि नआउने हो भने त सरकारले सधैं प्रतिबन्धका घोषणाहरूको महिमागान नै गरिरहने थियो । धेरै पर जानैपर्दैन, २०७७ को माघसम्म पुग्दा हुन्छ । गृह मन्त्रालय अन्तर्गतको अध्यागमन विभागले महिलालाई भिजिट भिसामा विदेश जान स्थानीय तहको सिफारिस तथा घरपरिवारको सहमति चाहिने मस्यौदा गरेर मन्त्रालय पठायो । आन्तरिक कार्यविधि संशोधन गरेर यस्तो निर्णय लागू गर्न लागेको खबर चुहिएपछि आलोचनात्मक प्रतिक्रियाहरूको ओइरो लाग्यो । मन्त्रालयले सबै कुरा अनदेखा गरेझैं गरेर भन्यो हामीले यस्तो काम गर्न लागेकै थिएनौं, बेकारको फत्तुर लगाइयो । कुरा यतिमै सेलायो । नेपाली प्रशासन संयन्त्रले अध्ययन र अनुसन्धानका निष्कर्षमा विश्वास गरेर कदम चाल्नभन्दा प्रतिबन्धका घोषणा गरेर चैनको सास फेर्ने प्रवृत्तिलाई अंगीकार गर्दै आइरहेको छ । यस्ता प्रतिबन्धले मानव बेचबिखन रोक्न त परै जाओस्, उल्टै त्यसैलाई देखाएर परिबन्धमा परेकाहरूलाई मानव बेचबिखनका एजेन्टहरू आफ्नो शुल्क बढाएर परिस्थितिको दास बनाइराख्छन् ।संगठित मानव बेचबिखनका अभियुक्तहरू खुलेआम घुमिरहने, तिनीहरूमाथि राजनीतिक दलहरूका उपल्लै नेताको कृपादृष्टि भइरहने, विमानस्थल सधैंभरि सेटिङको अखडा पनि भइरहने, मानव बेचबिखनमा परेकाहरू न्यायको भीख माग्दै भौंतारिरहनुपर्ने अनि सरकारले भने प्रतिबन्धको ऐलान गरेर दुनियाँसामु कडा रूपमा प्रस्तुत भएको अभिनय गरिरहनुपर्ने नियतिको अन्त्य कहिले होला ?"
इन्धन सकिएपछि चन्द्रमासँग ठोकिँदै रकेट,"क्यालिफोर्निया (एजेन्सी) अमेरिकी प्रविधि व्यवसायी एलन मस्कको अन्तरिक्ष अन्वेषण गर्ने कम्पनीले प्रक्षेपण गरेको एउटा रकेट चन्द्रमामा ठोकिने भएको छ । मस्कको कम्पनी स्पेस एक्सले बनाएको फाल्कोन९ रकेट चन्द्रमामा ठोकिएर ध्वस्त हुन लागेको अनुसन्धानकर्ताहरूले बताएका हुन् । सन् २०१५ मा प्रक्षेपण गरिएको उक्त रकेटले आफ्नो मिसन पूरा गरे पनि इन्धन अभावमा पृथ्वीमा फर्कन पाएको थिएन । अन्तरिक्षमै अड्किएपछि उक्त रकेट स्पेस डेब्रिस बनेको थियो । खगोलविद्हरूले यो घटनालाई पहिलो पटक अनियन्त्रित रकेट चन्द्रमामा ठोकिएको रूपमा लिने अन्तर्राष्ट्रिय सञ्चारमाध्यमहरूले जनाएका छन् । चन्द्रमामा ठोकिए पनि यसबाट खासै क्षति नहुने बताइएको छ ।यो रकेटलाई सात वर्षअघि पृथ्वीको माथिल्लो कक्षबाट छाडिएको थियो । अन्तरिक्षको मौसम मापन गर्ने एउटा भूउपग्रह छाड्नका लागि फाल्कोन९ बुस्टर गएको थियो । इन्धन सकिएपछि उक्त रकेटलाई पृथ्वी, चन्द्रमा र सूर्यका गुरुत्वाकर्षण बलले आफूतिर खिच्ने गरेको थियो । यसरी रकेटको पथमा परिवर्तन आएको थियो । आफ्नो गति र दिशामा नहिँडेपछि उक्त रकेट निष्क्रिय जस्तै भएको थियो । फाल्कोन९ को बारेमा पत्रकार इरिक बर्गरले एउटा स्पेस वेबसाइट र तथ्यांकशास्त्री बिल ग्रेले पत्ता लगाएका थिए । रकेट आगामी मार्च ४ तारिखमा चन्द्रमामा ठोकिन सक्ने अमेरिकास्थित हार्वर्डस्मिथसोनियन सेन्टर फर एस्ट्रोफिजिक्सका प्राध्यापक एमसिडोवेलले बीबीसीलाई बताएका छन् । यो रकेट इन्जिनसहित धातुबाट निर्मिति चार टनको ठूलो ट्यांक आकारमा रहेको छ । रकेटले चन्द्रमामा सानो मानवनिर्मित खाल्डो (क्रेटर) बनाउनेछ । सफ्टवेयरमार्फत पृथ्वीनजिकैका वस्तु ट्र्याक गर्दै आएका बिल ग्रेले उक्त रकेट चन्द्रमा नजिक जनवरी ५ मा पुगेको बताएका थिए ।"
टाटाले लियो एयर इन्डिया,"(नयाँदिल्ली)  भारतीय ध्वजावाहक विमान सेवा कम्पनी एयर इन्डिया टाटा ग्रुपको स्वामित्वमा पुगेको छ । केन्द्र सरकारले बिहीबार एयर इन्डियाको स्वामित्व भारतको ठूलो औद्योगिक घराना टाटा ग्रुपलाई औपचारिक रूपमा हस्तान्तरण गरेको छ ।करिब ६९ वर्षपछि एयर इन्डियाको स्वामित्व पुनः टाटाको हातमा पुगेको हो । सरकारले ७० हजार करोड घाटामा सञ्चालन भइरहेको एयर इन्डियालाई निजीकरण गर्ने फैसला गरेको थियो । त्यसअनुसार गत अक्टोबरमा शतप्रतिशत सेयर टाटालाई बेचेको थियो । र, त्यसको आधिकारिक हस्तान्तरण २७ जनवरीमा गरिएको हो । भारतको विनिवेश विभागले सोशल मिडियामार्फत् एयर इन्डिया कम्पनीको हस्तान्तरण प्रक्रिया पूरा भएको जानकारी दिएको छ । प्रक्रियापछि टाटा सन्सका अध्यक्ष एनचन्द्रशेखरले प्रधानमन्त्री नरेन्द्र मोदीलाई भेटेर धन्यवाद र खुसी व्यक्त गरेको जनाइएको छ । एयर इन्डियाको शतप्रतिशत सेयर टेलेस प्रालिलाई हस्तान्तरण भइसकेको छ । उक्त कम्पनी टाटाको इकाई हो र अब एयर इन्डियाको नयाँ मालिक । टाटाले बिहीबारबाटै एयर इन्डियाको अपरेसन आफ्नो हातमा लिएर सञ्चालनमा ल्याइसकेको छ । पहिलो दिनबाटै टाटाले चार सहरका लागि गरिने उडानमा इनहैंस्ड मिल सर्भिस् उन्नत भोजन सेवा सुरु गरेको छ । त्यसमा दिल्ली, मुम्बई, बैंग्लोर, न्युयोर्क र अबुधावीका अडान सामेल छन् । केही महिनापछि एयर इन्डियाको विमानमा टाटाको छाप देखिने छन् । टाटाले यसअघि नै एयर एसिया र बिस्तारा एयरलाइन्स सञ्चालन गरिरहेको छ । अब ती सबै कम्पनी मर्ज गरिने सम्भावना पनि छ । सरकारी स्वामित्वको एयर इन्डिया पछिल्लो दशकमा धेरै नोक्सान भएको कम्पनीमा परिणत भएको थियो । २०२० मार्च ३१ सम्म ७० हजार करोड घाटामा पुगिसकेको थियो । गत वर्ष ७ हजार करोड थप घाटा भएको थियो । टाटाले एयर इन्डियालाई १८ हजार करोड रुपैयाँमा खरिद गरेको हो । सथै एयर इन्डियामाथि रहेको २३ हजार करोडको ऋण चुकाउने जिम्मेवारी पनि टाटाको काँधमै आएको छ । पछिल्लो समय एयर इन्डियाले आफ्नो बजार पनि गुमाएको छ । यो सबै परिस्थितिबाट बाहिर ल्याएर एयर इन्डिया कम्पनीलाई नाफामा ल्याउने चुनौती टाटाका अगाडि छ । सरकारले सन् २०१८ मा एयर इन्डियाको ७६ प्रतिशत सेयर बेच्ने फैसला गरेको थियो । तर, त्यतिबेला कुनै पनि निजी कम्पनीले खरिद गर्ने इच्छा देखाएनन् । सरकारले २०२० मा शतप्रतिशत सेयर बेच्ने निर्णय गरेपछि केही निजी कम्पनीले चासो देखाएका हुन् । र, टाटाले गत अक्टोबरमा त्यसलाई हात पार्न सफल भयो । टाटाले एयर इन्डियाको विमानसहित अन्य सबै प्रोपर्टीको स्वामित्व पाएको छ । कर्मचारीका लागि बनाइएको हाउजिङ सोसाइटी र एयरपोर्टको अवतरण तथा पार्किङ स्लट पनि टाटा मातहत आएको छ । एयर इन्डियासँग ४ हजार ४ सय डोमेस्टिक र १ हजार ८ सय इन्टरनेसनल अवतरण र पार्किङ स्लट छन् । त्यस्तै, १ सय ३० वटा विमान छन् । टाटाले सन् १९३४ मा एयर इन्डियाको सुरुवात टाटा एयरलाइन्सको नामबाट गरेको थियो । भारतको सबैभन्दा पुरानो एयरलाइन्स यही हो । सन १९४६ मा नाम बदलेर एयर इन्डिया बनाइएको थियो । सन् १९४८ मा एयर इन्डियाले मुम्बईलन्डन पहिलो अन्तर्राष्ट्रिय उडान गरेको थियो । सन् १९५३ मा सरकारले एयर इन्डियालाई राष्ट्रियकरण गर्दै सरकारी कम्पनीमा परिणत गरेको थियो । अन्तर्राष्ट्रिय उडान गर्ने विमानको नाम इन्डियन एयरलाइन्स र डोमेस्टिकको नाम एयर इन्डिया राखिएको थियो । पछि सन् २००७ मा दुवै नाम मर्ज गरेर एयर इन्डिया बनाइएको थियो ।"
नागढुंगासिस्नेखोला सुरुङमा अझै मुआब्जाको सकस,"तोकिएकै समयमा निर्माण सक्न निर्देशन प्रधानमन्त्री तथा मन्त्रिपरिषद् कार्यालयका तीन सचिवले बिहीबार सुरुङको स्थलगत निरीक्षण गरेका छन् । कार्यालयका आर्थिक तथा पूर्वाधार विकास सचिव शिशिरकुमार ढुंगाना, सचिवहरू यामकुमारी खतिवडा र लक्ष्मण अर्यालले सुरुङमार्गको निरीक्षण गर्दै निर्माणमा देखिएका समस्याबारे जानकारी लिएका थिए । सर्भिस सेन्टर निर्माण गर्ने स्थानमा पर्ने पाँच वटा घरबारे अख्तियारले छानबिन गरिरहेकाले त्यसलाई चाँडो टुंग्याउनुपर्ने र मुआब्जाका लागि पर्याप्त बजेट उपलब्ध गराउनुपर्ने माग आयोजनाको रहेको सचिव ढुंगानाले बताए । त्यस्तै काठमाडौंतर्फ गुठीको जग्गामा रकम कम भएको गुनासो आएकाले यसलाई समाधान गरिदिन आयोजनाले माग गरेको उनको भनाइ छ । यी समस्या समाधान गर्न आइतबार नै बैठक गरी सम्बन्धित मन्त्रालयलाई बोलाइने उनले जानकारी दिए । अहिले सुरुङ निर्माणको काम भइरहेको छ, तोकिएकै समयमा काम सक्ने दाबी निर्माण पक्षको छ, सचिव ढुंगानाले भने, तोकिएकै समयभित्र काम हुनुपर्छ । काम गर्दा केके समस्या आइपर्छन्, त्यो समाधान गर्न प्रधानमन्त्री कार्यालय तयार छ ।"
१० अर्बको विकास ऋणपत्र बिक्रीमा५२ अर्बको माग,"बुधबारसम्म वित्तीय प्रणालीमा करिब १४ अर्ब रुपैयाँ बराबर मात्र अधिक तरलता रहेको राष्ट्र बैंकको तथ्यांक छ ।सोही अवधिमा एसएलएफमार्फत राष्ट्र बैंकबाट बैंक तथा वित्तीय संस्थाले १ खर्ब १८ अर्ब रुपैयाँ अल्पकालीन सापटी तथा करिब ३ अर्ब रुपैयाँको रिपो र सिधै ऋणपत्र खरिदमार्फत राष्ट्र बैंकले बजारमा पठाएको छ । बुधबारसम्म बैंक तथा वित्तीय संस्थाबीचको सापटी दर (अन्तरबैंक ब्याजदर) ४९७ प्रतिशत पुगेको छ । कारोबार रकम निकै कम छ । सोही अवधिमा बैंक तथा वित्तीय संस्थाको कर्जा निक्षेप अनुपात औसत ९०५७ प्रतिशत छ । यो राष्ट्र बैंकको निर्देशित सीमाभन्दा बढी हो । राष्ट्र बैंकका अनुसार २०७९ असारसम्म बैंक तथा वित्तीय संस्थाले आफ्नो सीडी अनुपात बढीमा ९० प्रतिशत कायम गर्नुपर्नेछ । उल्लिखित सूचकहरूले पनि बजारमा तरलता समस्या यथावत् रहेको पुष्टि हुने जानकारहरू बताउँछन् ।तरलता अभावको समस्या समाधान गर्नकै लागि स्थानीय तहको खातामा रहेको रकमको ८० प्रतिशतसम्म बैंकहरूले निक्षेपमा गणना गर्न पाउने सुविधा सरकारले दिएको छ । उता राष्ट्र बैंकले पनि दोस्रो त्रैमाससम्म १ खर्ब रुपैयाँभन्दा बढी पुनर्कर्जा स्वीकृत गरिसकेको छ । तर वित्तीय प्रणालीमा तरलता अवस्था सुध्रिएको छैन । यस अवधिमा सरकारी खर्च केही बढे पनि रेमिट्यान्समा अपेक्षित सुधार भएको छैन । गत साता मात्र बैंकहरूबाट १७ अर्ब रुपैयाँ निक्षेप बाहिरिएको छ । केही साताअघि तरलताको अवस्थामा सुधार देखिए पनि अहिले पुनः पुरानै अवस्थामै फर्किएको नेपाल बैंकर्स संघका उपाध्यक्ष सुनील केसीको भनाइ छ । यही साता मात्र नेपाल आयल निगमले पेट्रोलियम पदार्थको ठूलो रकम भुक्तानी गरेको छ । यसले पनि बैंकहरूमा निक्षेप घटेको हुन सक्छ, उनले भने, अझ केही महिना यस्तै अवस्था रहिरहने संकेत देखिन्छ । विभिन्न औजारमार्फत निरन्तर रूपमा तरलता व्यवस्थापन भइरहेको राष्ट्र बैंकका प्रवक्ता गुणाकर भट्टको दाबी छ । गत असारयता एसएलएफमार्फत मात्र करिब ३३ खर्ब रुपैयाँ बैंकहरूले सापटी लिएका छन्, उनले भने, रिपो, सिधै ऋणपत्र खरिद, पुनर्कर्जालगायत व्यवस्थामार्फत पनि ठूलो रकम बजारमा प्रवाह भएको छ ।चालु आर्थिक वर्षको तेस्रो त्रैमासभित्र (आउँदो चैत मसान्तसम्म) सरकारले १ खर्ब ५० करोड रुपैयाँ आन्तरिक ऋण उठाउने भएको छ । यही क्रममा ट्रेजरी बिल्स र विकास ऋणपत्रको बिक्री सुरु गरेको हो । लामो समयदेखि तरलता अभावको समस्या भोगिरहेको वित्तीय प्रणालीबाट सरकारले आन्तरिक ऋण उठाउने भएपछि तरलता समस्या थप बढ्ने जानकारहरू बताउँछन् । तर तालिका सार्वजनिक गरे पनि बजारमा तरलता अवस्था हेरेर मात्र आन्तरिक ऋण उठाइने भएकाले बैंक तथा वित्तीय संस्थामा थप चाप नपर्ने राष्ट्र बैंकको दाबी छ । तालिकाअनुसार दोस्रो त्रैमासभित्र ट्रेजरी बिल्समार्फत ४४ अर्ब, विकास ऋणपत्रमार्फत ५४ अर्ब ५० करोड र नागरिक बचतपत्रमार्फत २ अर्ब रुपैयाँ गरी कुल १ खर्ब ५० करोड रुपैयाँ (वार्षिक लक्ष्यको ४२१ प्रतिशत) आन्तरिक ऋण उठाइनेछ ।"
सञ्चालनमा नआउँदै लच्कियो पुल,"अप्ठ्यारा गल्छीमा छिटो र कम लागतमा बनाउन सकिने पुल पोखरामा पहिलोपटक निर्माण गरेका थियौं, उनले भने, यो प्रविधिबाट नदीमा पिलर राख्न, टेको लगाउन नमिल्ने स्थानमा मात्र बनाइएको छ । स्याङ्जा, पाल्पा र गुल्मीको संगमस्थल रिडीमा पनि यही प्रविधिको पुल हो ।ठेक्का सम्झौता गर्ने निर्माण कम्पनी एउटा र फिल्डमा काम गर्ने अर्को सानो कम्पनी भएकाले पनि सम्झौताअनुसार निर्माण सामग्री प्रयोग गर्न नसक्दा पुलमा यस्तो समस्या आएको मरहट्टाको भनाइ छ । स्विस सरकारका तर्फबाट यस पुलको निगरानी अस्मित पोखरेलले गरेका छन् । पुल अध्ययनपछि आकलन गरेको क्षति निर्माण व्यवसायीबाट असुल गर्ने विभागले जनाएको छ । नेपालकै नमुना पुल भनेर बनाएका थियौं, कमजोरी धेरै देखियो, मरहट्टाले भने । पुल निर्माण गर्ने व्यवसायीलाई अनुभव नहुनु, समयमै काम नहुनु र डिजाइनअनुसार टेक्नोलोजी प्रयोग गर्न नसक्नु पनि पुल लच्किनुको प्रमुख कारण रहेको विभागको भनाइ छ । पुल डेढ फिट लच्किएको र त्यसलाई नउठाएसम्म समस्या पहिचान गर्न नसकिने पुलको डिजाइन गर्ने स्विस सरकारतर्फका प्राविधिक टिम लिडर सकिल मानन्धरले जानकारी दिए । पुलका तीन वटा बिम भाँचिएको देखिएको छ, उनले भने, बीच टुटेका भने छैनन् । पुल यस्तो किन भयो, अनभिज्ञ छौं । पुललाई रिस्टोर गर्छौं । फलामको जडान, फलामका आकार नमिलेर पो हो कि, हेरेपछि मात्र समस्याबारे पहिचान हुन्छ ।"
बजारभरि अन्तःशुल्क स्टिकर नटाँसेका गुट्खा,"भैरहवा (कास) कपिलवस्तुस्थित महाशक्ति गुट्खा उद्योगले कर छली गर्दै आफ्नो उत्पादन युव पराग ब्रान्डको गुट्खा बजारमा बिक्री गर्दै आएको पाइएको छ । कुनै पनि गुट्खा वा सुर्तीजन्य पदार्थको उत्पादन गरी बिक्री गर्नुअगावै अन्तःशुल्क तिरेको स्टिकर प्याकेटमा टाँस्नुपर्ने प्रावधान छ । विशेषगरी कपिलवस्तु र रूपन्देहीका दक्षिणी सीमावर्ती ग्रामीण बस्तीका पसलमा उद्योगले आफ्ना आधिकारिक डिलरमार्फत बिनास्टिकरका उक्त ब्रान्डका गुट्खा बिक्री गर्दै आएको हो । कपिलवस्तुको वाणगंगा नगरपालिका४, सिउटीमा यो उद्योग सञ्चालनमा छ । खुलमखुला अन्तःशुल्कका स्टिकरबिनै कर छली गरिएका गुट्खा बिक्री भइरहँदा पनि अनुगमन र कारबाही गर्ने आधिकारिक निकाय आन्तरिक राजस्व कार्यालय र राजस्व अनुसन्धान कार्यालयले यसतर्फ चासो देखाएका छैनन् । कपिलवस्तुको बुद्धभूमि नगरपालिकाको बहादुरगन्ज, गैडहवा, बरगादलगायतका ठाउँबाट फेला परेका बिनास्टिकरका अवैध उक्त गुट्खाका केही प्याकेट बुधबार बुटवलस्थित राजस्व अनुसन्धान कार्यालयका प्र्रमुखसमक्ष प्रमाणस्वरूप पुगेको समाचार स्रोतले बताएको छ । उक्त ब्रान्डको गुट्खा प्रारम्भिक रूपमा हेर्दा बिनास्टिकरको रहेकाले राजस्व छलेको देखिएको कार्यालयका प्रमुख अनुसन्धान अधिकृत राजेन्द्र पन्थीको भनाइ छ । यसबारे प्रतिवेदन तयार पारी विस्तृत अध्ययन र अनुसन्धान गरिनेछ, उनले भने । गुट्खा उत्पादकले अन्तःशुल्क, १३ प्रतिशत मूल्य अभिवृद्धि कर (भ्याट) र स्वास्थ्य जोखिम कर तिनुपर्छ । बजारमा फेला परेको यो गुट्खाको प्याकेट १ सय ५० ग्रामको छ । अन्तःशुल्कका स्टिकरबिनै २ सय १५ रुपैयाँमा बिक्री भइरहेको छ । अन्तःशुल्क, भ्याट र स्वास्थ्य जोखिम कर तिर्ने हो भने यसको उत्पादन लागत न्यूनतम पनि २ सय ६० रुपैयाँ पर्न जाने जानकार बताउँछन् । राजस्व कार्यालयका अनुसार १ सय ५० ग्रामको गुट्खामा १ सय २१ रुपैयाँ ८ पैसा अन्तःशुल्क, ४३ रुपैयाँ ७८ पैसा भ्याट र ९ रुपैयाँ स्वास्थ्य जोखिम कर लाग्छ । यसबारे अनुसन्धान सुरु गरिने आन्तरिक राजस्व कार्यालय कृष्णनगर कपिलवस्तुका प्रमुख कर अधिकृत दिनेश पाण्डेले जनाए । उद्योगमा पुगेर आवश्यक अनुसन्धान गर्छौं, उनले भने, अनुसन्धानपछि आवश्यक कारबाही प्रक्रिया अघि बढाउँछौं । यस उद्योगले विगतमा पनि यस्तै बदमासी गरेका उजुरी परेको उनले बताए ।उद्योगका सञ्चालक सोहन पन्थीले भने यस कार्यको बचाउ गर्दै आफूहरू साना व्यापारी भएको र आफ्नो उत्पादनलाई फसाउन अरूले स्टिकरबिनाका नक्कली गुट्खा बजारमा पठाएको हुन सक्ने दाबी गरे । अन्तःशुल्कका स्टिकर नटाँसी बिक्री गर्दा के हुन्छ भन्नेबारे हामीलाई जानकारी छ, उनले भने, हामीलाई फसाउन कसैले भारतबाट गुट्खा ल्याएर हाम्रो उत्पादनको नक्कल गरेको हुन सक्छ ।"
वर्ल्डलिंकको इन्टरनेट प्याकेज निःशुल्क,काठमाडौं (कास) इन्टरनेट सेवा प्रदायक कम्पनी वर्ल्डलिंक कम्युनिकेसन्सले इन्टरनेट अफर ल्याएको छ । कम्पनीले रिफर गर्ने र पाउने दुवैलाई आईपीटीभीसहित निःशुल्क एक महिनाको इन्टरनेट प्याकेज दिने गरी यो अफर ल्याएको हो । बुधबारदेखि सुरु अफरमा वर्ल्डलिंकका ग्राहकले कम्पनीको इन्टरनेट जडान गर्न आफ्ना साथीभाइ तथा आफन्तलाई रिफर गर्न सक्नेछन् । रिफर गरेपछि नयाँ ग्राहकले तीन महिना वा एक वर्षको इन्टरनेट प्याकेज लिनुपर्नेछ । त्यसलगत्तै दुवै ग्राहक (रिफर गर्ने र लिने) ले नेट टीभीसहित एक महिनाको इन्टरनेट निःशुल्क पाउनेछन् । वर्ल्डलिंकले उपलब्ध गराइरहेका सबै इन्टरनेट प्याकेजमा यो अफर लागू हुने कम्पनीले जनाएको छ ।
विभिन्न धितोपत्र लिलामी बिक्रीमा,"काठमाडौं (कास) एनआईबीएल एस क्यापिटल योजना व्यवस्थापक रहेको एनआईबीएल म्युचुअल फन्डअन्तर्गत सञ्चालित पहिलो सामूहिक लगानी योजना एनआईबीएल समृद्धि फन्ड१ ले विभिन्न कम्पनीको धितोपत्र लिलामी बिक्रीमा राखेको छ । यो योजना पुस २२ मा परिपक्व भएको थियो । योजना खारेजीमा लैजाने क्रममा समृद्धि फन्ड१ को स्वामित्वमा रहेका विभिन्न कम्पनीका साधारण सेयर तथा ऋणपत्र बोलकबोलबाट बिक्री गरिने भएको हो । साधारण सेयरमा न्यूनतम १ सय रुपैयाँको दरले तथा ऋणपत्र न्यूनतम १ हजारको दरले बोलकबोलका माध्यमबाट आवेदन दिन सकिने संस्थाले जारी गरेको सूचनामा उल्लेख छ । सेयर खरिदका लागि योग्य इच्छुक व्यक्ति, फर्म, कम्पनी, संघसंस्थाहरूले माघ १३ देखि २० सम्म बिक्री प्रबन्धक एनआईबीएल एस क्यापिटल लाजिम्पाटमा आवेदन दिन सक्ने बताइएको छ ।"
विराटनगर एयरपोर्ट ट्याक्सीमा मेगाको क्यूआर भुक्तानी,काठमाडौं (कास) मेगा बैंकले विराटनगर एयरपोर्टमा सञ्चालित ट्याक्सीहरूमा क्यूआर कोड प्रविधिबाट भाडा भुक्तानी सेवा सुरु गरेको छ । नेपाल राष्ट्र बैंक विराटनगर कार्यालय प्रमुख निर्देशक मीना पाण्डेले एयरपोर्ट ट्याक्सी प्रवर्द्धन केन्द्रसँग आबद्ध ट्याक्सी चालकलाई बिहीबार एक समारोहबीच क्यूआर कोड हस्तान्तरण गरी सेवा शुभारम्भ गरिन् । यो सुविधाबाट एयरपोर्टमा आवतजावत गर्ने यात्रुलाई नगदै भाडा तिर्नुपर्ने झन्झटबाट राहत मिल्ने मेगा बैंकले जनाएको छ ।
मानव तस्करी रोक्न विमानस्थलमा 'मार्सल टिम,"(काठमाडौं)  भिजिट भिसाको आवरणमा दलाल र कर्मचारीले मिलेमतो गर्दै मानव तस्करीको धन्दा चलाएको आशंकामा सरकारले त्रिभुवन अन्तर्राष्ट्रिय विमानस्थल अध्यागमन कार्यालयमा मार्सल टिम परिचालन गरेको छ ।मानव तस्करको योजनाअनुसार भिजिट भिसामा जानेलाई सहजीकरण गर्ने अध्यागमनका कर्मचारी र यात्रा गर्ने व्यक्तिमाथि निगरानी गर्न बिहीबारबाट गृह मन्त्रालय, श्रम रोजगार तथा सामाजिक सुरक्षा मन्त्रालय र प्रहरीको केन्द्रीय अनुसन्धान ब्युरोका प्रतिनिधि सम्मिलित मार्सल टिम खटाइएको हो । यस्तै विदेशमा बसेर विमानस्थलमार्फत मानव तस्करी गर्ने दुई शंकास्पद व्यक्तिका बैंक खाता रोक्का गर्दै अनुसन्धान गर्न पनि राष्ट्र बैंकलाई पत्राचार गरिएको छ । दुबईमा बसेर भिजिट भिसाको आवरणमा तस्करले पीडित लाई तोकिएको बैंकमा रकम जम्मा गर्न लगाउने र त्यसपछि अध्यागमनका कर्मचारी मिलाएर प्रस्थान अनुमति दिने गरेको खुलेपछि त्यस्ताको बैंक खातामाति छानबिन गर्न राष्ट्र बैंकलाई परिपत्र गरिएको गृह मन्त्रालयले जनाएको छ ।गृह प्रवक्ता सहसचिव फणीन्द्रमणि पोखरेलले मार्सल टिम खटाइएको पुष्टि गर्दै भिजिट भिसाका नाममा असुलेको पैसा बैंकमा जम्मा गरेको हुन सक्ने शंकामा छानबिनका लागि राष्ट्र्र बैंकको सहयोग मागिएको बताए । यसअघि श्रम मन्त्रालयमा यससम्बन्धी छलफल भएको थियो । त्यस क्रममा भिजिट भिसामार्फत तस्करी गर्न दुईजना व्यक्ति दुबईमा बसेर योजना बनाउने गरेको पनि ब्रिफिङ भएको थियो । ती दुई व्यक्तिको पहिचान भइसकेको स्रोत बताउँछ । विदेशमा बस्ने तस्करको योजनाअनुसार एक पीडितले बैंकमा रकम जम्मा गरेको प्रमाण पनि फेला परेको छ । त्यसकै आधारमा शंकास्पद दुई जनाका एकल र संयुक्त खाता तथा परिवारका नाममा भएका अस्वाभाविक कारोबारमाथि निगरानी गर्न राष्ट्र्र बैंकलाई पत्राचार गरिएको हो । यो विषय अनुसन्धानकै क्रममा छ, प्रवक्ता पोखरेलले भने । मार्सल टिम खटाएकै दिन बिहीबार साँझ त्रिभुवन अन्तर्राष्ट्रिय विमानस्थल अध्यागमन डेस्कमा कार्यरत ४ अध्यागमन अधिकृत र एक कम्प्युटर अपरेटर गृह मन्त्रालय तानिएका छन् । दलालसँग साँठगाँठ गरेको आशंकामा उनीहरूलाई अनुसन्धानका लागि मन्त्रालय फिर्ता बोलाइएको गृहले जनाएको छ । उच्च स्रोतका अनुसार विमानस्थलका प्रमुख अध्यागमन अधिकृत पुष्पराज शाहीसहितका कर्मचारीसमेत निगरानीमा छन् । अध्यागमनका कर्मचारीकै सेटिङमा गिरोहले भिजिट भिसामार्फत मानव तस्करी गर्ने गरेको खुलेपछि मंगलबार विस्तृत अध्ययन गर्न गृह मन्त्रालयका प्रवक्ता सहसचिव पोखरेलको सयोजकत्वमा ८ सदस्यीय समिति गठन भएको थियो ।समितिमा संस्कृति, पर्यटन तथा नागरिक उड्डयन मन्त्रालयका सहसचिव बुद्धिसागर लामिछाने, श्रम रोजगार तथा सामाजिक सुरक्षा मन्त्रालयका सहसचिव शेषनारायण पौडेल, परराष्ट्र्र मन्त्रालयका सहसचिव हरिशचन्द्र पौडेल, विमानस्थल प्रहरी प्रमुख भीमप्रसाद ढकाल, अध्यागमन विभागका निर्देशक प्रकाशचन्द्र अधिकारी र वैदेशिक रोजगार बोर्डका उपसचिव दीनबन्धु सुवेदी छन् । समितिलाई भिजिट भिसा पाउने मापदण्ड, विमानस्थलमा आवागमन सहजीकरण, अध्यागमनका कमीकमजोरी पहिचान र सुधार, अन्तर्राष्ट्रिय उडान तालिका व्यवस्थापन, ट्रान्जिटमा रहेका यात्रु व्यवस्थापन, विदेशमा रहेका श्रमिकका समस्या समाधानलगायतबारे सिफारिससहितको प्रतिवेदन १५ दिनभित्र बुझाउन भनिएको छ । बिहीबार नै समितिको पहिलो बैठक बसेर विमानस्थल अध्यागमनमा मार्सल टिम परिचालन र दलालका शंकास्पद खाता पहिचान एवं रोक्का गर्ने निर्णय गरेको हो । सोही बैठकको निर्णयका आधारमा बिहीबारबाट अर्को निर्णय नभएसम्मका लागि अन्तर्राष्ट्र्रिय उडानमा आवश्यक निगरानी गर्न मार्सल टिम परिचालन गरिएको समिति संयोजक गृह प्रवक्ता पोखरेलले जानकारी दिए ।गृह मन्त्रालयले भिजिट भिसाको नाममा मानव तस्करी बढेको भन्दै वार्षिक न्यूनतम ६ लाख रुपैयाँ करयोग्य आय भई त्यसको आधा रकम बैंक खातामा मौज्दात रहेको तथा कम्तीमा खाडी र मलेसियाबाहेक २ मुलुक पर्यटक भिसामा घुमेका व्यक्तिलाई मात्रै भिजिट भिसामा जान अनुमति दिने निर्णय गत आइतबार गरेको थियो । सर्वसाधारणलाई आकर्षक रोजगारीको लोभमा पारेर पैसा धुत्नुका साथै विदेशमा पुर्याइएपछि बिचल्लीमा पारेका घटना दोहोरिन थालेपछि सरकारले भिजिट भिसामा जानेमाथि कडा प्रावधान ल्याएको थियो ।श्रम रोजगार तथा सामाजिक सुरक्षामन्त्री कृष्णकुमार श्रेष्ठले मार्सल टिम ले पीडितहरूको कुरा सुन्ने र दलाल र दोषीलाई कारबाहीको दायरामा ल्याउन गठन गरिएको बताए । यो ठग र दलालहरूलाई तह लगाउन बनाइएको टिम हो, उनले भने, नेपाली युवाहरूलाई दुःख दिने दलालहरूलाई सरकारले कारबाही गरेरै छाड्छ । दलालहरू पानीमुनि गए पनि अपराध छिप्दैन, मान्छे हो, गल्ती हुन्छ, तर यो त क्षमायोग्य गल्ती पनि होइन । उनका अनुसार मन्त्रालयले आउँदो आइतबारदेखि २४ सैं घण्टा फोन उठ्ने गरी गुनासो सुनुवाइ कक्ष स्थापना गर्न लागेको छ ।"
तस्करीमा संलग्नमाथि कारबाही गर्न यूएईलाई ध्यानाकर्षण,"(काठमाडौं)  श्रम सम्झौताविपरीत नेपाली श्रमिकको तस्करी गरी अलपत्र पार्ने व्यक्ति वा कन्सल्टेन्सीलाई कानुनी कारबाही गर्न सरकारले संयुक्त अरब इमिरेट्स (यूएई) को ध्यानाकर्षण जनाएको छ । त्यस्ता व्यक्ति वा कम्पनीलाई कारबाही गर्न यूएईको प्रतिबद्धतासमेत नेपालले चाहेको छ । श्रम, रोजगार तथा सामाजिक सुरक्षामन्त्री कृष्णकुमार श्रेष्ठले नेपालका लागि यूएईका राजदूत साइद हमदान अल नाकीसँग बुधबार भेट गर्दै मानवतस्करीमा परेर अलपत्र परेका नेपालीका अवस्थाबारे जानकारी गराएका थिए । नक्कली मागपत्र बनाई झूटो आश्वासन दिई रोजगारीको प्रलोभन देखाएर भिजिट भिसामा लैजाने प्रवृत्ति छ । यसरी गएका नेपाली अलपत्र परेका छन्, श्रममन्त्री श्रेष्ठको भनाइ उद्धृत गर्दै उनका सल्लाहकार केशव बस्यालले कान्तिपुरसँग भने, त्यसरी ठगी गर्नेलाई यूएईको कानुनबमोजिम कारबाही हुन्छ भन्ने अपेक्षा यूएई सरकारसँग राखेका छौं । मन्त्री श्रेष्ठले राजदूतसमक्ष अलपत्र नेपालीको सुरक्षाका साथै ओभरस्टेबापत लाग्ने जरिवाना मिनाहा गर्ने प्रबन्ध मिलाउनसमेत आग्रह गरेका छन् । राजदूत नाकीले यूएईमा कानुनविपरीत कार्यमा संलग्न हुनेमाथि कारबाही गर्न यूएई प्रतिबद्ध रहेको बताए । रोजगारीमा लैजाने भनेर अलपत्र पार्नेहरूको विवरण प्राप्त हुनसाथ म यूएई पठाउनेछु, राजदूतको भनाइ उद्धृत गर्दै बस्यालले भने, उनीहरूलाई कारबाही गर्न हामी तयार छौं । मन्त्री श्रेष्ठका अनुसार भिजिट भिसामा पुर्याएर अलपत्र पार्ने काममा म्यानपावर कम्पनी, कन्सल्टेन्सी, ट्राभल एजेन्सीका सञ्चालक, दलाल तथा बिचौलिया संलग्न छन् । विभिन्न उजुरी प्राप्त भएको बताउँदै मन्त्री श्रेष्ठले वैदेशिक रोजगार ऐनविपरीत भिजिट भिसाको नाममा श्रमिकलाई अलपत्र बनाउनेलाई तत्काल पक्राउ गरी कारबाहीको दायरामा ल्याउन सरकार प्रतिबद्ध रहेको उल्लेख गरे । भिजिट भिसामार्फत मानवतस्करी गरेको खुलेपछि संलग्नलाई कारबाही गर्न गृह मन्त्रालयले सोमबार सहसचिव फणीन्द्र दाहालको नेतृत्वमा संयन्त्र बनाएको छ । जसमा परराष्ट्र, श्रम र पर्यटन मन्त्रालयका प्रतिनिधि छन् । श्रममन्त्रीका सल्लाहकार बस्यालका अनुसार संयन्त्रले पीडितको पहिचान गरी तस्करीमा संलग्नमाथि कारबाही गर्न प्रतिवेदन पेस गर्नेछ । वैदेशिक रोजगार व्यवसायी संघका पूर्वअध्यक्ष रोहन गुरुङले भिजिट भिसामार्फत नेपाली श्रमिकको तस्करी गर्नेमाथि कारबाही गर्न सरकार अझै गम्भीर रूपमा नलागेको बताए । म्यानपावर कम्पनीमार्फत भिजिट भिसामा श्रमिक पठाएको छ भने सरकारले म्यानपावर व्यवसायीको नाम सार्वजनिक गर्नुपर्छ । र, तुरुन्तै ६ महिना निलम्बन गरेर कारबाही गर्न सक्नुपर्छ । म्यानपावरको नाम उच्चारण गरेर मात्रै हुँदैन, उनले भने, नेपालीहरू विमानस्थलकै सेटिङबाट लगिएको हो । झोलामा लिएर गएको होइन नि, उनले भने, सेटिङमा संलग्न कर्मचारीमाथि छानबिन गर्नुपर्यो । नाङ्लो ठटाउने मात्रै काम गर्नुभएन ।यूएईको अजमान, सारजाह, दुबईमा अझै झन्डै सयभन्दा बढी नेपाली विभिन्न क्याम्पमा अलपत्र अवस्थामा छन् । त्रिनेत्र म्यानेजमेन्ट कन्सल्टेन्सीको क्याम्पमा रोजगार नपाएर अलपत्र भएकामध्ये ५ जना बुधबार आइपुगेका छन् । हाम्रा ५ जना साथीलाई नेपालमा केही दाबी नगर्ने भनेर कागजात गराई पठाएका छन् । हामी पनि छिट्टै आउन पाउछौं भन्ने आशा राखेका छौं, तनहुँका श्रीराम रानाभाटले भने । बुधबारसम्म कुल २५ जना नेपाल आइसकेका छन् भने बाँकीलाई शुक्रबारसम्म फिर्ता पठाउने तयारी भएको बुझिएको पीडितहरूले बताएका छन् ।एक वर्षमा मात्रै यूएईमा झन्डै ८० हजार नेपाली भिजिट भिसामा पुगेका छन् । त्यसमध्ये कतिले रोजगारी पाए र कति अलपत्र परेर फर्किए भन्ने खुलेको छैन ।"
ग्रीस दुर्घटनाको साढे दुई महिनापछि शव नेपालमा,"काठमाडौं (कास) अवैध रूपमा टर्कीबाट ग्रीस छिर्न खोज्दा भएको दुर्घटनामा परी मृत्यु भएका चारमध्ये दुई नेपालीको शव बुधबार नेपाल ल्याइएको छ । ग्रीसको राजधानी एथेन्सबाट ५ सय २ किलोमिटर पूर्वमा गत कात्तिक २५ मा भएको गाडी दुर्घटनामा ज्यान गुमाएका दोलखा भीमेश्वर नगरपालिकाका ३० वर्षीय राजु लामा र कैलालीको गौरीगंगा नगरपालिकाका ३८ वर्षीय लक्ष्मण सापकोटाको शव ल्याइएको हो ।गाडी दुर्घटनामा ४ नेपालीसहित सात जनाको मृत्यु भएको थियो । उनीहरूलाई संगठित मानव तस्करले आकर्षक रोजगारीको प्रलोभन देखाएर अवैध रूपमा ग्रीस छिराउन खोजेका बेला गाडी दुर्घटनामा परेको थियो । लामा र सापकोटा श्रम स्वीकृति लिएर टर्की पुगेको हुनाले दुवैको शव वैदेशिक रोजगार बोर्डले ल्याइदिएको हो । रसुवा आमाछोदिङमो गाउँपालिका४ की २१ वर्षीया शर्मिला भनिने रमिला घले र तनहुँको घिरिङ गाउँपालिका५ का ओमबहादुर थापाको शव भने उतै छ । घले इराकबाट टर्की छिरेकी थिइन् भने थापा दुबई हुँदै टर्की पुगेका थिए । श्रम स्वीकृति नलिईकन टर्की पुगेको हुनाले उनीहरूको शव नेपाल ल्याउने खर्च सरकारले नबेहोर्ने भएपछि गैरआवासीय नेपाली संघले खर्च जुटाइरहेको छ । गैरआवासीय नेपाली संघ टर्कीका अध्यक्ष उज्ज्वलकुमार घिसिङले दुई नेपालीको शव घर पठाउन ३ हजार ८ सय डलरभन्दा धेरै खर्च लाग्ने अनुमान भएको जानकारी दिए । आवश्यक रकम करिब उठिसकेको छ, उनले भने, बाँकी दुई शव नेपाल पठाउने तयारी भइरहेको छ ।कान्तिपुरसँग सम्पर्कमा आएका मृतकका परिवारका अनुसार टर्कीबाट ग्रीस छिर्ने क्रममा तीन लाखदेखि पाँच लाख रुपैयाँसम्म खर्च भएको थियो । दुर्घटनामा मृत्यु भएका नेपालीको पहिचान नखुलेपछि प्रहरीको अन्तर्राष्ट्रिय संगठन (इन्टरपोल) ले शवको तस्बिर नेपाल प्रहरीको इन्टरपोल शाखामा पठाइदिएको थियो । दुर्घटनामा परेकाहरूको परिवारका सदस्यले प्रहरीको मानव बेचबिखन अनुसन्धान ब्युरोमा तस्बिर हेरेर सनाखत गरेका थिए ।"
मनाङ सातौंपल्ट उपाधि नजिक,"(पोखरा)  त्रिभुवन आर्मी फुटबल क्लबलाई टाइब्रेकरमा पराजित गर्दै मनाङ मर्स्याङ्दी क्लब १२ औंपल्ट आहारारा गोल्डकप फुटबलको फाइनल पुगेको छ । ६ पल्टको उपाधि विजेता मनाङले आर्मीलाई टाइब्रेकरमा ४३ ले हराएर २० औं संस्करण उपाधिका लागि एपीएफसँगको भेट पक्का गरेको हो । पोखरा रंगशालामा बिहीबार दोस्रो सेमिफाइनल निर्धारित र अतिरिक्त समय गोलरहित टुंगिएपछि खेल टाइब्रेकरमा धकेलिएको थियो । मनाङका फ्र्यांकलिन टल्ला, शिव गुरुङ, रूपेश केसी र ओलावाले आफिजले गोल गरे । विश्व अधिकारीको प्रहार पोलमा लागेर फर्फियो । मनाङको जितमा गोलरक्षक अशोक बरालले महत्त्वपूर्ण प्रदर्शन गरे । उनले आर्मीका युद्ध शाहीको प्रहार बचाए । दीपक गुरुङको प्रहार भने पोलमा ठोक्किएर फर्किएको थियो । आर्मीका कप्तान भरत खवास, जर्जप्रिन्स कार्की र विवेक बस्नेतमात्र गोल गर्न सफल भए । त्यसअघि खेलको नवौं मिनेटमा कप्तान विमल रानाले पेनाल्टी सदुपयोग गर्न नसक्दा मनाङले अग्रता लिन चुकेको थियो । मनाङका एडेलाजा सोमिडेको प्रहारलाई युद्ध शाहीले पेनाल्टी बक्सबाट क्लियर गर्न खोज्दा बल हातले छुन पुगेपछि रेफ्री श्याम दनुवारले पेनाल्टी अवसर दिए । कप्तान विमल रानाको प्रहार अकासिँदा पेनाल्टी चुक्यो । खेलभर दुवै टोलीले आक्रामक स्थितिमा खेले । पहिलो हाफ रक्षात्मक खेल्ने र मनाङका खेलाडीलाई थकाउने रणनीति लिएको आर्मीले पनि पाएका अवसर सदुपयोग गर्न सकेन । ३५ औं मिनेटमा आर्मीले अवसर सदुपयोग गर्न नसक्दा अग्रता बनेन । विवेक बस्नेतले पेनाल्टी एरियाभित्रैबाट बललाई पोस्टको दिशा दिन सकेनन् । उनको कमजोर प्रहारमा फेरि जर्जप्रिन्सले प्रहार गर्दा गोलरक्षक अशोक बरालले पञ्च गरेर बचाए । रिबाउन्डमा कप्तान भरत खवासको हेडर फ्रेममा पर्न सकेन । ३९ औं मिनेटमा मनाङका राजेश परियारको कर्नरमा एडेलाजा सोमिडेको हेडर क्रसबार माथिबाट बाहिरियो ।५२ औं मिनेटमा राजेशकै फ्रिकिकमा क्लियर हुन नसकेको बललाई ओलावालेले पोस्टको दिशा दिए । उक्त बललाई आर्मीका गोलरक्षक विकेश कुथुले बायाँतर्फ डाइभ दिँदै बचाए । जर्जप्रिन्सको फ्रिकिकमा विमल पाण्ड्येको डाइभिङ हेडरलाई ५७ औं मिनेटमा आर्मीका मनाङका डिफेन्डर आदित्य चौधरीले क्लियर गर्दै कुनै अवसर दिएनन् । मनाङले ६६ औं मिनेटमा अर्को अवसर खेर फाल्यो । कप्तान विमल रानाले सेन्टरलाइन नजिकैबाट ओलावालेलाई पास दिए । गोलरक्षक विकेश पेनाल्टी एरियाबाट बाहिर निस्किसकेको अवस्थामा ओलावालेले मैदानको बायाँबाट सोमिडेलाई पास दिए । त्यतिन्जेल विकेशले आफ्नो स्थान लिएर सोमिडेको प्रहार बचाए । उक्त बल आर्मीका सेसेहाङ आङदेम्बेले क्लियर गरिदिए । चोटका कारण खेलको ७० औं मिनेटमा मनाङका कप्तान विमल राना र फरवार्ड सोमिडेले मैदान छोड्नुपर्यो । उनीहरूको स्थानमा अशोक थापा मगर र दीपक राई मैदान प्रवेश गरे । दुई फरवार्डलाई बेन्चमा बोलाउनुपरेपछि मनाङ दबाबमा देखियो । अतिरिक्त समयको पहिलो मिनेटमा आर्मीका विवेक बस्नेतको लामो दुरीको प्रहार गोलरक्षक अशोकले पञ्च गर्दै विफल पारिदिए । अशोक प्लेयर अफ द म्याच भए । पाँचपल्ट फाइनल पुगेर पनि उपाधिविहीन बन्नुपरेको आर्मीको यसपल्टको यात्रा सेमिफाइनलसम्म मात्रै भयो । ०७६ को सेमिफाइनलमा मनाङले नै आर्मीलाई ३२ ले हराएको थियो भने ०७२ को फाइनलमा आर्मी मनाङसँगै पराजित हुनुपरेको थियो । आर्मीका प्रशिक्षक राजु तामाङले खेल फिप्टीफिप्टीकै भए पनि अवसर सदुपयोग गर्न नसक्दा हार भोग्नुपरेको बताए । खेलाडी घाइते थिए, त्यसैको असर पनि देखियो, उनले भने, स्ट्राइकिङमा पहिलेदेखि कमजोरी थियो । राम्रा खेलाडी र वैकल्पिकमा आएका खेलाडीबीच समन्वय अभाव भयो ।मनाङका प्रशिक्षक टोपे फुजाले आर्मीलाई जित्न कठिन भएको अनुभव सुनाए । छिटो छरितो खेल्ने आर्मीसँग खेलमा टिकिराख्न पूर्वनिर्धारित रणनीतिले काम गरेको उनले सुनाए । पेनाल्टीमा गोल भएको भए खेलको टर्निङ प्वाइन्ट हुन्थ्यो तर खेलमा निरन्तर जुधिरह्यौं, त्यसकारण जित्यौं, उनले भने, गोलरक्षकको निकै राम्रो प्रदर्शन रह्यो । शनिबार मनाङ र एपीएफबीच फाइनल हुनेछ । एपीएफ १४ वर्षपछि आहारारा गोल्डकपको फाइनल पुगेको हो ।"
मैत्रीपूर्ण खेलमा जितको खडेरी,"(काठमाडौं)  नेपाली राष्ट्रिय फुटबल टिमका मुख्य प्रशिक्षक अब्दुल्लाह अल्मुताइरीले सुरुमै भनिसकेका छन्, मोरिससको सामना गर्दा जित निस्के त्यसको श्रेय खेलाडीलाई जान्छ । त्यसबाहेक अन्य नतिजामा दोष जति उनलाई नै । यो पनि एक प्रकारले माइन्ड गेम नै हो, खेलअघि आफ्ना खेलाडीलाई मानसिक रूपमा तयार पार्ने र उत्प्रेरित राख्ने । अनि यिनै प्रशिक्षक अल्मुताइरीले के पनि भनिसकेका छन् भने मोरिससविरुद्धका दुई खेलमा जित सबैभन्दा ठूलो उद्देश्य रहने छैन । मोरिससविरुद्ध नेपालले शनिबार दशरथ रंगशालामा पहिलो खेल खेल्नेछ भने त्यसपछि मंगलबार दोस्रो खेल हुनेछ । अबको जुन महिनातिर हुने एसिया कप छनोटको तेस्रो चरणका लागि अल्मुताइरी अहिले नेपाली राष्ट्रिय टिममा रहेका ३४ खेलाडीलाई नाप्न र तौलिन चाहन्छन् । उनी आफ्ना खेलाडीलाई अनुभव पनि दिलाउन चाहन्छन् । तर प्रश्न त रहन्छ नै, मैत्रीपूर्ण अन्तर्राष्ट्रिय खेल प्रयोग र अनुभवका लागि मात्र हो कि यसमा जितको अर्थ पनि रहन्छ ? अल्मुताइरीले नेपाली टिम सम्हाल्न थालेको पनि एक वर्षभन्दा बढी भइसकेको छ । उनी अहिलेसम्म दशरथ रंगशालामा आफ्नो पहिलो जित निकाल्न प्रतीक्षारत नै छन् । उनको नेतृत्वमा नेपालले दशरथ रंगशालामा दुई मैत्रीपूर्ण खेल खेलेको छ । दुवैमा नेपाल छ । यो दुवै खेल भारतविरुद्ध हो । माल्दिभ्समा भएको साफ च्याम्पियनसिपको ठीकअगाडि । निश्चित छ, मोरिससविरुद्ध दशरथ रंगशालामा डेब्यु जितका लागि अल्मुताइरी प्रेरित रहनेछन् । शनिबारको पहिलो खेल नेपालको साँच्चै धेरै अर्थ रहने छ । यसको महत्त्व अल्मुताइरीको घरेलु मैदानमा पहिलो जितका लागि मात्र रहने छैन । खासमा नेपालले मैत्रीपूर्ण अन्तर्राष्ट्रिय खेल जित्न नसकेको पनि एक दशकभन्दा बढी भइसकेको छ । यो यस्तो तथ्यांक हो, जसले नेपाली फुटबललाई झस्काउनुपर्ने हो । नेपालले सन् २००८ देखि मात्र मैत्रीपूर्ण अन्तर्राष्ट्रिय खेल खेल्न थालेको हो । यसक्रमले साढे एक दशक छुन लागेको छ । अहिलेसम्म कुल २८ यस्ता मान्यताप्राप्त खेलमा नेपाल सहभागी रहेको छ । त्यसमा नेपाल जम्मा ४ खेलमा मात्र विजयी छ । त्यो पनि सुरुआती ५ खेलमा । त्यसो भनेको नेपालले खेलेका यस्ता मैत्रीपूर्ण अन्तर्राष्ट्रिय खेलका सुरुआती ५ खेलमध्ये नेपाल ४ मा विजयी त रह्यो । त्यसपछि नेपाल अहिलेसम्म एक जितका लागि संघर्षरत छ । सन् २०११ देखिका २३ मैत्रीपूर्ण अन्तर्राष्ट्रिय खेलमा नेपाल जितविहीन छ । यो नेपाली फुटबलका लागि वास्तवमै चिन्ताजनक तथ्यांक हो । नेपालले सन् २००८ मा सबैभन्दा पहिले पाकिस्तानविरुद्ध पोखरामा मैत्रीपूर्ण अन्तर्राष्ट्रिय खेल खेलेको थियो । टोली त्यसमा विजयी रह्यो । लगत्तै पोखरामै भएको दोस्रो खेलमा पाकिस्तान विजयी रह्यो । त्यसपछि नेपाल लगातार तीन खेलमा विजयी रह्यो । यो अरू कसैसँग होइन भुटानविरुद्ध हो । अनि भुटान नेपालका लागि एकमात्र त्यस्तो प्रतिद्वन्द्वी हो, जसका विरुद्ध खेल्दा नेपाल प्रत्येक समय विजयी रहन्छ । जितबाहेक अर्को नतिजा आएको छैन । सन् २०११ मा नेपालले मनिलामा भएको खेलमा फिलिपिन्सको सामना गरेदेखि जितविहीन छ । त्यतिमात्र होइन, यी २८ खेलमा नेपालले १८ खेलमा त कुनै गोल पनि गर्न सकेको छैन । खासमा मैत्रीपूर्ण अन्तर्राष्ट्रिय खेल अनुभव र प्रयोगकै लागि मात्र पनि खेलिन्न । यो त नेपालजस्तो देशका लागि आफ्नो वरीयता सुधार्ने अवसर पनि हो । प्रशिक्षक अल्मुताइरीले पनि यत्तिको त मानेकै छन् । यस्तोमा प्रतीक्षाको विषय रहनेछ, के मैत्रीपूर्ण अन्तर्राष्ट्रिय खेलमा नेपालको जितहीन यात्रा मोरिससविरुद्ध टुंगिन्छ त ?"
राखेप कर्मचारीको माग बाधा फुकाउ,"(काठमाडौं)  अदालती प्रक्रिया लम्बिँदै जाँदा राष्ट्रिय खेलकुद परिषद् (राखेप) को दैनिक कामकाजमा समस्या भएको भन्दै राखेप कर्मचारी संघले सरकारसँग बाधाअड्काउ फुकाउन माग गरेको छ । डेढ महिनादेखि राखेप पूर्ण रूपमा कामविहीन बनेको चिन्ता व्यक्त गर्दै संघले वैकल्पिक व्यवस्था गर्न युवा तथा खेलकुद मन्त्रालयलाई अनुरोध गरेको हो ।बिहीबार पत्रकार सम्मेलन गरी कर्मचारी संघले आर्थिक र प्रशासनिक काम लामो समयदेखि ठप्प हुँदासमेत कुनै निकायबाट सकारात्मक पहल नभएकोमा दुःख व्यक्त गरेको छ । कर्मचारी संघका अध्यक्ष रन्जन थापाले अदालती प्रक्रियाको नाममा देशकै खेलकुदको नियामक निकायलाई कामविहीन बनाइनु दुःखद भएको बताए ।सर्वोच्च अदालतले सदस्यसचिव नियुक्ति प्रक्रियाबारे आवश्यक आदेश दिएको छ । तर, राखेपको दैनिक कामकाज नै ठप्प पार्नु त भनेको छैन नि , अध्यक्ष थापाले भने, सामान्य भ्रमण आदेश पनि सदस्यसचिवको स्वीकृतिविना सम्भव छैन । डेढ महिनासम्म हामी कामविहीन भयौं ।कर्मचारी संघका अनुसार राखेप कार्यकारीविहीन हुँदा पानी, बिजुली र टेलिफोनको भुक्तानी रोकिएको छ भने कर्मचारीले मंसिरयता तलब लिन पाएका छैनन् । खेलाडीको पुरस्कार र भत्ता रोकिएको छ । अवकाशप्राप्त कर्मचारीको सुविधादेखि खेलाडी, प्रशिक्षक, प्रतियोगिता र अन्तर्राष्ट्रिय सहभागिता पूरै प्रभावित भएको छ । कोभिड महामारी छ, कतिपय साथीहरू संक्रमित पनि हुनुहुन्छ । बहालमा बस्ने कर्मचारीलाई मासिक तलब नहुँदा धेरै समस्या पर्छ, अध्यक्ष थापाले भने, यो अवस्था लम्बिइराख्ने हो भने यो वर्षको बजेट कार्यान्वयन पनि नहुने र धेरै रकम फ्रिज हुने स्थिति आउँछ ।कर्मचारी संघले अघिल्लो वर्ष जारी भएको नयाँ ऐनको व्यवस्थाअनुसार बाधा अड्काउ फुकाउका लागि वैकल्पिक व्यवस्था गर्न माग गरेको छ । सामान्य आर्थिक र प्रशासनिक काम कारबाहीका लागि मन्त्रालयले निश्चित व्यक्ति तोक्न कानुनले रोकेको छैन । हामीले यसबीचमा खेलकुदमन्त्रीज्यूसँग तीनपल्टसम्म भेटेर अवगत गराएका छौं । सर्वोच्च अदालतसँग पनि सदस्यसचिवको मुद्दा अग्राधिकारमा राखेर छिटो फैसला गरिदिन आग्रह गरेका छौं, संघका महासचिव फणिन्द्र पौडेलले भने ।राष्ट्रिय खेलकुद विकास ऐन २०७७ अन्तर्गत धारा १७ को उपधारा १२ मा सदस्यसचिव पद रिक्त वा कुनै कारणले निलम्बन भएमा नयाँ निर्णय नभएसम्म प्रथम श्रेणीको संघीय निजामती कर्मचारी वा राखेपकै वरिष्ठतम् कर्मचारीलाई जिम्मेवारी दिनसक्ने व्यवस्था छ । कर्मचारी संघले यही व्यवस्थाअनुसार अगाडि बढ्न मन्त्रालयलाई पटकपटक औपचारिक आग्रह गरिसकेको अध्यक्ष थापाले बताए ।अध्यक्ष थापाले राखेपलाई बन्धक बनाउने नियत हो भने कर्मचारीहरू आन्दोलित हुनुपर्ने स्थिति आउनसक्नेतर्फ सचेत गराए । खेलकुदको सर्वोच्च निकाय कमजोर पार्न केही व्यक्तिहरूको लामो समयदेखिको प्रयासकै निरन्तरताका रूपमा उनले यो प्रकरणलाई अर्थ्याउने प्रयास गरे । तर, ती व्यक्तिहरू को हुन् भनेर उनले खुलाएनन् । खेलकुदको नियामक निकायलाई कमजोर बनाउन केही व्यक्तिहरू लामो समयदेखि लागिरहेको हामीलाई थाहा छ । पछिल्लो प्रकरण पनि त्यही षडयन्त्रको एउटा हिस्सा हो भन्ने लागेको छ, उनले भने ।खेलकुद मन्त्रालयका सचिव दामोदर रेग्मीले अदालती प्रक्रिया छिटै टुंगिने आशा गर्दा राखेप दैनिक कामकारबाहीमा समस्या हुन थालेको स्वीकारे । उनले यही साताभित्र समस्या समाधानलाई पहल भइरहेको बताए ।कर्मचारीको तलबसुविधादेखि दैनिक कामकाजमै कठिन भएको कुरा मन्त्रालयलाई जानकारी छ । अदालतको मुद्दा छिट्टै किनारा लाग्ने हाम्रो अनुमान थियो । मुद्दाको प्रक्रिया लम्बिँदै जाँदा समस्या भएको हो, सचिव रेग्मीले कान्तिपुरसँग भने, हामी यो साताभित्रै समस्या समाधानको प्रयासमा छौं ।सरकारले कात्तिक १ मा रमेशकुमार सिलवाललाई सदस्यसचिवबाट बर्खास्त गरी खुला प्रतिस्पर्धामार्फत मंसिर ११ गते टंकलाल घिसिङलाई नयाँ सदस्यसचिव नियुक्त गरेको थियो । सिलवालले आफ्नो बर्खास्तगी र नयाँ नियुक्ति प्रक्रियाविरुद्धमा सर्वोच्चमा रिट दायर गरेका थिए । प्रारम्भिक सुनुवाइपछि सर्वोच्चका न्यायाधीश हरिप्रसाद फुयालको इजलासले मंसिर २९ गते सबै पक्षसँग थप छलफल आवश्यक रहेको भन्दै अल्पकालीन अन्तरिम आदेश जारी गरेको थियो । आदेशमा पुरानो र नयाँ दुवै निर्णय यथास्थितिमा राख्ने र दुवैले नियमित कार्यसम्पादन गर्न नपाउने उल्लेख भएपछि राखेप कार्यकारीविहीन भएको हो । यसबीचमा दुईपल्ट पेसी तोकिए पनि मुद्दा हेर्न नभ्याइनेमा गएको थियो । तेस्रोपल्ट माघ २४ गतेका लागि पेसी निर्धारण भएको छ ।राखेप कार्यकारीविहीन भएपछि यही वर्ष आयोजना तय भएको नवौं राष्ट्रिय खेलकुद तथा अर्को वर्ष चीनमा हुने एसियाली खेलकुदको तयारीमा प्रत्यक्ष असर परेको छ । राखेपका सम्पूर्ण काम रोकिँदा राखेप नै असफल हुनसक्ने जोखिम बढेको भन्दै कर्मचारी संघले ध्यानाकर्षण गराएको हो ।"
क्यानको केन्द्रीय सम्झौतामा ३६ खेलाडी,"(काठमाडौं)  नेपाल क्रिकेट संघ (क्यान) ले सन् २०२२ का लागि पुरुष र महिला १८१८ खेलाडीलाई केन्द्रीय सम्झौतामा अनुबन्धन गरेको छ । क्यानको बिहीबार भैरहवामा बसेको बैठकले केन्द्रीय सम्झौतामा रहेका खेलाडीको वर्गीकरण पनि गरेको छ ।पुरुषतर्फ कप्तान सन्दीप लामिछाने, पूर्वकप्तान ज्ञानेन्द्र मल्ल, दीपेन्द्रसिंह ऐरी, सोमपाल कामी र करण केसीलाई वर्गीकरणको ग्रेड ए मा राखिएको छ । कुशल भुर्तेल, आसिफ शेख, शरद भेषावकर, आरिफ शेख, अविनाश बोहरा र विनोद भण्डारी ग्रेड बी तथा कुशल मल्ल, रोहितकुमार पौडेल, कमलसिंह ऐरी, विक्रम सोब, शाहब आलम, सुसन भारी र पवन सर्राफलाई ग्रेड सी मा राखिएको छ । महिलातर्फ कप्तान रुबिना क्षेत्री, उपकप्तान सीता रानामगर, इन्दु बर्मा, काजोल श्रेष्ठ र करुणा भण्डारीलाई ग्रेड ए मा राखिएको छ । सरिता मगर, कविता कुँवर, अप्सरी बेगम, सरस्वती चौधरी, सवनम राई, ज्योति पाण्डे ग्रेड बी मा तथा डली भट्ट, कविता जोशी, संगीता राई, रोमा थापा, अस्मिना कर्माचार्य, ममता चौधरी र विन्दु रावललाई क्यानले ग्रेड सी मा राखेको छ ।पछिल्लो समय केन्द्रीय सम्झौताको वर्गीकरणलाई लिएर तत्कालीन कप्तान ज्ञानेन्द्र मल्ल, उपकप्तान दीपेन्द्रसिंह, सोमपाल र कमलसिंह ऐरीले मिडियासामु गएर आलोचना गरेका थिए । पछि क्यानले ज्ञानेन्द्रलाई कप्तान र दीपेन्द्रलाई उपकप्तानबाट पदमुक्त गर्दै सन्दीपलाई नेपाली क्रिकेट टोलीको जिम्मेवारी दिने निर्णय गरेको थियो । क्यानले कारबाहीस्वरुप ज्ञानेन्द्र, दीपेन्द्र, सोमपाल र कमललाई ६ महिना केन्द्रीय सम्झौतामा नराख्ने निर्णय बिहीबार बोर्ड बैठकमार्फत औपचारिक रूपमा फिर्ता लिएको छ । सेप्टेम्बरमा ओमान भ्रमण गएको नेपाली टोलीमा समेटिए पनि केन्द्रिय सम्झौतामा नरहेका विक्रम सोब, रोहित पौडेल, गुलशन झालाई जनही १ लाख र महिला खेलाडी ज्योति पाण्डेलाई ५० हजार प्रोत्साहन भत्ता दिने निर्णय गरेको छ । त्यस्तै घुँडाको चोटपछि शल्यक्रिया गराएर मैदानबाहिर रहेका ललितनारायण राजवंशीको उपचार खर्चवापत क्यानले १ लाख ५० हजार रुपैयाँ दिने भएको छ ।क्यानले पूर्वराष्ट्रिय खेलाडी दीपेन्द्र चौधरीको संयोजकत्वमा खेलाडी छनोट समिति गठन गरेको छ । आर्थिक समितिमा रोशनकुमार सिंह, प्राविधिक समितिमा वीरेन्द्रबहादुर चन्द, प्रतियोगिता समितिमा माधव कर्माचार्य, क्रिकेट समितिमा कैलाश विष्टलाई संयोजक तोकेको छ । क्यानले अध्यक्ष चतुरबहादुर चन्द, कार्यवाहक सचिव प्रशान्तविक्रम मल्ल, कोषाध्यक्ष रोशनकुमार सिंह, सदस्य दुर्गाराज पाठक र पदमबहादुर खड्कासम्मिलित कार्यसम्पादन समिति पनि गठन गरेको छ । क्यानले आफ्नो वार्षिक साधारणसभा फागुन १३ र १४ गते धनगढीमा गर्ने निर्णय गरेको छ । साथै क्यानले पोखरा, भैरहवा र धनगढी क्रिकेट मैदानका लागि २२ जना तथा जनकपुर र सप्तरीस्थित क्रिकेट मैदानका लागि ११ कर्मचारी राख्ने निर्णय क्यानले गरेको छ ।"
बार्टीको भेट कोलिन्ससँग,"मेलबर्न (एएफपी) निर्दयी हुँदै अस्ट्रेलियाकी एस्ली बार्टीले पहिलोपल्ट अस्ट्रेलियन ओपनको फाइनल यात्रा तय गर्ने क्रममा बिहीबार म्याडिसन केयसमाथि एकपक्षीय जित निकालेकी छन् । उपाधिको भिडन्तमा उनको सामना अमेरिकी डेनियल कोलिन्सविरुद्ध हुनेछ । विश्व नम्बर एक बार्टी ५१ औं वरीयताकी अमेरिकी केयसमाथि ६२ मिनेटमात्र चलेको खेलमा ६४, ६१ को जित निकाल्न सफल रहिन् । बार्टी सन् १९८० यता अस्ट्रेलियन ओपनको फाइनल पुग्ने पहिलो अस्ट्रेलियन खेलाडी बनेकी छन् । त्यस वर्ष वेन्डी टर्नबुलले फाइनल खेलेकी थिइन् । यस्तै क्रिस ओनिलपछि उनी अस्ट्रेलियन ओपन जित्ने पहिलो घरेलु खेलाडी पनि हुन सक्छिन् । ओनिलले १९७८ मा यो उपलब्धि चुमेकी थिइन् । शनिबार हुने फाइनलमा यी सबै उपलब्धिबाट बार्टीलाई वञ्चित गर्न २८ वर्षीया कोलिन्सले सक्दो अवरोध तेर्स्याउने छिन् । अमेरिकी कोलिन्स भने अहिले पुनरागमनको प्रयासमा छिन्, उनी गत वर्ष मात्र चोटमुक्त हुन शल्यक्रियाबाट गुज्रिएकी थिइन् । उनले पोल्यान्डकी सातौं वरीयताकी इगा स्वाटेकलाई ६४, ६१ ले पराजित गरिन् । सन् २०१९ मा मेलबर्नमा सेमिफाइनलसम्म पुगेकी कोलिन्स आफ्नो पहिलो ग्रान्ड स्लाम फाइनल पुगेकी छन् । उनी अब निस्कने वरीयतामा पहिलोपल्ट शीर्ष १० भित्र पर्नेछन् । फाइनललाई लिएर उत्साही कोलिन्सले भनिन्, विश्व नम्बर एक खेलाडीविरुद्ध उनकै घरमा फाइनल खेल्नु पक्कै पनि सजिलो हुने छैन, तर म आफैं भने आफ्नो अहिलेसम्मको यात्रामा निकै खुसी छु । मेरा लागि पछिल्लो समय निकै कठिन थियो र यसबीचमा मैले कडा मिहिनेत पनि गरेकी छु ।बार्टी आफैं भने उत्कृष्ट लयमा छिन् । अहिलेसम्म खेलेका ६ खेलमा केवल एकैपल्ट मात्र सर्भिस गुमाएकी छन् । यसक्रममा उनले कुनै सेट पनि गुमाएकी छैनन् । सन् २०१९ को फ्रेन्च ओपन र २०२१ को विम्बल्डन विजेता बार्टी भन्छिन्, अस्ट्रेलियाली भएर यो ग्रान्ड स्लामको उपाधिका लागि भिड्नु सबै खेलाडीको सपना हुने गर्छ । शनिबारको फाइनल निकै प्रतिस्पर्धात्मक हुनेछ । पुरुषतर्फ शुक्रबार कीर्तिमान २१ ग्रान्ड स्लामको दौडमा रहेका स्पेनका राफेल नडालले इटालीका माटेओ बेरेटिनीविरुद्ध सेमिफाइनलमा प्रतिस्पर्धा गर्नेछन् ।"
जापानको लगातार चौथो जित,"साइतामा (एएफपी) जापानले बिहीबार चीनको चुनौती २० ले पन्छाउँदै विश्वकप छनोटमा लगातार चौथो जित हात पारेको छ ।युया ओसाकोले पहिलो हाफमा पेनाल्टीमा गोल गर्दै चारपल्टको एसियन च्याम्पियनलाई उत्तरी टोकियोस्थित साइतामामा अग्रता दिलाएका थिए । त्यसपछि दोस्रो हाफमा जुनया इतोले जापानको अग्रता दोब्बर बनाए ।जितसँगै जापान समूह बी को दोस्रो स्थानमा छ । टोलीले समूहको शीर्षस्थानमा रहेको साउदी अरेबियाविरुद्ध अर्को मंगलबार सोही रंगशालामा प्रतिस्पर्धा गर्नेछ । समूहका शीर्ष दुई टिम कतारमा हुने सिधै विश्वकपमा पुग्नेछन् र यस्तो प्रतिस्पर्धामा रहेको अस्ट्रेलिया जापानभन्दा १ अंक पछाडि छ । अस्ट्रेलियाले भियतनामलाई सहजै ४० ले हरायो ।चीनका डिफेन्डर वाङ सेन्चाओले जुनया इतोको क्रस रोक्ने प्रयासमा पाखुरामा बल लागेपछि जापानले १३ औं मिनेटमा पाएको पेनाल्टीमा गोल गर्दै अग्रता लिएको थियो । त्यसमा चिनियाँ गोलकिपर यान जुनलिङले सही दिशामा डाइभ गरे पनि ओसाकोले कुनै गल्ती गरेनन् । सब्स्टिच्युट युता नाकायामाको क्रसमा इतोले ६१ औं मिनेटमा गोल गर्दै घरेलु टिमलाई २० ले अगाडि बढाए ।नयाँ व्यवस्थापक ली सियाओपेङको नेतृत्वमा पहिलो खेल खेलेको चीनले विश्वकपमा पुग्ने झिनो आस गरेको थियो तर यो हारसँगै उसको त्यो सम्भावना पनि समाप्त भयो ।कोभिड१९ संक्रमण भएका व्यवस्थापक ग्राहम आर्नोल्डको अनुपस्थितिमा अस्ट्रेलियाले भियतनामविरुद्ध मेलबर्न धेरै मिहिनेत गर्नुपरेन । जेमी म्याक्लारेनले ३० औं मिनेटमा गोलको खाता खोलेपछि टोम रोगिक, क्रेग गुडविन र रिले म्याकग्रीले पनि बललाई पोस्टको दिशा दिए । सातै खेल हारेको भियतनाम समूहको पुछारमा छ ।अर्को खेलमा दक्षिण कोरिया १० ले लेबनानलाई हराएर विश्वकप नजिक पुगेको छ । सिडोनमा पाउलो बेन्टोको टिमको जितमा चो गुएसुङले गोल गरे । सन ह्युङमिन र ह्वाङ हीचानलाई चोटको कारण गुमाएको कोरियाले समूह ए मा जितका लागि निकै मिहिनेत गर्नुपर्यो । टोल्लीे छनोटका ७ खेलबाट १७ अंक जोडेको छ ।"

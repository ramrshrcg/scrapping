शीर्षक,विवरण
राज्यले किनेको २४ लाख खोपको हिसाब छैन,"ॅमाघ दोस्रो साता संक्रमण उत्कर्षमानेपालमा कोरोना संक्रमणको तेस्रो लहर माघ दोस्रो साता उत्कर्षमा पुग्ने प्रक्षेपण स्वास्थ्य तथा जनसंख्या मन्त्रालयले गरेको छ । माघ दोस्रो साताको मध्यतिर दिनमा संक्रमित हुनेको संख्या १९ हजारभन्दा बढी हुने आकलन मन्त्रालयले छ । संसद्को शिक्षा तथा स्वास्थ्य समितिमा इपिडिमियोलोजी तथा रोग नियन्त्रण महाशाखाका निर्देशक डा कृष्ण पौडेलले अस्पताल भर्ना हुने संक्रमितको संख्या बढ्ने प्रक्षेपण पेस गरे ।डा पौडेलका अनुसार त्यति बेला करिब १३ हजार व्यक्ति अस्पताल भर्ना हुने, एक हजारभन्दा बढीमा जटिल प्रकारको संक्रमण देखिने र त्यसमध्ये ३ सय ९४ जना गम्भीर हुने आकलन छ । ९ हजार ८ सय ४८ मा भने सामान्य लक्षण मात्रै देखिने प्रक्षेपण छ । डा पौडेलले दोस्रो लहरमा जस्तो अक्सिजन अभाव हुन नदिन मन्त्रालयले राम्रो तयारी गरेको बताए ।"
सर्वसाधारणले किन्ने सिटामोल बजारमै छैन,"ललितपुरको लगनखेल फार्मेसीमा सिटामोल खरिद गर्न आउने सबै बिरामी खाली हात फर्कन बाध्य भएको दुई साता भयो । फार्मेसी सञ्चालक रामशरण महत भन्छन्, सिटामोल अभाव हुँदा कोभिड पोजिटिभ भएर होम आइसोलेसनमा बस्ने बिरामी बढी मर्कामा छन् । कोभिड१९ महामारीमा बढी प्रयोग हुने यस्ता औषधिबारे सरकार समयमा गम्भीर भएन भने संक्रमण बढ्दा भयावह स्थिति आउन सक्छ ।खासमा सिटामोलको मूल्य बढाउन उद्योगहरूले उत्पादन घटाएर कृत्रिम अभाव सिर्जना गरिएको फार्मेसी सञ्चालकहरूको भनाइ छ । कच्चा पदार्थ महँगो भएको बहानामा उद्योगहरूले उत्पादन घटाएको सुनेका छौं, वीर परिसरमै रहेको अर्को एक फार्मेसीका सञ्चालकले भने, अहिले माग धेरै बढेकाले केहीले लुकाएका पनि हुन सक्छन् । सरकारले त्यता ध्यान नै दिएको छैन । व्यवसायीको भनाइ जायज भए सम्बोधन हुनुपर्छ, नभए अत्यावश्यक वस्तु अभाव गराएकालाई कारबाही गर्नुपर्छ ।व्यवसायीहरूले मूल्य बढाउन सर्वसाधारणको स्वास्थ्यमाथि गम्भीर खेलबाड गरेको उपभोक्ता अधिकारीकर्मीहरू बताउँछन् । उपभोक्ता हित संरक्षण मञ्च नेपालका अध्यक्ष ज्योति बानियाँले केही उत्पादक र व्यापारीको चरम सिन्डिकेट र कार्टेलिङ गरेका कारण सिटामोल अभाव भएको दाबी गरे । सिटामोललगायत अत्यावश्यक तथा जीवनरक्षक ९० वटा औषधिमा यिनकै दबाब र प्रभावमा आयात प्रतिबन्ध भयो । संकटका बेला तिनै व्यापारीहरूले मूल्य निर्धारण गर्न माग गरिरहेका छन्, बानियाँले भने, अहिले पनि चरम कालोबजारी र कृत्रिम अभाव गराइएको हो । तर, स्वास्थ्य मन्त्रालय, औषधि व्यवस्था विभाग उनीहरूकै साथमा देखिन्छ । महामारीको यो घडिमा प्रधानमन्त्री कार्यालय र गृह मन्त्रालयले तत्काल हस्तक्षेप गर्नुपर्ने उनको भनाइ छ ।यस्तै, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले व्यापारीहरूले कृत्रिम अभाव गराएकै कारण बजारमा सिटामोल अभाव देखिएको बताए । औषधिको अनुगमन गर्ने दायित्व पाएको विभागमा ३३ महिनामा महानिर्देशक परिवर्तन हुन्छन् । कुन औषधि कहाँ दर्ता भए, उत्पादन र आयातको कुनै तथ्यांक छैन । तर, विभागको नेतृत्व हत्याउनलाई नै लडाइँ छ, तिमिल्सिनाले भने, उत्फादक र वित्रेताले बजारमा कृत्रिम अभाव बनाउँदा अनुगमन र कारबाही गर्ने विभाग मौन छ ।नेपालमा सरकारी लगानीमा सिटामोल उत्पादन गर्ने जिम्मेवारी पाएको नेपाल औषधि लिमिटेड भने आफ्नो कमजोरीका कारण अभाव सिर्जना नभएको दाबी गरेको छ । कच्चा पदार्थ महँगो भएको, खरिद ऐन झन्झटिलो र बजारभाउअनुसार औषधिको मूल्य परिमार्जन नहुँदा पर्याप्त उत्पादन गर्न नसकेर अभाव सिर्जना भएको लिमिटेडको भनाइ छ । स्वास्थ्य मन्त्रालयले सिटामोल, जीवनजललगायत अत्यावश्यक औषधिको मूल्य २०६४ यता समायोजन गरेको छैन, लिमिटेडका महाप्रबन्धक मोहम्मद सफिउल्लाह भन्छन्, सिटामोल बनाउने कच्चा पदार्थको मूल्य प्रतिकेजी २ सय ८० बाट बढेर एक हजार २ सय रुपैयाँ पुगिसकेको छ । एउटा सिटामोल बनाउन १ रुपैयाँ ३० पैसा लागत पर्छ । होलसेलरलाई ७४ पैसामा वितरण गर्नुपर्छ । बिक्री मूल्य प्रतिचक्की एक रुपैयाँ नै छ । उनले मूल्य समायोजन गर्न पटकपटक आग्रह गर्दा पनि औषधि व्यवस्था विभाग र स्वास्थ्य मन्त्रालयबाट सम्बोधन नभएको गुनासो गरे ।लिमिटेडले गत माघयताको घाटा १ करोड ६ लाख रुपैयाँ पुगेको जनाएको छ । लिमिटेडले दुई दिनमा ३ ब्याच (३ लाख २० हजार चक्की) उत्पादन गर्न सक्छ । यसकै आधारमा वार्षिक झन्डै ६ करोड चक्की उत्पादन गर्न सक्छ । बजारमा वर्षमा ५ करोड चक्कीको मात्र माग भए पनि लिमिटेडले उत्पादन गर्न सकेको छैन । गत वर्ष ८० लाख चक्की मात्र उत्पादन गर्न सकेको थियो । चालु आर्थिक वर्षको ६ महिनामा ६५ लाख उत्पादन गरिसकेको लिमिटेडले जनाएको छ ।अहिले लिमिटेडले खरिद प्रक्रिया लम्बिएको भन्दै कोटेसनमार्फत सिधै सप्लायर्ससँग सम्झौता गरी कच्चा पदार्थ किनिरहेको छ । कोटेसनमार्फत खरिद गर्दा एक पटकका लागि २० लाख रुपैयाँसम्मको मात्र किन्न पाउने कानुनी व्यवस्था छ । उनले आवश्यक कच्चा पदार्थ खरिदका लागि रकम बन्देज नहुने भनी मन्त्रालयले पत्र लेखिदिएमा पर्याप्त मात्रामा उत्पादन गर्न सकिने दाबीसमेत गरे ।स्वास्थ्य मन्त्रालयका सचिव डा रोशन पोखरेलले भने सिटामोल अभाव हुनुमा मूल्य समायोजन मात्र नभई कालोबजारी र औषधि व्यवस्था विभागमा राजनीतिक हस्तक्षेप पनि कारण रहेको बताए । उत्पादन गर्दा कम्पनीलाई भएको घाटाको क्षतिपूर्ति बेहोर्छौं, उनले भने, महानिर्देशक परिवर्तन भइरहने जस्ता कारणले पनि उत्पादनमा समस्या भएको हो । उनले सिटामोलबाहेक अन्य औषधि उत्पादन गर्दा हुने फाइदाबाट पनि घाटा पूर्ति गर्न सकिने बताए । हामीले निजी कम्पनीलाई पनि उत्पादन गर्न आग्रह गरिरहेका छौं, उनले भने ।औषधिको मूल्य समायोजन गर्न औषधि व्यवस्था विभागका महानिर्देशकको संयोजकत्वमा मूल्य अनुगमन समिति छ । समितिले मूल्य समायोजन गर्न आवश्यक कार्यविधि बनाएर बजारमा औषधि अभाव हुन नदिन प्रमुख भूमिका खेल्नुपर्ने हो, तर समिति निष्क्रियजस्तै छ । विभागका महानिर्देशक नारायणप्रसाद ढकाल भन्छन्, कार्यविधि नहुँदा मूल्य समायोजन रोकिरहेको थियो । हामीले तयार गरेर मन्त्रालयमा पेस गरिसकेका छौं । मन्त्रिपरिषद्बाट पारित भएपछि लागू हुनेछ ।विभागका सूचना अधिकारी सन्तोष केसीले मुलुकमा वार्षिक ५ करोड चक्की उत्पादन हुँदै आए पनि अहिले माग बढेकाले केही मात्र अभाव देखिएको दाबी गरे । अहिले चरम अभाव भइसकेको छैन । ४५ वटा ठाउँमा खोज्दा औषधि पाइन्छ, केसीले भने, बजारमा चाहिनेभन्दा बढी स्टक राख्ने प्रवृत्ति रहेकाले समस्या भएको हो । अहिले अन्तर्राष्ट्रिय बजारमा कच्चा पदार्थको मूल्य बढेको भन्दै व्यवसायीहरूले लागत समायोजन गर्नुपर्ने माग गरिरहेको उल्लेख गर्दै कोभिड१९ महामारीकै कारण मूल्य समायोजन गर्न नसकेको बताए । अहिले कोभिडकाल भएकाले मूल्य बढाउन सक्दैनौं, त्यसैले चुप लागेका छौं, उनले भने ।बजारमा सिटामोल अभाव देखिएपछि औषधि लिमिटेडलाई सक्रिय बनाइएको उनले बताए । लिमिटेडले एक दिनमा एक लाख चक्की सिटामोल उत्पादन गरिरहेको उनले जानकारी दिए । अहिले मुख्य समस्या आपूर्तिको हो । भारतबाट आए पनि महँगो पर्छ । प्रतिट्याब्लेट १७० रुपैयाँ पर्छ, त्यही भएर व्यवसायीहरूले त्यति आयात गरेका छैनन्, उनले भने ।भारतीय बजारमा भन्दा नेपाली बजारमा सिटामोलको मूल्य कम छ । भारतमा एक चक्कीको पौने दुईदेखि सवा दुई रुपैयाँसम्म पर्छ । नेपाल औषधि उत्पादक संघका अध्यक्ष प्रज्वलजंग पाण्डेले केही व्यवसायीले बढी फाइदा खोज्दै छिमेकी मुलुकमा पठाउने गरेकाले पनि अभाव सिर्जना भएको हुन सक्ने बताए । स्वदेशी उत्पादनले मागको करिब ५० प्रतिशत मात्रै धान्ने हुँदा आयातमा भइरहेको कमीले पनि अभाव भएको हुन सक्ने उनको अनुमान छ । पछिल्लो २ वर्षमा अन्तर्राष्ट्रिय बजारमा कच्चा पदार्थको मूल्य ४५ गुणाले बढेको छ । तर, यहाँ मूल्य समायोजन भएको छैन । औषधि उत्पादन गर्ने उद्योगले क्षमताअनुसार नै उत्पादन गरिरहेका छन्, उनले भने, समस्या पर्दा मात्र सबैको ध्यान जाने, अरू बेला बेवास्ता गर्ने गरेकाले पनि दिगो समाधान नभएको हो ।औषधि उद्योगी हरिभक्त शर्माले कच्चा पदार्थको मूल्य वृद्धि भएकाले क्षमताअनुसार उत्पादन गर्न नसकेको बताए । बारम्बार घाटा खाएर उत्पादन गर्न सकिन्न, उनले भने, सरकार यस विषयमा गम्भीर हुनुपर्यो ।बजार अनुगमन तथा मूल्य नियन्त्रण गर्न दायित्व पाएको वाणिज्य आपूर्ति तथा उपभोक्ता हित संरक्षण विभागका महानिर्देशक पेमकुमार श्रेष्ठले औषधि व्यवस्था विभागसँग सहकार्य गरेर अनुगमन गरिने बताए । महामारीमा बढी माग हुने सेनिटाइजर, मास्क, औषधिलगायत वस्तुमा समन्वय गरेर अनुगमन हुन्छ, उनले भने, बुधबार छलफल गरेर टोली परिचालन गर्छौं ।"
स्थानीय चुनाव मितिबारे गठबन्धन अलमलमा,"स्थानीय सरकार सञ्चालन ऐन२०७४ मा जननिर्वाचित पदाधिकारीबाहेक अन्य कुनै तवरले स्थानीय सरकार सञ्चालन तथा व्यवस्थापनको वैकिल्पक व्यवस्था नभएको र स्थानीय तहका पदाधिकारीको म्याद थपको कुनै प्रावधान नहुँदा वैकल्पिक पद्धतिबाट स्थानीय सरकार सञ्चालन हुन सक्ने नदेखिएकाले पनि वैशाखमै चुनाव गर्नुपर्नेमा आयोगको जोड छ । यसबाहेक चुनाव नभए स्थानीय तहमा वार्षिक बजेट स्वीकृति, स्थानीय सञ्चित कोष व्यवस्थापन, बजेट खर्चको अख्तियारी, कानुन निर्माण प्रक्रिया, कार्यान्वयन र अनुगमन कार्य सञ्चालन हुन नसक्ने आयोगको भनाइ छ । स्थानीय तह रिक्त हुँदा नगरपालिकाका प्रमुख, गाउँपालिकाका अध्यक्ष र स्थानीय तहका वडा अध्यक्षले गर्ने सबै सिफारिसलगायत महत्त्वपूर्ण कार्य ठप्प भई सेवा प्रवाह प्रभावित हुने भन्दै जिल्ला समन्वय समिति महासंघ, नेपाल नगरपालिका संघ र गाउँपालिका राष्ट्रिय महासंघले पनि सरकार र निर्वाचन आयोगको ध्यानाकर्षण गराएका छन् । गठबन्धनमा रहेका दलहरू चुनाव सार्ने स्थितिमा वा स्पष्ट हुनुपर्ने अवस्थामा ऐन संशोधन गरेर अगाडि बढ्ने मनस्थितिमा देखिएका छन् । ऐन संशोधन गर्दा सेवा प्रवाह नरोकिने सत्तारूढ दलका नेताको बुझाइ छ । आयोगले सकेसम्म एकै चरणमा (वैशाख १४) र सम्भव नभए दुई चरणमा (वैशाख १४ र २२) चुनाव गर्न सकिने सुझावसहित मिति प्रस्ताव गरेको छ । खर्चमा मितव्ययिता हुने, सुरक्षा व्यवस्थापन सहज हुने, समग्र निर्वाचन व्यवस्थापनमा सहज हुने, मतदाता शिक्षा सामग्रीमा एकरूपता हुने, एक ठाउँको परिणामले अर्को ठाउँमा प्रभावित नपार्नेजस्ता कारणले एकै दिन र एकै चरणमा चुनाव गर्नु राम्रो हुने आयोगको सुझाव छ । निर्वाचन आयोगले दिएको सुझावका विषयमा बैठकमा छलफल भएपछि समयमा नै स्थानीय चुनाव गर्ने भन्नेमा सबैको सहमति छ, राष्ट्रिय जनमोर्चाकी नेता दुर्गा पौडेलले भनिन्, मितिलगायत विषयमा बिहीबार बस्ने बैठकले निर्णय गर्छ । कांग्रेसबाहेक माओवादी केन्द्र, एकीकृत समाजवादी, जनता समाजवादी पार्टी र राष्ट्रिय जनमोर्चाले चुनावसम्मै गठबन्धनको वकालत गर्दै आएका छन् । कांग्रेसमा भने गठबन्धनबारे स्पष्ट निर्णय केही छैन । कांग्रेसमा धेरैजसो नेता चुनाव एक्लै लड्नुपर्ने पक्षमा छन् । एकैपटक वा केही दिनको फरकमा तीन तहको चुनाव गर्दा गठबन्धन बचाउन सजिलो हुने, आकांक्षीको व्यवस्थापन सहज हुने र परिणाम गठबन्धनको पक्षमा आउने कांग्रेसबाहेकका सत्तारूढ दलको तर्क छ । एकीकृत समाजवादीका एक नेताले भने, संविधानअनुसार कात्तिकमा स्थानीय तहको चुनाव गर्यौं भने मंसिरमा प्रदेश र संघको चुनाव हुन्छ । यसले तलैदेखि माथिसम्म सिट व्यवस्थापन सहज हुन्छ र गठबन्धनलाई निरन्तरता दिन सकिन्छ भन्ने बुझाइ पनि छ । राष्ट्रिय सभाका १९ सिटका लागि माघ १२ मा हुने चुनावमा भने गठबन्धनका संयुक्त उम्मेदवार छन् । सरकारका प्रवक्ता कार्कीले स्थानीय चुनावका विषयमा निर्वाचन आयोगसँग परामर्श भइरहेको दाबी गरे ।"
"बेथितिको चाङमा बीपी, सरकारको रहस्यमय मौनता","बेथितिको इतिहास १० वर्षअघि स्वास्थ्य मन्त्रालयले डा चोपलाल भुसाल र डा भगवान कोइरालालाई प्रतिष्ठानबारे अध्ययन गर्न पठाएको थियो । त्यतिबेला उनीहरूले प्रतिष्ठानलाई हुर्कंदै गरेको अस्वस्थ शिशुको संज्ञा दिएका थिए । आर्थिक पारदर्शिता, आवश्यकताभन्दा बढी कर्मचारी र अनावश्यक खर्चले प्रतिष्ठानमा समस्या झांगिँदै गएको निष्कर्ष निकालेका थिए ।प्रतिष्ठानमा व्याप्त अनियमितता उपकुलपति ज्ञानेन्द्र गिरीको कार्यकालमा मौलाएको मात्रै हो । यसको जरो खोज्दै जाँदा यसअघिका उपकुलपति डा बलभद्रप्रसाद दास र डा राजकुमार रौनियारसम्म पुगिन्छ । दुवैलाई २०७५ भदौमा प्रधानमन्त्री कार्यालयका तत्कालीन सचिव केदारबहादुर अधिकारी संयोजकत्वको छानबिन टोलीले दोषी ठहर गरेको थियो । भ्रष्टाचार काण्डमा मुछिएका पदाधिकारीलाई कारबाही गर्न ढिलासुस्ती हुँदा पनि प्रतिष्ठानमा संस्थागत भ्रष्टाचार बढ्दै गएको त्यहाँका चिकित्सक विष्णु पोखरेल बताउँछन् । शक्तिशाली आयोग नै बनाएर प्रतिष्ठानमा छानबिन हुनुपर्छ, उनले भने, दोषीलाई कारबाही नभए यसपछि पनि भ्रष्टाचारले निरन्तरता पाइरहने देखिन्छ ।२८ वर्षपहिले भारतको अखिल भारतीय आयुर्विज्ञान संस्थान (एम्स) को मोडलमा स्थापित प्रतिष्ठान निरन्तरको राजनीतिक हस्तक्षेप र त्यसैको आडमा मौलाएको बेथितिले न गतिलो सेवा दिन सक्ने बन्यो न त राम्रो पठनपाठन जारी राख्न सक्ने विन्दुमा आइपुग्यो । स्थापनादेखि नै राजनीतिक नियुक्तिका आधारमा उपकुलपति चयन गर्ने र नयाँ सरकार बन्नेबित्तिकै आफूअनुकूल मान्छे भर्ती गर्ने परम्पराले प्रतिष्ठान राजनीतिको खेलमैदान मात्रै बनेन, राजनीतिक स्वार्थ पूर्ति गर्ने थलो पनि बन्न पुग्यो । २०४९ सालमा तत्कालीन प्रधानमन्त्री गिरिजाप्रसाद कोइरालाले शेखर कोइरालालाई उपकुलपति नियुक्त गरेका थिए । त्यसअघि प्रतिष्ठानका उपकुलपतिको सट्टा निर्देशक पद थियो । कोइरालाअघि डा मदन उपाध्याय संस्थापक र डा सुन्दरमणि दीक्षित निर्देशक थिए । प्रतिष्ठानभित्रको बेथिति २०६९ सालमा पूर्वप्रधानमन्त्री बाबुराम भट्टराईले नियुक्त गरेका उपकुलपति डा दासको पालादेखि बिस्तारै सार्वजनिक हुन थालेको हो । दासपछि डा राजकुमार रौनियारलाई तत्कालीन स्वास्थ्यमन्त्री गगन थापाको सिफारिसमा पूर्वप्रधानमन्त्री पुष्पकमल दाहालले नियुक्त गरेका थिए । रौनियार पनि विभिन्न छानबिन समितिको प्रतिवेदनमा बेथितिको मुख्य जिम्मेवार देखिन्छन् । अघिल्ला उपकुलपतिजस्तै हालका ज्ञानेन्द्र गिरी पनि अनियमितताको आरोपमा मुछिएका छन् । प्रतिष्ठान सुधारका लागि आन्दोलनमा होमिएकाहरूले विद्यमान भ्रष्टाचारमा कारबाहीको माग मात्रै राखेका छैनन्, प्रधानमन्त्रीलाई कुलपति राख्ने र राजनीतिक नियुक्तिकै आधारमा उपकुलपति राख्ने व्यवस्था बदल्नुपर्ने भनिरहेका छन् । हुर्कंदै गरेको अस्वस्थ शिशुलाई शल्यक्रिया गरेर स्वस्थ बनाउन अपिल गर्दै आएका छौं, तर सरकारले सुनेको छैन, अभियानका संयोजक एसपी रिमालले भने ।"
संक्रमण रोक्न 'बल प्रयोग नीति,"(काठमाडौं)  कोरोना रोकथाम तथा नियन्त्रणका लागि सरकारले आवश्यक स्वास्थ्य तयारी नगरी प्रशासनिक बल प्रयोग को नीति लिएको छ । अन्तर्राष्ट्र्रिय नाकाबाट हुने आवागमन, नियमन तथा स्वास्थ्य परीक्षण, सहज रूपमा खोप व्यवस्थापन, संक्रमितको कन्ट्याक्ट ट्र्रेसिङ, स्वास्थ्यकर्मीसहितको र्यापिड रेस्पोन्स टिम परिचालनजस्ता काममा सरकारी सक्रियता सुस्त छ । तर, संक्रमण रोकथाम तथा नियन्त्रणका लागि भन्दै प्रशासनले सार्वजनिक सेवा कटौती र मजदुरका रोजीरोटी गुम्नेदेखि मानिसको आवागमन नियन्त्रणसम्मका आदेश जारी गरेको छ । स्थान विशेष जिल्ला प्रशासन कार्यालयहरूलाई लकडाउन गर्नेसम्मको अधिकार दिइएको छ । तर, देशभरका मानिस बसोबास गर्ने काठमाडौं महानगरमै एउटा पनि क्वारेन्टिनको व्यवस्था गरिएको छैन । न्यून आय भएका परिवार भाडाको एउटा कोठामा कोचिएर बस्नुपर्ने बाध्यता छ । उनीहरूमध्ये कसैलाई संक्रमणको लक्षण देखिए तत्कालै ढुक्कसँग अस्पताल वा सुरक्षित क्वारेन्टिनमा जाने परिस्थिति निर्माण भएको छैन ।संक्रमण रोकथामका लागि जनस्वास्थ्य सेवा चुस्त र व्यवस्थित नहुँदा यसअघि नागरिक तहबाटै निषेधाज्ञा र लकडाउन उल्लंघन भएको थियो । तर, त्यसबाट पाठ सिकेर सहज स्वास्थ्य सेवा प्रदान गर्नुको सट्टा पुनः सार्वजनिक सेवा कटौतीदेखि सर्वसाधारणको दैनिक जीवनयापनसँग जोडिएका पेसाव्यवसाय सञ्चालनमा रोक लगाउनेसम्मका आदेश जिल्ला प्रशासन कार्यालयहरूबाट जारी भएका छन् । जिल्ला प्रशासन कार्यालय काठमाडौं, भक्तपुर र ललितपुरले बुधबारदेखि लागू हुने गरी माघ मसान्तसम्मलाई भक्तालुलाई मन्दिर दर्शनमा रोकसहित २७ बुँदे आदेश जारी गरेका छन् । यसअघि माघ २ मा मन्त्रिपरिषद् बैठकले संक्रमण रोकथामका लागि भन्दै ३६ बुँदे आदेश जारी गरेको थियो । आदेश उल्लंघन गर्नेलाई स्थानीय प्रशासनमार्फत कैद र जरिवाना गर्नेसम्मका प्रावधान छन् । आम नागरिकलाई सहज खोप दिलाउन नसकेको सरकारले सार्वजनिक ठाउँमा खोपकार्ड अनिवार्य गरेको छ । अहिले पनि खोप लगाउन तोकिएका स्थानमा घण्टौं लाइन बस्नुपर्ने बाध्यता छ । यसअघि जनस्वास्थ्यका मापदण्ड पालना भएनभएकोमा खासै अनुगमनमा नजर नलगाएका उपत्यकाका तीनवटै जिल्ला प्रशासनले होटल प्रवेश गर्नेलाई २४ घण्टाभित्र एन्टिजेन परीक्षण गर्ने, त्यसपछि प्रत्येक ७२ घण्टामा पुनः एन्टिजेन परीक्षण गरेको रिपोर्ट जिल्ला कोभिड संकट व्यवस्थापन केन्द्र (डीसीसीएमसी) लाई उपलब्ध गराउनुपर्ने महँगो मापदण्डसहितको आदेश जारी गरेका छन् । माघ मसान्तसम्म सिनेमा हल, डान्सदोहोरीनाचघर, हेल्थ क्लब, जिमखाना, स्विमिङ पुल, फुटसल, पटके हाटबजार सञ्चालन गर्न रोक लगाइएको छ । यी क्षेत्रमा हजारौं मजदुर काम गर्छन् । अकस्मात् रूपमा यी सेवा बन्द गरिँदा उनीहरूको रोजीरोटी पनि गुम्न सक्छ । तर, त्यसलाई जनस्वास्थ्यका मापदण्ड पालना गरेर नियमित सञ्चालन गर्ने सम्बन्धमा सरोकारवालासँग छलफल नै नगरी रोक लगाइएको छ । गृह मन्त्रालयका प्रवक्ता फणीन्द्रमणि पोखरेलले जोखिम बढेरै केही कडाइ हुने गरी संक्रमण रोकथाम तथा नियन्त्रणसम्बन्धी आदेश जारी भएको बताए । त्यसबाट उत्पन्न जोखिमको सामना गर्न संघ, प्रदेश र स्थानीय सरकार एकीकृत रूपमा लाग्न आवश्यक रहेको उनको भनाइ छ । संक्रमण रोकथाम तथा नियन्त्रणका लागि जारी गरिएका आदेशबाट कसैको रोजीरोटीमा समस्या देखिए त्यसको समाधान हुनुपर्छ, तीनवटै तहका सरकारको एकीकृत पहलबाट मात्रै यो सम्भव छ, प्रवक्ता पोखरेलले भने, तर, संक्रमण रोकथाम तथा नियन्त्रणका लागि ल्याइएका आदेश कार्यान्वयनबाट पन्छिने अनि बजेट छैन भनेर जिम्मेवारी वहन नगर्ने छुट कसैलाई छैन, यसबारे जिल्ला प्रशासन कार्यालयहरूको पनि ध्यानाकर्षण गराइसकेका छौं । संक्रमण रोकथाम तथा नियन्त्रणका लागि प्रतिकार्य योजनादेखि लकडाउन र निषेधाज्ञा जारी गर्ने, नागरिक लक्षित राहत कार्यक्रम तय गर्ने अधिकार प्रमुख जिल्ला अधिकारी नेतृत्वको जिल्ला कोभिड संकट व्यवस्थापन केन्द्रलाई दिइएको छ । यो संयन्त्रमा प्रशासन, सुरक्षा निकाय, स्थानीय तह, स्वास्थ्य, उद्योग वाणिज्य संघलगायतको उपस्थिति रहन्छ । तर, यी संयन्त्रले नागरिकलाई सहज हुने गरी कार्यक्रम ल्याउन खासै पहल गरेका छैनन् । स्वास्थ्य तथा जनसंख्या मन्त्रालयका सहप्रवक्ता डा समीरकुमार अधिकारीले खोप सेवा सहज बनाउन मन्त्रालय लागिपरेको बताए । संक्रमणको जोखिम कम भएका बेला सर्वसाधारण खोप लगाउन नआई चुप लागेर बसे, त्यसपछि कतिपय केन्द्र मर्ज गर्नुपर्यो, अहिले होटलरेस्टुराँमा प्रवेश गर्न र सार्वजनिक सेवालगायत काममा खोपकार्ड अनिवार्य हुनुपर्ने आदेश जारी भएसँगै सर्वसाधारण जुर्मुराएर आउँदा भीड व्यवस्थापनमा केही असहज भएको हो, उनले भने, तर यो समस्या हल गर्न खोप केन्द्र विस्तार गर्ने र सबैलाई खोप सुविधा उपलब्ध गराई जोखिम घटाउन हामी लागिपरेका छौं । नागरिकको रोजीरोटी बन्द गरेर अप्रिय आदेश जारी गर्ने पक्षमा सरकार नरहेको तर त्यसका लागि नागरिकले पनि इमानदार भएर जनस्वास्थ्यका मापदण्ड पालना गर्नुपर्ने उनले बताए । खोपमा खटिएका थुप्रै स्वास्थ्यकर्मीमा पनि संक्रमण देखिएकाले जनशक्ति अभावको समस्या हुन सक्ने उनको भनाइ छ । ललितपुरका प्रमुख जिल्ला अधिकारी घनश्याम उपाध्यायले होटलरेस्टुराँ छिर्न तथा सार्वजनिक सेवा लिन खोप कार्ड अनिवार्य गर्नुको एउटै उद्देश्य नागरिकले तोकिएको ठाउँमा गएर खोप लगाऊन् भन्ने रहेको बताए । सरकारसँग पर्याप्त खोप छ, तोकिएको ठाउँबाट खोप सेवा प्रदान गर्न सार्वजनिक स्थलमा आवागमन, सरकारी सेवा लिँदा खोपकार्ड अनिवार्य गरिएको हो, प्रजिअ उपाध्यायले भने, खोपकार्ड बिना सार्वजनिक सेवा पाउन र होटलरेस्टुराँ छिर्न पाइँदैन भन्ने भएपछि जसरी पनि खोप लगाउन मानिस जान्छन्, त्यसैले यसलाई बाध्यकारी बनाइएको हो । कोरोनाको पहिलो लहरका बेला स्थानीय तह जुन रूपमा सक्रिय थिए, अहिले संक्रमण रोकथाममा उनीहरूको निष्क्रियता देखिन्छ । गृह प्रवक्ता पोखरेलले स्थानीय तहले संक्रमण रोकथाममा स्वामित्व लिएर काम गर्नुपर्ने बताए ।"
कोरोनाको रेकर्ड : हालसम्मकै उच्च संक्रमित,"काठमाडौं (कास) कोरोनाबाट मंगलबार हालसम्मकै सबैभन्दा बढी १० हजार २ सय ५८ जना संक्रमित थपिएका छन् । २२ हजार ८ सय २८ जनाको पीसीआर र एन्टिजेन परीक्षणबाट सर्वाधिक संक्रमित पुष्टि भएका हुन् । यो भनेको संक्रमण दर ४४९३ प्रतिशत हो । हाल सक्रिय संक्रमित ३९ हजार ४४ जना छन् । यसअघि दोस्रो लहरको उत्कर्षका बेला गत २८ वैशाखमा ९ हजार ४ सय ८३ जनामा संक्रमण देखिएको थियो । स्वास्थ्य मन्त्रालयका सहप्रवक्ता डा समीरकुमार अधिकारीले हालको ट्रेन्ड हेर्दा आगामी दुई साता मुलुक उच्च संक्रमणबाट गुज्रने बताए । हामी संक्रमणको उच्च जोखिमतिर गइरहेका छौं, उनले भने । तेस्रो लहरमा हालसम्म संक्रमितमा जटिलता भने देखिएको छैन । संक्रमण दरअनुसार जटिलतासमेत देखिएको भए स्वास्थ्य पूर्वाधार व्यवस्थापनमा निकै चुनौती हुन्थ्यो, डा अधिकारीले भने, तेस्रो लहरमा केस फ्याटिलिटी रेट (मृत्युदर) ०५ प्रतिशत हाराहारीमा छ । अस्पताल भर्ना हुनेहरू धेरैजसो खोप नलगाएकाहरू रहेको उनले बताए । यसैबीच, मंगलबारसम्म कुल जनसंख्याको ४०६ प्रतिशत अर्थात् १ करोड २३ लाख ४७ हजार ३ सय ४ जनाले पूर्ण खोप पाइसकेका छन् । कुल जनसंख्याको ५२६ प्रतिशत अर्थात् १ करोड ५९ लाख ६७ हजार ३ सय ८० जनाले एक मात्रा खोप लगाएका छन् । हालसम्म ७ हजार ३ सय २४ जनालाई अतिरिक्त मात्राको खोप लगाइएको छ । देशभर कुल २ करोड ८३ लाख २२ हजार ८ मात्रा खोप लगाइएको छ । अनुदान, सहयोग र खरिद गरी ४ करोड ३ लाख ८८ हजार ८ सय ४० मात्रा खोप भित्रिएको छ ।"
आधा घट्यो राहदानी वितरण,"काठमाडौं (कास) राहदानी विभागका कर्मचारीहरू कोरोना संक्रमित हुन थालेपछि राहदानी वितरण आधाले घटेको छ । विभागले दिनमा १२ सय राहदानी वितरण गर्दै आएकामा अब ६ सय थान मात्र जारी गर्न थालिएको हो । विभागका निर्देशक तथा प्रवक्ता शरदराज आरनका अनुसार विभागमा ९० कर्मचारी रहेकामा १५ जना संक्रमित छन् । संक्रमण अझै बढ्ने देखिएपछि दिनमा ६ सय मात्र राहदानी जारी गर्ने निर्णय गरिएको हो, आरनले कान्तिपुरसँग भने । त्रिपुरेश्वरस्थित राहदानी विभागमा हरेक दिन २ हजारभन्दा बढी मान्छे राहदानीका लागि भीड लाग्ने गरेको उनले बताए ।"
कोभिड रोकथाममा स्थानीय तह निष्क्रिय,"(काठमाडौं)  काठमाडौं उपत्यकाका तीन जिल्लामा सबैभन्दा बढी संक्रमित देखिएका छन् । स्वास्थ्य तथा जनसंख्या मन्त्रालयका अनुसार मंगलबार देशभर १० हजार २ सय ५८ संक्रमित थपिएका छन् । जसमध्ये, उपत्यकामा मात्र ५ हजार ५ सय ४९ संक्रमित छन् । जुन थपिएका कुल संक्रमितको करिब ५४ प्रतिशत हो । काठमाडौंमा ४ हजार ४, ललितपुरमा ९ सय ७५ र भक्तपुरमा ५ सय ७० जनामा संक्रमण पुष्टि भएको छ । राजधानीमै महामारी भयावह बनिसक्दा पनि स्थानीय तहले रोकथाम तथा नियन्त्रणका लागि गतिलो प्रयास गरिरहेको पाइएको छैन । क्वारेन्टिनका लागि पर्याप्त पूर्वाधार नहुँदा अधिकांश संक्रमित घरमै आइसोलेसनमा बस्न बाध्य छन् । त्यसले परिवारका अन्य सदस्य पनि जोखिममा छन् । कोरोनाका लक्षण भएकाहरू पनि एन्टिजेन एवं पीसीआर परीक्षण नगरी हिँडिरहेका छन् । भक्तपुरको सूर्यविनायक नगरपालिकाले कोभिड विशेष अस्पताल १५ दिनभित्र सञ्चालन गर्ने घोषणा गरेको झन्डै डेढ वर्ष भइसक्यो । तेस्रो लहरले छोपिसक्दासम्म पनि अस्पताल सञ्चालनको सुरसार छैन । २०७७ असोज १९ गतेको नगर कार्यपालिका बैठकको निर्णयअनुसार जगातीमा कोभिड१९ विशेष अस्पताल बनाउने घोषणा भएको थियो । नगरपालिकाका निर्देशक सूचना अधिकारी अनिरुद्र नेपालका अनुसार अस्पताल सञ्चालनका लागि नगरले कार्यकारी निर्देशकमा डा सागरकुमार राजभण्डारीलाई नियुक्त गरेको छ । स्वास्थ्य तथा जनसंख्या मन्त्रालयले ३ जना मेडिकल अधिकृत नियुक्त गरिसकेको छ । अस्पतालमा आवश्यक कर्मचारी नियुक्तिका लागि दरखास्त संकलन भएको र परीक्षाको तयारीमा रहेको समेत उनले बताए । जनप्रतिनिधिले किराना पसल सञ्चालन गर्नेजसरी तयारीबिनै अस्पताल सञ्चालनको घोषणा गर्नु दुर्भाग्य भएको नगरपालिकाकै एक कर्मचारीले बताए । नगर प्रमुख वासुदेव थापाले यस विषयमा कुरा गर्न चाहेनन् । काठमाडौं, भक्तपुर र ललितपुर जिल्लाका २१ वटै स्थानीय तहले यसअघि सञ्चालन गरेको क्वारेन्टिन, आइसोलेसनलाई निरन्तरता दिने जानकारी दिएका छन् । अधिकांश संक्रमित होम आइसोलेसनमै बसिरहनुभएको छ, क्वारेन्टिनआइसोलेसन आवश्यक परेको जानकारी छैन, भक्तपुर नगर प्रमुख सुनील प्रजापतिले भने, नगरले २५ शय्याको एचडीयू, ५० शय्याको जनरल वार्ड, ७ शय्याको आईसीयू र ४ वटा भेन्टिलेटर तयारी अवस्थामा राखेको छ । उपत्यकाका अधिकांश स्थानीय तहका जनप्रतिनिधि अझै अलमलमै छन् । देशकै जेठो काठमाडौं महानगरले संक्रमण रोकथामका लागि कुनै प्रयास गरेको पाइँदैन । आइसोलेसन सञ्चालनका विषयमा छलफल भइरहेको छ, आवश्यकताका आधारमा आइसोलेसन सञ्चालन गर्न सक्ने अवस्थामा छ, काठमाडौं महानगरका प्रवक्ता ईश्वरमान डंगोलले भने, लक्षित उमेर समूहका व्यक्तिहरूलाई खोप लगाइसकेको छ, बुस्टर डोज सुरु भइसकेको छ । महानगरअन्तर्गत सञ्चालित सामुदायिक र संस्थागत विद्यालयमा खोप केन्द्र नै सञ्चालन गरेर लक्षित उमेर समूहका विद्यार्थीलाई खोप लगाइरहेको उनले बताए । कोभिड पहिलो र दोस्रो लहरमा सञ्चालित क्वारेन्टिन, आइसोलेसन संक्रमितको संख्या घट्दै जाँदा बन्द गरेको र पुनः तेस्रो लहरको महामारी फैलिएपछि सञ्चालन गर्न लागेको ललितपुर महानगर प्रमुख चिरिबाबु महर्जनले बताए । बागडोलमा सञ्चालित ११० शय्याको आइसोलेसनमा १८ संक्रमितले स्वास्थ्यलाभ गरिरहनुभएको छ, अझै बढ्दो क्रममा छन्, उनले भने, अधिकांश संक्रमित होम आइसोलेसनमै हुनुहुन्छ, आवश्यक परेको खण्डमा महानगरले सञ्चालन गरेको आइसोलेसनमा राख्ने तयारी छ । अस्पताल नै भर्ना गर्नुपर्ने अवस्थाका संक्रमितलाई पाटन अस्पतालमा व्यवस्था भएको उनले बताए ।"
तीन दिनमा ३० घरमा चोरी,"दोलखा (कास) जिल्लाको बिगु गाउँपालिका र भीमेश्वर नगरपालिकामा तीन दिनमा ३० घरमा चोरी भएको छ । माघ १ गते बिगु गाउँपालिका६ आलम्पुमा २१ घरमा एकै साँझ चोरी भएको छ । भीमेश्वर नगरपालिका७, ८ र ९ मा सोमबार राति चोरी भएको हो । सीमान्तकृत थामी बस्ती रहेको आलम्पुमा थामी समुदाय जात्रा मनाउन साङ्बा झरेको मौका छोपेर २१ घरमा चोरी भएको स्थानीय कृष्णा थामीले बताइन् । यी घरहरूबाट १० लाखभन्दा बढीको चोरी भएको उनले बताइन् । धेरै घरपरिवार जात्रा मनाउन साङबा झरेका थिए, कतिपय गोठ पनि गएका थिए, उनले भनिन्, यही मौकामा धेरैको घर फोडेर चोरी भएको छ । बिगुको दुर्गम गाउँ आलम्पु भएकाले चिलंखाको लोटिङमा रहेको प्रहरीलाई खबर गरेको उनले बताइन् । त्यस्तै, सेराबेसी र घट्टेखोलाका ९ घरमा चोरी भएको र ४ घरको ताल्चा फुटाइएको जिल्ला प्रहरी कार्यालयका प्रवक्ता अञ्जन कोइरालाले बताए । यी घरबाट धनमाल चोरी भएको लगत संकलन भइरहेको प्रहरीले जनाएको छ । आलम्पु र भीमेश्वरमा चोरी गर्ने समूह नै रहेको प्रहरी अनुमान छ । दुवै घटनाको अनुसन्धान भइरहेको प्रहरीले जनाएको छ ।"
मकवानपुरमा ५२ स्वास्थ्यकर्मी संक्रमित,"हेटौंडा (कास) मकवानपुरका विभिन्न अस्पताल र स्वास्थ्य संस्थाका गरी मंगलबारसम्म ५२ जना स्वास्थ्यकर्मी तथा कर्मचारीलाई कोरोना संक्रमण पुष्टि भएको छ । बिहीबारयता हेटौंडा अस्पतालका ३६ जना स्वास्थ्यकर्मी सक्रमित भएका छन् । १३ जना मनहरी प्राथमिक स्वास्थ्य केन्द्रका स्वास्थ्यकर्मी र ३ जना कैलाश गाउँपालिकास्थित स्वास्थ्य चौकीका स्वास्थ्यकर्मी संक्रमित भएको स्वास्थ्य कार्यालयले जनाएको छ ।हेटौंडा अस्पतालको ४ चिकित्सक, ११ नर्स, ल्याबलगायतमा कार्यरत १३, प्रशासनिक र कार्यालय सहयोगी ८ जना गरी कुल ३६ जनामा कोरोना संक्रमण पुष्टि भएको अध्यक्ष राजेश प्रसाईंले बताए । अस्पतालका मेडिकल सुपरिन्टेन्डेन्ट डा रामचन्द्र सापकोटा पनि संक्रमित भएका छन् । मकवानपुरमा संक्रमण दर बढिरहेकाले इमर्जेन्सी भएमा मात्र अस्पताल आउन सेवाग्राहीलाई सूचना जारी गरिएको छ । स्वास्थ्य कार्यालय मकवानपुरका अनुसार पछिल्लो २४ घण्टामा पीसीआर विधिबाट २ सय ८२ जनामा परीक्षण गरिएकोमा २ सय १६ जनामा पुष्टि भएको छ ।"
बजार नपाएपछि गाईबस्तुलाई मूला,"(दोलखा)  आलु रोप्ने बारी तयार पारेर मूला लिएर फर्केका पदमबहादुर तामाङ घिसिङ मूलाकै कारण एकाएक चर्चामा आए । आफ्नै बारीमा उमारेको १४ किलोको मूला बोकेर उकालो चढ्दै गरेको तस्बिर खिचेर छोरा मीनबहादुरले फेसबुकमा पोस्ट गरेपछि उनी चर्चामा आएका हुन् । व्यावसायिक तरकारी खेती गर्दै आएका शैलुङ गाउँपालिका१ ठेकलाघ्यूका पदमले मूला खेती गर्न थालेको धेरै वर्ष भयो । वर्षमा एक लाखसम्मको मूला राजधानीका विभिन्न स्थानमा बेच्ने गरेको बताउँछन् उनी । तर यसरी एकाएक चर्चामा आएको भने यो पहिलो पटक हो । मूला बोकेको तस्बिर सामाजिक सञ्जालबाट सार्वजनिक भएपछि उनलाई गाउँपालिकाका अध्यक्ष भरतप्रसाद दुलालले फोन गरेर पालिकामा निम्तोसमेत दिए । उनी दुई वटा १४ केजीका मूला बोकेर मंगलबार पालिकाको कार्यालयमा आए । उनी र छोरो बाबुलाललाई पालिकाले १४ केजीको मूला फलाएको भनेर नगदसहित सम्मान पनि गर्यो । त्यसका साथै सिँचाइका लागि उनले ३ सय मिटर पाइप पाए । तस्बिर सार्वजनिक गरेर चर्चामा आउनुभन्दा आफूले फलाएको मूला समयमै बजारमा बेच्न पाएको भए उत्साह बढ्ने उनको भनाइ छ । पदमको परिवारका सबै व्यावसायिक तरकारी खेती गर्छन् । तर उनीहरूलाई सधैं बजार लैजाने बेलामा सडकले सास्ती दिने गरेको छ । उनले बोकेका जस्ता मूला धेरै किसानका बारीमा भएको उनको भनाइ छ । ठेकलाका किसानका बारीमा यस्ता मूला धेरै छन्, उनले भने, साउनमा बजारमा पुर्याउनुपर्ने मूला सडकका कारण बारीमै बडे, सलादलाई चाहिने मूला अहिले बिक्री हुँदैन । बारीका मूला भैंसीलाई दिने गरेको उनले बताए । शैलुङकै दुर्गम भेग मानिने ताम्चेत दूधपोखरीका किसानलाई तरकारीजन्य उत्पादन बजार पुर्याउन सधैं सास्ती हुन्छ । साउनदेखि भदौसम्ममा मूला उखेलेर बजार नपुग्दा किसानका बारीमा ठूलाठूला मूला अहिले पनि बारीमा नै भएको उनले बताए । ठूलो मूला उत्पादन गरेको भन्दै पुरस्कार पाएँ, हौसला मिल्यो, पदमले भने, किसानका बारीमा फलेका मूला बजारमा लैजान सडक सुधार गरिदिए राम्रो हुन्थ्यो । यो वर्ष पनि आधाभन्दा धेरै मूला बारीमै काठ पसेको उनले बताए । किसानले उत्पादन गरेको कृषिजन्य वस्तुलाई प्रोत्साहन गर्न पदम र उनका छोरालाई सम्मान गरेर हौसला दिने काम गरेको अध्यक्ष दुलालले बताए । उनी जस्तै अन्य किसानलाई पनि व्यावसायिक कृषिमा लाग्न पालिकाले यस्ता किसानका लागि सडक सुधारको योजना गरिरहेको उनको भनाइ छ । शैलुङमा रहेको वर्षौंदेखिको सडकको समस्या धेरै हदसम्म सुधार गरेका छौं, उनले भने, सबै वडामा आउँदो वर्षबाट बाह्रै महिना सडकमा यातायात सञ्चालनमा आउनेछ । शैलुङ गाउँपालिका जिल्लाकै सबैभन्दा बढी व्यावसायिक तरकारी खेती हुने क्षेत्र भएको उनले बताए । यो क्षेत्रबाट झन्डै एक अर्ब बढीको आलुसहित तरकारीजन्य वस्तु निकासी हुने गरेको छ । सडक सुधार नहुँदा बर्खा महिनामा उत्पादन भएको तरकारी निकासी हुन नसक्दा बारीमै कुहिने गरेको छ ।"
बन्दी बनाएको आरोपमा ३ पक्राउ,"काठमाडौं (कास) रोजगारीका लागि दुबई गएर फर्किएका सिरहा सखुवानन्कारकट्टी५ का ३० वर्षीय रामेश्वर रामलाई बन्धक बनाएको आरोपमा प्रहरीले ३ जनालाई पक्राउ गरेको छ । पक्राउ पर्नेमा काठमाडौंको तारकेश्वर८ का २१ वर्षीय संजोग राई, ३० वर्षीय रमेश अर्याल र काठमाडौं१६ वसन्तनगरमा होटल व्यवसाय गर्ने मकवानपुरको मकवानपुरगढी५ का ३१ वर्षीय गोकुल घिमिरे छन् ।"
मन्त्री खड्काको 'स्थिर कूटनीति,कहाँकहाँ चुके ? िसुगौली सन्धिको सक्कल प्रति नभएको विवादास्पद सार्वजनिक अभिव्यक्ति िलामो समयदेखि चीनसहित २० नियोगमा रिक्त राजदूत नियुक्तको सिफारिस गर्न असफल िअवैतनिक वाणिज्य दूतहरुलाई नीलो प्लेट र झन्डाको सुविधा फुकुवा िभारतले नेपाली भूमिमा निरन्तर सडक निर्माण गर्दा पनि मौन िमन्त्रालयमा चेन अफ कमान्ड मा कमजोर िभूराजनीतिक सन्तुलनमा कमजोर के काम गरे ? िअफगानिस्तानको मानवीय संकटमा सहयोग िराष्ट्रसंघीय महासभामा नेपालको बलियो उपस्थिति
बाँध सार्न भारतको अझै आनाकानी,"(रौतहट)  ईशनाथ नगरपालिका१ बन्जाराहास्थित नेपालभारत सीमा क्षेत्रमा भारतले दशगजा मिचेर लगाएको बाँध सार्न अझै आनाकानी गरेको छ । स्थानीय प्रशासनले सार्न दबाब दिँदै आए पनि भारतीय पक्षले टारिरहेको हो । सीमा मिचेको प्रमाणित भएको डेढ वर्ष बितिसक्दा पनि हटाइएको छैन । यसअघिको सीमा सुरक्षा बैठकमा नेपाली अधिकारीले यही विषयमा कुरा उठाएका थिए ।नेपाल भारत सीमाक्षेत्रको दशगजमा कुनै पनि गतिविधि र संरचना निर्माण गर्न नपाउने सहमतिविपरीत भारतले बन्जाराहामा झन्डै ७ मिटर दशगजा क्षेत्र मिचेर ड्याम बनाएको छ । उक्त ठाउँमा उसले आफ्नो नापी विभागको सर्भे टोली झिकाएको थियो । दशगजा मिचेको स्विकार्दै मौखिक रूपमा हटाउने आश्वासन मात्र दिए पनि अहिलेसम्म आलटाल गर्दै आएको छ । प्रमुख जिल्ला अधिकारी कृष्णबहादुर शाही केही समयअघि स्थलगत अनुगमनमा पुगेका थिए । मिचेको सीमा सार्न निरन्तर ताकेता गर्दै आएका छौं, उनले भने, भारतीय अधिकारीलाई अनुरोध गरेपछि हुन्छ मात्र भन्छन् तर सार्ने काम गर्दैनन् । अब हुने सीमा बैठकमा फेरि कुरा राख्छु । भारतीय अधिकारीहरूले कोभिडका कारण बाँध हटाउन ढिला भएको भन्दै टार्ने गरेका छन् । अब माथिल्लो निकायबाट कूटनीतिक पहल थालिएन भने मिचेको सीमा हटाउन सम्भव होलाजस्तो लागेन, प्रजिअ शाहीले भने ।यसअघि भारतको बिहारस्थित पूर्वी चम्पारण जिल्लाको मुख्यालय मोतिहारीको राधाकृष्ण भवनमा भारतीय समकक्षीसितको समन्वय बैठकमा सीमा सार्ने विषयमा कुरा उठेको थियो । भारतको पूर्वी चम्पारणका प्रशासन प्रमुख (डीएम) शिरसत कपिल अशोक र सीतामाढी जिल्ला प्रमुख (डीएम) सुनिलकुमार यादवलाई समेत सीमा मिचेको र हटाउनुपर्ने भन्ने जानकारी छ । भारतको सिँचाइ विभाग, सर्भे विभाग मोतिहारी प्रशासनका प्रतिनिधि, सीमा सुरक्षा बलसहित रौतहटका प्रशासन प्रमुख, सुरक्षा अधिकारीको टोलीले डेढ वर्षअघि जीपीएस माध्यमबाट सर्भे गर्दा दशगजा मिचेको पाइएपछि नेपाली पक्षबाट रेखांकनका लागि पाइप गाडिएको थियो । पाइप गाडेको स्थानमा भारतले सीमा मिचेर एकपक्षीय रूपमा अग्लो ड्याम लगाएको छ । अन्तर्राष्ट्रिय सीमाको कुरा भएकाले केन्द्रीय सरकारबाट आदेश, निर्देशन नआएसम्म केही गर्न नसकिने भन्दै भारतीय अधिकारी पन्छिँदै आएका छन् । अन्तर्राष्ट्रिय सन्धिअनुसार नेपाल भारत सीमाक्षत्रेको दशगजाबाट ९१ मिटर भूभाग खाली राख्नुपर्छ । तर भारतले उक्त क्षेत्र अतिक्रमण गरी एकतर्फी रूपमा माटो भर्ने काम गरेको छ । तत्कालीन प्रमुख जिल्ला अधिकारी इन्द्रदेव यादवले समेत भारतीय समकक्षीलाई चाँडै बाँध सार्न अनुरोध गर्दै आएका थिए । रौतहटको वाग्मतीदेखि पश्चिम ३१ किलोमिटर खुला सीमा क्षेत्र पर्छ । भारतले झन्डै २२ किलोमिटरसम्म २५ फिट अग्लो बाँध निर्माण गरेपछि यो जिल्ला बर्सेनि डुबानको चपेटामा पर्दै आएको छ । भारतले एकतर्फी अन्तर्राष्ट्रिय सन्धि सम्झौता मिचेर निर्माण गरेको बाँध विस्तार गर्न थालेपछि स्थानीयले विरोध जनाउँदै आएका छन् । सीमामा कुनै किसिमको गतिविधि नगर्ने उनीहरूले मौखिक प्रतिबद्धता जनाए पनि व्यवहारमा लागू गर्न नसकेको उक्त वडाका सदस्य गृषनन्दन सिंहले बताए ।"
प्रधानमन्त्री कार्यालयमा जम्बो 'सचिव परिषद्,"करिब १ अर्ब ३८ करोड जनसंख्या भएको भारतको प्रधानमन्त्री कार्यालयमा एकप्रमुख (प्रिन्सिपल) सचिव र तीनअतिरिक्त (अडिस्नल) सचिव छन् । अरू कि संयुक्त (जोइन्ट) सचिवलगायत तल्ला तहका सरकारी कर्मचारी छन्, कि प्रधानमन्त्रीले नियुक्त गरेका सल्लाहकारहरू । यसरी शक्तिशाली भारतीय प्रधानमन्त्री नरेन्द्र मोदीको कार्यालय अतिरिक्तसहित केवल चार सचिवले चलेको छ भने जनसंख्या अनुपातमा ४५ गुणाभन्दा सानो नेपालको प्रधानमन्त्री तथा मन्त्रिपरिषद् कार्यालय चल्न कति सचिव चाहिएलान् ? औचित्यको आधार मात्रै हेर्ने हो भने सायद दुईतीन जनाले पुग्ला, या मुख्य सचिवसहित बढीमा चार जना चाहिएलान् । तर दिक्कलाग्दो यथार्थ के छ भने, पछिल्लो समय यस कार्यालयमा मुख्य सचिवसहित नौ सचिव छन् । सानोभन्दा सानो सरकारी कार्यालयमा पनि प्रभावकारी संगठन र व्यवस्थापन सर्वेक्षण गरेर मात्र सांगठनिक संरचना र जनशक्ति तय गर्नुपर्नेमा प्रधानमन्त्री कार्यालयमै हचुवाका भरमा सचिवहरूको दरबन्दी बढाइनु वा यति धेरै उच्चपदस्थ अधिकारीहरूलाई एकै ठाउँमा थुपारिनु सरासर अनुपयुक्त छ । संघीय तहमा उसै त सचिवलगायतका कर्मचारी संख्या कटौती गरेर प्रशासनिक खर्च घटाउनुपर्ने बेलामा प्रधानमन्त्री कार्यालयमा मनलाग्दी जम्बो सचिव परिषद् बनाइनु आफैंमा विरोधाभासपूर्ण तथा हास्यास्पद छ । प्रदेशमा दलीय भागबन्डा मिलाउनका निम्ति धेरै मान्छेलाई मन्त्री बनाउन झ्यालझ्यालमा मन्त्रालय खोलिएकै शैलीमा प्रधानमन्त्री तथा मन्त्रिपरिषद् कार्यालयमा शाखाशाखालाई सचिव पुर्याइएको छ । यो कार्यालय आफ्नो दायित्वमा अति नै सफल अर्थात् यसले गर्ने समन्वयमार्फत मुलुकको सार्वजनिक सेवा वितरण तथा अन्य विकास कार्यहरू प्रभावकारी ढंगले भैरहेको वा हुन सघाएको भए पनि यो मामिलालाई सामान्य मान्न सकिन्थ्यो होला, तर अवस्था त्यस्तो पनि छैन । यो कार्यालय कुनै कार्यबोझले थलिएको पनि कहीँकतै देखिँदैन । औचित्य पुष्टिबिनैव्यर्थै बढुवा र दरबन्दी सृजना गरेर सचिव संख्या नौपुर्याउँदा उनीहरूका लागि बस्ने ठाउँसमेत अभाव छ । कतिपय सचिव काम नै नभएकाले कार्यालयमा हाजिर गरेर बस्नुपर्ने अवस्था छ । यसबाट प्रस्ट बुझिन्छ स्थायी सरकार मानिने प्रशासनतन्त्रका उच्चपदस्थ पद पनि नीति र सेवाका आधारमा नभएर व्यक्तिविशेषका लागि सृजना हुने गरेका छन्Ù औचित्य तथा आवश्यकताका आधारमा नभएर लहडका भरमा तोकिने गरेका छन् ।पहिले चार सचिव कार्यरत प्रधानमन्त्री तथा मन्त्रिपरिषद् कार्यालयमा अहिले उक्त संख्या दोब्बर नघाइएको छ । यस कार्यलयमा मुख्य सचिव शंकरदास वैरागी र आठ जना सचिवहरू शिशिरकुमार ढुंगाना, यामकुमारी खतिवडा, लक्ष्मण अर्याल, रमेशप्रसाद सिंह, रामप्रसाद थपलिया, सूर्यप्रसाद गौतम, धनराज ज्ञवाली र खगेन्द्रप्रसाद नेपाल कार्यरतछन् । यिनीहरूमध्ये ढुंगानाले आर्थिक तथा पूर्वाधार विकास, अर्यालले प्रशासन र नतिजा व्यवस्थापन, थपलियाले प्रादेशिक व्यवस्थापन र सामाजिक विकास, गौतमले राष्ट्रिय सुरक्षा र सुशासन, ज्ञवालीले कानुन तथा मानवअधिकार हेर्छन् । खतिवडा, सिंह र नेपालको जिम्मेवारीबारे भने कार्यालयको वेबसाइटमा केही उल्लेख छैन । एकातिर थपिएका सचिवहरूका निम्ति कुनै भूमिका सृजना गर्न सकिएको देखिँदैन भने अर्कातिर कतिपय सचिवले निर्वाह गर्दै आएका जिम्मेवारी कुनै सहसचिवउपसचिवले महाशाखाशाखा अन्तर्गत रहेरै काम गर्न सक्ने प्रकृतिका छन् । सेवा वितरण तथा सुशासन सुनिश्चित गर्नभन्दा पनि कसैलाई पद बढाएर खुसी तुल्याउन त कसैलाई अरू स्वतन्त्र मन्त्रालयबाट तानेर तुष्टि मेट्न प्रधानमन्त्री कार्यालयमा सचिव बनाउने प्रवृत्तिका क्रममा यस्तो अवस्था आएको प्रस्टै देखिन्छ, जुन घातक छ ।मन्त्रिपरिषद्को यस्तो अविवेकी कार्यले सचिव पदलाई नै साह्रै सस्तो मात्र बनाइरहेको छैन, सुशासनकै खिल्ली उडाइरहेको छ । उता प्रदेशका मन्त्रालयहरूले आफ्नो प्रमुखकारूपमा सहसचिव स्तरका कर्मचारी पनि दिगो र संस्थागत स्मृति नखलबलिने गरी पाउन अद्यापि मुस्किल हुनु, तर यता संघीय मन्त्रिपरिषद्मा भने सचिवहरूनै फालाफाल रहनु कसैगरी सुहाउने कुरा होइनÙ यसले हाम्रो प्रशासनिक संघीयताको विकृत तस्बिर प्रदर्शन गरिरहेको छ । संघमा अर्थ न बर्थसित सचिव संख्या बढाइँदा राज्यकोषमा अनावश्यक भार पनि थपिइरहेको छ । विभिन्न अध्ययनले संघमा कर्मचारी संख्या चुस्त बनाउन सुझाव दिएको अवस्थामा पनि सरकारको कार्य भने त्यसको ठीक विपरीत हुनु विडम्बनापूर्ण छ । दरबन्दी बढाउँदा सचिवका लागि कर्मचारी व्यवस्थापन, तलब, गाडी, चालक, पेन्सनलगायत शीर्षकमा राज्यस्रोतमा ठूलो भार पर्छÙ त्यसैले यस विषयलाई सरकारले ख्यालख्याल ठान्नु हुँदैन । समग्र सरकार र खासगरी प्रधानमन्त्री स्वयं यसप्रति चिन्तित हुनैपर्छ । देशलाई जसरी चाह्यो त्यसरी चलाउन मिल्दैन । सबै प्रशासनिक अधिकारीहरूको सरुवा, बढुवा, पदस्थापन, दरबन्दी सृजना आदि अर्थ र औचित्यका आधारमा मात्र गरिनुपर्छ । जुनसुकै पद पनि सांगठनिक आवश्यकता र कार्यचापका आधारमा तय हुनुपर्छ, मन परेको मान्छेलाई पुरस्कृत गरौं न त भन्ने राजनीतिज्ञहरूको मनोभावका आधारमा होइन ।"
जतिसक्दो छिटो खोप,"ओमिक्रोन भेरिएन्ट समुदायस्तरमा द्रुत गतिमा फैलाइरहेको छ । भारतमा दैनिक लाखौं संक्रमित फेला परिरहेका छन् । उता संक्रमणका कारण बस्न सक्ने स्थिति नभएपछि, रोजगारीका लागि पुगेका नेपालीहरू घर फर्कंदै छन् । यसरी फर्केकाहरूको उचित व्यवस्था हुन नसक्नु पनि हामी कहाँ संक्रमण दर बढ्नुको मुख्य कारण हो । विश्वभरिका वैज्ञानिकबाट प्रमाणित भइसकेको छ, कोभिड नियन्त्रण तथा रोकथाम गर्नका लागि चाहिने भनेकै खोप हो । तर हामी यस्तो मुलुक भएका छौं, जो गोदाममा खोप राखेर संक्रमितको उपचारमा व्यस्त छ । अतः सरकार ओमिक्रोनको संक्रमण दर घटाउन जतिसक्दो छिटो खोपको व्यवस्था गर । पूर्ण मात्राको खोप नलगाएकाहरूका लागि खोपको व्यवस्था यथाशीघ्र गर । पूर्ण मात्रा लगाइसकेकाहरूलाई बुस्टर डोजको जोह गर । अन्यथा हाम्रोजस्तो स्वास्थ्य क्षेत्र अस्तव्यस्त भएको मुलुकका सर्वसाधारण उपचार नपाएरै मृत्यको मुखमा पुग्नेछन् । बिस्तारै सरकारले आवागमनमा बन्देज लगाउँदै छ । भोलि संक्रमणबाट बच्न लकडाउन गरिए आमनागरिकले आफ्नो दैनिकी कसरी चलाउने ? सरकारी जागिरेहरूले सहजै जीविका चलाउलान् तर तीबाहेकका नागरिकको स्थिति के हुने हो ? त्यसैले यसबाट जोगिने एउटै उपाय खोप हो र यसको व्यवस्था छिटोभन्दा छिटो सरकारले गर्नुपर्छ । रामकृष्ण बराल, जोरपाटी५, काठमाडौं"
भारतको बल मिच्याइँ,"भारतले कालापानी हुँदै चीन पुग्ने सडक एक पक्ष रूपमा नेपाललाई जानकारी नै नदिए बनाइरहेको छ । भारतले यसो गरेर हामीलाई चुनौती दिइरहेको छ । यस विषयमा नेपालले पटकपटक वार्ताको वातावरण बनाउन औपचारिक रूपमा अनुरोध गरे पनि भारतले अनेक बहाना बनाएर तर्किने गरेको छ । भारत, नेपालको असल छिमेकी हो भने यस्तो मुद्दा वार्ताबाटै समाधान गर्नुपर्छ । यदि पेलेरै जाने हो भने भारतको अन्तर्राष्ट्रिय छवि बिग्रन सक्छ । यति मात्र होइन, बेलाबेला हातहतियारसहितका भारतीय फैज नेपाली भूमिमा बिनाजानकारी प्रवेश गरेको पनि सुनिन्छ । त्यस्तै सीमानाकामा रोजगारीबाट फर्केका नेपाली नागरिकलाई भारतीय प्रशासनले बेलाबेलामा दुःख दिएको घटना बाहिरिरहन्छन् । यो सरासर हेपाइ हो । नेपालसँग भाषा, धर्म, संस्कार तथा संस्कृति मिल्छ भारतको । रोटीबेटीको सम्बन्ध पनि छ । तर, कूटनीतिको माध्यमबाट दुई देशबीच विवाद समाधान नगरी यसरी पेलेरै जान सुहाउँछ ? असल छिमेकीलाई यसरी हेप्न मिल्छ ? नेपालको राजनीतिक अस्थिरताको फाइदा भारतले पहिल्यैदेखि उठाउने गरेको थियो । अहिले पनि राजनीति बिग्रिएको बेला यस्तो हर्कत गरिरहेको छ, जुन ठीक होइन । अब छिटोभन्दा छिटो वार्तामा बस्न भारत तयार हुनुपर्छ, नेपाल सरकारले पनि यसका लागि पहल गर्नुपर्छ । रामेश्वर बासी, चाँगुनारायण९, ताथली"
बलात्कारपीडितमाथि न्यायालयले थपिदिएको कष्ट,"बेहोस बनाई बलात्कार गरेको मुद्दा १७ पटक पेसीमा तर सुनुवाइ भएन समाचार पढेर निकै निराश भइयो । महिलामाथि निरन्तर भइरहने हिंसाको शृंखलाको अन्त्य कहिले हुने ? पीडितले न्याय कहिले पाउने ? २०७६ वैशाख १५ गते धनुषा, महेन्द्रनगरकी १४ वर्षीया किशोरीलाई बेहोस बनाई बलात्कार गरेको मुद्दा १८ औं पटक पेसीमा चढेको, धनुषा जिल्ला अदालतले पेसीलाई पुनः माघ १२ का लागि सारेको सन्दर्भले सुनुवाइको यात्रा अनिश्चित हुने देखिएको छ । घटनाले पीडित परिवारमा हाहाकार मच्चिएको र तुरुन्तै उजुरी दिन खोज्दा राजनीतिक प्रभावका कारण प्रहरीले दर्ता गर्न नमानेको विषय खेदजनक छ । यस्तो कुकर्मलाई संरक्षण दिने नेतालाई अपराधीको संज्ञा दिन सकिँदैन र ? राजनीतिज्ञले पीडित व्यक्ति, परिवारको साथ दिएर न्यायको ढोका घच्घच्याउने कि हिंसामा संलग्न हुनेलाई काखी च्यापेर बस्ने ? लामो समयसम्म न्याय नपाउँदा पीडित युवती र उनका घर परिवार उल्टै सामाजिक बहिष्कारमा परेको, थातथलो छाडेर भाग्नुपर्ने स्थितिमा पुगेको सन्दर्भले संघ, प्रदेश र स्थानीय सरकारको निरीहता उजागर गरेको छ । साथै समाजको तुच्छ सोच, व्यवहार धिक्कार्नलायक बनेको छ । हुन त, आफ्नै निर्वाचन क्षेत्रको सो अपराधमा राजनीतीकरण हुँदै गएको ठानेर तत्कालीन भौतिक पूर्वाधार तथा यातायातमन्त्री रघुवीर महासेठले पीडित परिवारजनलाई भेटेर अपराधीलाई हदैसम्मको कारबाही गर्ने आश्वासन नदिएका होइनन्, तर नेताको बोली हावादारी गफमा सीमित हुन पुग्यो । पीडितले न्याय पाउन नसकेको सो घटनाले साढे तीन वर्षअघि कञ्चनपुरकी बालिका निर्मला पन्तको बलात्कार र हत्या प्रकरणलाई पुनर्जाग्रित गरेको छ । तत्कालीन गृहमन्त्री रामबहादुर थापा बादल ले प्रत्येक भाषणमा निर्मलाका हत्यारालाई कानुनको कठघरामा ल्याएरै छाड्छु भनेको भुल्न सकिएला र ? जिम्मेवार राजनीतिज्ञ अकर्मण्य, झुटो आश्वासन मात्र दिने भएपछि हिंसाको अन्त्य कसरी हुने ? जबसम्म नेतृत्वमा सामाजिक दायित्वको बोध हुँदैन, जबसम्म उनीहरूको कालो छायाले न्यायालय, अपराधकर्मीलाई घेरिरहन्छ, तबसम्म बलात्कार, हत्याजस्ता जघन्य अपराध न्यून हुन सक्दैन । भुवनेश्वर शर्मा, चन्द्रागिरि२, काठमाडौं"
बालबालिका मनोरञ्जनका साधन होइनन्,"नेपाली गीतसंगीतको विकास र विस्तारका लागि पछिल्लो समय अनेक प्रयास भइरहेका छन् । तीमध्ये चर्चा र आकर्षणको केन्द्रमा छन् अन्तर्राष्ट्रिय फ्रेन्चाइज रियालिटी सोहरू । यी सोहरूले देशका विभिन्न स्थानमा रहेका प्रतिभाहरूको उजागर र प्रवर्द्धन गर्ने गरेका छन् । तर, बालबालिकासम्बन्धी सोहरूबारे भने पुनर्विचार गर्नैपर्ने भएको छ । यस्ता सोहरू बालबालिकाको मनोविज्ञानलाई केन्द्रमा राखेर डिजाइन गरिएका हुन्नन् । कार्यक्रम बालमैत्री र बालबालिकाको उमेर र रुचिअनुकूल कत्ति पनि छैनन् । व्यावसायिक लाभका लागि असाध्यै मिहिनेत गरिएको छ तर बाल मनोविज्ञानलाई ख्यालै गरिएको छैन । बालबालिकाको ज्ञान र रुचिका लागि नभएर यस्ता सोहरू वयस्क दर्शकका लागि मनोरञ्जनको माध्यम बनाइएका छन् ।संस्कृति संरक्षण र मनोरञ्जन कतिपय सन्दर्भमा जोडिएर आउँछन् । अभिभावकहरूले छोराछोरीलाई संस्कृति बुझून् भनेर आफ्नो घर वा समुदायमा विशेष अवसरमा हुने नाचगानमा सहभागी गराउँछन् । तर यस्ता अवसरमा पनि बालबालिकाको सहभागिता अभिभावक वा दर्शकको रुचि अनुसार मनोरञ्जनका लागि मात्र हुने गर्छ । बालबालिकाको मानसिक स्वास्थ्य तथा व्यक्तित्व विकासका लागि यस्ता कार्यक्रममा तिनको उमेर, चेतना र रुचिलाई ख्याल गर्नैपर्छ । उनीहरूको ज्ञानचेतनामा सहयोग पुर्याउने कार्यक्रममा मात्र उनीहरूलाई सहभागी गराउने गर्नुपर्छ । हुर्कंदै गरेका बालबालिकालाई संस्कृति प्रवर्द्धन वा संरक्षणका नाममा दोहोरो मार मा नपार्न अभिभावक तथा सोका डिजाइनरहरू पनि सचेत हुनुपर्छ । विभिन्न फ्रेन्चाइज सोहरूमा बालबालिकाको सहभागिता स्वाभाविक नलागे पनि कसैले प्रश्न गरेको पाइँदैन । यो बालबालिकाको दुरुपयोगशोषण हो । हाम्रोमा हात्तीलाई पोलो खेलाउनु, बाँदरलाई नचाउनु र बालबालिकालाई सर्कसमा खेलाउनु हुन्न भन्ने आवाज उठिरहेकै छ । यसै सन्दर्भमा यी सोहरूमा बालबालिकाको सहभागितालाई कसरी हेर्ने ? त्यहाँ उनीहरूको सान्दर्भिकता र औचित्य कति छ ? यो शोषण वा अप्रत्यक्ष बेचबिखन त होइन ? के उनीहरू व्यापार, लाभ र मनोरञ्जनका साधन हुन् ? त्यहाँको गायन, नृत्य तथा शब्द छनोट आदि बालबालिकाको उमेर वा ज्ञान अनुसार छन् त ? यसबाट बालबालिकामा पर्ने मनोवैज्ञानिक असर कस्तो हुन्छ ? तिनको उमेर, रुचि र ज्ञानको सीमा हेरिनुपर्दैन ? प्रतिभाको खोजी र संरक्षण गर्दा, आम दर्शकअभिभावकको मनोरञ्जन तथा आयोजक, सञ्चार प्रतिष्ठान लगायत प्रदायकका लाभ र कमिसन मात्र प्राथमिकतामा पर्नु हुन्न । यसो भनेर बालबालिकालाई सांस्कृतिक अवसरमा सहभागी गराउनु हुन्न भन्न खोजेको होइन । उनीहरूलाई पर्वहरूको महत्त्व तथा मनोरञ्जनबारे उमेर र रुचि अनुसार जानकारी दिँदै सहभागी गराउनुपर्छ । तर व्यावसायिक भनिएका सोहरूमा तिनका अभिभावक र व्यावसायिक घरानाकम्पनीले बालबालिकालाई खोरमा राखेर वयस्कहरूको मनोरञ्जनको साधन बनाउनु संस्कृतिको संरक्षण र बाल प्रतिभाको विकास हुनु होइन । सांस्कृतिक कार्यक्रम विशेषतः गीतनृत्य आदिमा बालाबालिकालाई उमेर, चेतना र रुचि अनुसार सहभागी गराउँदा वैयक्तिक विकाससँगै त्यसमा चासो पनि बढ्न सक्छ । अभिभावक वा दर्शकश्रोताले क्षणिक मनोरञ्जनका लागि बालबालिकाको प्रयोग हुन दिनु हुन्न । यसो गर्दा, उनीहरूको चेतना र वैयक्तिक विकाससँगै संस्कृति तथा नाचगानप्रति नै रुचि घट्दै जान्छ । बालबालिका सहभागी हुने गीतनृत्य आदिका शब्द, अर्थ वा सन्देशमा ध्यान दिएर उपयुक्त छनोट गर्नुपर्छ । रियालिटी सोहरूमा सहभागी भएका बालबालिकाको उपचारका लागि अभिभावकहरू मनोचिकित्सककहाँ धाइरहनुपरेको वास्तविकता अचेल सार्वजनिक भैइरहेका छन् । भोटको अस्वस्थ प्रतिस्पर्धाका कारण सोहरूमा सहभागी बालबालिकाका अभिभावक बैंकको ऋणमा डुबेका पनि भेटिन्छन् । यस्ता प्रयोगप्रदर्शन अन्य देशमा पनि हुन्छन् भनेर तर्क गर्न सकिएला तर अन्यत्रका सबै कुरा हामीले जस्ताको तस्तै अपनाउनु हुँदैन, सक्दैनौं पनि । समाज र अभिभावकको चेतना, बालबालिकाले गाउने गीतका शब्द र संकेत, जज वा सञ्चालकहरूका प्रश्न र प्रस्तुति हेर्दा यस्ता कार्यक्रमलाई बालमैत्री बनाउन बाल अधिकार अभियन्ता र बाल मनोविद्हरूको सहभागिता तथा भूमिका छ भन्ने कुनै आधार भेटिन्न । अन्यत्रको उदाहरण देखाएर यस्ता कार्यक्रमको औचित्य पुष्टि गर्ने प्रयास बेकार छ, किनभने हाम्रोमा उनीहरूको जस्तो सामाजिक चेतनाको विकास भएको छैन, उनीहरूको स्तरमा पुग्ने अवस्थामा पनि छैनौं । यस्ता कार्यक्रमको अनुगमन कसलेकसरी गर्छ, बाल विशेषज्ञहरूको सहभागिता र भूमिका कस्तो छ, यसका लागि कोको छन् जस्ता विषय पारदर्शी हुनुपर्छ कि पर्दैन ? बालबालिकासँग मैले के बोलिरहेको छु भन्ने ज्ञान हुन्पुर्छ कि पर्दैन ? यस्ता कार्यक्रमको उद्देश्य बालबालिकाको प्रतिभा विकास हो भने तिनमा उमेर अनुसार सिकाइ मापदण्ड लागू हुनुपर्छ कि पर्दैन ? हिजो लोकसंस्कृतिका नाममा सामाजिक मर्यादा र मापदण्डविपरीत भए भनेर चर्चा र विवादमा आएका कतिपय दोहोरो अर्थ लाग्ने गीतहरूमा बालबालिकासँगै अभिभावकसमेत यी सोहरूमा नाचिरहेका छन् । यो बालबालिकाको प्रतिभा र व्यक्तित्व विकासका लागि स्वाभाविक छैन । अभिभावकले छोराछोरी यस्ता सोहरूमा पठाउँदा माथिका धेरै अनुत्तरित प्रश्नको जवाफ खोज्नुपर्छ । जवाफ भेटे मात्र बालबालिकालाई यस्ता सोहरूमा पठाउनुपर्छ । बालबालिकाले अवसर पाएका छन् भनेर यस्ता सोहरूको सञ्चालनका तरिका र विधिबारे अभिभावकहरूले आँखा चिम्लिने हो र सञ्चालकहरूले पनि बालमैत्री निश्चित विधि र मापदण्ड नअपनाउने हो भने, यी प्रतियोगिता र सर्कसमा केही भिन्नता हुँदैन । दुवैले बालबालिकाको कष्टलाई मनोरञ्जन बनाउने हुन् । हिजो सुन्दरी प्रतियोगिताको विरोधमा ढुंगामुढा गरेका हामी यति छिट्टै बालबालिकाका व्यावसायिक सोहरू गर्न सक्षम भएका हौं भने यो हामीले मारेको चेतनाको ठूलै फड्को हो । तर, संस्कृति प्रवर्द्धन, बाल प्रतिभाहरूको खोजी र प्रोत्साहनका नाममा बालबालिकाको मनोविज्ञानमा असर पुर्याउनु र तिनलाई आमदर्शकश्रोताको मनोरञ्जनको साधन र व्यावसायिक लाभको माध्यम बनाउनु हुँदैन । यस सम्बन्धमा अब कार्यक्रम आयोजक, प्रायोजक, जज, अभिभावक, राज्यका नियमनकारी निकाय तथा बाल अधिकारका अभियन्ताहरूले समन्वय गर्नुपर्छ ।"
सुरक्षा क्षेत्रमा असंगति,"सेवासुविधासेनासहित सबै सुरक्षा निकायका आआफ्नै विशिष्ट कार्य व्यवस्था छन् र निजामती कर्मचारीहरूका तुलनामा बढी नै जोखिम र दिनरात बढी खट्नुपर्ने व्यावसायिक बाध्यता छ तर प्रोत्साहन र सुविधा भने अति न्यून छ । निजामती कर्मचारीहरूले मासिक पाउने मौद्रिक र गैरमौद्रिक सेवासुविधामा थप १० हजार रुपैयाँसम्म शिशु स्याहार भत्ताका अलावा बैठक भत्ता, ओभरटाइम भत्ता र अनेक भत्ता तथा पारितोषिकहरू लिन्छन् । डाडुपन्यु आफ्नै हातमा भएकाले आर्थिक नियम मिलाई खाने यो सुविधा निजामती कर्मचारीलाई मात्र छ । यो अभ्यासगत प्रवृत्ति सेटिङका रूपमै चल्छ, बाहिर कसैले कसैलाई भन्दैनन् र आम रूपमा कसैको आधिकारिक जानकारीमा आउँदैन । त्यस्तै अवकाशपूर्व एक तह बढुवा भई बढुवाको निवृत्तिभरण खाने तथा सेवाउमेर हदअगाडि नै अवकाश लिएर अन्तिम उमेर हदको हिसाबले निवृत्तिभरण मिलाएर खाने जस्ता सेवासुविधाबाट पनि सुरक्षा निकायका राष्ट्रसेवकहरू भने पूर्ण वञ्चित छन् ।अन्त्यमा, यस्ता अनेक असंगतिका कारण सुरक्षा निकायहरूमा असन्तुष्टि बढ्न गई यस्तो असन्तुष्टि विग्रह र विद्रोहमा परिणत नहोला भन्न सकिन्न । राष्ट्रिय सुरक्षाको गहन जिम्मेवारी बोकेका सुरक्षा निकायहरूमा विद्यमान असंगतिहरूमाथि समयमै व्यावहारिक सम्बोधन हुनु अनिवार्य छ । पूर्व सहायक रथी भण्डारी नेपाली सैनिक भूपू संघ तथा नेपाल इन्स्टिच्युट फर ट्राटेजिक स्टडिजमा आबद्ध छन् ।"
आयोगले संविधान टेकेको कि कानुन ?,"देव गुरुङ संवैधानिक र कानुनी व्यवस्थाको दायराभित्र रहेर तोकिएको समयसीमाभित्रै चुनाव गरिसक्नुपर्छ भन्ने सैद्धान्तिक कुरामा सबैको सहमति छ । तर, समयसीमा कति हो त ? ऐनले चैत ५ भित्र चुनाव गरिसक्नुपर्छ भन्छ । संविधानले जेठ ५ पछि भन्ने देखाउँछ । निर्वाचन आयोगले वैशाखमा चुनाव गर्ने प्रस्ताव गरेको छ । वैशाखको कुरा ऐनमा टेकेको हो कि संविधानमा टेकेको हो ? हामीले चाहिँ संविधान पछ्याउने भन्ने छ । अरू व्याख्या अदालत, निर्वाचन आयोग र कानुनविद्ले गर्लान् । अर्कोतर्फ कोभिडले डिस्टर्ब गरेन भने वैशाखमा चुनाव गर्न सम्भव छ । संविधानअनुसार जेठ ५ मा पालिकाको समयावधि समाप्त हुन्छ । बढाउनै चाह्यो भने पनि ६ महिनाभन्दा पाइँदैन । त्यसको अर्थ मंसिर ५ भित्रै गरिसक्नुपर्छ ।"
उपभोगमा कर्जा विस्तार उच्च,पाँच महिनामा बैंक तथा वित्तीय संस्थाले यस शीर्षकमा थप करिब ८ अर्ब रुपैयाँ कर्जा प्रवाह गरेका छन् । गत असारको तुलनामा मंसिरसम्मको कर्जा विस्तार १७ प्रतिशत हो । यस्तै सोही अवधिमा व्यक्तिगत सवारीसाधन खरिद कर्जा २ प्रतिशत बढेको छ भने शैक्षिक कर्जा ३७ प्रतिशत घटेको छ ।उपभोग कर्जा बढ्नुको कारण न्यून ब्याजदर पनि रहेको तथ्यांकहरूले देखाएका छन् । आर्थिक वर्ष २०७७७८ को असोजदेखि कर्जाको ब्याजदर १० प्रतिशतभन्दा तल झरेको हो । त्यसयता उपभोग कर्जाको विस्तार पनि उच्च भएको देखिन्छ । पछिल्ला दुई महिनायता पुनः कर्जाको ब्याजदर बढ्न थालेको छ ।
दराजको नयाँ लोगो,"काठमाडौं (कास) ईकमर्स प्लेटफर्म दराजले नयाँ ब्रान्ड लोगो सार्वजनिक गरेको छ । दराज समूहका संस्थापक तथा सीईओ बियार्के मिक्केलसनले नयाँ ब्रान्डको लोगो व्यवसायका लागि एक रोमाञ्चक पाइला भएको बताए । दक्षिण एसियाका पाँच बजार (पाकिस्तान, बंगलादेश, श्रीलंका, नेपाल र म्यानमार) मा अब नयाँ ब्रान्ड स्थापित हुने उनको भनाइ छ । गुणस्तरीय उत्पादन र सेवाहरूको डेलिभरी सुनिश्चित गर्न रिब्रान्डले मद्दत गर्नेछ, मिक्केलसनले भने । दराजका अनुसार ईकमर्स प्लेटफर्मले एसएमई विक्रेतालाई ग्राहकहरूसँग भौतिक रूपमा जोड्ने प्रतीकात्मक संकेत नयाँ लोगोमा देखाउन खोजिएको छ । लोगोको केन्द्रमा भएको तीरले प्रगति र द्रुत डेलिभरीलाई संकेत गर्ने बताइएको छ । रिब्रान्डिङका साथै दराज नेपालले आँचल कुँवरलाई नयाँ प्रबन्ध निर्देशक (एमडी) मा नियुक्त गरेको छ ।"
टेक स्टुडियोले ल्यायो नयाँ स्मार्टवाच,"काठमाडौं (कास) लामो समयदेखि प्रविधिमैत्री उत्पादन बजारमा ल्याइरहेको टेक स्टुडियोले नयाँ ब्रान्डको स्मार्टवाच सार्वजनिक गरेको छ । कम्पनीले नेपालमा एक्युफिट ब्रान्डको नयाँ स्मार्टवाच उपलब्ध गराएको हो । यसमा संगीत नियन्त्रण, कल र सन्देश नोटिफिकेसन, रिमाइन्डर, सामाजिक मिडिया सूचना र क्यामेरा नियन्त्रणलगायत सुविधा रहेको कम्पनीले जनाएको छ । डब्लू ६ स्मार्टवाचलाई आईपी ६८ रेटिङका साथ प्रमाणित गरिएको छ । त्यसैले यो पानी र धुलोप्रतिरोधी छ । पसिना र पौडी खेल्दा घडीलाई कुनै नोक्सानी नहुने पनि कम्पनीले बताएको छ । नेपाली बजारमा एक्युफिट डब्लू ६ स्मार्टवाचको सुरुवाती अफर मूल्य ४ हजार ९९९ रुपैयाँ तोकिएको कम्पनीले बताएको छ ।"
एनआईसी र वर्ल्ड रेमिटबीच रेमिट सम्झौता,काठमाडौं (कास) मलेसियाबाट नेपालमा रेमिट्यान्स पठाउने गरी एनआईसी एसिया बैंक र वर्ल्ड रेमिटबीच सम्झौता भएको छ । यसअघि विश्वका ५० भन्दा बढी मुलुकबाट सहजै रकम पठाउन सकिने गरी यी दुई कम्पनीबीच साझेदारी भइसकेको छ । अब दक्षिणपूर्वी एसियाली देश मलेसियाबाट समेत वर्ल्ड रेमिटमार्फत नेपालका जुनसुकै बैंक खाता तथा जुनसुकै स्थानमा तुरुन्त रकम पठाउन सकिने गरी साझेदारी भएको हो । साझेदारीपछि मलेसियामा बस्दै आएका नेपालीले बिनाझन्झट वर्ल्ड रेमिटको एप तथा वेबसाइट प्रयोग गरी नेपालका कुनै पनि बैंक खातामा अनलाइनमार्फत तुरुन्त रकम पठाउन सक्नेछन् ।
सेल्सबेरीले थाल्यो 'मेड इन नेपाल अभियान,"काठमाडौं (कास) सेल्सबेरी ग्रुपले माघ १ देखि फागुन ३० सम्म मेड इन नेपाल अभियान सञ्चालन गरेको छ । किनमेल गर्ने ग्राहकमाझ नेपाली उत्पादनलाई अझ बढी चिनाउने, प्रयोग गर्न प्रेरित गर्ने, नेपाली वस्तुका उत्पादनकर्तासँग सहकार्य गर्दै उच्च प्राथमिकता दिने अभिप्रायले यो अभियान सञ्चालन गरिएको ग्रुपेल जनाएको छ । २८ वर्षदेखि चेन डिपार्टमेन्ट स्टोरका रुपमा सञ्चालित सेलवेज ग्रुपअन्तर्गतको सेल्सबेरीले ५ वर्षभित्र देशभर १ सय शाखा विस्तार गर्ने लक्ष्य लिएको बताएको छ । साथै ४ हजार जनशक्तिलाई प्रत्यक्ष रोजगारी प्रदान गर्ने योजना पनि रहेको ग्रुपको भनाइ छ ।"
अफगानिस्तानलाई महासंघको सहयोग,काठमाडौं (कास) नेपाल उद्योग वाणिज्य महासंघ (एफएनसीसीआई) ले मानवीय संकट गहिरिँदै गएको अफगानिस्तानका नागरिकका लागि सामाजिक उत्तरदायित्वअन्तर्गत बन्दोबस्तीका सामग्री पठाएको छ । महासंघले उक्त सामग्री परराष्ट्र मन्त्रालयमार्फत त्यसतर्फ पठाएको हो । महासंघ अध्यक्ष शेखर गोल्छाले परराष्ट्रमन्त्री नारायण खड्कालाई उक्त सामान हस्तान्तरण गरेका थिए । मन्त्रालयको आग्रहमा महासंघले करिब आठ सय किलोग्राम बराबरको अत्यावश्यक भाँडाकुँडालगायत बन्दोबस्तीका सामग्री उपलब्ध गराएको हो ।
सिभिलको खाता खल्तीमा लिंक गर्दा सय रुपैयाँ बोनस,काठमाडौं (कास) अनलाइन भुक्तानी सेवा प्रदायक कम्पनी खल्तीमा सिभिल बैंकको खाता लिंक गर्ने प्रयोगकर्ताले १ सय रुपैयाँ बोनस पाउने भएका छन् । हरेक महिना एक जना भाग्यशाली प्रयोगकर्ताले सामसङ स्मार्टफोन जित्ने अवसर पनि पाउनेछन् । यो अफर पहिलो पटक सिभिल बैंक अकाउन्ट खल्तीसँग लिंक गर्ने प्रयोगकर्ताको हकमा मात्र लागू हुने बताइएको छ । प्रयोगकर्ताले लिंक गर्न अगाडि केवाईसी भेरिफाइ गराउनुपर्नेछ । केही सेकेन्डमै आफ्नो बैंक खाता लिंक गरी उक्त खाताबाट खल्तीमा बिनालोड भुक्तानी गर्न सकिने खल्तीले जनाएको छ ।
राष्ट्रिय वाणिज्य बैंकको छुट अफर,"काठमाडौं (कास) राष्ट्रिय वाणिज्य बैंकले ५७औं वार्षिकोत्सवका अवसरमा आफ्ना ग्राहकका लागि मोबाइल बैंकिङ, कार्ड, लकर र डिम्याट रजिस्ट्रेसन सेवामा लाग्ने शुल्कमा छुट अफर ल्यााएको छ । बैंकले वार्षिकोत्सवका अवसरमा माघ १ देखि चैत मसान्तसम्म लागू हुने गरी मोबाइल बैंकिङ, डेबिट कार्ड, क्रेडिट कार्ड दर्ता तथा लकर शुल्कमा ५० प्रतिशत छुट दिने निर्णय गरेको छ । डिम्याट रजिस्ट्रेसन शुल्कमा शतप्रतिशत छुट दिइने पनि बैंकले जनाएको छ । यही माघ १० बाट राष्ट्रिय वाणिज्य बैंक ५६ वर्ष पूरा गरी ५७औं वर्षमा प्रवेश गर्दै छ ।"
बजारमा खुकुरीको स्पाइस्ड रम,"काठमाडौं (कास) नेपालको प्रिमियम रम ब्रान्ड खुकुरीले नयाँ प्रडक्ट खुकुरी स्पाइस्ड रम बजारमा ल्याएको छ । ६० वर्षदेखि खुकुरीले खुकुरी ट्रिपल एक्स रम नेपाल र अन्तर्राष्ट्रिय बजारमा बिक्री गर्दै आएको छ । खुकुरी ट्रिपल एक्स रम प्रिमियम वर्गको मदिरामा पर्छ । रमका पारखीहरूले खुकुरी रममा विभिन्न मसलाजन्य पदार्थ मिश्रण गरी त्यसलाई स्पाइस्ड बनाएर पिउने गरेका छन् । ग्राहकको सोही चाहनालाई ध्यानमा राखी खुकुरीले उत्कृष्ट सम्मिश्रणबाट तयार खुकुरी स्पाइस्ड रम बजारमा ल्याएको हो । यसअघिका वर्षमा जापान र कोरियामा खुकुरी स्पाइस्ड रम निर्यात हुने गरेको थियो । त्यहाँ निकै नै रुचाइएको गुणस्तरीय उत्पादनलाई नेपाली बजारमा ल्याइएको कम्पनीले जनाएको छ । नयाँ स्वादको रम बजारमा ल्याउनुअघि नेपालका विभिन्न क्षेत्रमा ट्रायल गरिएको द नेपाल डिस्टिलरिजका महाप्रबन्धक सुभास लामिछानेले जानकारी दिए । यो प्रिमियम क्याटेगोरीको विशेष उत्पादन हो । त्यसैले स्वाद र गुणस्तरमा अझ विशेष छ, उनले भने । विशेष रूपमा तयार गरिएको स्पाइस्ड रम उत्पादन क्षमता र उत्पादन जटिलताले गर्दा सीमित परिमाणमा मात्र बजारमा जाने उनको भनाइ छ । चालु आर्थिक वर्षमा बढीमा ६ देखि ७ हजार केससम्म मात्र स्पाइस्ड रम बजारमा पठाउन सकिने लामिछानेले जानकारी दिए । स्पाइस्ड रमको उत्पादन क्षमता आगामी वर्षदेखि भने बढाउन प्रयास गरिने उनको भनाइ छ ।"
नेपालगन्जमा लागूऔषध भण्डार,"(बाँके)  लागूऔषध ब्राउन सुगरको लतमा फसेका बाँके बैजनाथ गाउँपालिका३ का वडाध्यक्ष रामचरण थारूसँगै सुरज थारू, सुन्दर थारू र ध्रव थारूलाई गत सोमबार प्रहरीले पक्राउ गर्यो । प्रहरी देख्नासाथ उनीहरूले ब्राउन सुगर माटोमा फालेका थिए । यसअघि २३ वर्षीय गौरव बुढाथोकी दाङ तुलसीपुरबाट ब्राउन सुगर लिन मंसिर २८ को बिहानै नेपालगन्ज नाका हुँदै सीमापारि रूपैडिहा पुगे । नेपाली युवा तथा किशोरकिशोरीलाई लक्षित गर्दै लागूऔषध भण्डारण तथा बिक्री गर्दै आएका सीमापारिका व्यापारीसँग ४८ ग्राम ब्राउन सुगर किने । त्यसै दिन बाँके राप्तीसोनारीका ३२ वर्षीय सुवास र प्रकाश विक पनि ७ ग्राम ब्राउन सुगर किनेर फर्किंदै थिए । तीनै जना जमुनाह नाकामा पक्राउ परे । बजारमा भाउ निकै महँगो भयो । दाङका एक जना दाइले रूपैडिहाको भाइजान भन्नेसँग फोन सम्पर्क गराइदिनुभयो, पक्राउ परेपछि प्रकाशले भने, नेपालगन्ज भन्सार नजिकै पुगेर फेरि फोन गरें । उतै (रूपैडिहा) आउन भन्यो । लिएर फर्किंदा पक्राउ परें । त्यसअघि सीमावर्ती बस्ती जयसपुरका मोहम्मद सैयव अलि जोलाह मंसिर २६ मा साढे ९ ग्राम ब्राउन सुगरसहित पक्राउ परेका थिए । उनीहरूलाई लागूऔषध नियन्त्रण ब्युरोको संयुक्त टोलीले पक्राउ गरेको हो ।जोलाह लागूऔषध कारोबारमा अढाई वर्ष जेल सजाय काटेर ०७७ असार १० मा छुटेलगत्तै पुनः पुरानै धन्दामा संलग्न हुँदा पक्राउ परेका हुन् । रूपैडिहामा हाफिज भन्ने केटाले दिएको हो, जोलाहले भने, हाफिजको उता ब्राउनसुगर बेच्ने पसल नै छ । काठमाडौंको केटाका लागि आफूले ब्राउनसुगर लिएर आएको उनले बताए । अर्का युवा सुशान्त शाही पनि ४ ग्राम ब्राउनसुगर ल्याएर आउँदै गर्दा पक्राउ परे । सुशान्तलाई साथीहरूले नै कुलतमा डोर्याएका हुन् । नेपालगन्जमा भाउ महँगो भयो । उता गएर किनेर आउँदै गर्दा पक्राउ परें, उनले भने, मैले त आफैंले खान ल्याएको हो । बाँकेकै अर्को ठूलो बजार खजुराका शिशिर श्रेष्ठलाई धनौली इलाका प्रहरीको टोलीले कात्तिक २१ मा नियन्त्रणमा लिएको थियो । श्रेष्ठ ४ वर्षदेखि फरार थिए । जिल्ला अदालत बाँकेले ०७५ मंसिर २३ मा लागूऔषध कारोबार गरेको ठहर गर्दै उनलाई ४ वर्ष १० महिना १४ दिनको कैद तथा ५ हजार रुपैयाँ जरिवाना तोकेको थियो । उनी अहिले जेलमा छन् । रंगेहात पक्राउ परेका र फरार भएको लामो समयपछि पक्राउ पर्ने केही प्रतिनिधि उदाहरण हुन् यी । यसले लागूऔषध कारोबारमा संलग्न पक्राउ पर्दै आएको देखाए पनि सीमापारिबाट ब्राउनसुगर भित्रिँदै आएको छ । सीमापारिबाट बोकेर आउनेहरूमध्ये धेरैजसो भारतीय सशस्त्र सीमा बलको मुख्य सुरक्षा जाँच पोस्ट हुँदै नेपाल छिर्ने गरेका छन् । नेपालतिर पनि नाकामै जमुनाह प्रहरी चौकी छ । सशस्त्र प्रहरी बलसहित पाँचवटा जाँच पोस्ट छन् । तर, लागूऔषध जाँच पोस्ट हुँदै ल्याउने क्रम रोकिएको छैन । ओसारपसारमा संलग्नमध्ये निकै कम मात्र पक्राउले बजारमा लागूऔषध छ्यापछ्याप्ती छ । भारतीय कारोबारीले नेपालगन्जमा घर भाडा नै लिएर ब्राउनसुगर भण्डारण गर्ने र काठमाडौंलगायत ठूला सहरमा पुर्याएर बिक्री गर्दै आएको खुलेको छ । नेपालभारत दुवैतिरका प्रहरीको आँखा छल्न विभिन्न आवरणमा कारोबार गर्दै आएको पाइएको छ । पछिल्लोपटक नेपालगन्ज१२ स्थित एउटा घरमा कोठा लिएर भण्डारण र बिक्री गर्न सलमान र लखनउका मुस्तकिम सिद्दिकीले नेपालगन्जकै आजाद कवडियासँग सहकार्य गरेको प्रहरीले जनाएको छ । उनीहरूलाई गत साउन ५ मा प्रहरीले ४३ ग्राम ब्राउनसुगरसहित नियन्त्रणमा लिएको हो । नेपालगन्ज नाकाबाट दुई किलोमिटर दक्षिण चकियारोड र त्यस वरपर ठूलो परिमाणमा लागूऔषध भण्डारण गरिँदै आएको थाहा पाएपछि नेपाल प्रहरीले भारतीय प्रहरीको माथिल्लो तहलाई छापा मार्न आग्रह गरेको थियो । गत साउन १ मा नेपालगन्ज ल्याउन भण्डारण गरिएको साढे २ किलोभन्दा बढी ब्राउन सुगरसहित ६ जना कारोबारीलाई भारतको लखनउबाट आएको एन्टिटेररिस्ट स्क्वाडको टोलीले नियन्त्रणमा लिएको थियो । त्यसपछि निगरानी हुन छाडेको छ । जसका कारण नेपालगन्जमा सेवनकर्ताको संख्या थपिँदै गएको छ । लागूऔषधको भयावह अवस्थालाई नियन्त्रण गर्न भारतसँग सीमा जोडिएका बाँके, बर्दिया, कैलाली, कञ्चनपुर, दाङ, कपिलवस्तु, रूपन्देही र नवलपरासीका प्रहरी प्रशासनका अधिकारीले पुस ७ नेपालगन्जमा सम्पन्न इन्डो नेपाल सुरक्षा बैठकमा लागूऔषध नियन्त्रणमा सघाउन भारतको महाराजगन्ज, सिद्धार्थनगर, बलरामपुर, बहराइच, लखिमपुर, श्राबस्ती र पिलिभित जिल्लाका डीएम, एसपी, गोरखपुर र देवीपाटनका अतिरिक्त महानिरीक्षकसँगै डीआईजीलाई आग्रह गरेका थिए । भारतीय समकक्षीले नियन्त्रणमा सघाउने भन्दै प्रतिबद्धता जनाएका थिए । लागूऔषध नियन्त्रणमा सघाउने वचन पाएका हौं, बाँकेका प्रमुख जिल्ला अधिकारी सूर्यबहादुर खत्रीले भने, तर पनि सीमाबाट आउने क्रम रोकिएन । नेपालभारत दुवैतिरका उच्च सुरक्षा अधिकारीको बैठक सकिएकै भोलिपल्ट नाकाबाट लागूऔषध भित्रिएको थियो । यसले भारतीय पक्षको वचनबद्धतामा शंका उत्पन्न भएको छ । यो मुद्दालाई अर्को बैठकमा अझै जोडदार रूपमा उठाउँछौं, बाँकेका प्रहरी प्रमुख श्यामकृष्ण अधिकारीले भने, उताबाट नियन्त्रण नगर्दासम्म हाम्रो प्रयासले मात्र रोक्न सकिन्न ।बाँके प्रहरीको तथ्यांकअनुसार लागूऔषध कारोबार तथा सेवन गर्नेहरूमध्ये गत वर्ष १ सय १२ पुरुष र ७ जना महिला पक्राउ परेका थिए । उनीहरूबाट ब्राउन सुगर ४ सय ९४ ग्राम ७५ मिलिग्राम, अफिम २४ किलो ५ सय ७४ ग्राम र चरेस १२ किलो फेला परेको थियो । यस वर्ष कात्तिक मसान्तसम्म ४४ जना पुरुषबाट १ सय ४५ ग्राम ६ सय मिलिग्राम ब्राउन सुगर, ४ किलो चरेस प्रहरीले फेला पारेको छ । प्रहरीले पछिल्लो ६ महिनामा बाँकेमा ८८ जना लागूऔषध कारोबारीलाई पक्राउ गरेर मुद्दा चलाएको जनाएको छ । सीमा क्षेत्रमा लागूऔषधको धन्दा फैलिँदै गए पनि भरिया र साना कारोबारी मात्र पक्राउ पर्ने गरेका छन् । प्रहरी मुख्य नाइकेसम्म पुग्न सकेको छैन । मुख्य नाइके गोप्य हुन्छन्, लागूऔषध नियन्त्रण ब्युरो नेपालगन्ज शाखाका प्रहरी निरीक्षक प्रकाश केसीले भने, बजारमा ल्याउनेहरूले मुख्य कारोबारीलाई नचिन्ने हुँदा पक्राउ पर्न गाह्रो छ । धेरैजसो सेवनकर्ताले सीमापारि नै गएर ल्याउँछन् । धेरै महिला तथा पुरुषले उतै खाएर आउँछन् । यसले गर्दा मुख्य नाइके पक्राउ पर्दैन, केसीले भने । गृह मन्त्रालयले गरेको सर्वेक्षणले पनि लागूऔषध प्रयोगकर्ता बढेको देखाएको छ । पछिल्लोपटक ०७७ असार २३ मा सार्वजनिक प्रतिवेदनले लागूऔषध सेवनकर्ताको संख्या १ लाख ३० हजार ४ सय २४ रहेको र तीमध्ये पुरुषको संख्या १ लाख २१ हजार ६ सय ९२ र महिलाको संख्या ८ हजार ७ सय ३२ रहेको उल्लेख छ ।"
हात्तीको त्रासले रातभर जाग्राम,"(कञ्चनपुर)  गत साता शुक्लाफाँटा राष्ट्रिय निकुञ्जबाट आएको हात्तीको एक झुन्डले भीमदत्त१९ बागफाँटाका केही घर भत्काइदियो । त्यसयता बस्तीका सबैजसो अनिदो छन् । रातमा हात्ती आएर फेरि विध्वंश मच्चाउने हो कि भन्ने डरले रातभर जाग्राम बस्ने गरेको स्थानीय तारादेवी भाटले सुनाइन् ।माघको कठ्यांग्रिँदो जाडो । बाक्लो हुस्सु र शीतलहर उस्तै छ । यस्तो अवस्थामा पनि बेलाबेला गस्तीकै शैलीमा स्थानीय खेतबारीतर्फ निस्कने गरेका छन् । राति सुत्न पनि डर लाग्न थाल्यो, कुन दिन हात्ती आएर यही झुपडीभित्रै सोत्तर बनाएर जान्छ, भाटले भनिन्, खेतीपाती त सधैं यस्तै हो, यस पटक घरभित्रको अन्नसमेत सबै सखाप पार्यो ।गत साता हात्तीको बथानले घर भत्काइदिएका पीडितमध्येकी एक हुन् तारादेवी । घर मात्रै होइन, उनको एक बिघा जमिनमा लगाएको गहुँ बाली पनि पूर्ण रूपमा नष्ट भएको छ । त्यसपछि भीमदत्त नगरपालिका र विभिन्न संघसंस्थाले तारादेवीलगायत पीडितलाई राहत पनि दिए । तर उनीहरूको माग राहतभन्दा पनि यो समस्या दिगो व्यवस्थापन हुनुपर्छ भन्ने छ । हामीलाई राहतभन्दा पनि वन्यजन्तुको त्रासबाट मुक्त हुने व्यवस्था गरिदिनुपर्यो, तारादेवीले भनिन् ।शुक्लाफाँटा निकुञ्जबाट बस्तीमा पसेर हात्तीको बथानले स्थानीयका घर भत्काउनेदेखि खेतीपाती नोक्सान गर्दै आएको छ । कतिपय अवस्थामा मानवीय क्षतिसमेत निम्तिने गरेको छ । हात्तीको आक्रमणबाट कात्तिक पहिलो साता शुक्लाफाँटा१० मा २ जना र कात्तिक अन्तिम साता लालझाडी गाउँपालिका६ मा १ जनाको मृत्यु भएको थियो । निकुञ्जसँगै जोडिएको वेदकोट नगरमा पनि हात्तीले दर्जनौं परिवारको धनमाल र खेतीपातीमा नोक्सान गर्दै आएको छ ।बर्खायाममा भारतको दुधुवा राष्ट्रिय निकुञ्जबाट शुक्लाफाँटा आउने हात्तीको बथान केही महिना यहीं बस्ने गर्छन् । त्यस क्रममा बेलाबेलामा निकुञ्ज नजिकका बस्तीमा पस्ने र धनमालको क्षति गर्ने गर्छन् । शुक्लाफाँटा निकुञ्जका प्रमुख संरक्षण अधिकृत किशोर मेहताका अनुसार यो वर्ष यहाँ हात्तीको बथान साबिकका वर्षको भन्दा लामो समय बसेको छ । दुधुवाबाट लालझाडी संरक्षित क्षेत्र हुँदै शुक्लाफाँटामा पसेर भारतकै पिलिभित टाइगर रिजर्भसम्म पुग्ने हात्तीको परम्परागत मार्ग हो । यो बथान बर्खा र हिउँदमा निरन्तर ओहोरदोहोर गरिराख्छ । यसपटक बर्खामा शुक्लाफाँटा आइपुगेको हात्तीको बथान हिउँदमा समेत यहीं देखिइरहेका छन् ।यसपालि लामो समयसम्म हात्तीको बथान निकुञ्जमै देखिएको छ । त्यही भएर बस्तीमा बढी क्षति भइरहेको हो, मेहताले भने, छावा पनि सँगै भएकाले अलि बढी आक्रामक देखिएका छन् । हात्तीको परम्परागत मार्गमा बस्ती विस्तार हुँदै जानु र ओहोरदोहोरमा अवरोध हुँदा बस्तीमा आक्रमण गर्ने गरेको उनले बताए । उनका अनुसार सन् २०१६ यता मात्रै निकुञ्ज र सामुदायिक वन क्षेत्र नजिकका बस्तीमा हात्तीको आक्रमणबाट ८ जनाको मृत्यु भएको छ । ५ सय बढी किसानको अन्न बालीमा क्षति पुर्याएको छ भने ५० भन्दा बढी घरटहरा हात्तीले भत्काएका छन् ।शुक्लाफाँटामा रैथाने हात्तीको संख्या निकै कम छ । निकुञ्जको तथ्यांकअनुसार यहाँ हात्तीको संख्या २४ मात्रै छ । पछिल्लो पटक गरिएका विभिन्न अध्ययनले हात्तीको संख्या ४० जति पुगेको हुन सक्ने अनुमान गरिए पनि हाल आधिकारिक गणना भने भएको छैन ।निकुञ्ज प्रशासनसँगै स्थानीय तहहरूले अन्य वन्यजन्तु र हात्तीलाई बस्तीमा आउन नदिन विद्युतीय तारबार लगाउनुका साथै कतिपय ठाउँमा कंक्रिट पर्खालसमेत बनाएका छन् । विद्युतीय तारबारले केही वर्ष हात्ती बस्तीमा नपसे पनि नियमित मर्मत तथा रेखदेखको अभावले तारबार जीर्ण हुँदा त्यसको प्रभावकारिता पनि कम हुँदै गएको छ । कंक्रिट पर्खाल निकै खर्चिलो भएकाले यो विधि पनि त्यति उपयुक्त नभएको संरक्षणकर्मीहरू बताउँछन् ।वन क्षेत्रको किनारमा हात्तीलाई मन नपर्ने खेतीपाती लगाउनुपर्यो, उसको यात्रामा अवरोध हुनुभएन, राष्ट्रिय प्रकृति संरक्षण कोषको शुक्लाफाँटा संरक्षण कार्यक्रम प्रमुख लक्ष्मी जोशीले भने, हात्ती बस्तीमा पस्दा उसको बाटो छेकेर धपाउने गरिन्छ । उसलाई भाग्ने बाटोसमेत छाडिँदैन । त्यतिबेला हात्ती निकै आक्रामक हुने गर्छ । मानव र वन्यजन्तुबीच हुने द्वन्द्व न्यूनीकरणका लागि निकुञ्ज आसपासका बासिन्दालाई सचेतनामूलक कार्यक्रमहरू पनि सञ्चालन गर्नु आवश्यक रहेकोमा उनको जोड छ ।"
पुलिस र एपीएफ भिड्ने,"(काठमाडौं)  विभागीय टोलीद्वय नेपाल पुलिस क्लब र एपीएफ क्लबले प्रधानमन्त्री कप राष्ट्रिय ट्वान्टी२० क्रिकेटको उपाधिका लागि बुधबार प्रतिस्पर्धा गर्दैछन् । मंगलबार सेमिफाइनलमा पुलिसले वाग्मती प्रदेशलाई ५० रन र एपीएफले अर्को विभागीय प्रतिद्वन्द्वी त्रिभुवन आर्मीलाई ४७ रनले पराजित गरे ।ओपनरद्वय प्रदीप ऐरी र आसिफ शेखको १ सय ५० रनको साझेदारी तथा लोकेश बमको विष्फोटक अर्धशतक मद्दतमा एपीएफले आर्मीलाई ४७ रनले हरायो ।दिनको दोस्रो सेमिफाइनलमा टस जितेर ब्याटिङ गरेको एपीएफले लोकेशको सानदार फिनिसिङपछि २ विकेट गुमाई २ सय ३० रनको ठूलो योगफल खडा गर्यो । १८ बलमा ६६ रनको अविजित इनिङ्स खेल्नेक्रममा उनले १४ बलमै अर्धशतक पार गरे । घरेलु क्रिकेटको ट्वान्टी२० फर्म्याटमा बनेको यो सबैभन्दा तीव्र अर्धशतक हो । लोकेशले ९ छक्का र २ चौका प्रहार गरेका थिए ।त्यसअघि ओपनरद्वय प्रदीप र आसिफले पहिलो विकेटका लागि १ सय ५० रनको साझेदारी गर्दै सानदार सुरुआत दिलाएका थिए । आसिफ ४३ बलमा १० चौका र ५ छक्कासहित ८४ रन बनाएर आउट हुँदा प्रदीप ५७ रनमा अविजित रहे । प्रदीपले ५३ बल खेल्दा ७ चौका र १ छक्का प्रहार गरे ।आसिफ र प्रदीप जारी प्रतियोगितामा उत्कृष्ट लयमा छन् । यी दुई प्रतियोगितामा सर्वाधिक रन बनाउने सूचीको शीर्ष दुई स्थानमा छन् । पाँच इनिङ्समा आसिफले २ अर्धशतकसहित २ सय १८ रन बनाएका छन् । प्रदीपले पनि २ अर्धशतकसहित २ सय ६ रन जोडेका छन् । २ सय रनको आँकडा पार गर्ने उनीहरूमात्र छन् ।जवाफमा २ सय ३१ रनको लक्ष्य पाएको आर्मीले ९ विकेट गुमाई १ सय ८३ रनमात्र बनाउन सक्यो । ओपनर भीम सार्की (३५) र हरिबहादुर चौहान (२२) ले ५५ रनको सुरुआती साझेदारी गरे पनि मध्यक्रम सम्हालिन नसक्दा लक्ष्य आर्मी भेट्टाउन असफल रह्यो । ठूलो लक्ष्य पछ्याउने क्रममा दबाबमा देखिएको आर्मीका तुल थापा (२), कुशल मल्ल (७) र कप्तान विनोद भण्डारी (१) सस्तैमा आउट भए ।त्यसपछि राजेश पुलामी र सुमित श्रेष्ठले छैटौं विकेटमा ५७ रनको साझेदारी गर्दै इनिङ्स उकास्ने प्रयास गरे पनि लामो इनिङ्स खेल्न सकेनन् । राजेशले २१ बलमा ४ छक्कासहित ३८ र सुमितले १८ बलमा २४ रन बनाए । विक्रम सोबले १४ रन जोड्दा शाहब आलम २१ रनमा अविजित रहे ।ब्याटिङतर्फ ९ रनमात्र बनाएर आउट भएका एपीएफ कप्तान शरद भेषावकरले ३ विकेट लिए । उनले ४ ओभरमा १६ रन खर्चिए । भुवन कार्की र अविनाश बोहोराले २२, किशोर महतो र दीपक बोहराले ११ विकेट लिए ।अर्को खेलमा ब्याटमा पवन सर्राफ र बलमा दीपेन्द्रसिंह ऐरीले उत्कृष्ट प्रदर्शन गर्दा पुलिस क्लब वाग्मती प्रदेशलाई हराउन सफल भयो । कीर्तिपुर मैदानमा टस जितेको पुलिसले ५ विकेट क्षतिमा १ सय ५५ रनको योगफल खडा गर्नेक्रममा ओपनर पवनले ५९ रनको अर्धशतकीय इनिङ्स खेले । उनले ५४ बलमा ३ छक्का र ३ चौका प्रहार गरे । अनिल साहले २५ र आरिफ शेखले १२ रन जोडे । दिलीप नाथले १६ बलमा २ छक्का र २ चौकासहित अविजित ३१ रन बनाए । पुलिसले अतिरिक्त १५ रन पायो । वाग्मतीका नन्दन यादव र रिजन ढकालले २२, प्रतिस जिसीले १ विकेट लिए ।पुलिसले नियमित खेलाडी कुशल भुर्तेल र करण केसीविना खेलेको थियो । यी दुई खेलाडी स्वास्थ्यका कारण उपस्थित हुन सकेनन् । यद्यपि पुलिसले सन्तुलित प्रदर्शन गरेको थियो ।जवाफमा वाग्मतीलाई १ सय ५ रनमै रोक्नका लागि पुलिसका दीपेन्द्रले सानदार बलिङ गरे । ब्याटबाट रन बनाउन नसकेका उनले ४ ओभरमा १० रन खर्चेर वाग्मतीका महत्त्वपूर्ण ५ विकेट लिए । प्लेयर अफ द म्याच दीपेन्द्रले वाग्मतीका शीर्षक्रमका ब्याटर कप्तान ज्ञानेन्द्र मल्ल, विपिन आचार्य र सुमन सुनवारलाई आउट गरे । शीर्षक्रममा आदिल खानले २७ र कप्तान ज्ञानेन्द्रले २३ रन बनाउनुबाहेक अन्य सबै ब्याटर सस्तैमा आउट भए ।रिजन ढकाल र रामनरेश गिरीले ३६ रनको अविजित साझेदारी गरेपछि वाग्मतीले एक सय रनको आँकडा पार गरेको हो । रिजन १५ र रामनरेशले २२ रन जोडे । बलिङतर्फ दीपेन्द्रबाहेक सागर ढकालले २ र आरिफ शेखले १ विकेट लिए ।यो पाँच विकेटसँगै दीपेन्द्र सर्वाधिक विकेट लिने बलरको शीर्षस्थानमा पुगेका छन् । उनले ५ इनिङ्समा १५ ओभर बलिङ गर्दै ११ विकेट लिइसकेका छन् । समान ५ इनिङ्समा २० ओभर बलिङ गरेका एपीएफका अविनाश बोहराको पनि ११ विकेट नै छ ।"
"आजको फाइनल पुलिसविरुद्ध एपीएफ बिहान १० बजे, कीर्तिपुर","लन्डन (रोयटर्स) बायर्न म्युनिकका पोलिस स्ट्राइकर रोबर्ट लेवान्डोस्कीले सोमबार सन् २०२१ को फिफा पुरुष वर्ष खेलाडीको अवार्ड जितेका छन् । बार्सिलोनाकी स्पेनी मिडफिल्डर एलेक्सिया पुटेलासले महिला वर्ष खेलाडीको अवार्ड हात पारिन् । कीर्तिमानी गोलकर्ता रहेका लेवान्डोस्कीले अवार्ड जितेको यो लगातार दोस्रो वर्ष हो । उनले गत वर्ष जर्मन बुन्डेसलिगाको एकै सिजन ४० गोल गर्दै गर्ड मुलरको नाममा रहेको ४९ वर्ष पुरानो कीर्तिमान तोडेका थिए । अवार्डमा लेवान्डोस्कीले अर्जेन्टिनी लियोनल मेसी र इजिप्टका मोहम्मद सलाहलाई पछाडि पारेका थिए । पोल्यान्डका प्रधानमन्त्री मटेस्ज मोरावेकीले सामाजिक सन्जालबाट लेवान्डोस्कीलाई बधाई दिँदै भनेका छन्, रोबर्ट विशेष छन्, हाम्रो फुटबल इतिहासमा उनी अहिलेसम्मकै सर्वाधिक महान खेलाडी हुन्, उनी बाँकी विश्वका लागि हाम्रा दूत हुन् र सबैका लागि पछ्याउन लायक आदर्श पनि । म्युनिकबाट भिडियो लिंकमार्फत लेवान्डोस्कीले भने, यो ट्रफी जित्न पाउँदा एकदमै सम्मानित महसुस गरेको छ । उनलाई क्लब पदाधिकारीले ट्रफी प्रदान गरेका थिए । स्पेनकी २७ वर्षीया पुटेलास बार्सिलोना टिमकी प्रमुख खेलाडी रहेकी छन् । उनकै उत्कृष्ट प्रदर्शन मद्दतमा बार्सिलोनाले गत सिजन दोहोरो उपाधिका रूपमा स्पेनी लिग र युरोपेली च्याम्पियन्स लिग जितेको थियो । प्रशिक्षकको पुरुष र महिला अवार्ड दुवै चेल्सीको नाममा रह्यो । पुरुषतर्फ थोमस टचेल र महिलातर्फ इम्मा हेयस उत्कृष्ट चुनिए । टचेलको नेतृत्वमा चेल्सीले गत वर्ष युरोपेली च्याम्पियन्स जितेको थियो । यस्तै हेयसको नेतृत्वमा चेल्सीले इंग्ल्यान्डमा तीन उपाधि जितेको थियो, वुमेन्स सुपर कप, एफए कप र लिग कप । पश्चिमी लन्डन क्लब यत्तिमै मात्र सीमित रहेन । चेल्सीकै सेनेगलका एडुवार्ड मेन्डीले पुरुषतर्फ उत्कृष्ट गोलरक्षक अवार्ड पनि पाए । चिली र ओलम्पियाकोज लियोनकी क्रिस्टियन एल्डलरले महिला उत्कृष्ट गोलरक्षकको अवार्ड हात पारिन् । उत्कृष्ट गोलका लागि पुस्कास अवार्ड अर्जेन्टिनाका एरिक लामेलाले जिते । अहिले स्पेनी क्लब सेभियामा रहेका लामेलाले टोटेनहमबाट खेल्नेक्रममा आर्सनलविरुद्ध गरेको गोल उत्कृष्टमा परेको थियो । डेनमार्कको राष्ट्रिय टिम र उसको चिकित्सकीय टोलीलाई फेयर प्ले अवार्ड दिइयो । सन् २०२० को युरोमा फिनल्यान्डविरुद्ध मैदानमै ढलेका क्रिस्टियन एरिक्सनको उपचारमा डेनमार्कका खेलाडी र चिकित्सकीय टोलीले महत्त्वपूर्ण र निर्णायक भूमिका खेलेका थिए ।रोनाल्डोलाई स्पेसलपोर्चुगलका क्रिस्टियानो रोनाल्डोले भने फिफा स्पेसल अवार्ड जितेका छन् । उनले गत सर्वाधिक अन्तर्राष्ट्रिय गोल गर्ने कीर्तिमान राखेका थिए । रोनाल्डोले इरानका अली देइको १ सय ९ गोलको कीर्तिमान उछिनेका थिए । ३६ वर्षे रोनाल्डोले पोर्चुगलका लागि १ सय ८४ खेलमा १ सय १५ गोल गरेका छन् । उनले च्याम्पियन्स लिगमा पनि १ सय ४० गोलको कीर्तिमान बनाएका छन् ।"
आहारारा भोलिदेखि,"पोखरा (कास) कोरोना भाइरस महामारीबीच पोखरामा आहारारा गोल्डकप फुटबल प्रतियोगिता हुने भएको छ । माघ ६ देखि पोखरा रंगशालामा हुने २० औं संस्करणको प्रतियोगिताको सम्पूर्ण तयारी पूरा भएको आयोजक सहारा क्लबले जनाएको छ । कोरोना महामारीका कारण यसपल्ट पहिलो चरणका खेलहरू दर्शकविना हुनेछन् । क्लबले मंगलबार पत्रकार सम्मेलन गरी क्वाटरफाइनलअघिका खेलमा दर्शकलाई टिकट बिक्री नगर्ने जनाएको छ । क्लबका अध्यक्ष हरिराम गुरुङले स्वास्थ्य मापदण्डको पालना गर्दै प्रतियोगिता गरिने बताए । विदेशबाट समेट टोली आइसकेको र प्रतियोगिताको धेरै तयारी भइसकेकाले प्रतियोगिता नै रोक्न सकिएन, उनले भने, पहिलो चरणमा अफिसियल, सञ्चारकर्मी र प्रायोजकलाई मात्रै राखेर प्रतियोगिता गर्दैछौं । त्यसपछिको अवस्था हेरेर टिकट बिक्री गर्नेनगर्ने निर्धारण गर्छौं । माघ १५ सम्म प्रतियोगितामा एक विदेशीसहित १० टोली सहभागी हुँदै छन् । साबिक विजेता संकटासहित मछिन्द्र, मनाङ मर्स्याङ्दी, पुलिस क्लब, थ्रीस्टार, त्रिभुवन आर्मी, एपीएफ, हिमालयन शेर्पा, अमेरिकाको बीवाईएससी मिनेसोटा र आयोजक सहारा क्लब छन् । उद्घाटन खेल बिहीबार आयोजक सहारा र एपीएफबीच हुनेछ । आहारारा विजेताले १० लाख र उपविजेताले ५ लाख रुपैयाँ पुरस्कार प्राप्त गर्नेछन् । क्लबले यस वर्ष सर्वोत्कृष्ट राष्ट्रिय फुटबल खेलाडी सम्मान २०७८ बाट एक राष्ट्रिय खेलाडीलाई सम्मान गर्ने भएको छ । सम्मान प्राप्त गर्ने खेलाडीलाई ३५ हजार रुपैयाँ प्रदान गर्ने क्लबका महासचिव रामजीप्रसाद अधिकारीले बताए । गोल्डकपमा गत वर्ष संकटाले अफ्रिकन रुट्सलाई हराएर उपाधि जितेको थियो ।"
राष्ट्रिय हक्की सुरु,"(वीरगन्ज) चौथो सहाना प्रधान स्मृति राष्ट्रिय महिला हक्की प्रतियोगिता मंगलबार वीरगन्जको आदर्शनगर खेल मैदानमा सुरु भएको छ । पहिलो दिन भएका दुई खेलमा नेपाल आर्मी र सुदूरपश्चिम टिम विजयी भएका छन् । पहिलो खेललमा आर्मीले मधेस प्रदेशलाई ५० गोलले पराजित गरेको छ । आर्मीका खेलाडीले सुरुदेखि नै आक्रामक खेल प्रदर्शन गरे । खेलको ११ औं मिनेटमा आर्मीकी कमला चन्दले गोल गर्दै अग्रता दिलाइन् । सीतामाया बलले दुई गोल गरिन् । उनले २२ र ५८ औं मिनेटमा गोल गरिन् । थप गोल गर्नेमा सीमा खड्का र निलिमा पाण्डे थिए । मधेस प्रदेशका खेलाडीले खाता खोल्न सकेनन् । अर्को खेलमा सुदूरपश्चिमले लुम्बिनी प्रदेशमाथि ३० को जित निकाल्यो । सुदूरपश्चिमबाट सबै गोल ममता भट्टले गरेकी थिइन् । उनले खेलको १३ औं मिनेटमा गोलको खाता खोलेकी थिइन् । उनी नै वुमन अफ द म्याच घोषित भइन् । राष्ट्रिय महिला हक्कीमा आर्मी, सुदूरपश्चिम, लुम्बिनी, गण्डकी, प्रदेश १ र मधेस प्रदेश गरी ६ टोलीको सहभागिता छ । प्रथम, द्वितीय र तृतीय हुने टोलीले क्रमशः ५० हजार, ३० हजार र १५ हजार रुपैयाँ पुरस्कार पाउनेछन् । यही स्पर्धाबाट राष्ट्रिय टोलीका छनोट गरिने हक्की संघका वरिष्ठ उपाध्यक्ष अनिलप्रसाद शर्माले जानकारी दिए ।"

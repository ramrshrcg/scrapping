शीर्षक,विवरण
"अधुरो लोकतन्त्र, अपुरो कमिटी","पदाधिकारी केन्द्रीय समितिले छान्नेमाओवादी केन्द्रको केन्द्रीय समितिले पूर्णता पाएपछि पदाधिकारी चयन गर्नेछ । ३१ वर्षदेखि पार्टी नेतृत्व गर्दै आएका दाहाल पुनः अध्यक्षमा चयन हुने निश्चित छ । वरिष्ठ उपाध्यक्ष र उपाध्यक्ष चयनमा पनि खास समस्या छैन । महासचिवमा भने पूर्वलडाकु पृष्ठभूमिका पूर्वअर्थमन्त्री वर्षमान पुन, अर्थमन्त्री जनार्दन शर्माबीच मुख्य प्रतिस्पर्धा छ । महासचिवमा ऊर्जामन्त्री पुम्फा भुसाल, पूर्वमन्त्री शक्तिबहादुर बस्नेतको पनि दाबी छ । दाहालले पदाधिकारीको टुंगो सोमबार लाग्ने बताएका छन् । महाधिवेशन हलमा दाहालले पदाधिकारीमा करिब सहमति जुटिसकेको र सोमबार बस्ने केन्द्रीय समिति बैठकले टुंगो लाग्ने बताए ।पदाधिकारी विधानअनुसार केन्द्रीय समितिले टुंग्याउने हो । कतिपयले आजै टुंगो लगाऔं भने । भोलि (सोमबार) नयाँ केन्द्रीय समितिको ज्येष्ठ सदस्यको अध्यक्षतामा बैठक बसेर पदाधिकारी टुंगो लगाउने छ । पदाधिकारीमा करिब सहमति भइसकेको छ । भोलि टुंगो लाग्छ ।"
मल खरिदमा १ अर्ब ५३ लाख भ्रष्टाचार,"गुणस्तरहीन मल आपूर्तिकर्तालाई भुक्तानी दिने कृषि सामग्री कम्पनीका प्रबन्ध सञ्चालक नेत्रबहादुर भण्डारी, प्रबन्धक विष्णुप्रसाद पोखरेल, सहायक प्रबन्धक दुर्गाप्रसाद पाण्डे रउपप्रबन्धक पुष्करदीप बुढा  गलत प्रतिबेदन तयार गर्नेगराउने कार्यमा संलग्न नेपाल इन्भाइरोमेन्टल साइन्टिफिक सर्भिस प्रालिका प्रबन्ध निर्देशक सलिल देवकोटा, ल्याब निर्देशक सुनीलबाबु खत्री, सिनियर सर्भेयर महेन्द्रकुमार डागा, प्रयोगशाला परामर्शदाता भेलानाथ चौधरी र कम्पनीका तर्फबाट सम्झौता गर्ने मनोज आचार्य कम गुणस्तरको डीएपी मल आपूर्ति गर्ने जोशी बीज हाउस प्रालि नेपालका सञ्चालक विनित जोशी"
डेढ सय वर्षदेखि धर्म भकारी,"पहिला १०१५ मुरीमात्रै थियो, अहिले बढेर ८० मुरी भइसकेको छ, घर्तीमगरले भने । पैसा नभएको जमानामा अन्न वितरण गरेर गरिबलाई बचाउने चलन बसेको उनले बताए । अन्न लानेले वर्षमा प्रतिपाथी एक मानाका दरले ब्याज तिर्नुपर्छ ।पुरानो अन्न प्रयोग भएपछि फेरि नयाँ उत्पादित अन्नले भकारी भरिन थाल्यो । धान, मकै थोरै भए पनि कोदो भने निकै जम्मा हुने गरेको छ । ग्रामीण बस्तीमा कोदो बढी हुन्छ । यहाँ ६९ घर मगर छन् । उनीहरूले विवाह, व्रतबन्ध, माघीलगायत विभिन्न चाडपर्वमा कोदोकै परिकार खाने गर्छन् । सगुनका रूपमा कोदोकै रक्सी बनाउने चलन छ । त्यसैले उनीहरूलाई कोदो बढी आवश्यक पर्छ । धर्म भकारीबाट गर्भवती, सुत्केरी र अन्य बिरामीलाई पनि कोदोका परिकार बनाएर खुलाउने चलन छ । घरमा पकाउने खुवाउने छैनन् भने आमा समूहसमेत गएर खुवाउने चलन छ, धर्म भकारीकी सचिव खिमकुमारी घर्तीमगरले भनिन्, अहिलेसम्म धर्म भकारीले गाउँमा अनिकाल लागेको छैन । अन्नको बचत हुँदा खानाको सहकाल बनेको उनले बताइन् । यहाँ अति वर्षा, खडेरी वा महामारी नलागेको स्थानीयको अनुभव छ । धर्म भकारीमार्फत गरेको सेवाले गाउँलेलाई सधैं सहकाल लागेको स्थानीयको बुझाइ छ । यस्तो चलन समाजवादी अर्थव्यवस्थाको अनुपम नमुना भएको प्राध्यापक दिनबहादुर थापा बताउँछन् । परापूर्वकालमा चौबीसे राजा भरतबम मल्लले गलकोट राज्यभरि धर्म भकारी राख्ने चलन बसाएका थिए, केही समय चलेर धेरै बन्द भए । केही मगर बस्तीमा यो अवशेष बाँकी छ, उनले भने, यो समाज सञ्चालनको ढुकुटी पनि हो । गलकोट दरबारकै छेउमा पनि पुरानो धर्म भकारी घर रहेको तर प्रयोगविहीन भएको उनले बताए । धर्म भकारीमा भाँडाकुँडा पनि जम्मा गरिएको छ । ती भाँडाकुँडा तोरीखोला आमा समूहले उपयोग गरेको छ । तीन वर्षअघि यहाँ एउटा सामुदायिक भवन बनेकाले भाँडाकुँडा छुट्टै भवनमा राखिन्छ । उक्त भवनमा सांस्कृतिक क्रियाकलाप गर्ने उपकरणसमेत संग्रह गरिन्छ । २०५७ सालमा बेलायतको लुथर कलेजले धर्म भकारीको छुट्टै भवन बनाउन सहयोग गरेको थियो । त्यसपछि भने व्यक्तिको घरमा अन्न राख्नु नपरेको स्थानीय दिलकुमारी रानाले बताइन् । स्थानीयले सामूहिक लगानीबाटै पञ्चेबाजा, उत्सवका लागि चाहिने टेन्ट र कुर्सीसमेत खरिद गरेर राखेका छन् । जैविक मलमात्र प्रयोग गर्ने स्थानीयले भकारो सुधार, कृषि उत्पादन बढाउने र उत्पादनबाट केही बचाउने योजना बुनेपछि भकारीको अन्नमात्र नभई अन्य वस्तुमा पनि आत्मनिर्भर बन्दै गएको स्थानीय वीरबहादुर कालामगरले बताए । सामूहिक भावना र भकारीमार्फत अन्यत्र सहयोग गर्ने पद्धतिले अन्य टोलमा पनि प्रेरणा मिलेको वडाध्यक्ष हिमबहादुर भण्डारीले बताए । कोरोनाका बिरामी आइसोलेसनमा बस्दा आमा समूहले कोदोका परिकार बनाएर खुवाउनु हुन्थ्यो, भण्डारीले भने, तोरीखोलाको यस्तो एकताबाट नगरभित्र र बाहिरका धेरै मानिस प्रभावित छन् ।"
एमसीसीमा एमाले निष्क्रिय बसेपछि गठबन्धन पनि अलमलमा,"(काठमाडौं)  अमेरिकी मिलेनियम च्यालेन्ज कर्पोरेसन (एमसीसी) परियोजना अनुमोदन गर्ने विषयमा सत्ता गठबन्धन र प्रमुख प्रतिपक्ष दलले अझै स्पष्ट धारणा बनाउन सकेका छैनन् । प्रधानमन्त्री शेरबहादुर देउवाले एमसीसी सम्झौता संसद्बाट अनुमोदन गराउन चाहे पनि सत्ता गठबन्धनका अन्य दल हुबहु अघि बढाउन नहुने अडानमा कायमै छन् । सत्तामा रहेका बेला सम्झौता अघि बढाउन जोडबल गरेको एमाले प्रतिपक्षमा पुगेपछि एमसीसीमा सुरक्षित राजनीति गर्ने दाउमा छ । बहुचर्चित परियोजना पारित गर्ने वा नगर्ने भन्ने विषयमा जिम्मेवार दृष्टिकोण बनाउनेभन्दा पनि संसद्का प्रमुख दलहरू राजनीतिक दाउपेचमा तल्लीन छन् । विद्युत् र सडक पूर्वाधारमा ५ सय मिलिनियम अमेरिकी डलर अनुदान प्राप्त हुने यो परियोजनाका लागि २०७४ भदौ २९ मा सम्झौता हुँदा संसदीय अनुमोदनको प्रावधान थिएन । तर, पूर्ववर्ती केपी शर्मा ओली सरकारका पालामा संसद्बाट अनुमोदन गर्ने प्रावधान थपिएको हो । एमसीसी सम्झौता संसद्बाट अनुमोदन गर्न आवश्यक छ कि छैन भन्ने विषयमा अर्थ मन्त्रालयले कानुन तथा संसदीय मामिला मन्त्रालयसँग राय मागेको थियो । कानुन मन्त्रालयले २०७५ पुस २६ मा पत्र पठाएर एमसीसी सम्झौतालाई संसद्को सामान्य बहुमतबाट अनुमोदन गरिनुपर्ने भनी सचिवस्तरीय निर्णयबाट जवाफ पठाएको थियो । त्यसैलाई आधार बनाउँदै तत्कालीन अर्थमन्त्री युवराज खतिवडाले एमसीसी सम्झौता संसदीय अनुमोदन प्रक्रियाका लागि मन्त्रिपरिषद्मा पेस गरेका थिए । मन्त्रिपरिषद्ले २०७५ माघ २५ मा अनुमोदनको निर्णय गरेर पाँच महिनापछि सम्झौता संसद् सचिवालयमा दर्ता गराइएको थियो । तर, दलहरूको अनिर्णयले अनुमोदन प्रक्रिया सर्दै जाँदा एमसीसी सम्झौता झन्झन् बल्झिएको छ । तत्कालीन प्रधानमन्त्री ओली, तत्कालीन परराष्ट्रमन्त्री प्रदीप ज्ञवालीलगायत एमाले नेताले एमसीसी सम्झौतामाथिका आलोचनालाई सक्रिय प्रतिवाद गर्दै आएका थिए । त्यसो त एमाले अध्यक्ष ओलीले २०७४ सालमा भएको निर्वाचनमा एमसीसी सम्झौताको नाम नलिए पनि अमेरिकाबाट पैसा ल्याएर नेपालको विकास निर्माण गर्ने भाषण गरेका थिए । तर, तत्कालीन सत्तारूढ दल नेकपाभित्र सहमति हुन नसक्दा सम्झौता प्रक्रिया अनिर्णीत भएको थियो । तत्कालीन नेकपाले २०७६ माघमा झलनाथ खनालको नेतृत्वमा गठन गरेको सम्झौता अध्ययनसम्बन्धी तीन सदस्यीय कार्यदलले तयार गरेको प्रतिवेदनमा ज्ञवालीले १५ बुँदे फरक मत राख्दै सम्झौता जतिसक्दो छिटो र यथास्थितिमै अनुमोदन गर्नुपर्नेमा राय राखेका थिए । परियोजनामा नेपालले लेखापरीक्षण नै गर्न नपाउने, परियोजनाको सुरक्षाका नाममा अमेरिकी सेनाको प्रवेश हुने, शिविरहरू खडा हुने, यसले भूराजनीतिक द्वन्द्व सिर्जना हुने, यस परियोजनाले अन्य छिमेकी मुलुकहरूसँग नेपालले गरेका सम्झौताहरू अवरुद्ध हुने, सम्झौता अमूक सम्झौताभन्दा पनि बढी राष्ट्रघाती भएको आदि भनेर गरिएका प्रचारहरू अतिरञ्जित, भ्रामक र दुई मुलुकबीचको सम्बन्धलाई तिक्त बनाउने गलत आशयबाट प्रेरित छन्, ज्ञवालीको फरक मतको १३ औं नम्बर बुँदामा भनिएको छ, यथार्थ तथ्य नबुझी पार्टीका कतिपय नेताहरू यस्ता प्रचारमा संलग्न हुनु विडम्बनाको विषय हो । खनाल कार्यदलले संशोधनबिना सम्झौता अघि बढाउन नहुने सुझाव दिए पनि कुनकुन बुँदामा संशोधन गर्नुपर्छ भन्नेबारेमा भने स्पष्ट पारेको थिएन । कार्यदलमा रहेका तीन जनामध्ये संयोजक खनाल र सदस्य भीम रावल एमसीसी सम्झौताको विपक्षमा थिए । प्रधानमन्त्रीकै पार्टी नै स्पष्ट हुन नसकेपछि अनुमोदन प्रक्रिया रोकिएको थियो । यता सत्ता समीकरण परिवर्तन भएसँगै एमसीसीबारे एमालेको धारणा पनि परिवर्तन भएको छ । एमालेले एमसीसी पारित गराउने जिम्मेवारी सत्तारूढ दलको भएको भन्दै त्यसमा प्रत्यक्ष भूमिकाबाट अलग रहने रणनीति लिएको छ । तत्कालीन नेकपाको कार्यदलका सदस्य एवं एमाले उपमहासचिव ज्ञवाली एमसीसी सम्झौताका बारेमा आफ्नो पार्टीले कुनै धारणा नबनाएको बताउँछन् । अहिलेको सरकारले यस विषयमा हामीसँग छलफल नै गरेको छैन, उनले भने, सरकारसँग आफैं बहुमत भएका कारण प्रतिपक्षसँग छलफल नगरेको हुन सक्छ । यस विषयलाई सरकारले टुंगो लगाएपछि मात्र के गर्ने भन्ने निर्णय पार्टीले गर्ने उनको भनाइ छ । कारबाही गरेका माधव नेपालसहितका सांसदहरूलाई संसद्बाट ननिकालेको भन्दै सभामुखसँग असन्तुष्ट एमालेले अहिले प्रतिनिधिसभा बैठक बहिष्कार गर्दै आएको छ । यही बेला सभामुखले एमसीसीलाई निर्णयार्थ प्रस्तुत गरेमा एमालेले तत्काल समर्थन वा अवरोध नगर्ने बरु पारित भएमा चुनावी मुद्दा बनाउन सक्ने भयले सत्तारूढ गठबन्धन पनि हच्किएको छ । सम्झौता संसद्बाट पारित गर्नुपर्छ भनेर प्रावधान थप्ने र हिजो पारित गराउन जोडबल गर्ने दल अहिले निरपेक्ष बस्न खोजेको छ, एक मन्त्रीले कान्तिपुरसँग भने, सभामुखले निर्णयार्थ प्रस्तुत गरेमा अवरोध नगर्ने तर पारित भएपछि विरोध गर्ने एमालेको रणनीति देखिन्छ । त्यसैले उसको धारणा स्पष्ट नभएसम्म प्रक्रिया अघि बढाउन हुन्न भन्नेमा गठबन्धनभित्र छलफल भइरहेको छ । एमालेले सत्ताबाट बाहिरिनासाथ पहिले सरकारको निर्णय आओस् भन्नुले पनि संशय गर्ने ठाउँ दिएको नेताहरू बताउँछन् । तर एमालेका प्रमुख सचेतक विशाल भट्टराई आफूहरूले एमसीसीलाई निर्वाचनको मुद्दा बनाउने भन्ने कुरा गलत भएको बताए । हामीले यो मुद्दा बढी चर्किनुभन्दा अगाडि नै निर्वाचनमा जाऔं भनेका हौं, उनले भने, एमसीसी सम्झौतामाथि प्रश्न उठेका कारण केही बुँदामा संशोधन नभई संसद्बाट अनुमोदन गर्ने पक्षमा एमाले छैन, उनले भने । एमाले अध्यक्ष ओलीले चुनावसम्मै प्रतिनिधिसभा चल्न नदिने उद्घोष गरिसकेका छन् । त्यसैले सत्ता गठबन्धन अनुमोदन प्रक्रिया अघि बढाउन तयार भए पनि एमालेकै कारण प्रतिनिधिसभामा सम्झौता टेबल हुने सम्भावना कम छ । उता सभामुखले पनि प्रक्रिया अघि बढाउन संसदीय वातावरण खाजेका छन् । बहुचर्चित यो सम्झौताबारे राष्ट्रिय सहमति भएमा, संसद् सहज सञ्चालन भएमा तथा जिम्मेवार दलहरूले आआफ्ना धारणा राख्ने वातावरण भएमा सम्झौता संसद्मा प्रस्तुत गर्ने तयारी भएको संसद् सचिवालयका एक अधिकारीले बताए । यति ठूलो सम्झौतामा संसद्को सबैभन्दा ठूलो दलले बहिष्कार गर्ने वा होहल्लाबीच अरू सांसदहरूले पास वा फेल गरेमा संसद्ले जिम्मेवारी पूरा गरेको देखिँदैन भन्नेमा सभामुख स्पष्ट हुनुहुन्छ, ती अधिकारीले भने । प्रधानमन्त्री देउवाले पछिल्लो पटक भदौमा नेपाल भ्रमण गरेकी एमसीसीकी उपाध्यक्ष फातिमा सुमार, कात्तिकमा स्कटल्यान्डको ग्लास्गोमा एमसीसीकी उपप्रमुख कार्यकारी अधिकृत एलेक्सिया ताटोर्तु र मंसिरमा दक्षिण तथा मध्यएसिया मामिला हेर्ने अमेरिकी सहायक विदेशमन्त्री डोनाल्ड लुलाई सम्झौता संसद्बाट अनुमोदन हुने विश्वास दिलाएका थिए । तर सत्ता गठबन्धनमा रहेका कांग्रेसबाहेकका चार दल एमसीसी सम्झौता हुबहु संसद्बाट अनुमोदन गर्न नहुने पक्षमा छन् । सम्झौता पारित गराउन प्रधानमन्त्रीको चासो भए पनि स्वयम् सत्तारूढ गठबन्धन नै एमसीसीबारे अस्पष्ट छ । तत्कालीन सत्तारूढ दल नेकपाले कार्यदल गठन गर्दा सम्झौता हुबहु अनुमोदन गर्नु हुँदैन भनेर प्रतिवेदन दिने खनाललाई नै संयोजक बनाएर वर्तमान सत्ता गठबन्धनले फेरि कार्यदल बनाएको छ । खनालकै मतलाई समर्थन गर्दै आएका नारायणकाजी श्रेष्ठ पनि कार्यदलमा छन् । यथास्थितिमा एमसीसी सम्झौता संसद्बाट अनुमोदन हुनुहुँदैन भन्ने हाम्रो पार्टीको धारणा हो, श्रेष्ठले कान्तिपुरसँग भने । यसरी सम्झौता यथास्थितिमा पारित गर्नुपर्छ भन्ने एक जना ज्ञानेन्द्र कार्कीलाई सदस्य राखिएको छ । सञ्चारमन्त्रीसमेत रहेका कार्की दलहरूसँग छलफल गरेर एमसीसीलाई संसद्बाट अनुमोदन गर्नुपर्ने बताउँछन् । यो नेपालको हितमा छ । जतिसक्दो छिटो पारित गरेर ऊर्जा र सडक पूर्वाधार निर्माणमा फाइदा लिन सक्नुपर्छ, उनको भनाइ छ । खनालको प्रतिवेदन कहिले आउने भन्ने स्पष्ट छैन ।"
थपिए झन्डै ८ लाख मतदाता,"(काठमाडौं)  निर्वाचन आयोगले पछिल्लोपटक चलाएको फोटोसहितको मतदाता नामावली संकलन अभियानमा ७ लाख ९३ हजार ७ सय ५५ मतदाता थपिएका छन् । निर्वाचनलाई लक्ष्य गरेर मंसिर १७ देखि जारी अभियानमा आइतबार संकलित तथ्यांकमा युवाको संख्या मात्रै करिब ६ लाख रहेको आयोगले जनाएको छ । यसअघि कुल मतदाता संख्या १ करोड ६० लाख हाराहारी थियो । आयोगले स्थानीय तहमै जनशक्ति परिचालन गरी फोटोसहितको मतदाता नामावली संकलन सुरु गरेको थियो । अहिले पनि २ सय २५ स्थानमा नामावली संकलन जारी छ । स्थानीय तह स्तरमा भएको नामावली संकलन मात्रै सकिएको हो, प्रमुख निर्वाचन आयुक्त दिनेशकुमार थपलियाले भने, इलाका र जिल्ला प्रशासन, निर्वाचन कार्यालयमा सार्वजनिक बिदाको दिनबाहेक नामावली दर्ता गराउन सकिन्छ । उनले चुनावको मिति घोषणा नभएसम्म नामावली संकलन जारी रहने जानकारी दिए । आयोगले स्थानीय तहको निर्वाचन आउँदो वैशाख १४ देखि २२ सम्म गर्न सरकारलाई प्रस्ताव गरेको छ । प्रदेश र प्रतिनिधिसभाको निर्वाचन पनि ०७९ फागुन २० भित्र गरिसक्नुपर्नेछ । आयोगका अनुसार एक महिनामा सबैभन्दा बढी प्रदेश २ मा २ लाख १३ हजार मतदाता थपिएका छन् । लुम्बिनीमा १ लाख ६८ हजार, वाग्मतीमा १ लाख ३१ हजार, प्रदेश १ मा १ लाख १२ हजार, गण्डकीमा ७४ हजार, कर्णालीमा ४७ हजार र सुदूरपश्चिममा ४५ हजार मतदाता थपिएका हुन् । गाउँपालिकातर्फ सबैभन्दा बढी रूपन्देहीको गैडहवा गाउँपालिकामा ३ हजार ६ सय ९५ जनाले नाम दर्ता गराएका छन् । बाँकेको राप्ती सोनारी गाउँपालिका, बैजनाथ गाउँपालिका, रूपन्देहीकै सम्मरीमाई गाउँपालिका र रोहिनी गाउँपालिकामा २ हजार ४ सयभन्दा बढी मतदाता थपिएका छन् । इटहरी उपमहानगरपालिकामा ३ हजार ६ सय ६२ जना थपिएका छन् । जिल्लागत रूपमा रूपन्देहीमा सबैभन्दा बढी ४२ हजार, धनुषामा ३५ हजार, सप्तरीमा ३० हजार, महोत्तरीमा २८ हजार र सिरहामा २७ हजार मतदाता थपिएका छन् । आयोगका अनुसार स्थायी ठेगानाभन्दा फरक स्थानमा बसोबास गर्ने २८ हजारले पनि नाम दर्ता गराएका छन् । बाहिर जिल्लाकाले काठमाडौंमा मात्रै १२ हजार, ललितपुरमा २ हजार ८ सय, भक्तपुरमा २ हजार ७ सय, कास्कीमा १ हजार ६ सय र सुर्खेतमा १ हजार ५ सय जनाले नाम दर्ता गराएका हुन् । ०७४ अघि मतदाता नामावली दर्ता गराउन आफ्नै जिल्ला जानु पर्थ्यो । अहिले आफू बसेकै जिल्लाबाट जुनसुकै बेला नाम दर्ता गराउन सकिन्छ । आयोगले १६ वर्ष पूरा भएकाको फोटोसहितको विवरण संकलन गरेको हो । मतदाता हुन भने १८ वर्ष पूरा भएको हुनुपर्छ । देशभरि २ सय २५ स्थानमा नियमित मतदाता नामावली संकलन हुने गरेकामा कोरोना महामारीका कारण रोकिएको थियो ।"
अतिरिक्त असुल्ने कलेजलाई कारबाही गर्न निर्देशन,"काठमाडौं (कास) गृह मन्त्रालयले विद्यार्थीसँग अतिरिक्त शुल्क असुल्ने मेडिकल कलेज सञ्चालकलाई कारबाही गर्न प्रमुख जिल्ला अधिकारीहरूलाई निर्देशन दिएको छ ।निजी मेडिकल कलेज सञ्चालनमा रहेका जिल्लाका प्रशासन कार्यालयहरूलाई आइतबार परिपत्र गर्दै गृहले विद्यार्थी, अभिभावकको गुनासो र उजुरी आए छानबिन गरी कारबाही प्रक्रिया अघि बढाउन भनेको हो । गृह मन्त्रालयका प्रवक्ता प्रदीपकुमार कोइरालाले परिपत्र गर्दै गुनासो र उजुरीबमोजिम कारबाही प्रक्रिया अघि बढाउन निर्देशन दिएको जनाए । काठमाडौंको केएमसी, विराटनगरको नोबेल र पोखराको मणिपाल मेडिकल कलेजले चिकित्सा शिक्षा आयोगले तोकेभन्दा बढी शुल्क लिएको विद्यार्थी अभिभावकको गुनासो छ ।"
प्रविधिको आडमा अपराध,"(काठमाडौं)  भावना मिल्यो, विचार मिल्यो । एउटै घरमा बसोबास हुँदा एकअर्काको सुखदुःख पनि बाँडे । घरधनी र डेरावालाको सम्बन्ध दिदीभाइमा परिणत भयो । कीर्तिपुरकी बबिता (नाम परिवर्तन) ले डेरावाल मकवानपुर हेटौंडाका २६ वर्षीय निर्दोष ठकुरीलाई तिहारमा भाइटीकासमेत लगाइन् । एकदिन बबिताको फेसबुक ह्याक भयो । भाइ निर्दोषलाई आफ्नै जीमेल प्रयोग गरी नयाँ फेसबुक खाता खोलिदिन आग्रह गरिन् । निर्दोषले बबिताको मोबाइलमा नयाँ फेसबुक खोलिदिए । त्यसक्रममा मोबाइलमा निर्दोषले बबिताको नग्न तस्बिर फेला पारे । जसलाई आफ्नो फेसबुक म्यासेन्जरमा पठाए र कमाउने मेसो बनाउने सोचे । १० वर्षदेखिको दिदीभाइको सम्बन्धलाई वास्ता नगरी उनले फेसबुकमा फेक आईडी बनाई दिदीलाई फ्रेन्ड रिक्वेस्ट पठाए र ब्ल्याकमेल गर्न थाले । पैसा पठाइदेऊ, नत्र तिम्रो नग्न तस्बिर सामाजिक सञ्जालमा राखिदिन्छु भन्ने म्यासेज बबिताको म्यासेन्जरमा आइरह्यो, प्रहरी प्रधान कार्यालय साइबर ब्युरोका अनुसन्धान अधिकृत प्रहरी निरीक्षक राजकुमार खड्कीले भने, सहनै नसक्ने भएपछि बबिता ब्युरो आइपुगिन् । तर उक्त कार्य निर्दोषले गरिरहेको थाहा पाउँदा उनी छाँगाबाट खसेजस्तो भइन् । निर्दोषलाई ब्युरोले पक्राउ गरी विद्युतीय कारोबार ऐन२०६३ अन्तर्गत मुद्दामा अदालत पेस गरेको र अदालतले पुर्पक्षका लागि थुनामा पठाएको छ ।त्यसैगरी, झापा कमल गाउँपालिका२ का ४५ वर्षीय राजन निरौलाले नक्कली फेसबुक खाताबाट काठमाडौं बौद्धकी २६ वर्षीया युवतीलाई फ्रेन्ड रिक्वेस्ट पठाए । उनीहरूबीच दिनदिनैजसो कुराकानी हुन थाल्यो । राजनले ती युवतीलाई फेसबुक म्यासेन्जरबाटै प्रेम प्रस्ताव राखे । ती युवतीले पनि च्याट गरेकै भरमा विश्वास गरेर उक्त प्रस्ताव स्वीकारिन् । भावना मिल्दै जाँदा एकअर्काका नग्न तस्बिर पनि साटासाट गरे । अन्ततः त्यही नग्न तस्बिरलाई हतियार बनाएर राजनले ती युवतीलाई ब्ल्याकमेल गर्न थाले । पटकपटक नग्नअश्लील भिडियोहरू बनाउन दबाब दिने र बनाउन नदिए सामाजिक सञ्जालमा राखिदिने धम्की दिन थालेपछि युवती आजित भइन् । युवतीले ब्युरोमा उजुरी दिइन् र राजन पक्राउ परे । राजनलाई जिल्ला अदालत काठमाडौंले पुर्पक्षका लागि थुनामा पठाएको छ । प्रविधिको दुरुपयोग गर्दै अपराध गरिएका यी दुई प्रतिनिधि घटना मात्र हुन् । साइबर कसुरसम्बन्धी अपराधमा युवाहरू बढी संलग्न हुने गरेको र यौनजन्य साइबर कसुरबाट महिलाहरू बढी मात्रामा पीडित भएको पाइएको ब्युरो बताउँछ । अश्लील तस्बिरभिडियो खिचेर फेसबुक, युट्युबलगायत सामाजिक सञ्जालमा राखिदिने वा इन्टरनेटमार्फत सार्वजनिक गर्ने धम्की दिएर ब्ल्याकमेल गर्ने, मोबाइलमा अश्लील सन्देश तथा तस्बिर पठाउने, सामाजिक सञ्जालमा अश्लील सामग्री ट्याग गर्ने, अरूको इमेल वा अन्य इन्टरनेट खाता ह्याक गरी अश्लील सामग्री राखिदिने, विभिन्न ब्लग तथा साइटहरूमा अश्लील तस्बिर तथा समाचार प्रकाशन गरी चरित्र हत्या गर्ने घटनाहरू बढेको ब्युरोको तथ्यांकले देखाउँछ । साइबर ब्युरोले चालु आर्थिक वर्ष ०७८७९ को साढे ५ महिनामा मात्र विद्युतीय कारोबार ऐन२०६३ अन्तर्गत ४६ जनाविरुद्ध मुद्दा दर्ता गरी कारबाही थालेको छ । यो संख्या गत आवमा ७६ र अघिल्लो आवमा ५० थियो ।आपराधिक मनोवृत्ति भएकाहरूका लागि इन्टरनेट सजिलो माध्यम भइरहेको छ, ब्युरो प्रवक्ता एसएसपी नविन्दा अर्यालले भने, गाउँसहर सबैतिरका युवायुवतीमा फेसबुक संस्कृति झाँगिएको छ । सामाजिक सञ्जालको प्रयोगमा असावधानी र यसले निम्त्याउने जोखिमजस्ता विषयमा युवायुवती जानकार नहुँदा प्रविधिको दुरुपयोग बढिरहेको उनको भनाइ छ । भावना मिल्दा प्रेम र नमिल्दा अपराधको रूप लिने माध्यम सामाजिक सञ्जाल भएको छ, उनले भने, यसबाट पीडित हुनेमा किशोरी तथा युवतीहरू बढी छन् ।आफ्नै प्रेमीले कुनै अन्तरंग क्षणका तस्बिर वा भिडियो थाहा दिएर वा नदिई खिच्ने र त्यसलाई पछि विचार नमिल्दा स्वार्थ सिद्धिका लागि प्रयोग गर्ने गरेको उजुरी धेरै आएको ब्युरोका अनुसन्धान अधिकृत खड्गी बताउँछन् । कतिपय किशोरहरूले त्यस्ता सामग्रीलाई आफ्नो प्रेम सफल बनाउने अस्त्रका रूपमा समेत गलत प्रयोग गर्ने गरेको पाइन्छ, उनले भने, कतिपयले सामाजिक सञ्जाललाई ठगी गर्ने माध्यम बनाइरहेका पनि छन् ।अश्लील सामग्री सार्वजनिक गरिदिने धम्की दिँदै महिलामाथि यौन शोषणसमेत हुने गरेको प्रहरीको भनाइ छ । फोटोसपमार्फत अर्कै महिलाको निर्वस्त्र शरीरमा टाउको मात्र जोडेर अश्लील तस्बिर बनाई त्यसलाई समेत धम्की तथा जबर्जस्तीको अस्त्रसमेत बनाइएका घटना प्रशस्त भेटिने गरेका छन् । अश्लील इमेल पठाउने, फेसबुक वालमा अश्लील कमेन्ट गर्ने, अश्लील तस्बिर तथा लिंक ट्याग गर्ने क्रियाकलापमार्फत पनि महिलाहरूको इज्जत, प्रतिष्ठा एवं आत्मसम्मानमा ठेस पुर्याउने तथा मानसिक हिंसाको घटना बढेको ब्युरोको तथ्यांकले देखाउँछ ।साइबर अपराधसम्बन्धी विशिष्टीकृत कानुनको अभाव, विद्युतीय कारोबार ऐनले साइबर अपराधका नयाँ कसुरलाई सम्बोधन गर्न नसक्नु, सजायको मात्रा तथा पीडितले पाउने क्षतिपूर्तिको मात्रा कम हुनु, साइबरजन्य कसुरलाई पत्रकारिता वा पेसागत लेपन लगाउने प्रयास हुनु, अनलाइन पत्रकारितासम्बन्धी आचारसंहिता बन्न नसक्नु, विभिन्न खालका वेबसाइट तथा सामाजिक सञ्जालमा हुने गतिविधिमाथि सरकारले निगरानी गर्न नसक्नुले साइबर अपराधका घटना बढिरहेको प्रहरीको ठहर छ । सूचना प्रविधिको बढ्दो प्रयोग तथा विस्तारसँगै यसका नकारात्मक असरका रूपमा साइबर अपराधको जालो फैलिँदै गएको एसएसपी अर्याल बताउँछन् । भने, कम्प्युटरजन्य अपराध लागूऔषधभन्दा पनि गम्भीर आपराधिक उद्योगका रूपमा विकसित हुँदै आइरहेको छ ।"
"सडक बन्यो, मुआब्जा मिलेन","(रामेछाप)  धोबीढाँडे सडक निर्माण पूरा भएको २ वर्ष बितिसक्दा स्थानीयले मुआब्जा अझै पाएका छैनन् । २०७२ वैशाखको भूकम्पबाट क्षति भएका पूर्वाधारहरूको पुनर्निर्माण गर्ने क्रममा राष्ट्रिय पुनर्निर्माण प्राधिकरणले लिखु तामाकोसी४ धोबीदेखि सैपुको ढाँडेसम्मको ३९ किलोमिटर सडक पुनर्निर्माण गरेको थियो । एसियाली विकास बैंक (एडीबी) को सहयोगमा उक्त सडक ग्राभेल गर्न करिब २३ करोड रुपैयाँ खर्च भयो । सम्झौताबमोजिम सडक निर्माणको खर्च एडीबीले भुक्तानी गरिसके पनि सरकारले भने स्थानीयलाई अझै मुआब्जा रकम दिएको छैन । मुआब्जा पनि कुन निकायले दिने टुंगोसमेत छैन, ढाँडेका रमेश वाग्लेले भने, केही स्थानमा निर्धारण भइसकेको रकम रोकिएको छ भने केही जग्गाधनीको निर्धारण गर्नै बाँकी छ । यसअघि मुआब्जाको काम गर्ने प्राधिकरणअन्तर्गतको जिल्ला आयोजना कार्यान्वयन इकाइ (अनुदान व्यवस्थापन तथा स्थानीय पूर्वाधार) का निरोज श्रेष्ठका अनुसार पहिलेको सर्भेमा छुटेका ५७ जना र दोस्रो सर्भेमा परेका ३३ जनाले मुआब्जा पाएका छैनन् । जसमध्ये छुटेको जग्गाको हकमा प्रजिअको संयोजकत्वमा रहेको मुआब्जा निर्धारण समितिले रकम तोक्नेछ । सडकमा कुल १ हजार १ सय २३ कित्ता जग्गा परेको छ । त्यसमध्ये २ सय ६६ कित्ता सार्वजनिक जग्गा हो । कुल ८ सय ३३ कित्ताको मुआब्जा रकम सम्बन्धित जग्गाधनीले बुझेका श्रेष्ठले बताए । छुटेका ३३ जना मुआब्जा वितरणका बेला सम्पर्कमा नआएका, बैंक खाता उपलब्ध नगराएका र थोरै जग्गा पर्नेहरू हुन्, उनले भने, उनीहरूको जग्गा कित्ताकाट भएको तर अब मुआब्जा रकम कुन निकायले दिने भन्ने टुंगो लागेको छैन ।गत भदौबाट जिल्लास्थित इकाइ नै खारेज भएको छ । इकाइले गर्दै आएको काममध्ये निजी आवासको अनुदान वितरण सघन सहरी तथा भवन निर्माण आयोजना, गुम्बा निर्माणकार्य गुम्बा व्यवस्थापन समिति र सडकलगायत पूर्वाधारको काम स्थानीय पूर्वाधार विकास विभागलाई हस्तान्तरण गरिएको छ । तर यी निकाय मुआब्जासम्बन्धी विषय सल्टाउन अलमलमा छन् । जिल्लाबाट सबै काम टुंग्याएका जग्गाधनी पनि कुन निकाय चहार्ने भन्नेमा अन्योलमा छन् ।पहिलेको भन्दा फरक स्थानबाट सडक बनेपछि पुनः सर्भे भएको थियो । जसबाट छुटेको ५७ कित्ताको हकमा जिल्ला पुनर्निर्माण सहजीकरण समितिबाट निर्णय गराएर गत वर्ष नै इकाइले रकम माग गरेको थियो । तर सरकारले मुआब्जाका लागि रकम पठाउनुको साटो जिल्लामा रहेको आयोजना नै खारेज भएपछि समस्या भएको हो ।"
नेपाल इन्जिनियरिङ कलेजको भ्रष्टाचार मुद्दा फैसला हुने चरणमा,"(काठमाडौं)  नेपाल इन्जिनियरिङ कलेजमा करोडौं रुपैयाँ ठगी गरेको आरोप लागेका लम्बोदरकुमार न्यौपानेलगायत विरुद्धको मुद्दा फैसला हुने चरणमा पुगेको छ । मुद्दाको सम्पूर्ण अंग पुगेकाले भक्तपुर जिल्ला अदालतले सोमबार फैसला गर्ने सम्भावना छ । यस मुद्दामा गत साउन ३१ देखि नियमित सुनुवाइ गरिरहेकी न्यायाधीश कमला पौडेलले गत मंसिर १२ मा एक महिनाको समय दिएर बहस नोट पेस गर्न आदेश गरेकी थिइन् । दुवै पक्षले बहस नोट पेस गरिसकेकाले अदालतले सोमबारका लागि पेसी तोकेको छ । नेपाल प्रहरीको केन्द्रीय अनुसन्धान ब्युरोले अनुसन्धान गरी तयार पारेको प्रतिवेदनका आधारमा भक्तपुर जिल्ला सरकारी वकिलको कार्यालयले दायर गरेको मुद्दामा नेपाल इन्जिनियरिङ कलेजबाट न्यौपानेले ३३ करोड ७५ लाख १७ हजार ६ सय ४६, रामरत्न उपाध्यायले चार करोड ७० लाख ६८ हजार ६ सय ४४ र लबराज भट्टराईले ६ करोड ३४ लाख ६६ हजार ६ सय ७ रुपैयाँ ठगी गरेको अभियोग लगाइएको छ । त्यस्तै उपेन्द्र गौतमले पाँच करोड ६९ लाख २३ हजार चार सय ३१ र रामकुमार श्रेष्ठले २८ लाख ६४ हजार पाँच सय रुपैयाँ ठगी गरेको भन्दै कलेजलाई भराउन माग गरिएको छ । चोलाकान्त च्वाइँमाथि किर्ते गरेर कलेजको विधान परिवर्तन गरेको अभियोग लगाइएको छ । भक्तपुर जिल्ला सरकारी वकिलको कार्यालयले २०७७ कात्तिक १७ मा मृत्यु भएका सूर्यबहादुर केसीको जायजेथा वा बैंक ब्यालेन्सबाट दुई करोड १८ लाख ५० हजार ८ सय रुपैयाँ कलेजलाई भराउन मागदाबी गरेको छ । अभियोग पत्रमा न्यौपाने र उनको समूहमाथि कलेजको करिब छ करोड रुपैयाँ आपस बाँडेको, कलेजको रकमले गाडी किनेर व्यक्तिका नाम दर्ता गरेको, उही नामको कम्पनी खडा गरी खर्च देखाएको, कलेजसँग असम्बन्धित व्यक्तिहरूलाई लाखौं रकम पेस्की बाँडेको, हुँदै नभएको सचिवालयका नाममा खर्च देखाएको जस्ता विवरण उल्लेख छ । करोडौं रुपैयाँको खर्च अनियमित भनेर लेखा परीक्षण प्रतिवेदनमा पनि लेखिएपछि कलेजको नेतृत्व सम्हालिरहेका न्यौपानेको समूहले गरेको ठगी बाहिरिएको थियो । प्रतिवेदनले नै औंल्याएपछि कलेजले सञ्चालक समितिसँग त्यसबारे सोधेको थियो । तर, उनीहरूले कुनै वास्ता नगरी पन्छाएपछि हामी ठगीको जाहेरी लिएर प्रहरीकामा गएका हौं, एक जना सञ्चालक सलिल भट्टराईले भने । नेपाल इन्जिनियरिङ कलेज चाँगुनारायण४ भक्तपुरका प्राचार्य हरिकृष्ण श्रेष्ठको जाहेरीमाथि अनुसन्धान गरेर कलेजका पूर्वअध्यक्ष न्यौपानेसहित सात जनाविरुद्ध भक्तपुर जिल्ला अदालतमा गत वर्ष पुस २८ मा ठगी तथा किर्ते मुद्दा पनि दर्ता गरिएको थियो । प्रहरीले न्यौपानेसहित नेपाल इन्जिनियरिङ कलेजका पूर्वलेखा नियन्त्रक रामकुमार श्रेष्ठ र पोखरा विश्वविद्यालय योजना तथा कार्यक्रम महाशाखाका सहायक प्रशासक चोलाकान्त च्वाइँलाई पक्राउ गरेर पेस गरेको थियो । फरार रहेका कलेजका तत्कालीन सञ्चालकहरू लबराज भट्टराई, उपेन्द्र गौतम र रामरत्न उपाध्याय पछि अदालतमा हाजिर भएका थिए । संस्थापकमध्येका सूर्यबहादुर केसीको मृत्यु भइसकेकाले उनलाई फौजदारी कारबाहीका लागि भने प्रतिवादी बनाइएको थिएन । २०७७ मंसिर १० मा पक्राउ परेका न्यौपानेलाई न्यायाधीश पौडेलले त्यसै वर्षको माघ ८ मा ३५ लाख रुपैयाँ धरौटीमा छाडेकी थिइन् । अदालतमा पेस भएका प्रमाणको मूल्यांकन गर्दा उनी ठगी र किर्ते मुद्दामा दोषी होइनन् भन्ने अवस्था नदेखिए पनि उनको उमेर र स्वास्थ्य अवस्थालाई ख्याल गर्दै धरौटीमा छाड्नु उचित हुने आदेश पौडेलले दिएकी थिइन् । त्यस्तै श्रेष्ठलाई १० लाख र च्वाइँलाई पनि ५० हजार रुपैयाँमा त्यसै दिन न्यायाधीश पौडेलले नै धरौटीमा छाड्ने आदेश दिइन् । गएको असार २४ मा उपाध्याय पनि १५ लाख रुपैयाँ धरौटीमा छुटेका थिए । भट्टराई र गौतम पनि अदालतमा हाजिर भएर धरौटीमा छुटेका थिए । न्यौपाने र अन्य सञ्चालकमाथि अख्तियार दुरुपयोग अनुसन्धान आयोग र सम्पत्ति शुद्धीकरण विभागले पनि अनुसन्धान गरिरहेको छ । विभागले अनुसन्धान सकेर मुद्दा चलाउन सिफारिससहितको प्रतिवेदन विशेष सरकारी वकिलको कार्यालयलाई बुझाइसकेको छ । तर सरकारी वकिलको कार्यालयले मुद्दा चलाउन तदारुकता देखाएको छैन । नेपालमा इन्जिनियरिङ शिक्षालाई सर्वसुलभ बनाउन र देशका लागि दक्ष जनशक्ति उत्पादन गर्न भन्दै २०४८ फागुन २३ मा दीपक भट्टराईको अध्यक्षतामा रामरत्न उपाध्याय, हरिप्रसाद पाण्डे, उपेन्द्र गौतम, सूर्यबहादुर केसी, लबराज भट्टराई र लम्बोदरकुमार न्यौपाने सदस्य रहेको सञ्चालक समिति गठन गरिएको थियो । २०४८ मा कलेजको नाम नेपाल इन्जिनियरिङ कलेज राखिएकामा २०५१ मा संस्थापकहरूको सहमतिमा मुनाफारहित सामाजिक संस्थाका रूपमा कलेज सञ्चालन गर्ने गरी विधान बनाइएको थियो । २०६० भदौ ४ मा भक्तपुर जिल्ला प्रशासन कार्यालयमा इन्जिनियरिङ कलेज दर्ता गरिएको थियो । २०५१ सालमै त्रिभुवन विश्वविद्यालयबाट सम्बन्धन पाएर चार वर्ष सञ्चालन भएपछि उक्त कलेजले २०५५ मा पोखरा विश्वविद्यालयबाट सम्बन्धन लिएको थियो । २०७० मंसिरमा न्यौपाने कलेज सञ्चालक समितिको अध्यक्ष भएपछि कलेजमा अनियमितता सुरु भएको एक जना सञ्चालकले बताए । न्यौपानेसहित उपाध्याय, भट्टराई, गौतम र केसीले २०७४ वैशाखमा कलेजको सम्पत्ति निजी कम्पनीको हुने गरी कलेजको प्रबन्धपत्र र नियमावली संशोधन गरेका थिए । जिल्ला अदालतमा दर्ता भएको अभियोग पत्रअनुसार त्यसपछि न्यौपानेले आफ्नो एकल नाममा नेपाल इन्जिनियरिङ कलेज प्रालि दर्ता गरेका थिए । कलेजभित्रैबाट उक्त कार्यको चर्को विरोध भएपछि न्यौपाने आफैंले कम्पनी रजिस्ट्रारको कार्यालयमा निवेदन दिएर त्यसै वर्षको मंसिर २० मा दर्ता खारेज गराएका थिए । तर पछि उनी खारेज गरिएको कम्पनीको दर्ता पुनःस्थापना गरिपाउँ भनी उच्च अदालत पाटन गए । २०७५ पुसमा उच्च अदालत पाटनले न्यौपानेको मागबमोजिम आदेश दियो । त्यसलाई बदर गराउन सञ्चालक समितिका तत्कालीन सदस्यद्वय हरिप्रसाद पाण्डे र सलिल भट्टराई कलेजका तर्फबाट सर्वोच्च अदालत गए । सर्वोच्चले उच्च अदालत पाटनको फैसला कार्यान्वयन नगर्न अन्तरिम आदेश दियो । यो मुद्दा अहिले पनि सर्वोच्च अदालतमा विचाराधीन छ । सर्वोच्चले गत असोज १८ मा मिसिल झिकाउने आदेश दिएकामा त्यसपछि दुई पटक सुनुवाइका लागि पेसी तोकिएको थियो तर सुनुवाइ हुन सकेन । मुद्दा खेपिरहेका सञ्चालकहरूले कलेज गैरनाफामूलक संस्थाका रूपमा रहने भन्नेमा कहिल्यै सहमति नभएको दाबी गरेका छन् । तर, विभिन्न समयमा उनीहरू रोटेसनबाट अध्यक्ष भएका छन् । उनीहरू अध्यक्ष भएका बखत कलेजका लागि जग्गा उपलब्ध गराइदिने स्थानीय निकायहरूलाई गरिएको पत्राचारमा समेत गैरनाफामूलक संस्था भएको उल्लेख छ, एक जना कलेज सञ्चालकले भने । हाल कलेजका नाममा गैरनाफामूलक संस्थाका लागि भनेर नेपाल सरकारका विभिन्न निकायबाट प्राप्त १ सय ७४ रोपनी जग्गा छ । २७ वर्षअघिदेखिको वित्तीय प्रतिवेदन र माइन्युटलगायत सम्पूर्ण आन्तरिक कागजातमा गैरनाफामूलक संस्था उल्लेख गरिएको छ । तर अहिले विभिन्न उपाय खोजेर कलेजको सम्पत्ति निजी बनाउने प्रयास भइरहेको छ । त्यसमा अदालतले कस्तो भूमिका खेल्छ हेरौं, कलेज स्रोतले भन्यो । संस्था दर्ता ऐन र नियमावलीले सञ्चालकहरूले कुनै संस्था चलाउन नसके सम्पूर्ण चलअचल सम्पत्ति र दायित्व नेपाल सरकारमा सर्ने उल्लेख छ । शिक्षा, विज्ञान तथा प्रविधि मन्त्रालयले २०७६ मंसिरमा इन्जिनियरिङ कलेजको पुरानो सञ्चालक समिति भंग गरी नयाँ सञ्चालक समिति गठन गर्ने निर्णय गरेको थियो । जसअनुसार अहिले चाँगुनारायण नगरपालिकाका मेयर सोमप्रसाद मिश्र सञ्चालक समितिको अध्यक्ष रहने गरी ९ सदस्यीय समितिले कलेज सञ्चालन गर्दै आएको छ । तत्कालीन सात जना सञ्चालकबाट कलेज सञ्चालन सम्भव भएन भन्ने अब प्रमाणित भइसक्यो । कलेजको सम्पत्ति र सम्पूर्ण दायित्व सरकारले स्वीकार गरेर सञ्चालनको नयाँ मोडल तय गर्नु उपयुक्त हुन्छ, सञ्चालक सलिल भट्टराईले भने ।"
हिउँमा फसेका बाबुछोरालाई खोज्दै स्थानीय,"(ताप्लेजुङ)  गोठ सार्ने क्रममा हिउँमा फसेर पाँच दिनदेखि बेपत्ता मिक्वाखोला गाउँपालिका५ पापुङका बाबुछोरा अझै भेटिएका छैनन् । खोजीमा दुई दिन हेलिकोप्टर प्रयोग गरिए पनि ५५ वर्षीय लाक्पा टासी शेर्पा र उनका १४ वर्षीय छोरा पासाङको अवस्था गत बुधबारदेखि अज्ञात छ । उनीहरूको उद्धारका लागि शनिबार र आइतबार हेलिकोप्टर प्रयोग गरिएको वडाध्यक्ष डन्डु शेर्पाले बताए । उनीहरू फसेको भनिएको लोदेन खर्कमा पापुङका स्थानीय तीन जना युवालाई हेलिकोप्टरबाट लगेर खोजीका लागि छोडिएको छ । शनिबार दिउँसो ३ बजेतिर फोन सम्पर्कमा आएका उनीहरूसँग त्यसपछि भने सम्पर्क हुन नसकेको डन्डुले बताए । उनका अनुसार शनिबार बिहान ५ बजेतिर फोन गरेर आफूहरूको हेलिकोप्टरबाट उद्धार गरिदिन आग्रह गरेका थिए । लाक्पा टासीले फोनमा दिएको सूचनाका आधारमा लोदेन खर्कमा पहिलो खोजी गरिएको थियो । धेरै फन्का लगाउँदा पनि कतै देखिएन, डन्डुले भने, त्यसपछि सिम्बुक आएर अर्को जना गोठमा बस्ने लाक्पा टासीका सालोलाई लिएर गयौं, तैपनि भेटिएन । जमिन नजिक गएर धेरै फन्को लगाउँदा पनि नदेखिएपछि हेलिकोप्टर पापुङको सिम्बुक बस्तीमा पुगेको थियो । सिम्बुक लाक्पा टासीको घर भएको ठाउँ हो । हेलिकोप्टरमा इन्धन सकिन लागेको र घुमाउँदा मात्रै उपाय नलाग्ने देखेपछि त्यो ठाउँबारे जानकार स्थानीय तीन युवालाई लगेर डोरीबाट झारिएको हो । शनिबार दिउँसो कुरा हुँदा आगो बालेर बस्नु हामी आइतबार बिहान आउँछौं भनेका थियौं । फोन पनि राम्रो सुनिँदैन । आवाज काटिँदै आउँछ खै कुरा बुझियो कि बुझिएन, आइतबार पनि त्यहाँ भेटिएनन्, डन्डुले भने । खोजीमा गएका युवाले ज्याकेटलगायत कपडा र खानेकुरा लिएर गएकाले समस्या नहुने उनले बताए । हिउँमा फसेका बाबु र छोराले शुक्रबार दिउँसो परिवारमा फोन गरेर आफूहरू ओडारमा रहेको बताएका थिए । शुक्रबारदेखि नै हेलिकोप्टरको पनि कुरा गर्यौं, मौसम खुलेकाले निस्कन सक्छन् कि भन्ने पनि भयो । गाउँबाट युवाहरूको टोली पनि उद्धारका लागि गयो तर हिउँ छिचोल्न नसक्दा फर्कियो । आइतबारसम्मका सबै प्रयास विफल भएका छन्, डन्डुले भने । प्रमुख जिल्ला अधिकारी उमेश पाण्डे उनीहरूको खोजीका लागि वडाध्यक्ष शेर्पासँग समन्वय भइरहेको बताउँछन् ।"
"मलामीको बस खस्दा ७ को मृत्यु, १६ घाइते","(पाल्पा)  अर्घाखाँचीको मालारानी२ मरेङ कुभिण्डेका पशुपति रसाइली बुटवल१७ नहरपुरमा बस्दै निर्माण सामग्रीको व्यापार गरिरहेका थिए । उनका ६८ वर्षीय पिता वीरबहादुर टमटा (रसाइली) को शनिबार दिउँसो निधन भयो । बाबुको शव दाहसंस्कारका लागि कालीगण्डकीको रूरू क्षेत्रमा लैजाने क्रममा आइतबार भएको बस दुर्घटनामा बिक्री गर्ने ३० वर्षीय छोरा पशुपतिको पनि निधन भएको छ । दुर्घटनामा ७ जनाको मृत्यु भएको छ भने १६ जना घाइते भएका छन् । पाँच भाइ छोरा बसमा सँगै थिए, आफन्त कर्णबहादुर सुनारले भने, एकको मृत्यु भयो, चार भाइ घाइते भएर अस्पतालमा छन् । छोरीको पनि अवस्था गम्भीर छ । वीरबहादुरका छोराहरू अर्जुन, विशाल, हिमाल, विष्णु र छोरी मीरा रामदाम अस्पतालमा उपचाररत छन् । वीरबहादुरका ६ भाइ छोरा हुन् । जेठो छोरा भारतमा रहेकाले आउन सकेका थिएनन् । पाँच भाइ बसमा सँगै थिए । मलामी बोकेको बसभित्रको पछाडि सिटमा शव थियो । दुर्घटनामा मृत्यु हुनेमा मलामी र रसाइलीका आफन्त परेका छन् । पशुपतिसँगै बुटवल१७ का ४० वर्षीय खुमबहादुर राना, ११ का ३२ वर्षीय विजय थापा क्षत्री, अर्घाखाँचीको मालारानी२ मरेङका २८ वर्षीय भोजेन्द्र विक, २५ वर्षीय शंकर विक, ३३ वर्षीय अर्जुन विक, ३६ वर्षीय मोहन कुँवरको मृत्यु भएको प्रहरीले जनाएको छ । आइतबार बिहान साढे ६ बजेतिर बुटवलबाट गुडेको बस तानसेनरिडी सडक खण्डको ओरालोमा चिप्लिएर दुर्घटना भएको प्रहरी उपरीक्षक सन्तोषकुमार भट्टराईले बताए । बसमा झन्डै ३० जना मलामी थिए । लु१ख ७२७९ नम्बरको बस पाल्पाको रिब्दीकोट२ लघुवामा बिहान १० बजेतिर दुर्घटनामा परेको हो । शव बोकेको गाडीका लागि जोर्तेमा बन्द भएको सडक खुलाउन हामी बाइकमा पुगेका थियौं, आफन्त सुनारले भने, प्रहरीले शव कहाँ आएको छ बुझ्न लगायो । मैले कल गर्दा बस दुर्घटना भइसकेको थियो ।बस सडकदेखि ६० मिटर तल बारीमा खसेको थियो । पल्टिएको बसमुनि चार जनाको शव दबिएको अवस्थामा देखिएपछि एक्स्काभेटर लगाएर लिकालिएको छ । मलामीका अनुसार तीव्र गतिमा गुडेको बस ओरालो सडकमा दुर्घटना भएको हो । घाइतेमध्येका कृष्णबहादुर नेपालीले सडक ओरालो र शीतले गर्दा चिप्लो हुनुका साथै घुम्तीसमेत रहेकाले दुर्घटना भएको बताए । घाइतेमध्ये नौ जनाको लुम्बिनी मेडिकल कलेज प्रभासमा र सात जनाको मिसन अस्पतालमा उपचार भइरहेको प्रहरीले जनाएको छ । घाइतेको टाउको, ढाड, छाती, हात र खुट्टामा चोट लागेको छ । बसका चालकलाई प्रहरीले नियन्त्रणमा लिएको छ । हामी दुर्घटना भएको भन्दा केही तल घाम तापेर बसेका थियौं, स्थानीय विश्वराज कार्कीले भने, हेर्दाहेर्दै बस खसेको थियो । तीव्र गतिमै रहेको बसले मोड काट्ने क्रममा नसकेको हुनुपर्ने उनको भनाइ छ । यही स्थानमा यसअघि पटकपटक दुर्घटना भइरहेको थियो । यसअघि बस खसेकै स्थानबाट टिपर, मोटरसाइकल, ट्र्याक्टर, जिप पनि खसिसकेका थिए । दुई वर्षयता मात्र ७ वटा दुर्घटना बस खसेकै स्थानमा भएका छन्, उनले भने । तानसेनरिडी सडक साँघुरो छ । यही सडकमा गुल्मी, अर्घाखाँचीका केही भागका साथै बागलुङको बुर्तिवाङ, ढोरपाटन जाने गाडीहरू चल्छन् ।"
विपन्ननिरक्षर नागरिकलाई कानुनी पासो,"तामाकोसी खोलामा माछा मारेर जीवन गुजारा गर्ने दोलखाको माझीगाउँका आठ जनामाथि पीआरके ट्रेड इन्टरनेसनल नामको कम्पनी खोलेर ५ करोड ५६ लाख राजस्व छलेको भन्दै उच्च अदालत पाटनमा मुद्दा परेको छ । अदालतले मुद्दाको सुनुवाइका लागि आउन भन्दै पत्र पठाएपछि कुन दिन पक्राउ परिने हो भन्ने डरले माझीबस्ती भयभीत छ । वर्षौंदेखि गरिबी र अशिक्षामा जकडिएको उक्त गाउँका व्यक्तिहरूलाई भूकम्पपीडितको राहत उपलब्ध गराउने भन्दै संकलित नागरिकता तथा उनीहरूका हस्ताक्षर र ल्याप्चे दुरुपयोग गर्दै कम्पनी खोलिएको थियो । त्यसरी खोलिएको कम्पनीबाट राजस्व चुहावट गर्ने मुख्य व्यक्ति फरार छन् भने माझीहरू आफूले गर्दै नगरेको अपराधका लागि जेल जान सक्ने डरले त्रसित छन् । त्यस्तै प्रदेश२ को बारा जिल्लाको परवानीपुर१ का उमाशंकर रायभर पनि यस्तै ठगी गर्ने गिरोहको फन्दामा परेका छन् । करिब २८ करोड रुपैयाँको राजस्व छली गरेको अभियोगमा उनलाई गत वर्षको फागुन १९ देखि नख्खु कारागारमा राखिएको छ । उच्च अदालत पाटनले माग गरेको ७५ लाख रुपैयाँ धरौटी बुझाउन नसकेर उनले जेल जीवन बिताउनुपरिरहेको छ । बिहानसाँझ हातमुख जोड्न पनि धौधौ पर्ने परिवारका उमाशंकरबाट अदालतले अत्यन्त चर्को धरौटी रकम माग गरेको छ । हाम्रो समाजका गरिब, अशिक्षित र निमुखा नागरिक कसरी ठगहरूको फन्दामा पर्छन् र उनीहरूमाथि राज्य संयन्त्रबाट कसरी थप ज्यादती हुन्छ भन्ने यी प्रतिनिधि घटना मात्र हुन् । यस्ता घटनाको सूची लामो छ । उनीहरू राजस्व अनुसन्धान विभाग, महान्यायाधिवक्ताको कार्यालय (मातहतका सरकारी वकिलको कार्यालयसमेत) र अदालतजस्ता राज्य संयन्त्रले गरेका गलत र अनुचित निर्णयअनुसन्धानअभियोजनआदेशको सिकार भएका छन् । यी घटनाबाट राज्यका यस्ता निकायमाथि केही गम्भीर प्रश्नहरू उब्जेका छन् । राजस्व अनुसन्धान विभाग मुलुकमा राजस्व चुहावट नियन्त्रण गर्नका लागि गठन भएको विशिष्टीकृत निकाय हो । राजस्व चुहावट र विदेशी विनिमय अपचलनसम्बन्धी कसुरमा अनुसन्धान, तहकिकात र अभियोजन गर्ने अधिकारप्राप्त विभाग अहिले देशको कार्यकारी शक्ति अभ्यास गर्ने प्रधानमन्त्री तथा मन्त्रिपरिषद्को कार्यालयअन्तर्गत क्रियाशील छ । राजधानीबाहेक इटहरी, पथलैया, बुटवल र कोहलपुरमा पनि यसका कार्यालय छन् । यस्तो स्रोतसाधन र शक्तिसम्पन्न विभागले गर्ने अनुसन्धान किन यति फितलो हुन्छ ? अभियोग लगाइएका व्यक्तिहरूको नागरिकतालगायतका कागजात र अन्य विवरण कम्पनी स्थापना गर्नका लागि दुरुपयोग गरिएको मात्र हो वा उनीहरू त्यस्ता कम्पनीले गरेको ठगी र राजस्व छलीका लाभग्राहीसमेत हुन् ? लाभग्राही होइनन् र ठगी गरिएको रकमको प्रयोग अन्य व्यक्तिसमूह वा कम्पनीले गरिरहेका छन् भने नागरिकताको फोटोकपी दिएका कारणले मात्रै माझीगाउँ वा मधेसको देहातका सर्वसाधारणविरुद्ध करोडौं ठगीको मुद्दा चलाइनुपर्ने किन हो ? के हाम्रो राजस्व अनुसन्धान विभागले परिबन्दमा परेका सर्वसाधारण जनता र उनीहरूका कागजात दुरुपयोग गरी कम्पनी खडा गरेर करोडौं रकम ठगी गर्नेहरूबीच भेद छुट्ट्याउने क्षमतासम्म राख्दैन ?यस्तै प्रश्न महान्यायाधिवक्ता कार्यालयअन्तर्गतका सरकारी वकिलको कार्यालयमाथि पनि उठेका छन् । राजस्व चुहावटका मुद्दाहरूको सुरु सुनुवाइ नै उच्च अदालतमा हुने भएकाले खास गरी उच्च सरकारी वकिलको कार्यालयले अभियोजन गर्दा पर्याप्त ध्यान पुर्याएको देखिँदैन । अनुसन्धान गर्ने निकायले गरेको अनुसन्धान पूर्ण नभएको, मुद्दा चलाउन पर्याप्त प्रमाणहरू नपुगेको अवस्थामा थप अनुसन्धान गर्न र प्रमाण जुटाउन आवश्यक निर्देशन दिन सक्ने अधिकार उच्च सरकारी वकिलको कार्यालयलाई छ । प्रहरीले अनुसन्धान गर्ने अन्य कतिपय आपराधिक घटनामा मुद्दा चलाउनुअघि जिल्ला सरकारी वकिलको कार्यालयले फाट्टफुट्ट रूपमा त्यसरी निर्देशन दिने गरेका छन् । तर, राजस्व चुहावटसम्बन्धी मुद्दामा राजस्व अनुसन्धान विभागले तयार पारेको प्रतिवेदनकै आधारमा सीधै मुद्दा चलाएको देखिन्छ । त्यसरी मुद्दा चलाउँदैमा सरकारी वकिलले आफ्नो दायित्व पूरा गरेको मान्न सकिँदैन । निर्दोष मानिसमाथि मुद्दा चलेका कारण ऊ थप पीडित हुनु नपरोस् भन्नेतर्फ थप चनाखो बन्नैपर्छ । गतिलो अनुसन्धान नभएको र कुनै पनि व्यक्तिलाई मुद्दा चलाउन चाहिने प्रमाण नपुगेको अवस्थामा वा आरोप लगाइएको व्यक्तिले कसुर गरेको नदेखिएमा मुद्दा नचलाउने निर्णयसमेत गर्नुपर्छ । सरकारी वकिलको कार्यालयलाई संविधानले नै त्यस्तो अधिकार दिएको छ ।त्यस्तै, उच्च अदालतहरूको भूमिकामाथि पनि प्रशस्त प्रश्न उठ्ने ठाउँहरू पाइएका छन् । जिल्ला प्रशासन कार्यालय, राष्ट्रिय निकुञ्ज तथा वन कार्यालय, भूमिसुधार कार्यालयजस्ता अर्धन्यायिक निकाय तथा जिल्ला अदालतहरूले गरेका आदेश र फैसलाको पुनर्परीक्षण गर्नका लागि संविधानले नै उच्च अदालतहरूलाई जिम्मेवारी दिएको छ । मौलिक हक उल्लंघन भएको अवस्थामा त्यसको उपचार दिन पहिले सर्वोच्च अदालतले मात्रै अभ्यास गर्ने रिट क्षेत्राधिकार पनि उच्च अदालतलाई सुम्पिएबाट संविधानले यी अदालतहरूलाई शक्तिशाली बनाउन खोजेको देखिन्छ । कतिपय मुद्दा सर्वोच्च अदालतमा पुनरावेदन गर्न नपाइने गरी उच्च अदालतबाटै अन्तिम फैसलासमेत हुन्छन् । यस्तो महत्त्वपूर्ण जिम्मेवारी भएका उच्च अदालतहरूले राजस्व अनुसन्धान र उच्च सरकारी वकिलको कार्यालयले गरेको गलत अनुसन्धान र अभियोजनलाई नै मान्यता दिने गरी अभियोग लाग्नेबित्तिकै थुनामा पठाउने वा अत्यन्त चर्को धरौटी माग्ने आदेश गरिरहेको देखिएको छ । अभियुक्तको आर्थिक हैसियतले धान्न नसक्ने धरौटी माग गर्ने र तिर्न नसकेमा थुनामा जान बाध्य पार्ने गरी भएका अदालतका आदेशलाई कदापि न्यायोचित मान्न सकिँदैन ।कुनै अभियोग लागेको व्यक्तिलाई कसुर प्रमाणित नभएसम्म कसुरदार मानिनेछैन भन्ने सिद्धान्तलाई हाम्रो संविधानले समेत स्वीकार गरेको छ । त्यस्तै फौजदारी कानुनको अर्को सिद्धान्तले भन्छ बरु सय जना दोषी व्यक्ति जेलबाट छुटून्, तर एक जना पनि निर्दोष थुनामा नपरोस् । राजस्व चुहावटका मुद्दामा थुनछेकको आदेश गर्दा वा फैसला गर्नुअघि उच्च अदालतका न्यायाधीशहरूले यस्ता सिद्धान्तमा विचार पुर्याउनैपर्छ । केही गरी निरपराध व्यक्ति अदालतको आदेशका कारण जेलमा थुनिन बाध्य भएको छ भने उसलाई हुने क्षतिको पूर्ति कहिल्यै हुन सक्दैन । पछि अन्तिम फैसला हुँदा उक्त व्यक्ति निर्दोष पाइयो भने पहिल्यै थुनामा बस्न बाध्य पारिएका कारण भएको अपूरणीय क्षतिको कल्पना पनि गर्न सकिँदैन । त्यस्तो अवस्थामा उक्त व्यक्ति, परिवार र सिंगो समाजको नजरमा अदालतप्रतिको जनआस्था गिरावट हुनेछ । त्यसैले कसुर गरेको भन्ने कुरामा थोरै मात्र शंका छ भने कसैलाई पनि कसुरदार ठहर्याउन वा थुनामा पठाउन मिल्दैन । आफूमाथि गलत अभियोजन भएको दाबीसहित न्यायको याचना गर्दै कठघरामा उभिएका देहातका उमाशंकरजस्ता व्यक्ति साँच्चै करोडौं राजस्व छलीमा संलग्न व्यक्ति हुन् वा उनीहरूलाई फसाइएको हो भनेर छुट्ट्याउनसमेत नसक्ने हो भने उच्च अदालतका न्यायाधीशहरूको कार्यक्षमतामाथि पनि गम्भीर प्रश्न उठ्नेछ ।"
अन्ततः दाहाल ओलीकै पथमा,"राष्ट्रिय सम्मेलनलाई महाधिवेशनमा परिवर्तन गरेको सत्ता घटक माओवादी केन्द्र नेतृत्वलगायतका पदाधिकारी चयन प्रक्रियामा एमालेले पहिल्याएको बाटो हिँडेको छ । एमालेमा पद आकांक्षी धेरै भए पनि अध्यक्ष केपी शर्मा ओलीले अन्तिमसम्म सहमतिको निकै प्रयास गरेका थिए, यद्यपि ओलीले भनेजस्तो सबै पदमा सहमति जुट्न भने सकेन र केहीमा निर्वाचनलाई अवलम्बन गरियो । माओवादीको महाधिवेशनमा पनि अध्यक्ष पुष्पकमल दाहालले यही रणनीति लिएका छन् । एमालेको जस्तो मूल नेतृत्वका लागि माओवादीमा प्रतिस्पर्धी व्यक्ति देखिएन, त्यसैले नेतृत्व निर्विरोध हुने पक्का छ । निर्वाचनलाई पर्दापछाडि राखेर सहमतिको नाममा आफैंले पदाधिकारी चुन्नु लोकतान्त्रिक प्रक्रियाको उपहास हो । निर्वाचित व्यक्तिहरू जुनसुकै गुटका पर्न सक्छन्, जसले गर्दा नेतृत्वलाई पार्टी सञ्चालन गर्न भनेजस्तो सहज हुँदैन । आफूअनुकूल पार्टी चलाउन आफूले खोजेजस्तो व्यक्तिहरूलाई पदाधिकारीमा ल्याउन सहमतिको नाममा धेरै समय खर्चने गर्छन् । यसो गर्नु पार्टीको फरक मतको सुनुवाइ नहुनु हो र पार्टी फुटलाई बल पुर्याउने पनि यस्तै परिपाटीले हो । यद्यपि लोकतान्त्रिक प्रणालीलाई स्वीकार गरेर यही प्रक्रियामा समाहित भइसकेको पार्टीले लोकतान्त्रिक प्रक्रियालाई नै झिँजो ठान्नुलाई कुनै पनि कोणबाट लोकतान्त्रिक मान्न सकिँदैन । सुजन देवकोटा, पालुङ्टार४, गोरखा"
योजनाबद्ध खोप अभियान,"कोभिडको नयाँ भेरिएन्ट ओमिक्रोन संसारभरि फैलँदै छ । यसबाट नागरिकसँगै अर्थतन्त्र पनि जोगाउन विभिन्न मुलुक लागिपरेका छन् । भारतमा समेत दैनिक हजारौं संक्रमित भेटिन थालेका छन् । भारत सरकार अहिले नागरिकलाई खोप लगाउन व्यस्त छ । यता हामी खोपको लगाउने गति बढाउनुको सट्टा भएको खोप पनि लगाउन नसकेर टुलुटुलु हेरेर बसिरहेका छौं । ११ माथि १८ वर्षमुनिका बालबालिकालाई भनिएको खोप कार्यक्रम अझै सुरु भएको छैन । त्यस्तै बुस्टर डोज पनि आउँछ कि आउँदैन वा कहिलेबाट आमनागरिकले लगाउन पाउने हुन् भन्ने अन्योल कायमै छ । यसबारे स्वास्थ्य मन्त्रालयसँग कुनै योजना छैन । महिना दिनभित्र ओमिक्रोनले महामारीको रूप लिन सक्ने विज्ञहरूको आकलन छ । यसलाई आधार मान्दा, सरकारलाई तयारीका लागि १२ महिना अझै छ । समय छँदै खोपको व्यवस्थापन गर्न सरकार योजनाबद्ध भएर लाग्नुपर्छ । खोप अभियानलाई तीव्र पार्नुपर्छ । रामकृष्ण बराल, जोरपाटी५, काठमाडौं"
सन्तुलित कूटनीति उत्तम,"बुद्धिप्रसाद शर्माको लेख अमेरिकाचीनको आक्रामक दौड समय सान्दर्भिक लाग्यो । एकताका विश्व दुई ध्रुवमा बाँडिएको थियो । एकातिर अमेरिका, अर्कातिर रूस । यी दुइटा ध्रुवबीच धेरै लामो शीतयुद्ध चल्यो । त्यही समयमा यी दुई ध्रुवमा नलागेकाहरूले तेस्रो धारको अवधारणा ल्याए, जसलाई असंलग्न राष्ट्र भनिन्थ्यो । शीतयुद्ध आफैंमा नराम्रो हो नै जसले गर्दा ठूला अन्तरदेशीय ब्यालिस्टिक मिसाइलको विकास भयो । आणविक हतियारको होडबाजी चल्यो, जसले गर्दा विश्व आणविक दुर्घटनामा पर्न सक्ने खतरा त छँदै छ, साथै कुनै लहडी तानाशाहको हातमा परेमा जुनसुकै बेला ठूलो विनाश निम्तिन सक्छ । शीतयुद्धको राम्रो पक्ष पनि छ, यही समयमा रकेटहरूको विकाससँगै अन्तरिक्ष विज्ञानको पनि विस्तार भयो, जसको लाभ मानव समाजले लिइरहेको छ । सोभियत संघको विघटनपछि विश्व एकध्रुवीय भएको थियो । एकलौटी विश्व हाँक्दै आएको अमेरिका चीनको उदयपछि, अब चीनप्रति कडा नीति अख्तियार गर्नुपर्छ भन्दै छ । त्यहाँको रिपब्लिकन तथा डेमोक्रेट दलसम्बद्ध अनुदार सिनेटरहरूले अमेरिकीले अब सानातिना मुद्दाहरूको पछि नलागेर चीन र रूससृजित चुनौतीको सामनामा शक्ति लगाउनुपर्ने आवाज उठाउन थालेका छन् । परिस्थितिवश अमेरिकी प्रशासनले अनुदारवादीहरूकै एजेन्डालाई चीन सम्बन्धमा अख्तियार गर्न सुरु गरेको छ । तर, चिनियाँ नेतृत्वले भने अमेरिकासँग सहकार्य गरेर अगाडि बढ्न चाहेको र चीनको उदयबाट विश्वमा शान्ति र समृद्धिका लागि योगदान पुग्ने कुरा पटक पटक दोहोर्याउँदै आइरहेको छ । तर अमेरिका भने अहिले क्वाड हुँदै अकससम्म आइपुग्दा चीनप्रति आक्रामक नीति अख्तियार गर्ने प्रस्ट संकेत दिइसकेको छ । यसकै सिलसिलामा हिन्द प्रशान्त रणनीतिअन्तर्गत नेपालसमेत चीनविरुद्ध सामरिक रूपमा प्रयोग गर्न नेपालीको व्यापक विरोधका बावजुद एमसीसी संसद्बाटै पास गराउन प्रमुख दलका नेताहरूलाई दबाब दिइरहेको छ । यदि नेपाली नेताहरूले एमसीसी संसद्बाटै पास गरेका खण्डमा रणनीतिक हिसाबले हाम्रो छिमेकी देशबाट कोसौं दूर अमेरिकी कित्तामा पर्न जानेछौं, जसको फलस्वरूप चीनको नजरमा हामी दुस्मन देश हुन जानेछौं र परिणामत चीनको कोपभाजनमा पर्नेछौं । यदि भोलि अमेरिकाचीन युद्ध भई नै हालेको खण्डमा नेपाल साँढेको जुधाइ, बाच्छाको मिचाइ भनेजस्तै र महाभारतको कुरुक्षेत्रजस्तै रणभूमिमा परिणत हुन जाने निश्चित छ । त्यसैले नेपालले रणनीतिक स्वार्थ भएको सहयोग कुनै पनि मुलुकबाट स्विकार्नु हुँदैन । जसरी नेपालीलाई एमसीसीको नाममा फसाउन खोजिएको छ, हाम्रो छिमेकी भारत भने चीनसँग काउन्टर गर्ने नाममा अमेरिकी खेमामा आफूलाई सुरक्षित महसुस गर्दै छ । आफ्नै छिमेकीविरुद्ध शक्तिराष्ट्र गुहार्ने भारतले ढिलोचाँडो त्यसको परिणाम पाउनेछ नै । नेपालजस्तो सानो र शान्त राष्ट्र कुनै पनि शक्ति राष्ट्रको पछि नलागीकन सन्तुलित कूटनीति अपनाउनु उत्तम हुन्छ । वास्तवमा चीनले अमेरिकासँग शक्तिराष्ट्रको व्यवहार गर्न चाहिरहेको छैन तथापि अमेरिका अगाडि बढेको अवस्थामा चीन चुप लागेर बस्ने अवस्था आउँदैन । हालको यस्तो कोभिड र पर्यावरणीय समस्याले विश्वलाई पिरोलेको बेलामा शक्तिराष्ट्रहरूको व्यवहारले नयाँ शीतयुद्ध निम्त्याउने पक्का छ । हुन त, अमेरिकी तथा चिनियाँ राष्ट्रपतिबीचको हालैको भर्चुअल वार्ताका क्रममा विश्वले भोगिरहेका साझा चुनौतीहरूलाई सम्बोधन गर्न सहकार्य गरेर अगाडि बढ्ने सहमति भएको थियो, यो राम्रो हो तर यसलाई व्यवहारमा पनि ल्याउनुपर्छ । नयाँ शीतयुद्धको थालनी गर्ने वा चीनको समृद्धिलाई स्विकारेर विश्वमा शान्ति र विकासका लागि हातेमालो गर्दै योगदान गर्ने, अब अमेरिकाको हातमा छ भन्ने शर्माको तर्क सही छ । र, अबको अमेरिकाचीन सम्बन्ध, नै विश्व राजनीति, शक्ति सन्तुलन र अन्तर्राष्ट्रिय प्रणालीको स्थितिलाई निर्देश गर्नेछ । वीरेन्द्र सुवाल, ब्यासी, भक्तपुर"
रेमिट मानसिकताका विभेदहरू,"रेमिट मानसिकताको जगमा सम्मेलनमा उठेका सवालहरूलाई यसरी संक्षेपमा भन्न सकिन्छ । श्रमिकहरू गन्तव्य मुलुकतर्फ प्रस्थान गर्नुअघि नै धेरै समस्या छन् । ती समस्याहरू मूलतः अपूर्ण सूचनाका कारण सृजित भएका छन् । जस्तै, गन्तव्य मुलुकमा पाउने कामको प्रकृति र काम गरेबापत पाउने तलबबारे सही जानकारी छैन । अन्य भत्तासुविधाबारे उत्तिकै कम सूचना छ । कामको प्रकृति मात्रै होइन, त्यसलाई चाहिने न्यूनतम सीपबारे समेत खासै खबर छैन । काम पाउनुपूर्व गन्तव्य मुलुकमा पुग्नुअघि चाहिने सबै कागजातको जिम्मा कुनै म्यानपावर वा सम्पर्कव्यक्तिसँग छ । त्यसैले कुनकुन निकायबाट र कस्तो प्रक्रियाबाट गुज्रिनुपर्छ, त्यसको समेत श्रमिकलाई धेरै भेउ छैन । यी आधारभूत सूचनाको अभावमा श्रमिकहरू गन्तव्य मुलुक पुग्नुअघिदेखि नै ठगिन्छन् । अनावश्यक हन्डर खान्छन् । कतिपय अवस्थामा भौतिक हिंसा, यौन हिंसा र आर्थिक शोषणको सिकार हुन्छन् । किनकि सरकारले सूचनालाई सहज र व्यवस्थित बनाउन गर्नुपर्ने आधारभूत काम गरिरहेको छैन । श्रम कानुन सूचना मात्रै होइन, श्रमिकको आवागमन र हकअधिकार सुनिश्चित गर्ने हेतुले बनाइएका छैनन् । प्रविधि, आवागमन र विदेशी श्रम बजारमा आएको व्यापक फेरबदललाई सम्बोधन गर्न वैदेशिक रोजगार ऐन परिमार्जन गर्न आवश्यक छ । श्रम नीतिलाई श्रमिकमैत्री बनाउन सरकारले अपेक्षित तत्परता देखाएको छैन । श्रमिकलाई अन्याय र असहज हुने नीतिलाई यथावत् राखिराख्न विगतमा कम्युनिस्ट, कांग्रेस, राजावादी सबै सरकार उत्तिकै प्रतिबद्ध देखिए । त्यसैले विदेश जाने बाटो न गरिबमैत्री छ न महिलामैत्री । विगत दुई दशकमा मात्र कृषि र विदेशी सहायताको अंश विप्रेषणको अनुपातमा घटिरहेको छ । त्यसैले विप्रेषण नेपालको अर्थतन्त्रको नयाँ मेरुदण्ड हो । श्रमिकको रगतपसिनाले हाल अर्थतन्त्र चलायमान छ । तर यही अर्थतन्त्रले श्रमिकको जीवन सुरक्षित बनाउन नसक्दा विदेशका कलकारखानामा उनीहरू विभेद, शोषण र मृत्युको सिकार भएका छन् । यता देशमा न वैदेशिक रोजगार बोर्डले न सहुलियत ऋणका कार्यक्रमहरूले काम गरेका छन् । वित्तीय संस्था र ठूला व्यापारीलाई फाइदा हुने भएकाले विप्रेषणलाई औपचारिक माध्यमबाट पठाउने आह्वान सरकार गरिरहन्छ । त्यही सरकार श्रमिकको सीप विकासका लागि औपचारिक नीति बनाउन र कार्यक्रम ल्याउनबाट पन्छिरहन्छ । नतिजा, श्रमिकहरू न्यूनतम सीपका काम पाउन मलेसिया र खाडीलगायतका मुलुक जान बाध्य छन्, जहाँ काम गर्ने वातावरण हुकुमी छ र मानव अधिकार शून्य छ । अझ सीप नभएका र ऋणमा समेत पहुँच नभएका गरिब श्रमिकहरू निकै थोरै आयमा गुजारा चलाउन भारत जान अभिशप्त छन् । विदेशमा काम पाएकाले नेपालका श्रमिकहरूले पेट पालिरहेका छन् । परिवारलाई सहयोग गरिरहेका छन् । बालबच्चा पढाइरहेका छन् । दुःखबिमार हुँदा परिवारको स्वास्थ्यको ख्याल राखिरहेका छन् । यी खर्च गरेर बचत गर्न सके घरघडेरी जोडिरहेका छन् । गाउँबाट सानाठूला सहरतर्फ बसाइँ सरिरहेका छन् । उनीहरूले काम गर्न पाएकाले दुईचार पैसा हात परिरहेको छ । श्रमिकका परिवारहरू गरिबीको चक्रबाट बाहिर निस्कन सकिरहेका छन् । तर गरिबी घटाउने कार्यमा सरकारको पहल गौण छ । सरकारको कमजोर भूमिकाले विप्रेषणमार्फत मूलतः वित्तीय संस्था र ठूला व्यापारिक घरानाहरूलाई थप नाफाखोर हुन सघाएको छ । उत्पादन क्षेत्रमा लगानी गर्दै व्यापक रोजगारी सृजना गर्नमा सरकार पूर्णतः चुकिरहेको छ । त्यसैले एक पटक विदेशबाट फर्किएका श्रमिकहरूमध्ये धेरैजसो श्रमको खोजीमा पुनः बिदेसिनै बाध्य भइरहेका छन् । रेमिट मानसिकतावरिपरि भइरहेका यी बहसहरू जरुरी छन् तर यति नै पर्याप्त छैन । रेमिट मानसिकताको ध्याउन्न नै पैसा कहाँ खर्च भइरहेको छ र कहाँ भइरहेको छैन भनेर हेर्न, श्रमलाई नियन्त्रण गर्दै केवल व्यवस्थित गर्न अनि मूलतः पैसाको प्रवाहलाई औपचारिकता दिनका लागि श्रम कानुन खास किसिमले लागू गर्नमै बढी केन्द्रित छ । रेमिट मानसिकतामा केन्द्रित भइरहँदा विद्यमान भद्रगोललाई सकेसम्म मिलाउनेभन्दा फराकिलो किसिमले अन्य पक्षको विश्लेषण हुने गर्दैन । श्रम र मौजुदा अर्थतन्त्रका अनेकौं आन्तरिक र बाह्य आयामबारे विमर्श हुँदैन । श्रमिकको हकअधिकार र उनीहरूलाई चाहिने न्यायव्यवस्था पूर्णतः ओझेलमा पर्छ, परिरहेकै छ । रेमिट मानसिकताकेन्द्रित बहस श्रमिकको न्यायप्रतिको चाहनाका लागि त धेरै घातक छ नै, नेपालको अर्थराजनीतिक चिन्तनका लागि समेत धेरै दृष्टिले हानिकारक छ । अन्य महत्त्वपूर्ण पक्षलाई केलाउँदा यस्तो जिरह थप प्रस्ट हुन्छ । अहिले बहसको केन्द्रमा श्रमिकको हकअधिकार होइन, विप्रेषण अर्थतन्त्रको ठूलो हिस्सा भएको चर्चा छ । विप्रेषणलाई बढीभन्दा बढी बैंक र अन्य औपचारिक वित्तीय संस्थाबाट भित्र्याउने ध्याउन्न छ । यसको औचित्य सिद्ध गर्न राष्ट्र बैंकका गभर्नर महाप्रसाद अधिकारीले भन्नुपरिरहेको छ उत्पादनमा लगानी गर्न नसके पनि, रोजगारी सृजना गर्न नसके पनि आखिर रेमिट्यान्समार्फत आएको रकम दुरुपयोग भएको छैन । विप्रेषणकेन्द्रित यस्तो दाबीले मूलतः पैसाको प्रवाहलाई प्रधान ठान्छ, श्रमिकको हकअधिकार र न्यायको चाहनालाई गौण । त्यसैले बिदेसिएका श्रमिकहरूको हितमा र देशभित्र रोजगारी सृजना गर्ने उद्देश्य यहाँ नभए पनि हुन्छ । केवल विप्रेषण घटबढको लेखाजोखा र त्यसले वित्तीय तरलतामा पार्ने प्रभावबारे आकलन गरे भइहाल्छ । तर विप्रेषणलाई औपचारिक प्रवाहमा ढाल्ने उद्देश्यबाहेक यदि राष्ट्र बैंकको काम श्रमिकका सम्पूर्ण आर्थिक लेनदेन न्यायमूलक बनाउने, ऋण सुविधा सहज बनाउने, ब्याजदर न्यूनतम राख्न वित्तीय नियमन सुनिश्चित गर्नेसमेत हो भने यी दायित्वमा राष्ट्र बैंक पूर्णतः असफल छ । रेमिट मानसिकता हावी भइरहँदा देशको अर्थतन्त्रमा महत्त्वपूर्ण योगदान गरिरहेका श्रमिकहरूको आर्थिक जीवन सहज पार्ने कार्यलाई गौण ठानिएको छ । अहिलेको बहसको अर्को केन्द्र सरकारी नीतिनियम छ । कानुनी संयन्त्र राम्रो बनाउने कार्य अनिवार्य र आधारभूत हुन्, हुनु पनि पर्छ । तर वैदेशिक रोजगारी सहज बनाउने यी नीतिगत बहसहरूले नेपाली राज्य र श्रमको ऐतिहासिक सम्बन्धबारे पर्याप्त ध्यान दिएका छैनन् । त्यसैले यिनले राज्यलाई श्रमिकप्रति कसरी उत्तरदायी बनाउने भन्ने पक्षबारे मसिनोसँग सोच्न सघाएका छैनन् । सुगौली सन्धिमा हस्ताक्षर गरेयता मात्रै हिसाब गर्दा पनि नेपालले श्रम निर्यात गर्न थालेको दुई सय वर्ष भयो । गोर्खा भर्तीमा भारत र बेलायत गएका जवानहरू मूलतः रोजगारीकै लागि त्यता लागेका हुन् । त्यो पनि औपनिवेशकालीन युद्ध र साम्राज्यवादको विस्तारलाई सघाउन । सँगै बेलायती उपनिवेशभित्रका खानी, बगान र उद्योगधन्दामा काम गर्ने क्रममा रगतपसिना बगाउने वा अकालमै जीवन गुमाउनेको संख्या त कति हो कति छ १ फरक यत्ति हो, हिजो विश्वव्यवस्थालाई सघाउन युद्ध र साम्राज्यवादका लागि प्रतिबद्ध नेपाली श्रमिकहरूको रगतपसिना आज बहुदेशीय कम्पनीहरूको फाइदाका लागि बगिरहेको छ । विगत दुई सय वर्षमा नेपालको श्रम निर्यात मात्रात्मक रूपमा बढेको छ तर गुणात्मक रूपमा छैन । राज्यलाई गुणात्मक रूपमा श्रमको क्षमता अभिवृद्धिमा लगानी गर्न र त्यो कसरी गर्ने भन्नेबारे सोच्न दुई सय वर्ष लाग्छ कि गुणात्मक श्रमबारे शासकहरू सोच्नै चाहँदैनन् ? राज्यको यस्तो श्रमविरोधी शासकीय मानसिकता ऐतिहासिक रूपमै छताछुल्ल छ । यस्तो ऐतिहासिकतालाई बेवास्ता गरिरहँदा नेपाललाई गरिब र श्रमिकका लागि न्याय प्रदान गर्ने राज्यमा रूपान्तरित गर्ने सवाल ओझेलमा परिरहेको छ । अहिलेको बहसले श्रमिकहरूको जीवन समाप्त हुँदा त्रिभुवन विमानस्थलमा आउने लासका बाकसहरू त गन्छ तर मौजुदा आर्थिक प्रणालीमा निहित हिंसाको संरचनाबारे घच्चीको चर्चा गर्दैन । आर्थिक प्रणालीमा हावी हिंसात्मक संरचनाबारे जहाँ गहकिलो सवाल उठ्दैन, त्यहाँ अन्यायी प्रणाली सुधार्ने आस रहँदैन । वैकल्पिक आर्थिक प्रणालीको सोच र बहस त धेरै परको विषय भयो । तर हिंसाको संरचना बुझ्न विदेशबाट फर्किने लासका बाकसहरू नै कुर्नुपर्दैन । विदेश जाने सपना बुन्नासाथ साहुकारले श्रमिकलाई दिने ऋणको ब्याजदर र ब्याजसँगै जोडिने स्याज हेरे पुग्छ । यी आर्थिक अभ्यासमा निहित हिंसाको एउट रूप यस्तो देखिन्छ । श्रमिकले आर्थिक कारोबार फर्छ्योट गर्न नसक्दा वा ढिलो गर्दा उसको मात्र नभएर परिवारका अन्य सदस्यको जीवन नै बन्धक हुने गर्छ । तर राज्यले ऋण र शोषणको यस्तो थितिलाई बढावा मात्र दिएको छ । गरिबको जीवनलाई सामान्य आर्थिक लेनदेनले समेत नारकीय चक्रमा होमिरहेका अनेकौं कहालीलाग्दा भोगाइहरूको सिलसिला बदल्न रेमिट मानसिकताले पुग्दैन, मौजुदा आर्थिक प्रणालीमा फेरबदल ल्याउनेबारे बहस आवश्यक छ ।विद्यमान आर्थिक प्रणालीको स्वार्थमा चल्ने सूचना संयन्त्रले हिंसाको संरचनालाई उत्तिकै सघाएको छ । हिजो वैदेशिक रोजगारीमा संलग्न केशरी तामाङ आज आप्रवासी श्रमिक एवम् श्रमसम्बन्धी अभियन्ता हुन् । कान्तिपुर आईएमई माइग्रेसन एन्ड रेमिट समिट२०२१ मा उनले महिलाका लागि विदेशको रोजगारी नरकसमान रहेको बताइन् । कुवेत पुगेको तीन महिनासम्म घरभित्र थुनेर राखिएको कटु अनुभव सुनाउँदै उनले भनिन्, त्यो अवधिमा को राम्रो छ, को काम गर्न सक्छ भनेर दसैंमा खसीबोका छानेझैं हामीलाई छानीछानी बाह्रपन्ध्र सय दिनारमा किनेर लगियो । गन्तव्य मुलुक पुग्नुअघि पाउनुपर्ने सबै सूचनाको प्रत्याभूति हुन सके भाषा र कामको जानकारीबेगर यसरी थुनिने, छानिने र किनिने अवस्थामा कसैले पनि पर्नुपर्दैन । तर मौजुदा सूचना संयन्त्र श्रमिकका लागि होइन, श्रमिकमाथि बहुदेशीय कम्पनीहरूको शोषण र हिंसा कायम राखिराख्न प्रतिबद्ध छ । त्यसैले यौन शोषण, काम गर्ने असुरक्षित वातावरण, अमानवीय भोगाइ र अकाल मृत्यु वैदेशिक रोजगारीमा निहित हिंसात्मक संरचनाका सुस्पष्ट उपज भएका छन् । यस्तो विभेदकारी उपच जसलाई कम्तीमा दुईतिहाइ घरधुरीले सामान्यजस्तै ठानिरहनुपर्ने बाध्यात्मक अवस्था छ । गरिबका लागि यस्तो संरचनागत विभेद किन र कहिलेसम्म ? रेमिट मानसिकताकेन्द्रित विमर्शबाट बाहिर ननिस्केसम्म यस्ता यक्ष प्रश्नहरू ओझेलमा परिरहनेछन् । अनि भुइँमान्छेहरू अन्यायपूर्ण संरचना र त्यसमा निहित अभ्यासको सिकार भइरहनेछन् ।"
राजनीतिक अभीष्टको सिकार कूटनीतिक सम्बन्ध,"राष्ट्रिय हितभन्दा माथि राजनीतिक अभीष्टदुई वर्षदेखि एमसीसी सम्झौताबारे भैरहेको चर्को राजनीतीकरणले एउटा कुरा प्रस्ट पारेको छ यसको व्यवस्थापनको चिन्ता सत्ताको नेतृत्व गरेका नेतामा बाहेक अरू कसैमा देखिँदैन, र यो राष्ट्रिय हित जोडिएको मुद्दाभन्दा पनि नेताहरूको राजनीतिक अभीष्ट पूरा गर्ने हतियार बन्दै छ । हिजो सरकारमा हुँदा संसद्को रोस्ट्रमबाट सम्झौता पास गर्न आह्वान गरेका पूर्वप्रधानमन्त्री केपी ओलीले अहिले एमसीसी सम्झौतालाई प्रतिपक्षी अस्त्र बनाएका छन् जसलाई उनले आगामी निर्वाचनको दौरान भरपूर प्रयोग गर्नेमा शंका छैन । सत्ता साझेदार मओवादी नेतृत्वले कुरा चपाएर बोल्ने रणनीति अपनाएको छ, किनभने उसले विगतमा आफ्नो कार्यकर्ता पंक्तिलाई वैदेशिक सहयोग लिएर आउनेहरू विदेशी दलाल हुन् भनेर दीक्षित गरेको छ । फेरि आगामी निर्वाचनको समीकरण अहिलेकै हुन्छ भन्ने पनि छैन, त्यसैले पुष्पकमल दाहाल भरसक आफू नबोली यो मुद्दा टुंगियोस् भन्ने पक्षमा देखिन्छन् । स्वयम्, सरकारको नेतृत्व गरिरहेको नेपाली कांग्रेस पनि यो सम्झौताका पक्षमा बोल्दा आगामी निर्वाचनमा पर्ने असरबारे चिन्तित छ । त्यसैले होला, एमसीसीको दस्तावेजमा हस्ताक्षर गरेका तत्कालीन अर्थमन्त्री ज्ञानेन्द्रबहादुर कार्की अहिले सरकारको प्रवक्ता हुँदासमेत आफैंले गरेको सम्झौताको पक्षमा खुलेर बोल्न सकिरहेका छैनन्, सम्झौता गरेका बेला ठाँटिएर फोटामा उभिएका वरिष्ठ कर्मचारीहरूको त के कुरा भयो र १ एमसीसी सहयोग सम्झौता मात्र हैन, अरुण तेस्रो र मेलम्चीजस्ता विगतका परियोजनाकै सन्दर्भ कोट्याउने हो भने पनि, नेपालका राजनीतिक नेतृत्व अथवा सरकारको सम्बन्धित निकायका उच्च ओहदामा बसेका जिम्मेवार कर्मचारीहरूमा देशको बृहत् हितभन्दा आफ्नै क्षणिक लाभहानिप्रतिको चिन्ता बढी देखिन्छ । समग्रमा उनीहरूको राजनीतिक र पेसागत निष्ठामा खोट लगाउने ठाउँ नहोला, तर हामी आफैंले अग्रसर भएर गरेको सहयोग सम्झौताबाट बजारु हल्लाले गर्दा विमुख हुनुपर्ने जुन लज्जास्पद स्थिति निर्माण हुँदै छ, त्यसको नैतिक जिम्मेवारी सबै दलका शीर्ष नेता र सम्बन्धित निकायका उच्च कर्मचारीहरूले सधैं बोक्नुपर्नेछ । अन्त्यमा, दक्षिण एसियाको भूअवस्थिति नै यस्तो छ, जुन सधैं ठूला शक्तिराष्ट्रहरूको रणनीतिक चासोको केन्द्रमा रहँदै आएको छ । भारतबाहेक चीन र अमेरिकाजस्ता मुलुक यो क्षेत्रमा आआफ्नो दबदबा अझ स्थापित गर्न चाहन्छन्, जसका निम्ति यहाँका विकासोन्मुख मुलुकहरूमा गरिने लगानी र सहयोग तिनीहरूको कूटनीतिको महत्त्वपूर्ण अंग हुने गरेकामा शंका छैन । तर चाखलादो कुरा के भने, एकआपसमा जति रणनीतिक प्रतिस्पर्धा गरे पनि यी तीनै मुलुकको व्यापारिक सम्बन्ध विगतमा भन्दा बढेको छ । त्यसैले हामीले उनीहरूको सुरक्षाको अप्रत्यक्ष भार आफ्नो आर्थिक कूटनीतिमा लिनु जरुरी छैन । वैदेशिक लगानी र सहयोग भित्र्याएर समृद्धिको दिगो सपना देखेको हाम्रोजस्तो विकासोन्मुख मुलुकको असली पुँजी भनेको अन्तर्राष्ट्रिय सम्बन्धमा हामीले देखाउने कूटनीतिक सुझबुझ र इमानदारी नै हो । त्यसैले मित्रराष्ट्रहरूको जायज सुरक्षा सरोकारप्रति संवेदनशील रहँदै आफ्नो हितमा सहयोग र लगानी भित्र्याउन हामीले संकोच मान्नुपर्दैन । हाम्रो सार्वभौम राष्ट्रिय स्वार्थमाथि खतरा बाहिरबाट होइन, हाम्रै आन्तरिक राजनीतिक खिचातानी र सार्वजनिक बहसको गिर्दो स्तरबाट छ । आचार्य सुशासन र परराष्ट्र मामिलासम्बन्धी नीतिगत अध्ययन गर्ने संस्था पोलिसी इन्टरप्रेनर्स इन्क (पीईआई) मा निर्देशक छन् ।"
"पितृसत्ताको विकल्प मातृसत्ता होइन, समानता","नेपालमा संविधान र कानुनहरूले लैंगिक समानता धेरै हदसम्म आत्मसात् गरे पनि पुरुषसरह महिला अधिकार सुनिश्चित गर्न सकेका छैनन् । विभिन्न आन्दोलनले महिलालाई अंश र वंशको कानुनी अधिकार दिलाए पनि कार्यान्वयनमा सफलता मिलेको छैन । लैंगिक समानता कायम गरिने नीतिगत व्यवस्थाको उपयोग गर्दै आज महिलाहरू सरकारी प्रशासन, संसद्, प्रहरी, सेना, निजी तथा सामाजिक संघसंस्थाहरूमा नेतृत्वदायी भूमिकामा पुग्नुलाई भने सकारात्मक मान्न सकिन्छ । यद्यपि नीतिले सृजना गरेका अवसरहरू कुन परिवेशका कति महिलाको पहुँचमा छन्, तिनको समेत समीक्षा गर्नुपर्छ । आगामी दिनमा अवसरबाट वञ्चित भएकाहरूलाई समावेश गर्ने उपयुक्त ढाँचा तय गरी राज्य संयन्त्रमा महिलाको पहुँच वृद्धि गर्न आवश्यक छ । विशेष गरी ग्रामीण तथा सीमान्तकृत समुदायमा लैंगिक समानता कायम गर्न र सामाजिक रूपान्तरणलाई संस्थागत गर्न लैंगिक सहभागितालाई अर्थपूर्ण र स्वतःस्फूर्त बनाउन अपेक्षित लगानी भइरहेको छैन । सरकारले गर्नुपर्ने पहलका अलावा अधिकारका क्षेत्रका क्रियाशील संघसंस्थाहरूसमेत दूरदराजमा भन्दा सुविधायुक्त स्थानमा आफ्नो कार्यक्षेत्र बनाउँछन् । मौसमी प्रकृतिका कार्यक्रमहरूले लक्षित वर्गलाई समेट्न र लगानी पनि परिणाममुखी बनाउन नसकिरहेको विभिन्न अध्ययनको निष्कर्ष छ । महिलाका अन्तरपक्षीय सवाल सम्बोधन हुन नसक्दा ग्रामीण तथा दूरदराजका महिलाको अवस्था खासै परिवर्तन हुन सकेको छैन । एक पेट खान, एक सरो लाउन र ओत लाग्न नसक्ने अवस्थाका विकट गाउँबस्तीमा लैंगिक सवालहरू ओझेलमा छन् । बालविवाह, बालिका बेचबिखन, श्रम तथा यौन शोषण, दुर्व्यवहार र सामाजिकसांस्कृतिक कुरीतिहरूको मारमा परेका त्यस्ता ठाउँहरूमा लैंगिक समानताको सवाल चुनौतीपूर्ण बनिरहेको छ ।राज्यका नीतिगत तथा कानुनी प्रावधानहरूको कार्यान्वयनका लागि ग्रामीण, सीमान्तकृत र दूरदराजका महिलाहरूको वास्तविकताका आधारमा लगानीको आवश्यकता मापन हुन सकेकै छैन । बजेट कनिका छरेजस्तो गर्दैमा यस्ता विषयको सम्बोधन हुन सक्दैन । राज्यले उनीहरूको पहुँच वृद्धि र क्षमता सबलीकरणमा निरन्तर लगनी गर्नुपर्छ । सामाजिक अभियन्ता तथा अधिकारमुखी संघसंस्थाका कार्यक्रमसमेत समयसापेक्ष हुनु आवश्यक छ । संघीयतापछि लैंगिक सवालहरूको सम्बोधनका लागि स्थानीय सरकारहरू बढी जिम्मेवार हुनुपर्ने संवैधानिक एवम् कानुनी व्यवस्था छ र यस विषयमा ती दीक्षित नै हुनुपर्छ । जबसम्म स्थानीय सरकारहरू लैंगिक सवालका विविध पक्षमा दीक्षित हुन सक्दैनन् तबसम्म यस्ता विषय कागजमै सीमित हुनेछन् ।पितृसत्तात्मक सोच र व्यवहारमा अपेक्षित परिवर्तन हुन नसक्नु लैंगिकमैत्री वातावरण निर्माणको प्रमुख चुनौती हो । प्रायः क्षेत्रमा महिला नेतृत्वलाई सकेसम्म स्वीकार गर्नै नखोज्नु, स्विकारे पनि उचित सम्मान नदिनु, अनेक बहानामा कार्य वातावरणलाई धमिल्याउनु भनेको पित्तृसत्ताको दबदबा रहनु हो । महिलाहरूलाई नेतृत्वमा पुग्न र पुगेपछि टिकिरहन उपयुक्त वातावरण बनाउनु त कता हो कता, अनेक अवरोध सृजना गर्ने र क्षमतामाथि प्रश्न गर्ने प्रवृत्ति छ । यस्ता प्रवृत्ति चिर्दै कार्य वातावरणलाई लैंगिकमैत्री बनाउन महिला नेतृत्वको समेत इमानदार प्रयास, कार्यशैलीमा पारदर्शिता र जवाफदेही चाहिन्छ । यस्तो अभ्यासले मात्र पितृसत्ताको सोचलाई थोरै भए पनि प्रतिस्थापन गर्न सक्छ ।सामाजिक, आर्थिक, सांस्कृतिक तथा भौगोलिक विविधता भएको नेपालजस्तो देशमा स्थानीय र राष्ट्रिय स्तरका लैंगिक मुद्दाहरूलाई एउटै डालोमा हाल्नु हुन्न । वास्तविकतामा आधारित भएर समस्याको समाधान खोजिनुपर्छ । विद्यालय शिक्षाबाटै वञ्चित हुन बाध्य र उच्च शिक्षा हासिल गरेका महिलाहरूको सामाजिकआर्थिक परिवेश र मानव अधिकारका मुद्दाहरू फरकफरक हुन्छन् अनि यस्ता विषयको सम्बोधनबिना लैंगिक समानताको उद्देश्य लक्षित वर्गसम्म पुग्नै सक्दैन । नेतृत्वमा पुगेका महिलाका चुनौतीहरू पनि अलगअलग हुन सक्छन्, जसको सामना गर्ने सामर्थ्यको विकास नै लैंगिक समानताको पहिलो खुड्किलो हो । यसको सम्बोधन राज्यको नीति, योजना, बजेट र कार्यक्रमबाट मात्र सम्भव छ । लैंगिकमैत्री कार्य वातावरणको अभावले, हासिल उपलब्धि र अवसरसमेत गुम्न सक्छन् । हिंसाको अन्त्यबाट मात्र लैंगिक समानता कायम हुने हुँदा यसका कारणहरू र पीडकको पाटोबाट पनि अध्ययनअनुसन्धानहरू गरिनुपर्छ । हिंसा किन हुन्छ, कस्तो प्रकारको हिंसा कोकोबाट भइरहेको छ जस्ता सवाल सामान्य लागे पनि यसको जरैसम्म पुगेर अध्ययन हुनुपर्छ । पटकपटक हिंसा दोहोरिने गरेकाले हिंस्रकहरूलाई भेला पारेर अभिमुखीकरण गर्नु जरुरी छ । अब घरघरमा भइरहेका लैंगिक हिंसालाई निजी सवालका रूपमा नलिई सो परिवारका लागि सामाजिक अभियन्ता, नेपाल प्रहरी र स्थानीय सरकार तथा सरोकारवालाहरूको संयुक्त टोलीले सचेतना अभियान चलाउनु र पीडकले हिंसा गर्नुका कारण पहिचान गरी समाधानका उपायहरू अवलम्बन गर्न स्थानीय सरकारहरूको ध्यानाकर्षण गराउनु आवश्यक छ ।राजनीतिमा सम्बद्ध महिला नेतृत्वहरूले लम्पसारवादमा नलागी महिलाका जायज मुद्दाहरूमा दलभन्दा माथि उठेर वर्गीय हितका लागि संघर्ष गर्नुपर्ने हो तर यस्तो अवस्था छैन, जसले गर्दा महिलाहरूको नेतृत्व र क्षमतामा प्रश्न उठिरहेको छ । जुनसुकै दलका किन नहोऊन्, महिलाका सवालमा महिलाहरू एक ढिक्का हुन सक्नुपर्छ । यसले राज्य संयन्त्रलाई पनि उचित तवरले धक्का दिन सक्छ । दलहरूले देखाउनैका लागि नेतृत्वमा पुर्याएका दुईचार महिलाबाट समग्र महिलाको नेतृत्व हुनै सक्दैन । सक्षमता अभिवृद्धिसहितको चुनौती सामना गर्न सक्ने विधि र पद्धतिका आधारमा प्राप्त हुने हैसियतको वकालत गर्न सबै महिला, जो जहाँ रहे पनि ऐक्यबद्ध हुन सक्नुपर्छ । मतदाता नामावली संकलनको चरणदेखि महिलाको सहभागिता सुनिश्चित गर्नुपर्छ । वडा तहदेखि उच्च राजनीतिक पदहरूसम्ममा स्वतःस्फूर्त र सम्मानजनक तवरले अब्बल नेतृत्व छनोटका लागि पहरेदारी र खबरदारी गर्दै महिला अधिकार आन्दोलन अगाडि बढ्नुपर्छ । परिवार नियोजन र अस्थायी साधनहरूबारे जानकारीसम्म नभएका दूरदराजका महिलाहरूले प्रजनन उमेरभरि बर्सेनिजस्तो आमा बन्नुपरिरहेको छ । गर्भवती अवधिमा कति पटक उनीहरूले स्वास्थ्य परीक्षण गरेका छन् ? बच्चा जन्माउन नसकी मृत्यु भएका हुनेहरूको तथ्यांक कहाँ छ ? यस्तो जसलाई पर्यो त्यसले मात्र अनुभूति गरेर लैंगिक समानता हासिल हुनै सक्दैन । यस्तो वास्तविकताको सेरोफेरोमा रहेर हाम्रा नीति, योजना, बजेट र कार्यक्रमहरू बन्नुपर्छ । यस्तो परिस्थितिबाट छुटकारा पाउने अवस्था सृजना हुन सकेको छैन । यसमा दोषी को हो भन्ने प्रश्नको जवाफ खोज्नु अपरिहार्य भइसकेको छ । हिंसाका कारण प्रत्येक वर्ष धेरै महिलाको मृत्यु हुने गरेको छ । हत्या, हिंसा, बलात्कारबाट ज्यान बचाउनु नै महिलाको प्राथमिक विषय बन्दै जानुले हिंसाविरुद्धको अभियान निरन्तर जरुरी छ भन्ने देखिन्छ । एउटै प्रकृतिका अपराधहरू पटकपटक दोहोरिरहने अवस्था, आफूमाथि भएको हिंसाको प्रतिकार गर्दा ज्यानै लिनेसम्मको घटनाक्रमले हिंसापीडितहरू थप पीडामा परेका छन् । हिंसापीडितहरूलाई एकीकृत सेवासहितको प्रभावकारी सुरक्षित गृहहरू निर्माण गर्न स्थानीय सरकारहरूले तदारुकता देखाउन ढिलो भइसकेको छ । महिला हिंसाको जरो घरभित्रै रहेकाले यसको निराकरण पनि घरको वातवरण सुधारले सम्भव छ । जहाँ सुरक्षाको प्रत्याभूति हुनुपर्ने हो त्यहीँ हिंसा हुने गरेकाले सचेतनाका अभियानहरू घरभित्रैबाट सुरु गर्नुपर्छ । कडा कानुनले मात्र हत्या, हिंसा, बलात्कार रोकिने भए मृत्युदण्ड व्यवस्था भएका मुलुकहरूमा महिलामाथिको हिंसा समाप्त भइसकेको हुन्थ्यो तर वास्तविकता त्यस्तो छैन । कडा दण्डले मात्र यो विषय समाधान हुन सक्दैन । हिंसा गर्नेहरूको मानसिकतामा परिवर्तन ल्याउन जरुरी छ । महिला हिंसा न्यूनीकरणमा लगानी बढाउनुपर्छ । कतिपय अवस्थामा हानिकारक सामाजिक मूल्यमान्यताहरू पनि महिला हिंसाका प्रमुख जडका रूपमा रहेका छन् । यसका लागि विद्यालयतहका पाठ्यक्रमहरूमा समेत महिला हिंसाको अन्त्यका लागि सचेतना जगाउने विषयवस्तुहरू समावेश गरी पठनपाठन गर्ने व्यवस्था गर्न स्थानीय सरकारहरू अग्रसर हुनुपर्छ । यसले युवा नेतृत्व जन्माउने र सामाजिक परिवर्तनका लागि युवाहरूलाई परिचालन गर्न सकिने अवस्था सृजना गराउँछ ।हामीले अपेक्षा गरेको पितृसत्ताको विकल्प मातृसत्ता होइन, समानता हो । आर्थिक, सामाजिक तथा राजनीतिक क्षेत्रमा महिलाको बराबरी सहभागिता कायम हुन सके पित्तृसत्ता आफैं भत्किएर जानेछ र समानता कायम हुनेछ । त्यसैले यो अभियानमा सबैले सकेको भूमिका खेल्नु जरुरी छ । हरेक व्यक्तिले हिंसा नगर्ने, हिंसा नसहने, हिंसाविरुद्ध प्रतिकार गर्ने र पीडितहरूको न्यायका लागि पहल गर्ने प्रतिबद्धता गरेर त्यसलाई व्यवहारमा ढाले घरघरमा शान्ति कायम हुन सक्छ । शर्मा राष्ट्रिय मानव अधिकार आयोगकी सहसचिव हुन् ।"
२८४ अधिकृत पदपूर्ति अनिश्चित,काठमाडौं (कास) उच्च अदालत पाटनको उत्प्रेषण आदेशले चालु आर्थिक वर्षका लागि माग गरिएको २ सय ८४ जना शाखा अधिकृतको पदपूर्ति प्रक्रिया अनिश्चित भएको छ । अदालतले पाँच दिनअघिको अल्पकालीन आदेशलाई आइतबार निरन्तरता दिएपछि पदपूर्ति प्रक्रिया अड्किएको हो । लोक सेवा आयोगले गत मंसिर २९ मा राजपत्रांकित तृतीय श्रोणी (अप्राविधिक शाखा अधिकृत) को खुला प्रतिस्पर्धामा गरिने पदपूर्तिका लागि सूचना निकालेको थियो । तर आयोगको २०७६७७ को विज्ञापनअनुसार गत भदौमा सबै परीक्षा पूरा गरेर बसेका अधिकृतका उम्मेदवारहरूले चालु वर्षको परीक्षा रोक्न माग गर्दै दिएको अदालतमा निवेदन दिएका थिए । त्यसमा सुनुवाइ गर्दै न्यायाधीशहरू खुसीप्रसाद थारू र नवराज थपलियाको संयुक्त इजालसले उत्प्रेषणको आदेशलाई निरन्तरता दिएका हुन् । पछिल्लो आदेशअनुसार अब शाखा अधिकृततर्फ तीन आर्थिक वर्षको पदपूर्तिका सबै प्रक्रिया रोकिएका छन् । आर्थिक वर्ष २०७६७७ का सबै परीक्षा सकिएर नतिजा प्रकाशन मात्र रोकिएको छ भने २०७७७८ को परीक्षा सञ्चालन गर्दागर्दैर् रोकिएको छ । २०७८८९ को दरखास्त संकलन सुरु भएको दुई सातामा रोकिएको हो । नयाँ पदपूर्ति गर्ने क्रममा आफूले तीन वर्षर्अघि परीक्षा दिएको शाखा अधिकृतको दरबन्दी संख्या घटाउन खोजेको भन्दै २०७६७७ ब्याचका शाखा अधिकृतका परीक्षार्थीले सोही पदको चालु आार्थिक वर्षको परीक्षा रोक्न माग गर्दै अदालतमा निवेदन दिएका थिए । तीन सय ९६ जनाको दरबन्दीका लागि परीक्षा दिएर प्रतीक्षामा बसेका अधिकृतका उम्मेदवारको नतिजा प्रकाशन पनि सर्वोच्चको आदेशले रोकिएको थियो । संघीय मामिला तथा सामान्य प्रशासन मन्त्रालयले २०७६ मा गरेको समायोजनबाट प्रदेश र स्थानीय तहमा गएका कर्मचारी संघीय दरबन्दीमा फर्केपछि उनीहरूलाई व्यवस्थापन गर्न दरबन्दी घटाइने आशंका ती परीक्षार्थीको छ । उनीहरूले नतिजा प्रकाशनको माग गर्दै लोक सेवा आयोगको कार्यालय घेराउ गर्दै आएका छन् । आफूले परीक्षा दिएको पद (शाखा अधिकृत) को नतिजा प्रकाशन गरेर मात्र नयाँ पदपूर्ति सुरु गर्नुपर्ने माग उनीहरूको छ । समायोजनमा परेकाहरू अदालतबाट आदेश गराएर संघमा फर्के पनि उनीहरूलाई व्यवस्थापन गर्ने दरबन्दी छैन । अदालतको आदेशमा प्रदेश र स्थानीय तहबाट दुई सयभन्दा बढी अधिकृत संघमा फर्किसकेका छन् । उनीहरूलाई कहाँ खटाउने भन्नेमा संघीय मन्त्रालय अन्योलमा छ । प्रधानन्यायाधीश चोलेन्द्रशमशेर जबराको एकल इजलासले गत भदौमा २५ मा समायोजन र पदपूर्ति समस्या एकअर्कामा सम्बन्धित रहेकाले सबै विषय एकै पटक संयुक्त इजलासमा पेस गर्न आदेश दिएको थियो । अब पदपूर्ति र समायोजनबाट उत्पन्न समस्या हल गर्न अदालतको अर्को आदेश आउनुपर्ने लोक सेवा आयोगका अधिकारीहरू बताउँछन् ।
इच्छाराजविरुद्ध सम्पत्ति शुद्धीकरणले मुद्दा चलाउँदै,"(काठमाडौं)  सिभिल बैंक र सिभिल बचत तथा ऋण सहकारी संस्थाका पूर्वअध्यक्ष इच्छाराज तामाङविरुद्ध सम्पत्ति शुद्धीकरण अनुसन्धान विभागले अदालतमा मुद्दा दर्ता गर्ने भएको छ । अनुसन्धानका क्रममा तामाङले सम्पत्ति शुद्धीकरणसम्बन्धी कसुर गरेको भेटिएपछि कानुनबमोजिम कारवाहीका लागि विशेष अदालतमा मुद्दा दर्ता गर्ने तयारी भएको सम्पत्ति शुद्धीकारण विभागका महानिर्देशक प्रेमप्रसाद भट्टराईले जानकारी दिए । अनुसन्धान पूरा भइसकेको छ । गत साता नै विशेष अदालतमा मुद्दा दर्ता गर्ने तयारी गरेका थियौं । थोरै प्रक्रिया नसकिएकाले सकिएन, उनले भने, सम्भव भए यही साता, नभए पनि अर्को साता मुद्दा दर्ता हुन्छ । मुद्दा दर्ता भइनसकेकाले बिगो मौज्दात रकमबारे उनले खुलाउन चाहेनन् । तामाङलाई मुद्रा, बैंकिङ, वित्तीय, विदेशी विनिमय, विनिमय अधिकारपत्र, बिमा वा सहकारीसँग सम्बद्ध कसुरमा मुद्दा दर्ता गर्ने तयारी भइरहेको छ, भट्टराईले भने, अनुसन्धानमा तामाङले सम्पत्ति शुद्धीकरणसम्बन्धी कसुर प्रस्ट रूपमै खुलेको छ । यसकारण पनि विभागले यथाशीघ्र मुद्दा दर्ता गर्न लागेको हो ।विभागले दुई वर्षअघि (२०७६ साल) देखि नै तामाङ आबद्ध सिभिल सहकारी र कम्पनीहरूको गतिविधि अनुसन्धान गरिरहेको छ । सोही क्रममा तामाङ, उनकी श्रीमती र छोरीहरूको बैंक खाता र चलअचल सम्पत्तिको कारोबार पनि रोक्का गरेको छ । तामाङ र सिभिल सहकारीका अन्य कर्मचारीहरूका सम्बन्धमा केन्द्रीय अनुसन्धान ब्युरो (सीआईबी) ले गरेको अनुसन्धानका आधारमा सरकारी वकिलको कार्यालयले जिल्ला अदालत काठमाडौंमा मुद्दा दर्ता गरेको थियो । अदालतले गत बुधबार थुनछेक आदेश गर्दै तामाङ र सिभिल सहकारी संस्थाका अध्यक्ष केशवलाल श्रेष्ठलाई पुर्पक्षका लागि थुनामा पठाउने आदेश गरेको थियो । अदालतले पक्राउ परेका १२ मध्ये अन्य ९ जनालाई धरौटीमा र एक जनालाई साधारण तारेखमा छाड्ने आदेश गरेको थियो । उनीहरूबाट ५० हजारदेखि ५० लाख रुपैयाँसम्म धरौटी माग गरिएको छ । जिल्ला अदालतको आदेश चित्त नबुझेपछि यी १० जनालाई पनि मुद्दाको अन्तिम टुंगो नलागुन्जेसम्म थुनामै राख्नुपर्ने मागसहित आफूहरू उच्च अदालत जाने तयारीमा रहेको सरकारी वकिलको कार्यालयका जिल्ला न्यायाधिवक्ता प्रेमराज पौडेलले जानकारी दिए । तारेख र धरौटीमा छुटेकालाई पनि मुद्दा अवधिभर थुनामै राख्नुपर्ने मागसहित हामीले छिट्टै उच्च अदालतमा मुद्दा दर्ता गर्दै छौं, उनले भने, सम्भव भएसम्म यही साता मुद्दा दर्ता गर्ने योजना छ ।सीआईबीले तामाङ र उनका कर्मचारीहरूलाई मुलुकी अपराध संहिता २०७४ बमोजिम ठगी र संगठित अपराध निवारण ऐन २०७० बमोजिम दोषी ठहर गरेको थियो । तामाङले विभिन्न प्रयोजनका लागि करोडौ रकम आफ्ना कर्मचारीको खातामा जम्मा गर्ने र उक्त रकम आफ्नो तजबिजमा खर्च गर्ने गरेको प्रहरीले फेला पारेको छ । सिभिल बचत तथा ऋण सहकारी संस्थाका अध्यक्ष श्रेष्ठले बयानका क्रममा प्रहरीसमक्ष यस्तो बताएका थिए ।सिभिल होटल प्रालिले मेरो खातामा पटक पटक गरी बचत गरी १० करोड २० लाख रुपैयाँ जम्मा गरेको देखिन्छ, श्रेष्ठले बयानमा भनेका छन्, उक्त रकम मेरो होइन इच्छाराज तामाङले कम्पनीको आवश्यक प्रक्रिया मिलाउन सिभिल होटलको खाताबाट मेरो खातामा हालिदिएका मात्र हुन् । पूर्वअध्यक्ष तामाङले भने सहकारी संस्थाका बचकर्ताहरूको रकम फिर्ता गर्ने दायित्व आफ्नो नभई संस्थाको भएको बताएका छन् । संस्थामा बचतकर्ताले राखेको रकम फिर्ता गर्ने मेरो व्यक्तिगत दायित्व होइन, संस्थाको हो, प्रहरीसँगको बयानमा तामाङले भनेका छन्, करिब २ हजार १ सय जना संस्थाका बचतकर्ता भएको थाहा पाएको हुँ । बचतकर्ताहरूलाई करिब ७ अर्ब जति रकम तिर्न बाँकी छ । सिभिल होम्सका समेत सबै कम्पनीबाट करिब ५ अर्ब रुपैयाँ सहकारी संस्थालाई तिर्नुर्नेछ ।तामाङले धेरै कारोबार गैरबैंकिङ प्रणालीबाट गर्ने गरेको पनि प्रहरीको अनुसन्धानमा देखिएको छ । उनको बैंक खातामा त्यति धेरै कारोबार छैन, स्रोतले भन्यो, यसको अर्थ धेरै कारोबार उनले धेरै कारोबार बैंकिङ प्रणालीबाहिरै गरेको देखिन्छ । सिभिल सेभिङ्स एन्ड क्रेडिट कोअपरेटिभ्समार्फत बचतकर्ताको रकम फिर्ता नगरेको आरोपमा प्रहरीले गत असोजमा १८ मा तामाङलाई पक्राउ गरेको हो । उनी आबद्ध सहकारीले २ हजारभन्दा बढी बचतकर्ताको करिब साढे ७ अर्ब रुपैयाँ फिर्ता नगरेको उजुरीका आधारमा प्रहरीले उनलाई पक्रिएको हो । सिभिल सहकारीले २ वर्ष (२०७६ वैशाख) देखि बचतकर्ताको रकम फिर्ता नगरेको बचतकर्ताहरूले बताएका छन् । सहकारीमा सर्वसाधारणको एक लाखदेखि ८ करोड रुपैयाँसम्म बचत छ । ठगीमा संलग्न भएको आरोपमा सिभिल सहकारीका अध्यक्ष केशवलाल श्रेष्ठ, प्रबन्धक भगवानबहादुर सिंह, जुनियर असिस्टेन्ट मेनेजर मायोनानी महर्जन, एलिना तुलाधर, जुनियर अधिकृत शंकरप्रसाद पाठक, असिस्टेन्ट संगीत श्रेष्ठ, लेखा अधिकृत राकेश महर्जन, जुनियर सहायक प्रबन्धक बुद्धराज तामाङ, जुनियर सहायक प्रबन्धक कौस्तुभ केतन ढुंगाना र पूर्वलेखा समिति सदस्य हरिहर लामिछाने र सिभिल होम्सका वरिष्ठ प्रबन्धक विजयविक्रम शाहलाई पनि पक्राउ गरिएको थियो । तीमध्ये तामाङ र केशवलाल श्रेष्ठबाहेक अरू छुटिसकेका छन् ।२०५७ सालमा स्थापित सिभिल सहकारीमा करिब साढे २ वर्षअघि समस्या सुरु भएको हो । अन्य सहकारीभन्दा महँगो ब्याज दिएर संस्थाले साढे सात अर्बभन्दा धेरै निक्षेप संकलन गरेको थियो । सोही अवधिमा संस्थाले करिब ८ अर्ब रुपैयाँ सिभिल होम्सलाई मात्र कर्जा दिएको छ, जुन कानुनविपरीत हो ।"
सुदूरपश्चिमका बैंकले दिन छाडे कर्जा,"(धनगढी)  सुदूरपश्चिमस्थित बैंक तथा वित्तीय संस्था पछिल्लो समय ऋण दिनै नसक्ने अवस्थामा पुगेका छन् । यति मात्रै हैन, अवस्थामा सुधार नहुने हो भने, व्यक्तिले आफ्नै पैसा पनि चाहेअनुसार झिक्न नसकिने अवस्था नजिकिँदै गएको बताइएको छ । वित्तीय प्रणालीमा तरलताको चाप बढ्दै गएकाले यस्तो अवस्था आएको बैंकका प्रतिनिधिहरूको भनाइ छ ।यहाँका बैंक तथा वित्तीय संस्थाहरूले प्रतिदिन अधिकतम (अत्यावश्यक अवस्थामा मात्रै) पाँच लाख रुपैयाँ ऋण लगानी गरिरहेका छन् । राष्ट्रिय वाणिज्य बैंक धनगढीमा कार्यरत एवं बैकर्स क्लब धनगढीका प्रतिनिधि त्रिचन्द्र भण्डारीले भने, यसअघि भने प्रतिदिन ५० लाख रुपैयाँसम्म कर्जा प्रवाह हुने गरेको थियो । ३० वर्षयता पहिलो पटक यस्तो संकट देखिएको हो ।आफ्नो खातामा रहेको रकम ब्यक्तिले झिक्न चाहेमा दिनै नसक्ने अवस्था आइनसके पनि त्यो परिस्थिति आउन सक्ने बैंक तथा वित्तिय संस्थाका प्रतिनिधि बताउँछन् । कसैले रकम झिक्यो भने त्यो रकम कहाँबाट पूर्ति गर्ने भन्ने संकट आइलाग्ने अवस्था बैंकहरूले झेलिरहेका छन्, भण्डारीले भने ।यसअघि नेपाल राष्ट्र बैंकले मौद्रिक नीतिमार्फत कर्जापुँजीनिक्षेप अनुपात (सीसीडी) रेसियोलाई हटाएर कर्जानिक्षेप अनुपात (सीडी) रेसियो लागू गरेको थियो । यसअनुसार कुल निक्षेप संकलनको १० प्रतिशत रकम जगेडा राख्दै अधिकतम ९० प्रतिशत मात्रै कर्जा प्रवाह गर्न पाइन्छ । अहिले यहाँका सबै संस्थाले ९० प्रतिशत ऋण लगानी गरिसकेको वित्तीय संस्थाका प्रतिनिधिले जानकारी दिए । यति बेला बैंकहरूले सुन कर्जासमेत रोक्नुपरेको बताएका छन् । आइतबार पनि बिहान ७ बजेको कठ्यांग्रिँदो चिसोमा ऋण खोज्नका लागि ग्राहकहरू बैंकमा लाइन लागेका थिए, भण्डारीले भने, तर कसैले ऋण पाउने अवस्था छैन । कोरोनाका कारण झन्डै दुई वर्षसम्म लगभग ठप्प रहेको आर्थिक गतिविधि चालु आर्थिक वर्षमा ह्वात्तै बढ्नु, विलासिताका वस्तुहरूको आयात बढ्नु, सरकारको पुँजीगत खर्च अत्यन्त न्यून हुनु, निक्षेप पनि वृद्धि नहुनु, रोजगारीका अवसर बढ्नुको साटो घट्दै जानु, ठूला उद्योगधन्दा तथा वैदेशिक लगानी नहुनुलगायतका कारणले अहिलेको अवस्था आएको वित्तीय क्षेत्रका जानकारहरूले औंल्याएका छन् ।सरकारले लगानीका दायरा बढाउनेतर्फ सोच्नु त परै जाओस्, आफ्नो खातामा भएको रकमसमेत होल्ड गरेर राखेकाले संकट गहिरिएको आर्थिक सरोकार मञ्चका अध्यक्ष राजेन्द्रवीर चन्दले बताए । हाम्रो ठाउँ विदेशी वस्तुहरूको डम्पिङ साइट जस्तै हुन थालिसक्यो । आफ्नो उत्पादन छैन, लगभग सबै सामान आयात गर्ने क्रममा पैसा जति बाह्य मुलुकमा जान्छ, चन्दले भने, अनुगमन प्रणाली फितलो छ । हुन्डीमार्फत ठूलो रकम बाह्य मुलुकमा जाने गरेको पनि छ । कोरोनाकालमा बैंक नै बन्द गर्नुपर्ने जस्तो संकटको सामना गर्नुपरेको स्मरण गर्दै बैंकर्स क्लब धनगढीका अध्यक्ष एवं सनराइज बैंक धनगढीका प्रबन्धक धर्म विष्टले अहिले फेरि जटिल अवस्था सिर्जना भएको दाबी गरे । निक्षेपभन्दा लगानी बढी भएको उनको भनाइ छ । सुदूरपश्चिममा झन्डै ६५ अर्ब रुपैयाँ लगानी छ भने ४५ अर्ब हाराहारीमा मात्रै निक्षेप छ, उनले भने । सुदूरपश्चिममा आर्थिक गतिविधि नै न्यून भएको तथा आयात मात्रै हुने गरेकाले समस्या थपिएको बताइएको छ । पर्यटन, उद्योग र व्यापारको प्रशस्त सम्भावना रहेको यस प्रदेशमा हाल व्यापार मात्र भएकाले पनि हो, विष्टले भने, उद्योग तथा पर्यटन व्यवसायमा आर्थिक गतिविधि शून्यप्रायः भएकाले समस्या स्वाभाविक हो ।"
नेपाललाई ईयूको कालोसूचीबाट हटाउँछौं,"काठमाडौं (कास) संस्कृति, पर्यटन तथा नागरिक उड्डयनमन्त्री प्रेमबहादुर आलेले नेपाललाई युरोपेली युनियन (ईयू) को कालोसूचीबाट हटाउन सरकार संवेदनशील रहेको बताएका छन् । नेपाल उद्योग परिसंघ (सीएनआई) का प्रतिनिधिमण्डलसँगको भेटमा मन्त्री आलेले ईयूको कालोसूचीबाट बाहिर ल्याउन गर्नुपर्ने कानुनी र नियमनकारी सुधारका लागि संसद्मा विधेयक पेस भइसकेको बताए । साथै ती विधेयक छिट्टै पारित गराउने उनले दाबी गरे । राष्ट्रिय सभाबाट दुवै विधेयक पारित भइसकेका छन्, अब प्रतिनिधिसभाबाट पनि छिट्टै विधेयक पारित गराएर नेपाललाई ईयूको कालोसूचीबाट बाहिर ल्याउँछौं, उनले भने । नेपालबाट बेलायतसम्मको सीधा हवाई उडानको प्रस्ताव पनि आफूले राखेको मन्त्री आलेले जानकारी दिए । सरकारी कर्मचारीलाई भ्रमण काज बिदा दिने कार्यविधि जारी गर्ने तयारी अन्तिम चरणमा पुर्याइएको पनि उनले उल्लेख गरे । कार्यविधिको मस्यौदा अर्थ मन्त्रालयमा पठाइएको छ, त्यसलाई पनि छिट्टै जारी गर्छौं, मन्त्री आलेले भने । कोभिडको गम्भीर प्रभाव परेको पर्यटन क्षेत्रको पुनरुत्थानका काम अघि बढाउन उच्चस्तरीय समिति नै गठन गरेर काम अघि बढाउन लागिएको उनले जानकारी दिए । यस समितिमा निजी क्षेत्रका प्रतिनिधिलाई पनि समावेश गरिने उनको प्रतिबद्धता छ । भेटमा परिसंघका अध्यक्ष विष्णुकुमार अग्रवालले कोभिडबाट अतिप्रभावित पर्यटन क्षेत्रको शीघ्र पुनरुत्थानका लागि आन्तरिक र बाह्य पर्यटन प्रवर्द्धनका काम गर्नुपर्नेमा जोड दिए । कोभिडविरुद्धको भ्याक्सिनको पूर्ण मात्रा सबै नेपालीलाई शीघ्र उपलब्ध गराई बुस्टर डोजसमेत छिटो लगाउने प्रबन्ध मिलाउन उनको आग्रह छ । कोभिडका कारण शिथिल भएका व्यवसायको पुनरुत्थानका लागि सरकारले घोषणा गरेको राहतका कार्यक्रम अझै कतिपय व्यवसायीले नपाएको गुनासो रहेकाले त्यसको सम्बोधनका लागि पनि अग्रवालले आग्रह गरे । बंगलादेशका लाखौं पर्यटक नेपाल भित्र्याउने गरी दुई पक्षीय सम्झौता गरेर अघि बढ्न पनि सुझाए ।"
'जसरी भए पनि नेतृत्व चयनलाई पार लगायौं,"काठमाडौं (कास) माओवादी अध्यक्ष पुष्पकमल दाहालले केन्द्रीय सदस्यको नाम घोषणा गर्दै फरक खालको निर्वाचन भएको टिप्पणी गरे । चाहेजस्तो प्रक्रिया अपनाउन नसके पनि जसरी भए पनि पार लगाएकामा उनले राहत महसुस भएको पनि बताए । जस्तो हुनुपर्ने हो, त्यस्तो हुने भएन । जस्तो चाहिने हो त्यस्तो नहुने भयो भन्ने अलिअलि चिन्ता, अलिअलि असन्तोषजस्तो पनि भइराख्या छ । तपाईं र हाम्रो उस्तैउस्तै भाव छ, बन्दसत्रमा दाहालको भनाइ थियो, हामी सहमतिका साथ जान्छौं भन्ने सन्देश दिनका लागि मैले गरेका घोषणालाई समर्थन गरिदिन हार्दिक अनुरोध गर्दछु । उनले प्रस्तुत गरेका नाम हलबाट अनुमोदन भएको थियो ।एमालेसँग एकता गर्दा केन्द्रीय समिति घटबढ भएकाले अलमल परेको बताए । एमालेसँग एकता गर्दा हामीले केन्द्रीय समिति भनेजस्तो बनाएका थियौं । त्योभन्दा अगाडि हाम्रो के थियो भन्ने भुक्तभोगी छौं । कति हो कति थाहै नहुने, दाहालले भने, हामीलाई पनि थाहै भएन, कति हो केन्द्रीय समिति भन्ने । ५ हजार, चार हजार, सात हजार, ९ हजार भने पनि हुने । बडो विचित्रको सर्कलमा पर्यौं । जति गरे पनि नहुने । उनले निर्वाचन प्रणाली पूर्ण समानुपातिक होस् भन्ने चाहे पनि नभएको टिप्पणी गरे । राज्यका सबै अंगमा पूर्ण समानुपातिक प्रणाली होस् भन्ने चाहन्थ्यौं तर पुग्न सकेनौं । संविधानमा समानुपातिक समावेशी मान्यतालाई स्थापित गर्न सैद्धन्तिक र व्यावहारिक रूपमा सफल भयौं, उनले भने । महाधिवेशन वैचारिक बहसमा सफल भएको उनको दाबी छ ।"
केन्द्रीय समितिमा कोको ?,"समानुपातिकतर्फ खसआर्यपुरुष ः नारायणप्रसाद दाहाल, सूर्यप्रकाश सुवेदी, धीरेन्द्र शर्मा, नरबहादुर विष्ट, वसन्त शर्मा, केशव नेपाल, निर्मल आचार्य, जोखबहादुर महरा, तारामान स्वाँर, देवेन्द्रराज रेग्मी, हरिराज अधिकारी, देवेन्द्र पराजुली, अच्युतम काफ्ले४० वर्षमुनिका ः विजय भण्डारी, दुर्गाप्रसाद चापागाईं, अनिल शर्मा, लालबहादुर सोडारी, दुई जना बाँकीमहिला ः आशा कोइराला, सीता पोखरेल, कल्पना धमला, गंगाकुमारी बेलवासे, दामाकुमारी शर्मा, देवी खड्का, धर्मशीला चापागाईं, नारायणी शर्मा, बलावती शर्मा, विमला सुवेदी, रेणु चन्द, रेणु दाहाल, सत्या पहाडी, समिता कार्की, सुशीला सिंखडा, ज्ञानु बस्नेत सुवेदी, लक्ष्मीदेवी न्यौपाने, मञ्जु बम, कुन्ती जोशी, टीका बुढाथोकी, गोमा कुँवर, काली चलाउने, लुम्बिनी गौतम, हरिमाया शर्मा र रुकु चौलागाईं४० वर्षमुनि ः यशोदा न्यौपाने, ओमकुमारी पौडेल, विमला सिंह, दीपा सिंखडा, गीता तिमिल्सिना र कृष्णा शाहदलितपुरुष ः विष्णुबहादुर विक, यमबहादुर परियार र जगत सार्की ४० वर्षमुनि ः सुबोध श्रीपाइलीमहिला ः अञ्जना बिशंखे, सुशीला श्रीपाइली, सीता बौडेल, मानकुमारी नेपाली, सीता नेपाली, धनमाया विक, लक्ष्मी विक, शान्ति नेपाली, गीता गहतराज, दुर्गाकुमारी विक र पम्फा बसेल४० वर्षमुनि ः पार्वती विक, २ बाँकीमुस्लिम पुरुष ः हकिकुल्ला मुसलमान, ७ बाँकी महिला ः कौशर साह, ६ बाँकीमधेसी पुरुष ः जगत यादव, शिवकुमार मण्डल, रामकुमार यादव, ३ बाँकी४० वर्षमुनि ः सुरेन्द्र मेहतामहिला ः बोधमायाकुमारी यादव, सुनीताकुमारी यादव, ११ बाँकी४० वर्षमुनि ः ३ जना (सबै बाँकी) आदिवासी जनजाति ः ४३ जनापुरुष ः अजम्बर राई काङबाङ, रामकुमार राई, मानबहादुर बुढामगर, दीपबहादुर योञ्जन, दीपेन्द्रकुमार पुनमगर, तुलाराम घर्तीमगर, राजकाजी गुरुङ, पर्शुराम तामाङ, हितबहादुर तामाङ, दिलीप प्रजापति, छक्कबहादुर लामा र अन्य बाँकी४० वर्षमुनि ः इन्द्र आङ्बो, हेमकुमार राई, डम्बर घर्तीमगर, नवीन जिरेलमहिला ः २३ जनाअमृता थापा, ओन्सरी घर्ती, कमला रोका, कुमारी मोक्तान, ताराकुमारी घर्ती, दुर्गाजयन्ती राई, पार्वती थापा, शशी श्रेष्ठ, लक्ष्मी लामा, सोमती तमु, होमकुमारी खापुङ, सीता थेबे, मोणी खम्बु किराँती, पी घर्ती, लक्ष्मी पुन, मीना तामाङ, सरिता महर्जन, प्रतिमा श्रेष्ठ, उर्मिला लामा, लक्ष्मी गुरुङ, लालकुमारी पुन, माया बल, बाँकी पछि ।४० वर्षमुनि ः बिना मगर, आर तामाङ, ममता ताजपुरिया, कमला दोङ र २ बाँकीथारू पुरुष ः सन्तकुमार चौधरी, हरिनारायण चौधरी, देवीलाल चौधरी र ३ बाँकी४० वर्षमुनि ः अमनलाल मोदी थारूमहिला ः रूपाश्वरी चौधरी, अञ्जना चौधरी, अञ्जु चौधरी, दीपा चौधरी, कृष्णा चौधरी र १ बाँकी खुलातर्फ नेपबहादुर थारू चौधरी, लक्ष्मणदत्त जोशी, शरदसिंह भण्डारी, खगराज भट्ट, नरेन्द्रबहादुर कुँवर, त्रिलोचन भट्ट, माधव सापकोटा, युवराज चौलागाईं, लेखनाथ दाहाल, शालिकराम जमकट्टेल, श्यामकुमार श्रेष्ठ, हरि दाहाल, महेश्वर दाहाल, हेमलाल शर्मा, सन्तकुमार दराई, हितमान शाक्य, कृष्णप्रसाद सापकोटा, धर्मदत्त देवकोटा, मुक्ति प्रधान, ईश्वरीप्रसाद भण्डारी, सुनील मानन्धर, हरिबोल गजुरेल, पुष्पकमल दाहाल, दिलीप महर्जन, सुदन किराती, किरणकुमार राई, सुरेश राई, हेमराज भण्डारी, राजेन्द्र कार्की, एकचन्द्र बराल, पदमबहादुर राई, साबित्रीकुमार काफ्ले, सुरेन्द्रकुमार कार्की, युवराज भट्टराई, अजयशंकर नायक, अशोक मण्डल, भरतप्रसाद शाह, प्रकाशहरि पोखरेल, राजु खड्का, योगकुमार यादव, गोपाल ठाकुर, रामकुमार शर्मा, रामेश्वर राय यादव, मातृका यादव, प्रह्लादकुमार बुढाथोकी, गिरिराजमणि पोखरेल, विश्वनाथ साह, गणेश साह, इन्द्रजित थारू, जीवन गौतम, तेजबहादुर ओली, हेमराज शर्मा पोखरेल, गणेशमान पुन, जगप्रसाद शर्मा, वर्षमान पुन, महेश्वरजंग गहतराज, कुलप्रसाद केसी, डोरप्रसाद उपाध्याय, सुबबहादुर रोका, तिलकराम शर्मा, चक्रपाणि खनाल, कृष्णध्वज खड्का, कृष्णबहादुर महरा, वामदेव क्षेत्री, झकबहादुर मल्ल, विन्दमान विष्ट, रामदीप आचार्य, महेन्द्रबहादुर शाही, राजकुमार शर्मा, शक्ति बस्नेत, गजेन्द्र महत, टेकबहादुर बस्नेत, जनार्दन शर्मा, मायाप्रसाद शर्मा, कालीबहादुर मल्ल, युवराज दुलाल, रामप्रसाद सापकोटा, ओमनाथ ढुंगाना, गंगा कार्की, पुष्पविक्रम मल्ल, लीलामणि पोखरेल, लक्ष्मण पन्त, लेखनाथ न्यौपाने, डिलाराम आचार्य, झक्कु सुवेदी, सीपबहादुर बस्नेत, कृष्ण केसी, अमरबहादुर गुरुङ तमु, गुप्तबहादुर ठकुरी, खिमलाल देवकोटा, देवेन्द्र पौडेल, हरिबहादुर चुमान, बालकृष्ण गैरे, नारायणकाजी श्रेष्ठ, कृष्णप्रसाद धिताल, देवप्रसाद गुरुङ, श्रीराम ढकाल, सुरेश आलेमगर, हितराज पाण्डे, दीनानाथ शर्मा, पम्फा भुसाल, उर्मिला अर्याल, जयपुरी घर्ती, रेखा शर्मा, पूर्णाकुमारी सुवेदी, यशोदा सुवेदी गुरुङ, परशुराम रम्तेल, महेन्द्र पासवान, गोपी सार्की अछामी, दलजित श्रीपाली, वीरमान चौधरी, कुमार पौडेल रहेका छन् भने बाँकी केन्द्रीय समितिले मनोनीत गर्ने भएको छ ।"
"ओमिक्रोनको असर फोक्सोमा न्यून, घाँटीमा बढी","(लन्डन)  पछिल्लो समय विश्वभर द्रुत गतिमा फैलिरहेको कोभिड१९ को संक्रामक भेरिएन्ट ओमिक्रोनले गम्भीर प्रकृतिको रोग निम्त्याउने खतरा कम रहेको नयाँ अनुसन्धानले देखाएको छ । बेलायतमा ६ वटा अनुसन्धान समूहले गरेको अध्ययनमा ओमिक्रोनले संक्रमित व्यक्तिको घाँटीमा समस्या उत्पन्न गरे पनि फोक्सोमा गम्भीर असर नगर्ने देखिएको हो । तीमध्ये चारवटा अध्ययनअनुसार यसअघिका डेल्टा वा अन्य भेरिएन्टले जस्तो ओमिक्रोनले मानिसको फोक्सोमा असर नगर्ने देखिएको बेलायती अखबारहरूले उल्लेख गरेका छन् । उक्त अध्ययन प्रतिवेदन अन्य वैज्ञानिकहरूले गहिरोसँग अध्ययन गर्न भने बाँकी रहेको जनाइएको छ । प्राध्यापक जेम्स स्टेवार्टका अनुसार युनिभर्सिटी अफ लिभरपुल मोलकुलर भाइरोलोजी रिसर्च ग्रुपले प्रकाशित गरेको प्रतिवेदनमा ओमिक्रोन मुसामा परीक्षण गर्दा असर निकै कम देखिएको पाइएको छ । मुसा ओमिक्रोनबाट संक्रमित गराउँदा तौल खासै नघटेको तथा निमोनिया भए पनि सामान्य मात्र असर देखिएको हो । यो एनिमल मोडल (मुसा) मा प्रयोग गरी प्रकाशित प्रारम्भिक अध्ययन प्रतिवेदन हो । ओमिक्रोनले उपल्लो श्वासप्रणाली नाक तथा घाँटीमा असर पुर्याउने, छिटोछिटो भाइरसको संख्या बढ्ने र छिटो सर्ने देखिएको छ, लन्डन वाटफोर्ड जनरल हस्पिटलका कन्सल्टेन्ट फिजिसियन डा मोहन थापाले कान्तिपुरसँग भने, तर फोक्सोमा गम्भीर असर गरेको पाइएको छैन । डा थापाका अनुसार ओमिक्रोन फोक्सोको तन्तुमा भन्दा बढी नाक तथा घाँटीका कोषिकामा छिरेर रहिरहने, संख्या बढाउने र लक्षण देखाउने पाइएको छ । नाक तथा घाँटीमा रहिरहने भएकाले हाछ्युँ गर्दा अरूलाई छिटो सर्छ । डा थापाले डिसेम्बरअघि र अहिलेको तुलना गर्दा अस्पताल भर्ना हुने बिरामी दोब्बर बढेको तर मृत्युदर निकै कम भएको बताए । अहिले बेलायत, युरोप र अमेरिकातिर ओमिक्रोनकै संक्रमण बढी छ । ओमिक्रोनको स्पाइक प्रोटिनमा परिवर्तन आए पनि बुस्टर डोजका कारण मृत्युदर कम देखिएको छ, थापाले भने । बुस्टर डोजका कारण रोगप्रतिरोध क्षमता बढेपछि मृत्युदर न्यून देखिएको चिकित्सकहरूको विश्वास छ ।यसअघि बेलायतको स्वास्थ्य सुरक्षा नियकाले आफ्नो प्रारम्भिक अध्ययनमा डेल्टा भेरिएन्टभन्दा ओमिक्रोन कम घातक भएको र झन्डै ७० प्रतिशत ओमिक्रोन संक्रमित अस्पताल भर्ना हुन नपर्ने देखिएको बताएको थियो । डिसेम्बर २३ मा प्रकाशित इम्पेरियल कलेज लन्डनले गरेको अध्ययन र विश्लेषणमा पनि डेल्टाभन्दा ओमिक्रोन छिटो सर्ने तर मानिसलाई असर कम गर्ने पाइएको थियो । ओमिक्रोन संक्रमण तीव्र फैलिइरहँदा बेलायतले कामदारको चर्को अभाव झेलिरहेको छ । फाइनान्सियल टाइम्सका अनुसार ओमिक्रोन संक्रमणपछि आइसोलेसन बस्दा अहिले निजी कम्पनीहरूमा झन्डै २५ प्रतिशत कामदार गयल भएका छन् ।"
आरजुचौथाइवाले भेटवार्ता,"नयाँदिल्ली (कास) प्रधानमन्त्री शेरबहादुर देउवापत्नी तथा कांग्रेस नेतृ आरजु देउवा राणाले आइतबार भारतीय जनता पार्टी (भाजपा) का विदेश विभाग प्रमुख विजय चौथाइवालेसँग भेटवार्ता गरेकी छन् । भाइको उपचारका लागि पछिल्लो एक सातादेखि दिल्लीमा रहेकी आरजुले राजनीतिक भेटघाट थालेकी हुन् । उनका भाइ भूषण राणाको गत बिहीबार मुटुसम्बन्धी शल्यक्रिया गरिएको थियो । प्रधानमन्त्री देउवाले पुस २५ देखि २७ सम्म भारत भ्रमण गर्दै छन् । देउवा भारतीय समकक्षी नरेन्द्र मोदीको गृहराज्य गुजरातमा हुने भाइब्रेन्ट गुजरात ग्लोबल समिट मा सहभागी हुँदै छन् । यस विषयमा दुवै सरकारले आधिकारिक रूपमा सूचना बाहिर ल्याउन भने बाँकी छ । तर नेपाल सरकारले देउवाको भारत भ्रमणको गृहकार्य गरिरहेको छ । भाइब्रेन्ट गुजरात ग्लोबल समिट गुजरातको गान्धीनगरमा पुस २६ देखि २८ सम्म हुँदै छ । प्रधानमन्त्री देउवाको भ्रमणअघि दिल्ली पुगेकी आरजुले राजनीतिक भेटवार्ता थालेसँगै भ्रमणको पूर्वतयारीका रूपमा हेरिएको हो । प्रधानमन्त्रीको भ्रमणअघि कि परराष्ट्रमन्त्री वा प्रधानमन्त्रीनिकट व्यक्तिलाई सम्बन्धित मुलुकमा पूर्वतयारीका लागि पठाउने चलन छ । आरजुले दिल्लीमा थालेको राजनीतिक भेटवार्ता त्यसैको संकेत हो । चौथाइवालेले ट्वीट गर्दै आरजुसँग भेटवार्ता भएको जनाएका छन् । व्यक्तिगत भ्रमणमा नयाँदिल्ली रहेकी डाआरजु देउवा राणासँग मेरो सौहार्दपूर्ण भेटवार्ता भयो, चौथाइवालेले तस्बिर सार्वजनिक गर्दै लेखेका छन् । आरजु र चौथाइवालेबीच विशेष सम्बन्ध छ । रक्षाबन्धनका दिन नेपाल भ्रमणमा रहेका चौथाइवालेले प्रधानमन्त्री निवास बालुवाटारमा पुगेर आरजुसँग राखी लगाएका थिए ।"
दक्षिण अफ्रिकाको संसद्मा आगलागी,केप टाउन (एजेन्सी) दक्षिण अफ्रिकाको संसद् भवनमा भीषण आगलागी भएको छ । स्थानीय टेलिभिजनहरूले प्रसारण गरेका भिडियोमा केप टाउनस्थित संसद् भवनमाथिको आकाश धूवाँले ढाकेको र छानामा आगोको मुस्लो देखिएको थियो । आगलागीका कारण भवनमा व्यापक क्षति पुगेको अधिकारीहरूले जनाएका छन् । संसद् भवननजिक नोबेल शान्ति पुरस्कार विजेता डेसमन्ड टुटुको अन्त्येष्टि गरिएको केही घण्टापछि आगलागी सुरु भएको हो । दक्षिण अफ्रिकाका राष्ट्रपति सिरिल रामाफोसाले घटना निकै दुःखद भएको बताएका छन् । आगलागीको कारण भने थाहा हुन सकेको छैन् । प्रहरी अधिकारीले एक जना ५१ वर्षीय पुरुषलाई नियन्त्रणमा लिएर अनुसन्धान सुरु गरिएको जनाएका छन् । भवनको तेस्रो तलामा रहेको कार्यालयबाट सुरु भएको आगलागी भवनभर फैलिएको हो । संसद् भवनमा तीनवटा खण्डहरू छन् । सबैभन्दा पुरानो भवन सन् १८८४ मा निर्माण गरिएको हो । नयाँ खण्डको भवन १९८० को दशकमा बनाइएको हो ।
सुनीलको गोल र मछिन्द्रको भाग्य,"लगातार ७ क्लिनसिटउपाधि जोगाउने अभियानको पहिलो खेलमा मछिन्द्रले सुनीलको दुई गोलमा एनआरटीमाथि २१ को जित हात पारेको थियो । एनआरटीका एरिक विष्टले ५४ औं मिनेटमा गोल गरेयता मछिन्द्रले गोल बेहोरेको छैन । यसक्रममा उसका गोलकिपर विशाल श्रेष्ठले लगातार ६ खेलमा क्लिनसिट राखेका छन् ।टिमवर्कले भएको हो, गोलकिपर विशालले क्लिनसिटको यात्राबारे भने, डिफेन्समात्रै होइन, स्ट्राइकिङ लाइनदेखि नै सबैले मिलेर गरेको हो । जित्नका लागि गोल हान्ने मात्रै होइन कि पहिला रोक्नुपर्छ (विपक्षीलई) भन्ने हाम्रो ट्रेनिङदेखिकै कोचको रणनीतिलाई उपयोग गर्दै आएका छौं । यो (क्लिनसिट) हामी सबैको मिहिनेतले भएको हो । गत सिजनको उपाधि यात्रामा उनले १३ मध्ये ७ खेलमा क्लिनसिट राखेका थिए, जसमा निरन्तर भने दुई खेलसम्ममात्रै थियो । त्यस आधारमा यो सिजनलाई उनको करिअरकै उत्कृष्ट मान्नुपर्छ ।उनले गत भदौमा दशरथ रंगशालामा भारतविरुद्ध भएको अन्तर्राष्ट्रिय मैत्रीपूर्ण खेलमा सब्स्टिच्युटका रूपमा राष्ट्रिय टिममा डेब्यु गरेका थिए । राष्ट्रिय टिममा छनोट भएको एक दशकपछि पाएको त्यो अवसरलाई उनले सम्झिए, अन्तर्राष्ट्रिय खेल खेल्ने मेरो सपना पूरा भएको थियो । त्यसले मलाई थप ऊर्जा दिएको छ ।"
खेलाडीसँगको विवाद मिलेको क्यानको दाबी,"(काठमाडौं)  नेपाल क्रिकेट संघ (क्यान) ले खेलाडीसँग रहेको विवाद साम्य भएको दाबी गरेको छ । क्यान अध्यक्ष चतुरबहादुर चन्दले सबै पक्षबारे पूर्वकप्तान ज्ञानेन्द्र मल्लसँग छलफल गरिएको तथा छलफल राम्रो र सकारात्मक भएको जनाउँदै खेलाडी र संघबीचको विवादको अन्त्य भएको जनाए । सेन्ट्रल कन्ट्रयाक्टमा वर्गीकरणको विषयलाई लिएर सञ्चारमाध्यममा गएर बोलेपछि क्यानले मंसिर २९ गते कप्तान ज्ञानेन्द्र मल्ल र उपकप्तान दीपेन्द्रसिंह ऐरीलाई पदमुक्त गर्नुका साथै उनीहरू दुईसहित सोमपाल कामी र कमलसिंह ऐरीलाई ६ महिना सेन्ट्रल कन्ट्रयाक्टमा नराख्ने निर्णय गरेको थियो । क्यानले चार खेलाडीमाथि कारबाही गर्दै सन्दीप लामिछानेलाई कप्तान बनाएको थियो । त्यसयता विनोद भण्डारी, करण केसी, कुशल भुर्तेल, अविनाश बोहरा, रोहित पौडेललगायत खेलाडीले कारबाहीको विरोधमा ऐक्यबद्धता जनाउँदै आएका छन् । क्यान र खेलाडीबीच अनौपचारिक वार्ता र छलफल भए पनि सहमति हुन सकेको थिएन । आइतबार क्यान र ज्ञानेन्द्रबीच औपचारिक वार्ता भएको थियो । पहिलो चरणमा क्यान अध्यक्ष चन्द र ज्ञानेन्द्रबीच छलफल भएको थियो । त्यसपछि ज्ञानेन्द्र, क्यानबाट चन्द, कोषाध्यक्ष रोशन सिंह, कार्यवाहक सचिव प्रशान्तविक्रम मल्ल तथा प्रमुख प्रशिक्षक पुबुदु दासानायकेबीच लामो छलफल भएको थियो । छलफलबारे खेलाडीका तर्फबाट कुनै प्रतिक्रिया आएको छैन । हिजोमात्र चार खेलाडीबाट कारबाही फिर्ता पाऊँ भनेर क्यानमा निवेदन आएको हुनाले एउटा बोर्ड बैठकले गरेको निर्णय अर्को बोर्ड बैठकले मात्र सच्याउन मिल्छ । त्यसकारण आगामी बोर्ड बैठकमा ग्रेडिङको विषयलाई सच्याउने र कारबाही फुकाउने प्रतिबद्धता क्यानका तर्फबाट हामीले गरेका छौं, क्यान अध्यक्ष चन्दले छलफलका बारेमा भने । कप्तान र उपकप्तानलाई यथावत् स्थानमा नफर्काए र सेन्ट्रल कन्ट्रयाक्टको वर्गीकरण नसच्चाए हामी खेल्दैनौं भन्ने आशयको पत्र अघिल्लो दिन पठाएकाले छलफल गरिएको चन्दले जनाए । क्यानले कारबाही गरेका चार खेलाडीप्रति ऐक्यबद्धता जनाउँदै ८ खेलाडीले प्रशिक्षणमा सहभागी हुन नसक्ने पत्र पठाएका थिए । खेलाडीको हकहितमा बोलेकै आधारमा कप्तान र उपकप्तान हटाइएको र चार जना खेलाडीमाथि गरिएको कारबाही यथावत् रहेको हुँदा यसले हामी खेलाडीको मनोबल गिर्नुका साथै राम्रो क्रिकेट खेल्नका लागि चाहिने वातावरण नबनेको आभास भएको भन्दै कुशल भुर्तेल, विक्रम सोब, करण केसी, सुशन भारी, रोहितकुमार पौडेल, विनोद भण्डारी, सन्दीप जोरा, नन्दन यादवले बन्द प्रशिक्षणमा सहभागी हुन नसक्ने भन्दै हस्ताक्षर पत्र क्यान पठाएका थिए । चन्दले अगाडि भने, कप्तान र उपकप्तान पनि यथावत् राखिपाऊँ भन्ने खेलाडीको माग थियो त्यसमा हामी बैठकमा उपस्थित पदाधिकारी र प्रमुख प्रशिक्षक सहमत भएनौं । अहिले ट्वान्टी२० विश्वकप छनोटमा सन्दीप लामिछानेकै कप्तानीमा नेपाली राष्ट्रिय टोलीले खेल्छ । सबैले सन्दीपलाई कप्तान मानेर अगाडि बढ्नुपर्छ भन्नेमा हामी सहमत भयौं । यसमा ज्ञानेन्द्र पनि सहमत हुनुभयो । यसमा मलाई लाग्छ सबै खेलाडी एक ढिक्का भएर अगाडि बढ्नेछन् ।क्यान र खेलाडीबीचको विवादका कारण ग्लोबल ट्वान्टी२० छनोटको नेपालको तयारी सुरु हुन सकेको छैन । ओमानमा फेब्रुअरी १५ देखि ट्वान्टी२० विश्वकप छनोट हुँदै छ । क्यानले ३० सदस्यीय प्रारम्भिक टोलीको घोषणा गरे पनि क्यान र खेलाडी विवादका कारण प्रशिक्षण आइतबार सुरु हुन सकेको थिएन । खेलाडीहरूलाई शनिबार होटलमा रिपोर्टिङ गर्नु भनिएको थियो । सौरभ खनाल, शाहव आलम, कुशल मल्लसहित खेलाडीको कारबाहीमा विरोधमा रहेका नन्दन यादव आइतबार बिहान होटल पुगेका थिए । त्यस्तै विनोद भण्डारी, विक्रम सोब र सुशन भारी आइतबार राति टिम बसेको होटल पुगेका छन् । बाँकी रहेका सबै खेलाडीले आइतबार साँझ ६ बजेभित्र होटलमा रिपोर्टिङ गर्नु अन्यथा हामी वैकल्पिक व्यवस्था गर्छौं भनेर हामीले व्यक्तिगत पत्र पठाएपछि र वार्तापछि ज्ञानेन्द्रले भोलि (सोमबार) बिहान ९ बजेसम्मको समय माग्नुभएको छ, चन्दले भने, त्यसपछि उहाँहरू आउनुभएन भने विकल्प खोज्ने सहमति भएको छ । अरू खेलाडी नआए पनि नेपाली राष्ट्रिय टोलीको बन्द प्रशिक्षण सोमबारबाट सुरु हुनेछ । सेन्ट्रल कन्ट्रयाक्टको वर्गीकरणमा क्यानको पनि केही कमजोरी रहेको चन्दले स्विकारे । वर्गीकरणको विषयमा मापदण्ड बनाउँदा कमसे कम वर्गीकरण हुनुभन्दा पहिला नै जानकारी हुनुपर्ने विषय भएकाले आफूलाई यो तर्क ठीक लागेको उनले जनाए ।जुन पक्षका लागि हामीले निर्णय गर्ने हो त्यो पक्षको पनि सहभागिता औपचारिक र अनौपचारिक छलफलका माध्यमबाट हामी योयो मापदण्ड राखिरहेका छौं, यो मापदण्डमा पर्ने मान्छे फिट हुन्छ, यो यो मापदण्डमा नपर्ने मान्छे फिट हुन्न भन्ने जानकारी सरोकारवालालाई दिइसकेपछि मलाई लाग्छ यो विवाद लामो जाँदैन थियो होला, चन्दले भने, यसबारे पछिल्लो पटक संवाद भएन, अर्को सेन्ट्रल कन्ट्रयाक्ट बनाउन दिएको हाम्रो समितिले ६ महिना ढिलो गरी वर्गीकरण दियो । त्यो पनि गोप्य फाइल सिलबन्दी खाममा बोर्ड बैठकमा मात्र खोल्नु भनेर दिइएको थियो । त्यो फाइल पाएको दुई महिनापछि बोर्ड बैठक बस्यो, त्यो खोल्दा अलिकति ढिला भएका कारण त्यो बीचमा नेपालले १२ शृंखला खेलेकाले यसमा अलिकति हामीले सम्झाउन नसकेका हौं ।वर्गीकरणमा गल्तीभन्दा पनि ढिलो गरी भएको तथा कुनै न कुनै कमजोरी क्यानबाट भएको जनाउँदै चन्दले भने, समयमा व्यवस्थापन नगर्नु पनि हाम्रो कमजोरी हो । ग्रेडिङ कमिटीको या समयमा बोर्ड बैठक राख्न नसक्नु हाम्रो कमजोरी र बाध्यता थियो । खेलाडीको वर्गीकरण आउँदा ओमानको शृंखला समावेश नभएकाले विवाद लम्बिएको उनको तर्क थियो । कमीकमजोरीलाई सच्याएर जाने र मापदण्ड बनाउँदा पारदर्शी तरिकाले आवश्यकताअनुसार खेलाडीहरू, प्रमुख प्रशिक्षक, छनोट समितिलाई राखेर वर्गीकरण गरिने सहमति भएको चन्दको दाबी थियो । उनले भने, वर्गीकरणमा अब कुनै विवाद छैन । गत वर्षको वर्गीकरणमा खेलिरहेका खेलाडी ज्ञानेन्द्र, सोमपाल र पूर्वखेलाडी पारस खड्काले अहिले पनि सेन्ट्रल कन्ट्रयाक्टमा हस्ताक्षर गर्नुभएको छैन । हस्ताक्षर गरेपछि पैसा निकास भइहाल्छ । पैसा निकासका लागि हामी आईसीसीमा पहल गर्छौं किनभने त्यो अडिट भएर यो विषय बन्द गरिसकेका थियौं । यसलाई फेरि मिलाउनुपर्ने हुन्छ, त्यसमा हामी खुला छौं ।"
गेटाफेसँग रियल पराजित,"म्याड्रिड (एएफपी) रियल म्याड्रिड आइतबार स्पेनी ला लिगाको शीर्षस्थानमा ११ अंकको अग्रता खोल्न असफल रह्यो । रियल गेटाफेसँग १० ले पराजित रह्यो । एक मात्र गोल इनेस उनलले नवौं मिनेटमा गरे । उनले रियलको पेनाल्टी एरियामा इडेर मिलिटाओबाट बल खोसेर गोल गरेका हुन् । रियलका लागि लुका मोड्रिच गोलको नजिक पुगेका थिए, तर उनको शक्तिशाली प्रहार पोस्टमा लागेको थियो ।कार्लो एन्सेलोटीको रियलले दोस्रो स्थानको सेभियाको भन्दा दुई खेल कम खेलेको छ र उसको २० खेलबाट ४६ अंक छ । सेभियाले सोमबार काडिजको सामना गर्नेछ । सेभियाको ३८ अंक छ । गेटाफेविरुद्ध रियलले खेल पूर्णतः नियन्त्रणमा राखे पनि गोल गर्न भने चुकेको थियो । गेटाफेका गोलरक्षक डेविड सोरियाले एकपछि अर्को बचाउ गरे । पहिलो हाफमा उनले मोड्रिचको एक अर्को शक्तिशाली प्रहारलाई गोल हुन दिएनन् ।रियल दोस्रो हाफमा बढी दबाब सिर्जना गर्न सफल रहे पनि निर्णायक आक्रमण बुन्न सकेन । कासेमिराले यसैक्रममा बुनेको एक आक्रमणलाई गेटाफे गोलरक्षक सोरियाले बचाए । यो जितपछि गेटाफेको १५ अंक भएको छ । रेलिगेसनबाट बच्न लगातार संघर्ष गरिरहेको गेटाफेका लागि घरमा प्राप्त यो जित ठूलो राहतको रूपमा हात पारेको छ । अब रेलिगेनस क्षेत्रबाट तीन अंकले अगाडि रहेको गेटाफे १८ औं स्थानमा उक्लिन पनि सफल रहेको छ ।एभरटनलाई दबाबलन्डन इंग्लिस प्रिमियर लिगमा रेलिगेसन क्षेत्रको नजिक रहेर दबाबमा रहेको लिड्स युनाइटेडले आइतबार घरेलु मैदानमा बर्नलीलाई ३१ ले हरायो । जितपछि लिड्स १९ खेलबाट १९ अंक नै भएको छ र १८ औं स्थानमा छ । बर्नली पनि पुछारबाट तेस्रो स्थानमा छ र रेलिगेसनबाट बच्न संघर्षरत छ । बर्नलीको ११ अंक छ । उसको पछाडि ११ अंकमै न्युकासल युनाइटेड र १० अंकमा नरविच छन् ।लिड्सका जितमा ज्याक हारिसन, स्टुवार्ट डलास र ड्यानिएल जेम्सले गोल गरे । म्याक्सवे कोरनेटले दोस्रो हाफमा बर्नलीका लागि गोल गर्दै ११ को बराबरीमा ल्याए । तर लिड्सले खेलमा उत्कृष्ट पुनरागमन गरेको थियो । अर्को खेलमा राफेल बेनिटेजको एभरटन भने घरमै ब्राइटनबाट ३२ ले पराजित रह्यो । हारले एभरटन १९ अंकमा १५ औं स्थानमा रह्यो । ब्राइटन भने २७ अंकमा आठौं स्थानमा छ ।ब्राइटले पहिलो हाफमा एएम एलिस्टर र ड्यानिएल बर्नको गोलले २० को अग्रता लियो । त्यसपछि एभरटनका लागि एन्थोनी गोर्डनले गोल फर्काए । ब्राइटनका एलिस्टरले नै तेस्रो गोल थपे । खेलको अन्त्यतिर गोर्डनले एभरटनका लागि दोस्रो गोल गरे । यस्तै अर्को खेलमा ब्रेन्टफोर्डले एस्टन भिल्लालाई २१ ले पराजित गर्यो । ड्यानिएल इन्ग्सको गोलले भिल्लाले अग्रता लिएपछि ब्रेन्टफोर्डका लागि योन विसका र माड्स रोरस्लेभले गोल गरे ।"

शीर्षक,विवरण
"आधा करोड परीक्षण, सर्वसाधारणको सात अर्ब खर्च","यो शुल्क सुरुमा त अझ धेरै महँगो थियो । कोभिड महामारी सुरु हुनासाथ सरकारले २०७७ जेठ ३२ मा परीक्षण शुल्क तोक्दै वीर, पाटन, त्रिवि शिक्षण र निजी अस्पताललाई प्रतिव्यक्ति ५ हजार ५ सय रुपैयाँ शुल्क लिएर परीक्षण गर्न दिने अनुमति दिएको थियो । सर्वसाधारणको गुनासो आएपछि भदौ १४ मा शुल्क घटाएर ४ हजार ४ सय कायम गरिएको थियो । त्यसको दुई सातापछि भदौ २८ मा २ हजार रुपैयाँ तोकिएको हो । सोही वर्ष माघ २८ मा सरकारी स्वास्थ्य संस्थाका लागि मात्र एक हजार रुपैयाँ तोकिए पनि निजी प्रयोगशालाले लिँदै आएको शुल्क भने अहिलेसम्म घटाइएको छैन ।यस अवधिमा अन्य मुलुकमा भने परीक्षण शुल्क उल्लेख्य मात्रामा घटेको छ । छिमेकी भारतको नयाँदिल्लीमा सरकारी स्वास्थ्य संस्थामा आरटी पीसीआर गरेको ३ सय भारु (४ सय ८० नेपाली रुपैयाँ) र निजीमा भने ५ सय भारु (८ सय रुपैयाँ) तोकिएको छ । घरमै नमुनामा संकलन गरेमा ७ सय भारु (११ सय रुपैयाँ) तोकिएको छ । तर नेपालमा भने तीन गुणा महँगो शुल्क उठाउन सरकारले छुट दिएको छ ।सर्वसाधारण चर्को मूल्यमा पर्दा पनि परीक्षण शुल्क घटाउन स्वास्थ्य मन्त्रालयले चासो देखाएको छैन । त्यसो त स्वास्थ्य मन्त्रालयका सचिव रोशन पोखरेल र राष्ट्रिय जनस्वास्थ्य प्रयोगशालाका निर्देशक डा रुना झाले करिब दुई महिनाअघि कान्तिपुरसँगको कुराकानीमा शुल्क घटाउन आवश्यक प्रक्रिया थालिसकेको दाबी गरेका थिए । तर अहिलेसम्म त्यस्तो कुनै प्रक्रिया थालिएको छैन ।स्वास्थ्य मन्त्रालयका सहप्रवक्ता समीरकुमार अधिकारी शुल्क निर्धारणका लागि बजार भाउ, परीक्षणको शुल्कसमेत हेर्नुपर्ने बताउँछन् । शुल्क निर्धारण बजार भाउमा भर पर्छ । एकपल्ट पीसीआर किट, मेसिनलगायत आवश्यक सामानको मार्केट दरको सर्भे पनि भएको थियो । तर, तत्काल घटाउन सक्ने अवस्था नभएकाले मूल्य यथावत् रहेको हो, उनले भने । लक्षण देखिएकाहरूको परीक्षण सरकारी अस्पतालमा निःशुल्क हुने गरेकाले त्यसलाई पनि सहुलियत मान्नुपर्ने उनको तर्क छ । तर त्यसका लागि पनि लक्षण देखिएको भनेर डाक्टरलाई जँचाएको प्रमाण पनि पेस गर्नुपर्ने झन्झट छ । परीक्षणमा अत्यधिक भीडभाड भएकाले डाक्टरको प्रेस्क्रिप्सन अनिवार्य गरेका हौं, उनी भन्छन् ।राष्ट्रिय जनस्वास्थ्य प्रयोगशालाकी निर्देशक डा रुना झाले शुल्कसम्बन्धी निर्णय गर्ने अधिकार सरकारलाई नै भएकाले यस विषयमा आफूले धेरै नबोल्ने बताइन् । भनिन्, शुल्क निर्धारण हामीले गर्ने होइन । मन्त्रीस्तरीय निर्णयले गर्ने भएकाले त्यही बुझ्नुस । सरकारले तोकेको मापदण्डअनुसार परीक्षण भएको छ कि छैन भनेर नियमन र अनुगमन मात्र हामी गर्छौं । शुल्कको अनुगमन हाम्रो क्षेत्राधिकारभित्र पर्दैन ।परीक्षण शुल्क घटाउन चासो नदेखाएको भन्दै सरकारको आलोचनासमेत हुँदै आएको छ । विदेश जाने श्रमिक तथा पर्यटकका लागि अन्तर्राष्ट्रिय विमास्थलमै पीसीआर गर्नुपर्ने अवस्था छ । पयर्टनमन्त्री प्रेम आलेले विमानस्थलमा परीक्षण गरेबापत २ हजार रुपैयाँ लिँदै आएका स्टार अस्पताल, सुमेरु अस्पताल, महेन्द्रनारायण निधि अस्पताल, टीजी मेडिसिन डिस्ट्रिब्युटर्स, क्रिस्टल डाइग्नोस्टिक, अल्फा हेल्थ केयर एन्ड डाइग्नोस्टिक, विध ल्याबलगायत ८ वटा निजीलाई पत्र लेखी शुल्क घटाउन निर्देशन दिएका थिए । मन्त्रीको निर्देशनपछि विमानस्थलका प्रयोगशालाले १ हजार २ सय रुपैयाँ मात्र लिँदै आएका छन् । पर्यटन मन्त्रालयको निर्देशनमा विमानस्थलमा झन्डै आधा शुल्क घट्दा पनि सहरका अस्पतालमा शुल्क घटाउन स्वास्थ्य मन्त्रालयले कुनै पहल गरेको छैन ।जानकारहरूका अनुसार एउटा पीसीआर गर्न मेसिन, किट, जनशक्ति, घर भाडालगायतका सबै खर्च जोड्दा न्यूनतम ५ सयदेखि अधिकतम ८ सय रुपैयाँसम्म पर्छ । ती प्राविधिकका अनुसार रिएजेन्ट, भिटियमको मूल्य कम्पनीपिच्छे फरक हुने हुँदा परीक्षण खर्च फरक पर्न सक्छ । रिएजेन्ट चाइनिज, अमेरिका, स्वीस, फ्रेन्च कुन हो, मेसिन कहाँको हो र नमुनाको संख्या कति छ भन्ने विषयले पनि शुल्क निर्धारण हुन्छ । धेरैजसो प्रयोगशालाले चलाएको रिएजेन्ट प्रयोग गरेमा पाँच सय रुपैयाँ शुल्क राखे पनि हुन्छ, महँगो प्रयोग गर्दा पनि आठ सयभन्दा बढी पर्दैन, एक प्रयोगशालाका प्राविधिक भन्छन् । पाँचदेखि आठ सय रुपैयाँसम्ममा गर्न सकिने परीक्षणका लागि निजी प्रयोगशालाले दुई हजार रुपैयाँ लिनु कालोबजारी भए पनि सरकारले सक्नेलाई कमाउन छुट दिएको छ ।परीक्षणमा एक हजार लिने सरकारी प्रयोगशालाले समेत एक परीक्षणबाट कम्तीमा दुई सय रुपैयाँ अर्थात् लागतमा २० प्रतिशत मुनाफा कमाउँछन् । अझ सरकारी अस्पतालमा प्रयोगशाला र किट पनि विदेशबाट अनुदानमा आएका हुन्छन्, जनशक्तिको तलब सरकारले नै दिन्छ । तर पनि सरकारले जनताबाट एक हजार रुपैयाँ लिनु पनि अन्यथा हुने प्राविधिकहरूको भनाइ छ ।त्यसो त कोभिड परीक्षण शुल्क निःशुल्क गर्नुपर्ने सर्वसाधारणले माग गरेका मात्र होइनन्, सर्वोच्च अदालतले नै सरकारका नाममा परमादेश नै जारी गरेको थियो । महामारीमा परीक्षण जस्तो आधारभूत सेवा निःशुल्क प्राप्त गर्ने नागरिकको मौलिक अधिकार संविधानले नै प्रदान गरेको भन्दै त्यसलाई कार्यान्वयन गर्न सरकारका नाममा सर्वोच्चले आदेश दिएको थियो । अधिवक्ताद्वय लोकेन्द्र वली र केशरजंग केसीले रिट दायर गरेको रिटमा ०७७ असोजमा सुनुवाइ गर्दै सर्वोच्चले पीसीआर परीक्षण निःशुल्क गर्न भने पनि स्वास्थ्य मन्त्रालयले अवहेलना गर्दै आएको छ ।मन्त्रालयले नै आदेश अटेर गरेपछि ०७७ कात्तिक १६ मा दायर गरिएको अवहेलनासम्बन्धी मुद्दा सर्वोच्चमा विचाराधीन छ । मुद्दाको पेसी चार पटक सरिसकेको छ । अब माघ २१ गतेका लागि नयाँ पेसी तोकिएको छ । आमनागरिकको स्वास्थ्य र ज्यानसँग सम्बन्धित विषय भएकाले अदालतले प्राथमिकतामा राखेर मुद्दा हेर्नुपर्ने हो, अधिवक्ता वली भन्छन् । उनले महामारीमा परीक्षण जस्तो संवेदनशील मुद्दा डेढ वर्षमा पनि मुद्दा टुंगो नलाग्नु आफैंमा आश्चर्यजनक भएको बताए ।निजी प्रयोगशालामा परीक्षण बढ्यो, सर्वसाधारणलाई बोझसुरुमा ५ हजार ५ सय रुपैयाँ शुल्क तोकिएकामा ०७७ जेठदेखि भदौ १४ सम्म ६७ हजार ५४ वटा नमुनाको परीक्षण भएका थिए । यसबापत जनताबाट ६ करोड ८७ लाख ९७ हजार उठाइएको थियो । त्यस्तै मध्य भदौदेखि २८ माघसम्म ६ लाख ३० हजार ९९ नमुनाको परीक्षण निजी क्षेत्रले गरेको थियो । यो बीचमा शुल्क ४ हजार ५ सयबाट घट्दै ४ हजार र पुनः २ हजार ५ सयसम्म झरेको थियो । औसत शुल्क ३ हजार ५ सय मानेर गणना गर्दा आम नेपालीले निजी प्रयोगशालालाई २ अर्ब २० करोड ५३ लाख ४६ हजार ५ सय बुझाएको देखिन्छ ।सरकारी प्रयोगशालाको शुल्क एक हजार तोकिएयता १२ लाख १७ हजार २ सय ७३ पीसीआर परीक्षण गर्दा १ अर्ब २१ करोड ७२ लाख ७३ हजार रुपैयाँ शुल्क उठेको छ । तर यही अवधिमा प्रतिपरीक्षण २ हजार रुपैयाँका दरले निजी प्रयोगशालामा १६ लाख ६६ हजार ३ सय ६० पीसीआर परीक्षण गर्दा सर्वसाधारणले ३ अर्ब ३३ करोड २७ लाख ४० हजार रुपैयाँ बुझाइसकेका छन् । यसरी निजी क्षेत्रमा ५ अर्ब ९० करोड ६८ लाख ८३ हजार ५ सय र सार्वजनिक प्रयोगशालालाई १ अर्ब २१ करोड ७२ लाख ७३ हजार गरी आम नेपालीले झन्डै ७ अर्ब रुपैयाँ खर्च भएको देखिन्छ, डा बीसी भन्छन्, यद्यपि, सरकारले लिने गरेको परीक्षण शुल्क केही खास अवस्थाहरूमा नलिने पनि गरेको छ ।पहिले मुलुकमा निजी क्षेत्रभन्दा सरकारीसार्वजनिक प्रयोगशालामा बढी मात्रामा पीसीआर परीक्षण हुने गरे पनि पछिल्लो ११ महिनामा सरकारीभन्दा निजी क्षेत्रमा बढी परीक्षण हुन थालेको छ । पछिल्लो ११ महिनामा निजी क्षेत्रमा १६ लाख ६६ हजार ३ सय ७० र सरकारीसार्वजनिक प्रयोगशालामा मात्र १२ लाख १७ हजार २ सय ७३ पीसीआर परीक्षण भएको छ । निजी क्षेत्रमा बढी परीक्षण भई रहनुको अर्थ हो पीसीआर परीक्षणमा सर्वसाधारणको खर्च पहिलेभन्दा झन् बढेको छ, डा बीसी भन्छन् ।"
अफगान जनतालाई नेपाली मल्हम,"उनका अनुसार नेपाल दक्षिण एसियाली क्षेत्रीय सहयोग संगठन (सार्क) को अध्यक्ष मुलुकको हिसाबमा पनि काम प्रशंसनीय छ । नेपाल उद्योग वाणिज्य महासंघ, नेपाल चेम्बर अफ कमर्स, नेपाल उद्योग परिसंघ, अवैतनिक महावाणिज्य दूतावास नेपाल, अग्रवाल सेवा केन्द्र, हिमालय एयरलाइन्स लगायत निजी क्षेत्रका अन्य निकाय, संघसंस्था र व्यक्तिहरूले राहत सामग्रीहरू सहयोग गरेको परराष्ट्र मन्त्रालयले जनाएको छ । परराष्ट्रमन्त्री नारायण खड्काले आइतबार बिहान त्रिभुवन अन्तर्राष्ट्रिय विमानस्थलमा नेपाली टोलीलाई बिदाइ गर्दै अफगान जनताका लागि अन्तर्राष्ट्रिय सहयोग ठप्प भएको अवस्थामा नेपालको मानवीय सहयोग पुर्याउनुपर्छ भनेर विशेष जहाजबाट सामग्री पठाउन लागेको बताए । उनले भनेका थिए सरकारलाई कुनै व्ययभार नपारी निजी क्षेत्रकै सहयोगबाट हामीले इतिहासमै पहिलो पटक यस्तो सहयोग गर्न लागेका छौं ।"
स्वास्थ्यकर्मीलाई संक्रमणपछि नाकामा जनशक्ति अभाव,"नाकामा संक्रमण पुष्टि, गाउँ पुगेर मृत्युधनगढी भारतबाट फर्कने क्रममा कञ्चनपुरको गड्डाचौकी नाकामा कोरोना संक्रमित देखिए पनि सिधै घर पुगेका एक जनाको शनिबार मृत्यु भएको छ । मृत्यु हुनेमा बाजुराको खप्तड छेडेदह२ गाज्राका ५२ वर्षीय पुरुष छन् । भारतमा मजदुरी गर्दै आएका उनी पुस २७ मा गड्डाचौकी हुँदै घर फर्केका थिए । नाकामा एन्टिजेन परीक्षणमा कोरोना पुष्टि भएका उनी भोलिपल्ट घर पुगेका थिए । घर पुगेको चौथो दिनमा उनको मृत्यु भएको खबर आयो, खप्तड छेडेदह स्वास्थ्य चौकीका इन्चार्ज नन्दबहादुर रावतले भने, स्वास्थ्य सतर्कताको मापदण्डसहित आइतबार अन्तिम संस्कार गरिएको छ । मृतकसँगै गाउँ फर्केका गाज्राका अन्य एक जना र पीपल गाउँका तीन जनामा संक्रमण पुष्टि भएको उनले बताए । गाउँमा कोरोना परीक्षणको सुविधा नभएको स्वास्थ्य चौकीका इन्चार्ज रावतले बताए । औषधि पनि खासै केही छैन, उनले भने स्वास्थ्य चौकीमा एन्टिजेन परीक्षण गर्ने तयारी भए पनि प्राविधिक नभएकाले ढिलाइ भएको छ । गाउँमा संक्रमण व्यापक रूपमा फैलिइसकेको हुन सक्ने अनुमान गर्दै परीक्षण गर्नुपर्ने आवश्यकता रहेको उनले औंल्याए ।यसैबीच सुदूरपश्चिमभर आइतबार १ सय ८४ जनामा संक्रमण पुष्टि भएको छ । स्वास्थ्य निर्देशनालयका अनुसार ७ जनाको पीसीआर र १ सय ७७ जनाको एन्टिजेन परीक्षण गर्दा संक्रमण पुष्टि भएको छ । संक्रमण पुष्टि भएकामा भारतबाट त्रिनगरगौरीफन्टा नाका हुँदै आएका ७२ जना, गड्डाचौकी नाकाबाट आएका ९२, बैतडीको झुलाघाट हुँदै आएका ७ र दार्चुलाको जोलजिवी सीमा नाका हुँदै आएका एक जना छन् ।"
बुस्टर डोज को खोप नै आएन,"(कञ्चनपुर)  सरकारले अग्रपंक्तिमा रहेकालाई आइतबारदेखि कोरोनाविरुद्धको बुस्टर डोज खोप दिने घोषणा गरे पनि कञ्चनपुरमा खोप छैन । खोप नै आइसकेको छैन, जिल्ला स्वास्थ्य कार्यालय कञ्चनपुरका प्रमुख शिवराज सुनारले भने, अझै दुईतीन दिन लाग्न सक्ने देखिन्छ । अग्रपंक्तिमा रहने स्वास्थ्यकर्मी, सुरक्षाकर्मी, जनप्रतिनिधि, कर्मचारी र सञ्चारकर्मीलगायतलाई विगतमा कोभिसिल्ड र अस्ट्राजेनेका खोप दिइएको थियो । अहिले पनि सोही खोप आवश्यक पर्छ । कञ्चनपुरमा अग्रपंक्तिमा खटिनेका लागि १५ देखि २० हजारसम्म खोप आवश्यक पर्ने स्वास्थ्य कार्यालय प्रमुख सुनारले बताए । उनीहरूलाई पहिलो मात्रा गतवर्ष फागुनमा र दोस्रो मात्रा वैशाखमा दिइएको थियो । स्वास्थ्य कार्यालयका अनुसार कञ्चनपुरमा हालसम्म ३ लाख बढीले पहिलो मात्रा खोप लगाएका छन् । जिल्लामा १८ वर्षमाथिका ३ लाख ५२ हजार ९ सय ६२ मध्ये ८६ प्रतिशत (३ लाख ५ हजार ७ सय २७) ले पहिलो मात्रा लगाएका छन् । दोस्रो मात्रा खोप लगाउनेको संख्या भने ६८ प्रतिशत (२ लाख ४० हजार ८ सय ६२) छ । पुस मसान्तसम्म ६६ प्रतिशतलाई खोप लगाउने लक्ष्य राखिएको थियो । पहिलो मात्रासमेत नलगाएकाका लागि अहिले पनि जिल्लाभरिका स्वास्थ्य संस्थामा जान्सन एन्ड जान्सन खोप लगाउने काम भइरहेको स्वास्थ्य कार्यालयका कोल्ड चेन अधिकृत जनक कुँवरले बताए । उनका अनुसार अहिले भारतबाट घर फर्किनेहरूलाई पनि गड्डाचौकी नाकामा यही खोप लगाउने काम भइरहेको छ । जिल्लाका सबै स्वास्थ्य संस्थामा जान्सन खोप उपलब्ध छ, कुँवरले भने, तर स्थानीय खोप लगाउनै आउँदैनन् । उनका अनुसार १८ वर्षमुनिका २५ हजार बालबालिकालाई मोडर्ना खोपसमेत दिइएको बताए । अहिले मोडर्ना खोप सकिएका कारण थप बालबालिकालाई दिन नसकिएको उनले बताए । कोरोना संक्रमणको पहिलो लहरका बेला संक्रमित हुनेको संख्या कम थियो । त्यति बेला संक्रमणबाट मृत्यु हुनेको संख्या पनि निकै कम थियो । यही कारणले खोप अभियान सुरु हुँदा सर्वसाधारण मात्रै नभई कतिपय स्वास्थ्यकर्मीले समेत खोप लगाएनन् । खोपबाटै हुने असरबारे विभिन्न अफवाहका कारणसमेत उनीहरूले खोप लगाएनन् । दोस्रो लहरमा संक्रमित हुनेसँगै मृत्यु हुनेको समेत संख्या निकै बढेपछि खोप लगाउन चाहनेको संख्या निकै बढ्यो । साउनभदौमा खोप अभियान सुरु हुँदा खोप केन्द्रमा तँछाडमछाड नै भयो । दोस्रो लहरको संक्रमण कम हुँदै गएपछि फेरि खोपप्रतिको आकर्षण कम भएको छ । अहिले पनि जिल्लामा १४ प्रतिशतले एक मात्रासमेत लगाएका छैनन् । हरेक स्वास्थ्य केन्द्रमा खोप उपलब्ध हुँदासमेत स्थानीय खोप लगाउन आइरहेका छैनन् । तेस्रो लहरबाट जोगिनसमेत खोप अनिवार्य भएको स्वास्थ्यकर्मीहरू बताउँछन् ।"
एमबीबीएस पढ्न होस्टल ऐच्छिक कि अनिवार्य ?,"(काठमाडौं)  अतिरिक्त शुल्कसँगै चर्को शुल्कसहित अनिवार्य होस्टल बस्नुपर्ने व्यवस्था गरिएको विरोधमा डेढ महिनादेखि नोबेल मेडिकल कलेज विराटनगर र काठमाडौं मेडिकल कलेज (केएमसी) मा अध्ययनरत एमबीबीएसका विद्यार्थी आन्दोलित छन् । चिकित्सा शिक्षा आयोगले होस्टल बस्नेनबस्ने निर्णय विद्यार्थी स्वयंको हुने प्रस्ट्याएको छ । नोबेल र केएमसी मेडिकल कलेजका सञ्चालक सुनील शर्मा भने होस्टल नबस्ने विद्यार्थीलाई पठनपाठन गराउन नसक्ने अडानमा छन् ।चिकित्सा शिक्षा अन्य विषयभन्दा फरक प्रकृतिको भएकाले अनिवार्य होस्टल बसेर अध्ययन गर्नुपर्ने उनको जिकिर छ । नेपाल मेडिकल काउन्सिलले नै मेडिकल कलेजमा अनिवार्य होस्टल हुनुपर्ने व्यवस्था गरेको शर्माले दाबी गर्दै आएका छन् । यी दुई कलेजका विद्यार्थीले शर्मालगायत कलेज प्रशासनले अनिवार्य होस्टल बस्न उर्दी जारी गरेको गुनासो गरे । चिकित्सा शिक्षा अरू विषय पढेजस्तो हैन, रातभरि अस्पतालमा ड्युटी बस्दै पढ्नुपर्छ, त्यसैले होस्टलमा बस्नैपर्छ, उनले शुक्रबार पत्रकारसित भनेका थिए । केएमसी र नोबेलले दुई जना बस्न मिल्ने कोठाको मासिक २४ हजार रुपैयाँ भाडा तोकेको छ । होस्टल भाडाप्रति पनि विद्यार्थी र अभिभावकको असहमति छ । कलेज सञ्चालक शर्मा भने होस्टल नबसे पाठ्यक्रमको उद्देश्य पूरा नहुने तर्क गरिरहेका छन् ।मेडिकल काउन्सिलले पनि चिकित्सा शिक्षा अध्ययन गर्न होस्टल अनिवार्य नहुने प्रस्ट्याएको छ । काउन्सिलका रजिस्ट्रार कृष्णप्रसाद अधिकारीले मेडिकल कलेजले होस्टल बस्न चाहने विद्यार्थीलाई उक्त सुविधा दिनुपर्ने व्यवस्थामात्र गरेको जनाए । शिक्षामन्त्री देवेन्द्र पौडेलको उपस्थितिमा शुक्रबार भएको छलफलमा पनि होस्टल अनिवार्य कि ऐच्छिक भन्ने विषयमा छलफल भएको थियो । छलफलपछि मन्त्रालयले विश्वविद्यालयको समन्वयमा विद्यार्थी, अभिभावक र कलेजबीच समन्वय गरी सहमतिमा विवाद निरूपण गर्ने निर्णय गरेको छ ।चिकित्सा शिक्षाका विज्ञहरू होस्टल बसेर शैक्षिक वातावरण कायम गर्नु उपयुक्त हुने भए पनि अनिवार्य गर्न नहुने बताउँछन् । काउन्सिलका एक सदस्यले होस्टल बस्न विद्यार्थीलाई बाध्य पार्न नपाइने जनाए । मेडिकल काउन्सिलले पहिले गर्ने काम नै अहिले चिकित्सा आयोगले गर्दै आएको छ, आयोगले नै होस्टल अनिवार्य होइन भनिसकेको छ, उनले थपे ।मेडिकल कलेज सञ्चालक शर्मा भने काउन्सिलको त्यही मापदण्डलाई देखाएर होस्टल अनिवार्य बस्नुपर्ने अडानमा छन् । केएमसी र नोबेलले एमबीबीएसमा एकएक सय जना पढाउन सिट पाएका छन् तर छात्रवृत्तिमा पढ्ने २० जना विद्यार्थीलाई भने होस्टल अनिवार्य गरिएको छैन । त्यसले पनि शर्माको बदनियत पुष्टि हुने काउन्सिलका ती सदस्यले बताए । देशभरका मेडिकल कलेजमध्ये धरानस्थित बीपी कोइराला स्वास्थ्य विज्ञान प्रतिष्ठानमा मात्रै होस्टल अनिवार्य छ । चिकित्सा शिक्षाको सबैभन्दा जेठो त्रिभुवन विश्वविद्यालय चिकित्सा शिक्षा अध्ययन संस्थान (आईओएम) मा नै होस्टल अनिवार्य छैन ।संस्थानका पूर्वडिन जगदीशप्रसाद अग्रवालले शैक्षिक वातारण राम्रो बनाउन होस्टलको व्यवस्था गर्न सकिए पनि अनिवार्य गर्न नपाइने बताए । होस्टल अनिवार्य गर्ने हो भने दररेट पनि प्रचलित बजारभाउअनुसार मनासिव हुनुपर्छ, उनले भने । व्यावहारिक हिसाबले मूल्य तोकेर होस्टल अनिवार्य गर्दा उपयुक्त हुने उनले सुझाव दिए । काठमाडौं मेडिकल कलेजले विद्यार्थीलाई सिनामंगलको होस्टलमा राख्ने भनेको छ तर पहिलो र दोस्रो वर्षको पढाइ हुन्छ भक्तपुरको दुवाकोटमा । होस्टल अनिवार्य गरेर दुवाकोट जानआउन छुट्टै गाडी भाडा मागिएको विद्यार्थी बताउँछन् । काउन्सिलले होस्टल आवश्यक पर्ने बताए पनि विद्यार्थीलाई बस्न बाध्य गर्न नपाइने आयोगका उपाध्यक्ष श्रीकृष्ण गिरीको भनाइ छ । मेडिकल कलेज खोल्दा मापदण्डमा फार्मेसी पनि अनिवार्य हुनुपर्छ भनिएको हुन्छ, उनले भने, तर बिरामीलाई त्यही फार्मेसीमा औषधि किन्नुपर्छ भनेर बाध्य गर्न त पाइँदैन नि । होस्टलमा पनि त्यस्तै नियम लागू हुन्छ । काठमाडौं विश्वविद्यालय स्कुल अफ मेडिकल साइन्सेजका डिन राजेन्द्र कोजू पनि होस्टल बस्न बाध्यकारी गर्न नहुने बताउँछन् । चिकित्सा शिक्षा आयोगले अनिवार्य होइन भनिसक्यो, कलेज र अभिभावकको समझदारीमा टुंगो लगाउनुपर्छ, उनले भने ।"
नोबेलका विद्यार्थी अनशनमा,"मोरङ (कास) नोबेल मेडिकल कलेज विराटनगरले अतिरिक्त शुल्क नबुझाउने एमबीबीएसमा भर्ना भएका नयाँ विद्यार्थीलाई कलेज प्रवेशमा रोक लगाएको विरोधमा पीडित विद्यार्थीले आन्दोलन जारी राखेका छन् । उनीहरूले आइतबार कलेजको प्रवेश द्वारमा अनशन बसेर नाराबाजी गरेका थिए । विद्यार्थीको विरोधले अस्पतालको सेवा प्रभावित भएको थियो । आन्दोलनलाई लक्षित गरी स्थानीय प्रशासनले कलेजमा सुरक्षा व्यवस्था कडा पारेको थियो ।कलेज सञ्चालक सुनील शर्माका दाइ खगेन्द्रप्रसाद न्यौपाने, कलेज प्रबन्धक नारायण दाहाल र कलेजका अन्तर्राष्ट्रिय निर्देशक तथा होस्टल सञ्चालक निरञ्जन यादवले चार जना अभिभावकलाई विद्यार्थीको भविष्य बिग्रिने भन्दै शनिबार राति पाँचबुँदे सम्झौता गराएका थिए । सम्झौतामा कलेजले लिने अतिरिक्त शुल्क विद्यार्थीले तिर्नुपर्ने, पढाइ अवधिभरि कुनै किसिमको राजनीतिक गतिविधि गरेर निष्कासन गरे कलेजले लिएको शुल्क फिर्ता नगर्ने सर्त उल्लेख छ । यस्तै विद्यार्थीको कुनै कारणले मृत्यु भएको अवस्थामा कलेजमा बुझाएको शुल्क फिर्ता नहुने र पढाइ छोडेर जानेले पढाइ अवधिको शुल्क बुझाउनुपर्ने सम्झौतामा भनिएको छ । विद्यार्थीले गर्दै आएको आन्दोलनका कारण कलेजले असुल्दै आएको छात्रावासको मासिक १२ हजार शुल्कमध्ये २ हजार छुट दिने उल्लेख छ ।सम्झौतापत्रमा हस्ताक्षर गर्ने अभिभावकमा वीरेन्द्रकुमार यादव, राजेन्द्रबहादुर थापा, प्रकाश फुयाल र रामकुमार भट्टराई छन् । कलेज प्रशासनले उनीहरूलाई आन्दोलनरत अन्य विद्यार्थी र अभिभावकका साथै आन्दोलनमा सहयोग गरेका विद्यार्थी संगठनहरूसँग समेत कुनै समन्वय गर्न नदिई दबाब र प्रभावमा पारेर सम्झौतापत्रमा हस्ताक्षर गर्न लगाएको पीडित विद्यार्थीले गुनासो पोखे । कलेज प्रशासनले उक्त सहमति नै आन्दोलनरत सम्पूर्ण विद्यार्थी र विद्यार्थी संगठनलाई मान्य हुने भन्दै चर्को प्रचार गरेको विरोधमा समेत विद्यार्थीले नाराबाजी गरेका थिए । पीडित विद्यार्थीको आन्दोलनमा सहयोग गर्दै आएका नेपाल विद्यार्थी संघ, अनेरास्ववियु, अखिल क्रान्तिकारी, एकीकृत समाजवादीनिकट अनेरास्ववियु, समाजवादी विद्यार्थी युनियन र चिकित्सा शिक्षा विद्यार्थी आन्दोलन संघर्ष अभियानले संयुक्त विज्ञप्ति जारी गरी विद्यार्थीविरोधी सम्झौता मान्य नहुने र आन्दोलनलाई निरन्तरता दिने घोषणा गरेका छन् । विद्यार्थी संगठनहरूले ऐनकानुन नमान्ने कलेज सञ्चालक शर्मालाई पक्राउ गरी कारबाही गर्न विज्ञप्तिमार्फत माग गरेका छन् । विज्ञप्तिमा चिकित्सा शिक्षा आयोगले तोकेभन्दा एक रुपैयाँ पनि बढी विद्यार्थीसँग असुल्न नपाउने र छात्रावास ऐच्छिक हुनुपर्ने माग गरिएको छ । कलेजले चिकित्सा शिक्षा आयोगले तोकेभन्दा विपरीत पठनपाठन सुरु नै नगरी ४ लाख ८२ हजार अतिरिक्त शुल्क बुझाउन दबाब दिएपछि अभिभावक तथा विद्यार्थीले प्रदेश १ का मुख्यमन्त्री, मन्त्रीदेखि जिल्ला प्रशासनमा ज्ञापनपत्र बुझाएर न्यायका लागि संघर्ष गर्दै आएका छन् । तर, कतैबाट कुनै सुनुवाइ भएको छैन । चिकित्सा शिक्षा आयोगले एमबीबीएस अध्ययनका लागि कुल ४४ लाख ३६ हजार २५ रुपैयाँ शुल्क निर्धारण गरेको छ । त्यसमध्ये प्रथम वर्षको १४ लाख ८५ हजार अभिभावकले बुझाइसकेका छन् । कलेज सञ्चालक शर्माले भने अतिरिक्त २० लाख शुल्क बुझाउने सम्झौतापत्रमा हस्ताक्षर गराएपछि मात्रै पढाइ थाल्ने अडान लिएपछि विद्यार्थी आन्दोलित छन् ।"
'विश्वविद्यालयको संरचना नियन्त्रित रहेछत्रिवि प्राध्यापकको अनुभव,"(काठमाडौं)  देशको जेठो त्रिभुवन विश्वविद्यालयको प्राध्यापक बन्नु चानचुने कुरा होइन । त्यसमा पनि एकैचोटि फास्ट ट्र्याकबाट प्राध्यापक बन्नु प्राज्ञिक क्षेत्रका लागि ठूलो उपलब्धि ठानिन्छ । त्रिविले ६२ वर्षे इतिहासमा थोरै पटकमात्र त्यस्तो अवसर खुला गरेको छ । सीमितले फास्ट ट्र्याकबाट सहप्राध्यापक र प्राध्यापक बन्ने मौका पाएका छन् । त्रिविले गत वर्ष खुला प्रतिस्पर्धाबाट २ प्राध्यापक र १६ सहप्राध्यापक छनोट गरेको थियो । अनुसन्धानात्मक विशिष्टताका आधारमा खुला प्रतियोगिताबाट छनोट गरिएकाहरू उमेर ३५ देखि ४५ वर्षका छन् । केही विदेशमा कार्यरत छँदै प्राध्यापक र सहप्राध्यापकमा छानिएका थिए । त्यसमध्ये प्राध्यापक डा राजेशकुमार राई एक हुन् । त्रिविले आवेदन खोल्दा राई थाइल्यान्डको बैंककस्थित अन्तर्राष्ट्रिय संस्था रेकोटमा वातावरणविज्ञका रूपमा कार्यरत थिए । अहिले त्रिवि स्कुल अफ फरेस्ट्री एन्ड रिसर्च म्यानेजमेन्टका निर्देशक छन् । त्रिविले विश्व बैंकको सहयोगमा सञ्चालित उच्च शिक्षा सुधार परियोजनाअन्तर्गत दोस्रो पटक २०७७ मा खुला प्रतिस्पर्धाबाट प्राध्यापक र सहप्राध्यापक छनोट गरेको थियो । यसअघि २०६६ सालमा भौतिक रूपमा उपस्थित गराएर ६ प्राध्यापक र ५ सहप्राध्यापक छनोट गरिएको थियो । विश्वविद्यालयको परम्परागत मूल्यांकन पद्धतिले युवा प्रतिभालाई समेट्न नसकिने भएकाले फास्ट ट्र्याक विधि अपनाइएको परियोजनाका पूर्वसंयोजक तथा विश्वविद्यालय अनुदान आयोगका सदस्यसचिव प्रा शंकरप्रसाद भण्डारीको भनाइ छ । तर, त्रिविको मूल्याकंन पद्धति र अस्वस्थ वातावरणका कारण पछिल्लो पटक त्यस्तो अवसर पाउने सीमित प्राध्यापकमा सुरुको जस्तो उत्साह र जाँगर छैन । यी प्राध्यापकलाई अनुसन्धान र शोधका लागि नयाँ प्रोजेक्ट ल्याउँदा भएको अवरोधले बढी निराश बनाएको छ । खुला प्रतिस्पर्धामा फास्ट ट्र्याकबाट सिधै त्रिविको प्राध्यापक बनेको १३ महिना भयो, प्राध्यापक डा राई भन्छन्, विश्वविद्यालयलाई अध्यापनमात्र नभई अनुसन्धान कार्यको बृहत्तर परिकल्पनासहित प्रवेश गरेका हौं । तर जागिर खानकै निम्तिमात्र आएजस्तो अनुभूति भइरहेको छ । उनले आफ्नो अनुभव, विज्ञताप्रति त्रिविको प्रणालीले छेकबार गरेको सुनाए । मैले ४० हजार डलरको रिसर्च प्रोजेक्ट ल्याएँ तर प्रशासनले त्यसलाई स्वीकार गरेन, नेपालको जैविक विविधताबारे अनुसन्धानमा संलग्न वातावरणविद् राईले भने, त्यो रिसर्चमा संलग्न हुनेको दैनिक पारिश्रमिक बढी भयो । यदि गर्ने हो भने मेरो मान्छे संलग्न गराऊ भनेर दबाब दिए । दोस्रो प्रोजेक्ट प्रस्ताव गर्नुको औचित्य रहेन । त्यसरी दाताले त्रिविको गति देखेर, बुझेर काम गराउन चाहँदैनन् । जापानबाट पीएचडी र क्यानडाबाट पोस्ट डक्टरेट गरेका प्राणीशास्त्री राजेन्द्र पराजुली विदेशमा छँदै त्रिविको सहप्राध्यापकमा छानिएका हुन् । हाल उनी त्रिवि प्राणीशास्त्र केन्द्रीय विभागमा कार्यरत छन् । कम्तीमा फोटोकपी गरेर पढाउने चलनबाट विद्यार्थीलाई मुक्ति दिने र अनुसन्धानमा पोख्त तुल्याउने आँट लिएर स्वदेश फर्केको हुँ, उनले भने, तर यहाँ साङ्लोले हातगोडा बाँधेजस्तो अवस्था रहेछ । प्राणीशास्त्रसम्बन्धी अनुसन्धानका निम्ति तीनवटा प्रोजेक्ट गुमाउनुपरेको उनले सुनाए । विदेशमा वैज्ञानिकले प्रोजेक्ट लिएर काम गर्न सक्छन्, उनले भने, तर मैले १ करोड २० लाख रुपैयाँको तीनवटा प्रोजेक्ट कार्यान्वयनका निम्ति प्रस्ताव गर्दा त्रिवि प्रशासनबाट अस्वीकार भयो । प्राध्यापक भनेको कक्षा लिनेमात्र हो । हामी एनजीओ हो र भनेर प्रश्न गरियो । यस्तै, नीरज धिताल अमेरिकाबाट विद्यावारिधिपछि पोल्यान्डको एक रिसर्च इन्स्टिच्युटमा कार्यरत छँदै त्रिविको भौतिकशास्त्रको सहप्राध्यापकमा छानिएका हुन् । संसारभरि जहाँ बसे पनि विज्ञानको विद्यार्थीले ठाउँ पाउँछ, अनुसन्धान विशिष्टताका आधारमा त्रिविमा छानिएका धितालले भने, फास्ट ट्र्याकबाट सहप्राध्यापक बन्न पाउनु ठूलो अवसर हो । तर त्रिविमा सहकार्यको वातावरण पाएका छैनौं । वनविज्ञान अध्ययन संस्थानका डिन वीरबहादुर खनाल क्षेत्री भने प्रोजेक्ट भित्र्याउन चाहने प्राध्यापकलाई प्राथमिकता दिने दाबी गर्छन् । हामी विश्वविद्यालयमा प्रोजेक्ट ल्याउन चाहने प्राध्यापकहरूलाई प्राथमिकता दिन्छौं, उनले भने, तर विश्वविद्यालयको लोगो प्रयोग गरेर एनजीओ, आईएनजीओ ल्याउनका निम्ति पदाधिकारीको अनुमति चाहिन्छ ।खुला प्रतिस्पर्धाबाट छानिएका प्राध्यापकलाई त्रिविको पदोन्नति प्रणालीले पनि निराश बनाएको छ । त्रिविको नियमानुसार पढाएबापत वार्षिक २ नम्बर र लामो समय जागिर खाएबापत ४० नम्बर पाउँछन् । अध्ययनअनुसन्धानमा दिएको समय र नयाँ परियोजना ल्याएको कुनै अर्थ हुन्न । जसका कारण विद्यमान प्रणालीअनुसार फास्ट ट्र्याकमा भित्र्याएका सहप्राध्यापकको पदोन्नति सम्भव देखिँदैन । जसले गर्दा विदेशको विश्वविद्यालयमा अध्यापन र अनुसन्धानको अनुभव लिएर फर्किएका यी प्राध्यापक र सहप्राध्यापकलाई त्रिविको संरचना प्रणालीले चुपचाप पढाऊ र समय गुजार मात्र भनिरहेको छ । हामी त्रिविमा रित्तो प्रवेश गरेका छैनौं, प्राध्यापक राई भन्छन्, एक जना प्राध्याकले विषयगत अध्ययन अनुसन्धान गर्ने, रिसर्च पेपर अन्तर्राष्ट्रिय जर्नलमा प्रकाशन गर्ने, त्यसनिम्ति चाहिने रिसर्च ग्रान्ट जुटाउने, जुनियर फ्याकल्टी र विद्यार्थीको अध्ययन तथा अनुसन्धान क्षमता अभिवृद्धि गर्ने हो । तर विश्वविद्यालयको संरचना निजामती सेवाको जस्तो नियन्त्रित रहेछ । त्रिविअन्तर्गत चार अनुसन्धान केन्द्र छन् । प्रत्येक संकाय र अध्ययन संस्थानका डिन कार्यालय, केन्द्रीय विभाग, क्याम्पसका विभागअन्तर्गत अध्ययन अनुसन्धान समितिहरू छन् । तर, ती अनुसन्धान केन्द्रले पनि अनुसन्धानलाई प्राथमिकतामा नराखेको उनीहरूको बुझाइ छ । सहप्राध्यापक धिताल भन्छन्, हाम्रो वृत्तिविकासमा त्रिविको नियम बाधक छ ।परियोजनाका पूर्वसंयोजक तथा विश्वविद्यालय अनुदान आयोगका सदस्यसचिव भण्डारी अनुसन्धान तथा प्राध्यापनमा संलग्न नेपाली युवालाई आकर्षित गर्ने उद्देश्यले खुला प्रतिस्पर्धा गरिए पनि उनीहरूलाई बढीभन्दा बढी उपयोग गर्न विश्वविद्यालय नेतृत्वले नियम कानुनमा परिमार्जन गर्नुपर्ने बताउँछन् । शिक्षाविद् विनयकुमार कुसियतले ब्रेन ड्रेनको अवस्थालाई सकारात्मक परिवर्तनका निम्ति फास्ट ट्र्याकबाट युवा प्राध्यापक छनोट गरिएको बताए । विश्वविद्यालय प्राज्ञिक संस्था हो, जहाँ ज्ञान दिनेमात्र होइन, अनुसन्धान प्रमुख कार्य हुन्छ । तर यहाँको नेतृत्व कमजोर छ । नीतिगत संरचना पुरानो भए, उनले भने, हाम्रा विश्वविद्यालय अनुसन्धानमुखी हुन सकेनन् । प्राज्ञिक रूपमा कमजोरको हातमा नेतृत्व दिइनु नै कमजोरी हो । त्यसका लागि विश्वविद्यालयको नीतिगत सुधार जरुरी छ ।"
अस्पताल बनाउन साढे दुई करोड दान,"(काठमाडौं)  चिकित्सक शारदाराम भण्डारीले बाल अस्पताल र उपचारात्मक सेवा दिन नमिल्ने बिरामीहरूलाई दिइने आश्रय स्थल (हसपिस) भवन निर्माणका लागि साढे दुई करोड रुपैयाँ सहयोग गरेका छन् ।काठमाडौंको डिल्लीबजारका भण्डारीले वरिष्ठ मुटुरोग विशेषज्ञ डा भगवान कोइरालाको नेतृत्वमा बुढानीलकण्ठमा बन्दै गरेको काठमाडौं इन्स्टिट्युट अफ चाइल्ड हेल्थ अस्पतालका लागि डेढ करोड रुपैयाँ र पाटन स्वास्थ्य विज्ञान प्रतिष्ठानका उपकुलपति राजेशनाथ गंगोलको अग्रसरतामा निर्माणाधीन हसपिसलाई एक करोड रुपैयाँ सहयोग गरेका हुन् । हाल अमेरिकामा बसोबास गर्ने भण्डारीले बाल अस्पताललाई ५० लाख रुपैयाँ र हसपिसलाई २५ लाख रुपैयाँ नगद हस्तान्तरण गरिसकेका छन् भने बाँकी रकम किस्ताबन्दीमा सहयोग गर्दै जाने सम्झौता भएको छ । अस्पताल र हसपिस दुवैको भवन निर्माणाधीन अवस्थामा रहेकाले किस्ताकिस्तामा रकम प्रदान गर्ने सम्झौता भएको हो । भण्डारीले आमा गृह्य र बाबु लक्ष्मीराम भण्डारीको नाममा सहयोग गरेका हुन् । चिकित्सकसहित केही सामाजिक अगुवाको अग्रसरतामा काठमाडौंको बुढानीलकण्ठ र ललितपुरको धापाखेलमा हसपिस निर्माणाधीन छ । व्यक्तिगत रूपमा अस्पताल बनाउन यति ठूलो सहयोग पहिलो पटक प्राप्त भएको डा कोइरालाले बताए । २१ वर्षदेखि लगनखेलको महालक्ष्मीस्थानमा सञ्चालित हसपिस धापाखेलमा हस्तान्तरण गर्न लागिएको छ । यी दुवै गैरनाफामूलक उद्देश्यले स्थापित संस्था हुन् । लगनखेलमा सानो युनिटमा हसपिस चलाउँदै आएका थियौं, त्यसलाई नेपालभरि नै विस्तार गर्नुपर्छ भनेर धापाखेलमा तालिम केन्द्रसहितको संरचना बनाउँदै छौं, गंगोलले भने । त्यहाँ जग्गा खरिद गरिसकिएको छ । सरकारले सहयोग नगरे पनि विभिन्न व्यक्तिले सहयोग गर्नुभएको छ, त्यहीक्रममा एक करोड रुपैयाँ सहयोग जुटेको हो, उनले भने । भण्डारीले दुवै संस्थालाई बाँकी रकम २५२५ लाखका दरले किस्तामा उपलब्ध गराउने प्रतिबद्धता जनाए । उनले थपे, कहिले नेपाल बस्छु, कहिले अमेरिका बस्छु, नेपालमा पनि भरपर्दो स्वास्थ्य संस्थाहरू चाहिन्छ भनेर सकेको योगदान गरेको हुँ । भवन निर्माण सम्पन्न हुँदासम्म सहयोग प्रदान गरिसक्ने सम्झौतामा उल्लेख छ । उपचारका लागि अस्पतालमा राख्न जरुरी नहुने र घरमा राख्न पनि स्वास्थ्यकर्मीको हेरचार चाहिने क्यान्सरलगायत दीर्घरोगले मृत्युको मुखमा पुगेका व्यक्तिलाई हसपिसमा आश्रय दिने गरिन्छ ।"
८५ वर्षे फुर्तिला वडाध्यक्ष,"(सिन्धुपाल्चोक)  सुकिलो दौरा सुरुवाल, कोट ज्याकेटमा सजिएको बुढ्यौली शरीर । शिरमा ढाका टोपी, पाउमा पुरानै शैलीको जुत्ता । जिल्लाकै बयोवृद्ध वडाध्यक्ष त्रिपुरासुन्दरी गाउँपालिका १ घोर्थलीका अध्यक्ष कर्णबहादुर खड्का अहिले ८५ वर्ष लागे । अरू युवा जनप्रतिनिधिझैं हिँड्न, बोल्न र काममा खट्न कम नदेखिने उनी अहिले जनताकै काममा खटिएका छन् । कोरोनाको नयाँ लहर र राजनीतिक दलको चुनावी होडबाजीबीच उनले वडाको विकासे कामलाई एकछिन पनि छाडेका छैनन् । झन्डै १५ हजार जनसंख्या भएको त्रिपुरासुन्दरी गाउँपालिकामा चोकटी, धुस्कुन, तौथली, पिस्कर र टेकानपुरसहित वडा १ मा साबिक घोथर्लीको ५ र ९ वडा समावेश छन् । तीभन्दा फरक र विकट देखिने भौगोलिक अवस्था बोकेको घोर्थलीभर ५ सय परिवार बस्छन् । उनी यी सबैको घरमा पुगेर आवश्यक समस्या सोध्दै बुझ्छन् । आफूले सकेको सहयोग पनि गर्छन् । शरीर प्रेसर, पत्थरीजस्ता अनेक रोगको बाबजुद फुर्तिलो छु, परमात्माले यही काम गर्न अभिभारा दिए । जनताले चुने अब यो सेवा अवधि सकिनै लागेको अवस्था छ । तैपनि निःस्वार्थ भएर काममा खट्नु मेरो धर्म हो, वडाध्यक्ष खड्काले भने । केही दिनअघि प्रदेश सरकारको सुरुवाती ४० लाख बजेट सहयोगमा दुर्गम घोर्थली गाउँबाट दोलखाको प्रसिद्ध तीर्थस्थल कालिञ्चोक मन्दिरको तल्लो बजार कुरी बजारछेउ जोड्ने ३० किलोमिटरको सडक जोड्न हिउँ छिचोल्दै उनी त्यही पुगे । यही महिनाको पहिलो दिनदेखि सडकको नयाँ ट्र्याक दोलखाको र त्रिपुरासुन्दरी गापाको सीमा भेगछेउ पुगे पनि कुरी बजारका केही स्थानीयले हातपात गर्दै अघि बढ्न नदिएपछि एक्स्काभेटर त्यही थन्किएको थियो । त्रिपुरा भौतिक पूर्वाधार अनुगमन समितिका संयोजक र त्रिपुरा ३ का अध्यक्ष शुकदेव रिसालसँग मिलेर उनले विवादलाई मिलाएर सडक जोडेपछि स्थानीय खुबै खुसी भए ।विसं१९९३ सालमा सामान्य कृषक परिवार जन्मिएका खड्काले सामान्य पढलेख जाने । भेडा गाई, बाख्राका गोठमा अझै पनि खटिरहेका उनी २०२२ सालमा तत्कालीन दुई महिना कार्यवाहक प्रधानपञ्च भए, केही समय वडासदस्य रहे, २०४९ सालमा नेपाली कांग्रेस पार्टीमा क्रियाशील सदस्य भएका थिए । त्यसयता सामाजिक क्षेत्रमा सक्रिय रहेका उनले स्थानीय निर्वाचनमा घोर्थलीमा वडाध्यक्षमा निर्वाचित भए । त्रिपुरा टुंगाथली गाउँकै पुर्ख्यौली घरमा बसिरहेका उनलाई अब बाँकी जीवन जनताकै सेवामा समर्पण गर्न मन छ । आफू अझैसम्म तरुनोझैं फिट रहनुमा आफ्नो स्वच्छ खानपानलाई ध्यान दिएको उनी दाबी गर्छन् । बिहान चार बजे उठ्छु, कृषिकर्ममा होमिन्छु, अरूले झैं चियापान, मकैको पिठो दही, दूध, मासु गाउँघरको मात्रै खान्छु । बजार र अन्यको जे पाए त्यही खाँदिन, फास्ट फुडले स्वास्थ्य सत्यनास गरिहाल्छ, उनले भने । जिल्लाभरका तीन नगर र नौ गाउँपालिकाका अध्यक्ष र उपाध्यक्षदेखि वडाध्यक्ष, सदस्यमा भन्दा पनि कस्सिएर कोरोना संक्रमण रोकथाम सचेतना र अन्य विकासे काममा सक्रिय बयोवृद्ध खड्का उदाहरणीय व्यक्तित्व बनेको त्रिपुरासुन्दरी गाउँपालिकाका अगुवा भक्तध्वज बोहोराले बताए । गाउँपालिका अध्यक्ष र अन्य जनप्रतिनिधिले यस्तो बेला खुब सक्रियता देखाउनुपर्ने हो, तर त्रिपुरासुन्दरीमा खासै यस्तो देखिँदैन, तर वृद्ध भईकन वडाध्यक्षको सक्रियता प्रशंसनीय छ, उनले भने ।"
घोर्थलीकालिञ्चोक ३० किमि सडक निर्माण,"सिन्धुपाल्चोक (कास) सिन्धुपाल्चोकको त्रिपुरासुन्दरी गाउँपालिका१ को घोर्थली हुँदै दोलखाको प्रसिद्ध तीर्थस्थल कालिञ्चोक मन्दिर जोड्ने गरी ३० किलोमिटर सडक निर्माण भएको छ । प्रदेश सरकारको ४० लाख बजेटमा दुर्गम घोर्थली गाउँबाट कुरी बजार छेउसम्म सडक निर्माण भएको हो । पुस पहिलो साता सडकको ट्र्याक दोलखा र त्रिपुरासुन्दरीको सीमाभेगमा पुर्याइएको भए पनि कुरी बजारका केही स्थानीयको विरोधपछि काम रोकिएको थियो । आइतबार सडक निर्माण सकिएको हो । पर्यटकीय सडक जोडिएपछि त्रिपुरासुन्दरी र बाह्रबिसे नगरपालिकाका स्थानीयमा खुसी छाएको छ । घोर्थलीका ३० जना स्थानीय यही सडक हुँदै कालिञ्चोक दर्शन गर्न कुरी बजार पुगेका त्रिपुरासुन्दरी१ का ८५ वर्षीय वडाध्यक्ष कर्णबहादुर खड्काले बताए । सडकले पर्यटकीय प्रवर्द्धनमा टेवा पुग्ने विश्वास छ, उनले भने । त्रिपुरासुन्दरी३ का अध्यक्ष र गाउँपालिकाका भौतिक पूर्वाधार अनुगमन समितिका संयोजक सुकदेव रिसालका अनुसार महिना दिनदेखि रोकिएको सडकको काम सुरु गर्न कुरीका स्थानीय प्रतिनिधि, होटल व्यवसायी, प्रहरीलगायतबीच छलफलपछि सहमति भएको थियो । उनले विवाद नहोस् भन्न दुवै जिल्लाको सीमासाँध स्पष्ट गर्न जिल्ला मालपोत र अन्य निकायमा अनुरोध गर्दै कागजी प्रक्रिया गरिएको उल्लेख गरे । जिल्लाकै चर्चित मन्दिर लट्टेश्वर महादेव, पिस्कर गाउँ, सहिद इलेविरे थामीको सालिकस्थल, थामी संग्रहालयजस्ता महत्त्वपूर्ण स्थानसँग कालिञ्चोक जोड्ने योजना रहेको त्रिपुरासुन्दरी गाउँपालिकाले जनाएको छ । यो बाटो खाडीचौर हुँदै भन्दा धेरै कम दूरीमा छ । त्यसका साथै अनेक तीर्थस्थल र पर्यटकीय स्थान हुँदै कालिञ्चोक मन्दिर पुग्न सकिन्छ, उनले भने ।"
बलात्कारपीडितलाई न्याय दिनुपर्नेमा ॅपेसीका पेसी,"हिंसामा परेका महिलालाई न्याय दिनुपर्ने दायित्व राज्यसंयन्त्रहरूको हो । अझ जघन्य अपराध भोग्नुपरेका महिलाहरूको मुद्दामा त राज्यका निकायहरू अग्र सक्रिय नै बन्नुपर्ने हो । अठोटप्रतिबद्धताका मात्रै कुरा गर्दा त राज्य यसका निम्ति सकारात्मक पनि देखिन्छ, सम्बन्धित निकायहरूले यसका पक्षमा कति निर्णय गरेका पनि छन् । तैपनि व्यवहारमा भने हिंसापीडित महिलाहरूले न्याय पाउन अझै सकस छ । धनुषाको महेन्द्रनगरकी १४ वर्षीया किशोरीले आफू बलात्कृत भएको ३२ महिना पुगिसक्दा पनि अझै न्याय नपाउनु र अदालती सुनुवाइ निरन्तर धकेलिनु हाम्रो राज्यअसंवेदनशीलताको ज्वलन्त उदाहरण हो । विडम्बना त, राज्यबाट न्याय र समाजबाट ढाडस पाउनुपर्ने पीडित युवती र उनका घरपरिवार यसबीचमा उल्टो सामाजिक बहिष्कारमा परेका मात्रै छैनन्, आफ्नो थातथलोबाटै उठीबास लाग्ने स्थितिमा पनि पुगेका छन् । २०७६ वैशाख १५ गते एक किशोरीलाई बेहोस बनाई बलात्कार गरेको मुद्दा १७ पटक पेसीमा चढे पनि सुनुवाइ नभएको विषयमा यसै दैनिकमा समाचार प्रकाशित भएकै दिन आइतबार यो मुद्दा १८ औं पटकको पेसीमा उक्लिएको थियो । तर धनुषा जिल्ला अदालतले आइतबारको पेसीलाई पनि फेरि माघ १२ गतेका लागि सारेको छ । घटना दर्ता भएको ३२ महिनायता बलात्कार र ज्यान मार्ने उद्योगका पीडित र उनकी बहिनी गाउँ छाडेर काठमाडौं बसाइँ सरेका छन्, विद्यालय पढाइको निरन्तरता र जीवन सुरक्षाका खातिर । ती किशोरीलाई बलात्कार गर्ने छिमेकी ले त्यति बेला उनकी १२ वर्षीया बहिनीलाई पनि बेहोस बनाएका थिए । यसरी न्यायालयबाटै बलात्कारजस्तो अत्यन्त संवेदनशील मुद्दालाई निरन्तर सुनुवाइ गरी फास्ट ट्र्याकबाट टुंग्याउन सर्वोच्च अदालतले फैसलामार्फत दिएको निर्देशनलाई तुकहीन जस्तो बनाइएको छ । र, न्यायपालिकाको पाँचौं पञ्चवर्षीय रणनीतिमा जिल्ला अदालतले कुनै पनि मुद्दा दर्ता भएका आधारमा बढीमा २ वर्षमा टुंग्याउनुपर्ने भनेर दिइएको निर्देशनलाई पनि खिल्ली उडाउने काम भैरहेको छ । मानौं, पछिल्लो निर्देशन राजनीतिक वा धार्मिक प्रभावपहुँच भएका व्यक्तिहरूका निम्ति मात्रै हो, जघन्य मुद्दाका पीडितलाई न्याय दिन होइन । नत्र, एमाओवादी नेता कृष्णबहादुर महरा र धार्मिक गुरु भनिएका सिद्धबाबा मुछिएको मुद्दा छिटै टुंगिने तर जघन्य अपराधका पीडितको मुद्दा अनावश्यक लम्बिनु नपर्ने हो । यसबाट स्वाभाविक प्रश्न उठ्छ न्यायालय र न्याय आखिर कसका लागि हो, सत्ता र शक्तिको पहुँचमा रहने राजनीतिक तहतप्काका लागि मात्रै हो कि जनसाधारणका लागि पनि हो ?२०७६ वैशाखमा बलात्कार र ज्यान मार्ने मुद्दाको यो प्रकरणलाई कथित राजनीतिक प्रभावका कारण सुरुमा प्रहरीले दर्ता गर्नै अस्वीकार गरेको थियो, तर पछि आन्दोलन चर्किएपछि दर्ता गरियो, तैपनि मुद्दा सुनुवाइलाई भने जिल्ला अदालतले प्राथमिकता दिन चाहेकै छैन । अहिलेसम्म तीन जना न्यायाधीशको इजलासमा डेढ दर्जनपल्ट पेसी चढ्दा पनि विभिन्न बहानामा पन्छाउने गरिएको छ, कानुनी राज्यका दृष्टिमा यो अवस्था आफैंमा लाजमर्दो छ । घटनामा राजनीतीकरण हुँदै गएको गाइँगुइँ बढ्दै गएपछि आफ्नै निर्वाचन क्षेत्र (धनुषा४) को उक्त घटनालाई लिएर तत्कालीन भौतिक पूर्वाधार तथा यातायातमन्त्री रघुवीर महासेठले पीडित परिवारजनलाई भेटी बलात्कारीलाई हदैसम्मको कारबाही हुने र पीडितलाई न्याय दिलाउने आश्वासन दिएका पनि थिए ।किटानी जोहरी, सबुत प्रमाण र बकपत्रका आधारमा प्रतिवादी रहेका एउटै पात्रको डीएनए दुई पटक परीक्षण गराइएको, पहिलोपटकको डीएनए रिपोर्ट गायब पारिएको, घटनास्थलका मोबाइल तस्बिर प्रहरीले हटाएको र बलात्कारको मुद्दा फिर्ता लिन स्थानीय तहमा राजनीतिक उच्चस्तरबाट दबाब आइरहेको बारेमा एकपछि अर्को समाचार आइरहँदा पनि एक निमुखा पीडितका निम्ति न्यायका नौ सिङ देखिनु विस्मयजनक छ । यसअघि कञ्चनपुरकी बालिका निर्मला पन्तको बलात्कार र हत्या प्रकरण जसरी अझैसम्म प्रहरीप्रशासनका लागि अनुसन्धान गर्नै नसकेको लज्जास्पद मामिला बनेको छ, त्यसै गरी धनुषाकी यी १४ वर्षीया किशोरीको यो मुद्दा पनि डीएनएन प्रमाणका नाममा अर्को व्यर्थको प्रकरण बन्नबनाउन लागेको देखिन्छ । पछिल्लो पटक ललितपुरको गोदामचौर बलात्कार प्रकरणमा ललितपुर जिल्ला अदालत र उच्च अदालत दुवैले डीएनए नमिले पनि घटनास्थल प्रमाण र बकपत्र आधारमा अभियुक्तलाई दोषी करार गर्न सकिने भन्दै फैसला सुनाएको नजिर सामुमा रहे पनि धनुषा जिल्ला अदालत, सरकारी वकिल र न्यायिक पद्धतिले अर्को बहाना खोजिरहनु ठूलो संशयको विषय बनेको छ । यस बेला एउटी किशोरीको पीडामा मल्हम लगाउन र न्यायको अर्थ जोगाउन पनि महिला आयोग, महिला हकअधिकारकर्मी तथा सिंगो न्यायका पक्षधरले जिल्ला अदालतको हदैसम्मको लापरबाहीबारे बोल्न जरुरी देखिन्छ । र, सबभन्दा बढी संवेदनशील त अदालत स्वयं बन्नुपर्छ, जसको काँधमा न्यायको फैसला सुनाउनुपर्ने दायित्व छ ।"
खोप केन्द्र बढाऊ,"कोभिड महामारी बढेसँगै सार्वजनिक स्थानमा सरकारले अनिवार्य खोप कार्ड चाहिने व्यवस्थाको तयारी गरेको हल्ला सुनिन्छ । तर, यस्तो व्यवस्था गर्नुपूर्व हरेक नेपालीले खोप लगाउन पाएका छन् कि छैनन् भन्ने पनि विचार गर्न त्यत्तिकै जरुरी छ । पहिला खोपलाई सबै नागरिकमाझ पुर्याउनुपर्यो । अहिलेसम्म कति नागरिकले खोप लगाएका छन् भन्ने तथ्यांक स्पष्ट छैन । राजधानीमै धेरैले खोप लगाउन पाएका छैनन् । बाहिरी जिल्लाको त कुरै छाडौं । विदेशीले सहयोगमा पठाएको खोपसमेत सरकारले समयमै लगाउन सकेको छैन । यस्तोमा सरकारलाई मात्र कति गाली गरिरहने ? खोप लगाउने योजना बनाउने स्वास्थ्य मन्त्रालय छ, त्यहाँ मन्त्री छन्, कर्मचारीहरू छन् । उनीहरूको काम के हो ? आएको खोप थुपारेर मात्र राख्ने ? मन्त्रालय तथा स्वास्थ्य कार्यालयहरूमा खोप थुप्रेको महिनौं भइसक्दा पनि धेरै नागरिकले लगाउन पाएका छैनन् । सरकारले बुस्टर डोज लगाउने भनिरहँदा ठूलो जनसंख्याले पहिलो डोजसमेत लगाउन पाएका छैनन् । खोप केन्द्रमा जहिल्यै भीडभाड हुन्छ । खोप थन्क्याएर राख्ने चीज पनि होइन । बगलीमा राखेर बेच्न पनि मिल्दैन । मत माग्न घरघर हिँड्ने जनप्रतिनिधिहरू अहिले नागरिकले खोप लगाए कि लगाएनन् भनेर हेर्न जान सक्दैनन् ? हरेक जनप्रतिनिधिले आफ्नो वडाको जिम्मा लिएर खोप लगाइदिने हो भने खोप केन्द्रमा भीड पनि हुँदैन थियो । सर्वसुलभ तरिकाले नागरिकले खोप लगाउन पाउँथे पनि । यस्तो विषयमा स्थानीय सरकार किन मौन बस्छ ? अहिले त खोप केन्द्रको भीडले नै संक्रमण बढ्ने डर भएको छ । स्वास्थ्यका कर्मचारीको खोप केन्द्रमा दादागिरी चल्छ । आफ्ना मान्छेलाई सजिलै खोप उपलब्ध गराउँछन् । सर्वसाधारण दिनभरि लाइन बस्दासमेत खोप नलगाई फकर्न बाध्य छन् । सबैले कर्मचारी चिनेका हुँदैनन् पनि । जनप्रतिनिधिले मत चाहिँदा मात्र नागरिक चिन्छन् । कसले बुझ्ने नागरिकका पीडा ? सरकारले खोप लगाउनुपर्छ भन्दैमा आफ्नो कतर्व्य पूरा हुन्छ त ? स्वास्थ्य केन्द्रमा खोप दिने प्रक्रिया कसरी व्यवस्थित गर्ने भन्नेमा सरकारले चासो लिनुपर्छ । त्यस्तै छिटोभन्दा छिटो सबैको पहुँचमा खोप पुर्याएर, महामारी नियन्त्रणका लागि काम गर्नुपर्ने आवश्यकता छ । खोप केन्द्रको विस्तारले मात्र कोरोनाको तेस्रो लहरको सामना गर्न सकिन्छ भन्ने हेक्का सरकारले राख्नुपर्छ । पुरुषोत्तम घिमिरे, जोरपाटी, काठमाडौं"
अव्यवस्थित मृगस्थली,"मृगस्थलीमै मृगको बिजोग समाचार पढेपछि पशुपतिजस्तो संवेदनशील धार्मिक क्षेत्रमा अनधिकृत रूपमा चिडियाखाना सञ्चालन गरेजस्तो लाग्यो । घाँस खानुपर्ने मृगलाई मानिसले फलामे जालीबाहिरबाट बिस्कुट खुवाइरहेका छन् । हुन त, पशुपति क्षेत्र विकास कोषका कार्यकारी निर्देशक घनश्याम खतिवडा मृगलाई नियमित तीन पटकसम्म घाँस, दाना र चोकर दिने गरेको बताउँछन् । वनमा घाँसको नामोनिसान छैन । बढेका मृगहरूले घाँस खान नपाएर रूखको बोक्रासमेत खाइसकेका छन् । यस्तो खराब व्यवस्थापनले न मृगस्थलीको रूख रहन्छ न त मृगले प्राकृतिक वातावरण नै पाउँछ ।पौराणिक कथाअनुसार पशुपति क्षेत्रको मृगस्थलीमा भगवान् शिवले मृगरूप धारण गरेर धेरै वर्ष विचरण गरेका थिए । नेपालीहरू मृगस्थलीलाई पुण्य क्षेत्रका रूपमा लिन्छन् त्यसैकारण २०६२ सालमा पौराणिक कथालाई पुनर्जीवित गर्ने नाममा २१ वटा मृग मृगस्थलीश्लेषमान्तकको २८ हेक्टर क्षेत्रफल वनमा मृग वाटिका बनाएको थियो । मृगको संख्या बढ्न थालेपछि यहाँका मृगले न स्वतन्त्र रूपमा कुद्नउफ्रन पाएका छन् न त राम्रोसँग खानबस्न नै । मानिसले बिस्कुट खुवाउन मिल्ने हालको संरचना हटाएर सीमित संख्यामा मात्र मृग राखेमा मृग वाटिका फेरि जीवन्त बन्नेछ । बेलैमा सम्बन्धित निकायको ध्यानाकर्षण होस् । वीरेन्द्र सुवाल, ब्यासी, भक्तपुर"
दिल्ली सरकारबाट सिक्ने कि !,"महामारीमा केजरीवालको सेवा घरदैलो र संसद् अवरोधमा एमाले टस न मस खबरको तुलनात्मक विवेचना गर्न मन लाग्यो । जनहितका निम्ति अहोरात्र खटेर चर्चित बनेका दिल्लीका मुख्यमन्त्री अरविन्द केजरीवाल पछिल्लो समय दिल्लीमा पुनः कोरोना महामारी बढेपछि बृहत् टिम खडा गरेर संकटसँग जुध्न लागिपरेका छन् । केजरीवाल सरकारले डोर टु डोर सेवा दिने उद्देश्यबाट करिब अढाई लाखको संख्यामा युवाहरूलाई सिभिल डिफेन्स भोलिन्टिएर नाममा परिचालन गरेको, सामान्य पारिश्रमिकमा खटिन प्रोत्साहित गरेको, उनीहरूलाई सम्मान मिलोस् भनेर दिल्ली प्रहरीको जस्तै पोसाक दिइएको लगायतका सन्दर्भ मननयोग्य छन् । कोभिडको समस्यामा पर्नेको पहिचान, औषधोपचार, परामर्श, निःशुल्क उपचार, खोपलगायतका सेवा अभियानमा खटिनेले दिँदै आएका छन् । दिल्ली सरकारले नआत्तिन, आवश्यक नपरी अस्पताल नजान, होम आइसोलेसनमा बस्न सुझाव पनि दिँदै आएको छ । यो अभियानका कारण दिल्लीमा कोरोना संक्रमणले उग्र रूप लिन सकेको छैन । त्यहाँका अस्पतालहरूमा कोरोना संक्रमितका लागि ६५ हजार बेड तयार राखिए पनि ३ हजार जति मात्र भर्ना भएका छन् । यसरी जनस्वास्थ्यलाई प्राथमिकतामा राखेर केजरीवाल सरकारले अभूतपूर्व कार्य गरिरहँदा नेपालको शीर्ष नेतृत्व र ठूला राजनीतिक दलहरू जनसरोकारदेखि धेरै टाढा पुगेका छन् । एमाले अध्यक्ष केपी शर्मा ओलीको अगुवाइमा चार महिनाभन्दा बढी समयदेखि संसद् अवरुद्ध हुँदै आएको छ, सरकारलाई अघि बढ्न दिइएको छैन । संसद्बाट पारित हुनुपर्ने महत्त्वपूर्ण विधेयकहरू थन्केका छन् । ओली माधवकुमार नेपाल नेतृत्वको एकीकृत समाजवादीका १४ सांसदको पदमुक्ति वा सभामुखले राजीनामा दिनुपर्ने अडानमा छन् । ठूला दलका टाउकेहरूलाई मुलुकमा कोरोनाले पारेको घाउ कत्रो छ, कस्तो छ भन्नेबारे मतलब छैन । कोरोनाको महँगो उपचारले समाज थला परेको विषयमा पनि वास्ता छैन । प्रधानमन्त्री शेरबहादुर देउवा किंकर्तव्यविमूढको स्थितिमा छन् । अकर्मण्य र हंगामामा विश्वास राख्ने नेतृत्वबाट जनताको पीडा कहिल्यै कम हुन सक्दैन । भुवनेश्वर शर्मा, चन्द्रागिरि२, काठमाडौं"
परिवर्तनको भाष्य,"प्रत्येक ठूला परिवर्तनवरिपरि हुने अनेकौं मतमतान्तर लामो समय चलिरहन्छन् । कुनै पनि गतिशील समाजमा गहिरो मतभेद स्वाभाविक हो, परिवर्तनसँग जोडिएर आउने जीवन्त प्रक्रिया हो । अझ ऐतिहासिक असमानता र अन्याय भोगिरहेको नेपालजस्तो बहुल समाजमा आधारभूत मतभेद कुनै आश्चर्य होइनÙ उपलब्ध स्रोतसाधन सर्वसाधारणका लागि न्यायोचित बनाउन कस्तो राज्य बनाउने भन्ने सवालसँग जेलिएको विषय हो ।केही वर्षयता विभिन्न संघर्ष र जनआन्दोलनमा निहित परिकल्पना अनेकौं अलमलमा छन् । आमूल परिवर्तनलाई संस्थागत गर्ने कार्य चौतर्फी आक्रमणमा छ । कतिपय अवस्थामा परिवर्तनकारीहरू स्वयंबाट । अन्य धेरै अवस्थामा स्थायी सत्ताबाट । अहिले धर्मनिरपेक्षता निरन्तर प्रहारमा परिरहनु कुनै नयाँ कुरा होइन, यही सिलसिलाको पछिल्लो कडी हो । सर्वविदितै छ, २०६३ सालमा स्थायी सत्ताका पक्षधरहरू परास्त भए । स्वतन्त्रता, समता र बहुलताका आधारमा परिकल्पना गरिएको परिवर्तन सत्ताधारीले रुचाएका थिएनन् । परिवर्तन नरुचाएको र परास्तसमेत भएको अवस्थामा उनीहरूसँग भ्रम छर्ने बाटो मात्र उपलब्ध थियो । आखिर साधनस्रोत उनीहरूकै पकडमा थियो । उनीहरूमा निहित रूपान्तरणविरोधी चाहना उत्तिकै बलियो थियो । त्यसैले सत्ताधारीहरूले आफ्नो ल्याकतले भ्याएसम्म भ्रम छरे । यो कुनै नौलो कार्य थिएन । आमूल परिवर्तनविरुद्ध स्थायी सत्ता धेरै सलबलाएर मात्र निराशाजनक स्थिति छाउने होइन । सत्ताधारीले सृजना गर्न चाहेको भाष्यका आधारमा मात्र विभ्रम मौलाउने होइन । परिवर्तनकामी शक्तिले चाहेको रूपान्तरण प्रस्ट नहुँदा अलमल स्वतः बढ्छ । परिवर्तनको वैचारिकीलाई सरल र न्यायोचित किसिमले अर्थ्याउन नसक्ने परिस्थिति बन्छ । परिवर्तनविरोधी विचार झाँगिन थाल्छ । अलमलका अनेकौं स्वरूप देखा पर्न थाल्छन् । समसामयिक समाजले कस्तो रूपान्तरण संस्थागत गर्न खोजेको हो, त्यो थप अस्पष्ट लाग्न थाल्छ । हिजो परास्त भएका सत्ताधारीहरूको आत्मबल बढ्छ । अहिले यही भइरहेको छ । स्थायी सत्ताको रूपान्तरणविरोधी चाहना जति पुरानो छ, परिवर्तनसँग गाँसिएको वैचारिकीको अलमल उति नै पुरानो । धर्मनिरपेक्षताको सवालमा समेत यी दुवै पाटा एकैसाथ पटाक्षेप भइरहेका छन् । स्थायी सत्ता विरासतमा पाएकाहरू निरन्तर भनिरहेका छन् धर्मनिरपेक्षता आन्दोलनको माग होइन, यो जबरजस्ती लादिएको हो, त्यो पनि बाह्य स्वार्थको चलखेलमाÙ त्यसैले धर्मनिरपेक्षताबारे जनमतसंग्रह गरौं । किनभने यस्तो माग सहजै पराजित हुने उनीहरूको विश्वास छ । जनआन्दोलनका पक्षधरहरूमध्ये ठूलो तप्काले यस्तो कमजोर तर्क सकार्दै हो नि, आन्दोलनको बेला धर्मनिरपेक्षताको माग उठेको थिएन भनेको सुनिन्छ । यस्तो अभिव्यक्ति आश्चर्य मात्र होइन, परिवर्तनकामी शक्तिमा हुने वैचारिक उल्झनको द्योतक हो, परिवर्तनमा निहित विरोधाभास पनि हो । यस्तो अवस्थाले परिवर्तनको भाष्य सरल र प्रस्ट नभएको दर्साउँछ । त्यसैले जनगणले खोजेको नयाँ थितिबारे गहिरो चिन्तनमननको खाँचो छ । धेरै कुरा बुझ्ने र बुझाउने सामूहिक कार्यभार टड्कारो छ । धर्मनिरपेक्षता तिनैमध्ये एउटा पेचिलो सवाल हो । सामाजिक परिवर्तन केवल पुरानो राजनीतिक व्यवस्था फाल्दै त्यसको ठाउँमा नयाँ थितिको नामधारण गराउने कार्य होइन । यस्तो कल्पना गर्नु परिवर्तनका विभिन्न आयामलाई सतही किसिमले ग्रहण गर्नु हो । अहिले धर्मनिरपेक्षताको विमर्श हेर्दा, एक थरी धर्मबाट राज्य आभूषित हुनु स्वाभाविक हो भन्छन् । अर्का थरी राज्यले कुनै एउटा धर्म वरण गर्न पाउँदैन भन्छन् । धर्मनिरपेक्षताको विचार र त्यससँग जेलिएका संरचनागत आयामहरू यति सपाट पनि छैनन् । धर्मनिरपेक्षताको पहेली पहिल्याउन जनआन्दोलनतर्फ फर्किनैपर्छ । साल २०४६ होस् वा २०६३ । जनआन्दोलनसँग गाँसिएर आउने केही सवाल प्रस्ट छन् । यी सबै संघर्ष जातिविशेषको आन्दोलन थिएनन् । धर्मविशेषको आन्दोलन झनै थिएनन् । जनताका आन्दोलन थिए, त्यसैले जनआन्दोलन भनिए । जहाँ कुनै धर्म र जातको मुक्ति खोजिएको थिएन, त्यस्ता आन्दोलनहरूले जात र धर्मविशेषका लागि मात्र होइन सम्पूर्ण जनताका लागि राज्यको कल्पना गरेको स्वतः बुझिन्छ । त्यसैले जनआन्दोलनहरू स्वतन्त्रता, समता र बहुलताका प्रतीक थिए । जनआन्दोलनका मागहरूको निहितार्थ थाहा पाउन जनताको कस्तो आवाज कसरी मुखरित हुन्छ, त्यसको भेउ पाउनुपर्छ । मुखरित आवाजहरूको गहिराइमा लोकले स्वामित्व लिन सक्ने व्यवस्थित थितिको खोजी हुन्छ । त्यस्तो थितिको खोजी, जसले पुराना थितिलाई फालोस् र लोकको हितमा नयाँ थितिको जग बसालोस् । पुरानो थिति फाल्दै लोकले स्वीकृति दिने नौलो थिति स्थापित गर्ने काल्पनिकी संघर्षको भुंग्रोबाट निस्कने हो । यस्तो काल्पनिकीको सुरुआत त्यस विन्दुबाट मात्र प्रारम्भ हुन सक्छ, जुन विन्दुमा स्थायी सत्ताका विभेदकारी मूल्यमान्यता त्याज्य हुन्छन् । जहाँ नयाँ बन्ने लोकतान्त्रिक राज्यका लागि अर्कै विशेषणको, अर्कै आभूषणको खोजी हुन्छ । किनकि असमानता, उचनीचता र एकात्मकताले थेगेको स्थायी सत्तालाई जरैदेखि परिवर्तन गर्ने सपना जनआन्दोलनहरूले बोकेका हुन्छन्Ù पुराना मूल्यमान्यतालाई विस्थापित गर्दै स्वतन्त्रता, समता र बहुलतालाई नै राज्यको नयाँ धर्म ठानेका हुन्छन् । विगतका जनआन्दोलनहरूले पनि यही खोजेका थिए । जनआन्दोलनमार्फत आम मानिसले बहुलताको जगमा एकात्मकताको अन्त्य गर्न खोजे, स्वतन्त्रताको जगमा सबै किसिमका उचनीचतालाई निस्तेज तुल्याउन खोजे, समताको जगमा असमानताका संरचनागत आधारलाई भत्काउँदै नयाँ विश्वदृष्टि बसाल्न खोजे । त्यसैले स्वतन्त्रता, समता र बहुलतालाई हटाएर जनआन्दोलनको कुनै पनि मागको गहिराइलाई पहिल्याउन सकिँदैन । न त आम मानिसले आफ्नो सामूहिक भविष्य आफैं रचना गर्न राजनीतिक प्रक्रियालाई किन र कसरी आफ्नो स्वामित्वमा लिन चाहे भन्ने ठम्याउन सकिन्छ । स्वतन्त्र किसिमले समतालाई आलिंगन गर्दै राज्यको शासकीय वैचारिकीमा बहुलतालाई सुनिश्चित गर्नु जनआन्दोलनको आधारभूत माग हो । सबै अवगत छन्, सहनागरिकहरूको धर्म एउटै छैन । हिन्दु नागरिकका सहनागरिकहरू बौद्ध, किरात, मुसलमान, इसाई, प्रकृतिपूजक आदि अनेक छन् । त्यसैले उसले खोजेको लोकतान्त्रिक राज्यलाई यीमध्ये कुनै एउटा धर्मको मात्र पक्षपोषण गर्ने संयन्त्र बनाउने छुट छैन । त्यस्तो छुट हिजोको असमानता, उचनीचता र एकात्मकताभित्र मात्र हुन सक्थ्यो । स्वतन्त्रता, समता र बहुलताका आधारमा निर्माण गरिने लोकतान्त्रिक थितिमा एक थरीको धर्मलाई राज्यको धर्म बनाउँदै बाँकी धर्ममाथि भेदभाव गर्ने अधिकार कसैसँग छैन । किनकि जनआन्दोलन ऐतिहासिक असमानतालाई निरन्तरता दिन भएको थिएनÙ बाँकीका धार्मिक स्वतन्त्रतालाई कुण्ठित राख्दै कुनै एक किसिमको स्वतन्त्रतालाई बलियो बनाउन भएको थिएन । त्यसैले धर्मनिरपेक्षता स्वतः जनआन्दोलनको विश्वदृष्टि थियो । जनआन्दोलनका सहभागीहरू एकै किसिमको सांस्कृतिक मूल्यमान्यता र जीवनशैली बोकेर आएका थिएनन् । उनीहरूको बहुलताको कल्पनामा भाषिक बहुलता थियोÙ फरक जीवनशैली बोक्ने सांस्कृतिक अभ्यास र मूल्य प्रणाली थियोÙ आफ्ना समवेदनालाई अभिव्यक्त गर्ने फरक आस्था र विश्वास थियोÙ देशभित्र बसोबास गरिरहेका सबैको सांस्कृतिक अभ्यास, मूल्यमान्यता, जीवनदृष्टि, विशिष्ट खानपान, भाषिक अभिव्यक्ति र धार्मिक आस्थामा समाविष्ट बहुलतालाई समेट्न सक्ने न्यायपूर्ण थितिको खोजी थियो । जनआन्दोलनले पृथक् धर्मबेगरको सांस्कृतिक विविधता समेट्ने लोकतन्त्रको होइन, फरक धार्मिक संवेदनशीलतालाई सम्बोधन गर्न सक्ने नयाँ संरचना खोज्यो । त्यस्तो न्यायिक संयन्त्र जहाँ समावेशिता र धर्मनिरपेक्षता एकै सिक्काका दुई पाटा हुन्, जहाँ एउटाको अनुपस्थितिमा अर्को उपस्थित हुन सक्दैन ।त्यसैले सत्ताधारीहरूले धर्मनिरपेक्षताको विरोध गर्नु समावेशिता पनि अस्वीकार गर्नु हो । किनकि समावेशिता र धर्मनिरपेक्षता प्रकारान्तरले एकै हुन् । स्वतन्त्रता, समता र बहुलताको जगमा बन्ने राज्यले मात्र दुवैलाई आत्मसात् गर्न सक्छ, अनि नयाँ थितिलाई कुनै एक जात, धर्म र त्यसैको वरिपरि निर्माण हुने सांस्कृतिक मूल्यमान्यतामा सीमित तुल्याउँदैन । अहिले सानो तप्काले भनिरहेको छ जनताले स्वामित्व लिएको जनआन्दोलनले नेपालभित्र मौलाएको भाषिक विविधता बोक्दैनÙ विभिन्न धर्मावलम्बीको धार्मिक आस्था समेट्दैनÙ थातथलो र बसोबास फरक भएकाहरूको सांस्कृतिक अभ्यासलाई नकार्छÙ पृथक् वर्गका मानिसहरूको आर्थिक सुनिश्चितता पन्छाउँछÙ स्वतन्त्रतालाई दबाउँछÙ समभावलाई असमान तुल्याउँछ । यस्ता अनेक टिप्पणी केवल त्यो हिस्साबाट आउने गर्छन् जसले आफूलाई सदैव सर्वसाधारणभन्दा उच्च राख्दै विभेदकारी राज्यबाट ऐतिहासिक लाभ लिइरह्यो । कतिपय अवस्थामा त्यस्तो तप्काबाट पनि आउँछ जसले आफूमाथि लादिएका मूल्यमान्यताले सृजना गरेको भेदभाव र अन्यायको ऐतिहासिक गहिराइको अनुभूति गरेन । जनआन्दोलनहरू माग र आपूर्तिको सामान्य सिद्धान्तमा टिकेका लेनदेन होइनन्, समाज परिवर्तनको प्रक्रियामा हुने आधारभूत संघर्षहरू हुन् । जनआन्दोलनलाई केवल माग र आपूर्तिको कारोबारमा टिकेको लेनदेन सम्झिनेहरूले मात्र केके मागियो केके मागिएन, त्यो हेर्छन्Ù केके दिइयो केके दिइएन भनेर सूची बनाउँछन् । तर सत्ता बदल्ने आवाज मुखरित गर्दै जनताले भने दिने ठाउँमा बस्ने तिमीहरूको स्वघोषित वैधानिकता जनगणलाई त्याज्य भएकाले नै सबै किसिमका असमानताको जग भत्काउँदै सांस्कृतिक एवं आर्थिक स्वतन्त्रता स्थापित गर्न जनआन्दोलन भएको हो । जनआन्दोलनले अनुनयविनय गरेर केही माग्ने होइन, आम मानिसको हकदाबी सुनिश्चित गर्न संघर्ष गर्ने हो । त्यसैले बजार प्रणालीको माग र आपूर्तिको शैलीमा न राज्यको सांस्कृतिक चरित्रले सिर्जेको ऐतिहासिक विभेद बुझिन्छ न त जनआन्दोलनको परिवर्तनकामी आवाज र अधिकार । जनआन्दोलनहरू तत्कालीन अवैध सत्तासँग लेनदेन गर्नका लागि भएका थिएनन् । ती समाजमा विद्यमान सांस्कृतिक विविधतालाई सम्बोधन गर्न आवश्यक पर्ने नयाँ राजनीतिक थितिका सामूहिक अभिव्यक्ति थिए । त्यस्तो सामूहिक खोजी जसले परिवर्तनको अपरिहार्यतालाई मात्र नभएर त्यसमा निहित विशिष्ट रूपान्तरणकारी आकांक्षालाई गति दिन चाहेÙ परिवर्तनलाई संस्थागत गर्न विशेष किसिमको वैचारिकीमा जोड दिएÙ परिवर्तनको भाषालाई सत्ताको लेनदेनमा मात्र सीमित तुल्याउन चाहेनन्Ù सांस्कृतिक रूपान्तरणका आयामहरूमा ध्यान दिए । यी आधारभूत पक्षहरू स्विकार्दा स्वतः बोध हुन्छ, धर्मनिरपेक्षताको मूल सवाल राज्यको धर्म हुन्छ कि हुँदैन भन्ने होइन । राज्यको धर्म भनेको नै स्वतन्त्रता, समता र बहुलता हो भन्नु धर्मनिरपेक्षताको न्यूनतम चासो हो । जब राज्यको धर्म यी मूल्यमान्यतामा केन्द्रित हुन्छ तब मात्र जनगणको सांस्कृतिक अस्तित्वलाई राज्यले समान तरिकाले हेर्ने संयन्त्रमा जोड दिन्छ, अनि कुनै एउटा सांस्कृतिक समूहको आस्थामा टेकेर बहुलताको सामर्थ्यलाई अवमूल्यन गर्दैन । न त सत्ताप्राप्तिका लागि धर्मलाई राजनीतिक परिवर्तनको आधार बनाउँछ । तर पछिल्ला राजनीतिक गतिविधिहरू नियालिरहँदा यस्तो लाग्छ, हिजो जनआन्दोलनमा होमिएका दलहरूमा समेत दिन दुई गुना रात चौगुना अलमल झाँगिएको छ । उनीहरू नै स्थायी सत्ताको मतियार बनेका छन् । यस्तो परिस्थितिमा परिवर्तनको भाष्य नै हराउने खतरा सर्वत्र मडारिइरहेको छ ।"
समाजवाद : प्रोपगान्डा कि नेपालको आवश्यकता ?,"विकल्प ः लोकतान्त्रिक समाजवाद राज्यको भूमिकाका नाममा कम्युनिस्ट समाजवाद र उदारवाद तथा नवउदारवादका नाममा राज्यको सम्पूर्ण भूमिका बजारलाई सुम्पिने अराजक पुँजीवादी दुवै प्रणाली असफल भइसकेका छन् । त्यसैले असफल र विकृत भइसकेको राज्यनियन्त्रित कम्युनिस्ट समाजवाद, उदारवाद, नवउदारवाद र बजारवाद होइन, लोकतान्त्रिक समाजवाद नै अबको विकल्प हो । राष्ट्रियअन्तर्राष्ट्रिय प्रयोग र परिणामबाट पनि सोही वास्तविकता पुष्टि भइसकेको छ । राज्यको भूमिका कमजोर होइन, प्रभावकारी नभएकाले विश्वव्यापी रूपमा राजनीतिक तथा आर्थिक संकट सृजना भएको हो । त्यसैले अधिकार केन्द्रीकृत गरी राज्यलाई शक्तिशाली होइन कि प्रभावकारीचाहिँ बनाउनु आवश्यक छ ।२०४६ मा लोकतन्त्र स्थापना भएपछि कांग्रेसले अवलम्बन गरेको उदार अर्थनीतिका कारण अर्थतन्त्र वृद्धि भयो । उच्च र मध्यम वर्ग लाभान्वित भए । तर गरिब, विपन्न, किसान, मजदुर, समाजमा पिछडिएका तथा वञ्चितीकरणमा परेका सीमान्तकृत समुदायको अपेक्षाकृत उत्थान र विकास हुन नसकेको प्रश्न पनि उठिरहेको छ । कांग्रेस पुँजीवादी तथा उदार अर्थतन्त्रवादी होइन, लोकतान्त्रिक समाजवादी पार्टी हो । तर कांग्रेस शास्त्रीय समाजवादी पनि होइन । त्यसैले उक्त वास्तविकतालाई हृदयंगम गर्दै सामाजिक न्यायसहितको समुन्नत तथा समतामूलक समाज स्थापना गर्नका लागि कांग्रेसको लोकतान्त्रिक समाजवादलाई समयानुकूल पुनर्परिभाषित गर्नु आजको आवश्यकता हो । लोकतान्त्रिक समाजवादलाई कांग्रेसले कसरी पुनर्परिभाषित गरी लागू गर्छ ? कांग्रेस र लोकतान्त्रिक समाजवादको भविष्य त्यसैमा निर्भर रहनेछ ।"
"मलाई पनि नियुक्ति देऊ, सरकार","मेरी एक आफन्त घरगृहस्थी चलाउँदै थिइन् । उनी जागिर भनेर कतै काम गर्न गए जस्तो लाग्दैनथ्यो । स्नातकसम्म पढेको थाहा पाएकी थिएँ । अलि अघिको भेटमा मलाई भन्दै थिइन्, तिमीले त स्नातकोत्तर गरेकी छौ, कुनै राम्रो ठाउँमा जागिर खाऊ न । मैले त्यति पढेकी भए त किन घरमा मात्र बस्थें र १ केही दिनअगाडि मलाई बस कुरिरहेको देखेर उनले गाडी रोकिन् र बोलाइन् । उनको र मेरो घर एउटै दिशामा नपरे पनि मलाई घरसम्म छोडिदिइन् । करिब दस मिनेटजतिको यात्रामा उनले मलाई धेरै कुरा भन्न भ्याइन्, मैले त जागिर सुरु गरें नि १ कति महिनाको तलब पनि खाइसकें १ तिमीजस्तो यति धेरै पढेर पनि घर बस्ने म कहाँ हुँ र ? उनले काम गर्ने कार्यालय राजनीतिक नियुक्ति दिने वा आफ्ना नातेदार, कार्यकर्ता भर्ती गर्ने कुनै सरकारी निकाय हो भनेर बुझ्न मलाई धेरै बेर लागेन । गाडीबाट ओर्लिएपछि हेरें सेतो नम्बर प्लेटको, भर्खरभर्खर सोरुमबाट निकालिएको चिल्लो गाडी थियो त्यो, ड्राइभर सुविधासहितको । घरमा आएर उनले भनेको कार्यालयको नाम गुगल गरें, एक वर्षअगाडि मात्र स्थापना भएको रहेछ । कर्मचारीको सूचीमा चाहिँ उनको नाम भेटिनँ । सायद नयाँनयाँ भएर होला, अपडेट भएको रहेनछ । राजनीतिक वा व्यक्तिगत पहुँचका आधारमा बिनाकुनै निश्चित योग्यता, ज्ञान, अनुभव बिनाकुनै मापदण्ड, विधि र प्रक्रिया अपनाई सरकारी नियुक्ति त्यो पनि उच्च पदमा, यो त लोकतान्त्रिक व्यवस्थासुहाउँदो अभ्यास र आचरण पटक्कै भएन १ लोकतान्त्रिक अभ्यासमा त स्वतन्त्र, निष्पक्ष, पारदर्शी रूपमा योग्य उम्मेदवार छनोट गर्ने विधि र प्रक्रिया अवलम्बन गर्नुपर्ने होइन र ? यही प्रश्नले मलाई लखेट्न थाल्यो । सुव्यवस्था, सुशासन र विधिको शासन चलाउँछु भनेर भाषणमा डुक्रिने शासकवर्गलाई यो प्रश्नले कत्तिको चिथोर्दो होला भनी एक छिन सोचमग्न भएँ । अहिले पनि हामी सर्वसाधारणले सोच्दा यतिसम्मको बेथिति नहुनुपर्ने जस्तो लाग्छ तर यथार्थमा यस्तो प्रवृत्ति दिनानुदिन बढिरहेको छ । योग्यता र क्षमताभन्दा पनि पद, पैसा र पहुँचका आधारमा राज्यबाट प्राप्त हुने सेवा, सुविधा र अवसरको वितरण गर्ने हालको राजनीतिक संयन्त्रले लोकतान्त्रिक व्यवस्था र संविधानमा भएको नागरिकको मौलिक हक एवं राजनीतिक तथा शासनसम्बन्धी नीति दुवैको खिल्ली उडाइरहेको छ । राजदूतदेखि लिएर महावाणिज्य दूत, स्थायी नियोग, संवैधानिक निकाय, प्राधिकरण, सरकारी निकायअन्तर्गत गठित विभिन्न समिति, केन्द्र, विश्वविद्यालय आदिमा राजनीतिक भागबन्डाका आधारमा दहीच्युराबँडाइ र हुकुम प्रमांगी शैलीमा नियुक्ति दिने प्रचलनले हाम्रो शासन प्रणालीमाथि नै प्रश्न उठाएको छ । आफ्नो योग्यता र क्षमतामा भरोसा हुनेले विधि र प्रक्रियामा विश्वास राख्छन्, अवसरका लागि अनावश्यक बिन्तीभाउ गर्न उनीहरूको स्वाभिमानले दिँदैन । देशको परिस्थितिले यस्ता व्यक्तिहरूमा नैराश्य उत्पन्न भइराखेको छ, जुन देशकै लागि प्रत्युत्पादकसिद्ध हुन सक्छ । अति सर्वनाशहेतुर्ह्यतोऽत्यन्तं विवर्जयेत् अर्थात् अति सर्वनाशको कारण हो, त्यसैले यसलाई परित्याग गर्नुपर्छ । यो सूक्तिको मर्मलाई मनन गर्दै राज्यको हरेक क्षेत्रमा देखिएका यस्ता अति हरूलाई समयमै सम्बोधन गर्न सकिएन भने भावी पुस्ताले ठूलो मूल्य चुकाउनुपर्नेछ । प्रत्येक नयाँ सरकार आएपछिको पहिलो काम नै पछिल्लो सरकारले गरेका नियुक्तिहरू बदर गरेर आफ्ना मान्छेलाई नियुक्त गर्नु भएको देखिन्छ, चाहे त्यो दूतावास वा स्थायी नियोगहरूमा होस् वा स्वदेशभित्रकै विभिन्न निकायमा । हालसालै छापाहरूमा विभिन्न देशमा राजदूत बनाउन दलीय भागबन्डा गरिएका समाचारहरू छताछुल्ल भए । राजदूत भनेको विदेशी भूमिमा स्वदेशको प्रतिनिधित्व गर्ने पात्र हो, जोसँग देशको प्रतिष्ठा र स्वाभिमान जोडिएको हुन्छ । राजदूत दलविशेष, धर्म, समूह, गुटउपगुट, राजनीतिक, व्यापारिक वा कुनै प्रतिष्ठित घराना आदिको प्रतिनिधि होइनÙ देशको प्रतिनिधि हो । देशको प्रतिनिधि छान्दा मोलमोलाइ, नातावाद, कृपावाद, भागबन्डा आदि आधार बन्नुले हाम्रो राजनीतिक संस्कारमा देखिएको दरिद्रता र राष्ट्रिय स्वार्थप्रतिको असंवेदनशीलतालाई प्रतिविम्बित गर्छ । राजदूत नियुक्ति प्रक्रियालाई व्यवस्थित गर्न सरकारले मापदण्डसहितको निर्देशिका२०७५ पनि जारी गरेको छ तर यसको पालना गरिएको देखिँदैन । अधिकांश नियुक्ति गर्दा प्रक्रिया पूरा गरेको स्वाङ रचेर कहिलेसम्म कर्मकाण्डी बनाइरहने ? यसरी राज्यसत्ताको दुरुपयोग कहिलेसम्म गरिरहने ? यतिसम्मको निर्लज्ज र अशोभनीय अभ्यास लोकतान्त्रिक राज्यव्यवस्था भएका अन्य मुलुकमा भएगरेको सायदै सुन्नपढ्न पाइन्छ १ जुन जोगी आए पनि कानै चिरेको भनेझैं सबैको ध्यानदृष्टि त्यही सरुवा, बढुवा, नियुक्ति, मन्त्रालय भागबन्डा, बाँडचुँड, खिचातानी आदिमै केन्द्रित छ, मानौं यीबाहेक सरकारले गर्ने कुनै कामै छैन । यस्ता संवेदनशील र जिम्मेवारीपूर्ण कार्यमा देशको हितलाई केन्द्रविन्दुमा राखेर राष्ट्रिय सहमतिमा उपयुक्त मापदण्डसहितको विधि र प्रक्रिया बनाई सोहीबमोजिमको संयन्त्रमार्फत व्यवस्थापन गर्न ढिला गर्नु हुँदैन । कतिपय सरकारी निकायहरूमा लोकसेवाको कठिन प्रतिस्पर्धाबाट छानिएर आएका र अनुभवले खारिएका राष्ट्रसेवक कर्मचारीहरू मातहतमा रहने गरी राजनीतिक कृपादृष्टिप्राप्त तर सम्बन्धित क्षेत्रको ज्ञान र अनुभवै नभएको पात्रलाई थोपरिएका दृष्टान्त यथेष्ट छन् । दसएघार पटक परीक्षा दिँदा पनि नाम ननिस्केका, सरकारी जागिरलाई नै सपना बनाएर लोकसेवा तयारी गरिरहेका हजारौं छन् । यस्ता नियुक्तिहरूले उनीहरूलाई गिज्याइरहेका त छैनन् ? बारम्बार मर्यादाक्रमको सूची बनाउने र सच्याउने काममा हाम्रो सरकारलाई खुबै जाँगर चल्छ तर संविधानको धाराबमोजिम नेपालको सार्वभौमसत्ता र राजकीय सत्ता निहित रहेका नेपाली जनता सरकारको यो सूचीमा कतै अटाउँदैनन् । पहिलो पक्ष, आत्मरतियुक्त विभाजनले कुनै अर्थ राख्दैन तर यस्तो सूची बनाउनुपर्ने सरकारको बाध्यता नै हो भने पहिलो नम्बरमा सार्वभौमसत्तासम्पन्न नेपाली नागरिकलाई राख्नुपर्छ । संविधानले दिएको यही अधिकारलाई सम्मान गर्दै राज्यबाट पाउने अवसरहरूमा योग्यता र क्षमताअनुसार नागरिकले प्रतिस्पर्धा गर्न पाउने र छनोट प्रक्रिया निष्पक्ष एवं पारदर्शी हुने संयन्त्र निर्माण गर्नुपर्छ । सरकार, यति भयो भने म पनि प्रतिस्पर्धामा भाग लिउँला, छनोट भए खुसी मनाउँलाÙ नभए मेरो क्षमताले भ्याएन भनेर चित्त बुझाउँला १ होइन भने, मैले पनि त्रिभुवन विश्वविद्यालयबाट जनसंख्या शिक्षामा प्रथम श्रेणीमा स्नातकोत्तर गरेकी छु । आठदस वर्ष विभिन्न संस्थामा रहेर काम गरेको अनुभव छ । बालबालिका, महिला, ज्येष्ठ नागरिक, मातृशिशु स्याहार, प्रजनन स्वास्थ्य, सामुदायिक रेडियोको क्षेत्रमा काम गरेकाले थोरै भए पनि ज्ञान छ । सोलुखुम्बुका नाम्चे, लुक्लादेखि लिएर झापाको कलबलगुडीसम्मको कामको अनुभवले प्रायः त्यस भेगमा हुने जातजातिको वस्तुस्थितिबारे थोरै भए पनि बुझ्ने अवसर पाएकी छु । व्यक्तिगत कारणले छ वर्षजति अमेरिका बसेकी हुँदा त्यहाँको पनि अलिअलि ज्ञान बटुलेकी छु । प्रतिवेदन तयारी र लेखनमा अलिअलि दखल छ । आठदस वर्ष कामका दौरान विभिन्न तालिममा पनि केही काम लाग्ने कुरा सिकेकै छु । हालको कम्प्युटर प्रविधिसँग पनि परिचित नै छु । त्यसैले सरकार तिमीसँग मैले नियुक्ति माग्ने प्रशस्त आधार छन् । मसँग नभएको राजनीतिक पहुँच मात्र हो । मेरा नातागोता र आफन्तहरू कोही शक्तिमा छैनन् र चाकडीचाप्लुसी गर्ने बानी पनि भएन । विविध कारण भनूँ वा आफ्नै कमजोरीले सरकारी सेवामा छिर्न सकिएन । अब त उमेरका कारण पनि बन्देजमा परियो । त्यसैले सरकार मलाई पनि मेरो योग्यताअनुसारको नियुक्ति देऊ । अनुभव र दक्षताबिनाका सयौंले नियुक्ति पाएका छन्, तिनीहरूका तुलनामा मसँग त उच्च शिक्षा र केही दक्षता अवश्य छ । पहिला काम दिएर हेर, मैले पदअनुसारको काम गर्न सकिनँ भने नैतिकताका आधारमा माफ माग्दै राजीनामा टक्र्याउँछु, नत्र भने मैले पनि नियुक्ति पाउनुपर्छ, सरकार !"
जर्मनीमा कोभिड प्रतिबन्धविरुद्ध प्रदर्शन,"बर्लिन (एजेन्सी) कोभिड१९ को संक्रमण नियन्त्रणका लागि ल्याइएका नयाँ प्रतिबन्ध र अनिवार्य खोप लगाउनुपर्ने नीतिको विरोधमा जर्मनीलगायत युरोपेली देशमा प्रदर्शन चर्केको छ । जर्मनीमा प्रदर्शनसँगै संक्रमण दर बढेको तथ्यांक पनि सार्वजनिक भएको छ । सरकारी तथ्यांकअनुसार एक साताको अवधिमा एक हजार ४ सय ९७ जनामा संक्रमण पुष्टि भएको छ । यसअघि संक्रमण उच्च रहेका बेला नोभेम्बर २९ मा प्रतिहजारमा ४ सय ८५ संक्रमित भएका थिए । जर्मनका बर्लिन, ह्याम्बर्ग र डसेलडोर्फलगायत प्रमुख सहरहरूमा हजारौं मानिसले सरकारी नीतिको विरोधमा प्रदर्शन गरेका हुन् । अन्तर्राष्ट्रिय सञ्चारमाध्यमका अनुसार खोप अनिवार्य गरेपछि फ्रान्स, इटाली, अस्ट्रियालगायत देशमा पनि प्रदर्शन चर्केको छ । फ्रान्समा खोप नलगाउनेलाई सरकारी सेवाबाट वञ्चित गर्ने, सार्वजनिक स्थानमा प्रवेश नदिइनेलगायत प्रावधान समेटिएको कानुन ल्याउने विषयमा संसद्मा छलफल जारी छ । इटालीले हालै मात्र कोभिड रोकथामसम्बन्धी कडा नियमहरू लागू गरिसकेको छ । त्यस्तै, ५० वर्षभन्दा बढी उमेर समूहका लागि खोप अनिवार्य गरिएको छ । जर्मन प्रहरीका अनुसार डसेलडोर्फमा कम्तीमा ७ हजार प्रदर्शनकारी विरोधमा उत्रेका छन् । अधिकारीहरूले ओमिक्रोन भेरिएन्टको संक्रमण फैलने भन्दै त्यस्ता प्रदर्शनमाथि रोक लगाएका छन् । प्रहरीका अनुसार अधिकांश प्रदर्शनकारी बिनामास्क विरोधमा उत्रेका थिए । ह्याम्बर्गमा कम्तीमा २ हजार ९ सयले प्रदर्शन गरेको प्रहरीले जनाएको छ । तर आयोजकहरूले विरोध प्रदर्शनमा कम्तीमा ६ हजार जना सहभागी भएका दाबी गरेका छन् । त्यस्तै, फेलेन्सबर्ग र सेवेरिनमा पनि प्रदर्शनहरू गरिएको जर्मन सञ्चारमाध्यमले जनाएका छन् । जर्मनीमा योग्यमध्ये करिब ७० प्रतिशतले मात्र कोभिडविरुद्धको खोप लगाएका छन् । सरकारले जनवरी अन्त्यसम्ममा कम्तीमा ८० प्रतिशतलाई खोपको पूर्ण मात्रा र ४५ प्रतिशतलाई बुस्टर डोज दिने लक्ष्य लिएको छ । जर्मन चान्सलर ओलाफ स्कोल्जले हालै संसद्मा बोल्दै खोप अनिवार्य नीतिको पक्षमा रहेको बताएका थिए । त्यस्तै, स्वास्थ्यमन्त्रीले पनि खोपको विकल्प नभएको भन्दै सकभर छिटो लगाउन बारम्बार आग्रह गर्दै आएका छन् । पछिल्लो समय विश्वभर कोभिड१९ को नयाँ भेरिएन्ट ओमिक्रोन तीव्र रूपमा फैलिइरहेको छ । पहिलो पटक दक्षिण अफ्रिकामा पुष्टि भएको यो भेरिएन्ट हाल विश्वका करिब सयभन्दा बढी देशमा देखिइसकेको छ ।"
यूपीमा सत्ता जोगाउन भाजपालाई कठिन,"(नयाँदिल्ली)  उत्तर प्रदेशमा विधानसभा निर्वाचनको केही साता मात्र बाँकी रहँदा सत्तारूढ भारतीय जनता पार्टी (भाजपा) माथि चुनौती थपिएको छ । ३ मन्त्री र १४ विधायकले पिछडिएका जातजातिको उत्थानका लागि आफ्नो पार्टी अनुदार रहेको आरोप लगाउँदै भाजपा छाडेपछि चुनौती बढेको हो ।योगी आदित्यनाथको मन्त्रिमण्डलका ३ सदस्यले गतसाता राजीनामा दिएका थिए । उनीहरूको पक्षमा रहेका १४ जना विधायकले पनि भाजपा छाडिसकेका छन् । राजीनामा गरेका मन्त्री र विधायकहरू सबैजसो उत्तर प्रदेशमा चुनावमा भोट बैंक मानिने पिछडिएको वर्गको प्रतिनिधित्व गर्छन् । र, आआफ्नो क्षेत्रमा प्रभावशाली मानिन्छन् । एकपछि अर्को मन्त्री र दर्जनबढी विधायकको राजीनामाले सत्तारूढ भाजपा अप्ठ्यारोमा पारेको छ । भाजपा छाडेका मन्त्रीहरू स्वामीप्रसाद मौर्य, डा धर्मसिंह सैनीले अखिलेश यादव नेतृत्वको समाजवादी पार्टी (सपा) प्रवेश गरिसकेका छन् । राजीनामा गरेका अर्कामन्त्री दारासिंह चौहान पनि समाजवादी पार्टीमै प्रवेश गर्ने तयारीमा छन् । दर्जन विधायक पनि सपामा प्रवेश गरेका छन् । उनीहरूले भाजपा पिछिडिएको वर्गका लागि काम नगरेको आरोप लगएका छन् । पिछिडिएका समुदायबाट पार्टीमा रहेका नेताहरूले अनेकन आरोप लगाउँदै बाहिरिएपछि त्यसको चुनावमा नकारात्मक असर भाजपाले व्यहोर्नुपर्ने निश्चित छ । तर, हाल भाजपा छाडेका व्यक्तिहरूको पुरानो चरित्र नै पार्टी फेरबदलका लागि परिचित रहेकाले उनीहरूले कति मतदातालाई प्रभावमा पार्न सक्छन् त्यो भने हेर्न बाँकी नै छ । मुद्दाभन्दा पनि ती नेताले आफ्नो सिट सुरक्षित गर्न पार्टी परिवर्तन गरेका कपितयको भनाइ छ । भाजापा छाडेका वनमन्त्री सिंह पहिले बहुजन समाजवादी पार्टीमा थिए । सन् २०१४ मा बसपाबाट उम्मेदवार भएका उनी भाजपाका उम्मेदवारसँग पराजित भएका थिए । त्यसलगतै भाजपा प्रवेश गरेपछि उनी पिछडा मोर्चाको राष्ट्रिय अध्यक्ष भएका थिए । त्यसपछि विधायक निर्वाचित उनी मन्त्री बनेका थिए । चुनावको मुखमा उनले पार्टी छाडेपछि उत्तर प्रदेशको पूर्वी क्षेत्रमा भाजपाको अवस्था कमजोर हुने आंकलन गरिएको छ । श्रममन्त्रीबाट राजीनामा गरेका मौर्यको पनि राजनीतिक इतिहास सिंहकै जस्तो छ । उनी पनि अघिल्लो चुनावअघि बसपा छाडेर भाजपा प्रवेश गरेका थिए । पिछडिएको समुदायमा प्रभावशाली मानिने उनी लगातार तीन पटक विधायक भइसकेका छन् । राजीनामा गरेका आयुषमन्त्री सैनीको राजनीति पनि उस्तै छ । उनी सन् २०१२ मा बसपा र २०१७ मा भाजपा निर्वाचित भएका थिए । २०२२ फेरि नयाँ पार्टीको साथ खोज्दै छन् । उनले लगातार चार पटक चुनाव जितिसकेका छन् । चुनावमा पिछिडिएको जातिको भोट बैंक सुरक्षित रहेको तथा मुस्लिम र यादव भोट थपिए चुनाव जित्न सहज हुने विश्लेषण गरेरै नेताहरूले भाजपा त्यागेका देखिएको छ । पूरा कार्यकाल मन्त्री रहेर लाभ उठाएका तीनै जनाले पछि परेका, अवसरबाट वञ्चित, दलित, किसान र बेरोजगारलाई भाजपाले बेवास्था गरेको बताएकाले पनि उनीहरूको बहिर्गमन भाजपाका लागि महँगो हुने देखिन्छ । ठूलो जनसंख्या, धेरै विधायक र लोकसभा सदस्य चयन गर्ने भएकाले उत्तर प्रदेशको चुनाव अन्य राज्यको तुलनामा बढी महत्त्वपूर्ण मानिन्छ । उत्तर प्रदेशबाट ८० जना लोकसभा सदस्य चुनिने भएकाले त्यहाँ पकड हुनेलाई केन्द्रमा सरकार बनाउन सहज हुन्छ ।"
भारतमा २ लाख ७१ हजार संक्रमित थपिए,"नयाँदिल्ली (एजेन्सी) भारतमा पछिल्लो २४ घण्टामा कोभिड१९ बाट थप २ लाख ७१ हजार २ सय २ जना संक्रमित भएका छन् । भारतको स्वास्थ्य र परिवार कल्याण मन्त्रालयका अनुसार शनिबार परीक्षण गरिएका १६२८ प्रतिशतको रिपोर्ट पोजिटिभ आएको हो । योसँगै भारतमा कुल संक्रमितको संख्या ३ करोड ७१ लाख २२ हजार १ सय ६४ पुगेको छ । भाइरसको संक्रमणका कारण उक्त अवधिमा थप ३ सय १४ जनाको मृत्यु भएको छ । भारतमा हालसम्म कोभिडका कारण ज्यान गुमाउनेको संख्या ४ लाख ८६ हजार ६६ पुगेको मन्त्रालयले जनाएको छ । त्यस्तै, १५ लाख ५० हजार ३ सय ७७ जना सक्रिय संक्रमणको अवस्थामा छन् । यो कुल संक्रमितको ४१८ प्रतिशत हो । मन्त्रालयका अनुसार बैंग्लोरमा २२ हजार २ सय ८४, दिल्लीमा २० हजार ७ सय १८, मुम्बईमा १० हजार ६ सय ६१, चेन्नईमा ८ हजार ९ सय ७८ र कोलकातामा ४ हजार ८ सय ३१ संक्रमित थपिएका हुन् । भारतमा पछिल्लो समय ओमिक्रोन भेरिएन्टको संक्रमण पनि तीव्र बन्दै गएको छ । हालसम्म ७ हजार ७ सय ४३ जना ओमिक्रोनबाट संक्रमित भइसकेको मन्त्रालयले शुक्रबार जानकारी दिएको छ । भारतमा एक लाख ३८ हजार ३ सय ३१ कोरोनाबाट मुक्त भएका छन् । यसैसँगै संक्रमण सुरु भएयता ३ करोड ५० लाख ८५ हजार ७ सय २१ जना निको भएको छ । भाइरस निको हुने दर ९५५१ प्रतिशत रहेको जनाइएको छ । कोभिड१९ को संक्रमण सुरु भएदेखि हालसम्म भारतमा ७० करोड २४ लाख ४८ हजार ८ सय ३८ भन्दा बढीमा परीक्षण गरिसकिएको छ । भारतले सन् २०२१ को जनवरी १६ बाट भाइरसविरुद्ध खोप अभियान सुरु गरेको हो । त्यसयता १ अर्ब ५६ करोड ७६ लाखभन्दा बढी डोज खोप लगाइसकिएको छ ।"
तीन तहको निर्वाचन एकैसाथ गर्न सम्भव छ ?,"(काठमाडौं)  २०७४ मा निर्वाचित स्थानीय तहका जनप्रतिनिधिको पदावधि २०७९ जेठ ५ मा सकिँदै छ । प्रदेशको माघ ४ र प्रतिनिधिसभा सदस्यको पदावधि फागुन २ मा सकिँदै छ । स्थानीय तह निर्वाचन ऐनको दफा ३ को उपदफा १ अनुसार स्थानीय तहको निर्वाचन आउँदो चैत ५ भित्रै गरिसक्नुपर्ने हुन्छ । िप्रदेशसभा सदस्य निर्वाचन २०७४ मंसिर १० र मंसिर २१ मा भएको थियो । निर्वाचन परिणामको प्रतिवेदन २०७४ माघ ५ मा निर्वाचन आयोगले प्रदेश प्रमुखलाई बुझाएको थियो । निर्वाचन आयोगले प्रदेशसभा सदस्यको कार्यकाल माघ ४ मा सकिने जनाएको छ । िप्रतिनिधिसभा निर्वाचन पनि मंसिर १० र २१ मा भएको थियो । आयोगले निर्वाचनसम्बन्धी प्रतिवेदन २०७४ फागुन ३ मा राष्ट्रपतिलाई बुझाएको थियो । आयोगले प्रतिवेदन बुझाएको मितिलाई प्रतिनिधिसभा सदस्यको कार्यकाल सुरु भएको मानेको छ । यसलाई आधार मान्ने हो भने प्रतिनिधिसभा सदस्यको कार्यकाल २०७९ फागुन २ मा सकिँदै छ । प्रतिनिधिसभा बैठक बसेको आधार मान्ने हो भने पनि फागुन २० मा कार्यकाल सकिन्छ । प्रतिनिधिसभा, प्रदेशसभा र स्थानीय तहका सदस्यको कार्यकाल फरकफरक समयमा सकिँदै छ तर सरकारले भने तीन तहकै निर्वाचन एकै पटक गर्न भन्दै जेठ ५ अघि गर्नुपर्ने स्थानीय तहको निर्वाचन पछि धकेल्न खोजिरहेको छ । माओवादी र एकीकृत समाजवादीको प्रस्तावलाई सरकारको नेतृत्व गरिरहेको कांग्रेसले पनि साथ दिएर तीन तहको निर्वाचन एकै चरणमा गर्न खोजिरहेको छ । तीन तहको निर्वाचन फरकफरक मितिमा सकिँदै छ, संविधानमा भएको व्यवस्थाअनुसार जनप्रतिनिधिको पदावधि सकिएको ६ महिनाभित्र निर्वाचन गर्ने हो भने पनि मंसिरसम्म स्थानीय तहको निर्वाचन गरिसक्नुपर्ने हुन्छ, निर्वाचन आयुक्त ईश्वरीप्रसाद पौड्यालले भने, प्रदेशसभाको माघ ४ मा र प्रतिनिधिसभाको फागुन २ मा कार्यकाल सकिन्छ । त्यसैले तीनै तहको निर्वाचन एकै पटक सम्भव नै छैन ।संविधानको धारा ८५ मा संविधानबमोजिम अगावै विघटन भएकोमा बाहेक प्रतिनिधिसभाको कार्यकाल ५ वर्ष हुने भनिएको छ । आयोगले राष्ट्रपतिलाई प्रतिवेदन बुझाएको मितिलाई आधार मान्ने हो भने पनि फागुन २ अघि प्रतिनिधिसभा र माघ ४ अघि प्रदेशसभाको निर्वाचन सम्भव छैन । तीन तहको निर्वाचन एकै पटक गर्ने भनेर दलहरूले आयोगसँग कुनै परामर्श र छलफल गरेका छैनन्, पौड्यालले भने, प्रतिनिधिसभा र प्रदेशसभाको चुनाव माघतिर गर्नुपर्ने हुन्छ । स्थानीय तहको संविधानअनुसार भयो भने पनि मंसिरसम्म गरिसक्नुपर्ने हुन्छ । अनि कसरी सम्भव हुन्छ तीन तहको निर्वाचन एकै पटक ? अन्तर्राष्ट्रिय अभ्यास हेर्दा पनि प्रतिनिधिसभा, प्रदेश र स्थानीय तहको निर्वाचन एकै पटक भएको पाइँदैन । आयोगले स्थानीय तहको निर्वाचन वैशाख अन्तिम सातासम्म गर्न माघ ७ सम्म निर्वाचन मिति घोषणा गरिसक्नुपर्ने जनाएको छ तर सरकारले मिति घोषणा नगरी आयोगले दिएको मिति पनि टार्न खोजिरहेको छ ।आयोगले शुक्रबार दलहरूसँग छलफल गर्दा माओवादी र नेकपा एकीकृत समाजवादीका नेताले तीन तहको निर्वाचन एकै पटक गर्नुपर्ने सुझाव दिएका थिए । तीन तहको निर्वाचन एकै पटक गर्न राजनीतिक दल, संविधान, कानुन र निर्वाचन आयोग तयार हुनुपर्ने पूर्वप्रमुख निर्वाचन आयुक्त भोजराज पोखरेलले बताए । तीन चरणको निर्वाचन एकै पटक गर्न राजनीतिक दल, संविधान, कानुन र आयोग मिल्नुपर्ने हुन्छ, अहिले तीनवटै मिलाउने समय छैन, त्यसैले अब आउने चुनाव एकै पटक सम्भव छैन, पोखरेलले भने, चुनावको मुखमा आएर तीनै तहको एकै पटक भन्दा चुनाव भाँडिन सक्छ तर मतदाता, दल, सरकारको हित गर्नचाहिँ तीन चरणको चुनाव एकै पटक गर्नैपर्छ । त्यसैले यसलाई दीर्घकालीन योजनामा राख्नुपर्छ । उनले एकै पटक गर्न हतारमा भनेर सम्भव नहुने बताए । स्थानीय तह, प्रदेशसभा तथा प्रतिनिधिसभा सदस्यको पदावधि फरकफरक मितिमा समाप्त हुने भएकाले तीनै तहको निर्वाचन एकै पटक सम्पन्न गर्न कानुनी जटिलता छ । यसका लागि कानुन संशोधन गर्नुपर्ने हुन्छ । विभिन्न देशहरूको अनुभवले पनि तीन तहको निर्वाचन एकै पटक सम्भव नभएको आयुक्त पौड्यालले बताए । आयोगले कुन देशमा तीन तहको निर्वाचन कसरी हुन्छ भन्ने अध्ययनसमेत गरेको छ । आयोगले तयार गरेको विवरणअनुसार युरोपियन युनियनका कतिपय राष्ट्रपतीय प्रणाली भएका मुलुकमा राष्ट्रपति र संसद्को निर्वाचन एकै पटक, संसदीय व्यवस्था भएका मुलुकमा राष्ट्रिय र प्रदेश तहको संसद्को निर्वाचन एकै पटक तथा स्थानीय तहको निर्वाचन छुट्टै गर्ने प्रचलन छ ।अन्तर्राष्ट्रिय अभ्यासमा समेत तीन तहको निर्वाचन फरक हुने भएकाले प्रतिनिधिसभा, प्रदेशसभा र स्थानीय तहको निर्वाचन व्यवस्थापनलाई एकै चरणमा गर्ने गरी घोषणा गर्ने हो भने व्यवस्थापकीय जटिलता हुने आयोगले जनाएको छ । आयोगसँग तीन तहको निर्वाचन एकै समयमा व्यवस्थापन गरेको अनुभवसमेत छैन । त्यस्तै संविधानअनुसार प्रतिनिधिसभा, प्रदेशसभा र स्थानीय तहको गठनको प्रयोजन र निर्वाचन प्रक्रियासमेत फरकफरक छ । आयोगका अनुसार तीनै तहको निर्वाचन एकै पटक गर्दा ९ सय १८ जना (स्थानीयमा ७५३, प्रतिनिधि र प्रदेशका लागि १ सय ६५ जना निर्वाचन अधिकृत) परिचालन गर्नुपर्ने हुन्छ । निर्वाचन अधिकृतका लागि जगेडामा समेत उल्लेख्य संख्यामा जनशक्ति तैनाथ राख्नुपर्ने हुँदा करिब एक हजारको संख्यामा निर्वाचन अधिकृत व्यवस्थापन गर्नुपर्ने हुन्छ, आयोगका एक उच्च तहका कर्मचारीले भने, त्यति ठूलो संख्यामा निर्वाचन अधिकृतका लागि जनशक्ति प्राप्ति, तालिम र समन्वय गर्ने कार्य एकदमै जटिल र चुनौतीपूर्ण हुन्छ । स्थानीय तहको प्रचारप्रसार अवधि १५ दिनभन्दा बढी नहुने गरी तोक्नुपर्ने कानुनी प्रावधान छ । प्रदेशसभा र प्रतिनिधिसभा सदस्यको निर्वाचनमा प्रचारप्रसार अवधि आयोगले तोकेबमोजिम हुने प्रावधान छ । मतपत्र व्यवस्थापनलगायत कामका लागि २९ दिन प्रचारप्रसार अवधि राखी निर्वाचन कार्यक्रम निर्धारण गर्नुपर्ने अभ्यास रहेको आयोगले जनाएको छ । १५ दिनमात्र प्रचारप्रसारको अवधि राखी प्रदेशसभा सदस्य र प्रतिनिधिसभा सदस्य निर्वाचनको मतपत्र डिजाइन, छपाइ र वितरण गर्न सम्भव हुँदैन, आयोगको निर्वाचन व्यवस्थापनमा खटिने एक कर्मचारीले भने, स्थानीय तहको मतपत्र तयारीभन्दा पहिले नै प्रतिनिधिसभा र प्रदेशसभा सदस्य निर्वाचनको मतपत्र डिजाइन तथा छपाइ गरिसक्नुपर्ने हुन्छ । यसका लागि प्रतिनिधिसभा र प्रदेशसभा निर्वाचनको प्रचारप्रसार अवधि बढाएर करिब ९० दिन गर्नुपर्ने हुन्छ । यो वित्तीय दृष्टिकोणले निकै खर्चालु र अव्यावहारिक हुन्छ । मतदातालाई झन्झट हुन सक्छप्रतिनिधि र प्रदेशसभाको चार प्रकारको मतपत्रमा ४ ठाउँमा मतदान गर्ने व्यवस्था गर्दा ५ प्रतिशत मत बदर भएको थियो । तीन तहको निर्वाचन एकै पटक गर्ने हो भने थप मत बदर हुने आयोगले जनाएको छ । तीन तहको निर्वाचन गर्दा ५ प्रकारका मतपत्रमा ११ वटा मतसंकेत गर्नुपर्ने हुन्छ । स्थानीय तहको निर्वाचनमा एउटै कागजमा ७ वटा पदका लागि मतपत्र र प्रतिनिधिसभा सदस्य तथा प्रदेशसभा सदस्यका लागि पहिलो हुने निर्वाचन प्रणाली र समानुपातिक निर्वाचन प्रणालीका लागि चारवटामा गरी पाँचवटा मतपत्र हुन्छ ।एकै समयमा एक जना मतदाताले ५ प्रकारका मतपत्रबाट ११ वटा मतसंकेत गर्ने विषय जटिल, झन्झटिलो र धेरै समय लाग्ने हुन्छ, निर्वाचन आयुक्त पौड्यालले भने, मतदान गर्न धेरै समय लाग्ने भएका कारण विगत निर्वाचनमा जस्तो एउटा मतदान केन्द्रमा १ हजार मतदातालाई मतदान गराउन सम्भव हुँदैन । प्रत्येक मतदान केन्द्रमा अधिकतम मतदाता संख्या करिब ३ सयदेखि ३ सय ५० मात्र राख्न सकिने हुँदा मतदान केन्द्र तेब्बर थप्नुपर्ने हुन्छ । स्थानीय तहको सात ठाउँमा, प्रदेश र प्रतिनिधिसभाको २२ गरी ११ ठाउँमा छाप लगाउँदा एउटा मतदातालाई मतदान गर्न १८ मिनेट लाग्न सक्ने आयोगले आकलन गरेको छ । जति मतदान केन्द्र थपियो, त्यति नै खर्च बढ्छ, त्यसैले एकै पटक निर्वाचन गराउँदा खर्च कम हुँदैन, व्यवस्थापन गर्न पनि सम्भव छैन, उनले भने । मतदान केन्द्रको संख्या वृद्धिसँगै मतदान कर्मचारीसमेत झन्डै दोब्बर संख्यामा आवश्यक हुन्छ । प्रत्येक मतदान केन्द्रमा ५ वटा (प्रतिनिधिसभातर्फ २, प्रदेशसभातर्फ २ र स्थानीय तहतर्फ १) मतपेटिका राख्नुपर्ने हुन्छ । स्थानीय तहको मतगणना स्थानीय तहको केन्द्रमा र प्रतिनिधिसभा तथा प्रदेशसभाको मतगणना जिल्लास्तरमा गर्नुपर्ने हुँदा मतपेटिका ढुवानी, सुरक्षा व्यवस्था र मतगणना व्यवस्थापनसमेत थप चुनौतीपूर्ण हुन सक्ने आयोगले जनाएको छ । २०७४ मा सबै तहको निर्वाचन गराउन आयोगबाट साढे १४ अर्ब खर्च भएको थियो । त्यसबेला सरकारले सुरक्षा व्यवस्थामा मात्रै २१ अर्ब खर्च गरेको थियो । तीनै तहको निर्वाचन एकै पटक गर्दा पनि खर्चमा कमी नहुने आयोगको ठहर छ । मतपत्र व्यवस्थापनमा लाग्ने खर्चमा र निर्वाचन सामग्री व्यवस्थापनमा लाग्ने खर्च तीन तहको निर्वाचन एकै पटक हुँदा पनि कमी नहुने आयोगले जनाएको छ । मतदान केन्द्र संख्या वृद्धि भएअनुरूप मतदान कर्मचारी र सुरक्षा कर्मचारीको संख्या वृद्धि हुँदा व्यवस्थापन खर्च थप बढ्ने आयोगको दाबी छ । त्यस्तै मतदाता शिक्षा र तालिममा हुने खर्च प्रत्येक तहको निर्वाचनको प्रयोजन र मतपत्र फरकफरक हुने हुँदा खर्चमा कमी नआउने आयोगले जनाएको छ । आयोगले दुई चरणमा निर्वाचन व्यवस्थापन गरी एउटै मतपेटिकालाई पटकपटक प्रयोग गर्दै आएको छ । एकै पटक निर्वाचन गर्दा थप मतपेटिका खरिद गर्नुपर्ने हुन्छ ।"
दलहरू किन एकै पटक गर्न चाहन्छन् ?,"तीनै तहको निर्वाचन एकै पटक भएमा स्थानीय तह, प्रदेशसभा तथा प्रतिनिधिसभा सदस्यका लागि प्रत्येक दलले करिब ३७ हजारभन्दा बढी संख्यामा उम्मेदवारलाई टिकट वितरण गर्न पाउँछन् । राजनीतिक दलका शीर्षस्थ नेतालाई आफ्ना नेता एवं कार्यकर्ता व्यवस्थापन गर्न सहज हुने हुँदा सबै तहको निर्वाचन एकै पटक गर्नेमा जोड रहेको देखिन्छ । निर्वाचनमा दलहरूले धेरै खर्च जोहो गर्नुपर्ने हुन्छ । फरक मितिमा सञ्चालन गर्दा दलहरूलाई आर्थिक परिचालनका लागि पटकपटक चन्दा सहयोग संकलन गर्नुपर्ने तथा चन्दादातालाई समेत बारम्बार सहयोग गर्नुपर्ने अवस्था उत्पन्न हुँदैन । निर्वाचन प्रचारप्रसार एउटै अवधिमा गर्न सकिने भएकाले तीनै तहको निर्वाचनका लागि एकै पटक कार्यकर्ता परिचालन गर्न सकिने, निर्वाचनमा हुने प्रचारप्रसारलगायतको खर्चमा कमी हुन सक्ने तथा एउटै घोषणापत्रबाट तीनै तहको निर्वाचनमा सहभागी हुन पाउने भएकाले पनि सबै तहको निर्वाचन एकै पटक गर्न दलहरूको जोड रहेको देखिन्छ ।"
स्थानीय निर्वाचनबारे अलमलमा कांग्रेस,"(काठमाडौं)  स्थानीय तहको निर्वाचन वैशाखमै गर्ने कि केही महिनापछि सार्ने भन्नेमा कांग्रेस अलमलमा देखिन्छ । निर्वाचन आयोगले वैशाखभित्र निर्वाचन सम्पन्न गर्ने गरी मिति प्रस्ताव गरिसक्दा कांग्रेसले धारणा बनाइसकेको छैन ।कांग्रेसभित्र स्थानीय तहको निर्वाचन वैशाखमै गर्नुपर्ने, संविधानले दिएको सुविधाअनुसार वैशाखदेखि ६ महिनाभित्र गर्नुपर्ने र तीनै तह (स्थानीय, प्रदेश र संघ) को निर्वाचन सँगै गर्नुपर्ने फरकफरक मत छन् । केही नेताले संसद्को निर्वाचन गरेर मात्र स्थानीय तहको गर्न सभापति शेरबहादुर देउवालाई सुझाव दिएका छन् । सरकारका प्रवक्तासमेत रहेका नेता ज्ञानेन्द्रबहादुर कार्कीले स्थानीय तहको निर्वाचन कहिले गर्ने भन्नेबारे विभिन्न मत रहे पनि सरकारले परामर्श गरिरहेको बताए । स्थानीय तहको निर्वाचनबारे सरकारले सबै पक्षसँग छलफल गरिरहेको छ, संविधानको भावनाअनुसार सरकारले छिट्टै निर्णय गर्नेछ, उनले भने ।स्थानीय तहका जनप्रतिनिधिको पाँचवर्षे कार्यकाल आगामी वैशाख ३० मा सकिँदै छ । २०७४ मा तीन चरण (पहिलो वैशाख ३१, दोस्रो असार १४ र तेस्रो असोज २) मा निर्वाचन भएको थियो । स्थानीय तह निर्वाचन ऐन २०७३ को दफा ४ मा सरकारले दुईभन्दा बढी चरणमा निर्वाचन गर्न सक्ने तर पहिलो चरणको मितिलाई निर्वाचन सम्पन्न भएको मानिने उल्लेख छ । ऐनको दफा ३ मा गाउँसभा वा नगरसभाको कार्यकाल समाप्त हुनुभन्दा दुई महिनाअगाडि अर्को निर्वाचन हुने उल्लेख छ । यस हिसाबले फागुनभित्रै निर्वाचन गरिसक्नुपर्छ । संविधानमा भने कार्यकाल सकिएको ६ महिनाभित्र अर्को निर्वाचन सम्पन्न गर्नुपर्ने भनिएको छ । धारा २१५, २१६ र २२० मा स्थानीय तहका जनप्रतिनिधिको पदावधि निर्वाचित भएको मितिले ५ वर्ष हुने उल्लेख छ । धारा २२५ मा त्यस्तो कार्यकाल समाप्त भएको ६ महिनाभित्र अर्को निर्वाचन सम्पन्न गर्नुपर्ने भनिएको छ । संविधान र ऐनको दोहोरो प्रावधानकै कारण कांग्रेसभित्र एकथरीको धारणा वैशाखमै निर्वाचन गर्नुपर्ने छ भने अर्कोथरीको ६ महिनाभित्र गर्नुपर्ने छ । सरकारको नेतृत्व गरिरहेका सभापति देउवा संविधान र ऐनमा बाझिएको यही प्रावधानलाई लिएर अलमलमा छन् । ऐनमा उल्लेखित मिति (फागुन अन्तिम) मा निर्वाचन गर्न करिब असम्भव भएकाले उहाँ (देउवा) वैशाखभित्र निर्वाचन गर्न सम्भव छछैन भनेर परामर्शमा हुनुहुन्छ, उनीनिकट एक नेताले भने, तर निर्णयमा पुगिसक्नुभएको छैन ।महामन्त्री गगन थापाले भने संविधान र कानुनले जनप्रतिनिधिमूलक स्थानीय तह एक दिन पनि रिक्त रहन सक्ने कल्पना नगरेकाले कांग्रेस समयमै निर्वाचन गर्न प्रतिबद्ध रहेको बताए । हामीले निर्वाचनको आन्तरिक तयारीमा जुट्न पार्टीका सबै तहलाई भनिसकेका छौं, केन्द्रीय समितिले समेत छिट्टै निर्णय गर्नेछ, उनले भने, सत्ता गठबन्धनका अन्य दलको राय जे भए पनि कांग्रेसले दायाँबायाँ गर्दैन । केही नेताहरूले संसद्को निर्वाचन गरिसकेपछि स्थानीय तहको निर्वाचन गर्नुपर्ने धारणा राखेका छन् । शनिबार केन्द्रीय सदस्यहरू रमेश लेखक, रामहरि खतिवडालगायतले सभापति देउवालाई भेटेर संविधानले स्थानीय तहको निर्वाचन वैशाखदेखि ६ महिनाभित्र गर्ने सुविधा दिएकाले त्यसतर्फ सोच्नुपर्ने बताएका थिए ।"
निसासिएर ४ जनाको मृत्यु,"(सुर्खेत)  पुसको अन्तिम रात यसै पनि जाडो बढेको थियो । सधैंझैं बुहारी कल्पना र ३ जना नातिहरू उठेका थिएनन् । स्कुल पनि बिदा भएकाले नातिहरू १२ दिनयता ९ बजेसम्म कोठामै मोबाइल चलाएर बस्थे । कल्पनाका ७७ वर्षीय ससुरा वीरबहादुर बुढा पनि शनिबार परेकाले भजनकीर्तन गर्न वृद्धाश्रमतिर लागे । उनले जाने बेला भनेका थिए, म गए है बुहारी । उनले त्यसो भन्दा बुहारी सुत्ने कोठाको ढोका खुलेकै थिएन । बिहीबारदेखि नै रुघाखोकीले सताएको भन्ने कल्पनाले शुक्रबार कोरोनाविरुद्धको खोप पनि लगाएकी थिइन् । मसान्तको बेला शनिबार साँझसम्म फलामे तसलामा दाउराको आगो बालेर बसेकी कल्पनाले रुघा लागेको भन्दै खाना नखाएर २ छोराहरू ९ वर्षका नीरज र ७ वर्षीय चिरञ्जीवीसहित दाइको छोरा ६ वर्षीय सोमराजलाई पनि सँगै सुताएकी थिइन् । बुहारीले आगोसहित आफू सुत्ने कोठामा तसला ल्याएको वीरबहादुरले थाहा पाएनन् । बुहारीले नखाए पनि अरू सबैले खाना खाएर आफ्नो कोठामा पसे । बुहारीलाई सन्चो नभएकाले खाना नेपाली सेनामा भर्ती हुन आएका नातेदार रमेशले पकाउँथे । जाजरकोटको शिवालय गाउँपालिकाको स्वास्थ्य प्रमुख पदमा कार्यरत कल्पनाका श्रीमान् कृष्णबहादुर बुढाले वीरेन्द्र१० बुदबुदीमा उक्त घर २०६७ मै खरिद गरेका थिए । अस्थायी शिक्षक छोडेर मृतक कल्पना आफू र दाइका छोरा पढाउन लामो समयदेखि सुर्खेतमै थिइन् । तल्लो तला भाडामा थियो भने माथिल्लो तलामा परिवार बस्थे । भजनकीर्तन सकेर ४ बजे घरमा आउँदा वीरबहादुरले सधैंजसो खेल्ने नातिहरूलाई कतै देखेनन् । वल्लोपल्लो घरमा सोधे सबैले केही थाहा छैन भने । ढोका अझै बन्द थियो, दक्षिण मोहडाको झ्याल खोल्ने प्रयास गरे तर खुलेन । त्यसपछि छिमेकी गुहारेर प्रहरी बोलाइयो । प्रहरीका अनुसार शुक्रबार राति साढे ९ बजेतिर कोइला बालेर कोठामा सुतिरहेका आमासहित ३ जना बालकको मृत्यु भएको हो । प्रहरीले शनिबार राति साढे ७ बजेमात्रै घटनाबारे जानकारी पाएको थियो । जिल्ला प्रहरी प्रमुख एसपी पदमबहादुर विष्टले घरको कोठाको खाटमुनि कोइला बालेर सुतेका आमासहित ४ जना मृत फेला परेको बताए । उनका अनुसार ३५ वर्षीया कल्पना बुढा, ९ वर्षीय छोरा नीरज, ८ वर्षीय चिरञ्जीवी र कल्पनाको दाइ मानबहादुर बुढाको छोरा ६ वर्षीय सोमराजको मृत्यु भएको हो । प्रहरीले जनप्रतिनिधि र स्थानीयको रोहबरमा घरको ढोका फोडेको थियो । खाटमुनि कोइला बालेको देखियो, मृतक चारै जनाको मुखमा फिँज देखिन्छ, घटनास्थल पुगेका प्रहरी निरीक्षक कनक शाहीले भने, प्रारम्भिक अनुसन्धानमा झ्यालढोका, भेन्टिलेटर चुकुल बन्द भएकाले अक्सिजनको कमी भई निसासिएर मृत्यु भएको भेटियो । उनका अनुसार घटनास्थलको मुचुल्का गराई आइतबार विहान ९ वजेमात्रै शव परीक्षणका लागि प्रदेश अस्पताल पठाइएको छ ।"
"सेयर धितोमा साना कर्जा बढे, ठूला घटे","(काठमाडौं)  नियामक निकाय राष्ट्र बैंकको हस्तक्षेपपछि एक करोड रुपैयाँभन्दा बढी रकमका सेयर कर्जा वितरण घटेको छ । गत भदौयता एक करोड रुपैयाँभन्दा धेरै रकमका कर्जा घटेका छन् भने त्योभन्दा थोरै रकमका कर्जा बढेका छन् । गत मंसिरमा एक करोड रुपैयाँभन्दा धेरै रकमको सेयर कर्जा १३ प्रतिशत घटेको छ । सोही अवधिमा ५० लाखदेखि १ करोड रुपैयाँसम्मको कर्जा १०६, २५ देखि ५० लाख रुपैयाँसम्मको १०१ र २५ लाख रुपैयाँभन्दा कमको यस्तो कर्जा १८६ प्रतिशत बढेको राष्ट्र बैंकको मासिक प्रतिवेदनले देखाएको छ । तर समग्रमा गत मंसिरमा कुल सेयर धितोमा कर्जा ५३ प्रतिशत घटेको छ ।राष्ट्र बैंकले मौद्रिक नीतिमार्फत गत भदौदेखि सेयर कर्जा (मार्जिन लोन) मा हस्तक्षेप गरेको थियो । हस्तक्षेपपछि सेयर कर्जा घट्ने भएकाले भन्दै लगानीकर्ताले चर्को विरोध गरेका थिए । त्यसपछिका पहिलो महिनामा सेयर कर्जा घटे पनि त्यसपछिका महिनामा एक करोड रुपैयाँभन्दा थारै रकमका कर्जा बढेको प्रतिवेदनहरूले देखाएका छन् ।गत असारसम्मको तथ्यांकअनुसार बैंक तथा वित्तीय संस्थाले सेयर बजारमा प्रवाह गर्ने कर्जालाई २५ लाखभन्दा कम, २५ देखि ५० लाख रुपैयाँसम्म, ५० लाखदेखि १ करोडसम्म र एक करोड रुपैयाँभन्दा बढी गरी चार वर्गमा वर्गीकरण गरिएको हुन्छ । यसका आधारमा गत असारसम्म यो क्षेत्रमा प्रवाह भएको कुल कर्जामध्ये सबैभन्दा धेरै (करिब ६८ प्रतिशत) हिस्सा एक करोड रुपैयाँभन्दा बढीको छ । राष्ट्र बैंकको हस्तक्षेपपछि यही कर्जा प्रभावित भएको तथ्यांकहरूले देखाएका छन् । सेयर बजारमा बैंकले प्रवाह गरेको कुल कर्जाको करिब १२ प्रतिशत ५० लाखदेखि १ करोड रुपैयाँसम्मको, करिब १३ प्रतिशत २५ देखि ५० लाख रुपैयाँसम्मको र ७ प्रतिशत कर्जा २५ लाखभन्दा कम रकमको रहेको राष्ट्र बैंकले जनाएको छ ।विद्यमान व्यवस्थाअनुसार धितोपत्रमा लगानीका लागि सेयर धितो राखेर कर्जा लिँदा एउटा संस्थाबाट प्रतिव्यक्ति ४ करोड र सबै बैंक तथा वित्तीय संस्थाबाट गरी १२ करोडभन्दा बढी कर्जा लिन पाइँदैन । चालु आर्थिक वर्षको मौद्रिक नीतिमार्फत आएको उक्त व्यवस्था भदौ पहिलो सातादेखि लागू भएको हो । उक्त व्यवस्थाअघि लिएका सेयर कर्जालाई पनि निर्देशित सीमाभित्रै कायम गर्न राष्ट्र बैंकले बैंक तथा वित्तीय संस्थालाई निर्देशन दिएको छ । यस्तो व्यवस्थाले मध्यम तथा ठूला लगानीकर्ता कर्जा लिनबाट वञ्चित भएको जानकारहरू बताउँछन् । गत मंसिरसम्म बैंक तथा वित्तीय संस्थाले सेयर धितोमा १ खर्ब ६३ करोड रुपैयाँ कर्जा प्रवाह गरेको राष्ट्र बैंकको तथ्यांक छ । गत असारको तुलनामा मंसिरसम्म यस्तो कर्जा ५ अर्ब ६५ करोड रुपैयाँ घटेको छ । गत असारसम्म यस्तो कर्जा १ खर्ब ६ अर्ब रुपैयाँ थियो । गत आर्थिक वर्षको मंसिरसम्म यस्तो कर्जा साढे ३४ प्रतिशत बढेको थियो । गत आर्थिक वर्षको मंसिरसम्म बैंक तथा वित्तीय संस्थाले सेयर धितोमा कुल ६७ अर्ब ८५ करोड रुपैयाँ कर्जा प्रवाह गरेका थिए ।सेयर खरिदका लागि गत असारसम्म साढे ८ हजार लगानीकर्ताले मात्र बैंक तथा वित्तीय संस्थाबाट ऋण (मार्जिन प्रकृतिको कर्जा) लिएका थिए । यो धितोपत्र कारोबारका लागि सेयर धितो राखेर बैंक तथा वित्तीय संस्थाबाट कर्जा लिने ऋणीको संख्या हो । यसबाहेक ओभरडाफ्ट, रियल इस्टेटलयागत शीर्षकमा गएको कर्जा पनि सेयरमा लगानी भएको हुन्छ । तर, यहाँ त्यो तथ्यांक समावेश छैन ।राष्ट्र बैंकका अनुसार एक करोड रुपैयाँभन्दा कम कर्जा लिने लगानीकर्ताको संख्या सबैभन्दा बढी (६ हजार ९ सय १० जना) छ । १ करोडदेखि ४ करोडसम्म ऋण लिने १ हजार १ सय ४३ र ४ करोडदेखि १२ करोडसम्म ऋण लिने ३ सय ८० जना छन् । १२ करोडदेखि २० करोडसम्म ऋण लिने ६३, २० करोडदेखि ५० करोडसम्म ऋण लिने ५८ जना, ५० करोडदेखि १ अर्बसम्म ऋण लिने ६ जना र १ अर्बदेखि डेढ अर्बसम्म ऋण लिने २ जना छन् । डेढ अर्ब रुपैयाँभन्दा बढी कर्जा लिने पनि २ जना मात्र रहेको राष्ट्र बैंकले जानकारी दिएको छ ।राष्ट्र बैंकको पछिल्लो व्यवस्थाले १ सय ३३ जना लगानीकर्तालाई मात्र असर पर्ने राष्ट्र बैंकको दाबी छ । अहिले त्यही प्रभाव देखिन थालेको राष्ट्र बैंकले बताएको छ । सेयर धितोमा कर्जासँगै बैंक तथा वित्तीय संस्थाले सेयरमा लगानी गरेका छन् । त्यसैले कुनै कारणले सेयर बजारमा उच्च गिरावट भए त्यसको प्रत्यक्ष प्रभाव वित्तीय क्षेत्रमा पर्ने जानकारहरू बताउँछन् । राष्ट्र बैंकको निर्देशनअनुसार बैंक तथा वित्तीय संस्थाले आफ्नो प्राथमिक पुँजी (कोर क्यापिटल) को बढीमा ४० प्रतिशतसम्म मात्र सेयर कर्जा (मार्जिन प्रकृतिका) प्रवाह गर्न पाइन्छ ।"
समपूरक र विशेष अनुदान लिन ३३ सय आयोजनाको प्रस्ताव,"सरकारले आर्थिक क्षेत्र (पर्यटन पूर्वाधार), कृषि भूमिसुधार तथा वन क्षेत्र, पूर्वाधार क्षेत्र, सामाजिक क्षेत्र र सुशासन तथा अन्य क्षेत्र गरी ५ शीर्षकमा समपूरक अनुदान उपलब्ध गराउने गरेको छ । त्यस्तै विशेष अनुदानतर्फ शिक्षा, स्वास्थ्य, खानेपानी, समावेशीकरण तथा मूलप्रवाहीकरण, तहगत सन्तुलन, खाद्य सुरक्षा तथा पोषण, फोहोरमैला व्यवस्थापन र विपद् व्यवस्थापन गरी ८ वटा शीर्षकमा विशेष अनुदान दिइन्छ ।यी विधाभित्र रहेर प्रस्ताव गरिने आयोजनामा गाउँपालिका, नगरपालिका, उपमहानगरपालिका र महानगरपालिकाले खर्च गर्न पाउने रकमको सीमा पनि तोकिएको छ । सोही सीमाको दायराभित्र रहेर मात्रै कार्यक्रम तथा योजना प्रस्ताव हाल्नुपर्छ । समपूरक अनुदान लिन आयोजनको कुल लागत गाउँपालिका र नगरपालिकाको हकमा १ करोडदेखि १० करोड रुपैयाँसम्म र उपमहानगर तथा महानगरपालिकाका लागि ५ करोडदेखि २५ करोडसम्मको सीमा निर्धारण गरिएको छ । प्रदेशले २० करोडदेखि १ अर्ब रुपैयाँ लागतसम्मका आयोजना प्रस्ताव गर्न सक्छन् । विशेष अनुदानअन्तर्गत कार्यक्रमको हकमा भने प्रदेशले कम्तीमा १० करोड र बढीमा ३० करोड रुपैयाँ लागतका आयोजना प्रस्ताव गर्न पाउँछन् । पालिकाहरूको हकमा कम्तीमा ५० लाखदेखि बढीमा १५ करोड रुपैयाँसम्मको सीमा तोकिएको छ । गाउँपालिकाले बढीमा ५ करोड, नगरपालिकाले १० करोड र उपमहानगरपालिका तथा महानगरपालिकाले १५ करोड रुपैयाँसम्म लागत भएका आयोजना प्रस्ताव गर्न सक्छन् । समपूरक अनुदानबाट कार्यान्वयन हुने कार्यक्रम तथा आयोजनाको वार्षिक अनुमानित खर्चको कम्तीमा ५० प्रतिशत रकम सम्बन्धित पालिका वा प्रदेश सरकारले सहलगानीका रूपमा छुट्याउनुपर्छ । समपूरक अनुदानका लागि रकम माग गर्ने आयोजना कम्तीमा तीन वर्षभित्र सम्पन्न गरिसक्नुपर्छ । यस्ता आयोजना प्रस्ताव गर्दा पूर्वसम्भाव्यता अध्ययन, विस्तृत परियोजना प्रतिवेदन, वातावरणीय प्रभाव मूल्यांकनलगायत कागजात पूर्वसर्त हुन् । यी शीर्षकमा बजेट माग गरिएका योजना तथा कार्यक्रमलाई सम्बन्धित पालिका वा प्रदेशले वार्षिक नीति तथा कार्यक्रम र बजेटमा पनि राखेको हुनुपर्ने प्रावधान छ ।"
बोल्जोभरलाई कर तिरेर मात्र देश छाड्न आदेश,"काठमाडौं (कास) नेपालमा दुई वटा क्यासिनोमा लगानी गरेको एसएचएल म्यानेजमेन्ट प्रालिका प्रमुख कार्यकारी अधिकृत माइक बोल्जोभरलाई नेपालमा तिर्नुपर्ने कर दाखिला गरेर मात्र देश छाड्न सरकारले आदेश दिएको छ । काठमाडौंको लाजिम्पाटस्थित सांग्रिला होटल र रूपन्देहीको भैरहवास्थित टाइगर प्यालेसमा सञ्चालित क्यासिनोको रोयल्टी र नवीकरण दस्तुरका रूपमा १४ करोड २० लाख कर तिर्न बाँकी रहेकाले उक्त रकम तिरेर मात्र देश छाड्न भनिएको संस्कृति, पर्यटन तथा नागरिक उड्डयन मन्त्रालयका सचिव महेश्वर न्यौपानेले जानकारी दिए ।शनिबार राति १० बजे दक्षिण अमेरिकाका लागि हिँडेका बोल्जोभरलाई मन्त्रालयको निर्देशनपछि त्रिभुवन अन्तर्राष्ट्रिय विमानस्थलबाट फर्काइएको हो । १४ करोड २० लाख रुपैयाँ बराबर राजस्व तिर्न बाँकी रहेकाले त्यो तिरेर मात्रै जानुहोस् भनेका हौं । पक्राउ गरिएको होइन, न्यौपानेले भने, कर नतिरेसम्म अथवा उक्त रकम बराबर बैंक ग्यारेन्टी नराखेसम्म नेपाल नछाड्न भनिएको हो । उहाँले चाँडै तिर्छु भनेर मौखिक प्रतिबद्धता जनाउनुभएको छ ।गत आर्थिक वर्ष २०७७७८ को बक्यौता रकम पुस मसान्तभित्र तिरिसक्नुपर्छ । अरू सबै क्यासिनोले तिरे पनि यी दुई क्यासिनोले बक्यौता तिर्न बाँकी छ । यो रोयल्टी र नवीकरण दस्तुर शीर्षकको राजस्व हो । बोल्जोभरले कोभिड महामारीका बेलामा क्यासिनो सञ्चालन नभएकाले छुट दिनुपर्ने माग राखे पनि राजस्व छुट दिनेबारे सरकारबाट कुनै निर्देशन वा निर्णय भएको छैन । त्यसैले त्यस्तो छुट उपलब्ध गराउन नसकिने पनि सचिव न्यौपानेले बताए । बजेटमा छुटसम्बन्धी यस्तो कुनै व्यवस्था नभएकाले जति समय सञ्चालन भएको भए पनि निर्धारित राजस्व रकम तिर्नुपर्छ ।"
'अर्थतन्त्र भुइँ तहसम्म पुर्याउन प्रविधि पूर्वाधार विकास,"एफवान सफ्ट ग्रुप १८ वर्षमा पुग्दै छ । यस अवधिमा तपाईंहरूले केके काम गर्नुभयो ? अब के गर्ने योजना छ ?१८ वर्षमा यो तहको प्रभाव सिर्जना गर्न सकिन्छ भन्ने लागेको थिएन । सुरुवाती दिनमा हामीले ग्राहकलाई वित्तीय स्थितिबारे बुझाउने कोसिस गरेका थियौं । सन् २००६०७ तिर हामीले बैंकहरूमा एसएमएस अलर्ट सर्भिस सुरु गर्यौं । एटीएमबाट पैसा झिक्दा वा खातामा पैसा जम्मा गर्दा त्यसबारे सेवाग्राहीलाई एसएमएसमार्फत सूचना दिने प्रविधि थियो त्यो । विदेशबाट आएको पैसा होस् वा देशभित्रका वित्तीय संस्थामा भएको कारोबार नै किन नहोस्, आज कुनै पनि नेपालीले त्यसबारे सबैभन्दा पहिले एसएमएसबाट जानकारी पाउँछन् । हाल १ करोड ७० लाख नेपालीले यो सेवा प्रयोग गरिरहेका छन् । हाम्रो अर्को महत्त्वपूर्ण काम ईसेवा प्रविधि हो । दक्षिणपूर्वी एसियाकै पहिलो पेमेन्ट गेटवे वालेटका रूपमा हामीले ईसेवालाई स्थापना गर्न सक्यौं । आज कुनै पनि व्यवसाय, संस्था वा व्यापारोन्मुख नेपालीलाई यसले प्लाटफर्म प्रदान गरेको छ । ग्राहक कहाँ खोज्ने ?, सामान कहाँ बेच्ने ? वा पैसा कसरी संकलन गर्ने ? भन्ने लाखौं व्यापारीको समस्या ईसेवाले समाधान गरेको छ । सेवाग्राहीले लाइनमा बसेर पैसा तिर्नुपर्ने, पैसा तिर्न सिंगो एक दिन छुट्याउनुपर्ने समस्याबाट मुक्ति पाएका छन् । करिब ५० लाख व्यक्ति र करिब डेढ लाख व्यावसायिक संस्थाले सक्रिय रूपमा ईसेवा प्रयोग गरिरहेका छन् । सेवाग्राहीले घर बसीबसी कारोबार गर्न सकून् भनेर हामीले विभिन्न बैंकका लागि मोबाइल बैंकिङ एप निर्माण गरिरहेका छौं । यो कन्सेप्ट हामीले सन् २००८ मा सुरु गरेका थियौं । दक्षिणपूर्वी एसियामा सबैभन्दा धेरै मोबाइल बैंकिङ पेनिट्रेसन भएको वा भनौं, मोबाइल बैंकिङमा इन्टर्याक्ट गर्ने सबैभन्दा धेरै सेवाग्राही भएको देश बनेको छ नेपाल । यसमा ठूलो योगदान हाम्रो संस्थाको पनि छ । डिजिटल रूपान्तरका अन्य कामहरूमध्येको एक हो, मेरो सेयर । पाँच वर्षअघिसम्म ७० हजारदेखि १ लाख मानिसले दुईतीन दिन लाइन बसेर आईपीओ भर्थे । आज मेरो सेयरबाट १५१६ लाख नेपालीले सेयरमा सहभागी हुन पाएका छन् । दक्षिण कोरियाको फाराम भर्ने प्रक्रिया पहिला असाध्यै कष्टप्रद थियो । हामीले अनलाइनबाट फर्म भर्ने प्रणाली विकास गर्यौं । स्वास्थ्य सेवा क्षेत्रमा डाक्टरसँग अनलाइन अपोइन्टमेन्ट लिने, अनलाइनबाटै इन्स्योरेन्सको पेमेन्ट गर्ने प्रणाली विकास गरेका छौं । सम्पूर्ण उद्योगी, व्यापारीसँग सपना छ । तर, त्यसलाई पूरा गर्न सोचेअनुसार पुँजी, लगानी वा ऋण पाइरहेका हुँदैनन् । अब यो अवस्थालाई प्रविधिको इन्टरभेन्सनमार्फत सहजता प्रदान गर्न हामीले हालै फोन लोन ईएमआई नामक कन्जुमर लेन्डिङको परियोजना सुरु गरेका छौं । कसैलाई २०५० हजार रुपैयाँ ऋण चाहिएला, आवश्यकताअनुसार अनलाइनबाट तुरुन्तै लिन मिल्ने गरी वित्तीय संस्थासँगको सहकार्यमा यो योजना लागू गराउनेछौं । यस्ता क्रियाकलापले समग्र अर्थतन्त्र गतिशील बनाउन मद्दत पुग्छ भन्ने हाम्रो बुझाइ छ । ईसेवा निकै चिरपरिचित पनि छ । सुरुवातको चरणमा यो आफैंमा नयाँ खालको सोच थियो । नियमन वा नीतिगत हिसाबले कस्तो खालको संघर्ष गर्नुपर्यो ?सन् २००६ मा हामीले ईसेवाको कल्पना गरेका थियौं । म त्यो बेला ससानो व्यापारव्यवसाय गर्थें । पैसा उठाउन अफिसअफिस धाउनुपर्थ्यो, मार्जिन असाध्यै कम हुन्थ्यो । म डिजिटल प्रडक्ट बेचिरहेको थिएँ तर पेमेन्टचाहिँ फिजिकल गर्नुपर्थ्यो । त्यसलाई कसरी समाधान गर्ने भनेर सोच्दा पेपालजस्ता डिजिटल भुक्तानीका मोडल देखिए । हामीले ईसेवालाई पेमेन्ट गेटवेका रूपमा, मर्चेन्ट पेमेन्टहरू समाहित गर्न मिल्ने गरी पेपालकै मोडलमा विकास गरेका थियौं । सुरुवाती अवधारणाचाहिँ डिजिटल वालेटभन्दा पनि पेमेन्ट गेटवे मात्रै थियो । विस्तारै अन्य देश (केन्याको एमपेसा) मा वालेट चर्चित हुँदै गएको देखेपछि ईसेवालाई हामीले तुरुन्तै वालेटको अवधारणामा लग्यौं । राष्ट्र बैंकले नियमन गर्ला भन्ने लागेको थिएन । किनभने हामीले त एउटा साधारण प्रविधि कम्पनी वा एफवान सफ्टको एउटा सेवाका रूपमा ईसेवाको विकास गरेका थियौं । यद्यपि सेवाग्राहीले जुन विश्वासले हाम्रो प्लाटफर्ममा पैसा राखेका हुन्छन्, त्यो विश्वास कायम रहोस् भनेर कमर्सियल बैंकसँग सहकार्य गरेका थियौं । सुरुमा लक्ष्मी बैंकसँग गरिएको थियो । यसले गर्दा अप्रत्यक्ष रूपमा हामी राष्ट्र बैंकको निगरानीमा थियौं । तर, त्यति बेला वालेटमा कति सीमा तोक्ने, कति कारोबार गर्न दिने, कस्ता किसिमका क्रियाकलापलाई निगरानी गर्ने भन्ने कुराहरू थिएनन् । हामीले ठूलो ट्रान्सफर्मेटिभ काम गरिरहेको हुनाले जिम्मेवारी लिनुपर्छ भन्ने हिसाबले बैंकिङ अभ्यासलाई आत्मसात् गर्यौं । केवाईसी नभरेको, नागरिकता वा पहिचान खुल्ने कुनै कागजात पेस नगरेसम्म हामीले ५ हजार रुपैयाँभन्दा बढीको कारोबार गर्न दिएनौं । पछि प्रत्यक्ष रूपमा नियमन हुन थाल्यौं, राष्ट्र बैंकले हाम्रो अभ्यासको सराहनासमेत गर्यो । तपाईंहरूले वित्तीय पहुँचदेखि ऋण दिने र समग्र अर्थतन्त्रलाई ठूलो योगदान गर्ने कुरा गर्नुभयो । डिजिटल माध्यमबाट यी काम गर्न हाम्रोमा वातावरण कस्तो छ ?प्रायः सबै अविकसित देशका उद्यमीको सपना ठूला हुन्छन् । तर, कार्यान्वयनका लागि ती कतै न कतै अड्किरहेका हुन्छन् । अगाडि बढ्न स्पष्ट विचारधारा भएको दृढ नेतृत्वको हामीकहाँ कमी छ । भारतमा नरेन्द्र मोदी प्रधानमन्त्री बनेयता डिजिटल रूपान्तरणका काम व्यापक भएका छन् । उहाँको सबैभन्दा ठूलो एजेन्डा डिजिटल फाइनान्स हो । यसका लागि उहाँले कम्पोनेन्टहरू विकास गर्नुभएको छ, आफ्नो बुझाइ अझ स्पष्ट बनाउँदै लग्नुभएको छ, विज्ञहरू परिचालन गर्नुभएको छ । डिजिटल फाइनान्समा भारतको प्रगति चीनलाई उछिन्ने गरी भएको छ । हाम्रो देशमा पनि सपना देख्नेहरू धेरै छन्, सबैसँग भिजन र सोच छ । तर, त्यो सोचलाई काममा अनुवाद गर्न सकेका छैनन् । त्यो अनुसारको क्षमता विकास गर्न सकिएको छैन । कुनै काम गर्दा भोलि हामीलाई समातेर लैजान्छन् कि, अख्तियार लाग्छ कि भन्ने डर छ । हाम्रा मन्त्री, प्रधानमन्त्रीमा भारतीय प्रधानमन्त्री मोदीको जस्तो सोच वा व्यवस्थापन छैन भन्न खोज्नुभएको हो ?हो, छैन । किनभने हाम्रा नेता, मन्त्रीज्यूहरू कसरी महिनौंसम्म कुर्सी सम्हाल्ने भन्नेमै ध्यान केन्द्रित गर्नुहुन्छ । म मन्त्रीप्रधानमन्त्री भइसकें, अब म के गर्न सक्छु भन्नेबारे सोच्नुहुन्न । विकास, प्रगति, भविष्यका सम्भावना र त्यसका लागि निर्माण गर्नुपर्ने आधारमा ध्यान दिने गरिएको छैन । फाइनान्सियल कम्पोटेन्ट वा उपकरण भनेका भोलिको दिनमा नभई नहुने पूर्वाधार हुन् । हामीलाई हाइड्रोपावर वा सडक जति महत्त्वपूर्ण छन्, त्यतिकै महत्त्वपूर्ण छन्, प्रविधि पूर्वाधार पनि । तर, प्रविधि पूर्वाधारमा हाम्रो प्राथमिकता कहाँनिर छ ? एक वर्षभरिको भाषण सुन्यो भने प्रविधिको कुरा गर्ने नेतृत्व हामीकहाँ कम छन् भन्ने थाहा पाइन्छ । उहाँहरूले बुझ्नुभएन भनेर हामी चुप लागेर बस्नुभएन । एक जिम्मेवार कम्पनीका नाताले हामी यो काममा पनि लागेका छौं । प्रविधि वा डिजिटल फाइनान्सलाई आत्मसात् गर्न सकेनौं, फिनटेक कम्पनीलाई बुझेनौं भने हाम्रो देशले अरू देशसँग प्रतिस्पर्धा गर्ने दिन कहिल्यै आउँदैन । रोल्पा, रुकुममा बस्ने मान्छेले उत्तिकै सहजतासाथ फाइनान्सियल एक्सेसेबिलिटी (वित्तीय पहुँच) प्राप्त गर्न सक्नुपर्छ । बैंकमा खाता खोलेको छ वा पैसा जम्मा गरेको छ भनेर मात्रै हुँदैन । नेपालको सेयर बजारमा लगानी गर्न पाउने अवसर हुनुपर्छ । भोलिका दिनमा आफ्नो व्यापार, व्यवसाय सुरक्षित गर्न उसलाई बिमामा पहुँच हुनुपर्छ । उपचारका लागि रोल्पाबाट काठमाडौंको वीर वा शिक्षण अस्पतालका डाक्टरसँग टेलिफोन वा भाइबरमा सिधा सम्पर्क गर्न सक्ने पूर्वाधार बनिनुपर्छ । अर्थतन्त्रमा दोहोरो अंकको आर्थिक वृद्धि कसरी ल्याउन सकिन्छ, केके पहल हुनुपर्छ भनेर छलफल हुनुपर्छ ।दोहोरो अंकको आर्थिक वृद्धिका लागि प्रविधिले कसरी सहयोग गर्न सक्छ ?डेमोक्रेटाइजेसन अफ मनी वा डेमोक्रेटाइजेसन अफ फाइनान्सियल एक्सेसिबिटिली भन्छन् नि, प्रविधिबिना यो कुरा हासिल गर्न सम्भव छैन । डेमोक्रेटाइजेसन नभईकन वा भनौं अर्थतन्त्रलाई भुइँ तहमा नपुर्याईकन हाम्रो देशको अर्थतन्त्र सुधारको बाटोमा जानेवाला छैन । जुन देशमा अर्थतन्त्रलाई तल्लो तहसम्म पुर्याउन सकिँदैन, अर्थतन्त्रमा योगदान पुर्याउनेहरू तलका मान्छेसम्म पुग्न सक्दैनन्, त्यहाँको आर्थिक विकास त्यति प्रोग्रेसिभ (प्रगतिशील) हुँदैन । अहिले हामीकहाँ कति लाखले ऋण लिएका होलान् ? १४ लाख ५० हजार । हाम्रो जनसंख्या छ, तीन करोड । जम्मा पाँच प्रतिशत नेपालीको मात्रै ऋणमा पहुँच रहेछ । यसमा पनि ५० प्रतिशत ऋण सय वटा व्यापारिक घरानाको पहुँचमा छ भने बाँकी ५० प्रतिशत ऋण घर, गाडीजस्ता अनुत्पादनशील वस्तु खरिदका लागि प्रयोग हुन्छ । सय वटा वित्तीय संस्था भएको देशमा हामीले ऋण वितरण वा पुँजी परिचालन उचित तरिकाले गर्न सकेका छैनौं । उद्यमीहरू काठमाडौंमा बसेका छन्, गाउँ गएर लघुवित्तबाट कसले ऋण लिने ? हजाम पसल, रेस्टुरेन्ट, किताब पसल, डेरी पसल सबै काठमाडौंमा छन् । तर यहाँ लघुवित्तको सुविधा छैन । डेरी पसलेले २० हजार रुपैयाँ ऋण लिनुपर्यो भने बैंकले दिँदैन । हामीकहाँ एकैचोटि करोडौंअर्बौं रुपैयाँ लागतको एउटा ठूलो उद्योग स्थापना गर्ने चलन छ । त्यसमा दुई सय जनाले जागिर पाउलान् । तर, त्यही पैसा पाँच हजार सानाउद्यमको सहयोगमा लगाइयो भने त्यसले १५ हजार रोजगारी सिर्जना गर्न सक्छ । आजको दिनमा पाँच हजार साना उद्योगलाई सहयोग गर्न सकियो भने १५ हजार रोजगारी सिर्जना गर्न सकिने अवस्था छ । पाँच लाख वटालाई सहयोग गर्दा १५ लाखलाई रोजगारी दिन सकिन्छ । हामीलाई पाँच वर्षमा १५ लाख रोजगारी चाहिएको हो । प्रविधिको हस्तक्षेपले यो काम गर्न मज्जाले सम्भव छ ।१५ लाख रोजगारी कसरी सिर्जना गर्ने, थोरै व्याख्या गरिदिनुस् न ?एउटा माइक्रो इन्टरप्राइजले तीन वटा रोजगारी सिर्जना गर्छ भन्ने गरिन्छ । यो देशमा पाँच लाख वटा माइक्रो इन्टरप्राइज स्थापना भए भने तिनले १५ लाख वटा रोजगारी सिर्जना गर्छन् । हामीले १५ लाख जनालाई रोजगारी दिन्छौं भन्यो भने हामी गुगल र माइक्रोसफ्टभन्दा ठूला हुन्छौं । त्यो सम्भव कुरा भएन । हामीले के मात्रै गर्ने हो भने, बैंकहरूसँग साझेदारी गरेर ५ लाख माइक्रो इन्टरप्राइजहरूको क्षमता अभिवृद्धि गर्ने हो । डिजिटल लेन्डिङ फर माइक्रो इन्टरप्राइजेज भन्ने परियोजना ल्याइरहेका छौं । अबको पाँच वर्षमा एफवान सफट्को प्रविधि, बैंकको पुँजी र नियमकको निगरानीमा ५ लाख वटा माइक्रो एसएमई (साना तथा मझौला उद्योग) को क्षमता विकास गरेर तीमार्फत १५ लाख रोजगारी सिर्जना गर्ने महत्त्वाकांक्षी उद्देश्य हामीले लिएका छौं ।हामीकहाँ जो धनी छ, उसले बढी कर्जा पाउने प्रणाली छ । केही पनि नहुनेले तपाईंहरूबाट कसरी कर्जा पाउँछन् ?नेपालमा अहिले १४१५ लाख जनाले लघुउद्योग सञ्चालन गरिरहेका छन् । जसले व्यापारै गरेको छैन, उसलाई पैसा दिने हाम्रो उद्देश्य होइन । कुनै पनि वित्तीय संस्थाले कसैको सपनालाई पैसा दिँदैनन् । व्यापार छ, विस्तार गरिरहेको छ, व्यापारलाई अर्को तहमा पुर्याउने सपना देखेको छ भने त्यसलाई सहयोग गर्ने हो । हामीले सहयोग गरेका संस्थाले पछि अर्कोलाई सहयोग गर्लार्न् । यसरी एउटा आर्थिक प्रणाली विकास हुन्छ । देशका कुनाकुनामा बसेर सपना देखेका सबै इन्टरप्राइजलाई सहयोग गर्न सकिँदैन । कोहीसँग व्यापारिक योजना छ तर पुँजी छैन भने उसलाई पनि ऋण दिइँदैन । बैंकले के आधारमा, कसरी विश्वास गर्न सक्छ ? सिलिकन भ्यालीका बैंकले पनि आइडियामा लगानी गर्दैनन् । डिजिटल आधारमा व्यवस्थित भएको संरचना हामी विकास गर्न खोज्दै छौं । यसमा बैंकिङ कारोबार भएको देखिनुपर्छ । केही न केही सुरुवात गरेको हुनुपर्छ ।"
विमलको लयमा लम्कँदै मछिन्द्र,"रेजिन र अभिषेकको पहिलो गोलमछिन्द्रको यो जितमा रेजिन सुब्बाले ८४ र अभिषेक बरालले दोस्रो हाफको इन्ज्युरी समयको दोस्रो मिनेटमा गोल गरे । दुवैका लागि यो भावनात्मक उपलब्धि पनि रह्यो । खुट्टाको चोटमा उपचार गराएर कतारबाट फर्केको केही समयमै मैदान छिर्ने मौका पाएका रेजिनले गोलपछि आफूलाई रोक्न सकेनन् । मैदानमै भावुक देखिए । गोलपछि मैले आफूलाई रोक्न सकिनँ । कस्तो भयो, त्यो म भन्नै सक्दिनँ, रेजिनले पछि सुनाए । नोर्लान नोभरुजोभ घाइते भएपछि पहिलो हाफको अन्त्यतिर मैदान छिरेका रेजिनलाई बाँकी समय निकै गाह्रो देखिएको थियो । अहिले उनी ग्राउन्ड रिह्याबबाट गुज्रिरहेका छन् । आफू चाँडै फिट हुने विश्वास राख्छन् । यसपल्टको लिगमा रेजिनको यो डेब्यु खेल पनि हो । वर्ष ०७६ मा मछिन्द्रले लिग जित्दा रेजिन महत्त्वपूर्ण खेलाडी थिए । त्यही लिगको पछिल्लो ५ खेल गुमाएका अभिषेकले भने यसपल्ट नवौं चरण आइपुग्दा पहिलो गोल गरेका हुन् । उनी आफैं व्यक्तिगत गोल खडेरीबाट गुज्रिइरहेका थिए । वर्ष ०७६ मा मछिन्द्रले लिग जित्दा सुरुआती ८ खेल खेलेका अभिषेकले लिगमा क्लबका लागि १७ खेलमा आइपुग्दा पहिलो गोल गरेका छन् । यस्तोमा मछिन्द्रका लागि लिगमा उनको यो डेब्यु गोल पनि रह्यो । यसका लागि उनले निकै लामो समय पर्खनुपर्यो । वर्ष ०७५ को लिगमा भने उनी पुलिस क्लबमा थिए । त्यसको ११ औं चरणमा थ्रीस्टारविरुद्ध गोल गरेका अभिषेकले तीन वर्षको अन्तरमा लिगमा गोल गरेका हुन् ।"
कामविहीन बन्यो प्रदेश १ खेलकुद बोर्ड,"(विराटनगर)  प्रदेश १ खेलकुद विकास बोर्ड प्रदेश सरकारकै कारण बेवारिस बनेको छ । प्रदेशमा खेलकुदको विकास गर्ने उद्देश्यले गठित बोर्डलाई प्रदेश सरकारले दैनिक प्रशासनिक खर्चसमेत उपलब्ध नगराएपछि बोर्ड वेकामे बनेको हो । बोर्डले तीन महिनादेखि निजी क्षेत्रसँग चन्दा उठाएर दैनिक प्रशासनिक कार्य सञ्चालन गर्दै आएको छ ।पाँच दलीय गठबन्धनले एमाले नेतृत्वको प्रदेश सरकारलाई अल्पमतमा पारेर राजेन्द्र राईको नेतृत्वमा प्रदेश सरकार गठन गरेपछि प्रदेशको खेलकुद विकास बोर्डलाई बजेट रोक्का गरेको हो । यसलाई प्रदेश सरकारले फजुल र अनुत्पादक खर्च कटौती गरेको भन्दै आएको छ ।प्रदेश १ का पहिलो मुख्यमन्त्री शेरधन राईको राजीनामा पछि एमालेकै भीम आचार्य मुख्यमन्त्री बनेका थिए । उनकै पालामा प्रदेश खेलकुद विकास बोर्ड गठन गरेर चार वर्षका लागि पर्शुराम बस्नेतलाई सदस्यसचिवमा नियुक्त गरेको थियो ।बोर्डका अध्यक्ष एवं प्रदेश सामाजिक विकासमन्त्री जयराम यादवले अघिल्लो सरकारले प्रक्रिया पूरा नगरी खेलकुद विकास बोर्ड गठन गरेर सदस्यसचिव नियुक्त गरेको पाइएकाले बोर्डको बजेट रोक्का गरेको प्रतिक्रिया दिए । अहिलेको खेलकुद विकास बोर्डले वैधानिकता पाउने अवस्था छैन । मन्त्री यादवले भने, त्यस्तो अवैधानिक बोर्डलाई प्रदेश सरकारले बजेट उपलब्ध गराउने अवस्था छैन । पाँच दलीय गठबन्धनले आचार्यलाई हटाएर राजेन्द्र राईलाई मुख्यमन्त्री बनाएपछि हालको सरकारले बोर्डको बजेट रोक्का गरेको हो । प्रदेश सरकारलाई अघिल्लो सरकारले गठन गरेको बोर्ड र सदस्यसचिवलाई हटाउन कानुनी उल्झन झेल्नुपर्ने भएकाले बोर्डलाई नै बेकामे बनाउन बजेट रोक्का गरेको स्रोतको दाबी छ ।प्रदेश सरकारले राजनीतिक प्रतिशोधका कारण प्रदेश खेलकुद विकास बोर्डको बजेट रोक्का गरेको सदस्यसचिव बस्नेतको आरोप छ । खेलकुदका नियमित कार्यक्रम सञ्चालन गर्ने मात्र नभएर दैनिक प्रशासनिक खर्चसमेत प्रदेश सरकारले रोक्का गरेर प्रदेशका चौधवटै जिल्लाको खेलकुद गतिविधि ठप्प पारेको बस्नेतको भनाइ छ । बोर्डको दैनिक प्रशासनिक खर्चको बजेट १ करोड ५ लाख छ ।निजी क्षेत्रसँग आर्थिक सहयोग मागेर भए पनि बोर्डले आफ्नो दैनिक प्रशासनिक कार्य गर्दै आएको बस्नेतले गुनासो गरे । मुख्यमन्त्री कप फुटबल, महिला, पुरुष लिग फुटबलसहित राष्ट्रपति र प्रधानमन्त्री कप फुटबलल प्रतियोगिता गर्ने र १४ वटै जिल्लामा खेलकुदका पूर्वाधार विकास गर्ने बोर्डको कार्यतालिका छ । बस्नेतले प्रदेश सरकारले बजेट नै रोक्का गरेपछि सबै कार्यतालिका बेकामे हुन पुगेको बताए ।प्रदेश सरकारले प्रदेश खेलकुद विकास बोर्डलाई बाइपास गरेर मुख्यमन्त्री कप र महिला लिग फुटबल प्रतियोगिता अखिल नेपाल फुटबल संघ (एन्फा) सँगको सहकार्यमा सञ्चालन गर्ने तयारी गरेको स्रोतले बतायो । दुवै प्रतियोगिताका लागि प्रदेश सरकारले समान एक करोड बजेट विनियोजन गरेको छ ।"
च्यासल र पुलिसको खेल स्थगित,काठमाडौं (कास) सहिद स्मारक लिग ए डिभिजनमा आइतबार पुलिस र च्यासलबीच हुनुपर्ने खेल स्थगित गरिएको छ । च्यासलका १९ खेलाडी कोरोना संक्रमित भएपछि खेल रद्द गर्नुपरेको हो । अखिल नेपाल फुटबल संघ (एन्फा) का अनुसार च्यासलले खेल स्थगित गर्न अनुरोध गरेको थियो ।एन्फाका खेल पदाधिकारीसँग छलफल गरेपछि खेल स्थगित गर्ने निर्णय गरेको हो । दशरथ रंगशालामा साँझ हुने खेलका लागि पुलिसका खेलाडी भने दशरथ रंगशालामा उपस्थित भइसकेका थिए । यस खेल फेरि कहिले गर्ने हो भनेर पछि निर्णय गरिने पनि एन्फाले जनाएको छ । कोरोना संक्रमणका कारण लिगमा खेल स्थगित भएको यो पहिलोपल्ट हो ।
"राजुको प्रदर्शन, आर्मीको भाग्य","(काठमाडौं)  प्रधानमन्त्री कप ट्वान्टी२० क्रिकेटमा आइतबार समूह ए को खेलमा सुदूरपश्चिम प्रदेशले प्रदेश १ माथि ७ विकेटको जित निकालेको छ । यो हारपछि प्रदेश १ को सेमिफाइनल सम्भावना सकिएको हो । यही नतिजाका कारण समूहबाट आर्मीले अन्तिम चारमा स्थान सुरक्षित गरेको छ । समूहमा पुलिस यसअघि नै सेमिफाइनल पुगिसकेको छ । राजु रिजालको प्रदर्शनमा सुदूरपश्चिमले १ सय ५९ रनको लक्ष्य ३ विकेट गुमाएर १९१ ओभरमै पूरा गरेको थियो । राजुले ६८ रनको योगदान दिए । उनले ९ चौका र २ छक्का हाने । राजुको प्रतियोगितामा यो पहिलो खेल हो । राजुको टोलीका लागि प्रदर्शन गर्दा उता आर्मीलाई अन्तिम चारको बाटो खुलेको छ । गत वर्षसम्म राजुले आर्मीबाटै खेलेका थिए । तर, हालै आर्मीबाट राजीनामा दिई उनी गृहनगर गएका थिए । उनको राजीनामा स्वीकृत नभएका कारण रिलिज पत्र नपाउँदा राजुले प्रतियोगितामा अघिल्ला खेलहरू खेल्न पाएका थिएनन् ।आइतबारको खेलअघि प्रदेश १ सँग १ अंक थियो । आर्मीलाई भेट्टाउने सम्भावना उसको मात्र थियो । किनकि प्रदेश १ सँग दुई खेल बाँकी थियो । तर, सुदूरसँग हारेपछि टोलीको त्यो सम्भावना सकिएको छ । सोमबार पुलिससँग खेल्ने खेल प्रदेश १ का लागि महत्वहीन रहनेछ । आइतबार प्रदेश १ ले निर्धारित ओभरमा ९ विकेट गुमाई १ सय ५८ रन बनाएको थियो । त्यसमा मुकुन्द यादवले ४३, सोनु अन्सारीले ३१, मिनास थापा र कप्तान अंकित सुवेदीले समान २३ रन बनाए । सुदूरका हेमन्त धामी र नारायण जोशीले समान २ विकेट लिए ।सुदूरपश्चिमको इनिङ्समा प्लेयर अफ द म्याच राजुबाहेक कप्तान सन्तोष भट्टले ४८ र अर्जुन साउदले अविजित २६ रनको योगदान दिए । अर्धशतक नजिक पुगेका सन्तोषले ४ चौका र ३ छक्का प्रहार गरे ।दिनको पहिलो खेलबाट लुम्बिनी प्रदेशले दोस्रो निकालेको थियो । त्रिवि मैदान कीर्तिपुरमा समूह बी अन्तर्गतको खेलमा लुम्बिनीले गण्डकी प्रदेशलाई ५ विकेटले पराजित गरेको हो । यो जितका बावजुत लुम्बिनी आगाडि बढ्न सकेन । टोली प्रतियोगिताबाट बाहिरिइसकेको छ । यस समूहबाट एपीएफ क्लब र वाग्मती प्रदेश यसअघि नै सेमिफाइनल पुगिसकेका छन् । प्रतियोगितामा गण्डकी प्रदेशको पनि चुनौती समाप्त भइसकेको छ । प्रतिष्ठाको लडाइँका लागि भएको खेलमा पहिलो ब्याटिङ गरेको गण्डकीले १ सय ५ रन लक्ष्य प्रस्तुत गरेको थियो । यसक्रममा पूरा टिम १९१ ओभरमा अलआउट भयो । अनिल गुरुङले ५० रनको योगदान दिए । उनले ५ चौका र २ छक्का प्रहार गरे । लुम्बिनीका अनिल खरेलले ४, कृष्ण कार्की र दीपेन्द्र राउतले समान २ विकेट लिएपछि गण्डकी सस्तैमा समेटियो । प्रत्युत्तरमा लुम्बिनीले १३१ ओभरमा ५ विकेट गुमाएर लक्ष्य पूरा गरेको थियो । देव खनालले २६ बलमा ५६ रन बनाए । प्लेयर अफ द म्याच उनले १० चौका र एक छक्का प्रहार गरे । सुशान्त थापाले २६ रन योगदान दिए । गण्डकीका सुवास भण्डारीले ३ विकेट लिए ।"
अन्ततः जोकोभिचले छाडे अस्ट्रेलिया,"मेलबर्न (एएफपी) विश्व पुरुष टेनिस वरीयताका नम्बर एक खेलाडी नोभाक जोकोभिचले आइतबार अस्ट्रेलिया छाडेका छन् । संघीय अदालतले कोभिड१९ विरुद्धको खोप नलगाएको आरोपमा सरकारले जोकोभिचको प्रवेशाज्ञा रद्द गर्ने निर्णय कायम राखेपछि उनी अस्ट्रेलिया छाड्न बाध्य रहे । सरकारले कोभिड१९ विरुद्धको खोप नलगाएका जोकोभिच आफ्नो देशका लागि जोखिम रहेको जनाएको थियो । जोकोभिचले आफूले खोप लगाएको वा नलगाएको हो, त्यसबारे प्रस्ट भनेका छैनन् । एकपछि अर्को नाटकीय घटनाक्रमपछि तीन सदस्यीय संघीय अदालतको बेञ्चले जोकोभिचविरुद्ध निर्णय गरेको थियो । यो निर्णयबाट उनको कीर्तिमान २१ औं ग्रान्ड स्लाम उपाधि जित्ने सपना तत्कालका लागि रोकिएको छ । अदालतको निर्णय आएको केही घण्टापछि नै सर्बियाली खेलाडी मेलबर्न विमानस्थल पुगे । उनी दुबई जाने इमिरेट्सको उडानमा बसे । विमान स्थानीय समयअनुसार राति ११ बजे उडेको थियो । जनवरी ६ मा उनी मेलबर्न आइपुगेका थिए । उनलाई विमानस्थलका सुरक्षाकर्मीले नै रोकेका थिए । तर, जनवरी १० मा अदालतले सुरुआती निर्णयमा जोकोभिचलाई छाड्ने आदेश दिएको थियो । तर, शनिबार उनलाई फेरि समातिएको थियो । आफूविरुद्धको पछिल्लो अदालती निर्णयपछि ३४ वर्षीय खेलाडीले भनेका छन्, अब म केही समयका लागि आराम गर्नेछु र भविष्यमा के गर्ने त्यसपछि मात्र निर्णय गर्नेछु । अदालतको निर्णयलाई लिएर म निकै दुःखी छु । त्यस निर्णयअनुसार म अस्ट्रेलियामा रहन सक्दिनँ र अस्ट्रेलियन ओपन पनि खेल्न पाउँदिनँ ।तर, जोकोभिचले अदालतको निर्णयलाई स्वागत गर्ने बताए । अस्ट्रेलियाली आप्रवासन मन्त्री एलेक्स हवाकले आफ्नो विशेषाधिकार प्रयोग गर्दै जोकोभिचको प्रवेशाज्ञा रद्द गरेका थिए । मन्त्रीले जोकोभिच आफ्नो देशमा रहनु जोखिमपूर्ण रहेको बताएका थिए । मन्त्रीले जोकोभिचको उपस्थितिले खोपविरुद्धको धारणा बलियो हुने दाबी गरेका थिए । अस्ट्रेलि या कोरोभा भाइरस संक्रमणबाट सबैभन्दा प्रभावित देशमध्ये एक हो । जोकोभिचको खोपविरोधी धारणाले उनको विश्वव्यापी आलोचना सुरु भएको छ ।"
महेन्द्र माविलाई भलिबल उपाधि,"हेटौंडा (कास) जिल्लास्तरीय शिक्षक भलिबल प्रतियोगिताको उपाधि बकैया गाउँपालिकाको महेन्द्र माविले जितेको छ । हेटौंडा उपमहानगर४ हुप्रचौरमा सम्पन्न फाइनलमा थाहा नगरको सुन्दरीदेवी माविलाई २५२१, २५२३, २५१६ को सोझो सेटमा हराएको हो । महेन्द्रले २५ हजार र सुन्दरीदेवीले १५ हजार रुपैयाँ पुरस्कार पाए । उत्कृष्ट खेलाडी महेन्द्र माविका रमेश परियार घोषित भए । उत्कृष्ट स्पाइकरमा सुन्दरीदेवीका प्रकाशबहादुर चन्द र उत्कृष्ट सेटर महेन्द्रकै प्रकाश थापामगर चुनिए । मदन भण्डारी स्पोर्ट्स एकेडेमी विद्यालय खेलकुद शिक्षक संघ मकवानपुरद्वारा आयोजित प्रतियोगितामा जिल्लाका १९ विद्यालयको सहभागिता थियो ।"

शीर्षक,विवरण
बेहोस बनाई बलात्कार गरेको मुद्दा १७ पटक पेसीमा तर सुनुवाइ भएन,"नमुना संकलन गर्दा प्रहरी, स्वास्थ्यकर्मी र प्रयोगशालाका प्राविधिकबाट लापरबाही भएमा डीएनए कन्टामिनेटेड हुन सक्ने र अपराधीको सट्टा अरू कसैको डीएनए संकलित हुन सक्ने भन्दै विज्ञहरूले लेख्दै र बोल्दै पनि आएका छन् । पछिल्लो पटक भने निर्मला पन्त प्रकरणमा झैं सम्पूर्ण प्रमाण पन्छाएर डीएनएका आधारलाई अदालतको प्रशासन तथा सरकारी वकिलले पछ्याउन चाहेको देखिन्छ । पछिल्लो पटक प्रतिवादीको डीएनए नमिलेको भन्ने कुरा आएको छ, सरकारी वकिल धर्म कोइरालाले कान्तिपुरसँग फोनमा भने, अरू तथ्यप्रमाण एकतर्फी भए पनि डीएनए नमिलेको स्थिति छ, जे हुन्छ कानुनबमोजिमको जिकिर रहन्छ नै । यो मुद्दाको अर्को पेसी सम्भवतः यसै साता रहनेछ, तर सुनुवाइको टुंगो छैन । यस्तै कानुनी उल्झनमा ५ लाख रुपैयाँभन्दा बढी ऋणखर्च भइसकेको र सामाजिक विषयहरूले गर्दा दुवै छोरीलाई धनुषाबाट काठमाडौं ल्याएर सरकारी विद्यालयमा भर्ना गर्नुपरेको बुबाको भनाइ छ । उनका छोरा भारततिर रोजगारीमा गएकामा सम्पर्कविहीन भएको धेरै भइसकेको छ भने श्रीमती आफ्नो भागको २ कट्ठा जमिन गोडमेल गर्दै गाउँमै बसिरहेको उनले सुनाए । त्यो घटनापछि जेठी छोरी निकै लामो समय इन्तु न चिन्तु बनिरही, भन्छन्, जनकपुरकै अस्पताल र पाटन अस्पतालमा राखेर केही महिना उपचार गर्नुपर्यो, अझै डाक्टरहरूले सम्झाइबुझाइ (काउन्सिलिङ) गर्नुपर्छ । सानी छोरी पनि बेलाबेला तर्सिन्छे । त्यसैले दुई छोरीलाई रेखदेख गरेर काठमाडौं बसिरहेको छु, पेसीको खबर आउनासाथै छोरी बोकेर धनुषा जान्छु तर सुनुवाइ हुँदैन अनि काठमाडौं फर्कन्छु ।"
'नारायणहिटी दिन नमान्दा मेरो सरुवा भएको थियो,"तत्कालीन मन्त्री रवीन्द्र अधिकारीको पनि केही बाध्यता थियो होला, उहाँको चासो सुनेपछि मैले यो काम गर्नुहुन्न भनेर अडान लिएँ । तपार्इंले मेरो जागिर खाने हुनुभयो भनेर उहाँ पनि मसँग निराश हुनुभएको थियो, उनले भने । मन्त्रीले केही दिनपछि कुरा गर्दा तपाईंको सरुवा भए अन्यथा नमान्नुहोला है भनेको उनी सम्झन्छन् । मैले तयार छु भनेको थिएँ, २०७५ फागुनको पहिलो साता सरुवा पनि भयो, पछि सेवा निवृत्त पनि भएँ, त्यसमा मलाई गुनासो छैन, तर फालिएको फाइल फेरि जगाएर संग्रहालयको जग्गा दुरुपयोग भएको सुनेर नरमाइलो लागेको छ, उनले भने । देवकोटाको सरुवापछि मन्त्रालयले बिदाइ कार्यक्रम आयोजना गर्यो । देवकोटाले आफ्नो सरुवा व्यापारीले गराए भनी पर्यटन मन्त्रालयको सभाहलमै बोलेका थिए । त्यतिबेला उनको त्यो अभिव्यक्ति सञ्चारमाध्यमहरूमा प्रमुखताका साथ छापिएपछि सरकारको नेतृत्व असन्तुष्ट भएको थियो । उनलाई खेलुकद मन्त्रालय लगिएको थियो । हेलिकोप्टर दुर्घटनामा १५ फागुन २०७५ मा मन्त्री अधिकारीको निधन भएपछि १५ साउन २०७६ मा भट्टराईले पर्यटन मन्त्रालयको जिम्मेवारी पाए । त्यसअघि पुरातत्त्व विभागबाट महानिर्देशक दाहाल पनि उमेर हदका कारण निवृत्त भइसकेका थिए । आफू मन्त्री भएको साढे तीन महिनापछि मन्त्रिपरिषद्मै फाइल लगेर ३ मंसिर २०७६ मा कार्यकारी निर्देशकका रूपमा दाहाललाई नारायणहिटी पुर्याए, बिनाप्रतिस्पर्धा । लगत्तै क्यान्टिनका नाममा जग्गा जिम्मा लगाउने प्रक्रियाले गति लिएको हो । नारायणहिटी दरबार परिसरमा क्याफेलगायतका व्यावसायिक संरचनाका निर्माणका लागि त्यसअघि पनि प्रयास नभएको होइन । तर अध्ययन समितिले नै त्यस्तो व्यवसाय सञ्चालन गर्न नमिल्ने राय दिएपछि प्रक्रिया रोकिएको थियो । पहिलो पटक २०७५ मा नारायणहिटी दरबार संग्रहालयमा रोहित ढुंगाना प्रमुख भएका बेला तत्कालीन पर्यटन सचिव शंकर अधिकारीले अध्ययनसहित राय मागेका थिए । नारायणहिटी परिसर व्यावसायिक प्रयोजनका लागि प्रयोग गर्न नसकिने प्रतिवेदन समितिले दिएको थियो । स्रोतका अनुसार, उक्त प्रतिवेदनमा सचिव अधिकारीले नारायणहिटीबारे गुरुयोजना बनाई उक्त योजनाले निर्देश गरेअनुसार संग्रहालयको व्यवस्थापन गरिने निर्णय गर्दै फाइल बन्द गरेका थिए । त्यसो त पुरातत्त्वमै हुँदासमेत दाहालले २०७५ जेठमा आफ्नै संयोजकत्वमा कार्यदल गठन गरी नारायणहिटी दरबार संग्रहालयको दीर्घकालीन दिगो विकास, संरक्षणका साथै गुरुयोजनाको खाका प्रतिवेदन बुझाएका थिए । जसमा नारायणहिटीलाई व्यावसायिक हेतुले भाडामा लगाउन सकिने राय दिएका थिए । लगत्तै मन्त्रालयमा भट्टराई आएपछि उनको यो गुरुयोजना अघि बढ्यो । मंसिरको पहिलो साता नै संग्रहालय विकास समिति बनाएर नारायणहिटी दाहालको जिम्मा लगाइयो । संग्रहालयभित्र रोयल बगैंचा रेस्टुरेन्ट सञ्चालन गर्न विभिन्न कागजी प्रक्रिया मिलाएर १९ चैतमा निर्णय गरी २६ साउनमा टेन्डर खोलिएको थियो । त्यो बेला देश पहिलो पटक लकडाउनमा थियो । बतास समूहका बतास एसोसिएट्स, बीपीएस लिजिङ एन्ड म्यानेजमेन्ट र होटल आनन्दबीच प्रतिस्पर्धा गराएर बीपीएस लिजिङ कम्पनीसँग सम्झौता भएको थियो । रोयल बगैंचा रेस्टुरेन्ट सञ्चालन गर्न संग्रहालयभित्रै रहेको एउटा भवनका लागि मात्र टेन्डर सूचना गरिएको थियो । भवनका लागि मासिक न्यूनतम २ लाख २० हजार ४ सय ४० निर्धारण गरिएकामा रहस्यमय रूपमा होटल आनन्दले २ लाख २० हजार ५ सय र बीपीएसले २ लाख २१ हजार ६ सय १८ रुपैयाँ कबोल गरेका थिए । आफ्नै समूहको दोस्रो कम्पनीलाई जम्मा १ हजार १७८ रुपैयाँले पछि पारेर बीपीएसले करार पाएको थियो । नारायणहिटी दरबारभित्रको २१ सय ७० वर्गफिटको भवन १ सय २ रुपैयाँ प्रतिवर्गफिटका दरले भाडामा लिनेदिने सम्झौता भएको हो । रेस्टुरेन्ट सञ्चालनका लागि क्यान्टिन भवनको भाडामा मात्र सम्झौता भए पनि कम्पनीले आवश्यक मात्रामा जग्गा उपयोग गर्न सक्ने सर्त राखिएको थियो, तर त्यसको दर उल्लेख गरिएन । त्यसै आधारमा बतासले १४ रोपनी जग्गा उपयोग गर्ने गरी स्थायी संरचना बनाइरहेको थियो । तर नक्सासमेत पास नगरी बनाइएका संरचना अहिले भत्काइएका छन् । संग्रहालयभित्र रेस्टुरेन्ट सञ्चालनका लागि भाडामा दिन २०७६ चैत १९ मा निर्णय हुँदा, २०७७ साउन २६ मा टेन्डर सूचना प्रकाशित हुँदा र २०७७ पुस ५ मा कम्पनी छनोट हुँदा संस्कृति तथा पर्यटनमन्त्री भट्टराई थिए । तर, पुस ५ कै दिन तत्कालीन प्रधानमन्त्री ओलीले प्रतिनिधिसभा विघटन गरेपछि भट्टराईले मन्त्री पदबाट राजीनामा दिएका थिए । तर पूर्वनिर्धारित प्रक्रियाका आधारमा १२ दिनपछि पुस १७ मा संग्रहालय र बतासबीच सम्झौतामा हस्ताक्षर भएको थियो ।संग्रहालय घुम्न आउने पर्यटकलाई लक्षित गरी रेस्टुरेन्ट सञ्चालन गर्न खोजिएको तत्कालीन पर्यटनमन्त्री भट्टराईले सार्वजनिक अभिव्यक्ति दिँदै आएका छन् । तर, संग्रहालय बिहान १० बजेर खुलेर ५ बजे बन्द हुने भए पनि रेस्टुरेन्ट भने बिहान ७ देखि राति १० बजेसम्म सञ्चालन गर्ने सम्झौता भएको छ । ५ बजे पर्यटकलाई बाहिर पठाएपछि राति १० बजेसम्म रेस्टुरेन्ट कसका लागि सञ्चालन हुन्छ भन्ने प्रश्नमा दाहालले कान्तिपुरसँग भनेका थिए, अरू बाहिरका मान्छे आउँछन् नि, राति १० बजेसम्म रेस्टुरेन्ट खुलेपछि ग्राहक पनि आउने भए । त्यसरी रातिसम्म रेस्टुरेन्ट चलाउँदा कम्पनी र संग्रहालयका सुरक्षाकर्मीबीच समन्वय हुने पनि सम्झौतामा उल्लेख छ । त्यसो त विज्ञापन तथा इभेन्ट म्यानेजमेन्ट कम्पनीका रूपमा दर्ता भएको बीपीएसले रेस्टुरेन्ट सञ्चालनको करार कसरी पायो भन्ने प्रश्न पनि अनौठो छ । टेन्डर तथा छनोट प्रक्रिया अघि बढुन्जेलसम्म कम्पनीको प्रबन्ध पत्रमा रेस्टुरेन्ट सञ्चालनको उद्देश्य नै थिएन, तर कम्पनी छनोट भएर सम्झौता हुने निश्चित भएपछि मात्र कम्पनी रजिस्ट्रार कार्यालयबाट प्रबन्ध पत्र संशोधन गरिएको छ । शान्तराज बतास, विपेन्द्रराज बतास र ओस्कार बतास (आनन्द बतासका छोरा) सञ्चालक रहेको बीपीएसले अहिले कम्पनीको नाम परिवर्तन गरी बी म्यानेजमेन्ट मात्र राखेको छ ।"
मृगस्थलीमै मृगको बिजोग,"खतिवडाका अनुसार मृगको संख्या बढेर १ सय ६७ पुगेको छ । यहाँ राखिएका मृगको बिजोग यतिसम्म छ कि उनीहरू झारसमेत देख्न पाउँदैनन् । जमिनमा ढुंगा र प्लास्टिक मात्रै छन् । जसका कारण उनीहरूका लागि मृगस्थलीको वातावरण असहज बन्दै गएको छ । त्रिभुवन विश्वविद्यालय प्राणीशास्त्र केन्द्रीय विभागका प्रमुख एवं प्राध्यापक डा तेजबहादुर थापाका अनुसार घाँस खाने जीवलाई बिस्कुटको लत बस्दा असर मात्रै गर्दैन, उनीहरूको आनीबानीदेखि शारीरिक ढाँचामा समेत असर गर्छ । सकेसम्म यी वन्यजन्तुलाई प्राकृतिक खाना उपलब्ध गराउनुपर्छ, उनले भने, प्राकृतिक खानामा उपलब्ध हुने पौष्टिक तत्त्वहरू जंक खानामा हुँदैनन्, यसले गर्दा असर गर्छ । यो एकदमै गलत हो । प्राणीशास्त्र विभागकै अर्का प्राध्यापक मुकेश चालिसे मानिसलाई जंक फुडले असर गरेजसरी वन्यजन्तुहरूमा पनि असर पर्ने बताउँछन् । यस्ता कार्यहरू रोकिनुपर्ने उनको भनाइ छ ।वन्यजन्तुलाई प्राकृतिक खानाभन्दा मानिसले खाने जंक फुड (पत्रु खाना) दिँदा रोग संक्रमणको जोखिम बढ्ने वन्यजन्तुविद् बताउँछन् । काठमाडौं उपत्यकाभित्रका मठमन्दिरमा बस्ने बाँदरहरूको उदाहरण दिँदै चालिसे भन्छन्, मान्छेलाई सजिलो पर्ने खानामा बाँदरको आश्रित हुने बानी परेको छ । यिनीहरू पहिलापहिला प्राकृतिक खानेकुरा खान्थे । भोकै बस्नुभन्दा बाँदर र मृगले चाउचाउ, बिस्कुट, तेलजन्य र रासायनिक पदार्थ मिसिएका खाना खान थालेका छन् । यसले मानिसमा लाग्ने रोगव्याधि उनीहरूमा सरेको छ ।चालिसेको एक अध्ययनमा मानिसले जस्तै चाउचाउ, बिस्कुटलगायत तेलजन्य खाना खाँदा उपत्यकाका बाँदरमा मानिसमा लाग्ने रोग देखिएको उल्लेख छ । बाँदरमा झाडापखाला, लुतो, रुघाखोकी, टीबी लगायतका रोगहरू देखिएको थियो । अहिले पनि यी रोग बाँदरमा देख्न सकिन्छ । कोही लुतो कन्याइरहेका, केही आँखा पाकेको, रुघा लागेका अवस्थामा छन्, उनले भने । प्राकृतिक खानाभन्दा अन्य खानेकुरा दिँदा वन्यजन्तुले रोग भण्डारणको काम गर्ने र फैलने खतरा हुने उनले बताए । भोकै मर्न लागे भन्दैमा जनावरवादी भएर जंक फुड खुवाउनु हुँदैन, चालिसे भन्छन्, सकेसम्म प्राकृतिक खाना नै खुवाऔं । जंक फुड खुवाउँदा वन्यजन्तुहरूको आयु पनि घटिरहेको उनले बताए । २० वर्ष बाँच्न सक्ने बाँदर अहिले १२ वर्षसम्म मात्रै बाँच्ने गरेका छन् । मानिसमा जस्तै ट्युमर, प्रसूतिजन्य रोग पनि देखिएका छन्, उनले भने । प्राकृतिक अवस्थामा वन्यजन्तुलाई चाहिने खाना दिन उनले आग्रह गरे । कोषका कार्यकारी निर्देशक खतिवडाले भने मृगलाई बिस्कुटलगायतका जंक खानामा नियन्त्रण गरेको दाबी गरे । मृगस्थलीश्लेषमान्तक वन क्षेत्र मासिँदै गएको छ । डेढ दशकअघिसम्म वन क्षेत्रबाट तिलगंगामा जल प्रवाह हुने गरे पनि सडक निर्माणका कारण वन क्षेत्र खुम्चिएको कोषको प्रस्तावित गुरुयोजना प्रतिवेदनमा उल्लेख छ । वन क्षेत्रमा जथाभावी सडक खन्नाले पहिरो तथा भूक्षयको जोखिमसमेत औंल्याइएको छ । मृगले वन क्षेत्रमा भएका रूखका बोक्रा चिथोरेर कुरूप बनाएका छन् । जसका कारण रूख सुक्दै जाने र मर्ने गरेको गुरुयोजनामा उल्लेख छ । यसले मृग र वन दुवैको संरक्षण भएको छैन । मृग वाटिका व्यवस्थापनका लागि १० जनाभन्दा बढी कर्मचारी छन् । मृगको खानाका लागि लाखौं खर्च हुने गरेको छ । सीमित क्षेत्रमा धेरै मृग पाल्न उपयुक्त नभएको भन्दै विज्ञ टोलीले तयार गरेको गुरुयोजनाले मृग स्थानान्तरण गर्नसमेत सुझाव दिएको छ । कोषका कार्यकारी निर्देशक खतिवडा भने गुरुयोजनाले भनेजसरी सबै काम हुन नसक्ने बताउँछन् । कोषको बैठकले पारित भएपछि मात्रै गुरुयोजना लागू हुन्छ, उनले भने ।"
कमजोर हुँदै माघी र स्वतन्त्रताको मर्म,"ॅनिसराउँ लग्दै दाजुभाइकपिलवस्तु९ जगदीशपुरका छोटु चौधरी शनिबार घरनजिकै बन्डिहुलीमा बहिनी निर्मलीको घर गए । जवाहिर कट कोट, कमिज र धोती लगाई थारू पहिरनमा साइकलमा एक भारी समान राखेर गइरहेका थिए । उनीजस्तै त्यहींका अनिल चौधरी पनि बहिनी सुनीताको घर रूपन्देहीको फर्साटिकरतिर लागे । मोटरसाइकलमा पोकापन्तुरा कसेर गइरहेका थिए । यसरी लैजाने सामग्रीलाई निसराउँ (पाहुर) भनिन्छ । उनीहरूले पुसको अन्तिम दिन र माघको पहिलो दिन बिहानै स्नान गरी शुद्ध भएर चामल छोएर राखेका थिए । त्यसमा चामल, नुनतेल, दाल, तरकारी, फलफूल र पैसा थपेर दिदीबहिनीको घरमा पुर्याए । दिदीबहिनी नहुनेले भान्जीका घरमा लैजाने चलन छ । अहिले यहाँका निसराउँ लग्ने थारूहरू दिदीबहिनीका घरघर पुगेका छन् । उल्लास र उमंगका साथ मनाइने थारू समुदायको माघी कोरोना संक्रमणका कारण यस वर्ष यहाँ सुनसान बनेको छ । घरभित्रै खुम्चिएर मनाएका छन् । तीन दिनअघि प्रशासनले कोरोना संक्रमण बढ्दै गएपछि २५ जना बढी भेला हुन रोक लगाएपछि कार्यक्रम पूरै स्थगित गरे । माघी पश्चिम तराईका थारूको मुख्य पर्व हो । ०५७ सालमा कमैया र ०७० सालमा कम्लरीजस्ता दासतापूर्ण प्रथाबाट मुक्तिपछि थारू समुदायले माघीलाई नयाँ चरणको जीवनयापनका लागि खुसी बाँड्ने दिनका रूपमा लिन थालेका हुन् । तर, तयारी र योजनाबिना मुक्त घोषणा गरिएका कारण २१ वर्षसम्म पनि उनीहरूको पुनःस्थापनाको काम पूरा हुन सकेको छैन । यसले उनीहरू निराश छन् ।"
स्वास्थ्यकर्मी धमाधम संक्रमित,"आजदेखि ॅबुस्टर डोजफ्रन्टलाइनर र सार्वजनिक क्षेत्रमा काम गर्नेलाई आइतबारदेखि बुस्टर डोज खोप दिइने भएको छ । पूर्ण खोप लगाएको ६ महिना पुगेकालाई हाल सञ्चालनमा रहेका र थपिने नयाँ खोप केन्द्रबाटै बुस्टर डोज दिइने छ ।स्वास्थ्य मन्त्रालयका सहप्रवक्ता डा समीरकुमार अधिकारीका अनुसार ९ लाख ४९ हजार ८ सय ८७ जनालाई बुस्टर डोज दिन लागिएको हो । स्वास्थ्य संस्थाका स्वास्थ्यकर्मी र कर्मचारी, सबै सुरक्षाकर्मी, सरसफाइकर्मी, एम्बुलेन्स तथा शववाहन चालक, महिला स्वास्थ्य स्वयंसेविका, त्रिभुवन अन्तर्राष्ट्रिय विमानस्थलमा खटिने कर्मचारीले समेत बुस्टर डोज पाउनेछन् । सरकारी कार्यालय, सामुदायिक सेवा प्रवाह गर्ने संघसंस्था, बैंकिङ सेवा, सञ्चारकर्मी, सार्वजनिक यातायातका चालक तथा सहचालकलगायतलाई पनि खोप दिइने डा अधिकारीले बताए ।"
सुदूरपश्चिममा ५० बढीमा संक्रमण,"धनगढी (कास) सुदूरपश्चिममा पीसीआर परीक्षण गरिएकामध्ये संक्रमण पुष्टि हुनेको संख्या ५० प्रतिशत हाराहारीमा पुगेको छ । शनिबार सेती प्रादेशिक अस्पताल धनगढी, महाकाली प्रादेशिक अस्पताल कञ्चनपुर र बाजुरा अस्पतालमा गरिएका नमुना परीक्षणले संक्रमणको अवस्था भयावह देखाएको हो । सेतीमा १ सय ८७ परीक्षणमा १ सय ४ जनामा संक्रमण पुष्टि भएको छ । महाकालीमा १४ जनाको परीक्षणमा शतप्रतिशत संक्रमण देखिएको सुदूरपश्चिम स्वास्थ्य निर्देशनालयले जनाएको छ । यस्तै, बाजुरा अस्पतालमा २० जनाको परीक्षण गर्दा ८ मा संक्रमण पुष्टि भएको हो । प्रदेशभर एक सातायता ९ सय १९ जनाको पीसीआरमा ४ सय २३ जनामा संक्रमण पुष्टि भएको छ । यो संख्या ४६ प्रतिशत हो । शनिबार प्रदेशका विभिन्न जिल्लामा २ सय २१ जनामा परीक्षण गर्दा १ सय २६ जनामा संक्रमण पुष्टि भएको स्वास्थ्य निर्देशनालयले जनाएको छ । यो ५७ प्रतिशत हो । यस्तै, एक सातामा १० हजार ८ सय ७१ जनाको एन्टिजेन परीक्षण गर्दा एक हजार २ सय जनामा पोजिटिभ देखिएको निर्देशनालयको तथ्यांकमा उल्लेख छ । शनिबार ८ जना अस्पताल भर्ना भएका छन् । हालसम्म १ सय ६९ जना भर्ना भएकामा २ जना आईसीयू र २ जना भेन्टिलेटरमा उपचाररत छन् । भारतमा ओमिक्रोन तीव्र गतिमा फैलिरहेकाले भारतबाट फर्किनेहरूको राम्ररी परीक्षण र व्यवस्थापन नहुँदा ग्रामीण तहसम्म संक्रमण फैलिएको स्वास्थ्यकर्मीको भनाइ छ । संक्रमितको व्यवस्थापनका लागि सरकारले कैलाली र कञ्चनपुरका सीमा क्षेत्रमा नेपाली सेनामार्फत निर्माण सुरु गराएको होल्डिङ सेन्टर अझै तयार नभएकाले पनि व्यवस्थापनमा समस्या भएको हो ।"
"अस्पताल भरिभराउ, होल्डिङ सेन्टर खाली","(कञ्चनपुर)  महेन्द्रनगरस्थित सालघारी क्षेत्रमा निर्माणाधीन होल्डिङ सेन्टरको काम अधुरै हुँदा कोरोना संक्रमितलाई महाकाली अस्पतालको आइसोलेसनमा राख्नुपर्ने अवस्था आएको छ । दुई महिनामा सक्ने गरी गत असारदेखि सुरु भएको सेन्टर निर्माणको काम अझै सकिएको छैन । १ हजार बेड क्षमताको होल्डिङ सेन्टर २९ करोडभन्दा बढी लागतमा बन्न लागेको हो । निर्माणाधीन होल्डिङ सेन्टरमा पाइपलाइबाट अक्सिजन दिन सकिने व्यवस्था गरिएको छ । होल्डिङ सेन्टर कसले चलाउने भन्ने अझै निश्चित छैन, कञ्चनपुरका प्रमुख जिल्ला अधिकारी रामप्रसाद पाण्डेयले भने, हामीले तत्काल होल्डिङ सेन्टर सञ्चालनका लागि आवश्यक निर्णय गर्न आग्रहसमेत गरेका छौं । सामाजिक विकासमन्त्री लालबहादुर खड्काले एक महिनाको अवधिमा तीनचार पटक गड्डाचौकी नाका अनुगमन गरिसकेका छन् । होल्डिङ सेन्टरको पनि अनुगमन गरेका उनले यसको सञ्चालनबारे कार्यविधि नबनेको बताए । लावालस्करसहित अनुगमनमा आउने गरेका अन्य मन्त्रीसमेत सेन्टर सञ्चालनबारे स्पष्ट छैनन् । गृहमन्त्रीदेखि प्रधानमन्त्रीको कार्यालयमा फनि होल्डिङ सेन्टर सञ्चालनबारे छलफल भएको छ, गत साता सेन्टर अनुगमन गर्न पुगेका मन्त्री खड्काले भने, कार्यविधि नबन्दासम्म प्रदेशले आफ्नै स्वास्थ्यकर्मी र अन्य जनशक्ति परिचालन गरेर सेन्टर सञ्चालनमा ल्याइनेछ । कोरोना संक्रमण रोकथामका लागि प्रदेश निर्देशक समितिको बैठक बसेर प्रदेशका सबै होल्डिङ सेन्टर सञ्चालनमा ल्याउने र लक्षण नभएका संक्रमितलाई त्यहाँ राख्ने निर्णय भएको उनले बताए । केही दिनयता कोरोना संक्रमण बढ्दै गएको छ । भारतबाट घर फर्किनेमा बढी संक्रमण देखिन थालेको छ । अहिले पनि गड्डाचौकी नाकामा परीक्षणका क्रममा संक्रमण पुष्टि भएकालाई महाकाली प्रादेशिक अस्पतालमा राखिन्छ । जहाँ क्षमताभन्दा दोब्बर संक्रमित राख्दा उनीहरूको रेखदेखसम्म हुन सकिरहेको छैन । संक्रमितहरू अस्पतालबाटै भाग्ने गरेका छन् । महाकाली प्रादेशिक अस्पतालमा अहिले ५० बेडको आइसोलेसन सञ्चालनमा छ । सालघारीमा ५० बेड क्षमताका २२ ठूला जस्ता र फलामका संरचनाहरू निर्माण भइरहेका छन् । जसमध्ये २० वटामा संक्रमितलाई राखिनेछ भने २ वटामा स्वास्थ्यकर्मीको टोली बस्नेछ । निर्माण कम्पनी हनुमान कन्स्ट्रक्सनका प्रतिनिधि लक्ष्मण सापकोटाले तत्काल ३ सय बेड तयार गर्न सकिने बताए । ९० प्रतिशत काम सम्पन्न भए पनि भुक्तानी भने ५०६० प्रतिशत मात्रै भएका कारण निर्माणमा समस्या भइरहेको उनको भनाइ छ । शनिबार पनि गड्डाचौकी नाकाबाट घर फर्किनेमध्ये ४५ जनामा संक्रमण पुष्टि भएको छ । उनीहरू सबैलाई महाकाली अस्पतालमै राखिएको छ । नाकामा संक्रमण पुष्टि हुनेको संख्या बढ्दा अस्पतालमा चाप बढेको हो ।"
कोरोना परीक्षण नाकामा मात्रै,"(लुम्बिनीभैरहवा)  लुम्बिनी प्रदेशमा परीक्षण र ट्रेसिङलाई सीमा नाकामा केन्द्रित गरिएको छ । स्वास्थ्य चौकी, जिल्ला र प्रादेशिक अस्पतालमा कोरोना परीक्षण गर्ने कम देखिन्छन् । पछिल्लो समय परीक्षण गरिएकामध्ये धेरैमा संक्रमण पुष्टि भइरहेको छ । विभिन्न नाकाबाट भित्रिएकामध्ये धेरैमा संक्रमण पुष्टि भइरहेको छ । संक्रमित सार्वजनिक गाडी चढेर घर गइरहेका छन् । रूपन्देही, कपिलवस्तु र बाँकेका ठूला नाकाबाट दिनहुँ सयौं व्यक्तिको ओहोरदोहोर भइरहेको छ । नाकामा हेल्थ डेस्क राखेर निगरानीको व्यवस्था गरिए पनि छोटी नाका र खुला दशगजामा निगरानी छैन । रूपन्देहीको बेलहिया नाका हुँदै मुलुक प्रवेश गर्नेमध्ये एन्टिजेन परीक्षणमा पोजिटिभ नतिजा आउनेलाई राख्न अस्थायी होल्डिङ सेन्टर स्थापना गरिएको छ । त्यहाँ केही समय राखेर संक्रमितलाई होम क्वारेन्टिनमा बस्ने सर्तमा घर पठाउने गरिएको छ । जिल्ला कोभिड संकट व्यवस्थापन केन्द्र (डीसीसीएमसी) को निर्णयअनुसार स्थानीय तह र जिल्ला स्वास्थ्य कार्यालयको समन्वयमा मुलुकबाहिरबाट आउने यात्रुको एन्टिजेन परीक्षण भइरहेको छ । नतिजा पोजिटिभ आएमा उनीहरूसँग सम्बन्धितहरूको ट्रेसिङ गरी फैलनबाट जोगाउन छलफल गरिएको केन्द्रका संयोजक रूपन्देहीका प्रमुख जिल्ला अधिकारी ऋषिराम तिवारीले बताए । पश्चिम नवलपरासीस्थित महेशपुर नाकाबाट मात्रै दिनमा ३ हजार जनाभन्दा बढी आवतजावत गर्छन् । उक्त नाकामा बिहीबारदेखि मात्रै एन्टिजेन परीक्षण सुरुवात गरिएको पाल्हीनन्दन गाउँपालिकाका स्वास्थ्य शाखा प्रमुख सूर्यनारायण चौधरीले बताए । पालिका, जिल्ला कोभिड संकट व्यवस्थापन केन्द्र र सम्बन्धित निकायको छलफलपछि सरकारले तोकेको स्थानमा हेल्थ डेस्क स्थापना गरी परीक्षण सुरु गरिएको उनले बताए । नाकाबाट हजारौं मानिस आउने जाने गर्छन्, उनले भने, सबैको टेस्ट गरेर सकिँदैन, दिनमा १५ जनासम्मको परीक्षण गरिन्छ । पश्चिम नवलपरासीका प्रमुख जिल्ला अधिकारी धर्मेन्द्रकुमार मिश्रका अनुसार जिल्लाका नागरिकमा चेतनाको विकास गर्न नसकिँदा कोरोना महामारीको स्थिति भयावह हुने सम्भावना छ । हेल्थ डेस्कमा काम गर्ने कर्मचारी अभाव भएकाले आउने जति मानिसको परीक्षण सम्भव नभएको उनले बताए । जिल्ला स्वास्थ्य कार्यालय र अन्य स्थानबाट पठाएर कर्मचारी खटाइएको छैन, उनले भने, स्थानीय तहका स्वास्थ्य कर्मचारीले जति भ्याउँछन्, त्यति परीक्षणको थालनी गरिएको छ । डेस्क राखिएको स्थानमा परीक्षण गरिने भए पनि महेशपुर नाकामा वारपार गर्न बीचका खेत, नहर छेउका सडकका साथै अन्य थुप्रै गल्ली भएकाले नागरिकमै सचेतना नआएसम्म परीक्षणले मात्र थाम्न नसकिने उनको भनाइ छ । मिश्रले नाकाको स्थिति हेरेपछि स्थानीय पालिकासँग समन्वय गरी गाउँगाउँमा परीक्षण गरिने जनाए । उनले विस्तारै संख्या वृद्धि भए सरकारी कार्यालय, सार्वजनिक स्थानमा समेत एन्टिजेन परीक्षणको काम गरिने बताए । कपिलवस्तुको कृष्णनगर नाका हुँदै मुलुक प्रवेश गर्नेको न्यून मात्र परीक्षण भइरहेको सहायक प्रमुख जिल्ला अधिकारी अनिल पौडेलले बताए । डीसीसीएमसीको बैठकबाट पालिका र गाउँसम्म टेस्टको दायरा बढाउने गरी छलफल भइरहे पनि सुरु भइनसकेको उनले जनाए । पाल्पाबाट सर्वसाधारण दिनहुँ बुटवल, भैरहवा र सुनौली बजारसम्म किनमेलका लागि आउजाउ गर्छन् । उनीहरूमध्ये कसैको पनि परीक्षण हुन सकेको छैन । तानसेन नगरपालिकाका स्वास्थ्य प्रमुख झविन्द्र न्यौपानेले पालिका हजारौंको परीक्षण गर्न तयार रहे पनि मानिसहरूले नमानिदिँदा हैरानी भएको बताए । बसपार्क, विशालबजार र नारायणस्थानमा परीक्षण गर्ने सोचमा आफूहरू रहेको उनले बताए । केही दिनयता माघीको अवसर पारी दाङमा लाग्ने ठूलो मेला भर्न भारतीय बाँकेको जमुना नाका हुँदै नेपाल प्रवेश गरे । उनीहरूको आगमनले थप चुनौती थपिएको बाँकेका सहायक प्रमुख जिल्ला अधिकारी टोपेन्द्रबहादुर केसीले बताए । उनले भने, मेलामहोत्सव नहुने हो भने जोखिम र डर कम हुन्थ्यो । नाकामै परीक्षणको दायरा बढाउन सके कोरोना फैलनबाट जोगाउन सकिने भेरी अस्पताल नेपालगन्जका प्रमुख कन्सल्टेन्ट फिजिसियन डा राजन पाण्डेले बताए । उनका अनुसार अस्पतालमा भर्ना हुने संक्रमित संख्या न्यून भए पनि नयाँ देखिएका संक्रमित ओमिक्रोनका भएमा संख्यात्मक दर बढ्दै जानेछ । अस्पताल नै भर्ना हुने र बिरामी हुने खालको भेरिएन्ट होइन भन्ने छ, उनले भने । छोटी नाकामा स्वास्थ्य जाँच न मापदण्डरूपन्देहीको सुनौलीबेलहिया मूल सीमामा यात्रुको एन्टिजेन परीक्षण हुन्छ, स्वास्थ्य सुरक्षालाई व्यवस्थित पारिएको छ । यही मूल नाकाबाट करिब ४ किमि पश्चिमको केवटलियाफूलपुर भित्री नाकाको अवस्थाले भने अस्तव्यस्त छ । यस नाकाबाट चौबीसै घण्टा यात्रुको आवागमन हुने गर्छ । नेपाली र भारतीय नम्बर प्लेटका मोटरसाइकल र चारपांग्रे भारतीय गाडीको ओहोरदोहोर चलिरहन्छ । रोजगारी तथा मजदुरी, किनमेल, औषधोपचार, आफन्तसँगको भेटघाटका लागि मानिसको आवागमन बढ्दो छ । मूल नाकाबाट आवतजावत गर्दा दुवैतर्फका सुरक्षाकर्मीले सोधपुछ गर्ने भएकाले यताबाट आवतजावत बढेको छ, भारतीय नागरिक अस्लाम धोबीले भने, ठूला सहरमा धेरै फोहर र प्रदूषण हुने गरेकाले कोभिड संक्रमणको डर हुने हो । यता साना गाउँमा संक्रमण हुँदैन । नाकाबाट आवतजावत गर्ने कसैले पनि मास्कको प्रयोग गर्दैनन् । सेनिटाइजर त परको कुरा । स्वास्थ्यकर्मी र सुरक्षाकर्मीको उपस्थिति छैन । बेलाबेलामा नेपालतर्फ सशस्त्र प्रहरी बल र भारततर्फ एसएसबीका सुरक्षाकर्मीले गाडीबाट गस्ती गरे पनि स्थानीयलाई केही भन्दैनन् ।सिद्धार्थनगर२ मेउडिहवासँग जोडिएको यो नाका सिधै भैरहवा र भारततर्फ नौतनवासँग जोडिएको छ । आवागमन सुरक्षित र व्यवस्थित गराउनेतर्फ भारतीय पक्षबाट पनि पहल भएको छैन । बेलहियापछि लुम्बिनीको कक्रहवा नाकाबाट नेपालतर्फ आउने यात्रुको एन्टिजेन परीक्षण गरिएको रूपन्देहीका प्रमुख जिल्ला अधिकारी ऋषिराम तिवारीले बताए ।"
जोखिम मोल्दै पनौतीमा मकर मेला,"(काभ्रे)  प्रत्येक १२ वर्षमा पनौतीस्थित त्रिवेणीघाटमा लाग्ने मकर मेला शनिबारबाट सुरु भएको छ । मेला भर्न आएका दर्शनार्थीले बिहानैदेखि त्रिवेणीघाटस्थित कुण्डमा मकर स्नान गरेका छन् । सूर्य धनु राशिलाई छोडेर मकर राशिमा प्रवेश गरेको पहिलो दिन (माघ १) देखि एक महिनासम्म १२ वर्षमा एक पटक मेला लाग्ने भएकाले यसलाई मकर मेला भनिएको हो । कोरोना संक्रमण जोखिमका बाबजुद भक्तजन मेला भर्न पनौती आएका छन् । विगतभन्दा कम सहभागिता भए पनि भीड नियन्त्रण भने भएको छैन । स्वास्थ्य मापदण्ड अपनाएर सामाजिक दूरी कायम गरी एक स्थानमा २५ जनाले स्नान गर्ने भनिए पनि सयौंको संख्यामा दर्शनार्थी सहभागी भएर भीड भएको छ । अधिकांशले मास्कसमेत प्रयोग गरेका छैनन् । स्वयंसेवक परिचालन गरेर बिनामास्क आउने र दूरी कायम नगर्नेलाई सम्झाइएको मूल व्यवस्थापन समितिले जनाएको छ । कोरोना संक्रमणको जोखिम बढेको भन्दै मेलाका रूपमा सञ्चालन नगर्ने निर्णय जिल्ला कोभिड संकट व्यवस्थापन समिति र पनौती नगरपालिकाले गरेका थिए । दुवै संस्थाले जारी गरेको सूचनामा २५ जनाभन्दा कम तथा भीडभाड नहुने गरी स्वास्थ्यसम्बन्धी सम्पूर्ण सुरक्षा मापदण्ड अपनाएर मकर स्नान गर्न भनिएको हो । पछिल्लो समय कोरोना संक्रमण बढ्दै गएपछि २५ जनाभन्दा बढी भेला भएर कार्यक्रम गर्न सरकारले रोक लगाएको आधारमा मेला, मनोरन्जनात्मक कार्यक्रम भने रोक लगाएको नगरपालिकाले जनाएको छ । मकर मेलाका अवसरमा पनौतीस्थित त्रिवेणीघाटमा स्नानका लागि देश तथा विदेशबाट भक्तजनको घुइँचो लाग्ने गरेको छ । पद्मावती, लीलावती र रद्रावतीको संगम त्रिवेणीघाटमा स्नान गरे सम्पूर्ण पाप मोक्ष हुने विश्वास रहँदै आएको छ ।"
चेपाङ समुदायमा खोप दर बढाइने,"हेटौंडा (कास) चेपाङ बाहुल्य क्षेत्रमा कोभिडविरुद्धको खोप अभियान प्रभावकारी बनाउन वाग्मती प्रदेशका स्वास्थ्य मन्त्री निमा लामाले छलफल गरेका छन् । मन्त्रालयमा शुक्रबार मकवानपुरका चेपाङ बाहुल्य क्षेत्रका प्रतिनिधिहरूसँग कोभिड खोप अभियान प्रभावकारी बनाउन छलफल गरेका हुन् । उनले चेपाङ बाहुल्य क्षेत्रमा खोप लगाउने दर कम रहेकाले खोप अभियानलाई प्रभावकारी बनाउन सहकार्यका लागि आग्रह गरेका छन् । कोरोनाको जोखिम न्यूनीकरणका लागि खोप अत्यावश्यक रहेकाले खोपबारेको भ्रम हटाउन त्यस क्षेत्रका नागरिक समाज, जनप्रतिनिधि, सामाजिक अगुवालगायतले अभियानको महत्त्वबारे प्रचारप्रसार गर्नुपर्नेमा जोड दिए । प्रदेश सरकार खोप लिएर समुदाय तहमै पुग्न तयार रहेकोले चेपाङ बाहुल्य क्षेत्रमा सबैको सहयोगमा लक्ष्यमा पुग्ने उनले विश्वास व्यक्त गरे ।६२ जनामा कोरोनामकवानपुरमा पछिल्लो २४ घण्टामा ६२ जनामा कोरोना संक्रमण पुष्टि भएको छ । स्वास्थ्य कार्यालय मकवानपुरका अनुसार स्वाब लिइएकामध्ये ६६ प्रतिशतमा कोरोना संक्रमण पुष्टि भएको हो । शनिबार ९४ जनाको स्वाब परीक्षण गर्दा ६२ जनामा पोजिटिभ देखिएको हो । कोरोना संक्रमण भएकामध्ये ४ जना संस्थागत आइसोलेसन र ३६० जना होम आइसोलेसनमा रहेका छन् ।"
चिच्चर खाँदै खिचरामा रमायो थारू समुदाय,"(चितवन)  खिचरा माघ १ मा मनाइने चितवनका थारू समुदायको पर्व हो । पश्चिम नेपालका थारूहरूले माघी भने पनि चितवन र नवलपुर क्षेत्रका थारू समुदाय खिचरा भन्छन् । खिचरामा खाने विशेष परिकार हो, चिच्चर । अनदीको चामललाई बाफमा पकाएर सेलाएपछि भोर्लाको पातमा बेरेर पोका पारिन्छ । अघिल्लो साँझ बनाएको पोका संक्रान्तिमा पोलेर खाने गरिन्छ । त्यसैले प्रायः थारू समुदायले अनदीको खेती गरेकै हुन्छन् । तर अचेल निकै कम भएको छ । पहिला पहिला जस्तो छैन । थारू समुदायले अनदीको चामलबाट आफ्ना चाडपर्वहरूमा विभिन्न खाले परिकार बनाउने हुँदा सबैले यो धान रोप्थे, थारू सांस्कृतिक संग्रहालय तथा अनुसन्धान केन्द्र बछौलीका अध्यक्ष वीरेन्द्र महतोले भने । अहिले आफूले अनदी खेती नगर्ने अरू ठाउँबाट किनेर वा मागेर काम चलाउने क्रम बढेको उनले बताए । धान क्षेत्र हेर्ने प्रधानमन्त्री कृषि आधुनिकीकरण परियोजना, परियोजना कार्यान्वयन इकाइ भरतपुरका कृषि अधिकृत माधव पौडेल खेती हुने ठाउँमा पनि रैथाने अनदी नभएर हाइब्रिड अनदी रोप्ने चलन बढेको बताउँछन् । पहिलाको अनदीमा जस्तो स्वाद र सुगन्ध अहिलेको हाइब्रिड अनदीमा नभएको वीरेन्द्र महतोको अनुभव छ । पहिला निख्खर सेतो हुने अनदी अहिले अलि धमिलो हुने गरेको पनि उनले बताए ।तर चिच्चर हाम्रो खिचरा पर्वको मुख्य पकवान हो । माघ १ मा थारू समुदायले घरमा चिच्चर खाएकै हुन्छन् । यो चलन कायमै छ । चिच्चरसँगै माछा खाने चलन छ, थारू कल्याणकारी सभाका पूर्वकेन्द्रीय सदस्य चन्द्र चौधरीले भनिन् । पहिला पहिला माघे संक्रान्तिको अघिल्लो दिन खोलामा गएर माछा मार्ने गरिन्थ्यो । जसलाई मछुबारी भनिन्थ्यो । अचेल खोलामा गएर माछा मार्ने चलन पनि लगभग हराएको झैं छ, उनी भन्छिन् ।तयार भएको चिच्चर पोका पार्न जंगल गएर भोर्लाको पात टिपेर ल्याइन्थ्यो । अचेल भोर्लाको पातको साटो घर नजिकैको केराको पात टिपेर चिच्चर पोका पार्ने गरिन्छ । केही कुराहरू नौला छन् । तर परम्परा कायमै छ । हामी चिच्चर खान्छौं । पोका पारेर पोलेर माछासँग मिठो मानेर खान्छौं । यो हाम्रो मुख्य पर्व नै हो, चन्द्र चौधरीले भनिन् । चिच्चर पोकालाई थारूहरू प्वाका भन्ने गर्छन् ।यसरी बन्छ चिच्चर चिच्चर अनदीको चामलको मात्रै बन्ने गर्छ । थारू समुदायको संस्कार संस्कृति संरक्षणमा लागेका थारू पत्रकार संघ चितवनका पूर्वअध्यक्ष तथा थारू कल्याणकारी सभा चितवनको प्रकाशन विभागका सदस्य कारी महतो अनदीको चामल राम्रोसँग पखालेर ५६ घण्टा भिजाएर राख्नुपर्ने बताउँछन् । केही लामो र मोटो दाना हुने अनदी अन्य समुदायले घ्युमा भुटेर चाम्रे वा लट्टे खान प्रयोग गर्छन् । अचेल खीर खान पनि यो प्रयोग हुन्छ । तर चिच्चर पानीको बाफमा पकाइन्छ । तल पानी पकाउने भाँडो हुन्छ जसलाई हामी तसला भन्छौं । त्यसमाथि चिच्चर पकाउने माटोको भाँडो राख्छौं । यसलाई पैनी भनिन्छ । पैनीको तल्लो खण्ड अर्थात् पिँध खुला हुन्छ, कारीले भने । खुला खण्ड छेक्न खडाइबाट बनेको सानो चकटी जस्तो छितरी राखिन्छ । छितरी राखेर पैनीमा चामल खनाए पछि तसलामा उम्लिए पानीको बाफ माथि आउँछ र छितरीले छेकेको चामललाई पकाउँछ ।पाकेपछि चिच्चर तयार हुन्छ । अरू बेला यही चिच्चर खाने गरिन्छ । तर खिचराका बेलामा पोका बनाएर राख्ने चलन छ । पाकेको चिच्चर राम्रोसँग सेलाएपछि हातले राम्रोसँग कँसिलो डल्लो बनाउँदै भोर्लाको पातले बेर्ने र लहराको रेसाले बाँध्ने चलन छ । मसान्तमा बनाएको प्वका माघे संक्रान्तिमा खाने चलन छ । धारा, इनार, खोला वा देवघाट पुगेर नुहाउने, भान्जा वा ब्राह्मणलाई दान गरेर प्वका खाने चलन छ, महतोले भने ।चिच्चर पोकालाई आगोमा राम्रोसँग पोलेर खाने गरिन्छ । यसरी पोका बनाएर राखेको चिच्चर तीन चार दिनसम्म नबिग्रने उनले बताए । पहिला जंगल गएर भोर्लाको ठूलठूला पात टिपेर ल्याउने अनि पोका पार्ने गरिन्थ्यो । अचेल केराको पातले नै काम चलाउन थालिएको छ । अलि बेर आगोमा सेकाएपछि पोका पार्दा केराको पात च्यातिँदो रहेनछ । त्यसैले सजिलो भएको छ, उनले भने ।चिच्चर पोकाले शरीरमा ताप उत्पन्न गराउने उनले बताए । त्यसैले माघको जाडोमा पोका खाने गरेको उनको भनाइ छ । अरू बेला यसरी पोका खाइँदैन । माघमा जाडो हुने भएका कारण जाडो भगाउनका लागि नै खिचराका बेला पोका बनाएर खाने चलन रहेको उनले बताए । चिच्चर पोका खाएर तत्कालै पानी खानु हुँदैन । पानी खाए ज्वरो नै आउँछ । जसलाई हामी प्वकज्वरो भन्छौं । यो त्यति गर्मी खाना हो, महतोले भने ।"
थाहामा आलुकाउली स्तम्भ,"हेटौंडा (कास) तरकारी खेतीका लागि ख्याति कमाएको थाहा नगरपालिकामा आलु र काउलीको स्तम्भ निर्माण गरिएको छ । थाहा४ स्थित नयाँगाउँमा त्रिभुवन राजपथछेउमा स्तम्भ निर्माण गरिएको छ । वाग्मती प्रदेश सरकारको आर्थिक सहयोगमा ७० किलोको कृत्रिम काउली र ३५३५ किलोका दुईवटा कृत्रिम रातो आलुको स्तम्भ बनाइएको हो । स्तम्भमा राखिएका आलुकाउली इटहरीका कालीगढले तयार पारेका निर्माण समितिका अध्यक्ष विनोद केसीले बताए । करिब ६ लाखमा बनाउन लगाएर आलु र काउली ल्याइएको हो, उनले भने । थाहा भ्रमण गर्ने पर्यटकलाई नगरपालिकाको मुख्य पेसागत पहिचानबारे जानकारी दिन र पर्यटन प्रवर्द्धन गर्न आलुकाउली स्तम्भ बनाइएको नगर प्रमुख लवशेर विष्टले बताए । थाहा नगरबाट बर्सेनि करिब ५० करोडको आलु र १२ करोडको काउली बिक्री हुने गरेको थाहा नगरका कृषि शाखाका प्रमुख सञ्जय तिवारी जनाए । स्तम्भ तयार भएसँगै त्रिभुवन राजपथ भएर आउजाउ गर्ने यात्रुले गाडी रोकेर स्तम्भ अवलोकन गर्ने र सेल्फी खिच्ने गरेका स्थानीय व्यापारी राजकुमार पन्तले बताए ।"
सीमा विवादमा भारतको अडान यथावत्,"काठमाडौं (कास) नेपाली भूमि मिचेर कालापानी क्षेत्रमा सडक निर्माण गरिरहेको भारतले सीमा विवादमा आफ्नो अडान यथावत् रहेको जनाएको छ । काठमाडौंस्थित भारतीय दूतावासका प्रवक्ता नवीन कुमारले शनिबार एक विज्ञप्ति जारी गर्दै उक्त सीमा सम्बन्धमा आफ्नो सरकारको धारणा यथावत् रहेको प्रस्ट पारेका हुन् । कुमारद्वारा जारी विज्ञप्तिमा भनिएको छ, भारतनेपाल सीमामा भारत सरकारको अडान सर्वविदित, यथावत् र स्पष्ट छ, नेपाल सरकारलाई जानकारी गराइसकेको छ । विज्ञप्तिमा भारत सरकारको धारणामा स्थापित अन्तरसरकारी संयन्त्र र माध्यमहरूबाट सबैभन्दा उपयुक्त रूपमा सञ्चार र संवाद गर्न सकिने उल्लेख छ । पारस्परिक रूपमा सहमति भएका जुन सीमा समस्या बाँकी छन्, हाम्रो घनिष्ठ र मैत्रीपूर्ण द्विपक्षीय सम्बन्धको भावनामा आधारित रहेर ती समस्या सधैं सम्बोधन गर्न सकिन्छ, विज्ञप्तिमा छ ।भारतले सन् २०१४ मा नेपालको सुस्ता र कालापानी क्षेत्रको सीमा विवाद परराष्ट्र सचिवस्तरीय संयन्त्रमार्फत समाधान गर्नुपर्छ भन्ने अडान राखेको हो । तर, नेपालले भारतलाई कूटनीतिक वार्ताका लागि लगातार रूपमा दुई वर्षदेखि पहल गर्दा पनि वार्तामा आउन मानेको छैन । पुस १५ मा भारतका प्रधानमन्त्री नरेन्द्र मोदीले उत्तराखण्ड पुगेर नेपाली भूमि हुँदै मानसरोवर जाने सडक निर्माण जारी रहेको बताएपछि नेपालमा विरोध भइरहेको छ । साथै, नेपालको सत्तारूढ दल कांग्रेस र प्रमुख प्रतिपक्ष दल एमालेले पनि यसप्रति आपत्ति जनाएर विज्ञप्ति जारी गरिसकेका छन् । नेपाल सरकारले २०७७ वैशाखमै कूटनीतिक नोट पठाएर निर्माण कार्य तत्काल रोक्न र कूटनीतिक वार्तामा आउन आग्रह गरेको थियो, जसलाई भारतले नकारेको थियो ।सरकारले भारतलाई कूटनीतिक नोट पठाएर विरोध गर्ने वा सार्वजनिक रूपमा विज्ञप्ति जारी गर्ने भन्नेबारेमा निर्णय गर्न सकेको छैन । प्रधानमन्त्री शेरबहादुर देउवाले शुक्रबार यस विषयमा परराष्ट्रमन्त्री नारायण खड्कालाई भनिसकेको र केही दिनभित्रमै परराष्ट्र मन्त्रालयले दुईमध्ये एउटा काम गर्नेछ, प्रधानमन्त्रीनिकट स्रोतले भन्यो ।"
प्रधानमन्त्री कार्यालयमा दोब्बर सचिव,"(काठमाडौं)  प्रधानमन्त्री तथा मन्त्रिपरिषद्को कार्यालयमा औचित्य पुष्टिबिना बढुवा र दरबन्दी सिर्जना गरेर सचिव संख्या नौ पुर्याइएको छ । चार जनाको दरबन्दी रहेको उक्त कार्यालयमा दोब्बरभन्दा बढी सचिव हुँदा उनीहरूका लागि बस्ने ठाउँको समेत अभाव छ । कतिपय सचिव काम नै नभएकाले कार्यालयमा हाजिर गरेर मात्रै बस्ने गरेका छन् । राष्ट्रिय पुनर्निर्माण प्राधिकरण खारेजी भएपछि त्यहाँ कार्यरत सुशीलचन्द्र तिवारीका लागि प्रधानमन्त्री तथा मन्त्रिपरिषद् कार्यालयमा सचिव दरबन्दी सिर्जना गरिएको थियो । उक्त स्थानमा रमेश सिंहलाई राखिएको छ, तिवारीलाई जल तथा ऊर्जा आयोगमा पठाइएको छ । यस्तै विशेष दरबन्दी सिर्जना गरेर सचिव खगेन्द्र नेपाललाई प्रधानमन्त्री कार्यालयमा राखिएको छ । उनी अशक्त भएकाले सचिवको विशेष दरबन्दी सिर्जना गरेर राखिएको हो । यमकुमारी खतिवडाको दरबन्दी स्वास्थ्य मन्त्रालयमा राखिएको छ । उनलाई काम भने प्रधानमन्त्री कार्यालयमा गर्नुपर्ने पत्र थमाइएको छ । खतिवडालाई महिला, बालबालिका तथा ज्येष्ठ नागरिक मन्त्रालयबाट सरुवा गरिएको थियो । उनले आगामी जेठमा अवकाश पाउँदै छिन् । प्रधानमन्त्री कार्यालयका एक वरिष्ठ सचिवले व्यंग्यात्मक शैलीमा भने, कार्यालयको जता गए पनि कोठैपिच्छे सचिव ठोकिने भए । निजामती कर्मचारीभित्र गलत प्रवृत्ति हावी भएको भन्दै सरोकारवाला र पूर्वप्रशासकले विरोध गरेका छन् । प्रधानमन्त्री कार्यालयमा सचिवले बस्ने कुर्सी नपाएको अवस्थामा दरबन्दी फेरि थप गरेको प्रसंग जोड्दै पूर्वसचिव शान्तराज सुवेदीले प्रधानमन्त्री शेरबहादुर देउवा र मुख्यसचिव शंकर बैरागीलाई मेन्सन गर्दै बुधबार ट्वीटरमा व्यंग्य गरेका थिए, के जात्रा हो यो ? व्यवस्थापकीय उच्च पद सचिवलाई यति सस्तो नबनाऔं न हो प्रमज्यू । उनले डेढ साताअघि पनि देउवा र बैरागीलाई मेन्सन गर्दै ट्वीट लेखेका थिए, कुनै पनि दरबन्दी थप ओएन्डएम (संगठन तथा व्यवस्थापन) सर्वेक्षण गरेर आवश्यकता र कामको चापका आधारमा गर्नुपर्छ । सचिव जस्तो उच्च व्यवस्थापकीय पदलाई व्यक्तिको चाहना र आवश्यकता हेरेर यति हल्का रूपमा लिनु हुँदैन । अर्थ, सामान्य र मुख्यसचिवले यसलाई गम्भीरतापूर्वक लिनु जरुरी छ । पछिल्लो समय मन्त्रिपरिषद्को निर्णय एक जना सचिवको दरबन्दी थप्ने वा मिलाउने काममा मात्र सीमित छैन । संघीय मामिला तथा सामान्य प्रशासन मन्त्रालय स्रोतका अनुसार मन्त्रिपरिषद्ले व्यक्तिहरूको व्यवस्थापन मिलाउन तीन जना सचिवको दरबन्दी सिर्जना गरेको छ । प्रधानमन्त्री कार्यालयमा ११ वटा महाशाखा र मुख्यसचिवको सचिवालयसहित २७ वटा शाखा छन् । पूर्वसचिव गोपीनाथ मैनाली प्रधानमन्त्री कार्यालय सुशासन दिने मूल स्थान भएकाले काम विभाजन गर्ने हो भने सचिवहरूको आवश्यकता पुष्टि हुने बताउँछन् । काम गर्ने हो भने धेरै छन्, उनले भने, कसैमाथिको रिसइबी साध्ने र कसैलाई खुसी पार्ने मात्र नियत राखियो भने उपलब्धि हुँदैन । प्रधानमन्त्री कार्यालयमा खटिने सचिवले आफूलाई सजाय दिएको सोच्ने वातावरण भयो भने परिणाम राम्रो नहुने उनले बताए । उनी सचिव हुँदा तीन महिना प्रधानमन्त्री कार्यालय बसेका थिए । यसैबीच मन्त्रिपरिषद् बैठकले सेवा अवधि सकिन चार दिन मात्र रहेका शंकर खरेललाई सचिवमा बढुवा गरेको छ । लोक सेवा आयोगका अध्यक्ष माधव रेग्मीको अध्यक्षतामा बसेको बढुवा समितिको बैठकले रामेश्वर दंगाल, मुकुन्द निरौला र शंकर खरेलको नाम सचिवका लागि सिफारिस गरेको थियो । तेस्रो नम्बरमा रहेका खरेल सचिव बनेका हुन् ।दरबन्दी बढाउँदा सचिवका लागि कर्मचारी व्यवस्थापन, तलब, गाडी, चालक, पेन्सनलगायत शीर्षकमा राज्यले कराडौं रुपैयाँ बेहोर्नुपर्छ । एक जना सचिवलाई सचिवालय वा महाशाखामा १५२० जना कर्मचारीको व्यवस्था मिलाउनुपर्छ ।"
वडा सचिवको जिम्मा शिक्षकलाई,"ताप्लेजुङ (कास) कर्मचारीको धमाधम सरुवा भएर कार्यालय रित्तिएपछि सिरिजंगा गाउँपालिकाले वडा सचिवको जिम्मेवारी स्थानीय शिक्षकलाई दिएको छ । पालिकाका सबै ८ वडामा कार्यरत स्थायी कर्मचारीको सरुवा भएपछि पुस २७ को कार्यपालिका बैठकले यस्तो निर्णय गरेको हो । गाउँपालिका अध्यक्ष टीका गुरुङका अनुसार प्रमुख प्रशासकीय अधिकृत सन्तोष घिमिरेको पनि सरुवा भइसकेको छ । घिमिरे हिँडेपछि पालिकामा स्थायी कर्मचारी एक जना पनि हुने छैनन् । प्रधानमन्त्री रोजगार कार्यक्रम, कृषि, स्वास्थ्यलगायतमा नियुक्त गरेका करारका कर्मचारीसँग बसेर जनप्रतिनिधिले काम गर्नुपर्ने हुन्छ । साह्रै अप्ठ्यारोमा नपरेकालाई त सरुवा स्वीकृति नदिने प्रयास गरेको थिएँ, उनले भने, सरुवा अधिकार पनि हो । मानवीय हिसाबले पनि दिनुपर्यो । अब त मेरो पालिका रित्तिने भयो । कर्मचारी अभावले स्थानीय सरकारको काम रोकिन नदिन शिक्षकलाई वडा सचिवको जिम्मेवारी दिएर वैकल्पिक निर्णय गरिएको उनको भनाइ छ । गाउँपालिकाले दुई वर्षअघि पनि स्वास्थ्य चौकी रित्तिएपछि ससर्त अनुदानको बजेटबाट तलब भत्ता खुवाउने गरी स्वास्थ्यकर्मी नियुक्त गरेको थियो । आठराई त्रिवेणी गाउँपालिकाका पाँचवटै वडा रित्तिएपछि स्वास्थ्यका कर्मचारीलाई काम लगाइएको छ । गाउँपालिका अध्यक्ष विश्वनाथ सिटौलाका अनुसार यहाँका १० कर्मचारीको सरुवा भइसकेको छ । फक्ताङलुङ गाउँपालिकाले पनि सचिवलाई दुईवटा वडाको जिम्मा दिएको छ । ओमप्रसाद पौडेलले वडा २ र ३ को जिम्मेवारी पाएका छन् । दुईतिर पालैपालो दौडिन्छन् । यो पालिकामा प्रशासकीय अधिकृत र लेखापाल मात्रै स्थायी कर्मचारी छन्, उनले भने, बाँकी सबै करारका छन्, पालिका चलाउन हम्मे छ । पञ्जीकरणको काम स्थायी कर्मचारीले नै गर्नुपर्ने भएकाले एकै जनालाई दुईतीन वटा वडाको जिम्मेवारी दिनुपरेको उनले बताए । एक नगरपालिका र ८ गाउँपालिका भएको जिल्लाका सबै स्थानीय तहको हालत यस्तै छ ।"
स्थानीय चुनावको मिति अविलम्ब तोकियोस्,"सत्ता गठबन्धनका दलहरूको सम्भावित जितहारलाई केन्द्रमा राखी सरकारले स्थानीय चुनावको मिति तोक्न कपटपूर्ण विलम्ब गर्नु दुर्भाग्यपूर्ण छ । अहिलेसम्मको सुरसार हेर्दा त सरकार निर्वाचित जनप्रतिनिधिहरूको कार्याकाल सकिइसक्दा पनि चुनाव नगराएर स्थानीय तहमा पुनः कर्मचारी शासन सुरु गर्न उद्यत देखिन्छ मुलुकमा स्थापित नवव्यवस्थामै धाँजा पार्ने त्यस्तो कदम कुनै पनि बहानामा चालिनु हुन्न । संविधानको सानो छिद्रमा खेलेर सरकारले संविधान तथा यसको सम्पूर्ण मर्ममाथि नै घात गर्न मिल्दैन । जुनसुकै तहको पनि आवधिक निर्वाचनको मिति तोक्ने कार्यलाई संघीय सत्ताको स्वार्थसुविधाका दृष्टिले कदापि हेरिनु हुन्न । अतः स्थानीय तहलाई रिक्त नतुल्याउन र विधिपद्धति नभत्काउन सरकारले निर्वाचन आयोगको सिफारिसबमोजिम अविलम्ब स्थानीय तहको चुनाव मिति घोषणा गर्नुपर्छ । कैयौं कमीकमजोरीका बावजुद मुलुकमा अहिलेसम्म संघीयताको साख कसैले राखेका छन् भने ती यिनै स्थानीय तहहरू नै हुन् । कतिपय पालिकाहरू सुरुआती वर्षहरूमा मनपरी कर उठाएकामा आलोचित भए पनि, मेयरको डोजर र वडाध्यक्षको टिपर जस्ता प्रवृत्तिले विवादमा आए पनि, जनप्रतिनिधिहरूले सुविधाभोगी भएको भन्दै जनखप्की खाए पनि सत्य के हो भने यसबीचमा अधिकांश स्थानीय सरकारहरू जनतासित जोडिएकै थिएछन् । सुधार गर्नुपर्ने ठाउँ पर्याप्त भए पनि गाउँगाउँमा सिंहदरबार को कुरा फगत नारा मात्र थिएनहोइन, यसबीचमा जनताले महसुस गरिसकेको यथार्थ पनि हो । हाम्रो संविधानले परिकल्पना गरेको शासनव्यवस्थै यही हो संविधानको अड्चनरहित कार्यान्वयनले यसलाई अपेक्षित सुधार गर्दै लैजाने हो । र मानौं, यसबीचमा पालिकाहरूले सिन्कासम्म भाँचेका रहेनछन् भने पनि चुनाव मितिलाई ख्यालख्याल ठान्न पाइँदैन । यथोचित समयमा नयाँ प्रतिनिधि चुन्दै जानुपर्छ, र उनीहरू सिक्दै सच्चिँदै अघि बढ्नुपर्छ । यसर्थ, विधिव्यवस्थालाई लत्याउँदै खालि दलीय जयपराजयको गणितलाई मात्र ख्याल गरेर गाउँगाउँमा पुगेको सिंहदरबारको लगाम पुनः काठमाडौंस्थित सिंहदरबारका कर्मचारीकै हातमा सुम्पने सरकारी तयारी कसै गरी स्वीकार्य हुन सक्दैन, हुनु हुँदैन । यो केवल छ महिनाका लागि चुनाव सार्न खोजिएको त हो नि भन्ने प्रश्न हुँदै होइन । संघीयता कार्यान्वयन र विधिपद्धति पालनाको विषय हो, पालिकाहरूमा निर्वाचित स्थानीय सरकारहरूको अविच्छिन्नताको सवाल हो । आफ्नो स्थानीय तहमा आफूले मत दिएर जिताएका जनप्रतिनिधिहरूद्वारा शासित हुन पाउने जनअधिकारको मामिला हो । दलीय स्वार्थमा अल्झिएर यो नागरिक अधिकार छिन्न पाउने छुट कसैलाई छैन, न सरकारलाई न सत्ता गठबन्धनलाई । तसर्थ, मुलुकमा क्रियाशील सबै राजनीतिक दलको यति बेलाको एउटा ध्याउन्न कसरी यथासमय स्थानीय निर्वाचन गराउने भन्ने नै हुनुपर्छ । ५ वर्षका लागि निर्वाचित स्थानीय तहका जनप्रतिनिधिको पदावधि सकिन अब सवा सय दिन पनि बाँकी नरहेको तथ्य सरकारले हेक्का राख्नुपर्छ । र, अब एक सातामा चुनाव घोषणा नभए जेठ पहिलो सातादेखि स्थानीय तह जनप्रतिनिधिविहीन हुने र संविधानले त्यस्तो परिकल्पना नगरेको भन्ने निर्वाचन आयोगको ताकेतालाई सरकारले गम्भीरतापूर्वक लिनुपर्छ । संविधान र कानुनअनुसार स्थानीय तहका पदाधिकारीको ५ वर्षे पदावधि २०७९ जेठ ७ मा समाप्त हुँदै छ । निश्चय पनि निर्वाचन मितिबारे संविधान र कानुन बाझिएको छ । संविधानमा स्थानीय जनप्रतिनिधिहरूको कार्यकाल सकिएको ६ महिनाभित्र निर्वाचन गराउन सक्ने व्यवस्था छ, अहिले सरकार र सत्तारूढ दलहरूले यही छिद्रमा खेल्न खोजिरहेका हुन् । एक त, यो व्यवस्था नै संविधानको समग्र परिकल्पनासित बाझिन्छ, संविधानले कुनै पनि तहमा सरकारविहीनताको कल्पना गरेकै छैन । त्यही भएरै स्थानीय तह निर्वाचन ऐनमा कार्यकाल सकिनुभन्दा दुई महिनाअगावै स्थानीय तहको निर्वाचन गर्ने प्रावधान राखिएको हो । अर्को, निर्वाचन मिति कुन उद्देश्यले सार्न लागिएको हो भन्ने पनि अहम् प्रश्न हो । हाल बढेको कोभिडको लहर पनि त्यतिन्जेलमा घट्ने सम्भावना छ । त्यसबाहेक मुलुकमा वैशाखमा निर्वाचन गराउनै नसक्ने अर्को कुनै परिस्थिति हुन्थ्यो भने संविधानको त्यही प्रावधानमा टेकेर चुनाव धकेल्नुको औचित्य हुन्थ्यो, तर अहिलेको अवस्था त्यो होइन, खालि यहाँ सरकार र सत्तारूढ दलहरूको नियतको मात्र प्रश्न छ । भविष्यका निम्ति व्यवस्थित थिति बसाल्न पनि समयमै निर्वाचन गर्नैपर्छ, २०७४ सालमा भएका विभिन्न तहका निर्वाचनहरू २०७२ सालमा जारी संविधान कार्यान्वयनका लागि सुन्दर प्रस्थानविन्दु थिए, हरेक आवधिक निर्वाचनहरू यथासमय गरेर यो यात्रामा खुट्किला थप्दै जानुपर्छ ।पालिकाहरूलाई निर्वाचित नेतृत्वविहीनताको अँध्यारो बाटोमा हिँडाएर कहीँ नपुगिने मात्र होइन, गलत गन्तव्य भेटिन्छ भन्ने न्यूनतम हेक्का सबैले राख्नुपर्छ । यसअघि २०५९ सालमा समयमै चुनाव नगराएका कारण स्थानीय निकाय करिब १५ वर्ष कर्मचारीको हातमा पुग्दा सर्वदलीय संयन्त्रका नाममा मौलाएको बेथिति यहाँ स्मरणीय छ । यसको सबैभन्दा बढी सम्झना प्रधानमन्त्री शेरबहादुर देउवाले नै किन गर्नुपर्छ भने, त्यति बेला चुनाव नगराई कर्मचारीलाई स्थानीय निकाय सुम्पने सरकारको नेतृत्वकर्ता पनि उनी नै थिए । स्थानीयदेखि संसद्को सम्म चुनाव नगराउँदा आएको दुष्परिणामको प्रथमसाक्षी र सबैभन्दा भुक्तभोगीका हैसियतले पनि देउवाले फेरि चुनाव सार्ने भूल गर्नु हुँदैन । अहिले निर्वाचन सारियो भने स्थानीय तहमा वार्षिक बजेट स्वीकृति, स्थानीय सञ्चित कोष व्यवस्थापन, बजेट खर्चको अख्तियारी, योजना तर्जुमा, कार्यान्वयन र अनुगमनजस्ता कार्य हुन सक्दैनन् । नागरिकका विभिन्न प्रमाणपत्रका लागि नगरपालिकाका प्रमुख, गाउँपालिकाका अध्यक्ष र स्थानीय तहका वडाध्यक्षले गर्ने सबै सिफारिसलगायत महत्त्वपूर्ण कार्य ठप्प भई जनसेवा र नागरिक अधिकारसमेत अवरुद्ध हुन्छन् । र, नवस्थापित संघीय व्यवस्था सञ्चालनमै व्यवधान आउँछ । त्यसैले जिम्मेवार नेतृत्व गणले मुलुकलाई यो खतराको बाटोमा हिँडाउने गल्ती कुनै हालतमा गर्नु हुन्न । त्यसका निम्ति सरकारले सक्दो चाँडो स्थानीय तहको चुनाव मिति तोक्नुपर्छ, र पालिकाहरू कहिल्यै रिक्त नहुने प्रत्याभूति दिलाउनुपर्छ ।"
न्यायमा लेनदेन !,"ललित निवास किर्ते प्रकरण ः सरकारले रोक्यो मुद्दा समाचार पढेर खासै आश्चर्य पारेन । नेपालको कानुन, दैव जानून् त्यसै भनेको होइन । ललिता निवासपरिसरको करिब १ सय ४३ रोपनी ६ आना जग्गा किर्ते कागज बनाई, नक्कली मोही खडा गरी विभिन्न व्यक्तिका नाममा ल्याइएको थियो । यस मामिलाबारे सीआईबीका ५० अधिकारीले तीन वर्ष लगाएर प्रतिवेदन तयार पारेर सरकारी वकिलको कार्यालयमा बुझाउँदा, फिर्ता पठाइयो । जसले गर्दा अब मुद्दा दर्ता गर्न असहज भएको र दोषीले छुटकारा पाउने प्रबल सम्भावना रहेको जानकारहरू बताउँछन् । हुन त, जुन देशको राजनीति सुधि्रँदैन, त्यस देशमा न आर्थिक अवस्था मजबुत हुन्छ, न त अन्य निकाय नै चलायमान हुन्छन् । शेरबहादुर देउवा परमादेशबाट सरकार प्रमुख बने, यो आदेशको पछाडि लेनदेन थियो भन्ने हल्ला व्यापक थियो । प्रधानन्यायाधीश चोलेन्द्रशमशेर जबराविरुद्ध अन्य न्यायाधीश यही भागबन्डाकै विषयमा खनिए । यस प्रकरणले न्यायको पनि लेनदेन हुने रहेछ भन्नेमा आमनागरिक प्रस्ट भए । यस्तोमा ललिता निवास प्रकरणमा संलग्नहरूलाई कारबाही हुन्छ भनेर कसरी आस गर्नु ? सीआईबीको प्रतिवेदन फिर्ता पठाउनुका पछाडिको रहस्य के हो ? भ्रष्टाचार चाहे प्रधानमन्त्रीले गरेका हुन् वा मन्त्री वा उच्चपदस्थ कर्मचारी, जसले गरे पनि कानुनी दायरामा ल्याउनुपर्छ । यदि प्रमाण फेला पारिएकै हो भने किमार्थ छोड्नु हुँदैन । सत्ता जोगाउनकै लागि दलहरूले यस्तो प्रपञ्च रचेर दोषीलाई उन्मुक्ति दिलाउन खोजेका हुन् भने जनताको अदालतबाट यिनले छुट पाउने छैनन् । खिमराज गिरी, काठमाडौं"
स्थानीय तह चुनावको चर्चा,"निर्वाचन आयोगले गत शुक्रबार बोलाएको सर्वदलीय बैठकमा स्थानीय निर्वाचन गर्ने विषयमा सबै पार्टीबीच फरकफरक धारणा देखियो । एमाले आउँदो वैशाखमै निर्वाचन होस् भन्ने चाहन्थ्यो भने कांग्रेस, माओवादी र एकीकृत समाजवादी समय सारेरै भए पनि तीन तहकै निर्वाचन एउटै समयमा होस् भन्ने धारणामा रहे । त्यसको पछाडि मतदाताको समय र राष्ट्रको पैसाको बचत होस् भन्ने पनि एउटा प्रमुख कारण हो, जुन सही पनि छ । यसै त गरिब देश त्यसमाथि कोभिड महामारीले थलथलो बनाएर आर्थिक मन्दीको अवस्थामा पुगेको छ । राष्ट्रिय ढुकुटीमा खासै पैसा छैन । यस्तोमा तीन तहको निर्वाचन तीनचोटि गरेर राष्ट्रको ढुकुटी खर्च गर्नुभन्दा २४ महिना अगाडि सारेर भए पनि एकै चरणमा गर्नु राष्ट्रहितमा हुन्छ । र त्यसले मतदाताको ३३ पटक मतदान केन्द्रमा खर्च हुने समय पनि बचत गर्छ । यसतर्फ सबै पार्टी र निर्वाचन आयोगले किन नसोच्ने ? एक तहको निर्वाचन गराउन सरकारको मात्रै करिब ४७ अर्ब रुपैयाँ खर्च हुने तथ्यांक आएको छ । खाद्यान्न नपाएर तड्पिरहेका नागरिक भएको देशमा ६ महिनाभित्र तीन पटक निर्वाचन गराएर राष्ट्रको ढुकुटी खर्च गर्नु किमार्थ उचित हुँदैन । यसर्थ तीन तहकै निर्वाचन आउने मंसिरमा एकै पटक गर्न सबै पार्टी तयार हुनुपर्छ । दलको हितभन्दा राष्ट्रको हितमा सोच्नु पार्टीहरूको देशप्रतिको दायित्व पनि हो । एमाले विभाजित भएकाले अघिल्लो निर्वाचनको तुलनामा यस पटक उसमा ठूलो गिरावट आउने आकलन गरिँदै छ । यस्तोमा एमालेले आफूले मात्र जित्ने आकलन गरी निर्वाचनको रटान लाउनु बुद्धिमानी होइन । अब संसदीय चुनावको चर्चा गरौं । एकातिर केपी शर्मा ओली अहिलेको संसद् कामै नलाग्ने भयो यसर्थ यो चल्न दिनु हुन्न भनी हठ गरिरहेका छन्, अर्कातिर उनैलाई छिटोभन्दा छिटो निर्वाचन चाहिएको छ । के आउने चुनावमा उनले बहुमत पाउँछन् भन्ने कुनै ग्यारेन्टी छ ? आगामी चुनावमा एमालेको भोट माओवादी र एकीकृत समाजवादीले नराम्रोसँग काट्नेछन् । त्यो बेला एमाले अहिलेभन्दा पनि कमजोर हुनेछ र फेरि प्रतिपक्षमा बसेर यसै गरी वर्षौं संसद् अवरुद्ध गरिरहनेछ । के यसका लागि निर्वाचन चाहिएको हो ? गोपाल देवकोटा, जोरपाटी, काठमाडौं"
पानी संकटको उत्खनन,"उत्तमबाबु श्रेष्ठको पानीका मुहान सुक्नुको रहस्य लेखमा उठाइएको विषयलाई सम्बन्धित निकायले गम्भीर रूपमा लिनुपर्छ । पानीलाई कसरी जोगाउने भन्नेमा ध्यान केन्द्रित गर्नुपर्ने बेला आइसकेको छ । किनकि पानी रहे मात्र जीवन रहन्छ, समाज रहन्छ । तर विश्वका धेरै मुलुकमा पानीको मूल सुक्ने क्रम बढ्दो छ । अन्य मुलुकले यस समस्यासँग कसरी जुधिरहेका छन् भन्ने जानकारी लेखमा नसमेटिए पनि नेपालले गर्नुपर्ने काम बारे भने उल्लेख गरिएको छ । अचेल जमिनमुनिको पानीको अत्यधिक दोहन भइरहेको छ, जसका बारेमा लेखमा विस्तृतमा चर्चा गरिएको छ, साथै मूल सुक्नुको स्थानीय कारण हुन सक्छन्, त्यसका लागि थप अनुसन्धानको आवश्यकता लेखकले महसुस गरेका छन् । उनको तर्कहरू यस क्षेत्रको अनुसन्धान गर्ने संस्था वा व्यक्तिहरूका लागि अध्ययनका आधार हुन सक्छन् । मूल सुक्नुका कारणहरूबारे नेपालमा अध्ययन नै नभएका भने होइनन्, ती अध्ययनमा टेकेर अझ यसलाई फराकिलो पार्नुपर्छ । लेखकको जोड पनि यसैमा छ ।मूल सुक्ने समस्याले आगामी दिनमा ठूलो जनसंख्याको दैनिकी कष्टकर बनाउनेछ, हाम्रा पहाडहरूमा पानी अभावले कृषिमा निर्भर जीविकालाई पनि प्रत्यक्ष असर गर्नेछ । त्यसैले पनि यस समस्याबाट जोगिने वा कम गर्ने योजनामा स्थानीय तहदेखि संघसम्म योजनाबद्ध तरिकाले लाग्नुपर्छ । लेखकका अनुसार मूल सुक्नुमा तापक्रम वृद्धि र वर्षातको फेरबदल एउटा कारक हो । त्यस्तै जमिनमुनिको पानीको सञ्चिति वर्षातको फेरबदलका कारण घट्ने र घटेको पानीको सञ्चितिलाई रूखले उत्स्वेदनमार्फत सकिदिने गर्दा पानीका लागि मानव र वनबीच प्रतिस्पर्धा हुने स्थिति आउन सक्छ भन्नेमा पनि लेखकले सजग गराएका छन् । त्यसकारण पानीको मूल मासिनुका विविध रहस्यको उत्खनन अत्यन्त जरुरी छ । वीरेन्द्र सुवाल, ब्यासी, भक्तपुर"
राष्ट्रिय हित र एमसीसी,"अब के गर्ने ?कुनै पनि सार्वभौम, स्वाधीन र स्वतन्त्र राज्य र त्यहाँका नेताहरूले सर्वप्रथम आफ्नो हित, सुरक्षा र स्वाभिमानको पक्षपोषण गर्छन् । नेपालका प्रधानमन्त्री र केही नेताहरूले अर्काले दिने भनिएको केही करोड कथित अनुदान जनताको व्यापक विरोध हुँदाहुँदै लिनका लागि मरिहत्ते गर्नु र राष्ट्रिय हित, स्वाधीनता र स्वाभिमानप्रति आँखा चिम्लिनु आपत्तिजनक छ । यस सम्बन्धमा प्रधानमन्त्री शेरबहादुर देउवा र नेकपा (माओवादी केन्द्र) का अध्यक्ष पुष्पकमल दाहाल प्रचण्ड ले अमेरिकालाई लेखेको भनिएको पत्र अविलम्ब सार्वजनिक गरी जनतालाई जानकारी गराउनुपर्छ ।एमसीसीसँगको सम्झौता अन्तर्गत आउने भनिएको रकम वर्षमा करिब ११ अर्ब मात्र हो । नेपालका केही कम्पनीले तिर्नुपर्ने अर्बौं रुपैयाँ सरकारले उठाएको छैन । अर्बौं रकम हिनामिना भइरहेको छ । देशको ठूलो धनराशि भ्रष्टाचारले खाइरहेको छ । त्यसको लेखाजोखा गर्ने र आफ्नो स्रोतको सदुपयोग गर्नतिर नलाग्नु तर जनतालाई विकासको नारामा भुलाएर कुनै शक्तिराष्ट्रको सामरिक स्वार्थमा देशलाई धकेल्दै राष्ट्रिय स्वाधीनता र हितमा आँच पुर्याउनु राष्ट्रघात हो । एमसीसीसँग भएका सम्झौताहरूका नेपालको सार्वभौमसत्ता, स्वाधीनता, स्वाभिमान र हितविपरीतका प्रावधान नहटाई त्यसलाई अनुमोदन गरिनु हुन्न । त्यसो गर्नु भनेको देशलाई औपनिवेशीकरणको दिशामा धकेल्नु ठहरिन्छ । कुनै मन्त्रालयले एमसीसीसँग प्रश्नोत्तरका रूपमा पत्राचार गरी वा संसद्बाट संकल्प प्रस्ताव पारित गरी सम्झौताका प्रावधानहरू परिवर्तन हुँदैनन् । त्यसो गररे सम्झौताका राष्ट्रघाती प्रावधानहरूको कार्यान्वयन हुँदैन वा त्यसको असर पर्दैन भनी गरिएको प्रचार जनतालाई ढाँट्ने दुष्प्रयास मात्र हो । सम्झौताका प्रावधानहरूलाई औपचारिक वार्ताको निर्णयबाट नहटाई वा संशोधन नगरी त्यसमा परिवर्तन हुनै सक्दैन । देशको प्रधानमन्त्रीजस्तो जिम्मेवार पदमा रहेको व्यक्तिले अरूले सम्झौता नपढी आलोचना गरेको भन्नेजस्तो दम्भी र सामन्ती दृष्टिकोणबाट मुक्त भएर राष्ट्रिय स्वाधीनता, हित र संविधानकानुनको आँखाबाट एमसीसीसँगको सम्झौतालाई हेर्नुपर्छ । जनताबाट निर्वाचित जनप्रतिनिधिहरूको कर्तव्य देश र जनताको हितको पक्षमा खाएको शपथ अनुरूप दृढतापूर्वक उभिनु नै हो । देशभक्त नेपाली जनता सधैं राष्ट्रिय स्वाधीनता, स्वतन्त्रता, अखण्डता, स्वाभिमान र हितको पक्षमा आवाज बुलन्द गरिरहेकै छन् । यसलाई निरन्तर जारी राख्नुपर्छ । नेपालको संविधानले नै अन्य देशसँग कुनै पनि सामरिक गठबन्धनमा प्रवेश गर्नबाट रोक लगाएको छ । अरू देशले जस्तै आफ्नो स्वाधीनता र हितविपरीत नेपालले कुनै पनि सम्झौता गर्नु हुँदैन । केही आर्थिक लाभ देखाएर देशको स्वाधीनता, स्वतन्त्रता र स्वाभिमानमाथि प्रहार गर्नु भनेको राष्ट्रप्रतिको गद्दारी हुन्छ । कुनै पनि शक्तिराष्ट्रको सामरिक गठजोडमा नेपालले प्रवेश गर्नु हुँदैन । राष्ट्रिय स्वतन्त्रता, स्वाधीनता, स्वाभिमान र हितअनुकूल बाह्य सहयोग वा ऋण लिन सकिन्छ । नेपालले कसैप्रति दुर्भाव राख्नु हुँदैन तर आफ्नो स्वाधीनता र स्वाभिमानमा गरिएको प्रहार नतमस्तक भएर स्वीकार गर्नु पनि हुँदैन । अमेरिका लगायतका देशहरूसँग नेपाल न्यानो मैत्री सम्बन्ध चाहन्छ । सबैसँग पारस्परिक सम्मानका आधारमा सहयोग आदानप्रदान गर्न चाहन्छ । तर अमेरिका लगायत अरू देशले पनि नेपालको स्वतन्त्रता, स्वाधीनता, स्वाभिमान, हित र कानुनको सम्मान गर्नुपर्छ ।"
पिस्कर काण्ड सम्झँदा,"पुरानो राज्यसत्ता परिवर्तन गर्न चालिएका सबै संघर्षको दूरगामी महत्त्व त हुन्छ तर कतिपय विद्रोहको भने छुट्टै र विशिष्ट स्थान रहने गर्छ । तिनैमध्येको एउटा हो पिस्कर विद्रोह । जनताले लडेका ग्रामीण वर्गसचेत आन्दोलनहरूको चर्चा चल्दा सधैं स्मरण हुने नाम । नेपालको राजनीतिक आन्दोलनमा सर्वाधिक सहानुभूति र मानवीय संवेदना उम्लेको विद्रोह थियो त्यो । त्यो संघर्षले दिएको सन्देश अहिले पनि निकै वजनदार ठानिन्छ ।माघे संक्रान्तिका दिन सिन्धुपाल्चोकको पिस्करमा जात्रा लाग्ने गर्छ । सहरबजारका पसलहरू चाकु, घिउ, तिलौराले सजिन्छन् । अरू बेला सुनसान हुने पिस्करमा जात्राका बेला महादेवथान, धुस्कुन, तौथली, टेकानपुर, चोगटी क्षेत्रका सर्वसाधारणको ठूलो भीड लाग्ने गर्छ । रातभरि जाग्राम बसेर बत्ती बाल्ने चलन छ । रात कटाउन नाचगान गरिन्छ । अल्पसंख्यक थामी जातिको बाहुल्य रहेको क्षेत्र भएकाले जात्रामा उनीहरूको सांस्कृतिक जीवन र पहिचान देख्न सकिन्छ ।३८ वर्षअघिको पिस्कर निकै भिन्न थियो । पञ्चायती निरंकुशताका कारण गाउँका ठूलाठालुको अत्याचारबारे बोल्न डराउनुपर्थ्यो । स्कुल नाम मात्रको थियो । न सडक न बिजुली, घरायसी सामान किन्न र घाउचोट लाग्यो भने पनि उपचार गर्न तीनचार घण्टा हिँडेर बाह्रबिसे झर्नुपर्थ्यो । गरिबी व्याप्त थियो । अधिकांश किसान ज्यालाबोहनी, सिकर्मीडकर्मी काम गरेरै गुजारा चलाउँथे । खेतीयोग्य जमिन प्रायः नहुनु, भए पनि उब्जनी कम हुनु, पाखोरेखो जग्गा पनि ठूलाठालुकै हुनु, अधिया बुझाउनुपर्ने हुनुजस्ता कारण थिए विपन्नताका । निगालोका डोका, डाला, थुन्छे, भकारी बनाउँथे थामीहरू । दुःख धेरै हुन्थ्यो, त्यसका तुलनामा आम्दानी निकै कम । थामीका छोराछोरीहरू स्कुल जाने कमै हुन्थे । बाल विवाह, धामीझाँक्री प्रथा व्याप्त थियो । झैझगडा, मुद्दामामिला भैरहन्थ्यो । गाउँ अशान्त र बेथितिमै चलिरहेको थियो ।तीसको दशकमा पञ्चायती शासन राजनीतिक रूपले निकै दमनकारी थियो । भूमिगत कम्युनिस्ट पार्टीहरू विभाजनका कारण छिन्नभिन्नकै अवस्थामा थिए । कम्युनिस्ट नेता अमृत बोहोरा पिस्करकै भएको र पुष्पलालसँग निकट सम्बन्ध भएकाले पनि सिन्धुपाल्चोकमा भूमिगत राजनीतिक गतिविधि बढिरहेकै थियो । जिल्लाको कम्युनिस्ट पार्टीको ठूलो हिस्सा पछि पञ्चायततिर ढल्के पनि नयाँ क्रान्तिकारी धार झापा विद्रोहसँग जोडिएकाले पिस्कर पञ्चायती शासकहरूका दृष्टिमा उग्रवादीहरूको किल्ला नै ठानिन्थ्यो । पिस्करकै पूर्वपञ्च देवीजंग पाण्डेको निकटता पशुपतिशमशेर राणासँग थियो । एकातिर ग्रामीण क्षेत्रका जनता परम्परागत विभेद, आर्थिक शोषण र गरिबीबाट मुक्त हुन चाहन्थे, अर्कातिर कम्युनिस्ट पार्टीको संगठनात्मक गतिविधि बढ्दै थियो । नख्खु जेल विद्रोहका सहभागीहरूमध्येका माधव पौड्याल, अष्टलक्ष्मी शाक्यसहित केही भूमिगत कार्यकर्ताहरूले पिस्करलाई आधारक्षेत्र बनाएर पार्टीका काम अघि बढाइरहेका थिए । जमिनदारको धानको भकारी कब्जा गर्ने, जाली तमसुक च्यात्नेदेखि सांस्कृतिक कार्यक्रममार्फत वर्गीय चेतना बढाउने कार्यसम्म पनि अघि बढिरहेका थिए । पछिपछि यस्ता गतिविधिहरूका रिपोर्ट स्थानीय प्रशासनसम्म पुग्न थाले ।२०३५३६ सालको विद्यार्थी आन्दोलनदेखि जनमतसंग्रहसम्म आइपुग्दा सिन्धुपाल्चोकमा पञ्चायतविरोधी जनचेतना धेरै माथि उठिसकेको थियो । किसानहरू संगठित गतिविधिमा सक्रिय भैरहेका थिए । महिला समुदायमा समेत पार्टी काम घनीभूत ढंगले अघि बढेको थियो । राजधानीसँग मात्र हैन, चीनसँग समेत जोडिएको जिल्लामा यस्ता गतिविधि बढ्नुलाई शासक वर्गले आपत्तिको विषय बनाई निगरानी बढाएको थियो ।२०४० को माघे संक्रान्तिमा महादेवथानमा हुने जनवादी सांस्कृतिक कार्यक्रममा भूमिगत नेताहरू पनि उपस्थित हुने सुइँको पाएपछि प्रहरीप्रशासनले ठूलै दमनको योजना बनाए । रात छिप्पिँदै थियो । बिहान आकाशबाट झर्ने ताराहरू चम्किन छाडेकै थिएनन् । दावी खोलाबाट उकालो चढ्दै ठाउँठाउँबाट घेरा हाल्ने योजनासहित अघि बढेका हतियारधारी प्रहरीहरूले रातको तीन बजे जात्राको मञ्चमा आक्रमण गरे । थाकेर सुस्ताइरहेका महिला, नानीबाबु सबैलाई लाठी हान्दै लखेट्न थालेपछि केही किसानहरू प्रतिवादमा उत्रिए । दोहोरो भिडन्त मात्र भएन, प्रहरीले गोली नै चलायो । जगतबहादुर बोहोरा, सोना लामा, पल्कमाया थामी लगायतलाई हातमा गोली लाग्यो । वीरबहादुर थामी र इले थामीमध्ये एक जना टाउकामा गोली लागेपछि कारण ढले । पेटमा गोली लागेका अर्कालाई केही मिटर तल लगेर संगीन रोपी हत्या गरेपछि प्रहरी स्याउलाले पुरेर हिँडेको प्रत्यक्षदर्शी बताउँछन् ।पूरै क्षेत्र तनावग्रस्त बनिरह्यो । किसानहरूले प्रतिरोध गर्न पनि छाडेनन् । पचासौं पक्राउ परे । प्रहरीप्रशासनले गाउँ कब्जा गरे । बालबच्चा, वृद्धवृद्धाले कस्ताकस्ता पीडा भोगे १ कतिका घरमा आगो लाग्यो १ कति बालबालिका घरभित्रै डढे १ गाईवस्तुहरू दाम्लामै मरे । स्थानीय बासिन्दाहरूले ज्यान बचाउन गाउँ छाडे । उजाड बन्यो पिस्कर । माघको चिसोमा खरिढुंगा, कालिञ्चोक र शैलुङका लेकका जंगलहरूमा सुत्केरी महिलाहरूले रात बिताउनुपरेका कहालीलाग्दा स्मरणहरू अहिले पनि पिस्करका बासिन्दा सुनाउँछन् । घाइते र बिरामीहरूलाई समेत काठमाडौंका जेलहरूमा थुनियो । माघको जाडोमा ओढ्नेओछ्याउनेबिना नै राखियो । सेन्टर जेल, भद्रगोल जेल, सुनधारा महिला जेल र डिल्लीबजार सदरखोर अनि चौतारा, वीरगन्ज, भैरहवा आदि ठाउँका जेलहरूमा सम्म पिस्कर क्षेत्रका जनतालाई थुनियो । नजरबन्दमा राखिएकाहरूलाई ज्यान मारेको भन्दा तल्लो स्तरको व्यवहार गरियो । पाँचछ पटक उही दिन छाडेर उही दिन पक्राउ गर्दै थुन्ने गरियो । यसरी दमन भोग्नेहरूमध्ये जगतबहादुर बोहोरा, पल्कमाया थामी, सावित्री बोहोरा, बेत्रावती पौड्याल लगायत धेरै जना बितिसकेका छन् । छत्रबहादुर बोहोरा, मेघनाथ पौड्याल लगायत कतिपय पीडितले सशस्त्र द्वन्द्वकालमा झन् पीडित हुनुपर्यो ।पिस्करको संघर्ष र प्रतिरोध सामन्ती सत्ताविरुद्ध थियो । त्यसले परिवर्तन गर्न खोजेको समाज अहिले कस्तो भएको छ १ पिस्करजस्तै अरू ठाउँका कतिपय संघर्षले त्यस बेलाको सामन्ती निरंकुश शासनलाई कमजोर पार्ने, त्यसप्रति घृणा जगाउने र संघर्षमा ऊर्जा थप्ने काम गरे । लामो समयदेखि उत्पीडन भोग्दै आइरहेका त्यहाँका अल्पसंख्यक थामी, पहरी जाति लगायतले नेपाली समाजलाई गुणात्मक रूपले समुन्नत बनाउन गरेको योगदान अहिले हामी भुल्दै त छैनौं भन्ने प्रश्नहरू उठिरहेका छन् । हामीले कठोर संघर्ष गरेर बनाएको पार्टीमा कस्ता चुनौती थपिए भन्ने चिन्ता लाग्नु अस्वाभाविक होइन । हिंसात्मक दमनविरुद्ध निकै साहसिक र बलिदानपूर्ण संघर्ष गरेर प्राप्त गरेका उपलब्धिहरू पर्याप्त नभए पनि धेरै महत्त्वपूर्ण छन् । श्रमजीवी वर्गको मुक्तिको अनुभूति हुने काम होस्, तिनीहरूको सम्मानमा ठेस लाग्ने काम नहोस् भन्ने अपेक्षा हुनु स्वाभाविक हो । जब माघे संक्रान्तिले हाम्रा ढोकाहरू ढकढकाउन थाल्छ, पिस्करको कहालीलाग्दो दमन र प्रतिरोधको ज्वाला मनभरि सलबलाउन थाल्छ । बेग्लै वर्गघृणा उम्लिन्छ र परिवर्तनका पानाहरूमा हराउँदै गरेका वर्गीय मुद्दाहरूको खोजीको चिन्ताले सताउन थाल्छ । हामीले एउटा मात्रै होइन, पुस्तौंको जीवन खर्चेर बनाएको पार्टी, त्यसले देखेको सपना र वर्तमानका चुनौतीसँग प्रश्न गर्न मन लाग्छ ।"
भारतमा कोरोनाले एकै दिन ४०२ को मृत्यु,नयाँदिल्ली (एजेन्सी) भारतमा पछिल्लो २४ घण्टामा २ लाख ६८ हजार ८ सय ३३ जनामा कोभिड१९ को संक्रमण पुष्टि भएको छ । यो अघिल्लो दिनको भन्दा ४ हजार ६ सय ३१ ले बढी हो । भारतको स्वास्थ्य तथा परिवार कल्याण मन्त्रालयका अनुसार सक्रिय संक्रमितको संख्या १४ लाख १७ हजार नाघेको छ । त्यस्तै पछिल्लो २४ घण्टामा कोभिडबाट ४ सय २ जनाको मृत्यु भएको छ । भारतमा हालसम्म ४ लाख ८५ हजार ७ सय ५२ जनाको कोभिड१९ को संक्रमणका कारण मृत्यु भइसकेको छ । पछिल्लो २४ घण्टामा सबैभन्दा बढी महाराष्ट्रमा ४३ हजार २ सय ११ जनामा संक्रमण पुष्टि भएको छ ।
बेलायती राजनीतिमा 'भोज तरंग,"(लन्डन)  कोभिड१९ को महामारी फैलिएपछि गरिएको लकडाउन उल्लंघन गरी कर्मचारीले नै सामूहिक जमघट र मदिरा भोज गरेको विषयले बेलायतको राजनीति निकै तातेको छ । लकडाउन प्रतिबन्ध जारी रहँदा सरकारी अधिकारी नै मदिरा भोजमा व्यस्त भएको पाइएपछि अहिले बोरिस जोन्सन नेतृत्वको सरकार निकै आलोचित बनेको छ । पार्टीमा आफू सहभागी भएको प्रधानमन्त्री जोन्सनको स्वीकारोक्तिपछि भने राजनीति थप तरंगित मात्र भएको छैन, धेरैले उनको राजनीतिक भविष्य नै संकटमा परेको आकलन गर्दै छन् । सर्वसाधारणलाई नियम लगाउने तर आफूहरू भने प्रधानमन्त्री कार्यालयभित्र मदिरा भोज गर्ने भन्दै जोन्सनको तीव्र आलोचना भएको हो । प्रतिपक्षसहित सत्तारूढ दल कन्जरभेटिभ (टोरी) कै सांसदहरूले प्रधानमन्त्रीको राजीनामा मागिरहेका छन् । धेरै सहकर्मीलाई जोन्सन आउँदो आमनिर्वाचनमा नेता हुन्छन् भन्ने विश्वास छैन् । सयौं आक्रोशित मतदाताले यही विषयमा आफ्ना सांसदहरूलाई सम्पर्क गरेका बीबीसीले जनाएको छ । कतिपय नेताले प्रधानमन्त्रीले नेतृत्वका लागि नैतिक धरातल गुमाइसकेको टिप्पणी गरेका छन् । एक जना सत्तारूढ सांसदले दलबारे आक्रोश व्यक्त गरिएका २ सयभन्दा बढी इमेल आएका र ५ वटामा मात्र प्रधानमन्त्रीलाई समर्थन गरिएको जनाएका छन् । बीबीसीले प्रस्तुत गरेको टाइमलाइन अनुसार लकडाउनका बेला सरकारी अधिकारीले प्रधानमन्त्री कार्यालय टेन डाउनिङ स्ट्रिटमा पटकपटक जमघट गरेका थिए । प्रधानमन्त्री जोन्सनले सर्वसाधारणलाई सतर्क रहन भनिरहँदा उनीसहित सरकारी अधिकारी भने प्रधानमन्त्री कार्यालयमै भोजमा रमाएका घटनाक्रमले देखाएको छ । सन् २०२० को मे १०, १५ र २०, जुलाई १७, नोभेम्बर ५, १३ र २७ मा सरकारले नै भोज आयोजना गरेको बीबीसीले उल्लेख छ । त्यस्तै, डिसेम्बर २, १०, १४, १५, १६, १७ र १८ तथा सन् २०२१ को अप्रिल १२ र १६ मा पार्टी गरिएको हो । बेलायती राजकुमार फिलिपको अन्त्येष्टि हुनु अघिल्लो रात अप्रिल १६ मा राष्ट्र शोकमा डुबिरहेका बेला प्रधानमन्त्री कार्यालयका कर्मचारीले टेन डाउनिङ स्ट्रिटमा दुईवटा पार्टी गरेका थिए । प्रधानमन्त्री जोन्सन नभए पनि कोभिडसम्बन्धी नियम उल्लंघन गरेकामा उनी पनि विवादमा तानिएका हुन् । प्रधानमन्त्री कार्यालयले बेलायती राजदरबार बकिङहम राजदरबारसँग यस विषयमा माफी मागिसकेको छ । प्रधानमन्त्रीका प्रवक्ताले शोकका बेला भोज गरिनु निन्दनीय भन्दै माफी मागेका हुन् । सन् २०२० को मे २० मा पहिलो लकडाउन बेला प्रधानमन्त्री कार्यालयमा आयोजित मदिरा पार्टीमा सहभागी भएपछि विवादमा तानिएका जोन्सन बेलायती अखबारले एकपछि अर्को घटना उजागर गरेपछि थप तनावमा छन् । उनले यसअघि बेलायती संसद् हाउस अफ कमन्स मा माफी मागे पनि मुद्दा सेलाएको छैन । टोरीका स्कटिस नेता डग्लस रस र अन्य ५ सांसदले पार्टी नेतृत्व छनोट गर्ने १९२२ कमिटी लाई एक पत्र लेख्दै प्रधानमन्त्री माथि विश्वास नभएको जनाइसकेका छन् । कम्तीमा ५४ सांसदले त्यस्तै पत्र लेखेमा जोन्सनले दलभित्र विश्वासको मत लिनुपर्ने हुन्छ । पराजित भएको खण्डमा उनले प्रधानमन्त्री पदबाट राजीनामा दिनुपर्छ । पूर्वमन्त्री तथा टोरी वरिष्ठ नेता टोबायस एलउडले बोरिसलाई सशक्त नेतृत्व गर्न वा पद छाड्न भनेका छन् । डिफेन्स सेलेक्ट कमिटीका अध्यक्ष एलउडले आफूहरूले नेतृत्व चाहेको बताए । सरकारले भने वरिष्ठ कर्मचारी सु ग्रेको छानबिन प्रतिवेदन नआइन्जेल आफ्नो धारणा नबनाउन अपिल गरेको छ । बेलायती पूर्वविदेशमन्त्रीको सल्लाहकार समितिमा रहिसकेका बेलायतको लिड्स विश्वविद्यालयमा अन्तर्राष्ट्रिय कानुनका प्राध्यापक सूर्यप्रसाद सुवेदी बेलायती राजनीति नैतिकताले चलेको र सरकार संसद्प्रति जवाफदेही हुने बताउँछन् । संसद्प्रति जवाफदेही सरकारको जीवन्त र सुन्दर अभ्यास बेलायतले प्रस्तुत गर्छ, सुवेदी भन्छन्, यहाँको राजनीतिको सुन्दर पक्ष के छ भने प्रत्येक साता सानाठूला सबै कमीकमजोरीमा प्रधानमन्त्रीलाई संसद्मा जवाफ दिन लगाइन्छ । बेलायतको संसद् सशक्त र सक्रिय संसद्को उदाहरण हो ।"
आन्तरिक रेमिट्यान्समा हुन्डीको अंश खोजिँदै,"चालु आर्थिक वर्षको पाँच महिना (साउनदेखि मंसिरसम्म) रेमिट्यान्समार्फत ३ खर्ब ८८ अर्ब ५८ करोड रुपैयाँ मुलुक भित्रिएको छ । अघिल्लो आर्थिक वर्षको सोही अवधिको तुलनामा रेमिट्यान्स ६८ प्रतिशतले घटेको हो । अघिल्लो वर्षको सोही अवधिमा रेमिट्यान्स ११ प्रतिशत बढेको थियो ।तर गत साउनयता रेमिट्यान्स लगातार घट्दो छ । यसअनुसार गत साउनमा १८१, भदौमा ६३, असोजमा ७६, कात्तिकमा ७५ र मंसिरमा ६८ प्रतिशत घटेको हो । अमेरिकी डलरमा विप्रेषण आप्रवाह ७३ प्रतिशतले कमी आई २ अर्ब २६ करोड कायम भएको छ । अघिल्लो वर्ष यस्तो आप्रवाह ६४ प्रतिशतले बढेको थियो, प्रतिवेदनमा उल्लेख छ । धेरै नेपाली काम गर्ने जाने प्रमुख राष्ट्रहरूले कोभिडपछि अर्थतन्त्रमा राम्रो सुधार गरेका छन् । तर रेमिट्यान्स भने बढ्न सकेको छ्रन । नेपाललगायत विश्वका धेरैजसो मुलुकमा निषेधाज्ञा भएको बेला नेपालमा रेमिट्यान्स झन्डै ३८ प्रतिशतसम्म बढेको थियो । अवस्था सामान्य हुँदै भएपछि विदेश जाने नेपाली पनि बढेका छन् । तर निरन्तर रेमिट्यान्स घट्दो छ । हुन्डीलगायत पैसा ओसारपसार गर्ने अनौपचारिक माध्यमको चहलपहल बढेकाले वित्तीय प्रणालीबाट आउने रेमिट्यान्स घटेको जानकारहरू बताउँछन् । आयात निरन्तर बढेकाले कर छल्नका लागि न्यून बीजकीकरणमार्फत ल्याइएका सामानको भुक्तानी गर्न पनि हुन्डीलगायत गतिविधि बढेकाले रेमिट्यान्स घटेको उनीहरूको भनाइ छ ।"
सवारीसाधनमा युरो ६ मापदण्ड लागू गरिँदै,"युरो ६ मापदण्ड अनुसारका सवारी भित्र्याउँदा मूल्य बढी तिर्नुपर्ने भएकाले अहिले तत्कालै उक्त मापदण्डमा जान नहुने उनीहरूको भनाइ छ । मुलुकमा सबैभन्दा बढी आयात हुने मोटरसाइकल र कारमा युरो ४ मात्र लागू गर्नुपर्ने उनीहरू बताउँछन् । एकै पटक युरो ६ मापदण्ड लागू गर्न व्यावहारिक नहुने नेपाल अटोमोबाइल्स एसोसिएसन्स (नाडा) का अध्यक्ष ध्रुव थापाको भनाइ छ । वातावरणीय हिसाबले हेर्ने हो भने यो सकारात्मक हो, थापाले भने, तर चरणबद्ध हिसाबले जाँदा राम्रो हुन्छ भन्ने हाम्रो भनाइ हो । एकाएक युरो ६ मापदण्ड लागू गर्दा सवारीसाधनको मूल्य बढ्ने र त्यसको प्रत्यक्ष मार उपभोक्तालाई नै पर्ने थापाले बताए । पेट्रोलियम पदार्थ गुणस्तरीय भित्र्याउने र सवारीसाधनचाहिँ कम गुणस्तरीय भित्र्याउने नीति राज्यले लिन नहुने वातावरणविद् मञ्जित ढकालको भनाइ छ । मापदण्ड स्तरोन्नति गर्दा प्रदूषण कम हुन्छ भने किन हामी त्यतातिर नजाने ? उनले भने, त्यसैले अब युरो ६ मापदण्ड लागु गर्न आलटाल गर्नुहुन्न । युरो ६ मापदण्ड लागू गर्दै विद्युतीय सवारी आयातलाई बढावा दिनुपर्ने उनले बताए । वातावरण नियमावली २०५४ कार्यान्वयनमा आएपछि सरकारले पहिलो पटक २०५६ मा नेपाल प्रदूषण मापदण्ड २०५६ लागू गरेको थियो । उक्त मापदण्ड युरो १ सरह थियो । उक्त मापदण्ड २०६९ मा परिमार्जन भएर नेपाल सवारी प्रदूषण मापदण्ड २०६९ लागू भएको हो, त्यसअनुसार अहिले युरो ३ मापदण्डका सवारीसाधन भित्रिन्छन् । भारतले सन् २०२० देखि नै युरो ६ मापदण्ड कार्यान्वयनमा ल्याइसकेको छ ।"
तीनमुखे झोलुंगे पुल ७ वर्षदेखि अलपत्र,"(पाल्पा)  रुरुक्षेत्रमा निर्माणाधीन तीनमुखे झोलुंगे पुल साढे सात वर्ष बित्दासमेत अधुरै छ । तीन वर्षमा सक्ने गरी ठेक्का भएको हो । २०७१ असार १० मा पुलको शिलान्यास भएको थियो । निर्माण व्यवसायीले २०७४ असार ९ मा काम सक्नुपर्ने थियो । तर अहिलेसम्म काम पूरा भएको छैन । निर्माण सक्नुपर्ने म्याद गुज्रेको समेत चार वर्ष बितिसकेको छ । निर्माण व्यवसायीको लापरबाही र सरोकारवाला निकायको बेवास्ताले पुल बन्न नसकेको हो । तानसेन नगरपालिका१४ अर्गली, गुल्मीको रुरुक्षेत्र गाउँपालिका१ रिडीबजार र स्याङ्जाको कालिगण्डकी गाउँपालिका१ कारिकोट चण्डीभञ्ज्याङलाई जोड्ने गरी पुल निर्माण सुरु भएको थियो । स्थानीय रेखदेख, अनुगमन लगायतको जिम्मेवारी कसैलाई नदिएकाले पनि काममा ढिलाइ भएको रुरुक्षेत्र१ रिडीका वडाध्यक्ष रामलाल विकले बताए । काममा निर्माण व्यवसायीले लापरबाही गरे पनि अनुगमनकारी निकाय नै कोही भएन, उनले भने, स्थानीय सरकारलाई निर्माण व्यवसायीले टेर्ने अवस्था रहेन । कालीगण्डकी नदी र रिडी खोलाको दोभानमा पुल बनिरहेको छ । निर्माण व्यवसायीकै कारण पुल निर्माणले तीव्रता पाउन नसकेको सस्पेन्सन ब्रिज डिभिजनले जनाएको छ । ठेक्का पाएको नयाँबाटो रुविना मना जेभी कन्स्ट्रक्सनले तीन जिल्लाको कतै पनि के कति काम गर्ने र कहिले सक्ने भन्ने होर्डिङ बोर्ड राखेको छैन । सस्पेन्सन बिज्र डिभिजनका अनुसार पुल निर्माण गर्न १५ करोडको इस्टिमेट भए पनि ९ करोड ८८ लाख रुपैयाँमा ठेक्का सम्झौता भएको हो । तोकिएको मितिमा काम नसकिएपछि निर्माण व्यवसायीलाई डिभिजन कार्यालयले म्याद थपेको थप्यै छ । डिभिजनका अनुसार पुलको बीच भागको मुख्य फाउन्डेसन सकेर पाल्पा र गुल्मीतर्फको काम अन्तिम चरणमा पुगेको छ । स्याङ्जातर्फको काम पनि भइरहेको छ । सुरुमा फाउन्डेसनमा केही समस्या भएको थियो । अहिले समस्या नभएको जनाएको छ । व्यवसायीले इस्टिमेटभन्दा धेरै कम मूल्यमा बिड गरेको छ । त्यसैले कामदार पठाउने गरे पनि कामलाई तीव्रता दिएको छैन । पुल निर्माण हुँदा पाल्पा र गुल्मी हिँडडुलमा समेत दुई किलोमिटर दूरी छोटो पर्छ ।"
इन्टरनेट गुणस्तर अनुगमन गर्न प्राधिकरणले गठन गर्यो उपसमिति,"काठमाडौं (कास) इन्टरनेटको गुणस्तरबारे अध्ययन गर्न नेपाल दूरसञ्चार प्राधिकरणले उपसमिति गठन गरेको छ । इन्टरनेट सेवा प्रदायकहरूले सञ्चालन गरिरहेको सेवाको गुणस्तरबारे प्रश्न उठेको भन्दै प्राधिकरणले चार सदस्यीय उपसमिति गठन गरेको जनाएको छ । उपसमितिले प्राधिकरणमा आएका गुनासा अध्ययन गर्ने र सेवाग्राहीका अनुभवहरूसमेत बटुलेर प्रतिवेदन तयार पार्ने जिम्मा पाएको छ । आफूहरूलाई विशेषगरी तीन वटा जिम्मा दिइएको उपसमितिका संयोजकसमेत रहेका प्राधिकरणको उपभोक्ता हित संरक्षण महाशाखा निर्देशक अर्जुन घिमिरे बताउँछन् । पुसभर प्राधिकरणमा आएका सबै गुनासाको अध्ययन गरी वास्तविकता यकिन गर्ने, उनले भने, प्रमुख सेवा प्रदायकका कर्पोरेट ग्राहक छनोट गरी गुणस्तरको अवस्था हेर्ने र सेवा प्रदायक तथा ग्राहक र्यान्डम्ली छनोट गरी गुणस्तर नमुना परीक्षण गर्ने जिम्मा पाएका छौं । गुणस्तरको अध्ययन र नमुना परीक्षणपछि आफूहरूले एक महिनाभित्र प्रतिवदेन बुझाउने घिमिरेले जानकारी दिए । विभिन्न सञ्चारमाध्यम र कान्तिपुर दैनिकले समेत पुस २९ गते आफ्नो सम्पादकीयमा इन्टरनेटको गतिमा भइरहेको ठगी रोक भनी गरेको विषयलाई मध्यनजर गर्दै यस विषयमा एक महिनाभित्र प्रतिवेदन पेस गर्नू भनी हामीलाई जिम्मा दिइएको छ, उनले भने, प्राधिकरणका अध्यक्षको सचिवालयले हिजो जिम्मा दिएको हो, हामीले हिजैबाट काम सुरु गरिसकेका छौं । उपसमितिमा फ्रिक्वेन्सी वितरण व्यवस्थापन शाखाका प्रदीप पौडेल, सेवा गुणस्तर शाखाका दिनेश मैनाली सदस्य छन् । अनुमतीपत्र सर्त अनुगमन शाखाका हस्तबहादुर शाही भने सदस्य सचिव छन् । प्रतिवेदनमा इन्टरनेट सेवाको गुणस्तर सुधारका लागि सुझावसमेत दिइने घिमिरेले बताए । इन्टरनेट सेवा प्रदायकले आफूले कबोल गरेजतिको उच्च गतिमा इन्टरनेट सेवा दिन नसकेको भन्दै ग्राहकले असन्तुष्टि पोख्ने गरेका छन् । कतिले त उच्च गतिको इन्टरनेट सेवाका लागि प्राधिकरणबाट स्वीकृतिसमेत नलिएको पाइएको छ । यद्यपि, उनीहरूले उच्च गतिको इन्टरनेट प्याकेज सस्तोमै बेच्ने उद्घोष गर्दै आएका छन् । सेवा शुल्कमहसुल स्वीकृति नगराई सामाजिक सञ्जाल, पत्रपत्रिका तथा आआफ्ना वेबसाइटमा सूचना प्रकाशन गरी लागू गरेको भन्दै प्राधिकरणले यसअघि नै सूचना सार्वजनिक गरेको थियो । अब भने अनुमगनको काम थालेको प्राधिकरणको भनाइ छ ।"
मुग्लिङपोखरा सडक विस्तार धमाधम,"(तनहुँ)  पृथ्वीराजमार्गअन्तर्गत मुग्लिङपोखरा सडक खण्ड विस्तारको कामलाई तीव्रता दिइएको छ । तनहुँ र कास्कीमा पर्ने यस खण्डलाई चार लेनको बनाउन सडक सीमाभित्र पर्ने रूख काट्ने, सडक फराकिलो बनाउने र भत्किने संरचना सर्भेको काम अघि बढाइएको हो । गण्डकी प्रदेशको लाइफलाइन रहेको मुग्लिङपोखरा सडक विस्तारको काम दुई खण्डमा छुट्याएर सुरु गरिएको छ । सडक विभाग आयोजना निर्देशनालय (एडीबी) ले पहिलो चरणमा आँबुखैरेनीपोखरा खण्ड निर्माण प्रक्रिया अघि बढाएको छ । यसअन्तर्गत आँबुखैरेनीजामुने पूर्वी खण्ड र जामुनेपोखरा पश्चिम खण्डले सडक विस्तारको काम अगाडि बढाएका हुन् ।सडक विस्तार कार्यअन्तर्गतको सडक सीमाभित्रका रूख काट्ने र सडक विस्तार गर्ने काम भइरहेको पूर्वी खण्डका प्रमुख नरेन्द्र सुवेदीले जानकारी दिए । यसअन्तर्गत आँबुखैरेनीबाट करिब ५ किमि सडक विस्तार गरेर सकिएको छ । सडक सीमाभित्रका रूख पनि काट्ने काम हुँदै छ । सडक विस्तारका क्रममा सडक सीमाभित्र पर्ने व्यक्तिगत तथा अन्य घर, टहरा, पार्टीपौवालगायत संरचनाको तथ्यांक संकलन गर्न सर्भे भइरहेको उनले बताए । आँबुखैरेनीेदेखि १२ किमि क्षेत्रमा सर्भे हुँदा १ सय ५७ वटा भौतिक संरचनाको तथ्यांक निस्किएको र यी संरचना भत्काउँदा २ करोड २५ लाख रुपैयाँ बराबरको क्षतिपूर्ति बेहोर्नुपर्ने देखिएको उनको भनाइ छ । राइट टु वेमा पर्ने आँबुखैरेनी र बन्दीपुर गाउँपालिका खण्डमा रूख पनि काट्न थालिएको छ । पश्चिम सडकखण्डमा पनि सडक विस्तारको कामलाई तीव्रता दिइएको छ । जामुनेकोत्रे करिब २० किलोमिटरसम्म १ हजार २ सय वटा रूख काटिएको पश्चिम सडकखण्डका प्रमुख अमित श्रेष्ठले जानकारी दिए । यो सडक विस्तारका लागि तनहुँको म्याग्दे गाउँपालिका र शुक्लागण्डकी नगरपालिका खण्डमा रूख काटिएको छ । कास्की क्षेत्रको काम पनि विस्तारै अगाडि बढाउने तयारीमा छौं, उनले भने । सडक सीमाभित्र पर्ने खानेपानीका पाइप, रूख, बिजुलीका पोल हटाउने काम पनि भइरहेको र जामुनेदेखि थर्पुसम्म सडक विस्तारका क्रममा भत्किने भौतिक संरचनाको सर्भे गरिसकिएको र अन्य क्षेत्रको सर्भे भइरहेको उनले बताए । पृथ्वी राजमार्गको करिब ७२ किलोमिटर सडकखण्ड तनहुँमा पर्छ । यस खण्डभित्र आँबुखैरेनी, विमलनगर, डुम्रे, छिर्कने, घाँसीकुवा, तालघारे, दमौली, चापाघाट, जामुने, थर्पु, खैरेनीटार, दुलेगौंडा, कोत्रेलगायत सानाठूला बजार क्षेत्र पर्दछन् । यी बजारमध्ये बढी मात्रामा आँबुखैरेनी, विमलनगर, डुम्रे, छिर्कने, दमौलीलगायत बजार क्षेत्र प्रभावित हुनेछन् । तनहुँका करिब ५ सय घरटहरालगायत भौतिक संरचना भत्काउनुपर्ने अनुमान छ । मुग्लिङपोखरा सडकअन्तर्गत पश्चिम खण्ड जामुनेपोखरा सडक निर्माण जिम्मा चिनियाँ कम्पनी यनहुई काइयुन हाइवे एन्ड ब्रिज कन्स्ट्रक्सनले ७ अर्ब ४० करोड र पूर्वी खण्ड आँबुखैरनीजामुने सडक निर्माणको जिम्मा अर्को चिनियाँ कम्पनी कम्युनिकेसन कन्स्ट्रक्सनले ६ अर्ब २१ करोड ३१ लाख १३ हजार रुपैयाँमा पाएको छ । मुग्लिङपोखराको दूरी करिब ८८ किमि छ । यसमा आँबुखैरेनीपोखराको लम्बाइ ८० किमि छ ।"
रेलवे कर्मचारीलाई तालिम,जनकपुर (कास) लामो समयपछि जयनगरकुर्था रुटमा रेल सञ्चालन गर्ने तयारीमा रहेको नेपाल रेलवे कम्पनीले कर्मचारी भर्ना गर्दै प्राविधिक तालिम दिन थालेको छ । जनकपुरमा बुधबारदेखि सुरु भएको तालिमलाई भने रेलवेका पूर्वकर्मचारीले भाँड्न खोजेका थिए । नेपाल रेलवे कम्पनीले झन्डै ८० लाख खर्चेर तालिम दिएका यसअघिका कर्मचारीको विरोधबीच तालिम दिन थालिएको हो । रेलवेका महाप्रबन्धक नीरञ्जन झाले तोक आदेशमा नियुक्त गरेका ५५ जना कर्मचारीलाई जनकपुरको मत्स्य विकास तालिम केन्द्रमा प्राविधिक तालिम दिन सुरु गरिएको छ । यसअघिका महाप्रबन्धक गुरु भट्टराईले यसैगरी तोक आदेशमा नियुक्त गरेका झन्डै दुई सय कर्मचारीमध्ये ६० जनालाई भारतीय कोंकण रेलवे कर्पोरेसनका प्राविधिकले गत वैशाखमा तालिम दिएका थिए । ती कर्मचारीको समेत हाजिर रोक्का गरी नयाँ नियुक्त गरिएका ५५ जना कर्मचारीलाई फेरि तालिम दिन थालिएको हो ।मत्स्य विकास तालिम केन्द्रमा तालिम सुरु भएलगत्तै रेलवेका पुराना कर्मर्चारीले मूल ढोकाअगाडि नाराबाजी गरेका थिए । भट्टराईको पालामा नियुक्ति पाएर तालिमसमेत लिइसकेका कर्मचारीलाई पाखा लगाई नयाँ नियुक्ति गरेर आफूहरूमाथि अन्याय गरेको उनीहरूको आरोप छ ।
एनआरएनए निर्वाचनलाई घलेको संयोजकत्वमा समिति,"काठमाडौं (कास) गैरआवासीय नेपाली संघ (एनआरएनए) ले आगामी फागुन १६ (फेब्रुअरी २८) भित्र अन्तर्राष्ट्रिय समन्वय परिषद् (आईसीसी) को निर्वाचन गर्न संरक्षक शेष घलेको संयोजकत्वमा शनिबार उच्चस्तरीय समिति गठन गरेको छ । एनआरएनएको परिषद् सदस्यको विवाद लिएर निर्वाचन हुन नसकेपछि शनिबार बसेको एनआरएनएको ८१औं केन्द्रीय बैठकले घलेको संयोजकत्वमा समिति बनाएको प्रवक्ता डीबी क्षत्रीले जानकारी दिए । समितिका सदस्यहरूमा संस्थापक अध्यक्ष उपेन्द्र महतो, पूर्वअध्यक्षहरू जीवा लामिछाने, देवमान हिराचन, भवन भट्ट, रामप्रताप थापा र अध्यक्ष कुमार पन्त छन् । समितिलाई निष्पक्ष ढंगले संघको दसौं महाधिवेशन तथा आईसीसी निर्वाचनसम्बन्धी काम सम्पन्न गर्न जिम्मेवारी दिइएको छ, क्षत्रीले भने । समितिले महाधिवेशन प्रतिनिधिहरूको अन्तिम नामावली संघको विधान र नियमावलीअन्तर्गत रहेर २६ जनवरीसम्म अन्तर्राष्ट्रिय समन्वय परिषद्का अध्यक्षमार्फत निर्वाचन समितिलाई उपलब्ध गराउनेछ । समितिले आवश्यक ठाने कानुनी, आईटीलगायत विशेषज्ञ रहेको स्वतन्त्र समिति गठन गर्न सक्नेछ । एनआरएनको महाधिवेशन गत अक्टोबरमै तोकिएको थियो । १०औं महाधिवेशनका लागि बद्री केसी, रविना थापा र कुल आचार्यले नेतृत्वमा दाबी गरेका छन् ।"
आइतबारदेखि नर्भिकको कोभिड ओपीडी,काठमाडौं (कास) देशभर कोरोना संक्रमितको संख्या बढेसँगै नर्भिक इन्टरनेसनल हस्पिटलले कोभिड ओपीडी क्लिनिक सेवा सञ्चालन गर्दै छ । अस्पतालमा आउने अन्य बिरामीहरूलाई हुन सक्ने सम्भावित संक्रमणबाट बचाउने उद्देश्यले अस्पतालले मुख्य भवनभन्दा केही पर अलग्गै स्थानमा कोभिड ओपीडी सेवा सञ्चालन गर्न लागेको नर्भिकका प्रमुख कार्यकारी अधिकृत अजयकुमार मिश्रले जानकारी दिए । आइतबारदेखि नर्भिकको पार्किङ क्षेत्रनजिकै अलग्गै स्थानमा निर्मित भवनमा कोभिड ओपीडी सेवा सञ्चालन हुनेछ । ओपीडीमा कोभिड भएका वा उस्तै लक्षण देखिएकालाई स्वास्थ्य समस्याको विषयमा गुणस्तरीय परामर्श सेवा दिइने बताइएको छ ।
सेञ्चुरी क्यापिटलमा श्रेष्ठ,"काठमाडौं (कास) सेञ्चुरी क्यापिटल मार्केट्स लिमिटेडको प्रमुख कार्यकारी अधिकृतमा रमेशकुमार श्रेष्ठ नियुक्त भएका छन् । सेञ्चुरी बैंकको सहायक कम्पनी सेञ्चुरी क्यापिटल मार्केट्समा माघ २ देखि श्रेष्ठले पदभार ग्रहण गर्दै छन् । श्रेष्ठ यसअघि बैंकको प्रमुख बजार अधिकृतमा कार्यरत थिए । वाणिज्य शास्त्रमा स्नातकोत्तर श्रेष्ठले हिमालयन बैंक, सिद्धार्थ बैंक र सेञ्चुरी बैंकमा विभिन्न पदमा रही बैंकिङ क्षेत्रमा २० वर्षभन्दा बढीको अनुभव हासिल गरेका छन् ।"
२८ जिल्लामा भूमि आयोगको अध्यक्ष नियुक्त,"काठमाडौं (कास) सरकारले राष्ट्रिय भूमि आयोग गठन भएको चार महिनापछि २८ वटा जिल्ला समिति गठन गरेको छ । मन्त्रिपरिषद्को गत पुस २१ को निर्णयअनुसार आयोगको जिल्ला समितिमा अध्यक्ष नियुक्त गरिएको छ । मन्त्रिपरिषद्ले डेढ साताअघि नियुक्तिको निर्णय गरे पनि गुपचुप राखिएको थियो । अध्यक्षहरूलाई नियुक्ति दिएर शपथ गराएपछि मात्र शुक्रबार नियुक्तिको निर्णय सार्वजनिक भएको हो । सरकारले औपचारिक रूपमा भने अझै निर्णय सार्वजनिक गरेको छैन ।मन्त्रिपरिषद्को निर्णयअनुसार भूमि व्यवस्था, सहकारी तथा गरिबी निवारण मन्त्रालयले शुक्रबारदेखि लागू हुने गरी जिल्ला अध्यक्षहरूलाई नियुक्तिपत्र दिएको छ । सत्तारूढ गठबन्धनभित्र भागबन्डाका आधारमा जिल्ला अध्यक्ष नियुक्त गरिएको हो । कांग्रेसले १३, माओवादी केन्द्रले ८, एकीकृत समाजवादीले ३, जनमोर्चाले २ र जनता समाजवादी पार्टीले २ जिल्ला अध्यक्ष पाएका छन् ।ताप्लेजुङमा कृष्णकुमार बस्नेत, इलाममा भरतबहादुर खत्री, ओखलढुंगामा अशोककुमार कार्की, पाँचथरमा दिनेशकुमार लावती, झापामा तिलकसिंह पाण्डे, सुनसरीमा भगिरथ खत्वे, भोजपुरमा दिलकुमार राई, काभ्रेमा हरिबहादुर केसी, धादिङमा कृष्णप्रसाद अर्याल, तनहुँमा रामचन्द्र अधिकारी, कास्कीमा गंगाप्रसाद पोखरेल, बागलुङमा धर्मबहादुर कुँवर, लमजुङमा दामोदर अधिकारी, रूपन्देहीमा हरिबहादुर आचार्य, अर्घाखाँचीमा यादव घिमिरे, गुल्मीमा राम मल्ल ठकुरी, प्यूठानमा इमानसिंह खड्का, सुर्खेतमा श्रीधर पौडेल, दैलेखमा नयराम थापा, डडेलधुरामा शेरबहादुर भण्डारी, कञ्चनपुरमा देवेन्द्रराज ढुंगाना, उदयपुरमा बलबहादुर तामाङ, धनकुटामा बलबहादुर राई, मोरङमा सुशीला घिमिरे, सिन्धुलीमा रामकुमार पौडेल, नुवाकोटमा अर्जुनप्रसाद न्यौपाने, चितवनमा बद्रीनाथ तिमिल्सिना, मकवानपुरमा विष्णुप्रसाद दाहाललाई अध्यक्ष नियुक्त गरिएको छ । जिल्ला समितिले पूर्णता कहिले पाउँछ भने यकिन छैन । गठबन्धन दलबीच भागबन्डा नमिल्दा समिति गठनमा ढिलाइ भएको हो ।गत भदौमा केशव निरौलाको अध्यक्षतामा गठन गरेको आयोगले २७ जिल्लामा भूमिहीन दलित र भूमिहीन सुकुम्बासीलाई जग्गा वितरण गर्ने प्रक्रिया अघि बढाएको जनाएको छ । अघिल्लो सरकारले गठन गरेको भूमिसम्बन्धी समस्या समाधान आयोगलाई गत साउन १९ मा खारेज गरेको थियो । अघिल्लो सरकारले तीन वर्षभित्र लगत संकलन गरी जग्गाको धनीपुर्जा वितरण, नक्सा एवं स्रेस्ता हस्तान्तरण र एकीकृत आवासका लागि जग्गा व्यवस्थापन गर्ने उद्देश्यले २०७६ चैत ९ मा देवीप्रसाद ज्ञवालीको अध्यक्षतमा १२ सदस्यीय भूमि समस्या समाधानसम्बन्धी आयोग गठन गरेको थियो । २०७७ माघमा सबै जिल्लामा जिल्लास्तरीय समिति गठन गरिएको थियो । ज्ञवाली अध्यक्ष रहेको आयोग गत साउनमा विघटन गरेपछि जिल्ला समितिहरू पनि स्वतः विघटनमा परेका थिए ।अहिले जिल्लाको अध्यक्ष तोके पनि कार्यसमितिले पूर्णता पाउन समय लाग्ने भएको छ । आयोगका अध्यक्ष निरौलाले राष्ट्रिय सभाको निर्वाचनका कारण सदस्य नियुक्तिमा केही समय कुर्नुपर्ने बताए । आचारसंहिता उल्लंघन हुने भएकाले नियुक्ति गर्न नसकिएको निरौलाले बताए । भूमिहीनलाई घरघडेरी उपलब्ध गराउने नाममा २०४६ को राजनीतिक परिवर्तनपछि २०४९ सालदेखि नै सुकुम्बासीका नाममा हरेकजसो सरकारले आयोग गठन गर्दै आएको छ । यस अवधिमा ६ वटा आयोगले १ लाख ५४ हजार ८ सय ५७ जनालाई जग्गा वितरण गरेको तथ्यांक छ । अध्यक्ष निरौलाले भूमिहीनलाई फागुन दोस्रो सातासम्ममा जग्गाको धनीपुर्जा उपलब्ध गराउने गरी काम भइरहेको बताए । जिल्ला समिति गठन नभए पनि हामीलाई काम गर्न कठिन छैन, उनले भने ।"
भोकाएको बाघ फ्रेन्ड्स 'भोकै,"सुपरसव विजयसंकटालाई हराएपछि थ्रीस्टारको १६ अंक भएको छ । टोली चौथो स्थानमा उक्लिन सफल भयो । संकटा भने १५ अंकमा सीमित रहेर पाँचौं स्थानमा झरेको छ । संकटाले यस नतिजासँगै आफ्नो अपराजित यात्रा गुमाएको छ । खेलको निर्णायक गोल दोस्रो हाफको इन्ज्युरी समयको सातौं मिनेटमा सम्भव भएको थियो । यो गोल गर्ने खेलाडी थिए, सुपरसव विजय भुजेल । उनी ९० औं मिनेटमा मैदानमा छिरेका थिए । उनले आफ्नो उपयोगिता सिद्ध गरे । त्यो गोलपछि संकटासामु खेलमा फर्कने समय नै बाँकी रहेन । संकटाका प्रशिक्षक विष्णु गुरुङले आफ्नो टिम अन्तिम समयमा सम्हालिन असफल रहेको बताए । लिग नवौं चरण आइपुग्दा विष्णुले आत्मसात् गरेको यो पहिलो ए डिभिजन हार रह्यो । यो उत्तिकै पीडादायी रह्यो । यसको ठीक उल्टो थ्रीस्टारका लागि भने यो उत्तिकै खुसीको जित रह्यो । थ्रीस्टार प्रशिक्षक उर्जेन श्रेष्ठले भने, यो निकै खुसीको जित हो, यसले टिममा उत्साह थपिएको छ । खराब सुरुआत लिएको थ्रीस्टार यो जितपछि लिगमा बलियो चुनौती पेस गर्न सक्षम भएको छ । थ्रीस्टारको लगातार तेस्रो जित हो । यससँगै टिमले लय समातेको संकेत देखाएको छ । थ्रीस्टार ७ खेलयता अपराजित छ । थ्रीस्टारले शीर्ष दुई स्थानका मछिन्द्र र मनाङविरुद्ध अझै खेल्न बाँकी रहेको हुनाले पनि लिग उपाधिको होड एक प्रकारले खुलाजस्तै भएको छ । त्यतिमात्र होइन, थ्रीस्टारले अब लिगमा किङमेकर को भूमिका पनि खेल्न सक्नेछ ।"
एन्फालाई सहयोग निरन्तर,"काठमाडौं एसियाली फुटबल महासंघ (एएफसी) ले अखिल नेपाल फुटबल संघ (एन्फा) लाई प्रदान गर्दै आएको प्राविधिक सहयोग कोष निरन्तर जारी राख्ने भएको छ । एन्फाका अनुसार एएफसीले यो सहयोगलाई निरन्तरता दिने निर्णय शनिबार औपचारिक रूपमा गरेको हो । यही सहयोगबाट एन्फाले जिल्ला, प्रदेश र एन्फा प्रशिक्षकलाई तलब खुवाउने काम गर्दै आएको थियो । यस्तो सहयोग हामीले पहिलादेखि पाउने गरेका थियौं, कोरोना भाइरस संक्रमण महामारीका बेला रोकिएको थियो । अब फेरि सुचारू भएको छ । यस कोषलाई प्रशिक्षकको तलबका लागि प्रयोग गरिनेछ । हामी सबैलाई थाहा छ, फुटबलको विकासमा प्रशिक्षकको भूमिका कति धेरै हुन्छ भनेर, सहयोगबारे एन्फा अध्यक्ष कर्माछिरिङ शेर्पाले भने । एएफसीले विशेष सहयोगका रूपमा एन्फालाई यो कोष उपलब्ध गराएको हो । यसलाई लिएर अध्यक्ष शेर्पाले एएफसीका महासचिव विन्डरसर जोन र उपमहासचिव भाहिड कारडानीसँग पनि छलफल गरेका थिए । यसैक्रममा एएफसीको निर्णय निश्चित भएको हो । यसअघि यस सहयोगलाई निरन्तरता दिन शेर्पाले एएफसी अध्यक्ष शेख सलमानलाई अनुरोध गरेका थिए ।"
वाग्मतीले पुलिससँग सेमिफाइनल खेल्ने,"काठमाडौं (कास) युवा खेलाडीहरू विपिन आचार्य, प्रतिश जीसी र नन्दन यादवको अलराउन्ड प्रदर्शनमा वाग्मती प्रदेश प्रधानमन्त्री कप पुरुष ट्वान्टी२० राष्ट्रिय क्रिकेट प्रतियोगिताको सेमिफाइनल पुगेको छ । वाग्मतीले शनिबार गण्डकी प्रदेशको चुनौतीलाई ४० रनले पन्छाएको थियो । चौथो खेलमा तेस्रो जित हात पार्दै वाग्मती समूह बी को उपविजेता हुँदै अन्तिम चारमा पुगेको हो । एपीएफले सबै चार खेल जितेर यसअघि समूह विजेता भई सेमिफाइनल निश्चित गरेको थियो । वाग्मतीले समूह ए को विजेता नेपाल पुलिस क्लबसँग फाइनल पुग्नका लागि खेल्नेछ ।विपिनले १९ बलमा ३०, प्रतिशले ८ बलमा २७ र नन्दनले १० बलमा १४ रन बनाएपछि टस जितेर पहिलो ब्याटिङ गरेको वाग्मतीले ९ विकेट गुमाई १ सय ४३ रन बनायो । विपिनले ३ चौका, प्रतिशले २ चौका र ३ छक्का तथा नन्दनले १ चौका र १ छक्का प्रहार गरे । ओपनर इशान्त पाण्डे ९ र कप्तान ज्ञानेन्द्र मल्ल ४ रनमै आउट भएका थिए । अर्का ओपनर सुवास खकुरेलले ३० बलमा २ चौका र १ छक्कासहित २७ र लक्की कठायतले १७ रन बनाए । गण्डकीबाट कृष्ण पौडेल र कप्तान विशाल पौडेलले २२ तथा अशोक श्रेष्ठ, सुवास भण्डारी र कमल परियारले ११ विकेट लिए । यसअघि दुवै खेल हारिसकेको गण्डकीले त्रिवि क्रिकेट मैदान कीर्तिपुरमा ९ विकेट गुमाई १ सय ३ रनमात्र बनाउन सक्यो । नन्दनले ३ ओभरमा ११, सुवास खत्रीले २ ओभरमा १८ र प्लेयर अफ द म्याच विपिनले ४ ओभरमा १९ रन खर्चेर २२ तथा रिजन ढकाल, प्रतिश र रामनरेश गिरीले ११ विकेट लिए । गण्डकीका कमलले ११ तथा विधान श्रेष्ठ, दीपक डुम्रे, सन्दीप क्षेत्री, गोविन्द बिक र विशाल समान १० रनमा आउट भए । पुलिस र प्रदेश १ बीच हुने भनिएको दिनको पहिलो खेल स्थगित गरिएको थियो । प्रदेश १ का केही खेलाडीमा कोभिड१९ को आशंका गरिएपछि खेल स्थगित हुन पुगेको थियो । प्रदेश १ का खेलाडीको कोभिड परीक्षण गरिएको र नतिजा आएपछि बाँकी निर्णय लिने जनाउँदै नेपाल क्रिकेट संघ (क्यान) का सदस्य एवं प्रतियोगिता निर्देशक दुर्गा पाठकले स्थगित खेल सोमबार वैकल्पिक दिनमा खेलाइने तयारी गरेको बताए ।"
आर्मी र एपीएफ च्याम्पियन,"(पोखरा)  दोस्रो टाइगर कप आमन्त्रित खुला क्लब च्याम्पियनसिप महिला तथा पुरुष भलिबल प्रतियोगितामा पुरुषतर्फ त्रिभुवन आर्मी र महिलातर्फ एपीएफले उपाधि जितेका छन् । पोखरा रंगशाला भलिबल प्रशिक्षण केन्द्रमा शनिबार भएको फाइनलमा विभागीय टोलीद्वय उपाधि जित्न सफल भए ।फाइनलमा आर्मी क्लबले टिपटप हेल्प नेपाल स्पोर्ट्स क्लबलाई ३१ को सेटमा पराजित गर्यो । आर्मीले लिग चरणको पराजय बदला लिएको छ । पहिलो सेट २५१८ ले आफ्नो पक्षमा पारेको आर्मीका लागि मानबहादुर श्रेष्ठ र धनबहादुर भट्टको स्पाइक र ब्लक महत्त्वपूर्ण बन्यो । हेल्प नेपालले सर्भिसमा समेत अंक गुमाएपछि पहिलो सेट जित्न आर्मीलाई सहज भयो । दोस्रो सेटमा भने आर्मीले केही कठिन चुनौती सामना गर्यो । तीन भारतीय खेलाडी रहेको हेल्प नेपालले प्रतिस्पर्धात्मक दोस्रो सेट २६२४ ले आफ्नो बनायो । तेस्रो सेटमा आर्मीले २५१८ ले जित्दै पुनरागमन जनयो । चौथो सेटमा आर्मी हाबी हुँदै २५१९ को सेट जितका साथ खेल आफ्नो पक्षमा पार्न सफल भयो । महिलातर्फ विभागीय डर्बीमा साबिक विजेता एपीएफले आर्मीलाई पराजित गर्दै उपाधि रक्षा गर्यो । दोस्रोपल्ट उपाधि उचाल्दा एपीएफले सोझो सेटमै नतिजा निकाल्यो । पहिलो सेट २५२३ ले पन्छाउँदा केही प्रतिस्पर्धात्मक भए पनि दोस्रो र तेस्रो सेटमा भने एपीएफलाई सहज भयो । दोस्रो २५१५ र तेस्रो सेट २५२० ले जितेर एपीएफले उपाधि आफ्नो नाममा बनायो । प्रतियोगितामा पुरुषतर्फ पुलिस क्लब र महिलातर्फ न्यु डायमन्ड क्लब तेस्रो भए । टाइगर ग्रुप अफ पोखराले आयोजना गरेको प्रतियोगितामा विजेता पुरुषमहिला टोलीले ३३ लाख रुपैयाँ पुरस्कार पाए । उपविजेताले समान १ लाख ५० हजार र तेस्रो हुने टोलीले समान ७५ हजार रुपैयाँ पाए । पुरुषतर्फ सान्त्वना स्थान प्राप्त गण्डकी प्रदेश र महिलातर्फ पुलिसले समान ३५ हजार रुपैयाँ प्राप्त गरे । महिलामा एपीएफकी सरस्वती चौधरी सर्वोत्कृष्ट खेलाडी भइन् । उनले २५ हजार रुपैयाँ पुरस्कार पाइन् । पुरुषतर्फ आर्मीका धनबहादुर भट्ट उत्कृष्ट खेलाडी घोषित भए । उनले २५ हजार रुपैयाँ पाए । महिलातर्फ उत्कृष्ट सर्भरमा एपीएफकी निरुता ठगुन्ना, सेटरमा आर्मीकी कृपा अधिकारी, ब्लकरमा एपीएफकी हीरा केसी, लिबरोमा न्यु डायमन्डकी सलिना श्रेष्ठ र स्पाइकरमा आर्मीकी शान्तिकुमारी थारु चुनिए । उत्कृष्ट प्रशिक्षक एपीएफका महेशप्रसाद चौधरी घोषित भए । पुरुषतर्फ उत्कृष्ट सर्भरमा पुलिसका इमबहादुर राना, सेटरमा आर्मीका हरिहजुर थापा, ब्लकरमा हेल्प नेपालका पुनित, लिबरोमा आर्मीका ईश्वर थापा, स्पाइकरमा हेल्प नेपालका विनोद कुमार र उत्कृष्ट प्रशिक्षकमा आर्मीका जगतबहादुर सिंह चुनिए । उत्कृष्ट सबै खेलाडीले जनही १० हजार रुपैयाँ पाए ।विजेता खेलाडीलाई गण्डकी प्रदेशका पूर्व मुख्यमन्त्री पृथ्वीसुब्बा गुरुङ, साउथ एसियन सेन्ट्रल जोन भलिबलका अध्यक्ष मोहमद लतिफ, नेपाल भलिबल संघका अध्यक्ष मनोरञ्जनरमण शर्मालगायतले पुरस्कृत गरे ।"
प्रिन्स ब्रान्ड एम्बासडर,काठमाडौं (कास) विश्व जुनियर ब्याडमिन्टन वरीयताको एक नम्बरमा पुगेका नेपाली खेलाडी प्रिन्स दाहाललाई योनेक्स नेपालका लागि ब्रान्ड एम्बासडरमा चुनेको छ । ब्याडमिन्टन खेल सामग्री उत्पादक योनेक्सको नेपाली आधिकारिक वितरक इनासका प्रोपाइटर राजु बास्तोलाले प्रिन्सलाई एक वर्षका लागि ब्रान्ड एम्बेसडरमा चयन गरेको बताए । संस्थाले प्रिन्सलाई २ लाखसहित वरीयताको शीर्षस्थानमा पुगेकामा सम्मान गरेको थियो । प्रिन्सले ब्रान्ड एम्बेसडर भएवापत एक वर्षसम्म आवश्यक योनेक्सका सम्पूर्ण सामग्री प्रयोग गर्नेछन् भने हाललाई एसियाली देशहरूमा अन्तराष्ट्रिय प्रतियोगितामा भाग लिन जाँदा हवाई टिकट खर्च बेहोर्ने बास्तोलाले जानकारी गराए । प्रिन्स केही दिनअघि विश्व ब्याडमिन्टन महासंघले प्रकाशित गरेको वरीयताक्रममा जुनियरतर्फ नम्बर एकमा पुगेका थिए ।
सिटीको बलियो अग्रता,म्यानचेस्टर (एएफपी) केभिन डी ब्रुयनको विश्वस्तरीय गोलमा म्यानचेस्टर सिटीले इंग्लिस प्रिमियर लिग फुटबलको उपाधि दौड मजबुत बनाएको छ । सिटीले शनिबार युरोपियन च्याम्पियन चेल्सीलाई १० ले पराजित गर्यो । इतिहाद रंगशालामा दोस्रो स्थानको चेल्सीमाथि प्राप्त यस जितपछि सिटीले १३ अंकको अग्रता लिएको छ । चेल्सीका पूर्वखेलाडी डी ब्रुयनले खेल सकिन २० मिनेटअघि सानदार कर्लिङ ड्राइभमा गोल गरेका थिए । जसले चेल्सीको सिटीसँग दुरी छोट्याउने आस समाप्त पारेको थियो । चेल्सीका गोलरक्षक केपा एरिजाबालागाले उक्त प्रहार रोक्ने कुनै अवसर नै पाएनन् । पहिलो हाफमै एरिजाबालागाले ज्याक ग्रेलिसको प्रहार रोकेर चेल्सीको आशा कायमै राखेका थिए । मेमा चेल्सीले सिटीलाई फाइनलमा १० ले पराजित गरी च्याम्पियन्स लिगको उपाधि जितेको थियो । दोस्रो हाफको सुरुमै चेल्सीले बराबरी गर्ने अवसर नपाएको होइन । तर रोमेलु लुकाकुको प्रहार सिटीका गोलरक्षक एडरसनले रोकेका थिए । सिटीले तेस्रो स्थानको लिभरपुलमाथि १४ अंकको अग्रता लिएको छ । लिभरपुलले सिटीभन्दा दुई खेल कम खेलेको छ ।
टेस्ट कप्तानबाट कोहलीको राजीनामा,"केपटाउन (एएफपी) विराट कोहलीले तत्काल लागू हुने गरी भारतको टेस्ट कप्तानबाट राजीनामा दिएका छन् । दक्षिण अफ्रिकाविरुद्ध केपटाउनमा तेस्रो टेस्टमा शुक्रबार ७ विकेटले पराजित भएर शृंखला गुमाएको भोलिपल्टै ३३ वर्षे कोहलीको यो निर्णय आएको हो । भारतले दक्षिण अफ्रिकामा अझै टेस्ट शृंखला जित्न सकेको छैन । पहिलो टेस्ट जिते पनि भारतले त्यसपछिका दुई टेस्ट गुमाएर शृंखला दक्षिण अफ्रिकालाई सुम्पेको थियो । कोहलीले अस्वस्थताका कारण दोस्रो टेस्ट खेलेका थिएनन् । कोहलीले ६८ टेस्टमा कप्तानी गर्दै ४० मा भारतलाई जिताएका थिए । उनको कप्तानीमा १७ टेस्टमा भारत पराजित भएको छ भने ११ टेस्ट बराबरीमा टुंगिएको छ । कोहलीको टेस्टमा विजयी प्रतिशत ५८८२ छ । उनीभन्दा अगाडि अस्ट्रेलियाका स्टिभ वा (७१९३), डन ब्रेडम्यान (६२५०) र रिकी पोन्टिङ (६२३४) मात्र छन् । महेन्द्रसिंह धोनीले सन् २०१५ मा अस्ट्रेलिया भ्रमणका क्रममा कप्तानी त्यागेपछि कोहलीले भारतीय क्रिकेटको बागडोर सम्हाल्दै आएका थिए । पछिल्लो समय उनको भारतीय क्रिकेट बोर्ड (बीसीसीआई) सँग जुहारी चलिरहेको थियो । २०२१ को ट्वान्टी२० विश्वकपपछि ट्वान्टी२० बाट राजीनामा दिएपछि यो सुरु भएको थियो ।डिसेम्बरमा उनलाई भारतको एकदिवसीय कप्तानीबाट हटाएर रोहित शर्मालाई ट्वान्टी२० र एकदिवसीयको कप्तान बनाइएको थियो । त्यसको एक दिनपछि बीसीसीआईका अध्यक्ष सौरभ गांगुलीले कोहलीलाई ट्वान्टी२० कप्तान नछाड्न अनुरोध गरेको बताएका थिए । तर कोहलीको भनाइ त्यसको ठीक विपरीत आएको थियो । भारतीय छनोटकर्ता चेतन शर्माले बैठकमा सबै उपस्थित भएको समयमा कोहलीलाई ट्वान्टी२० को कप्तान नछोड्न प्रस्ताव गरिएको जनाइएको थियो ।"

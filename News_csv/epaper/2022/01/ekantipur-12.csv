शीर्षक,विवरण
संक्रमण रोकथाममा सधैं भद्रगोल,"लक्ष्य हासिल गर्न कठिनसम्बन्धित जिल्ला प्रशासनको संयोजनमा सरकारीसार्वजनिक गरी आठ ठाउँमा जग्गा व्यवस्थापन गरी होल्डिङ सेन्टर निर्माणको निर्णय भएको थियो । नाकामा बन्ने संरचना अर्धस्थायी र बहुउपयोगी हुने सेनाले जनाएको छ । यी संरचनामा सय बेड अक्सिजन सुविधासहितका हुने भनिएको छ । झापाको मेचीनगर नगरपालिका१४ स्थित हडिया बगर क्षेत्र, मोरङको विराटनगर रानीस्थित जुटमिलको खाली जग्गा, पर्साको वीरगन्जस्थित भन्सार कार्यालयको स्वामित्वमा रहेको भन्सार गोदाम पश्चिमको २ बिघा १० कट्ठा जग्गामा होल्डिङ सेन्टर निर्माणाधीन छन् । सरकारले झापामा संरचना बनाउन २८ करोड २६ लाख ८७ हजार ४ सय ६४ रुपैयाँ विनियोजन गरेकामा ५५ प्रतिशत मात्रै काम सकिएको छ । मोरङको रानीस्थित जुटमिलको खाली जग्गामा संरचना बनाउन २८ करोड ९१ लाख ३१ हजार ६ सय ९४ रुपैयाँ विनियोजन गरिएकामा अहिलेसम्म काम सुस्त छ । पर्साका प्रमुख जिल्ला अधिकारी उमेशकुमार ढकालले निर्माणकार्य भइरहे पनि सम्पन्न हुन अझै समय लाग्ने बताए । उनका अनुसार पर्सामा २७ करोड ९१ लाख ७१ हजार ५ सय २४ रुपैयाँ विनियोजन भएको छ । अझै एकतिहाइ काम बाँकी छ । रूपन्देहीको भैरहवामा ३ बिघा व्यवस्थापन भए पनि काम अघि बढ्न नसकेको प्रजिअ ऋषिराम तिवारीले बताए । स्थानीयले सार्वजनिक जग्गामा खेतीपाती गरेर बसेका कारण निर्माणमा ढिलाइ भएको उनको भनाइ छ । रूपन्देहीका लागि सरकारले १० करोड ४० लाख विनियोजन गरेकामा काम सुरु नै भएको छैन । कपिलवस्तुको कृष्णनगरमा भन्सार कार्यालयको २ बिघा १२ कट्ठा १७ धुर जग्गामा होल्डिङ सेन्टर निर्माण भइरहेको छ । प्रजिअ चक्रपाणि पाण्डेले काम भइरहे पनि सञ्चालनमा आउन समय लाग्ने बताए । त्यहाँ ६ सय बेड र शिवापुरमा ४ सय बेड क्षमताको संरचना अन्तिम चरणमा पुगेको छ । यसका लागि २७ करोड ६७ लाख ८२ हजार ५ सय ३५ रुपैयाँ विनियोजन भएको थियो । बाँकेको जमुनाह नाकानजिकै एकीकृत जाँच चौकीको पूर्वदक्षिणतर्फको खाली जग्गामा होल्डिङ सेन्टर बनिरहेको छ । प्रजिअ सूर्यबहादुर खत्रीले ठेकेदारले पुस मसान्तभित्र संरचना हस्तान्तरण गर्ने बताए । कैलालीका सहायक प्रमुख जिल्ला अधिकारी हिरालाल चौधरीका अनुसार गौरीफन्टा नाका हुँदै भित्रिनेका लागि पुस मसान्तभित्र होल्डिङ सेन्टरको काम सम्पन्न गर्ने भनिएको थियो । तर, अहिलेसम्म १ हजार बेडमध्ये डेढ सय मात्रै निर्माण भएका छन् । लक्ष्यअनुसार काम सम्पन्न हुन कठिन रहेको उनी बताउँछन् । भारतबाट दैनिक हजारको हाराहारीमा मानिस भित्रिन्छन्, विभिन्न स्थानमा अस्थायी संरचनामा राखेर ज्वरो मापन, एन्टिजेन्ट परीक्षणलगायतको काम भइरहेको छ तर स्थायी संरचना नहुँदा व्यवस्थापनमा कठिनाइ देखियो, उनले भने । गौरीफन्टाबाट भित्रिनेका लागि धनगढी३ स्थित ज्ञानज्योति सामुदायिक वन र बडहरा कालिका नगरको जग्गामा संरचना बनाउन सरकारले २८ करोड ८१ लाख १२ हजार ३ सय १८ रुपैयाँ विनियोजन गरेको थियो । कञ्चनपुरको भीमदत्त१८ भगतपुरस्थित भीमदत्त नगर विकास समितिको जग्गामा होल्डिङ सेन्टर बनाउन सरकारले २९ करोड २४ लाख ९९ हजार ८ सय १५ विनियोजन गरेकामा त्यहाँ पनि तोकिएको समयमा काम सकिने छाँट छैन ।"
संक्रमित सिधै घरतिर,"उनीहरूलाई होल्ड गरेर राख्ने स्थान छैन । सम्बन्धित निकायले हेल्थ डेस्क बाह्रैमास चलाएको भए समस्या यसरी आउँदैनथ्यो होला, सिद्धार्थनगरस्थित काशी नोबेल एकेडेमीका निर्देशक श्री रायमाझीले भने, कोरोना छैन भनेजसरी खुला आवतजावतलाई बढावा दिँदा फेरि रूपन्देही हटस्पट बन्ने संकेत देखिएको छ । रूपन्देहीका प्रहरी प्रमुख एसपी मनोजकुमार केसीले आइसोलेसन सेन्टर सञ्चालनमा, नाकादेखि आउने मानिसको सहयोगमा प्रहरी निरन्तर खटिरहेको बताए । नाकाको हकमा दुई पटकसम्म जिल्ला कोरोना संकट व्यवस्थापन समन्वय केन्द्रको बैठक बसेको प्रमुख जिल्ला अधिकारी ऋषिराम तिवारीको भनाइ छ । भारतदेखि आउने नागरिकको एन्टिजेन परीक्षणलाई प्राथमिकता दिएका छौं । पोजेटिभ आएमा गन्तव्यसम्म पुर्याउने काम चुनौतीपूर्ण छ, उनले भने, सिद्धार्थनगर नगरपालिकासँग समन्वय गरी बसपार्क क्षेत्रको आइसोलेसन सेन्टर सञ्चालनमा ल्याएका छौं । नाकामा स्थायी होल्डिङ सेन्टर बनाउन बजेट विनियोजन भइसकेको अवस्थामा जग्गा उपलब्ध गराउन नसक्दा काम रोकिएको छ । भारतबाट आउनेमध्ये १८ प्रतिशत संक्रमितमोरङ संवाददाताका अनुसारविराटनगरस्थित रानी नाकाबाट आउने १८ दशमलव ४२ प्रतिशतमा कोरोना संक्रमण पुष्टि भएको छ । नाकास्थित हेल्थ डेस्कका असिस्टेन्ट सुरेन्द्र यादवका अनुसार मंगलबार भारतबाट आएका ११४ जनामा एन्टिजेन परीक्षण गर्दा २१ जनामा संक्रमण पुष्टि भएको छ । जसमध्ये ४ नेपाली र १७ भारतीय छन् । भारतबाट आउनेमा संक्रमण दर बढ्दो देखिएको उनले बताए । यादवका अनुसार संक्रमण पुष्टि भएकालाई रेडक्रसको एम्बुलेन्समार्फत कोसी अस्पतालको कोभिड१९ उपचार केन्द्रमा पठाउने गरिएको छ । उपचार केन्द्रमा भर्ना हुन नचाहनेलाई कागज गराएर निजी गाडीमा होम आइसोलेसनमा पठाउने गरेको उनले बताए । आँखाले हेरेर पहिचान गरेको भरमा स्वास्थ्य परीक्षण गर्दै आएका छौं, उनले भने, भारतका विभिन्न सहरबाट आएका सबैको निगरानी गर्न नसक्दा ओमिक्रोन भेरिएन्ट फैलिने जोखिम उच्च देखिन्छ । मोरङस्थित दरहैया, मटेरुवा, इस्लामपुर, तरिगामा, जोगबनी, आमतोलालगायत नाकाबाट पनि भारतबाट आउने जाने क्रम चलिरहेको छ । यहाँ कुनै निगरानी र स्वास्थ्य जाँचको व्यवस्था छैन ।"
नारायणहिटी प्रमुखको राजीनामा थप छानबिन प्रहरी र अख्तियारबाट,"(काठमाडौं)  व्यापारिक घराना बतास समूहसँग मिलेमतोमा रेस्टुरेन्ट सञ्चालन सम्झौता गरेको छानबिनमा देखिएपछि नारायणहिटी दरबार संग्रहालयका प्रमुख कार्यकारी निर्देशक भेषनारायण दाहालले पदबाट राजीनामा दिएका छन् । राजीनामा मंगलबारै स्वीकृत गर्दै मन्त्रालयले मिलेमतोमा भ्रष्टाचार भएको छानबिन प्रतिवेदनको निष्कर्ष प्रहरी र अख्तियारलाई पठाउने निर्णय गरेको छ । संस्कृति, पर्यटन तथा नागरिक उड्डयन मन्त्रालयले यस प्रकरणबारे छानबिन प्रतिवेदन सार्वजनिक गरेको भोलिपल्ट दाहालले संग्रहालयको अहित हुने कुनै पनि कार्य नगरेको दाबी गर्दै पर्यटन सचिव महेश्वर न्यौपाने र पर्यटनमन्त्री प्रेम आलेसमक्ष राजीनामा बुझाएका हुन् । पुरातत्त्व विभागबाट २०७४ कात्तिकमा उमेर हदका कारण अवकाश पाएका दाहाललाई तत्कालीन पर्यटनमन्त्री योगेश भट्टराईले २०७६ मंसिर ३ मा चार वर्षका लागि संग्रहालयको कार्यकारी निर्देशकमा नियुक्त गरेका थिए । उनी नारायणहिटी जानुअघि संग्रहालय पर्यटन मन्त्रालयमातहत नेपाल सरकारको बजेटमार्फत सञ्चालित थियो । संग्रहालयमा दाहाललाई लगिएपछि उनले विभागको अधीनबाट नारायणहिटीलाई निकालेर विकास समिति ऐनले दिएको अधिकार प्रयोग गर्दै गठन गरिएको नारायणहिटी दरबार संग्रहालय तथा गणतन्त्र स्मारक व्यवस्थापन तथा सञ्चालन विकास समिति बनाई आम्दानी वृद्धि गर्न त्यहाँको चमेना गृहलाई क्याफे बनाउने निर्णय गराएका थिए । कार्यकारी निर्देशक दाहालले तीन वर्षका लागि बतासलाई नारायणहिटी दरबार परिसरमा रोयल बगैंचा रेस्टुरेन्ट सञ्चालनका लागि ठेक्का सम्झौता गरेका थिए । यस ठेक्काबारे समाचारहरू आएपछि मन्त्रालयले सहसचिव होमप्रसाद लुइँटेलको संयोजकत्वमा नारायणहिटी दरबार संग्रहालयको परिसरमा क्यान्टिनक्याफेटेरिया सञ्चालनसम्बन्धी अध्ययन एवं छानबिन समिति गठन गरेको थियो । ऐतिहासिक बंकरसमेत होटल सञ्चालनका लागि बतास समूहले सम्झौतामा उल्लेख नै नभएको १४ रोपनी जग्गा अतिक्रमण गरेको छानबिनबाट भेटिएको थियो । त्यस्तै कार्यकारी निर्देशक दाहालले क्याफेटेरियाले प्रयोग गर्न पाउने क्षेत्रफल र स्थानको स्पष्ट सीमांकन नगरी बढी क्षेत्र दिएर थप निर्माण कार्य गर्न बतास कम्पनीलाई प्रोत्साहन गरेको लगायतका थुप्रै त्रुटि छानबिनबाट देखिएको थियो ।गत २०७७ पुसमा चमेना गृहलाई क्याफे बनाउने ठेक्का सम्झौता गरेपछि बतास समूहअन्तर्गतको बी म्यानेजमेन्ट प्रालिले आफूखुसी संरचना निर्माण गरेको उनले राजीनामाको पत्रमा स्विकारेका छन् । करार सम्झौताको एक सर्तमा क्याफेटेरिया वरिपरिको क्षेत्रहरूमा वातावरण सुधार गर्दै सौन्दर्यीकरण गरी हावाहुरीबाट बचाउन आवश्यक परेको खण्डमा अस्थायी संरचनाहरू निर्माण गर्न सक्ने र सोको भाडा समितिले निर्धारण गरेबमोजिम तिर्नुपर्ने दायित्व राखी करार गरिदिएको हुँ, ३० वर्ष निजामती सेवामा बिताएका उनले राजीनामा पत्रमा लेखेका छन्, तर दोस्रो पक्ष (बतास समूह) ले कुनै समन्वय नै नगरी वातावरणीय सुधारका लागि तोकिएको क्षेत्रमा आफूखुसी अस्थायी संरचना निर्माण गर्यो । उनले स्वीकृित नलिई निर्माण गरेको अतिरिक्त संरचना भत्काउन आदेश दिँदासमेत बतासले नभत्काएको दाबी गरेका छन् । त्यस्तै मन्त्री र सचिवबाट प्राप्त मौखिक निर्देशनअनुसार अस्थायी संरचना भत्काएको समेत पत्रमा उल्लेख गरेका छन् । पर्यटन सचिव तथा विकास समितिका अध्यक्ष महेश्वर न्यौपानेले उनको राजीनामा मंगलबारै स्वीकृत भएको बताए । उनका अनुसार मन्त्रालयले छानबिन प्रतिवेदनसहित कारबाहीका लागि बुधबार प्रहरी प्रधान कार्यालय र अख्तियार दुरुपयोग अनुसन्धान आयोगलाई पत्राचार गर्ने निर्णय गरेको छ ।"
बोर्डिङका विद्यार्थी आकर्षित गर्दै आधारभूत विद्यालय,"उनले भने पढाउने ठाउँ नभएर नानीहरू फर्काउनु पर्दा पीडा हुँदो रहेछ । आगामी शैक्षिक सत्रका लागि अहिलेदेखि विद्यार्थीका नाम भर्नाको सम्भावित सूचीमा छन् । मेरो नानी भर्ना गरिदिनुपर्यो भन्दै सयभन्दा बढी अभिभावक प्रतिक्षामा छन्, उनले थपे, नर्सरीबाहेक अन्य कक्षामा ५ जनाका दरले मात्रै भर्ना लिन सक्छौं । तसर्थ अर्को वर्ष पनि धेरै विद्यार्थी भर्ना नभएर फर्किने सम्भावना देखिन्छ । जिल्लाकै नमुना मानिने यो विद्यालयमा नर्सरीदेखि ८ कक्षासम्म नै अंग्रेजी माध्यमबाट पढाइन्छ । प्रार्थना सभादेखि कक्षाकोठासम्म विद्यार्थी अंग्रेजी बोल्छन् । बुद्धशान्ति गाउँपालिका र अर्जुनधारा नगरपालिका आसपासका निजी विद्यालय छाडेर विद्यार्थी आएका छन् । टाढाबाट पनि विद्यार्थी आउने भएकाले स्कुलले बसको प्रबन्ध पनि गरेको छ । फ्रेन्डसिप नेपाल नामको गैरसरकारी संस्थाले भवन निर्माणदेखि अंग्रेजी शिक्षकको पारिश्रमिक सुविधा सहयोग गरेको छ । यहाँका शिक्षकमध्ये आठ जना मात्रै सरकारी दरबन्दीका छन् । चार निजी स्रोत र तीन जना संस्थाले उपलब्ध गराएको छ । प्रधानाध्यापक माझीका अनुसार तीन वर्षदेखि भवन निर्माण, डेस्क, बेन्चदेखि जनशक्ति पूर्तिका लागि निरन्तर माग गरिएको छ । सरकारले दिएको छैन । संघदेखि, प्रदेश र स्थानीय सरकारसम्म तीनवटै तहबाट आफ्नो विद्यालयको आवश्यकतामा गम्भीरता नदेखेको प्रधानाध्यापक माझी गुनासो गर्छन् । सरस्वती आधारभूत विद्यालय नयाँ होइन । यो खुलेको ५४ वर्ष भयो । सुरुमा धर्म ढुकुटीबाट शिक्षालय चलाइएको थियो । त्यसबाटै विकसित भई २०२४ सालमा स्थापित यो शिक्षालय लामो समयदेखि जेनतेन चल्दै आएको थियो । एक समय विद्यार्थी संख्या घटेर ३५ जना भएको थियो । अभिभावकले नानी झिक्दै बोर्डिङमा भर्ना गर्न थाले, त्यो बेलाका शिक्षक माझीले सम्झिए, स्कुल गाभिने अवस्थामा थियो, त्यही बेला मेरो काँधमा जिम्मेवारी आइलाग्यो । स्कुलमा उनीभन्दा वरिष्ठ शिक्षकहरू पनि थिए । तर, प्रधानाध्यापकको जिम्मेवारी उनको काँधमा आइलाग्यो । उनले विद्यालयमा सुधार गरेर अहिलेको अवस्थामा ल्याए ।"
"एमालेको नजर माओवादीतिर, समाजवादीको एमालेतिर","एकीकृत समाजवादीको ध्यान एमाले हराउनेएकीकृत समाजवादीका नेताहरूले अनौपचारिक कुराकानीमा आफूहरूको मुख्य लक्ष्य एमालेलाई हराउने रहेको बताउने गरेका छन् । सोहीअनुसार एकीकृत समाजवादीको नजर एमालेमा रहेका असन्तुष्ट नेताकार्यकर्तामाथि छ । एकीकृत समाजवादीले एमालेका पूर्वकेन्द्रीय सदस्य धर्मराज निरौलाको नेतृत्वमा सुनसरीमा असन्तुष्टकार्यकर्तालाई प्रवेश गराएको छ । सिन्धुपाल्चोक एमालेका पूर्वसांसद एवं पूर्वपार्टी जिल्ला सचिव सुवास कर्माचार्यको नेतृत्वमा केही कार्यकर्ता, पाल्पामा एमालेका पूर्वसांसद यादवबहादुर रायमाझीको नेतृत्वमा प्रदेश कमिटी र जिल्ला कमिटीका केही सदस्य पनि एकीकृत समाजवादीमा प्रवेश गरेका छन् । रायमाझी एमालेको दुई कार्यकाल जिल्ला कमिटी अध्यक्ष भएका थिए । कात्तिक २४ मा एमालेका तत्कालीन जिल्ला अध्यक्ष तारा जोशीको नेतृत्वमा केही जिल्ला सदस्यलाई नेपालले पार्टीमा प्रवेश गराएका थिए । त्यसअघि एमाले सुदूरपश्चिमका नेता एवं तत्कालीन केन्द्रीय सदस्य भानुभक्त जोशीलाई पनि नेपालले प्रवेश गराएका थिए । नेपाल पनि पार्टी प्रवेश कार्यक्रममा पुग्ने गरेका छन् । उनले आउँदो चुनावमा ओली गुटको पत्तासाफ हुने दाबी गर्दै आएका छन् । एकीकृत समाजवादीका महासचिव बेदुराम भुसालले अझै ठूलो संख्यामा विभिन्न जिल्लामा एमालेबाट नेताकार्यकर्ता पार्टीमा आउन लागेको दाबी गरे । स्वाभाविक रूपमा एमालेबाट धेरैभन्दा धेरै नेताकार्यकर्ता तान्ने योजना छ, उनले भने, जसरी हुन्छ पार्टीमा ल्याउने र ठूलो पार्टी बन्ने हाम्रो लक्ष्य हो । वामपन्थी शक्तिहरूबीच सहकार्यको भावना विकास गर्नु र मोर्चा बनाएर काम गर्दै पार्टी एकताका आधारहरू निर्माण गर्नु महत्त्वपूर्ण राजनीतिक कार्यभार बनेको उनको भनाइ छ । यही जगमा अन्य दलका नेताकार्यकर्तालाई प्रवेश गराउने एकीकृत समाजवादीको रणनीति छ । केही दिनअघि नेकपा जनवादी र साध्यबहादुर भण्डारीले नेतृत्व गरेको राष्ट्रिय जागरण अभियान भन्ने समूह एकीकृत समाजवादीमा समाहित भएका थिए । त्यसबाहेक माओवादी केन्द्रका नेता रामचन्द्र झा पनि एकीकृत समाजवादीमा प्रवेश गरेका छन् ।गत कात्तिक १७ मा बसेको एकीकृत समाजवादीको सचिवालय बैठकले महासचिव भुसालको नेतृत्वमा तीन सदस्यीय वार्ता टोली बनाएको थियो । टोलीमा उपमहासचिवद्वय गंगालाल तुलाधर र विजय पौडेल सदस्य छन् । एक वडा दुई सय संगठित सदस्य र एक हजार पार्टी सदस्य नारा दिएर एकीकृत समाजवादीले संगठन विस्तारको अभियान चलाएको छ ।"
दूतावासबाट हटे भारतीय सुरक्षाकर्मी,"(नयाँदिल्ली)  नयाँदिल्लीस्थित नेपाली दूतावास परिसरमा वर्षौंदेखि खटिएका भारतीय सुरक्षाकर्मी हटेका छन् । दूतावासको लगातार आग्रहपछि भारत सरकारले उनीहरूलाई हटाएको हो । विदेशी राष्ट्रको दूतावासभित्र सम्बन्धित देशबाहेकका सुरक्षाकर्मी बस्नु कूटनीतिक मर्यादाविपरीत भए पनि नयाँदिल्लीस्थित नेपाली दूतावासभित्रै १० जना भारतीय सुरक्षाकर्मी बस्दै आएका थिए । सिक्किम प्रहरीबाट दूतावासको सुरक्षार्थ भनेर सानो ब्यारेक निर्माण गरेर उनीहरूलाई खटाइएको थियो । ६ वर्षअघि दीपकुमार उपाध्याय राजदूत भएर आएका बेला सुरक्षाकर्मी भित्रै आएर बस्न थालेका हुन्, दूतावासका एक कर्मचारीले भने । नीलाम्बर आचार्यले आफू राजदूत भएर आएपछि सुरक्षाकर्मी हटाउन परराष्ट्रका अधिकारीलाई मौखिक रूपमा पटकपटक आग्रह गरेका थिए । उनले फर्कनु तीन महिनाअघि भारतीय विदेश मन्त्रालयलाई पत्र नै लेखेर दूतावासभित्रबाट सुरक्षाकर्मी हटाउन माग गरेका थिए । नीलाम्बर सरले भारतीय सुरक्षाकर्मीलाई दूतावास परिसरभित्र खेल्न र दौडिन रोक लगाउनुभएको थियो । उहाँ उनीहरूलाई हटाउनुपर्ने पक्षमा अडिग हुनुहुन्थ्यो, दूतावासका एक अधिकारीले भने, उहाँको प्रयास बल्ल सार्थक भएको छ । अहिले दूतावासको बाहिरी भागमा भारतीय सुरक्षाकर्मीको अर्को टोलीले गस्ती गर्छ । दूतावासको बाहिरी भागको सम्पूर्ण सुरक्षा त्यही देशबाट हुने गरे पनि भित्री क्षेत्रको रेखदेख र सुरक्षाको जिम्मेवारी दूतावास राख्ने मुलुककै हुने गर्छ । दूतावासमा नेपाल प्रहरीबाट एसएसपीको एउटा दरबन्दी छ । त्यसबाहेक नेपाल प्रहरीको अन्य जनशक्ति छैन । ठूलो क्षेत्रमा फैलिएको दिल्ली दूतावासको आन्तरिक सुरक्षाका लागि नेपाल प्रहरीकै केही जवानको दरबन्दी सिर्जना गर्न जरुरी रहेको दूतावासमा काम गरेर फर्किएका एक सुरक्षा अधिकारीले बताए ।"
दलहरू जबराको पक्ष कि विपक्षमा स्पष्ट पारून् : बार,"काठमाडौं (कास) प्रधानन्यायाधीश चोलेन्द्रशमशेर जबराको बहिर्गमनको मागसहित साढे दुई महिनादेखि आन्दोलनरत नेपाल बार एसोसिएसनले आफ्नो पोजिसन स्पष्ट पार्न दलहरूलाई आग्रह गरेको छ । मंगलबार काठमाडौंमा प्रमुख सञ्चारमाध्यमका सम्पादकसंवाददाताहरूसँग अन्तर्क्रिया गर्दै बारले राजनीतिक दललाई जबराको पक्षमा कि विपक्षमा भन्ने प्रश्न सोधेको हो । सर्वोच्च अदालत बार एसोसिएसनका अध्यक्ष पूर्णमान शाक्यले प्रधानन्यायाधीश जबराको निरन्तरताको पक्षमा वा विपक्षमा कहाँ छन् भन्ने दलहरूले स्पष्ट पार्नुपर्ने बताए । सत्ता गठबन्धन र प्रतिपक्षी एमाले दुवैले नचाहेसम्म जबरामाथि महाअभियोग सम्भव छैन, तर दुवै पक्ष एकअर्कालाई देखाएर उम्कँदै आएका छन्, उनले भने, अब दलहरू त्यसरी उम्कन पाउँदैनन् । उनीहरूले कित्ता क्लियर गर्नुपर्छ । उनीहरू जबराको पक्षमा उभिए भने हामीले बुझ्नुपर्ने हुन्छ दलहरूले भ्रष्टाचारलाई निरन्तरता दिन चाहेका रहेछन् । उनले प्रधानन्यायाधीश जबराको ढिपीले संवैधानिक इजलास, संवैधानिक परिषद्, न्याय परिषद्, न्याय सेवा आयोगजस्ता संस्था बैठकै बस्न नसक्ने अवस्थामा निष्क्रिय बनेको बताए । हप्तौंअघि मुद्दाका पक्षसँग बार्गेनिङ गरी सेटिङ गर्ने कामलाई हामीले आन्दोलनमार्फत सुधार गर्न सक्यौं । गोला प्रणाली लागू भएपछि यस्तो सेटिङ रोकिएको छ । तर, हाम्रो आन्दोलन यति सुधारमै रोकिनेवाला छैन, उनले भने, सुधारका बाधक रहेका कारण प्रधानन्यायाधीश जबराको बहिर्गमन पहिलो सर्त हो । उनी हटेपछि पनि न्यायालय सुधारको हाम्रो अभियान रोकिँदैन । नेपाल बारका अध्यक्ष चण्डेश्वर श्रेष्ठले प्रधानन्यायाधीश जबराविरुद्ध महाअभियोग लगाउन राजनीतिक दलहरूलाई आह्वान गरे । आफूमाथि गम्भीर आरोप लाग्दासमेत राजीनामा नदिएको र संवैधानिक दायित्व पूरा गर्न असफल भएको बारको निष्कर्षलाई मंगलबारको कार्यक्रममा अध्यक्ष श्रेष्ठले लिखित रूपमा पेस गरेका थिए । राजनीतिक दललाई १७ बुँदे ध्यानाकर्षणपत्र बुझाइएको र जबराविरुद्ध महाअभियोग लगाउन उक्त पत्रमा उल्लेख गरिएका आधार नै पर्याप्त भएको बारले उल्लेख गरेको छ । निरन्तर प्रश्न उठेर गम्भीर आरोप लाग्दा पनि जबराले सरकारी सेवा सुविधाको दुरुपयोग गरेको र प्रधानन्यायाधीश पदकै अपमान गरेको पनि बारको भनाइ छ । प्रधानन्यायाधीशले हालसम्म गरेका र सार्वजनिक भएका विकृति, विसंगतिजन्य कार्यहरू र उनले दुई महिनाभन्दा बढी अवधिसम्मको संवैधानिक दायित्व निर्वाह गर्न असक्षम रहेको आधार र कारण नै महाअभियोगका लागि पर्याप्त भएकाले त्यसतर्फ संसद्का दलहरू जिम्मेवार बन्नुपर्छ, अध्यक्ष श्रेष्ठले भने । प्रधानन्यायाधीश जबराको भूमिकाका कारण समग्र न्यायकर्मीहरूको शिर निहुरेको भन्दै नेपाल बारले राजीनामा गर्न पनि भनेको छ । प्रधानन्यायाधीशमाथि महाअभियोगको विषयमा ह्वीप लगाउन नमिल्ने विश्वव्यापी संवैधानिक अभ्यास रहेको र नेपालमा समेत राजनीतिक दलसम्बन्धी ऐनमा सोही व्यवस्था भएकाले प्रत्येक दलका प्रत्येक सांसदले आफ्नो विवेक प्रयोग गर्न सक्ने भन्दै बारले सांसदहरूको पनि ध्यानाकर्षण गराएको छ । जबराकै कारण सिंगो न्यायपालिका र संवैधानिक प्रक्रिया नै अवरुद्ध हुँदासमेत राजनीतिक दल, संसद् र सांसदहरूको मौनताले सार्वजनिक जवाफदेही शून्य हुन पुगेको बारले जनाएको छ ।"
खोप केन्द्र बढाउन माग,"(काठमाडौं)  कोभिड संक्रमण तीव्र विस्तार भएसँगै खोप केन्द्रमा सर्वसाधारणको चाप बढेको छ । बाक्लो जनसंख्या भएको काठमाडौं, ललितपुर र भक्तपुरमा २४ वटा मात्रै खोप केन्द्र छन् । केन्द्र बढाएर खोप लगाउने व्यवस्था सहज बनाउन स्वास्थ्य मन्त्रालयले बेवास्ता गरेको छ । यसबाट खोप लगाउन जाने व्यक्तिले सास्ती त पाएका छन् नै, भीडबाट संक्रमणको जोखिम पनि उत्तिकै बढेको छ ।बानेश्वरस्थित सिभिल अस्पतालको मूल गेटबाट थोरै अगाडि दुई वटा खोप बुथ छन् । बुथबाट अस्पतालको पार्किङसम्मै कोभिडविरुद्धको खोप लगाउनेको लामो लाइन देखिन्छ । यो भीड दुई दिनयता ह्वात्तै बढेको हो । यही भीडमा मंगलबार बिहान साढे ११ बजे भेटिइन्, तीनकुने बस्दै आएकी ३२ वर्षीया सुशीला बोहरा । खोप लगाउनुपर्छ भन्ने थाहा भए पनि डरले अहिलेसम्म लगाउन नआएको उनले बताइन् । हिजो चेकअपका लागि आउँदा खोपको लाइन देखें अनि बुझेर आज लगाउन आएको, उनले हाँस्दै भनिन्, निकै भीड रहेछ, जोखिम हुँदाहुँदै पनि खोप लगाएँ । यस्तो जोखिम कम गर्न उनले केन्द्र बढाउन सुझाव दिइन् । बानेश्वरका ३८ वर्षीय रत्न लामा घर निर्माणसम्बन्धी ठेक्कापट्टाको काम गर्छन् । फुर्सद नपाएरै अहिलेसम्म खोप लगाउन नपाएको उनको भनाइ छ । हामीजस्तो श्रमजीवीलाई कामकै चिन्ता, उनले भने, आज त जसरी पनि लगाउने भनेर आएको । उनी पहिले पनि खोप केन्द्रसम्म पुगेका रहेछन् तर थामिनसक्नु लाइन देखेरै त्यत्तिकै फर्केको उनले बताए । लाइन बसेर पनि फर्केको छु, उनले भने, अब त खोप कार्ड नभई नहुने रे । काम छोडेर भए पनि लगाउनुपर्यो नि । टेकुस्थित शुक्रराज ट्रपिकल तथा सरुवा रोग अस्पतालमा पनि खोप लगाउनेको संख्या बढेको छ । अस्पताल पछाडिको बस्तीमा बस्ने ३८ वर्षीया सीता शर्मा खोपको लाइनमा थिइन् । अब त खोप कार्ड अनिवार्य चाहिन्छ भन्ने समाचारमा सुनेर लगाउन आएको, उनले भनिन् । बानेश्वर बस्ने २६ वर्षीया शर्मिला पाठक लोक सेवाको तयारी गर्दै छिन् । परीक्षा नजिकिएकाले खोप लगाउन समयमा जान नपाएको उनले बताइन् । परीक्षामा असर गर्छ कि भनेर लगाउन गइएन, उनी भन्छिन्, अब त बाध्यात्मक बन्यो, त्यसैले खोप लगाउन आउनै पर्यो । सिभिल र टेकु अस्पतालजस्तै उपत्यकाका अधिकांश खोप केन्द्रमा खोप लगाउनेको भीड निकै बढेको छ । अधिकांशले खोप लगाउनुपर्छ भन्ने थाहा पाए पनि विभिन्न कारणले लगाउन नपाएको बताए । धेरैले समय नभएर यसअघि नआएको बताए भने केहीले बिरामी भएर त केहीले खोपको डरले नलगाएको बताए । कहाँ लगाउने भन्ने राम्रो सूचना नपाएर पनि खोप लगाउन आउन नसकेको केहीको भनाइ छ । सरकारले २५ जनाभन्दा बढी भेला नहुनु भनेको छ, यहाँ २ सयभन्दा बढी च्यापिएर खोप लगाउन बसेका छन्, शुक्रराज अस्पतालमा आएका एक शिक्षकले भने, केन्द्र बढाए भीड हुँदैनथ्यो । यहीँबाटै संक्रमण फैलिए जिम्मेवार को हुने ? शुक्रराज अस्पतालका सूचना अधिकारी नवराज गौतमले अरू बेला दैनिक ४ सयदेखि ५ सय डोज खोप लगाइरहेकामा सोमबारबाट संख्या निकै बढेको बताए । सोमबार १ हजार ५६४ जनाले खोप लगाएकामा आज (मंगलबार) करिब २ हजारले खोप लगाएको अनुमान गरेका छौं, उनले भने । कोभिड१९ संकट व्यवस्थापन समन्वय केन्द्र (सीसीएमसीसी) ले आइतबार सार्वजनिक सेवा लिन खोप कार्ड अनिवार्य गर्न सिफारिस गरेसँगै अहिले खोप केन्द्रमा चहलपहल बढ्न थालेको हो । यही सिफारिसका आधारमा मंगलबार उपत्यकाका तीनवटै जिल्ला प्रशासनले निर्णय गरेका छन् । माघ ७ गतेदेखि सार्वजनिक सेवा प्राप्त गर्न खोप कार्ड अनिवार्य गर्ने सरकारले जनाएको छ । कार्यालय, होटल, रेस्टुरेन्ट, सिनेमा हल, रंगशाला, हवाई यात्रा, पार्कजस्ता सार्वजनिक स्थलमा अनिवार्य खोप लगाएको कार्ड वा कार्डको फोटोका आधारमा मात्रै प्रवेश दिन भनिएको छ । सार्वजनिक ठाउँमा खोप कार्ड अनिवार्य भनेर बाध्यात्मक बनाइदिँदा धेरै जना खोपको दायरामा आउने सरकारले लक्ष्य लिएको छ । स्वास्थ्य तथा जनसंख्या मन्त्रालयका सहप्रवक्ता डा समीरकुमार अधिकारीले यो निर्णयले एकातिर खोप लगाउनुपर्छ भन्ने बुझाइ हुने र अर्कोतिर अस्पताल भर्ना हुने जोखिम घटाउने बताए । अहिले बिरामी अस्पताल भर्ना हुने दर कम गर्नुछ । खोपको कभरेज बढाउन मद्दत गर्छ भनेर यस्तो निर्णय गरिएको हो, उनले भने, संक्रमण भइहाले पनि जोखिम कम गर्न खोप लगाउनुस् भनिरहेका छौं । खोप व्यवस्थापन समितिहरू र स्थानीय तहलाई आफ्ना कमजोरी सुधार गर्न निर्देशन दिइसकेको उनले बताए । खोपको दायरा बढाएनौं भने जोखिम अझै बढ्छ । अस्पतालमा जति स्रोत साधन भए पनि थेग्न गाह्रो हुन्छ, उनले भने ।"
उपत्यकामै ५२ प्रतिशत,काठमाडौं (कास) पछिल्लो २४ घण्टामा देशभर थपिएका २ हजार ४ सय ४४ संक्रमितमध्ये राजधानी उपत्यकामा मात्रै १ हजार २ सय ८६ जनामा संक्रमण पुष्टि भएको छ । यो नयाँ संक्रमित संख्याको ५२६१ प्रतिशत हो । स्वास्थ्य तथा जनसंख्या मन्त्रालयका अनुसार पीसीआर र एन्टिजेन विधिबाट १५ हजार ३३ नमुनाको परीक्षण गरिएको थियो । काठमाडौंमा मात्रै ९ सय ८० संक्रमित थपिएका छन् । योसँगै जिल्लामा सक्रिय संक्रमितको संख्या ३ हजार ५ सय २१ पुगेको छ । ललितपुरमा २ सय २१ संक्रमित थपिएसँगै सक्रिय संक्रमित १ हजार ९० पुगेका छन् । भक्तपुरमा भने ८५ जना संक्रमित थपिएका छन् । जिल्लामा यो संख्या बढेर मंगलबार ६ सय ९९ पुगेको छ । पछिल्लो २४ घण्टामा देशभर कोरोना संक्रमण मुक्त हुनेको संख्या ३ सय १३ रहेको छ । सोही अवधिमा एक जनाले ज्यान गुमाएका छन् । मन्त्रालयका अनुसार देशभर सक्रिय संक्रमितको संख्या ९ हजार ५ सय २२ पुगेको छ ।
नाकामा खोप लगाउन आनाकानी,"नाकामै परीक्षणको तयारीराजविराज सप्तरीमा संक्रमण बढ्न थाले पनि सीमावर्ती क्षेत्र आउजाउ गर्नेको परीक्षण र व्यवस्थापन हुन सकेको छैन । राजविराजस्थित गजेन्द्रनारायण सिंह अस्पतालको आकस्मिक कक्षमा कार्यरत एक चिकित्सकमा पनि संक्रमण पुष्टि भएको छ । जिल्लामा संक्रमणका घटना बढ्न थाले पनि नेपालभारत सीमामा सतर्कता छैन ।सप्तरीका विभिन्न नाकाबाट दैनिक सयौं भित्रिने गरेका छन् । अहिले तिलाठीस्थित बेल्ही भन्सार नाकामा मात्र हेल्थ डेस्क छ । संक्रमण फैलिने खतरा बढेसँगै मंगलबार बसेको जिल्ला संकट व्यवस्थापन केन्द्रको बैठकले सीमा नाकामा उच्च सतर्कता अपनाउने निर्णय गरेको सहायक प्रमुख जिल्ला अधिकारी चूडाराज भट्टराईले बताए । उनका अनुसार भारतसित जोडिएका बेल्ही, रामनगर कोटरकटी, सोभरणपटी, पातो, बनैनिया, छिन्नमस्ता र मल्हनियालगायतका नाकामा जिल्ला स्वास्थ्य कार्यालय र सम्बन्धित पालिकाले तत्काल हेल्थ डेस्क स्थापना गरी एन्टिजेन परीक्षणको व्यवस्था मिलाउने निर्णय गरिएको छ । यस्तै, पालिकाहरूले पुनः आइसोलेसन केन्द्र बनाउनुपर्ने, गजेन्द्रनारायण सिंह अस्पतालको आईसीयू, एनआईसीयू, अक्सिजन प्लान्टलगायतका सेवा तयारी अवस्थामा राख्नेसमेत बैठकले निर्णय गरेको छ ।"
करोडौं ठग्ने २ पक्राउ,"काठमाडौं (कास) गिरोह सञ्चालन गरी करोडौं ठगी र जालसाजी अभियोगमा अदालतबाट दोषी ठहर भई फरार बाह्रबिसे७ घुमथाङका रामहरि थापा सोमबार पक्राउ परेका छन् । उनी सीआईबीको खोजी सूचीमा थिए । उनका सहयोगी मामा ससुरा बाह्रबिसे३ खोर्सानबारीका मेषबहादुर श्रेष्ठ पनि पक्राउ परेका छन् । अर्का सहयोगी कुमार श्रेष्ठ फरार छन् । जिल्ला अदालत काठमाडौंका न्यायाधीश रामप्रसाद शर्माको इजलासले गत मंसिर १३ मा तीनै जनालाई २२ वर्षको सजाय तोकेको थियो । थापामाथि सर्वोच्च अदालतमा ठगी धन्दाका थप मुद्दा रहेकाले त्यसमाथि थप छानबिन भइरहेको प्रहरी स्रोतले बतायो । मुख्यतः थापा साझेदारलाई अप्ठेरोमा पारेर आफन्तको नाममा रकम असुल्ने वा घरजग्गा रोक्का गराउने नियतले संगठित रूपमा लागेको पाइएको प्रहरी स्रोत बताउँछ । थापाको विषयमा प्रहरी र अदालतमा अन्य उजुरी परेकाले त्यसको छानबिन भइरहेको छ, सीआईबीका एक अनुसन्धान अधिकृतले भने, यो त सामान्य हो, करोडौं ठगेको सूचना प्राप्त भएको छ । रोका भइसकेको र रकम नभएको चेक दुरुपयोग गरी कम्पनी साझेदारलाई फसाएको आरोपमा उनीहरूमाथि मुद्दा परेको थियो । थापाले २०७६ जेठ २० मा कम्पनी रजिस्ट्रार र राष्ट्र बैंकलाई पत्राचार गरी खाता रोक्न निवेदन दिएका थिए । तर सोही कम्पनीबाट मेषबहादुर र कुमारको नाममा क्रमशः २ करोड ४० हजार र ६५ लाख रुपैयाँको चेक जारी गरेका थिए ।"
दुगडद्वारा २५ विद्यार्थीलाई छात्रवृत्ति,"काठमाडौं (कास) एमभी दुगड ग्रुपले उच्च शिक्षा अध्ययन गर्न २५ जना विद्यार्थीलाई छात्रवृत्ति घोषणा गरेको छ । ग्रुपका अध्यक्ष मोतीलाल दुगडको ७५ औं जन्मोत्सवका अवसरमा उक्त घोषणा गरिएको हो । उच्च शिक्षा अध्ययन पूरा गर्ने सपना बोकेका तर आर्थिक स्थितिले वञ्चित विद्यार्थीहरूलाई सघाउन छात्रवृत्ति घोषणा गरिएको ग्रुपले जारी गरेको विज्ञप्तिमा उल्लेख छ ।६ सय ६६ युनिट रगत संकलन गरी बृहत् रक्तदान कार्यक्रम, ६३ जनाको आँखाको निःशुल्क शल्यक्रिया, २ हजार ७ सय ३५ वटा वृक्षरोपण, ६४ वृद्धाहरूलाई खाना, २५ जना आर्थिक रुपले कमजोर विद्यार्थीहरूलाई उच्च शिक्षा अध्ययन गर्न छात्रवृत्ति घोषणा गरी दुगडको ७५ औं जन्मोत्सव सम्पन्न भएको छ, विज्ञप्तिमा भनिएको छ । कोरोनाकाललाई मध्यनजर गरी भोज, भतेर, जमघट, भेलाजस्ता अनुत्पादनशील कार्य नगरिएको जनाइएको छ ।"
१२ वर्षे मकर मेला स्थगित,"काभ्रे (कास) प्रत्येक १२ वर्षमा पनौतीस्थित त्रिवेणीघाटमा लाग्ने मकर मेला स्थगित गरिएको छ । जिल्ला कोभिड१९ संकट व्यवस्थापन समितिले २५ जनाभन्दा कम तथा भीडभाड नहुने गरी स्वास्थ्यसम्बन्धी सुरक्षा मापदण्ड अपनाएर मकर स्नान गर्न भने छुट दिएको छ । माघ १ देखि लाग्ने मेलामा देश, विदेशबाट १ लाखभन्दा बढी भक्तजन दर्शनका लागि आउने अनुमान थियो । भारतबाट जोगी तथा बाबाहरू मेला भर्न आइसकेका छन् । तर कोरोना संक्रमणको जोखिम भन्दै मेलाका रूपमा सञ्चालन नगर्ने निर्णय गरिएको समितिका संयोजकसमेत रहेका प्रमुख जिल्ला अधिकारी शिवराम पोखरेलले बताए । सूर्य धनु राशीबाट मकर राशीमा प्रवेश गर्ने दिन (माघ १) देखि एक महिनासम्म १२ वर्षमा एक पटक मेला लाग्ने भएकाले यसलाई मकर मेला भनिएको हो । पद्मावती, लीलावती र रद्रावतीको संगम त्रिवेणीघाटमा स्नान गरे सम्पूर्ण पाप मोक्ष हुने जनविश्वास छ ।"
१८३ किलो गाँजासहित युवक पक्राउ,हेटौंडा (कास) तरकारीको क्रेटमा लुकाइछिपाइ ल्याएको अवस्थामा १ सय ८३ किलो गाँजासहित एक युवक पक्राउ परेका छन् । पालुङबाट हेटौंडातर्फ आउँदै गरेको प्रदेश३०१ ००२२ च ३५५६ नम्बरको पिकअप भ्यानको जाँच गर्दा गाँजासहित चालक थाहा नगरपालिका२ का ३० वर्षीय रामचन्द्र सिन्तान पक्राउ परेका प्रहरीले जनाएको छ । क्रेटमा तरकारीभित्र लुकाएर राखिएको १२ वटा पोकामा १ सय ८३ किलो गाँजा फेला परेको मकवानपुर प्रहरीका निमित्त प्रहरी प्रवक्ता राजकुमार सापकोटाले बताए । उनका अनुसार गत साउनदेखि पुस २७ सम्म जिल्ला प्रहरीले १ हजार १ सय २ केजी गाँजा र ७ केजी अफिम बरामद गरेको छ । ६३ जना पक्राउ परेका छन् ।
१३ तोला सुन चोर्ने ४ समातिए,"सिन्धुपाल्चोक (कास) घर फोरेर १३ तोला सुन र एक लाख रुपैयाँ नगद चोरेको आरोपमा ४ जना पक्राउ परेका छन् । गत पुस १२ मा चौतारा साँगाचोकगढी नगरस्थित जीवन श्रेष्ठको घर फोरेर धनमाल चोरेको आरोपमा सुनकोसी गाउँपालिकाकी २० वर्षीया कञ्चन पराजुली, इन्द्रावती१० बडहरेका मनीष सुन्दास, ९ का बुद्ध तामाङ र अनिल तामाङ पक्राउ परेका जिल्ला प्रहरी प्रमुख राजन अधिकारीले बताए । पराजुली श्रेष्ठकै घरमा कोठा भाडामा लिएर बस्दै आएकी थिइन् । पराजुलीमाथि शंका लागेपछि चोरी भएकै दिन उनलाई नियन्त्रणमा लिइएको थियो । उनकै बयानका आधारमा बाँकी तीन युवाहरू पनि समातिए, युवालाई पक्राउ गर्न काठमाडौं खटिएको प्रहरी टोलीका संयोजक हरिबोल केसीले भने । चोरी भएको सबै धनमाल पनि बरामद गरेको उनले बताए ।"
नेता श्रेष्ठको सालिक अनावरण,"हेटौंडा (कास) वामपन्थी नेता भक्तबहादुर श्रेष्ठ (शेर सिंह) को अर्धकदको सालिक हेटौंडामा मंगलबार अनावरण गरिएको छ । हेटौंडा१८ हर्नामाडीस्थित गुम्बाडाँडामा निर्मित श्रेष्ठको सालिक उपमहानगर प्रमुख हरिबहादुर महत र वडाध्यक्ष अनिलकुमार बानियाँले अनावरण गरे । उपमहानगर र वाग्मती प्रदेश सरकारको आर्थिक सहयोगमा शालिक निर्माण भएको हो । विसं १९९० असोज ३ मा मकवानपुरगढीमा जन्मिएका श्रेष्ठको २०६८ पुस २७ मा निधन भएको थियो । श्रेष्ठको स्मृति दिवसका दिन पारेर सालिक अनावरण गरिएको हो । दुई दशकभन्दा बढी समयभूमिगत जीवन बिताएका श्रेष्ठले २००७ देखि मकवानपुरगढीमा स्वग्राम सुधार जनसंगठन परिषद् गठन गरेर शोषण, अत्याचार र जातीय विभेदविरुद्ध अभियान चलाएका थिए ।"
स्थानीय तहको चुनावप्रति एमाले किन सशंकित ?,"(काठमाडौं)  स्थानीय तहका जनप्रतिनिधिको ५ वर्षे कार्यकाल आगामी वैशाख ३० मा सकिँदै गर्दा सत्ता गठबन्धन दल उदासीन भएपछि प्रमुख प्रतिपक्षी एमालेले आशंका व्यक्त गरेको छ ।२०७४ मा तीन चरण (पहिलो वैशाख ३१, दोस्रो असार १४ र तेस्रो असोज २) मा स्थानीय तहको निर्वाचन भएको थियो । स्थानीय तह निर्वाचन ऐन२०७३ को दफा ३ मा गाउँसभा वा नगरसभाको कार्यकाल समाप्त हुनुभन्दा दुई महिनाअगाडि अर्को निर्वाचन हुने उल्लेख छ । ऐनको दफा ४ मा सरकारले दुईभन्दा बढी चरणमा निर्वाचन गर्न सक्ने, तर पहिलो चरणको मितिलाई निर्वाचन सम्पन्न भएको मानिने भनिएको छ । ऐनको प्रावधानअनुसार आगामी वैशाख ३० मा सबै स्थानीय तहका जनप्रतिनिधिको कार्यकाल सकिन्छ । हामीले कानुनी प्रावधानलाई ख्याल गरेर वैशाखभित्र निर्वाचन सम्पन्न गर्ने गरी सरकारलाई मिति प्रस्ताव गरेका छौं, निर्वाचन आयुक्त ईश्वरी पौडेलले भने, त्यसपछि सरकारसँग थप छलफल भएको छैन, यसबारे केही दिनमा प्रधानमन्त्रीलाई फेरि भेटेर कुरा गर्छौं । गत पुस ९ मा प्रधानमन्त्री शेरबहादुर देउवासँगको छलफलमा आयोगले २०६९ वैशाख १४ गते एकै चरणमा निर्वाचन गर्न प्रस्ताव गरेको थियो । एक चरणमा गराउन असम्भव भए वैशाख १४ र २२ गते गर्न सकिने गरी मिति प्रस्ताव गरिएको छ ।६ महिनाभित्र निर्वाचन सम्पन्न गर्ने भनिएको छ, तर जनप्रतिनिधिको पदावधि पाँच वर्षमात्र तोकिएको छ, आयुक्त पौडेलले भने, संविधानमा जनप्रतिनिधिको म्याद थप्ने व्यवस्थासमेत नभएकाले स्थानीय तह जनप्रतिनिधिविहीन हुनेछन् । करिब ४० प्रतिशत स्थानीय तह जितेको एमालेले तोकिएको समयमा निर्वाचन नभए कर्मचारीको हातमा कार्यकारी अधिकार हुने भएकाले आशंका व्यक्त गरेको हो । सरकार भने निर्वाचनको ठोस तयारीमा लागेको देखिँदैन । सरकारका प्रवक्ता एवं सूचना प्रविधि तथा सञ्चारमन्त्री ज्ञानेन्द्रबहादुर कार्कीले अहिले कुरा गर्ने बेला भइनसकेको बताए । संघीय मामिला तथा सामान्य प्रशासनमन्त्री राजेन्द्र श्रेष्ठले निर्वाचन आयोगसँगको बैठकपछि सरकारमा कुनै छलफल हुन नसकेको बताए । निर्वाचन सम्पन्न गर्नका लागि पर्याप्त बजेट पनि विनियोजन नगरिएको उनको भनाइ छ । हामीले २३ अर्ब बजेट आवश्यक पर्ने अनुमान गरेका छौं, त्यसको व्यवस्थापन कसरी गर्ने भन्नेबारे छलफल भएको छैन, उनले भने, प्रधानमन्त्रीले भने निर्वाचनको तयारी थाल्न निर्देशन दिनुभएको छ । सरकारले चालु आर्थिक वर्षको बजेटमा अर्थ मन्त्रालयको विविध शीर्षकअन्तर्गत प्रतिनिधिसभा र स्थानीय तह निर्वाचनका लागि १५ अर्ब रुपैयाँ विनियोजन गरेको छ ।एमालेले सरकारी उदासीनताभित्र निर्वाचन नगर्ने षड्यन्त्र देख्न थालेको छ । सोमबार संखुवासभामा आयोजित कार्यक्रममा एमाले अध्यक्ष केपी शर्मा ओलीले सरकार र सत्तारूढ गठबन्धनले स्थानीय तहको निर्वाचन हुन नदिने षड्यन्त्र गरिरहेको आरोप लगाए । स्थानीय तहको निर्वाचन फागुनमा गराउनुपर्ने हो तर प्रतिक्रियावादीहरू चुनावमा जान डराइरहेका छन्, उनको भनाइ थियो, २०५९ सालमा निर्वाचन नहुँदा स्थानीय निकाय पंगु भएका थिए, अहिलेको सरकारले पनि स्थानीय तहलाई जनप्रतिनिधिविहीन बनाएर त्यस्तै हालतमा पुर्याउन खोजेको छ । ओलीले आशंका गरेझैं सरकारमा सहभागी गठबन्धन दलहरू वैशाखमा निर्वाचन गराउन चाहँदैनन् । सरकारको नेतृत्व गरिरहेको कांग्रेसले भरखरै महाधिवेशन सम्पन्न गरे पनि १६ जिल्लामा अझैसम्म जिल्ला अधिवेशन हुन सकेको छैन । महाधिवेशनमा निर्वाचनको क्रममा वडादेखि केन्द्रसम्म गुटगत प्रतिस्पर्धा भएको थियो । कांग्रेसलाई आन्तरिक निर्वाचनको ह्याङ बाट उत्रिन र कटुता मेटेर एकताको भावना जागृत गर्न चारपाँच महिना लाग्न सक्छ, कांग्रेसका एक नेताले भने, त्यसैले अहिलेकै अवस्थामा निर्वाचनमा जाँदा सोचेजस्तो परिणाम नआउन सक्छ । पार्टीमा स्थानीय तह निर्वाचनबारे छलफल सुरु नभए पनि शीर्ष नेताहरू वैशाखबाट केही महिना पर निर्वाचन सार्ने मनस्थितिमा रहेका उनले बताए ।सत्ता गठबन्धनका अन्य दल नेकपा (माओवादी केन्द्र), नेकपा (एकीकृत समाजवादी) र जनता समाजवादी पार्टी (जसपा) विभाजनको पीडाबाट अझै मुक्त हुन सकेका छैनन् । पार्टी संगठन निर्माणका क्रममा रहेका उनीहरूका लागि तत्काल निर्वाचनमा जानु घातक हुनेछ । पछिल्लो समय जसपाभित्र विभाजनको थप खतरा देखिएको छ । यस्तो अवस्थामा सत्तारूढ दलबीच निर्वाचनमा एकआपसमा गठबन्धनको सुनिश्चितता पनि छैन । कांग्रेस सभापति शेरबहादुर देउवाले गठबन्धनबीचको चुनावी सहकार्य माघ १२ को राष्ट्रिय सभा निर्वाचनसम्म मात्र कायम हुने बताउँदै आएका छन् । अन्य नेताको जोड पनि आगामी निर्वाचनमा कांग्रेसले एक्लै प्रतिस्पर्धा गर्नुपर्नेमा देखिन्छ । सरकार र सत्तारूढ गठबन्धनलाई स्थानीय निर्वाचन केही महिना टार्न संविधानले समेत सुविधा दिएको छ । संविधानको धारा २१५, २१६ र २२० मा स्थानीय तहका जनप्रतिनिधिको पदावधि निर्वाचित भएको मितिले ५ वर्ष हुने उल्लेख छ । धारा २२५ मा भने त्यस्तो कार्यकाल समाप्त भएको ६ महिनाभित्र अर्को निर्वाचन सम्पन्न गर्नुपर्ने भनिएको छ । निर्वाचन आयुक्त पौडेल निर्वाचन सम्पन्न नभएको खण्डमा स्थानीय तहहरू स्वतः जनप्रतिनिधिविहीन हुने बताउँछन् । संघीयताविद्समेत रहेका राष्ट्रिय सभा सदस्य खिमलाल देवकोटाले जनप्रतिनिधिको रिक्तता हुन नदिन निर्धारित समयमै निर्वाचन गर्नुको विकल्प नरहेको बताए । संविधानमा स्थानीय तहका जनप्रतिनिधिको पदावधि थप्ने व्यवस्था कहीँकतै उल्लेख छैन, त्यसैले नयाँ निर्वाचनबाट समयमै जनप्रतिनिधि पठाउनुपर्छ, उनले भने । सरकार र सत्तारूढ घटक भने निर्वाचन नहुँदा पनि खासै घाटा नहुने बुझाइमा छन् । जनप्रतिनिधिको रिक्ततामा स्थानीय तहको कार्यकारी अधिकार निजामती कर्मचारीको हातमा पुग्नेछ । कर्मचारीतन्त्र सरकारको नियन्त्रणमा रहने हुँदा उसले आफ्नो अनुकूलतामा स्थानीय तह चलाउनेछ । २०७४ को निर्वाचनमा एमालेले सबैभन्दा बढी स्थानीय तहमा जितेको थियो । ७ सय ५३ स्थानीय तहमध्ये २ सय ९७ मा एमाले, २ सय ७४ मा कांग्रेस, १ सय ६ मा माओवादी केन्द्र र ७६ मा अन्य दलले प्रमुख जितेका थिए । एमाले विभाजन भएर एकीकृत समाजवादी बने पनि स्थानीय तहका निकै कम प्रमुखले एमाले छोडेका छन् । त्यसैले स्थानीय तह जनप्रतिनिधिविहीन हुँदा सबैभन्दा बढी रिक्तता एमालेलाई खड्किनेछ । त्यसैले एमाले अध्यक्ष ओलीले सरकार निर्वाचन नगर्ने षड्यन्त्रमा लागेको बताउन थालेका छन् । सरकार भने निर्वाचन ६ महिनापछि सार्ने भित्री योजनामा लागेको आभास हुन थालेको छ । सरकारका एक मन्त्रीले मंसिरमा प्रतिनिधिसभा र प्रदेशसभाको म्याद पनि सकिने भएकाले तीनै तहको निर्वाचन एकैपटक हुने सम्भावना औंल्याए ।"
५ हत्या मुद्दाका आरोपितलाई सफाइ,"(कपिलवस्तु)  बादशाह भनिने मोस्ट वान्टेड नसिम अहमद खानले कर्तव्य ज्यानका ५ मुद्दामा एकै पटक सफाइ पाएका छन् । थुनामा रहेका उनीविरुद्ध कर्तव्य ज्यानका ६ मुद्दा थिए । ०६४ माघपछि ९१० वर्षयता भएका ६ वटा हत्याकाण्डमा उनको नाम जोडिएको थियो । आइतबार र सोमबार पक्षविपक्षका कानुन व्यवसायीको बहस पैरवीपछि कपिलवस्तु जिल्ला अदालतका न्यायाधीश जवाहरप्रसाद सिंहको इजलासले उनलाई ५ मुद्दामा सफाइ दिएको हो ।मुद्दामा सुनुवाइ चलिरहँदा दुवै दिन अदालत परिसरमा फैसला प्रभावित पार्ने र पार्न नदिने समूहको उल्लेख्य उपस्थिति थियो । ०६४ चैत ९ मा साविक हथिहवा गाविस३ का शिवपूजन कुर्मीको हत्या भएको थियो । ओमप्रकाश चौधरीको जाहेरीमा दर्ता भएको मुद्दा ०७६ असार २२ मा मुल्तबीबाट जगाइएको थियो । ०६४ फागुन ६ मा साविक मोतीपुर गाविस१ का भुवन भनिने प्रेम परियारको गोली हानी हत्या भएको थियो । शान्ति परियारको जाहेरीमा उक्त मुद्दा ०७५ असार २५ मा मुल्तबी जगाई अदालती प्रक्रिया सुरु गरिएको थियो । ०६५ कात्तिक ७ मा साविक पिपरा गाविसका तत्कालीन सचिव राममिलनप्रसाद गुप्ता र ०६७ वैशाख १३ मा साविक पकडी गाविस६ का राजेन्द्रप्रसाद तिवारीको हत्या भएको थियो । कुर्मी, परियार, गुप्ता, तिवारीको हत्याको आरोप खानमाथि थियो । यीसँगै सरिता विकले जाहेरी दिएको कर्तव्य ज्यान मुद्दामा पनि उनले सफाइ पाएका छन् । गुप्ता र तिवारी हत्या मुद्दा गत साउन र भदौ अन्तिम साता मुल्तबी जगाएर प्रक्रिया अघि बढाइएको थियो । पारसनाथ कोहार जाहेरवाला रहेको कर्तव्य ज्यान मुद्दामा भने अदालतले खानलाई कसुरदार ठहर गरेको छ । तर उनलाई अदालतले सजाय सुनाउन बाँकी छ । कपिलवस्तु सीमा क्षेत्रमा खानको नामबाट निकै डर त्रास थियो । सीमा क्षेत्रमा हुने हत्या, अपहरण र फिरौती घटनामा संलग्नताका आरोपितविरुद्धको मुद्दा के हुन्छ भन्ने धेरैको चासो थियो । ६ मध्ये ५ मुद्दामा उनलाई सफाइ दिइएसँगै कपिलवस्तुमा आपराधिक घटनामा कहलिएकाहरूले पनि उन्मुक्ति पाउने देखिएको कानुन व्यवसायीले बताएका छन् । तत्कालीन माओवादी नेता शिवपूजन चौधरीको हत्या अभियोग लागेका सुखीनाथ पाण्डे (प्रितम) ०७६ पुस १७ मा अदालतमा हाजिर भई १० लाख धरौटीमा छुटेका थिए । पछि उच्च अदालतले थुनामै राख्नू भन्ने आदेश गरेपछि भने पाण्डे फरार छन् । अहिले पाण्डेसँगै जोडिएको मुद्दामा खानले सफाइ पाएका छन् । पाण्डे कांग्रेस कार्यकर्ता हुन् । उनकी श्रीमती सुधादेवी पाण्डे कांग्रेसबाट शुद्धोदन गाउँपालिका उपाध्यक्ष छिन् । त्यस्तै थुनामा रहेका हथिहवामा धर्मेन्द्रसिंह क्षत्रीले पनि कर्तव्य ज्यानका ३ मुद्दामा सफाइ पाएका छन् । सिंह अहिले कारागारमा छन् । खानलाई प्रहरीले ०७६ असार तेस्रो साता काठमाडौंको बानेश्वरबाट पक्राउ गरेको थियो । अहिले कारागारमा छन् । यीमध्ये अधिकांश मुद्दामा संलग्नताका आरोपित यशोधरा गाउँपालिका रंगपुरका श्रवणकुमार मौर्य (गुड्डु) थुनामा छन् । ०६५ मा पक्राउ परेका मौर्य ०८५ मंसिर ८ मा छुट्नेछन् । मुद्दा प्रक्रिया नपुर्याई फैसला हुँदा अस्वाभाविक देखिएको अधिवक्ता बृजेन्द्र चौधरीले बताए । एउटै प्रकृतिको एकै दिनको कर्तव्य मुद्दामा सरकारी वकिलको कार्यालयले सरकारी साक्षी बुझ्न अदालतलाई पत्र दिएको थियो । तर, अदालतले बुझ्न नमानेपछि उच्च अदालत बुटवल गएर रामधनी कुर्मीको जाहेरीमा चलेका मुद्दामा सरकारी साक्षी बुझ्न आदेश गराएको उनले बताए । तर सरकारी साक्षीलाई नबुझेर फैसला गरिएकाले त्रुटि देखिएको छ, उनले भने । शिवपूजन हत्याको मुद्दाका आरोपितमध्येका पाण्डेलाई उच्च अदालतले पुर्पक्षका लागि थुनामा पठाए पनि सम्पत्ति रोक्का नगर्नुले फैसलामा चित्त बुझाउने ठाउँ नभएको अधिवक्ता चौधरीको जिकिर छ । खानकी श्रीमती फौजिया नसिम खान एमालेबाट लुम्बिनी प्रदेशसभामा समानुपातिक सांसद छिन् । खानले पनि २०६९ मा एमालेको पार्टी सदस्यता लिएका थिए । दुई वर्षअघि सीआईबीले काठमाडौंमा पक्राउ गरी उनलाई कपिलवस्तु पठाएको थियो । आगामी माघ २ देखि उच्च र जिल्ला अदालतमा समेत गोला प्रक्रियाद्वारा मुद्दाको पेसी तोक्ने निर्णय सर्वोच्च अदालतको पूर्ण बैठकले गरिसकेको छ । गोला प्रक्रियाद्वारा मुद्दाको पेसी निर्धारण गर्दा कुन मुद्दा कुन न्यायाधीशकोमा पर्छ भन्ने पहिल्यै यकिन हुँदैन । गोला तानेर मात्रै मुद्दा हेर्ने न्यायाधीश तोकिन्छन् । त्यसैले त्यस्तो प्रक्रिया सुरु हुनुअघि नै खानलाई जोगाउन राजनीतिक चलखेल गरेर मुद्दा हतारहतार फैसला गरिएको आरोप पीडित परिवारहरूको छ । खानलाई छुटाउन एमालेका लुम्बिनी प्रदेशस्तरीय नेताहरूले चलखेल गरेको र त्यसको प्रभाव फैसलामा देखिएको आरोप एक जना कानुन व्यवसायीले लगाए । खानलाई डाँका मुद्दामा ६ महिना कैद र १ लाख ९८ हजार रुपैयाँ जरिवाना भएको थियो । ०६५ सालमा सन्दीपकुमार गुप्ताको जाहेरीमा चलेको डाँका मुद्दामा जिल्ला अदालतले ०७२ मा उक्त फैसला गरेको थियो । सुरुमा खान उक्त मुद्दामा कारागार चलान भएका थिए । पछि कर्तव्य ज्यान मुद्दामा थुनामा रहे । सम्पन्न परिवारका खान सानैदेखि चतुर हुन् । विभिन्न आपराधिक घटनामा संलग्नताको आरोप लाग्न थालेपछि बच्न अनेक उपाय अपनाए । संयुक्त जनतान्त्रिक तराई मुक्ति मोर्चा (कौटिल्य) समूहमा गए । सरकार उनको समूहसँग वार्तामा थियो । त्यसपछि उनी वार्ता समिति सदस्य पनि बने । उनी सरकारका प्रतिनिधिसँग जिल्लाबाहिरका बैठकमा पटकपटक वार्तामा पनि बसे । भूमिगत संगठनका नाम हराउँदै गएपछि उनी ठूलो दलमा पसे । उनी ०७२ वैशाख १२ मा एमालेमा प्रवेश गरेका थिए ।"
रुबिनले बुझायो दुई सम्पदा,"काठमाडौं (कास) सन् ९० को दशकमा उपत्यकाका दुई बिहारबाट चोरिएका र अमेरिकाको प्रतिष्ठित म्युजियम रुबिनमा फेला परेका दुई पुरातात्त्विक सम्पदा तत्काल घर फर्काउनेबारेमा न्युयोर्कमा समझदारी भएको छ ।इटुम्बहालको केशचन्द्र महाविहारको मालासहित उडिरहेकी अप्सरा (गन्धर्व) र पाटनको यम्पी महाविहारबाट हराएको मूलढोकाको माथि राखिने तोरण आकृति रुबिन म्युजियम अफ आर्टबाट फिर्ता आउने भएको हो । सोमबार म्युजियममा आयोजित समारोहमा कार्यबाहक महावाणिज्यदूत विष्णुप्रसाद गौतम र म्युजियमका कार्यकारी प्रमुख डाजोरिट बित्स्गीले समझदारी पत्रमा हस्ताक्षर गरेका हुन् । नेपाली सम्पदाको पहिचान र यसबारेको प्रमाण जुटाएपछि रुबिन म्युजियमले हाम्रा सम्पदा घर फर्काउन सहमति जनाएको हो, न्युयोर्कस्थित कूटनीतिक नियोगका कार्यबाहक महावाणिज्यदूत गौतमले कान्तिपुरसँग भने । दुई पुरातात्त्विक सम्पदा रुबिन म्युजियममा फेला परेकोबारे गत असोजमा नेपाली सम्पदाको पहिचान तथा प्रमाणीकरणको अभियान लस्ट आर्टस् अफ नेपालले सूचना बाहिर ल्याएको थियो । त्यसलगत्तै सम्पदा पुनर्स्थापना अभियानले यी सम्पदा घरफिर्तीका लागि म्युजियमलाई पत्राचार गरेर प्रक्रिया अघि बढाइएको थियो । यो सरोकारसँगै पुरातत्त्व विभागले हराएका सम्पदाबारेको प्रमाणीकरण र उत्पत्तिको पहिचानसहितको प्रमाण न्युयोर्क पठाएको थियो ।दुईमध्ये माला पहिरेकी अप्सरा लाई ७ सय वर्ष पुरानो सम्पदा मानिएको छ । यो सन् १९९९ देखि हराइरहेको र सन् २००३ मा रुबिन म्युजियमको संग्रहमा पुगेको जानकारी महावाणिज्यदूत कार्यालयले जारी गरेको विज्ञप्तिमा उल्लेख छ । यसैगरी ४ सय वर्ष पुरानो मानिने काष्ठकलाको तोरण भने सन् २०१० मा म्युजियमको संग्रहमा पुगेको थियो । कार्यबाहक महावाणिज्यदूत गौतमका अनुसार यी सम्पदा औपचारिक समझदारीपछि नेपाल सरकार मातहतमा आए पनि घरफिर्ती प्रक्रिया सुरु नभइन्जेल म्युजियमकै सरक्षणमा रहनेछन् । सम्पदा घरफिर्तीमा लाग्ने आवश्यक खर्च रुबिन म्युजियम स्वयंले बेहोर्ने भएको छ, गौतमले भने, साथै यी सम्पदालाई अहिले म्युजियम डिस्प्ले (प्रदर्शनी) बाट हटाइएको छ । अहिले कोरोना संक्रमणको स्थितिमा फिर्ती प्रक्रियामा कठिनाइ देखिएकाले सम्भवतः आगामी वैशाखभित्रमा यी सम्पदा काठमाडौं पुग्नेछन् ।"
सेनाले मनायो पृथ्वी जयन्ती,"काठमाडौं (कास) नेपाली सेनाले साताव्यापी ३०० औं पृथ्वी जयन्ती तथा राष्ट्रिय एकता दिवस मनाएको छ । सरकारले पृथ्वी जयन्तीका दिन सार्वजनिक बिदा नदिए पनि सेनाले हरेक वर्ष पृथ्वी जयन्ती मनाउने गरेको छ । सेनाको परमाधिपतिसमेत रहेकी राष्ट्रपति विद्यादेवी भण्डारीले मंगलबार बिहान सिंहदरबारको पश्चिम गेटमा रहेको पृथ्वीनारायण शाहको सालिकमा गएर माल्यार्पण गरिन् । पूर्वराजा ज्ञानेन्द्र शाहले पनि उक्त सालिकमा माल्यार्पण गरे । पृथ्वी जयन्ती तथा राष्ट्रिय एकता दिवसका अवसरमा सैनिक मुख्यालय जंगी अड्डामा राष्ट्रव्यापी कविता प्रतियोगिताका उत्कृष्ट ७ कविता वाचन गरिएको थियो । इतिहासविद् प्रा दिनेशराज पन्तले पृथ्वीनारायण शाहको दिव्योपदेशसम्बन्धी प्रवचन दिएका थिए । त्यसपछि कायममुकायम प्रधानसेनापति एवं बलाधिकृत रथी बालकृष्ण कार्कीले जंगी अड्डामा रहेको पृथ्वीनारायणको सालिकमा सलामी तथा माल्यार्पण गरे । तत्कालीन समयमा सेना र सर्वसाधारणलगायतले राष्ट्र निर्माणमा गरेको योगदान तथा सेनाको वीरगाथा र बलिदानमा आधारित चलचित्र नालापानी प्रदर्शनसमेत गरिएको सेनाले जनाएको छ । सेनाले २० गते नै पृथ्वी जयन्ती मनाउन थालेको थियो । पुस २१ मा सुरु गरेको गोरखाकाठमाडौं एकीकरण मार्ग पदयात्रा गोरखा, धादिङ, नुवाकोट हुँदै मंगलबार हनुमानढोकामा टुंगिएको थियो । नेपालको सैनिक इतिहासको जगेर्नाका लागि यस्ता कार्यक्रम आयोजना गरिएको सेनाले जनाएको छ । यस्तै, सुर्खेतमा पृथ्वीजयन्तीको अवसरमा पुरानो सदरमुकाम, बयलकाँडा गढीमा शाहको सालिक अनावरण गरिएको छ । सेनाको पश्चिम कमान्ड हेडक्वार्टर निमारे सुर्खेतका कमान्ड सेनापति उपरथी प्रेम शाहीले सालिक अनावरण गरे । सेनाले पृथ्वीनारायणलाई आफ्नो संगठनको जन्मदाताका रूपमा लिँदै आएको छ । साढे दुई सय वर्षअघि तत्कालीन राजा पृथ्वीनारायणले विभिन्न राज्य गाभ्ने क्रममा फौज गठन गरेका थिए । कालान्तरमा त्यही फौज नेपाली सेना भएको नेपाली सेनाको इतिहास किताबमा उल्लेख छ । सेनाको ऐतिहासिक अभिलेखअनुसार नुवाकोट युद्धमा सफलता पाएपछि पृथ्वीनारायणले त्यहाँबाट प्राप्त ७ सय नाल बन्दुकसहित श्रीनाथ, गोरख, कालीबक्स, बर्दवाणी र सबुज गरी पाँच वटा गुल्म १८१९ सालमा स्थापना गरेका थिए । सैनिक प्रवक्ता सन्तोषबल्लभ पौडेल नेपालको एकीकरणकर्ता र नेपाली सेनाको संगठन निर्माणमा पृथ्वीनारायणले निर्वाह गरेको भूमिकाका कारण सेनाले सम्मान गरेको बताए । उहाँलाई राष्ट्रनिर्माताका रूपमा मान्दै आइरहेका हौं, उनले भने, सेनालाई संविधानले पनि राष्ट्रिय एकताको रक्षा गर्नुपर्ने दायित्व छ । सेनाको अभिलेखहरूमा नुवाकोट युद्धमा सफलता पाएपछि शाहले पाँचवटा गुल्म विसं १८१९ सालमा स्थापना गरेको भेटिन्छ । नुवाकोट विजयबाट प्राप्त करिब ७ सय नाल बन्दुकको सहयोगमा पाँचवटा कम्पनीको गठन गरिएको थियो । श्रीनाथ, गोरख, कालीबक्स, बर्दवाणी र सबुज कम्पनी खडा गरेर शाहले युद्धकला देखाउँदै सैनिक संरचना स्थापना गरेका थिए । अहिले नेपाली सेना त्यही संरचनाको विकसित रुप मानिन्छ । सेनाले पृथ्वी जयन्ती तथा राष्ट्रिय एकता दिवस२०७७ को अवसरमा पृथ्वीनारायण शाह अध्ययन केन्द्र स्थापना गरेको थियो ।"
ललिता निवास प्रकरण : त्यत्तिकै फासफुस नपारियोस्,"बालुवाटारस्थित ललिता निवास परिसरको सरकारी जग्गा हडप्न किर्ते गर्नेविरुद्ध प्रहरीको केन्द्रीय अनुसन्धान ब्युरो (सीआईबी) ले तयार पारेको प्रतिवेदनका आधारमा दोषीहरूविरुद्ध अविलम्ब मुद्दा दायर गर्नुपर्ने सरकारी वकिल कार्यालयले त्यसो नगरी उल्टै प्रतिवेदनलाई नै अस्वीकार गरी पुनः सीआईबीमै फर्काउनु विडम्बनापूर्ण छ । मुद्दा दायर गरिसक्नुपर्ने हदम्यादको अघिल्लो दिन सोमबार सरकारी वकिलको कार्यालय, काठमाडौंले प्रतिवेदन सीआईबीलाई नै फर्काएपछि प्रहरीले तीन वर्ष लगाएर गरेको अनुसन्धान अलपत्र परेको मात्र छैन, भविष्यमा समेत यो मुद्दा दर्ता गरिन्छगरिन्न भन्ने अनिश्चय पनि जन्मिएको छ । हडपिएको जग्गाको अहिलेको न्यूनतम बजार मूल्य १३ अर्ब ७६ करोड रुपैयाँ कायम गरेर यसलाई बिगोका रूपमा राखी कागजात किर्ते गर्ने कर्मचारी तथा अन्य व्यक्तिसहित तीन सय जनाविरुद्ध छुट्टै अनुसन्धान गरी प्रहरीले सरकारी वकिल कार्यालयलाई प्रतिवेदन दिएको थियो । तर मुद्दा दर्ता गर्नुपर्ने अन्तिम घडीमा आएर प्रदर्शन गरिएको यस्तो व्यवहारले सरकारी वकिल कार्यालयको नियतमाथि नै सन्देह उत्पन्न गरेको छ, र चौतर्फी आर्थिकराजनीतिक दबाबप्रभावका कारण कतै यो सम्पूर्ण प्रकरणलाई नै त्यसै डिसमिस गर्न खोजिएको त होइन भन्ने प्रश्न उठेको छ । सरकारी वकिल कार्यालयले प्रतिवेदन अपुरो भएको भन्दै थप अनुसन्धान गर्न फिर्ता पठाएको हो । जबकि, जग्गा हडप्न सरकारी कागजात नै लोप पार्ने, कागजातका अंकअक्षरमा थपघट गर्ने तथा मन्त्रिपरिषद्बाट भएका निर्णयको अपव्याख्या गरी त्यसलाई नै आधार मानेर तलबाटै टिप्पणी उठाउने काम भएको सीआईबीको अनुसन्धानबाट देखिएको छÙ यसबारे उसले विभिन्न ९१ वर्षयताका विभिन्न तथ्यप्रमाण जुटाएको छ । यसबाट पहिलो त, सरकारी वकिल कार्यालयले मुद्दालाई बलियो बनाउन नभएर अनावश्यक समय तन्काउन थप अनुसन्धानका नाममा प्रतिवेदन फर्काएको आशंकालाई बल पुग्छ । मुद्दा दायर गर्न अनिच्छुक भएकैले प्रतिवेदन अपुरो भएको बहानाबाजी गरिएको देखिन्छ । सीआईबीले अपराध संहिता, २०७४ को दफा २७६ अनुसार सजाय माग गर्दै गत बिहीबार प्रतिवेदन बुझाएको थियो । अर्को, जग्गा किर्ते गरी बेचेको प्रमाण जुटाइदिए पनि कुन कसुर र कानुन अपराध संहिता होस् कि साबिकको मुलुकी ऐन अनुसार मुद्दा चलाउने र यसलाई थप बलियो कसरी बनाउने भन्ने जिम्मेवारी स्वयं सरकारी वकिल कार्यालयकै हो । उक्त कार्यालयले वर्तमान कानुनअनुसार मुद्दा नआएको भनेको छ, तर इच्छाशक्ति राखिएको भए यही प्रतिवेदनमा टेकेरै तदनुरूप मुद्दाको विकास गर्न सकिन्थ्यो । सरकारी वकिल कार्यालयको भूमिका किन पनि शंकास्पद देखिन्छ भने, कुनै पनि सरकारवादी मुद्दा दायर गर्ने क्रममा प्रहरी र यो निकाय एकअर्काका सहयोगी हुन्, र हुनुपर्छ । ठूलो सार्वजनिक सम्पत्ति हडपिएको यति ठूलो मुद्दालाई बलियो बनाउन आआफ्नो स्थानबाट यी दुई निकायले अहं र एउटै उद्देश्यप्रेरित भूमिका खेल्नुपर्छ । सरकारी वकिल कार्यालयको मनसुबा अन्यथा होइन भने त उसले प्रमाण संकलनकै क्रममा प्रहरीको अनुसन्धान अधिकृतलाई आवश्यक निर्देशन दिनुपर्थ्यो । प्रतिवेदन बुझाउनुअघि सरकारी वकिलको कार्यालयका चार अधिकृतलाई सीआईबीसँग समन्वयका लागि खटाइएको मात्र थिएन, प्रतिवेदन बनाउन उनीहरूको भूमिकासमेत थियो । कुन कानुनअनुसार कस्तो कसुर लगाउने भनेर उनीहरूले त्यति बेलै सुझाउन सक्थे, त्यहीअनुरूप प्रतिवेदन तयार पार्न लगाउन सक्थे । त्यसो नभएर प्रहरीले आफ्नो हिसाबले नै प्रतिवेदन बुझायो रे लौ, यस्तो अवस्थामा पनि मुद्दाको प्राविधिक तथा कानुनी पक्ष तयार पार्ने जिम्मेवारी फेरि पनि सरकारी वकिलकै हो । अनि, प्राप्त प्रमाणका आधारमा मुद्दा अदालतमा प्रवेश गरेपछि थप प्रमाण पछाडि पनि जुटाउन नसकिने होइन । त्यसैले सरकारी वकिल कार्यालयको बहानाबाजी स्वीकार्य देखिँदैन ।आरोपितहरूलाई सजिलो हुने गरी प्रतिवेदन फर्काएर मुद्दा दर्तालाई अनिश्चित तुल्याउनुमा सरकारी वकिल कार्यालयको एकल भूमिका मात्र नहुन सक्छ, यसका निम्ति उसलाई राजनीतिक वा शक्तिसीनहरूको दबाब परेको प्रस्टै देखिन्छ । प्रतिवेदन फर्काउने गरी बुँदा तयार पार्न महान्यायाधिवक्ता खम्बबहादुर खातीले जिल्ला सरकारी वकिल कार्यालयलाई निर्देशन दिएको भनिएको सूचनाले नै यसको पुष्टि गर्छ । भूमाफिया, पहुँचवाला व्यापारी र पूर्वप्रशासकहरूलाई दोषी किटान गरिएकाले यस्तो चलखेल भएको सोझै बुझिन्छ । यसमा सीआईबीकै भूमिका पनि प्रश्नभन्दा बाहिर छैन, एकातिर उसले समय घर्कन लागेपछि मात्रै प्रतिवेदन बुझाएको छ भने अर्कातिर राजनीतिक निर्णयकर्ताहरूलाई प्रतिवादी नै नबनाई उन्मुक्ति दिने गरी प्रतिवेदन बनाएको छ । त्यसमाथि प्रहरी अनुसन्धानमा दोषी ठहर भएका जग्गाका तत्कालीन भोगाधिकारी, पाँच पूर्वसचिव, डेढ दर्जन पूर्वसहसचिव, दर्जनभन्दा बढी व्यापारीसहित साढे तीन सय जनाभन्दा बढीमाथि पनि सरकारी वकिल कार्यालयले मुद्दा नचलाउनुले यस प्रकरणमा जोडिएकाहरूको बलियो पहुँच र साँठगाँठ अनि हाम्रो कानुनी राज्यको दुर्दशा देखाउँछ । सार्वजनिक सम्पत्ति हत्याउनेहरू यही रीतले कहिल्यै कारबाहीको दायरामा आएनन् भने शक्तिको आडमा यो देशमा जसले जे गरे पनि हुने विकृति अझ मौलाउने निश्चित छ । तसर्थ, तत्कालीन मुलुकी ऐनअन्तर्गत नै भए पनि सरकारले यो मुद्दा अघि बढाउनुपर्छ । दोषीउपर मुद्दा दायर गर्नुपर्ने अधिकार पाएको निकायले तदनुरूप कार्य नगर्नु पनि आफैंमा अख्तियार दुरुपयोग हो, यो सिलसिला निरन्तर रहिरह्यो भने अख्तियार दुरुपयोग अनुसन्धान आयोगले पनि यस्तो अनिच्छा पछाडिका कारणहरू खोतल्नुपर्छ । अहिले आरोपित बनाइएका कतिपय व्यक्ति भोलि अदालतबाट निर्दोष साबित हुन सक्लान्, तर अदालतसम्म कसुर नै नपुर्याउने भूल लम्ब्याइरहनु हुँदैन । सार्वजनिक जग्गा अपचलनको यति ठूलो काण्डलाई त्यसै फासफुस तुल्याइनु हुन्न ।"
अन्तरिक्षमा नेपालको उपस्थिति,"नेपालमै निर्मित सानो स्याट१ लाई एलन मक्सको स्पेस एक्सको फाल्कोन९ रकेटमार्फत बिहीबार अमेरिकाको केप क्यानिर्भल फ्लोरिडा स्पेस सेन्टरबाट नेपाली समयअनुसार राति ९ बजेर १० मिनेटमा प्रक्षेपण हुन गइरहेको छ समाचारले सबै नेपालीलाई खुसी तुल्याएको छ । ओरियन स्पेसका प्रमख राकेशचन्द्र प्रजापतीका अनुसार सानो स्याट१ भक्तपुरको ओरियन स्पेसले निर्माण गरेको हो । यसको तौल २५० ग्राम र ५ सेन्टिमिटर घनाकार रहेको तथा सानो खल्तीमा पनि अट्न सक्ने आकार भएकाले यस्तो स्याटेलाइटलाई पकेट क्युब स्याट पनि भनिन्छ । अन्तरिक्षमा यो स्याटेलाइटले ७ किलोमिटर प्रतिसेकेन्डको गतिमा पृथ्वीलाई हरेक ९० मिनेटमा एक फन्को लगाउने जनाइएको छ । यो स्याटेलाइटको आयु २ वर्ष छ । यस स्याटेलाइटको ग्राउन्ड स्टेसन भक्तपुरको सूर्यविनायकमा छ र नास्टको ग्राउन्ड स्टेसनबाट पनि निगरानी गर्न सकिन्छ । काठमाडौं विश्वविद्यालयमा ग्राउस्टेसन निर्माण गर्ने तयारी पनि गरिएको छ । नेपाल सानो देश भए पनि र गरे के हुँदैन र ? भन्ने उदाहरण हो सानो स्याट१ । यसले समस्त नेपालीको मनोबल बढाइदिएको छ । सानै भए पनि नेपालले अन्तरिक्षमा आफ्नो उपस्थिति जनाएको छ । भविष्यमा यस्ता राम्रा कामहरू गर्न सकोस् । वीरेन्द्र सुवाल, ब्यासी, भक्तपुर"
सुत्केरी र शिशुको सुरक्षा,"हिउँदे झरी र हिमपातले देशैभर चिसो बढेकाले वृद्धवृद्धा, बालबालिका, नवजात शिशु र सुत्केरीको स्वास्थ्यप्रति विशेष सतर्कता आवश्यक छ । मात्रृशिशु कार्यकर्ता, स्वास्थ्य स्वयंसेवकसेविका एवं सक्रिय युवाहरूले आफ्नो गाउँटोलको अवस्था निरन्तर निगरानी गर्नुपर्छ । जनचेतनासँगै गरिब परिवारलाई आवश्यक सहयोग पनि पुर्याउनुपर्छ । वडाटोलमा कति सुत्केरी छन् ? सुत्केरी बस्ने घरकोठा तातो राख्ने व्यवस्था कस्तो छ ? बन्द कोठामा आगो बाल्दा निसासिएर सुत्केरी र शिशुको ज्यान जानबाट जोगाउन स्थानीय मातृशिशु कार्यकर्ता (मासिका) तथा स्वास्थ्य स्वयंसेवकसेविकाहरू विशेष सजग रहनुपर्छ । हरेक दिन सुत्केरी तथा शिशुको निगरानी गर्नु, सुरक्षा दिनु र यससम्बन्धी जनचेतना फैलाउनु स्थानीय स्तरको जनस्वास्थ्यकर्मीहरूको कामै हो । सीएन खड्गा, काठमाडौं"
व्यापारीलाई राजनीतिक प्रश्रय,"अघिल्लो सरकारले कानुन, संविधान र राष्ट्रिय सम्पत्तिको मनपरी प्रयोग गर्न थालेपछि आमनागरिकले नयाँ सरकार आएपछि सुधार होला भन्ने अपेक्षा राखेका थिए । विकृत्ति, विसंगति हट्छ भन्ने सोचेका थिए । तर जुन जोगी आए पनि कानै चिरेको भने झैं भएको छ, अहिले । शेरबहादुर देउवा सरकार पनि यथास्थितिमै रमाउन थालेपछि सर्वसाधारण निराश छन् । यसले देउवाको मात्र क्षति गर्दैन कांग्रेसको पनि भविष्य डामाडोल बनाउँछ, आगामी चुनावमा भोट घटाउछ । यसर्थ सरकारलाई सही दिशामा ल्याउन कांग्रेसका युवा नेताहरूले सकारात्मक हस्तक्षेप गर्न सक्नुपर्छ । अन्यथा देउवाका साथै सरकार र पार्टीको पनि छवि पनि धमिलिन पुग्छ । गलत काम गर्ने व्यापारीका पछाडि कुन राजनीतिज्ञको संरक्षण छ भन्ने उजागर होस् भन्ने नागरिक चाहन्छन् । आमनागरिकले चाहेको तर देउवा सरकारले गर्न नसकेको निम्न काम तुरुन्त गरेर जनभावना जित्नुपर्छ । पहिलो, केपी शर्मा ओली सरकारले यती ग्रुपलाई खुसी पार्न ६ वर्षअघि नै गोकर्ण फरेस्टको हजारौं रोपनी जग्गा कौडीको मूल्यमा दिने निर्णय गर्यो, जुन बदर होस् भनी आमनागरिकले आवाज उठाए । अहिलेसम्म देउवा सरकारले यो काम गर्न सकेन । दोस्रो, लुम्बिनीमा स्मारक क्षेत्रमा व्यक्तिलाई जग्गाजमिन दिन पाइँदैन । तर, ओली सरकारले यतीको आङछिरिङ शेर्पाको स्मारक बनाउन कानुनविपरीत जग्गा दियो, जुन आजसम्म बदर हुन सकेको छैन । तेस्रो, यतीलाई नै खुसी पार्न ओली सरकारले तेह्रथुमको विमानस्थललाई आङछिरिङको नाममा नामकरण गर्ने निर्णय गर्यो, जुन आसेपासे पुँजीवादको अनुपम उदाहरण हो । सो निर्णय वर्तमान सरकारले बदर गर्न सकेन । चार, अघिल्लो सरकारले गरेका गलत कामहरू छानबिन नहोस् भन्नाकै लागि ओली संसद् र सरकार असफल पार्न खोजिरहेका छन् भन्ने अनुमान लगाउन यिनै आधार पर्याप्त छ । गोपाल देवकोटा, गोकर्णेश्वर ८, काठमाडौं"
संस्थागत भ्रष्टाचारको पृष्ठिका,"आधुनिकताको जालोआप्त ज्ञानलाई प्रश्न र तर्कको कसौटीमा घोटेर जाँचेपछि मात्र त्यसको स्वीकार्यता स्थापित हुन्छ भन्ने मान्यताबेगर समाज, राज्य एवं अर्थतन्त्रको आधुनिकीकरण सम्भव छैन । दरिद्र देशहरूको दोहोरो दुर्भाग्य के हो भने, एकातिर ती परम्पराको बेडीमा जकडिएका हुन्छन्, अर्कातिर जाली आधुनिकताको जालोले पनि तिनलाई छपक्कै छोपेको हुन्छ । वंशागत, निर्वाचित वा स्वघोषितमध्ये जुनसुकै तरिकाले स्थापित गरिएको भए पनि अधिनायकवादी व्यवस्थालाई कदापि सही ठहर्याउन सकिँदैन । अधिनायकवादमा भ्रष्टाचारको आरोप सत्ताको विरोधीलाई मात्र लाग्छ, त्यो किनभने वैदिकी हिंसा हिंसा न भवति भन्ने मान्यताको व्यापकताले सत्तासीनलाई जोगाइरहेको हुन्छ । आधुनिक राज्य व्यवस्थामा बहुमतको अर्थ धेरैले मानेको शासन पद्धति हुन्छ । पारम्परिक आधुनिकताले त्यस अवधारणालाई भ्रष्टीकरण गरेर बहुसंख्यकवादमा रूपान्तरित गरिदिन्छ जहाँ अल्पसंख्यकको सम्मानलाई दोयम तुल्याइन्छ । सक्षमतन्त्रको अर्थ समानहरूबीचको समानता एवं ऐतिहासिक कारणले पछाडि पारिएकाहरूलाई सकारात्मक विभेदको नीतिद्वारा अगाडि ल्याउनु हो । सनातनी आधुनिकतावादीहरू भने कि सक्षमहरूको शासन वा सर्वहाराको अधिनायकवादका नाउँमा यथास्थितिको शक्ति सन्तुलनलाई कायम राख्न उद्यत रहन्छन् । सत्ताको आधार नै भ्रष्ट भएपछि त्यस्तो शासन व्यवस्थाले सदाचार प्रवर्द्धन गर्ने कुरा फगत मृगतृष्णा हो । नेपालको प्रहरी र प्रशासन मात्र होइन, सर्वोच्च न्यायालय एवं अख्तियार दुरुपयोग अनुसन्धान आयोगजस्ता संस्थाका प्रमुखहरूमध्ये बेदाग भएर कार्यभारमुक्त भएकाहरूको सूची खासै लामो हुन सकिने देखिँदैन ।शासन र प्रशासनभन्दा अर्थव्यवस्थाको आधुनिकताको अवस्था झन् ैअत्यासलाग्दो छ । उपनिवेशको शोषणबाट थुपारिएको आयाधिक्यलाई अर्थतन्त्रका बुनियादी संरचनाको विस्तार, नागरिकलाई आधारभूत सेवा प्रवाह गर्ने सुविधा एवं आवश्यक नियामक व्यवस्थामा लगानी गरिसकेपछि मात्रै युरोपेलीहरूले उन्मुक्त बजारको भूमिकालाई स्वीकार गरेका थिए । अमेरिकी अर्थतन्त्र अश्वेतहरूको दासत्वको जगमा खडा गरिएको हो । जापानीहरूले सन् १९५०, दक्षिण कोरियाले सन् १९६० एवं चीनले सन् १९८० को दशकमा अँगालेको प्रश्रय पुँजीवादका लागि खुला मैदान क्रमशः द्वितीय विश्वयुद्ध, कोरियाली युद्ध एवं चिनियाँ सांस्कृतिक क्रान्तिले सम्याइदिएका थिए । भ्रष्टाचार भनेको निजी स्वार्थका लागि सार्वजनिक पदको दुरुपयोग हो भन्ने विश्व बैंकजस्ता वित्तीय इकाइहरूको परिभाषाले नाफा क्षेत्रका लगानीकर्ताहरूको स्वार्थलाई सर्वोपरि राख्नु स्वाभाविक हो । सामान्यजनको हित ऋणदाताको चासोको विषय होइन । तर कमजोर नियामक निकाय, वेतनको मामिलामा व्यापारिक उपक्रमहरूसँग प्रतिस्पर्धामा टिक्न नसक्ने सार्वजनिक प्रशासन एवं उपभोगजन्य आर्थिक स्रोतको अभाव भएका विपन्न देशहरूमा वैश्वीकरण, उदारीकरण तथा निजीकरणको मन्त्र सामान्यजनका लागि आपदाको पुर्जा (रेसपी फर डिजास्टर) सरह ठहरिएको छ । प्रसंग सन् १९९० को अन्त्यतिरको हो । त्रिदेवी मार्गस्थित सार्क सचिवालयको सभागारमा जलस्रोतमा रुचि राख्नेहरूलाई छलफलका लागि निम्त्याइएको थियो । केही घरानियाँ लगानीकर्ता, एमालेका राजनीतिकर्मी एवं बजारवादी बुद्धिजीवीको छद्म गठजोडले जलस्रोतलाई सार्वजनिक क्षेत्रबाट खोसेर नाफा क्षेत्रको पोल्टामा पुर्याउन सफल भएको परिस्थिति थियो । अमेरिकी डलरमा ऊर्जा खरिद गर्न बाध्य बनाइएका सार्वजनिक क्षेत्रका व्यवस्थापकहरूको मनोबल अरुण तेस्रोको विफलतापछि रसातलमा पुगेको अवस्था थियो । त्यस छलफलमा हाल दिवंगत भइसकेका राणा थरका एक जना जलविद्युत् उद्यमीले कुरा नचपाई भनेका थिए लगानीकर्ताको उद्देश्य अधिकतम नाफा कमाउनु हो, सार्वजनिक क्षेत्रका व्यवस्थापकहरूको मोलमोलाइ गर्ने क्षमता कमजोर छ भने उपभोक्ताले बढी मूल्य तिर्नुपर्ने कुरा स्वाभाविक हुन जान्छ । त्यस निश्चयात्मक कथन (असर्सन) लाई बोलीचालीको भाषामा रूपान्तरित गरेर भन्ने हो भने तीक्ष्ण बुद्धि भएकाले निरुत्साहित साझेदारभन्दा बढी फाइदा लिनु प्रकृतिजन्य नियम ठहरिन्छ । परम्परागत राज्य र समाज एवं आधुनिकतावादी बजारको विस्फोटक सम्मिश्रणले खुला प्रतिस्पर्धाको साटो नग्न मिलीभगतलाई प्रश्रय दिएको छ ।वैदेशिक सहयोगले यथास्थितिलाई निरन्तरता दिन सघाउँछ भन्ने कुरा अफ्रिकाका कैयौं देशमा गरिएका अध्ययनहरूले देखाएका छन् । पश्चिमा होऊन् वा चिनियाँ, सत्ताको स्थायित्वको सुनिश्चितता सहयोग र ऋणदाताहरूको प्राथमिक सर्त हुने गर्छ । सत्तासीनले दाताहरूसँगको आफ्नो सम्बन्धलाई प्रश्रय पुँजीवादको प्रवर्द्धन गर्नका लागि प्रयोग गर्छन् । विकासको विशाल उद्यम त्यस अर्थमा विधिवत् गरिने भ्रष्टाचारको कारखाना हो भन्दा फरक पर्दैन । परामर्शदाताको पेसा प्रकारान्तरले पुरेत्याइँको आधुनिक संस्करण हो । गैरसरकारी भनिएका संस्थाहरू दाता संस्था वा सरकारका बिचौलिया भएर काम गर्छन् । त्यस्ता कामहरू भ्रष्ट आचरण मानिँदैनन्, तर तिनको सामाजिक वा आर्थिक प्रभाव विरलै सकारात्मक हुन्छ । परामर्श एवं गैसस उद्यममा एमालेसम्बद्ध पेसाकर्मीहरूको हालीमुहाली हुनु संयोग मात्रै होइन । परम्परागत आधुनिकताको विरोधाभासी खेलमा बाहुनवादीहरूलाई अरू कसैले सक्दैनन् १परिदृश्य असन्तोषजनक भए पनि निराशावादी बन्नुको कुनै अर्थ छैन । कुनै न कुनै रूपमा भ्रष्टाचार महाभारत कालमा पनि थियो र प्रलयसम्म रहिरहनेछ । अन्य जन्तुहरूजस्तै मानव पनि दोषयुक्त जीव नै हो । भ्रष्टाचारको न्यूनीकरण भने सम्भव छ । प्रतिस्पर्धाले पारदर्शिता ल्याउँछ । जनआवाजद्वारा जवाफदेही सुनिश्चित गर्न सकिन्छ । र, निरन्तर खबरदारी संस्थागत भ्रष्टाचारलाई सीमित गर्ने एक मात्र ओखती हो । पुसको बतास उडेर जाला, आसन्न निर्वाचनले निम्त्याउने हुरीका लागि सार्वजनिक तयारी भने निरन्तर भइरहनुपर्छ ।"
निर्मला प्रकरणमा डीएनएको अन्योल,"त्यसो भए त्यो डीएनए कसको ?प्रहरीको अनुसन्धानजस्तै विज्ञ समितिको प्रतिवेदन कुहिरोको काग कुन अर्थमा छ भने, वाईएसटीआरबाट प्राप्त एक पुरुषको डीएनए कसको हो भन्ने विषयमा यसले केही यकिन गर्दैन । त्यो दूषणकै कारण हो भन्ने पनि यकिन गरिएको छैन, अपराधीको हो भन्ने पनि यकिन छैन । सम्भावनाहरू भने प्रशस्त देखाइएका छन् । जस्तै झाडुको सिन्कामा बनाइएको कटन स्वाब, अन्य उपकरण र स्वाब राखिएको टेस्टट्युब दूषणमुक्त भन्न सकिने अवस्था नदेखिएकोÙ सिमेन्ट प्लास्टर गरेर बनाइएको पोस्टमार्टम गरिने टेबल पानीले पखालेर डीएनएमुक्त हुन नसक्ने भएकाले नमुना दूषित हुने सम्भावना उच्च देखिएकोÙ वीर्य परीक्षणका गरिने स्पर्म सेल टेस्ट गर्दा स्पर्म सेल कति वटा भेटिएको हो भनी प्रयोगशालाबाट स्पष्ट जवाफ प्राप्त नभएकोÙ प्रयोगशालाको फाइलमा पनि यस्ता परीक्षणको नतिजाबारे उल्लेख नभएको आदिÙ बायोसिरो इकाइमा छ किसिमका परीक्षण गर्दा अरू केसको नमुनासित दूषणको सम्भावना उच्च भएको आदि । त्यसो भए पीडितबाट संकलन गरिएको स्वाबमा भएको कम्तीमा एक जना पुरुषको डीएनए कसको हो त ? जटिल प्राविधिक ज्ञानको अभावमा धेरैलाई लाग्न सक्छ, त्यो अपराधी कै हो । त्योसँग जसको डीएनए मिल्छ, उही दोषी १ प्रहरीले समेत डीएनए रिपोर्ट रुल आउट गर्ने प्रतिवेदनहरू आउँदा पनि अझैसम्म शंकित व्यक्तिको डीएनए परीक्षण नै गराइराख्नुको कारण सम्भवतः यही हुन सक्छ । त्यो डीएनए कसको थियो भन्ने पत्ता लगाउन सबैभन्दा पहिला यही विषयमा प्रस्ट हुन जरुरी छ । मानवअधिकार आयोगको प्रतिवेदनमा भनिएको छ डीएनए प्रविधिको आकर्षक पक्ष नै यो वातिल (एक्सक्लुड यो होइन भनेर बाहेक गर्नु) भन्दा व्यक्ति यकिन गर्नु हो । यस केसमा भेजिनल स्वाब नमुनाबाट प्राप्त नतिजा आगामी दिनमा कुनै आरोपितसँग मिलेको अवस्थामा निज अपराधी भएको एक मात्र बलियो आधार हुन सक्दैन ।सो प्रतिवेदनमा घटनास्थलमा भेटिन सक्ने (अपराधीको) गुप्ताङ्गका रौं जस्ता प्रमाणहरू संकलन गर्न घटनास्थलमा खटिएका प्रहरीहरू चुकेकै हुन् भन्ने ठहर गरिएको छ । सन् २०१० मा इटालीमा हत्या गरिएकी १३ वर्षीया यारा गाम्बिरासियोको कट्टु र लेगिङ्समा भेटिएको एउटा फरक डीएनएले अन्तमा त्यो केस सुल्झाउन मद्दत गरेको थियो । खासमा याराकै डीएनएसँग मिश्रित अवस्थामा एक पुरुष डीएनए भेटिएको थियो जुन सम्भवतः रगतको हुन सक्ने भनिएको थियो । डीएनएको नमुना त थियो तर म्याच गर्नलाई केही थिएन । फरेन्सिक वैज्ञानिकहरूले झन्डै २२ हजार डीएनए प्रोफाइल अध्ययन गरेपछि अन्तमा अपराधीकी आमाले दिएको डीएनए नमुनाका आधारमा शंकित पुरुषसम्म पुग्न प्रहरी सफल भएको थियो । घटनाको छ वर्षपछि उसलाई अदालतले आजीवन काराबासको सजाय दियो । निर्मला पन्तको शरीरमा पनि त्यस्तो कुनै प्रमाण भेटिन सक्ने सम्भावना घटनास्थलमा पुगेका प्रहरीहरूले संकलन नगरेकाले समाप्त भयो । अहिलेको अवस्थामा भएको एक मात्र प्रमाण भेजिनल स्वाबबाट विकसित भएको पुरुष डीएनए प्रोफाइल मात्रै हो जसले व्यक्ति पहिचान नगरी वंश पहिचान मात्र गर्न सक्छ । अर्थात्, बाबु, छोरा, काका, हजुरबुबा सबैसँग त्यो मिल्न सक्छ । आयोगको प्रतिवेदनमा नमुना लिँदा हात खुला भए, असावधानीपूर्वक चिकित्सकले हाच्छिउँ गरे वा खोके वा स्वाब उठाउने कपास पनि स्टिरिलाइज्ड नभए प्राविधिक रिपोर्ट नै मिसलिडिङ आउन सक्ने उल्लेख छ । त्यसैगरी रिजाल नेतृत्वको फरेन्सिक विज्ञहरूको प्रतिवेदनमा लेखिएको छ नेपालका दुवै प्रयोगशालाहरूमा टच डीएनएलाई पहिचान गर्न सक्ने स्तरको क्षमता देखिन्छ । यो क्षमताबाट अति नै न्यून मात्रामा घटनास्थलमा फेला पर्ने डीएनए एभिडेन्सलाई पनि डेभलप गर्न सम्भव हुन्छ । तर त्यो स्तरको प्रविधिले दूषण (कन्टामिनेसन) बाट आउने डीएनएलाई पनि डेभलप गरिदिने भएकोले यसबाट दोषी निर्दोष र निर्दोष दोषी साबित हुन सक्ने सम्भावनालाई बिर्सन हुँदैन ।दोषी निर्दोष देखिन सकिने उदाहरण ललितपुरको गोदामचौर बलात्कार प्रकरणलाई लिन सकिन्छ । यसमा पीडित युवतीले बलात्कारीहरूको पहिचान गर्दा पनि उनीहरूको डीएनए नमिलेको रिपोर्ट प्रहरीको उही प्रयोगशालाले दिएको थियो । तर ललितपुर जिल्ला अदालत र उच्च अदालत दुवैले डीएनए नमिले पनि अभियुक्तहरूलाई दोषी ठहर गरी सजाय सुनाएको थियो । वैज्ञानिक प्रमाणको विषय डीएनए यसरी बिग्रनु चिन्ताजनक विषय हो । अबको बाटो के ?विज्ञ सम्मिलित दुईवटा समितिले नेपाल प्रहरीको प्रयोगशालामा यो केसको डीएनए परीक्षण गर्ने क्रममा कमजोरी भएको स्पष्ट पारिसकेका छन् । यो डीएनए रिपोर्टबाट अपराधीलाई यकिन गर्न सम्भव छैन र देशभित्र वा विदेशमा थप परीक्षण गर्ने उपाय पनि बाँकी छैन । प्रहरीले आफ्नै अनुरोधमा फरेन्सिक विज्ञको समिति बनाउन लगाउनु तर त्यसले दिएको प्रतिवेदनले औंल्याएका गम्भीर विषयलाई मनन नगरी अझै डीएनएकै पछि कुदेर अनुसन्धान जारी राख्नुले आफ्नो प्रयोगशालामा भएको कुनै पनि कमजोरी स्विकार्न तयार नभएको देखाउँछ । प्रहरीले के बुझ्नुपर्छ भने, कमजोरी स्विकारेर भविष्यमा त्यस्तो हुनबाट रोक्ने कदम आफ्ना कामकारबाही विश्वसनीय र भरपर्दो बनाउने उपाय हो ।कमजोरी भएको हुन सक्ने स्वीकार गरेपछि मात्रै अर्को चरण सुरु हुन्छ । रिपोर्टमा भएको पुरुष डीएनए अपराधीको नहुन पनि सक्ने मान्यतामा खोजी गर्न सकिन्छ । यो चरणमा नमुना संकलन गर्ने चिकित्सक, काठमाडौंसम्म ढुवानी गर्ने र प्रयोगशालामा परीक्षण गर्ने प्राविधिकहरू सम्भव भएसम्म सबैको डीएनए परीक्षण गरी भिडाउनुपर्छ । यदि कुनै नमुना मिल्यो भने दूषण पुष्टि हुन सक्छ । दूषण भएको मात्रै पुष्टि भयो भने पनि यो केसमा एउटा उपलब्धि मान्नुपर्छ । यसबाट आगामी दिनमा डीएनए नमुना संकलन र परीक्षण गर्न आवश्यक प्रोटोकल र निर्देशिका बनाउन सहयोग हुनेछ । तर यसका लागि जसको नमुना मिल्यो उसलाई अपराधी मानिहाल्ने अहिलेको मानसिकता हटाउन आवश्यक छ ।अझ महत्त्वपूर्ण, प्रहरी नेतृत्व अनुसन्धान गर्ने सबैलाई एकआपसमा छलफल गराई घटना कसरी भयो भन्ने विषयमा एउटै टुंगोमा पुग्न आवश्यक छ । साढे तीन वर्ष भइसक्दा पनि अलगअलग अनुसन्धानकर्ताले अलगअलग दाबी गर्नु अनि अपराधी केही गरी पनि पत्ता नलाग्नु लज्जास्पद छ । कुनै पनि आग्रहपूर्वाग्रहबिना परिस्थितिजन्य प्रमाणहरूलाई समेत ध्यानमा राखी सम्भावित घटनाक्रमको विश्लेषण गरेमा अहिले जस्तो कहीँ नपुगिने अनुसन्धानको चक्रमा घुमिरहनुपर्दैन । किनभने त्यति बेला गलत हल्ला र अफवाहले जसरी घटना गिजोलिएको थियो, त्यो अवस्था अहिले पक्कै छैन ।"
कोभिडको एउटा ओखती मास्क,"कोभिड महामारीले तहसनहस पारेको हाम्रो दैनिकी बिस्तारै सुचारु हुँदै थियो । तर, ओमिक्रोन भेरिएन्ट समुदायस्तरमै फैलिरहेको समाचार आइरहेको छ । कोरोनाविरुद्ध खोप लगाउने क्रम बढे पनि यो अझै सबैको पहुँचमा पुगेको छैन वा पुग्ने क्रममा छ । नेपालमा कुल जनसंख्याको ४० प्रतिशतले पनि पूर्ण मात्रामा खोप लगाएका छैनन् भनेर विज्ञहरूले भनिरहेका छन् । यस्तोमा कोभिड नियन्त्रण तथा रोकथामको प्रभावकारी उपाय भनेकै मास्क हो । सार्वजनिक सवारीसाधन, बजार, सार्वजनिकनिजी कार्यालय र विद्यालयकलेज सबै क्षेत्रमा भीडभाड छ । स्वास्थ्य मापदण्डको पालना हुन छाडिसक्यो । कोभिडबाट जोगिन मास्क जरुरी र अनिवार्य भइरहँदा पनि धेरैले लगाएका छैनन् । लापरबाही गरिरहेको देखिन्छ । म दिनहुँजसो सार्वजनिक बसमा कोटेश्वरबाट हात्तीसार आवतजावत गर्ने गर्छु । त्यस बेला न चालकले मास्क लगाएको देखिन्छ न त सहचालकले नै । यात्रुहरूले मास्क लगाए पनि, सही तरिकाले लगाएको देखिँदैन । मास्क चिउँडोमा झारेर मोबाइलमा बोल्नेहरू धेरै हुन्छन् । कतिले त त्यही पनि लगाएका हुन्नन् । मास्क खोइ ? भनेर बसमा विज्ञापन टाँसिएको हुन्छ । तैपनि मास्क नलगाउनुलाई के भन्ने ? कोभिडविरुद्ध यसरी कसरी लड्ने ? विद्यार्थीहरू मास्क नै नलगाई विद्यालयमा खेल्नेउफ्रने गरेको देखिन्छ । विद्यालयमै यस्ता लापरबाही भएपछि अन्त के आस गर्ने ? मास्क लगाउनुपर्छ भन्ने थाहा हुँदाहुँदै सबैतिर लापरबाही हुने गरेको छ । म हालै तरकारी पसल जाँदा साहूजी मास्क नलगाई खोकिरहेका थिए, मास्क लगाउनुस् न दाइ भन्दा पनि केही हुन्न भनेर जवाफ फर्काए । उनलाई मात्र होइन, धेरैलाई अचेल मास्क असजिलो लाग्छ । संक्रमणबाट बच्न मास्क अनिवार्य छ भन्ने सत्यलाई हामीले भुलिरहेका छौं । कोभिडबाट मात्र होइन, अन्य सरुवा रोग र धूलोधूवाँबाट बच्न पनि मास्क चाहिन्छ । मास्कका फाइदा धेरै छन्, लगाउँदा असहज त होला तर यो ओखती हो । नाकमुख छोप्ने साधारण वस्तु भए पनि यसले निरोगी राख्न निकै मद्दत गर्छ । यत्ति मात्र होइन, सास गन्हाउने, बोल्दा थुक निस्कने व्यक्तिहरूसँग गफ गर्दा पनि मास्कले केही हदसम्म सुरक्षा दिन्छ । भाइरसहरू नाक र मुखबाट शरीरमा प्रवेश गर्न पाउँदैनन्, जसले संक्रमणको सम्भावना निकै कम गर्छ । कोहीसँग भेट हुँदा मास्क निकालेर कुरा गर्ने बानी पनि धेरैको छ, ननिकाले पनि चिँउडोमा झारेर कुरा गर्ने त फेसन नै भइसक्यो । कोरोनाको लक्षण देखिए पनि परीक्षण नगर्ने, घरबाहिर निस्कनेहरू पनि धेरै भेटिन्छन् । त्यसैले पनि मास्क लगाउँदा आफैंलाई फाइदा हुन्छ । साथै आफ्नो परिवारका सदस्यलाई पनि । आमिक्रोन फैलिरहँदा, मास्कको उपयोगिता झनै बढेर गएको छ । कोभिड महामारीको पहिलो लहरदेखि नै सरकारी तथा गैरसरकारी संस्थाहरूले मास्क लगाउन व्यापक जनचेतनाका कार्यक्रम चलाए । मास्कको फाइदा धेरैलाई थाहा छ, तैपनि सार्वजनिक स्थानमा मास्क नलगाउनेहरू अझै देखिन्छन् । यो भनेको नागरिकको लापरबाही नै हो । यस्तो लापरबाही कम गर्ने उपाय अरूसँग होइन, सोही व्यक्तिसँग मात्र हुन्छ । उसैले आफ्नो र परिवारको स्वास्थ्य जोगाउने जिम्मेवारी लिए मात्र मास्क लगाउनेहरूको संख्या बढ्छ ।कोभिड महामारीका बेला विश्वमा अत्यधिक माग मास्ककै भयो । यसको उत्पादनमा पनि वृद्धि भयो । अहिले मास्कको व्यवस्थापन पनि निकै चुनौती बनिरहेको छ, यो प्रदूषणको माध्यम पनि बनिरहेको छ । यसका बावजुद, संक्रमणबाट बच्ने मुख्य उपाय हो मास्क । भौतिक दूरी कायम गरी सही तरिकाले मास्क लगाउनु नै अहिलेको आवश्यकता हो ।"
उत्तर कोरियाद्वारा फेरि क्षेप्यास्त्र प्रक्षेपण,सोल (एजेन्सी) उत्तर कोरियाले मंगलबार फेरि क्षेप्यास्त्र प्रहार गरेको दक्षिण कोरियाले जनाएको छ । दक्षिण कोरियाली अधिकारीका अनुसार उक्त क्षेप्यास्त्र अज्ञात स्थलबाट समुद्रतर्फ प्रक्षेपण गरिएको हो । जापानिज कोस्ट गार्ड (जेसीएस) ले मंगलबार प्रहार गरिएको क्षेप्यास्त्र ब्यालेस्टिक भएको अनुमान गरेको छ । दक्षिण कोरिया र जापानले यसबारे आवश्यक अनुसन्धान थालेको जनाएका छन् । संयुक्त राष्ट्रसंघले उत्तर कोरियालाई ब्यालेस्टिक मिसाइल प्रक्षेपणमा प्रतिबन्ध लगाएको छ । केही समय शान्त रहेको उत्तर कोरियाले सन् २०२१ यता पटकपटक क्षेप्यास्त्र परीक्षण गर्दै आएको छ । गत बुधबार उत्तर कोरियाले हाइपरसोनिक क्षेप्यास्त्र परीक्षण गरेको थियो । कोभिड१९ को महामारी नियन्त्रणका लागि जारी नाकाबन्दीका कारण उत्तर कोरियाको अर्थतन्त्र निकै प्रभावित हुनुका साथै खाद्यान्न अभाव भएको छ । दलको वार्षिक बैठकका क्रममा किमले देशले जीवन र मरणबीच संघर्ष गरिरहेको बताउँदै देश विकास र जनताको जीवनस्तर सुधार नै आफ्नो प्रमुख उद्देश्य भएको बताएका थिए ।
सुँगुरको मुटु पहिलोपल्ट मानिसमा,"बाल्टिमोर (एजेन्सी) अमेरिकी चिकित्सकहरूले मानव शरीरमा पहिलो पटक सुँगुरको मुटु प्रत्यारोपण गरेका छन् । मेरिल्यान्ड विश्वविद्यालयको चिकित्सा केन्द्रका चिकित्सकहरूको टोलीले ७ घण्टा लगाएर बाल्टिमोरका ५७ वर्षीय डेभिड बेनेटमा आनुवंशिक रूपमा परिवर्तन गरिएको सुँगुरको मुटु प्रत्यारोपण गरेका हुन् । बेनेटको स्वास्थ्य अवस्थामा क्रमशः सुधार आइरहेको जनाइएको छ । प्रत्यारोपण सफल भए पनि बेनेटको आयु कति लम्बिन्छ भन्ने यकिन नभएको चिकित्सकको भनाइ छ । बेनेटको जीवन बचाउन अन्तिम विकल्पका रूपमा सुँगुरको मुटु प्रत्यारोपण गरिएको चिकित्सकको भनाइ छ । गर या मरको अवस्थामा प्रत्यारोपण गर्न लागेको हुँ । म बाँच्न चाहन्छु, शल्यक्रियाअघि बेनेटले भनेका थिए, यो अँध्यारोमा हानिएको गोलीजस्तै हो । मसँग अन्य कुनै विकल्प छैन । मेरिल्यान्ड विश्वविद्यालयले शल्यक्रियाका कारण बेनेटको स्वास्थ्य अवस्था निकै जटिल रहेको र तत्काल शल्यक्रिया नगरे ज्यान जाने निश्चित रहेको भन्दै अमेरिकी नियामक निकाय खाद्य तथा औषधि प्रशासन (एफडीए) सँग अनुमति लिएको थियो । शल्यक्रिया सफल भएपछि चिकित्सक ब्राट्ली ग्रिफिथले चिकित्सा विज्ञानमा अभूतपूर्व सफलता मिलेको बताएका छन् । यो अभूतपूर्व शल्यक्रिया हो । यसले मानव अंग प्रत्यारोपणमा देखिएको संकट समाधान हुन सक्छ, उनले भने । भर्जिनियास्थित रिजेनेरेटिभ मेडिसिन कम्पनी रेभिभिकोरले आनुवंशिक रूपमा परिवर्तन गरी उपलब्ध गराएको सुँगुरको मुटु बेनेटमा प्रत्यारोपण गरिएको हो । सुँगुर र मानिसको मुटुमा धेरै समानता हुने भएकाले प्रत्यारोपण सफल भएको चिकित्सकहरूले बताएका छन् ।निकै सावधानीपूर्वक शल्यक्रिया गरिएको र यसले भविष्यमा बिरामीको आयु लम्ब्याउन सहयोग पुग्ने उनको भनाइ छ । यसअघि आनुवंशिक भिन्नताका कारण सुँगुरको मुटु प्रत्यारोपण सफल भएको थियो । यस पटक भने वैज्ञानिकहरूले हानिकारक जिनहरू सम्पादन गरेर हटाएका थिए । त्यसपछि मात्रै प्रत्यारोपण सफल भएको बताइएको छ ।सन् २००१ को अक्टोबरमा अमेरिकाको न्युयोर्कस्थित चिकित्सकहरूले मानिसमा सुँगुरको मिर्गौला प्रत्यारोपण गरेका थिए । तर मिर्गौला लिने व्यक्तिको भने मस्तिष्कघातका कारण मृत्यु भएको थियो । तर बेनेट भने सामान्य दैनिकीमा फर्कने अपेक्षा गरिएको छ । ग्रिफिथका अनुसार शल्यक्रियापछि बेनेटले सास फेरेका छन् । तर एक दिन, साता, महिना वा वर्ष कति बाँच्छन् त्यो भने मलाई थाहा छैन, ग्रिफिथले भने ।"
तालिवान सत्तामा आएपछि ८० प्रतिशत पत्रकारले पेसा छाडे,"काबुल (एजेन्सी) तालिवान सत्तामा आएपछि करिब ८० प्रतिशत अफगान पत्रकारले पेसा परिवर्तन गरेका छन् ।अफगानिस्तानको पत्रकार फाउन्डेसनका अनुसार हाल अफगान पत्रकारहरू सबैभन्दा खराब आर्थिक अवस्थाबाट गुज्रिरहेका छन् । करिब ७९ प्रतिशतले आफ्नो जागिर गुमाएपछि जीविकोपार्जनका लागि अन्य पेसाको सहारा लिन बाध्य भएका खामा प्रेसले उल्लेख गरेको छ । लोकतान्त्रिक सरकारको पतनपछि, पूर्वी प्रान्त नान्गाहार, लघमान, नुरिस्तानमा ६ वटा रेडियो स्टेसनहरू बन्द भएका छन् । तीमध्ये ५ वटा आर्थिक समस्याका कारण बन्द भएका हुन् भने अर्को एउटामा कर्मचारी अभाव भएको हो, पूर्वी अफगानिस्तानस्थित पत्रकार सुरक्षा समितिका प्रमुख युसुफ जरिफीले भने । यद्यपि, ९१ प्रतिशत पत्रकार भने आफ्नो पेसाप्रति सन्तुष्ट रहेका फाउन्डेसनको अध्ययनले देखाएको छ । उक्त अध्ययन ४ सय ६२ पत्रकारले समावेश गरिएको थियो । तीमध्ये ३ सय ९० जना पुरुष र ७२ जना महिला थिए । रिपोर्टर्स विदाउट बोर्डर्स (आरएसएफ) र अफगान स्वतन्त्र पत्रकार संघ (एआईजेए) ले गरेको सर्वेक्षणले अगस्टदेखि अफगानिस्तानमा ४० प्रतिशत मिडिया बन्द भएका जनाइएको छ । सर्वेक्षणअनुसार देशभर २ सय ३१ सञ्चारमाध्यम बन्द भएका र ६ हजार ४ सयभन्दा बढी पत्रकारले अगस्ट १५ यता जागिर गुमाएका छन् ।"
अर्थले रोकिदियो १ लाख जनाको कोरोना बिमा भुक्तानी,"कोरोना बिमा के हो ?कोभिड१९ को जोखिम सुरक्षणका लागि बिमा समितिले जारी गरेको योजना हो, कोरोना बिमा । २०७७ वैशाख ७ देखि कोरोना बिमालेख बिक्री थालिएको हो । सुरुका कोभिडका बिरामी निकै कम थिए । यसकारण दाबी पनि कम परेको थियो । संक्रमण बढेसँगै बिमा गर्ने मात्र होइन, दाबी पनि धेरै पर्न थाल्यो । धेरै दाबी परेकै कारण २०७७ जेठ २१ मा बिमा कम्पनीहरूले नियामक निकाय बिमा समितिलाई पत्र लेखेर कोरोना बिमालेखको बिक्री बन्द गर्न माग गरे । त्यसपछि कम्पनीहरूले एक दिन बिमालेख बिक्री पनि गरेनन् । सोही दिन तत्कालीन अर्थमन्त्री डा युवराज खतिवडा र अर्थसचिव शिशिर ढुंगानाले बिमा समिति र बिमा कम्पनीहरूलाई अर्थ मन्त्रालयमै डाकेर बिमालेख बिक्री नरोक्न र सरकारले पनि दायित्व वहन गर्ने विषयमा सहमति नै गरे ।"
'सुपारी आयातको गृहकार्य नेपाली किसानमारा नीति,"(काँकडभिट्टा)  तेस्रो मुलुकबाट आयात भई अवैध बाटोबाट भारत निकासी हुने सुपारी आयातका कारण स्थानीय उत्पादन भने धराशायी बन्दै आएको किसानले गुनासो गरेका छन् । आयात खुला गर्ने सरकारको निर्णयले वास्तविक सुपारी किसान समस्यामा पर्ने उनीहरूको भनाइ छ । नमुना झापा सुपारी बाली विकास संस्था बिर्तामोडले विज्ञप्ति जारी गरेर तेस्रो मुलुकबाट सुपारी आयातको इजाजत दिएर सरकारले किसानमाथि गम्भीर अपराध गरेको आरोप लगाएको छ । किसानमारा आयात अनुमति तत्काल खारेज गर्न अनुरोध छ, अध्यक्ष राजकुमार राईले जारी गरेको विज्ञप्तिमा भनिएको छ ।विदेशी सुपारीका कारण किसानका सुपारी बजार अभावले घरघरमै थन्किएको किसानहरूको भनाइ छ । माफियाहरूसँगको मिलेमतोमा सरकारले पुनः आयात गर्न दिनु किसानको हितविपरीत भएको सुपारी बाली विकास संस्थाका अध्यक्ष राईले जनाएका छन् । सिंगापुर, इन्डोनेसिया र मलेसिया जस्ता मुलुकबाट आयात हुने सुपारी स्थानीय उत्पादनको लेबल लगाएर लामो समयदेखि भारत तस्करी हुँदै आएको छ । सुपारी खेतीको विकास गर्ने नाममा खुलेका दर्जनभन्दा बढी संस्थाले समेत स्थानीय उत्पादन नकिन्दा भारतबाट साइकल चढेर आउने साना व्यापारीलाई सस्तो र उधारोमा बिक्री गर्न किसान बाध्य छन् । बाहुनडाँगी, शान्तिनगर, बुधबारे, शनिश्चरे, अर्जुनधारा, खुदुनाबारीलगायतका झापाका उत्तरी क्षेत्र सुपारी खेतीका लागि प्रख्यात मानिन्छन् । वार्षिक करिब १० हजार टन सुपारी आन्तरिक खपत हुन्छ । जबकि झापा, मोरङ र इलामका केही स्थानसहित स्वदेशमै १२ हजार टन सुपारी उत्पादन भइरहेको छ । नेपालमा उत्पादन हुने काँचो सुपारी कुल उत्पादनको करिब २० प्रतिशत मात्रै नेपालमा खपत हुने र बाँकी ८० प्रतिशत भारत निकासी हुँदै आएको थियो । २०५० को दशकदेखि नेपालमा सुपारी आयात गरेर अवैध रूपमा भारत निकासीको काम सुरु भएको हो । खासगरी सीमावर्ती सहरमा यो व्यापार बढी केन्द्रित बन्यो । विगतमा सुपारीको कारोबार खुलेआम थियो । भारतीय व्यापारी खरिदका लागि आउँथे । भन्सार नाकाबाटै खुलेआम मेची तार्थे । सुपारी खरिदबिक्रीका लागि भारतीय व्यापारीहरूको मेला नै लाग्थ्यो । झापा सुपारी उत्पादनका लागि परिचित छ तर तस्करीका लागि बदनाम । मलेसिया, थाइल्यान्ड, इन्डोनेसिया जस्ता मुलुकबाट भित्रिने सुपारीको साम्राज्य छ झापामा । जसले स्थानीय उत्पादन जबर्जस्त किनारा लागेको झापाको मेचीनगरमा सञ्चालित सुपारी प्रशोधन केन्द्रका सञ्चालक अनिल भेटुवालको आरोप छ ।झापाका बाहुनडाँगी, शान्तिनगर, बुद्धशान्ति, अर्जुनधारा, मेचीनगर आदि क्षेत्र सुपारी उत्पादनका लागि परिचित छन् । त्यहाँबाट व्यापारीले खरिद गरेर ल्याएको सुपारी जिल्लाका विभिन्न प्रशोधन केन्द्रसम्म पुर्याइन्छ । जिल्लामा दर्जनौं प्रशोधन केन्द्र (सुपारी भट्टी) छन् । पहिलापहिला भारतीय व्यापारीले घरघर पुगेर काँचो सुपारी खरिद गर्ने र भारततिर लैजाने चलन थियो । तर स्थानीय प्रशासनले काँचो सुपारी निकासीमा रोक लगाएपछि भारतीय व्यापारी निरुत्साहित छन् । भारतीयले नेपाली सुपारी बोटबाटै ताछेर लान्थे, भेटुवालले भने, अहिले कम्तीमा भारतीयले काँचो सुपारी लैजान पाएका छैनन् । सुपारी प्रशोधनपछि मात्रै जान्छ । आयातित सुपारीका कारण नेपाली उत्पादनले अनावश्यक समस्या झेल्नुपरेको दाबी गर्दै बुधबारे९ का किसान मनोरथ तिवारीले थपे, तेस्रो मुलुकको सुपारी आयात बन्द गरे समस्या र चलखेल सकिन्छ ।"
बुटवलनारायणगढ सडक विस्तारमा दुई वर्ष म्याद थप्न माग,"पूर्वी नवलपरासी (कास) बुटवलनारायणगढ सडक विस्तारको ठेक्का लिएको चिनियाँ कम्पनीले काम सक्न दुई वर्ष थप समय मागेको छ । कोरोनाको कारण देखाउँदै चाइना स्टेट इन्जिनियरिङ कर्पोरेसनले म्याद थप्न आग्रह गरेको हो । निर्माण पक्षले सडक विस्तारको म्याद थप्न माग गर्दै कन्सल्टेन्टलाई पत्र बुझाएको बुटवलनारायणगढ सडकखण्डका प्रमुख इन्जिनियर रमेशकुमार दिष्टीले बताए । सडक निर्माणको सबै काम कन्सल्टेन्टले हेर्छ । निर्माण पक्षले म्याद थप्न माग गरेका कारण कन्सल्टेन्टले नारायणगढबुटवल सडक योजनालाई सिफारिस गर्छ । त्यसैका आधारमा हामीले सिफरिस गर्छौं, दिष्टीले भने, म्याद थपका लागि सम्झौताअनुसार कन्सल्टेन्टमा कागज पेस भएको छ । कोरोनाकालमा सडक विस्तारको काम रोकिएको भन्दै चिनियाँ ठेकेदार कम्पनीले म्याद थप्न माग गरेको उनले बताए । दुई महिनायता सडक निर्माणको काम धमाधम भइरहेको र म्याद थप गरेरै भए पनि काम सक्नुपर्ने दिष्टीको भनाइ छ । ०७५ माघ २४ मा सडक विस्तारका लागि चिनियाँ कम्पनीसँग सम्झौता गरिएको थियो । सम्झौता मितिबाट ४२ महिनाभित्र निर्माण सक्नुपर्ने गरी सडक विस्तार सुरु भएको हो । सडक विस्तारको काम २०७९ साउन २२ मा सक्नुपर्ने हो । तर पुससम्म यो सडकको कामको प्रगति १० प्रतिशत मात्र सकिएको छ ।"
इन्टरनेट विस्तारका परियोजनाको प्रगति सुस्त,"काठमाडौं (कास) नेपाल दूरसञ्चार प्राधिकरणले ग्रामीण दूरसञ्चार विकास कोष (आरडीटीएफ) परिचालन गरी सञ्चालन गरेका परियोजनाहरूको हालसम्मको प्रगति विवरण सार्वजनिक गरेको छ । आरडीटीएफअन्तर्गत ब्रोडब्यान्ड इन्टरनेट सेवा विस्तार, सूचना महामार्ग निर्माण र भूकम्पबाट प्रभावित आठ जिल्लामा कम्तीमा २० एमबीपीएस गतिको इन्टरनेट उपलब्ध गराउने तीन परियोजना सञ्चालनमा छन् । मध्यपहाडी लोकमार्ग तथा जिल्ला सदरमुकाम जोड्ने सूचना महामार्गको कामलाई तीन वटा प्याकेजमा बाँडेर अघि बढाइएको प्राधिकरणले जारी गरेको विज्ञप्तिमा उल्लेख छ । प्याकेज १ को प्रदेश १, २ र वाग्मती र प्याकेज ३ का कर्णाली र सुदूरपश्चिम प्रदेशमा अप्टिकल फाइबर बिछ्याउने काम नेपाल टेलिकमले गर्दै आएको छ । प्याकेज २ को गण्डकी र लुम्बिनीमा भने युनाइटेड टेलिकमले जिम्मा पाए पनि उसले कुनै काम नगरेपछि यो विषय सर्वोच्च अदालत पुगेर अड्किएको छ ।प्याकेज १ मा सम्झौताबमोजिम २ हजार ८३ किलोमिटर अप्टिकल फाइबर बिछ्याउनुपर्नेमा हालसम्म १ हजार २४ किमि मात्र सकिएको छ । नेपाल टेलिकमले काम सुरु गरेको तीन वर्षमा यसको भौतिक प्रगति ४७ प्रतिशत मात्रै छ । अघिल्लो वर्षको असारसम्मको विवरणमा ४५ प्रतिशत भौतिक प्रगति देखिएको थियो । परियोजना सुरु भएको पाँच वर्षमा प्याकेज २ र ३ को प्रगति भने नगण्य छ । प्याकेज ३ मा बल्लतल्ल एडीएसस र डीडब्लूडीएम उपकरण जडानको काम सुरु भएको छ । ब्रोडब्यान्ड इन्टरनेट सेवा विस्तारका लागि प्राधिकरणले १८ वटा प्याकेज बनाएकामा १६ वटा प्याकेजअन्तर्गतका ६५ जिल्लामा सम्पूर्ण काम सकिएको जनाएको छ । यी जिल्लाका स्थानीय निकायको कार्यालय, वडा कार्यालय, माध्यमिक विद्यालय र स्वास्थ्य संस्थामा इन्टरनेट जडान गरिएको छ । कुल १५ हजार ९ सय ८२ वटा साइटमध्ये १५ हजार ३ सय ९३ मा जडानको काम सम्पन्न भएको र ५८९ वटामा जडानको काम बाँकी रहेको प्राधिकरणको तथ्यांक छ ।भूकम्पबाट अति प्रभावित ८ जिल्लाका करिब ४ हजार २ सय ५१ वटा स्थानका सामुदायिक विद्यालय, स्थानीय तहको कार्यालय, वडा कार्यालय, सामुदायिक स्वास्थ्य संस्थामा कम्तीमा २० एमबीपीएसको ब्रोडब्यान्ड इन्टरनेट जडान गर्न सम्बन्धित गाउँपालिकानगरपालिकाहरूसँग समझदारीपत्रमा हस्ताक्षर गरेको प्राधिकरणको भनाइ छ । कात्तिक मसान्तसम्ममा कुल ७६ मध्ये ७१ वटा गाउँपालिकानगरपालिकासँग समझदारीपत्रमा हस्ताक्षर भइसकेको छ, विज्ञप्तिमा भनिएको छ । ब्रोडब्यान्ड परियोजनाका लागि छुट्याइएको ५ अर्ब ६७ करोड रुपैयाँमध्ये प्राधिकरणले सेवा प्रदायकहरूलाई ३ अर्ब ८९ करोड रुपैयाँ भुक्तानी गरिसकेको छ । ९ अर्ब ८९ करोड रुपैयाँको सूचना महामार्गका लागि प्राधिकरणले प्याकेज १ का लागि नेपाल टेलिकमलाई ६१ करोड रुपैयाँ र प्याकेज २ का लागि यूटीएललाई ४० करोड रुपैयाँ अग्रिम भुक्तानी गरिसकेको छ ।"
गुरुकुल ब्युँताउने मेसो,"(काठमाडौं)  नाट्यकर्मी सुनील पोखरेल र निशा शर्माका दिनहरू हिजोआज थापागाउँस्थित कुञ्ज नाटकघरमा बितिरहेको छ । करिब एक दशकअघि ढलेको आरोहण गुरुकुलको सौन्दर्यलाई कुञ्जमा सजाउन यी रंगकर्मी दम्पती मात्र नभएर नयाँ पुस्ताका कलाकारहरूसमेत अहोरात्र खटिरहेका छन् । विश्राम लिएको एक दशकपछि गुरुकुलको टिम फेरि एक पटक जुर्मुराउँदै छ । यही पुस ३० देखि २२ दिन पुतलीको घर नाटकमार्फत गुरुकुलको टिमले पुनरागमन गर्न लागेको हो । हेनरिक इब्सनको नाटक अ डल्स हाउस को नेपाली अनुवाद तथा निर्देशन पोखरेलले गरेका हुन् । गुरुकुलले यो नाटक यसभन्दा अघि देशविदेशमा गरी २ सय १६ पटक मञ्चन गरिसकेको रंगकर्मी शर्माले बताइन् । काठमाडौं महानगरपालिकाले एक वर्षको भाडा दिने सहमति भएपछि कुञ्जको एउटा हल वर्ष दिनका लागि गुरुकुलको नाममा चलाउने सम्झौता भएको गुरुकुलका संस्थापक सुनील पोखरेलले बताए । उनका अनुसार हल र नाटक मञ्चन जस्ता कामका लागि गुरुकुल समूहले २० प्रतिशत खर्च भने अझै आफैंले जुटाउनुपर्नेछ । हामीले फेरि पनि निजी जीवनको समयलाई कटाएर बाहिरी जिन्दगीतिर फर्कने प्रयास गरेका छौं, पोखरेल भन्छन्, यो समयले अब हामीलाई कता पुर्याउला चिन्ता त छँदै छ । यसमा अझ जिम्मेवारी थपिएको छ । औपचारिक पुनरागमनकै दिन कुञ्जमा चित्र, कविता र नाटक प्रस्तुत हुनेछन् । गुरुकुलको रूपलाई पुनर्जागरण गर्न र पुरानै यादहरूलाई ताजा बनाउन गुरुकुलमा सजिएका हरेक चीजबिजलाई कुञ्जमा झल्काउने जमर्कोमा छन् पोखरेल दम्पती । कुञ्जस्थित नाटकघरको प्रवेशद्वारमा नाट्य सम्राट बालकृष्ण समको तस्बिर झुन्डिइसकेको छ । रंगमञ्च व्यवस्थापन चलिरहेको छ । यी दम्पतीले गुरुकुलप्रति साँचेको सपना जीवन्त हुने आशामा जुर्मुराएको छ । ढलेको गुरुकुलको सपनालाई उनीहरू पुरानै नाटक र कलाकारहरूमार्फत पुनः ठड्याउने जोसमा छन् । गुरुकुल पोखरेललगायत अधिकांश रंगकर्मीहरूका लागि एक सपना रहेको शर्मा स्मरण गर्छिन् । नाट्य क्षेत्रमा नाटकघरसहितको नियमित नाटक मञ्चनको अहिलेको अवस्थालाई जग बसाल्ने काममा गुरुकुल समूहको ठूलो देन छ । नाटकघरका लागि स्थायी थिएटर बनाउने जग्गाको अभावमा बानेश्वर हाइटस्थित स्थापित गुरुकुललाई सञ्चालन गरेको ९ वर्षपछि सन् २०११ मा बन्द गर्नुपरेको थियो । शर्मा सम्झन्छिन्, रंगकर्म र गुरुकुलमा हामी नौदस वर्ष यति लागेछौं कि, त्यो बन्द भएपछि बल्ल थाहा भयो, हामी सामाजिक जीवन, आफन्त सबैबाट टाढा भएर रंगमञ्चमा रम्ने भएछौं । गुरुकुल बन्द भएपछि दुवै जनामा मानसिक विचलनसँगै सामान्य जीवनमा फर्कन अत्यन्तै कठिन भएको उनी बताउँछिन् । दम्पतीले गुरुकुल उठाउन प्रत्येक सरकारको पालामा ढोका ढकढकाए । आफ्नो नाटकघर नै नभए पनि पोखरेल दम्पतीले बेलाबेलामा नाटकहरूसमेत नाट्यप्रेमीहरूलाई पस्किरहे । शर्मा जोड्छिन्, यो बितेको समयमा केही समय सामान्य जीवनमा आउने प्रयास गरे पनि हामीले नाटक र रंगमञ्चलाई बिर्सेका थिएनौं र यसलाई बिर्सेर अन्त पनि जान सकेनौं । हामी निरन्तर गुरुकुलको घर उभ्याउने प्रयासमा नै थियौं । स्थायी नाटकघरका लागि राज्यले राजधानीमा जमिन उपलब्ध गराउन नसकेकोप्रति उनको दुखेसो छ । हामीले कमाएर खान होइन, देशमा कला सिर्जनाको विकास र विस्तारका लागि प्रत्येक सरकारलाई भनेका थियौं । देशमा कलाकारलाई अझ नाट्य क्षेत्रका कलाकारलाई एउटा वस्तुका रूपमा मात्र हेरियो, उनी भन्छिन् । कुञ्जमै ताराबाजी लै लै, जात सोध्नु जोगीको, अग्निको कथा लगायतका पाँच वटा नाटकहरू सम्भव भएसम्म पुरानै कलाकारको अभिनयमा मञ्चन गर्ने गुरुकुलको तयारी छ । पुराना नाटकहरूलाई नयाँ पुस्ताले हेरून् र अग्रजले पनि पुनः हेरेर आजको दिनमा फेरिए पनि दुवैको कामलाई मूल्यांकन गरिदिऊन् भन्ने अपेक्षा आफूहरूको भएको शर्माले बताइन् । गुरुकुल बन्द हुनुपूर्व पनि नाट्य महोत्सवकै अवसरमा पुतलीको घर मञ्चन गरिएको शर्मा सुनाउँछिन् । अहिले पनि मुख्य महिला पात्रका रूपमा शर्माकै अभिनय रहनेछ भने उनलाई साथ दिँदै मञ्चमा कमलमणि नेपाल, शेखर चापागाईं, अञ्जु देउजाले अभिनय गर्ने भएका छन् । नेपालको सट्टामा पोखरेलले समेत सुरुको केही दिन अभिनय गर्नेछन् । शारीरिक एवं मानसिक रूपमा पहिलाकै ऊर्जा नभए पनि दुवै जना गुरुकुलको ढोका उघार्न चाहन्छन् । दुवैको एकै अभिलाषा छ, अब गुरुकुलको ढोका कहिल्यै बन्द गर्न नपरोस् । गुरुकुलको सपना, आशा, कला जे जति छ ती सबै नयाँ पुस्तालाई हस्तान्तरण गरेर यो नाम नाट्य क्षेत्रमा कालान्तरसम्म रहिरहोस्, शर्मा भन्छिन्, कला सिर्जना भन्ने कुरा पुस्तान्तरण हुँदै जाने हो । सधैं एकै पुस्ता रहन सम्भव छैन । नयाँ पुस्तालाई जगाएर गुरुकुल उनीहरूलाई सुम्पिन हामी आएका छौं ।"
खोइ कहाँ छ नेपाली भाषाको व्याकरण ?,"(काठमाडौं)  दुई दशकभन्दा लामो समय प्राध्यापनमा बिताउँदा संस्कृत व्याकरणका गुरु नीलमणि ढुंगानाले पाठ्यक्रम, बुझाइ र व्याख्यामा रहेका समस्याहरू टिपोट गर्दै गए । छविलाल सुरीको सुन्दर चरित संस्कृत नाटकमा रहेको क्लिष्टता होस् अथवा रंगनाथ पौडेलको नीतिसार पुस्तकमा रहेको टीकाअभाव ? यी सबै कठिनाइलाई टिपोटमा उतार्दै र कतै व्याख्या त कतै अनुवादको उपाय निकाल्दै जागिर धानिरहेकै बेला १० वर्षअघि थालिएको शब्दगत व्युत्पत्ति उधिन्ने काम बल्ल पूरा भएको छ ।महेन्द्र संस्कृत विश्वविद्यालयका पूर्वरजिस्टार ढुंगानाले तयार पारेको व्युत्पत्तिमूलक संस्कृतनेपाली शब्दकोश साझा प्रकाशनबाट हालै प्रकाशित भएपछि संस्कृत भाषा र वाङ्मयलाई शब्दकोशमै पारिभाषिक शब्दमार्फत बोधगम्य बनाउन सकिने रहेछ भन्ने उदाहरण पाइएको छ । संस्कृत शिक्षण अभ्यास क्रममा धेरै अर्थ र अभिप्राय नबुझाईकन गुरुहरूले विद्यार्थीलाई अलमल्याएर राखेजस्तो बोध भयो, वाल्मीकि क्याम्पसका पूर्वप्रमुखसमेत रहेका प्राध्यापक ढुंगानाले सुनाए, छविलाल सुरीको सुन्दर चरित नाटक बुझाउनलाई मैले टीकाव्याख्यासहित अनुवाद निकालें, संस्कृत बुझाउनका लागि व्याकरणका आधा दर्जन पुस्तक लेखें । सजिलो विधिबाट सजिलैसँग संस्कृत सिकाउन सकिन्छ भने अप्ठ्यारो पाराले मूल सिद्धान्तमा नपुर्याईकन बाहिरबाहिर रंग्याएर राख्नु ठीक होइन भन्ने मलाई लागिराखेको थियो । तर, यसरी छरिएर नहुने रहेछ भनेर संस्कृत शब्दावलीको शब्दगत व्युत्पत्तिसहित बोधगम्य कोश तयार गर्न पलेंटी कसेर बसेको हुँ । महेन्द्र संस्कृत विश्वविद्यालयमा आबद्ध छँदै यही शब्दकोश तयार गर्नका लागि मासिक ६७ हजार रुपैयाँ उपलब्ध गराइदिन भन्दै प्रस्ताव पेस गरेकोमा त्यसको सुनुवाइ नभएर आफ्नै बलबुतामा यो कोश तयार गरिएको उनले बताए । बनारस गएर संस्कृतका प्राचीन ग्रन्थ, स्रोतसामग्री ल्याएर अध्ययन र टिपोट गर्नैमा केही वर्ष बित्यो । यो काममा झन्डै एक लाख रुपैयाँको पुस्तक खरिदेर ल्याएको थिएँ । यो बूढेसकालमा आफैं कम्प्युटर सिकेर टंकण गर्नैमा केही वर्ष लाग्यो, ७५ वर्षीय प्राध्यापकले सुनाए ।उनले तयार पारेको शब्दकोशमा मूल शब्दको संख्या ३५ हजार छ, पारिभाषिक शब्द २ हजारभन्दा बढी छ । कोशलाई एउटै भागमा अटाउनका लागि धेरै विधालाई समेट्न सकेकै छैन, जस्तो आयुर्वेद र तन्त्र विधामा धेरै शब्द समेट्नै सकिँन, उनले सुनाए, यसमा वस्तुगत पत्यारिलो कुरा मात्रै समेटिएको छ । अपत्यारिलो कल्पनाको कुरा त साहित्य भइहाल्यो । जस्तो वेद भन्यो भने वेदको मूल कुरा ठ्याक्क आओस् । उपनिषद् भन्दा उपनिषद्का कुरा आऊन् । जस्तो, अश्विनी नक्षत्र भन्यो । मैले यसमा अश्विनीको अर्थ लेखेको छु । साहित्यमा रस भनेको के ? ध्वनि भनेको के ? अलंकार भनेको के ? त्यसका भेद कति ? यस्तै, तीर्थयात्रुहरू मेरा पाठक हुन् भने कुनकुन तीर्थ हुन् ? र, नेपालका मठमन्दिरहरूको नामावली र व्याख्या के छ ? उनले कोशको आकार र समयावधिका कारणले पनि वर्णको संख्या जस्ता केही महत्त्वपूर्ण पक्ष छुट्न गएको पनि स्विकारे । सम्भवतः छुटेको ६३ वर्णको सूची र व्याख्या अब दोस्रो संस्करणमा मात्रै समेटिनेछ । शब्दकोशमा तारामण्डल, ८८ वटा तारा र २७ नक्षत्रको सूची तथा परिभाषा पनि छ । यहाँ व्याकरण र कोशका अधिकांश कृति साहित्यका किताबझैं छन् । किनभने लेखकहरूले गणित पढ्नुहुन्छ, गणित गर्नुहुन्न, उनी भन्छन्, यो कोश व्याकरणका विद्यार्थीका लागि सबैभन्दा उपयुक्त छ । ज्योतिषका निमित्त पनि आकाशीय पिण्डबारे पनि गणितीय दृष्टिकोणभन्दा परिचयात्मक चिनारी हालेको छु । संस्कृत भाषाका व्युत्पत्तिमूलक शब्दकोशको स्मरण गर्दा शब्दकल्पद्रुम वा वाचस्पत्यम्जस्ता कोश रहे पनि ती बोधगम्य नरहेको उनको बुझाइ छ । उनी भन्छन्, ती संस्कृत भाषामा अत्यन्त दुर्बोध छन्, फेरि नेपालपरक पनि छैनन् । कतिपय नेपाली भाषामा आएका शब्दहरूलाई तिनीहरूले समेटेका छैनन् । जस्तो तत्सम, तद्भव भएर आएका नेपाली शब्दहरू समेटिएका छैनन् । जो दिइएको छ, त्यो पनि संस्कृत भाषामा भएकाले नेपालीले बुझ्न कठिन छ । संस्कृत नपढेका मान्छेले बुझ्नै सक्दैनन् । मानक भाषासम्बन्धी विवाद र बहस चलेका बेला केही नेपाली विद्वान्हरू ह्रस्वदीर्घ र मोटोपातलो स मै अल्झेर बसिरहेको प्राध्यापक ढुंगानाले सुनाए । गुरु हेमराज शर्मा र सोमनाथ सिग्द्यालले एउटा बाटो खुलाइदिनुभयो । त्यो बाटामा सामान्य हेरफेर हुँदै गयो । अब विद्वान्हरूले नयाँ सिद्धान्त पो दिन सक्नुपर्छ । ह्रस्वदीर्घमा अलमलिएर केही हुनेवाला छैन, उनी भन्छन् । उनका बुझाइमा, सबै कुरा मानकीकरण गर्दैमा समस्या समाधान हुन सक्दैन । हाम्रोमा भारोपेली परिवारका जति भाषाहरू छन् नि, संस्कृतको समस्या ठूलो छ । हामी तत्सम शब्द भन्छौं, तद्भव एकातिर भन्छौं । तत्सम शब्द नै विद्यार्थीले कसरी चिन्ने ? चिन्ने कुनै आधार छैन हामीसँग । विद्यार्थीलाई घोकाएको भरमा तत्सम शब्द चिनाउने हो कि ? तत्सम शब्दको छुट्टै कुनै व्यवस्था पनि छैन । अर्कोतिर तद्भव बनाएर दीर्घ ठूलोलाई ह्रस्व ठुलो लेख्ने, त्यो पनि हामीले भाँचिदियौं । हामी सबै सुरु र बीचको लाई ह्रस्व देख्ने अन्त्यको लाई दीर्घ लेख्ने उपायतिर गयौं । तर ती संस्कृतका निम्ति के गर्ने भनेर टुंग्याउन सकेनौं कि त्यो पनि टुंग्याउनुपर्थ्यो, उनको अध्ययनले भन्छ, हामीले कहिले पनि नेपाली भाषाको व्याकरण लेखेनौं । व्याकरण लेख्दा तत्सम संस्कृतको हो, तद्भव यो प्राकृत हो, यो आगन्तुक विदेशबाट आएको भनेर हामीले लेख्यौं । हाम्रो यसैमा झगडा भयो । हाम्रो के त ? हामीले सबैलाई एकीकरण गरेर नेपाली भाषाको व्याकरण भनेर किन भन्न नसकेका ? ती सबैलाई समेट्ने गरेर किन हामीले नियम बनाउन नसकेको ? हामीकहाँ अर्को समस्या छ, तराईमा नेपाली भाषा पढ्ने विद्यार्थीले एकातिर नेपाली भाषा पढ्छ, एउटाले हिन्दी पढ्छ, एउटाले मैथिली । तारिख लेख्दा हामीले ह्रस्व लेख्छौं, उनीहरूले दीर्घ लेख्छन् । हामीले तारिखको री ह्रस्व लेख्ने कि दीर्घ ? अरू अरू शब्दहरूमा त्यसैगरी समस्या छ । ती सबैलाई एक ठाउँमा राखेर गोष्ठी गरेर मिलाएर जानुपर्छ कि पर्दैन ? त्यतातिर हाम्रा विद्वान्हरू नलाग्ने, कोठाभित्र बसेर स र श मा झगडा गर्नुपर्ने ? भाषासाहित्यका साधकहरूले समस्याको पहिचान र नयाँ उपाय प्रतिपादन गर्नेभन्दा उही मध्यचन्द्रिकालाई यताउता पल्टाउने काम मात्रै गरिरहेको प्राध्यापकको बुझाइ छ । एकपटक ताना शर्माले नेपाली व्याकरण लेख्छु भन्नुभयो, अब त राम्रो नेपाली व्याकरण आउला भन्ने भयो । अन्त्यमा त्यही मध्यचन्द्रिकाको सिद्धान्त, त्यही विभक्ति, त्यही समास जोडिएको चिज आयो । नयाँ पारिभाषिक शब्दहरू केही छैनन् । आखिरमा उहाँले के लेख्नुभयो त ? उनी भन्छन्, जति आलोचना गरे पनि सोमनाथ सिग्द्यालले जुन बाटो देखाए, अथवा पछि हेमराज शर्मा । सिग्द्यालले देखाएको बाटोभन्दा बाहिर जान को सकेको छ त ? वाक्यको चर्चा गर्नुपर्यो त्यही । सरल, संयुक्त, मिश्र वाक्य तिनै हुन् । शब्दको चर्चा गर्नुपर्यो । तत्सम, तद्भव, आगन्तुक । तिनै उपसर्ग । त्यहाँभन्दा बाहिर गएर सोच्न खोइ त सकेको ? अरूभन्दा पनि प्राध्यापन जीवनको एउटा चरणमा व्युत्पत्तिमूलक संस्कृतलाई राम्रो र सहज नेपालीमा बुझाउन जरुरी रहेछ भन्ठानेरै यो कोश तयार गरेको आत्मस्वीकृति ढुंगानाले जनाए । मैले जिन्दगीमा पढाएर तलब लिएँ, त्यसबाट दालभात खाएँ र, बाँचें । तर के यो बचाइको कुनै अर्थ रहन्छ ? म संस्कृत क्षेत्रमा रहेंबसें, आखिर प्राज्ञिक जगत् वा समाजका निम्ति मैले के देन दिएँ त ? यही सोचाइले मैले मेरो जीवनको १० वर्ष यो कोशका लागि दिएको हुँ ।"
२५ वर्षपछि पहिलो कृति,हेटौंडा (कास) कविता कोर्न थालेको कति वर्षपछि पुस्तकाकार रूप दिने ? शान्ति प्रियवन्दनाले २५ वर्षपछि आफ्नो रचना संग्रह ल्याएकी छन् । उनको जिल खाइरहेको एक्काइसौं शताब्दी सर्जक सञ्जाल मकवानपुरको आयोजनामा हेटौंडामा भएको कार्यक्रममा सार्वजनिक गरिएको छ । प्रियवन्दनाकी आमा मैना सुवेदी र छोरा दृष्टान्त विडारीले कृति विमोचन गरे । संस्थाका संयोजक निमेष निखिलको अध्यक्षता तथा स्रष्टा कुन्ता शर्माको आतिथ्यमा कृति विमोचन गरिएको हो । सानैदेखि कविता लेख्दै आएकी प्रियवन्दनाको पहिलो रचना २०५४ मा प्रकाशित भएको थियो । डा विन्दु शर्माले शान्तिका कविताले सीमान्तकृतका दुःखपीडा समेटेको बताइन् । प्राध्यापक घनश्याम घिमिरेले कविताले मानवीय व्यवहारमा समयले प्रश्न उठाएको बताए । संग्रहमा ३५ वटा कविता छन् ।
भीर कुँदेर बुद्धमूर्ति,"(ओखलढुंगा)  वरिपरि चट्टानै चट्टानको डरलाग्दो भीर । सुनकोसी५ मूलखर्कको यही जुरेडाँडामा छ स्थानीयको चिहानडाँडा । नागी सानोभीर पहरेपाखा सामुदायिक वन क्षेत्रमा पर्ने यो विशाल पहराको बीचमा वर्ष दिनदेखि बुद्धको मूर्ति कुँद्ने काम भइरहेको छ ।स्थानीय ३१ वर्षीय मनकुमार तामाङको व्यक्तिगत लगानीमा मूर्ति कुँद्ने काम भइरहेको हो । पहिलो चरणमा ३२ फिट लम्बाइको बुद्ध शिर कुँद्ने काम अन्तिम चरणमा पुगेको छ । त्यसका लागि उनले ३२ लाख रुपैयाँ खर्च गरिसकेका छन् । पूरा शिर कुँद्न ४५ लाख लाग्ने अनुमान छ । पहिलो चरणमा बुद्धको शिरमात्र निर्माण गर्ने योजना छ, मनकुमारले भने, अब बाँकी के गर्ने भन्ने योजना बनाइसकेको छैन । हामीले अनुमान गरेको भन्दा चट्टान कडा भएकाले स्टिमेटभन्दा लागत बढेको छ । १ सय २८ फिट अग्लो चट्टानमा मूर्ति कुँद्नका लागि १ हजार ७ सय बाँसका खट बनाइएको छ । बुद्धको पूर्ण कद मूर्ति निर्माण गर्ने हो भने लम्बाइ १ सय १२ फिटको हुनेछ । जसका लागि दुई करोड रुपैयाँ खर्च हुने अनुमान छ । मूर्ति कुँद्नका लागि काठमाडौंस्थित दक्षिणकालीका मूर्तिकार सुकुराम दिम्दोङ तामाङको नेतृत्वमा ललितपुरको गोदावरीका सहित ७ जना कालीगढ खटिएका छन् । सहयोगीका रूपमा तीनजना स्थानीय पनि सँगसँगै छन् । एक वर्षअघि काम सुरु गरिए पनि कोभिड१९ को कारण केही समय रोकिएको थियो । शिर निर्माण अन्तिम चरणमा पुगिसकेकाले ल्होसार वा बुद्धजयन्तीका अवसर पारेर यसको औपचारिक उद्घाटन गर्ने तयारी रहेको मनकुमारले बताए ।६ वर्षको उमेरमा मनकुमार बुबासँगै काठमाडौं लागेका हुन् । उतै हुर्के बढे । सुखसयलमा हुर्किएका उनले कुनै बेला बाटो बिराएका थिए । पढ्नका लागि दुई वर्ष डेनमार्क गएँ । बुबाको धेरै पैसा मैले सकेको छु, मनकुमारले विगत सम्झिँदै भने, तर अहिले मेरो बाउबाजे जन्मिएको गाउँ चिनाउनका लागि यो काममा जुटेको हुँ । मनकुमार २४ वर्षपछि गाउँ फर्किएका हुन् । गाउँमा ढुंगाको पहरामा बुद्धको आकृति देखिने सुनेर हेर्न गएँ तर देखेनन् ।त्यति बेला सामाजिक सञ्जालमा चीनको कुनै ठाउँमा ढुंगाको पहरामा बुद्धको शिर भएको भिडियो देखे । त्यसपछि गाउँकै पहरामा यस्तो मूर्ति कुँद्ने योजना बनाए । सुरुमा १०१२ लाख रुपैयाँमा सकिने योजना थियो । दुईतीन जना आफन्तले सहयोग गर्ने बताएपछि काम सुरु गरे । तर आफन्तले दुई लाखभन्दा सहयोग गरेनन् । बाँसको खट बाँध्ने काममै झन्डै १० लाख रुपैयाँ सकियो । उनले आफ्ना मावली र घरको बाजे मेघबहादुर र नैनसिंको स्मृतिमा सबै काम आफ्नै लगानीमा सक्ने योजना बनाए । त्यही योजनाअनुरूप लगानी गरिरहेका छन् । बाजेहरू त्यो जमानामा गाउँप्रेमी थिए रे, मनकुमारले भने, घरमै गल्लावाल आएर भर्ती लान खोज्दा पनि गाउँको मायाले भर्ती नगएका मेरो बाजेहरूको सम्झनामा यो काम गराएको हुँ ।वडाध्यक्ष गोविन्द तामाङले मनकुमारको कामले यस क्षेत्रको पर्यटन प्रवर्द्धनमा ठूलो टेवा पुग्ने आशा गरिएको बताए । हाल वडाले आर्थिक सहयोग गर्न नसके पनि नीतिगत सहयोग गरिरहेको उनले बताए । पहराका चट्टानलाई बुद्ध मूर्तिको आकार दिने काम भइरहेको ठाउँ पुग्न ओखलढुंगा सदरमुकामदेखि गाडीमा २ घण्टा यात्रा गर्नुपर्छ । मूर्ति बनाइएको क्षेत्रमा अन्य पर्यटकीय पूर्वाधार बनाउन सकिने प्रशस्त सम्भावना छन् ।"
पुलिस र एपीएफको लगातार जित,"कर्णालीलाई सफलतामूलपानी मैदानमा कर्णाली प्रदेश र प्रदेश २ विजयी भएका छन् । आर्मीविरुद्ध अघिल्लो खेलमा सशक्त बलिङ प्रस्तुत गरेको कर्णालीले प्रदेश १ लाई ३१ रनले पराजित गर्यो । कप्तान रवीन्द्र शाहीले ४१ बलमा ४ चौकासहित ३६, प्रकाश जैसीले २५, राज शाहले १५ र विपिन रावलले ११ रन बनाएपछि पहिला ब्याटिङ गरेको कर्णालीले १२०७ को स्कोर बनायो । प्रदेश १ का मुकुन्द यादवले ३, फिर्दोष अन्सारीले २ तथा कमल खत्री र कप्तान सिद्धान्त लोहनीले ११ विकेट लिए ।माथिल्लो पाँच ब्याटरलाई दोहोरो स्कोरमा पुग्नुअघि गुमाएको प्रदेश १ केवल ८९ रनमै अलआउट हुँदा १७५ ओभर खेल्न भ्याएको थियो । सिद्धान्तले १४, फिर्दोषले २३, दीपेश कँडेल र श्रवण यादवले १५१५ रन बनाए । अनुज चुनाराले ३५ ओभरमा १६ रनमात्र खर्चेर ४ विकेट लिँदै प्रदेश १ लाई पतन गराए । दिवान पुनले २, दिनेश अधिकारी, प्रकाश र अनुप कुँवरले ११ विकेट लिए । अर्को खेलमा प्रदेश २ ले गण्डकी प्रदेशलाई २ विकेटले पराजित गर्यो । पहिला ब्याटिङ गरेको गण्डकीले ११६७ को स्कोर बनायो । प्लेयर अफ द म्याच अर्जुन कुमालले ३९ बलमा ६ चौकासहित ४१ रन बनाए । सन्दीप क्षेत्रीले २४ बलमा २७, अनिल गुरुङ र विपिन खत्रीले समान १० रन बनाए । प्रदेश २ का आदिल आलमले २ तथा जितेन्द्र यादव, हरिशंकर शाह र विवेक यादवले ११ विकेट लिए ।प्रदेश २ ले १८१ ओभरमा १ सय २० रन बनायो । कप्तान हासिम अन्सारीले २७ बलमा २६, सन्तोष कार्कीले २३, हरिशंकर झाले १७, हरिशंकर शाहले १६ र विवेकले १० रन जोडे । गण्डकीका कृष्ण पौडेलले ३, सुवास भण्डारी र विशाल पौडेलले २२ विकेट लिए ।"
कीर्तिमानविरुद्ध गणेशको कीर्तिमान,"काठमाडौं (कास) पुलिसका भारोत्तोलक गणेश रानाभाटले २४ औं पुरुष तथा नवौं महिला राष्ट्रिय भारोत्तोलन प्रतियोगितामा राष्ट्रिय कीर्तिमान बनाएका छन् । भक्तपुर थिमिमा मंगलबार सुरु प्रतियोगिताको सिनियर पुरुष ५५ केजी तौलमा गणेशले क्लिन एन्ड जर्कमा १०१ केजी उचाल्दै कीर्तिमान बनाए । उनले आर्मीका तुलाराम महतोको १०० केजीको कीर्तिमान उछिनेका हुन् । तुलाले मंगलबारै आफ्नो ९८ केजीको कीर्तिमानमा सुधार गरेर १०० केजीको नयाँ कीर्तिमान रचेका थिए । लगत्तै गणेशले १०१ केजी उचालेर कीर्तिमान आफ्नो नाममा बनाए । तुलारामले ९८ केजीको कीर्तिमान तेस्रो सुनीललाल जोशी स्मृति भारोत्तोलनमा राखेका थिए । पहिलो स्थानमा तुलाराम नै रहे । उनले स्न्याचमा ८३ केजी र क्लिनमा १०० केजी गरी समग्रमा १८३ केजी उचाले । दोस्रो स्थानमा गणेश रहे । उनले स्न्याचमा ७२ केजी र क्लिनमा १०१ केजीसहित समग्रमा १७३ केजी उचालेका थिए । तेस्रो स्थानमा बर्दियाका रामकुमार थारु रहे । उनले स्न्याचमा ६५ र क्लिनमा ९० केजी गरी कुलमा १५५ केजी उचाले ।नेपाल भारोत्तोलन संघको आयोजनामा भएको प्रतियोगिताको सोही उमेर समूहअन्तर्गत युथतर्फ पर्साका राजन पटेलले स्न्याचमा ४२, क्लिनमा ६० केजीका साथ स्वर्ण हात पारे । उनका प्रतिस्पर्धी रहेनन् । जुनियरतर्फ बाँकेका विनित योगी थारुले स्वर्ण जिते । उनले स्न्याचमा ७० केजी, क्लिनमा ९० केजी उचाले । पर्साका धिरज गुप्ता कुल १४५ केजीसहित दोस्रा र बर्दियाका सुदीप थारु कुल १४० केजीसहित तेस्रा भए ।कार्यक्रममा १० औं सागका स्वर्ण विजेता कमलबहादुर अधिकारी र १३ औं सागका स्वर्ण विजेताद्वय विकास थापा र सञ्जु चौधरीलाई सम्मान गरिएको थियो । महिलामा युथ ४५ केजीतर्फ बर्दियाकी अरुणिमा थारुले स्वर्ण र सप्तरीकी अम्बिका यादबले रजत जिते । अरुणिमाले स्न्याचमा ३८ केजी, क्लिनमा ५० केजी तथा अम्बिकाले स्न्याचमा ३० र क्लिनमा ३५ केजी उचाले । ४९ केजी युथमा सप्तरीकी अञ्जली यादवले स्न्याचमा ३५ केजी र क्लिनमा ४१ केजी, दाङकी निशा चौधरीले स्न्याचमा ३४ केजी र क्लिनमा ३८ केजीसहित क्रमशः स्वर्ण र रजत जिते । जुनियरतर्फ ४५ केजीमा एकमात्र खेलाडी सप्तरीकी ज्योति मण्डलले स्न्याचमा ३५ केजी र क्लिनमा ४० केजी उचालेर स्वर्ण जितिन् । ४९ केजीमा बर्दियाकी पवित्रा थापा मगरले स्वर्ण जित्दा दाङकी सन्जना चौधरीले रजत जितिन् । ४५ केजी सिनियरतर्फ आर्मीकी मनीषा रानाभाटले स्वर्ण जितिन् । उनले स्न्याचमा ५२ केजी र क्लिनमा ६१ केजी उचालिन् । दोस्रो भएकी झापाकी करिना चौधरीले स्न्याचमा ४८ केजी र क्लिनमा ६१ केजी भार बहन गरिन् । पुलिसकी हीरामती थारुले स्न्याचमा ४६ केजी र क्लिनमा ५५ केजी उचाल्दै तेस्रो भइन् ।४९ केजीतर्फ पुलिसकी संगीता राईले स्वर्ण र तिला राईले रजत जितेका छन् । संगीताले स्न्याचमा ५५ केजी र क्लिनमा ७३ केजी केजी उचालिन् । तिलाले स्न्याचमा ४३ केजी र क्लिनमा ५२ केजी भार बहन गरिन् । पुरुष ६१ केजीको युथमा करण थारु र जुनियरमा अजय थारुले स्वर्ण जिते । दुवै बर्दियाका हुन् ।"
तीर्थराजलाई ऋषिङ म्याराथन,"तनहुँ (कास) आर्मीका खेलाडी तीर्थराज तामाङले दोस्रो ऋषिङ अल्ट्रा म्याराथनको उपाधि जितेका छन् । ४२ किमी दूरीको म्याराथन २ घण्टा ५१ मिनेट २५ सेकेन्डमा पार गर्दै उनले ६५ हजार रुपैयाँ पुरस्कार जितेका छन् । पृथ्वी जयन्तीको अवसरमा ऋषिङ गाउँपालिकाले आयोजना गरेको दौडमा ४९ धावकको सहभागिता थियो । त्यसमा २ घण्टा ५४ मिनेट २५ सेकेन्डबाट आर्मीकै देवराज महतारा द्वितीय र ३ घण्टा ५ मिनेट ४६ सेकेन्डबाट सोलुखुम्बुका सुमन कुलुङ राई तृतीय भए । द्वितीयले ४० हजार र तृतीयले २५ हजार पुरस्कार पाएका छन् ।राजन मेयाङ्गवा, उमेश राई र प्रताप खड्काले सान्त्वना स्थान हासिल गरे । उनीहरूले जनही १० हजार रुपैयाँ पाएको गाउँपालिकाका प्रवक्ता विजय दरैले बताए । दौड धारुङ भञ्ज्याङबाट सुरु भएर रानीपोखरी गाउँपालिकाको कार्यालय, अर्खलाछाप, काफलडाँडा, पुरानो ऋषिङ, पोखरीभञ्ज्याङ, गोठादी, ढुङ्गाडे, चालिसे, भीरकोट, अर्चल्दी, मौरीबास, दाङसिरी, दुवुङकोट पुगेर टुंगिएको थियो । महिलातर्फ ४ किमी दौडमा सीता रानाभाट प्रथम, यमुना थापा द्वितीय, सुस्मिता रानाभाट तृतीय भए । विष्णु परियारले सान्त्वना स्थान हात पारिन् । प्रथम, द्वितीय र तृतीयले क्रमशः १० हजार, ८ हजार र ५ हजार पुरस्कार पाए ।स्थानीय खुलातर्फ १० किमी दौडमा पदमबहादुर आले प्रथम, श्रीराम सिग्देल द्वितीय, समुन्द्र आले तृतीय भए । उनीहरूले क्रमशः १५ हजार, १० हजार र ६ हजार पुरस्कार पाए । तीर्थबहादुर रानाले सान्त्वना स्थानको २ हजार पाए । गत वर्ष प्रथम ऋषिङ म्याराथनको उपाधि जुम्लाका राजन रोकायले उपाधि थिए ।"
न्यु डायमन्ड र पुलिस शीर्षस्थानमा,"(पोखरा)  पोखरा रंगशालास्थित भलिबल प्रशिक्षण केन्द्रमा मंगलबार नेपाली राष्ट्रिय टिमकी कप्तान अरुणा शाही र श्रीलंकाकी राष्ट्रिय टिमकी कप्तान कविशा लक्षणीसम्मिलित टिमका खेलाडीबीच समन्वय अभाव प्रस्ट देखियो । श्रीलंकाका ३ खेलाडीसम्मिलित आयोजक टाइगर ग्रुपको खेल फितलो हुँदा होङबाजी न्यु डायमन्ड क्लबले ३० को सोझो सेटमा खेल आफ्नो पक्षमा पार्यो । न्यु डायमन्ड ६ अंक जोड्दै दोस्रो टाइगर कप आमन्त्रित राष्ट्रिय क्लब च्याम्पियनसिप भलिबलमा महिलातर्फ शीर्षस्थानमा उक्लिएको छ । अरुणाको कप्तानी रहेको टाइगर ग्रुपमा श्रीलंकाका कविशा, आसाराप्पुलिगे शाक्य र प्रिथिका प्रमोधिनी सहभागी थिए । खेलाडीबीच तालमेल नमिल्दा एक सेट पनि टाइगरले आफ्नो पक्षमा पार्न सकेन । छोटो तयारी र कम समयको अभ्यासको परिणाम कोर्टमा झल्किएको थियो । न्यु डायमन्डले २५१९, २५१३, २५१६ ले सेट जितेको थियो । प्लेयर अफ द म्याच न्यु डायमन्डकी प्रतिभा माली भइन् । न्यु डायमन्डकै सलिना श्रेष्ठ उत्कृष्ट डिफेन्डर भइन् । खेलमा पूर्वराष्ट्रिय खेलाडी परीक्षा गुरुङले पनि टाइगर ग्रुपबाट खेलेकी थिइन् । सात वर्षअघि बेलायत गएकी उनले पछिल्लोपल्ट चार वर्षअघि ढोरपाटन कप खेलेकी थिइन् । पोखराकी उनी बिदामा आएका बेला आयोजक टोलीबाट खेलेकी हुन् । सुरुको खेलमा टिम सेट नभएकाले आगामी खेल सुध्रिदै जाने अपेक्षा उनले गरिन् । पुरुषतर्फ पुलिस क्लब गण्डकी प्रदेशलाई ३० कै सोझो सेटमा हराएर शीर्षस्थानमा उक्लियो । पुलिसले २५१८, २५१९, २५२० ले सेट जित्यो । दोस्रो जित दर्ता गर्दै पुलिसले ५ अंक जोडेको छ । पुलिसका विशाल बिक म्यान अफ द म्याच र भीम गाहा उत्कृष्ट डिफेन्डर भए । त्रिभुवन आर्मीको महिला र पुरुष दुवै टिमले एपीएफका दुवै टिमलाई पराजित गरे । पुरुषतर्फ आर्मीले एपीएफलाई ३१ को सेटमा हरायो । पहिलो सेट १८२५ ले गुमाएको आर्मीले त्यसपछि लगातार २५१९, २५२०, २५१४ ले सेट जित्यो । आर्मीका मानबहादुर श्रेष्ठ म्यान अफ द म्याच र ईश्वरबहादुर थापामगर उत्कृष्ट डिफेन्डर भए । महिलातर्फ आर्मीले एपीएफको चुनौतीलाई ३१ ले नै पन्छायो । पहिलो सेट २५१६ ले आफ्नो पक्षमा पारेको आर्मीले दोस्रो सेट २२२५ ले गुमायो । तेस्रो सेटमा आर्मी लयमा फर्किँदै २५१५ को पुनरागमन जित निकाल्यो । चौथो सेटमा एपीएफको चुनौतीलाई आर्मीले २५२१ ले मत्थर बनायो । आर्मीकी सफिया पुन प्लेयर अफ द म्याच र पुष्पा चौधरी उत्कृष्ट डिफेन्डर घोषित भए ।"
टेलरको सपना पूरा,"क्राइस्टचर्च (एएफपी) न्युजिल्यान्डले मंगलबार बंगलादेशलाई एक इनिङ्स र १ सय १७ रनले पराजित गरी शृंखला बराबरी गरेको छ । किवी टोलीका भेट्रान ब्याट्सम्यान रस टेलर (तस्बिरमा) ले अन्तिम विकेट लिँदै आफ्नो टेस्ट करिअरलाई सानदार ढंगले टुंग्याएका छन् ।५२१६ को स्थितिमा न्युजिल्यान्डले इनिङ्स समाप्ति घोषणा गरेपछि जवाफमा बंगलादेश १ सय २६ रनमै समेटियो । फलोअनमा परेको बंगलादेशले इनिङ्स हार जोगाउन ३ सय ८५ रनको लक्ष्य पछ्याएको थियो । लिट्टन दासले १ सय १ बलमा १ सय २ रनको शतकीय प्रदर्शन गरे पनि बंगलादेश २ सय ७८ रनमै अलआउट भयो । यो दिन ३७ वर्षीय टेलरको थियो । उनी आफ्नो १ सय १२ औं तथा अन्तिम टेस्ट खेलिरहेका थिए । अफ स्पिन शैलीमा बलिङ गर्ने उनी नियमित बलर होइनन् । यसपल्ट अन्तिम विकेटका रूपमा इबादोट हुसैनलाई टम लाथमको हातबाट क्याचआउट गरी टिमलाई सानदार जित दिलाउँदा टेलरले ३ बल बलिङ गरेका थिए । यो टेलरका लागि अविस्मरणीय बिदाइ थियो । उनले न्युजिल्यान्डका लागि कीर्तिमानी ७ हजार ६ सय ८३ रनसाथ टेस्ट करिअर टुंग्याएका छन् ।म जितसाथ आफ्नो टेस्ट जीवन अन्त्य गर्न चाहन्थें । वास्तवमै साथीहरूले मेरो सपना पूरा गरिदिएका छन्, टेलरले भने, जसरी हामीले ब्याटिङ गर्यौं र त्यसपछि विपक्षीलाई रन बनाउन दिएनौं, त्यो वास्तवमै उत्कृष्ट थियो । यो म, मेरो परिवार र साथीहरूका लागि एउटा भावनासँग जोडिएको खेल पनि थियो ।न्युजिल्यान्डका कप्तान लाथमले यो जितलाई उत्कृष्ट प्रदर्शनको उपज भनेका छन् । टस हारेपछि हामीलाई स्कोरबोर्डमा धेरैभन्दा धेरै योगफल गर्न सक्नु र उत्कृष्ट बलिङमार्फत समयमै विकेट लिकाल्न सक्नु सानदार प्रदर्शन थियो, लाथमले भने । बंगलादेशको शीर्षक्रमले ३ विकेट क्षतिमा १ सय २३ रन जोडेर कडा प्रतिरोध गरेको थियो । त्यसबाहेक लिट्टन दासले नुरुल हुसेनसँग छैटौं विकेटमा शतकीय साझेदारी गरेका थिए । तर अन्त्यतिर उनीहरू लड्खडाउन पुगे । विश्व टेस्ट च्याम्पियनसिपको साबिक विजेता न्युजिल्यान्डलाई पहिलो टेस्टमा बेहोरेको ८ विकेटको हारबाट माथि उठ्न यो जित जरुरी थियो ।"

शीर्षक,विवरण
गण्डकी संग्रहालयमा पनि बतासको रजाइँ,"कृषि सामग्री कम्पनीलाई भाडा बुझाउन अटेर कृषि सामग्री कम्पनी लिमिटेडको पोखरा पृथ्वीचोक र तनहुँ सदरमुकाम दमौलीका जग्गा र सटर लिएको बतासले गत एक वर्षदेखि भाडा नै बुझाएको छैन । पटकपटक ताकेता गर्दा पनि बतासले आर्थिक वर्ष २०७७७८ यताको ७३ लाख ७८ हजार भाडा नबुझाएको लिमिटेडले जनाएको छ । कृषि सामग्रीले २०६९ वैशाख १४ मा पृथ्वीचोक र दमौलीको मुख्य बजार क्षेत्रमा भएका सटर तथा जग्गा भाडामा लगाउन टेन्डर आह्वान गरेको थियो । प्रतिस्पर्धाका आधारमा पोखरा बसपार्क छेउमा कुल ३ हजार ६० वर्गफिट क्षेत्रफलका २४ सटर बतासले पाँच वर्षका लागि लिएको थियो । यही प्रक्रियाबाट दमौलीमा पनि ४ हजार २ सय ६० वर्गफिटको खुल्ला जग्गा पनि ५ वर्षका लागि प्रतिस्पर्धाबाट बतासले पायो । भाडाबापत प्रतिमहिना २ लाख ९४ हजार रुपैयाँ बुझाउने सम्झौतामा थियो । हरेक वर्ष ५ प्रतिशतका दरले भाडा बढ्ने सम्झौतामा उल्लेख छ । २०६९ जेठ ३० मा कम्पनीका तत्कालीन प्रबन्ध सञ्चालक शशिराज तुलाधर र बतासकी उषा बतासले हस्ताक्षर गरेपछि असार २९ बाट सम्झौता लागू भएको हो, जसको म्याद २०७४ असार २९ मा सकियो । अवधि सम्पन्न भएपछि समझदारीमा सम्झौता नवीकरण गर्न सकिने बुँदा राखिएको थियो । त्यही बुँदाका आाधारमा थप ५ वर्षका लागि सम्झौता नवीकरण भयो । पोखरा र दमौलीको जग्गा र सटर बतासले २०७९ असार ३० सम्मलाई भाडामा पाएको छ । यसपल्ट पोखराको भाडा मासिक ४ लाख ३० हजार रुपैयाँ कायम भयो । दमौलीको ३ लाख ५४ हजार रुपैयाँ तोकियो । प्रत्येक वर्ष ५ प्रतिशतका दरले वृद्धि हुने प्रावधान यसपल्ट पनि थियो । तर, आर्थिक वर्ष २०७७७८ को भाडा भने बतासले बुझाएको छैन । पोखरा र दमौलीको गत आर्थिक वर्षको भाडा र यही मंसिरसम्मको बिलम्ब शुल्कबापत बतासले ७३ लाख ७८ हजार ६ सय ५१ रुपैयाँ कृषि सामग्री कम्पनीलाई बुझाउन बाँकी छ । कृषि सामग्रीका प्रदेश कार्यालय प्रमुख नारायणप्रसाद शर्माले पटकपटक पत्र पठाएर ताकेता गर्दासमेत बतासले अटेर गरेको बताए । हामीले ताकेता गरिरहेका छौं, उनले भने, कोभिडको समयको भाडा मिनाहा गर्नुपर्ने वा किस्ताबन्दीमा तिर्न पाउनुपर्ने सर्त राखेको छ । लामो समयसम्म ती जग्गा भाडामा प्रयोग गर्न पाए मात्र भाडा मिलान गर्ने उसको सर्त छ ।उषा बतासले कम्पनीलाई आफ्ना सर्तबारे जानकारी दिँदै पत्र नै पठाएकी छन् । बतासको सटरको भाडा उठाउने जिम्मा स्थानीय कांग्रेस नेता मिलन तिवारीले पाएका छन् । तिवारीले पृथ्वीचोकमा रहेको कृषि सामग्रीको अर्को जग्गामा हङकङबजार चलाएका छन् । उनले पनि गत आर्थिक वर्ष र बिलम्ब शुल्कसहित १३ लाख रुपैयाँ कम्पनीलाई बुझाउन बाँकी छ ।"
तनहुँको मानहुँकोटसमेत ५० वर्षलाई दिन प्रस्ताव,"(तनहुँ)  तनहुँको सेल्फीडाँडाका रूपमा चर्चित मानहुँकोट ५० वर्षका लागि लिज मा लिन बतास समूहले व्यास हिल्स प्रालि खडा गरेको छ । यो कम्पनीसँग सम्झौता गर्न व्यास नगरपालिकाले अध्ययन प्रक्रिया अगाडि बढाएको छ । नगरपालिकाका प्रमुख प्रशासकीय अधिकृत डिल्लीराम सिग्देलले बतासको कम्पनीले यो क्षेत्रमा होटल तथा रेस्टुरेन्ट चलाउने बताए । मानहुँकोटमा रेस्टुरेन्ट र होटलसहितका पूर्वाधार बनाउन व्यास हिल्स प्रालिले ५० वर्षका लागि जग्गा भाडामा दिन प्रस्ताव पेस गरेको छ, उनले भने, यो विषयमा गण्डकी प्रदेश नीति तथा योजना आयोगसँग आवश्यक परामर्श गरी कम्पनीलाई आफ्नो प्रस्ताव थप स्पष्ट पार्न भनिएको छ । बतासको कम्पनीले पाटनबाट मानहुँकोटसम्म केबलकार, जिपलाइन, ग्लास (सिसाको) पुल, होटल, रिसोर्टलगायत पूर्वाधार बनाउने तयारी गरेको छ । कम्पनीले मानहुँकोटमा ४ अर्ब रुपैयाँको लगानी गर्ने गरी प्रस्ताव पेस गरेको प्रमुख प्रशासकीय अधिकृत सिग्देलले बताए । कम्पनीले यो परियोजनाका लागि केही जग्गा खरिद गर्ने र केही जग्गा लिजमा दिन पनि नगरपालिकासँग प्रस्ताव गरेको छ । कम्पनीले ४० रोपनी लिजका लागि माग गरेको नगरपालिकाले जनाएको छ । मानहुँकोटमा केही निजी र केही सार्वजनिक जग्गा छ ।"
देउवाको भारत भ्रमण स्थगित,"खड्काजयशंकर टेलिफोन वार्ताभाइब्रेन्ट गुजरात ग्लोबल समिट स्थगनको निर्णय भएकै दिन बिहीबार परराष्ट्रमन्त्री नारायण खड्का र भारतका विदेशमन्त्री एस जयशंकरबीच टेलिफोनमा कुराकानी भएको छ ।परराष्ट्र मन्त्रालयका एक अधिकारीका अनुसार उनीहरूबीच स्थगित भ्रमणका अलावा द्विपक्षीय सम्बन्ध र कोभिड१९ विरुद्ध सहयोगलगायत विषयमा कुराकानी भएको हो ।भारतका विदेशमन्त्री जयशंकरले ट्वीटमार्फत आफूले परराष्ट्रमन्त्री खड्कासँग नयाँ वर्षका अवसरमा फोन गरेको उल्लेख गरेका छन् । हाम्रो विकास साझेदारी र कोभिड१९ को सहकार्य उल्लेखनीय छ । हाम्रो सहयोगको दृश्यलाई फराकिलो बनाउन सहमत भयौं, जयशंकरले ट्वीटमा भनेका छन् । परराष्ट्र मन्त्रालयका अनुसार दुई जनाबीचमा नयाँ वर्षको शुभकामना आदानप्रदान पनि भएको थियो ।"
कांग्रेसका ५ भ्रातृ संघ नेतृत्वविहीन,"(काठमाडौं)  कांग्रेसको केन्द्रीय सदस्यमा निर्वाचित र मनोनीत भएपछि प्रमुख ५ भ्रातृ संघ स्वतः नेतृत्वविहीन भएका छन् । नेपाल महिला संघ, नेपाल तरुण दल, नेपाल विद्यार्थी संघ, नेपाल दलित संघ र नेपाल मुस्लिम संघका अध्यक्ष केन्द्रीय सदस्य भएपछि पार्टीको विधानअनुसार उनीहरूको पद रिक्त भएको हो । तर उनीहरूले जिम्मेवारीबाट अलग भएको घोषणा गरेका छैनन् । विधानको धारा ४२ मा भ्रातृ संघको कार्यसमितिका पदाधिकारी वा सदस्य पार्टीको कुनै पनि तहको कार्यसमितिमा निर्वाचित वा मनोनीत भए निजको भ्रातृ संघको पद स्वतः रिक्त हुने उल्लेख छ । पार्टीको गत महिना सम्पन्न १४ औं महाधिवेशनबाट तरुण दलका अध्यक्ष जितजंग बस्नेत, नेपाल विद्यार्थी संघका अध्यक्ष राजीव ढुंगाना र नेपाल मुस्लिम संघका अध्यक्ष अब्दुल सत्तार केन्द्रीय सदस्य निर्वाचित भएका छन् । नेपाल महिला संघकी अध्यक्ष उमा रेग्मी र नेपाल दलित संघका महाधिवेशन आयोजक समिति संयोजक मीन विश्वकर्मालाई सभापति शेरबहादुर देउवाले केन्द्रीय सदस्यमा मनोनयन गरेका छन् । युवा जमातलाई संगठित गर्ने तरुण दल भने अस्तित्व रक्षाको अवस्थाबाट गुज्रिरहेको छ । पोखरामा २०७३ मंसिरमा भएको महाधिवेशनबाट जितजंग बस्नेतको अध्यक्षतामा उपाध्यक्ष उत्तम चापागाईं, महासचिव भूपेन्द्रजंग शाही र कोषाध्यक्ष विद्वान गुरुङ रहेको अपूरो कार्यसमिति बनेको थियो । विधानमा ९५ सदस्यीय कार्यसमितिको व्यवस्था भए पनि पार्टी नेताहरूबीचको भागबन्डामा ४ जनालाई राखेर कार्यसमिति घोषणा गरिएको थियो । अहिले अध्यक्ष बस्नेत पार्टी केन्द्रीय सदस्य भएका छन् भने विवादका कारण महासचिव शाही पनि जिम्मेवारीमा छैनन् । केन्द्रीय कार्यसमितिले पूर्णता नपाएरै नियमित कार्यकाल सकियो, अहिले पार्टीले म्याद थपेर तरुण दलको अस्तित्व जीवित राख्ने काम गरेको छ, उपाध्यक्ष चापागाईंले भने । नियमित कार्यकाल सकिएपछि पार्टीले कार्यसमितिको म्याद ३ पटक थपेको र पछिल्लो म्याद चैत १५ सम्म रहेको उनले बताए । पार्टीमा नेतृत्व उत्पादनको नर्सरी मानिने नेविसंघको २०७३ साउनमा भएको अधिवेशनबाट अध्यक्ष निर्वाचित भएका नैनसिंह महरको कार्यसमितिलाई पार्टीले ७ महिना कार्यकाल बाँकी रहँदै भंग गरेको थियो । तर १ वर्षसम्म पनि न त अर्को अधिवेशन गरियो न त तदर्थ समिति नै गठन गरियो । ६ महिनाभित्र अधिवेशन गर्ने गरी २०७६ साउनमा राजीव ढुंगानाको नेतृत्वमा २ उपाध्यक्ष र ८ महामन्त्रीसहितको तदर्थ समिति बनाइयो । तदर्थ समितिको पटकपटक म्याद थपिए पनि अधिवेशन हुन सकेन । अहिले अध्यक्ष नै पार्टी केन्द्रीय सदस्य बनेछि नेविसंघ नेतृत्वविहीन बनेको छ । विगतमा पार्टीको मूल नेतृत्वदेखि अन्य नेताहरूसमेत आफ्नो स्वार्थअनुरूप विधान चलाउने र भागबन्डा गर्ने काममा लाग्दा भ्रातृ संघहरू कमजोर भए, पार्टी केन्द्रीय सदस्यसमेत रहेका नेविसंघका पूर्वअध्यक्ष महरले भने । करिब ३ वर्षदेखि नेविसंघमा सदस्यता वितरणसमेत हुन नसकेको उनले बताए । नेपाल महिला संघमा एकै पटक ४ पद रिक्त भएको छ । अध्यक्ष रेग्मी केन्द्रीय सदस्य मनोनीत हुँदा उपाध्यक्ष सरस्वती अर्याल, महासचिव मन्जु खाँण र कोषाध्यक्ष जानकी सिंह महाधिवेशनबाट केन्द्रीय सदस्य निर्वाचित भए । ६ जना पदाधिकारीमध्ये महासचिव धना खतिवडा र सचिव उषा रावत मात्र पार्टी विधानअनुसार आफ्नो पदमा कायम छन् । महासचिव खतिवडाका अनुसार संघको ४ वर्षे कार्यकाल सकिएपछि पार्टीले तेस्रो पटक ६ महिनाका लागि साउन १७ सम्म म्याद थपेको छ । कार्यसमितिको म्याद बाँकी रहे पनि पार्टी विधानअनुसार नेतृत्व स्वतः रिक्त भएपछि के गर्ने भन्ने अन्योल सिर्जना भएको छ, उनले भनिन्, पार्टीले छिट्टै केही न केही निर्णय गर्ला भन्ने विश्वासमा छौं । नियमित कार्यकाल सकिएर म्याद थप भएका नेपाल दलित संघ र नेपाल मुस्लिम संघमा पनि नेतृत्वविहीन भएपछि अन्योल भएको छ । नेपाल दलित संघका महाधिवेशन आयोजक समिति संयोजक विश्वकर्माले आफू संघको अध्यक्षभन्दा पनि महाधिवेशन गर्ने जिम्मेवारीमा रहेको बताए । दलित संघको विधान पार्टीले स्वीकृत गरेको छैन, त्यसैले मलाई महाधिवेशन गर्ने जिम्मेवारी दिइएको छ, उनले भने, त्यसैले मैले दलित संघको जिम्मेवारीबाट अलग हुनेभन्दा पनि महाधिवेशन कसरी सम्पन्न गर्ने भन्ने सोचिरहेको छु । उनका अनुसार नेपाल महिला संघ र नेपाल किसान संघको पनि विधान स्वीकृत भएको छैन । पार्टी केन्द्रीय सदस्य भएपछि स्वतः पदमुक्त भएका शुभेच्छुक संस्था नेपाल प्रेस युनियनका महासचिव अजयबाबु शिवाकोटीले भने जिम्मेवारीबाट अलग भएको घोषणा गरेका थिए । युनियनका अध्यक्ष बद्री सिग्देलको अध्यक्षतामा पुस १३ मा बसेको पदाधिकारी बैठकले उपमहासचिव भीष्मराज ओझालाई कार्यवाहक महासचिवको जिम्मेवारी दिएको छ । पटकपटक म्याद थपपार्टी विधानको धारा ४२ मा कांग्रेसको आदर्श, उद्देश्य र सिद्धान्तलाई मान्ने वर्गीय वा अन्य रचनात्मक क्रियाकलापमा संलग्न संस्थालाई केन्द्रीय कार्यसमितिले निर्णय गरी भ्रातृ संघको मान्यता दिन सक्ने उल्लेख छ । सोही व्यवस्थाअनुसार कांग्रेसले नेपाल महिला संघ, नेपाल तरुण दल, नेपाल विद्यार्थी संघ, नेपाल प्रजातन्त्र सेनानी संघ, नेपाल किसान संघ, नेपाल दलित संघ, नेपाल भूतपूर्व सैनिक संघ, नेपाल आदिवासी जनजाति संघ, राष्ट्रिय लोकतान्त्रिक अपांग संघ, नेपाल मुस्लिम संघ, नेपाल तामाङ संघ, नेपाल राष्ट्रिय मगर संघ र नेपाल ठाकुर समाज गरी १३ संस्थालाई भ्रातृ संघको मान्यता दिएको छ । विधानको धारा ४२ (१) (च) मा भ्रातृ संघले विधानमा उल्लेखित अवधिमा केन्द्रीय अधिवेशन हुन नसके केन्द्रीय समिति स्वतः विघटन हुने उल्लेख छ । सोही धाराको १ (छ) मा पार्टीको केन्द्रीय कार्यसमितिले भ्रातृ संघको विघटन वा पुनर्गठन गर्न सक्ने भनिएको छ । नेपाल भूतपूर्व सैनिक संघ र नेपाल राष्ट्रिय मगर संघबाहेक अन्य भ्रातृ संघको विधानमा उल्लेखित कार्यअवधि समाप्त भइसकेको छ । नेपाल किसान संघको त एक दशकदेखि अधिवेशन हुन सकेको छैन । पार्टी केन्द्रीय कार्यालयका सचिव केशव रिजालका अनुसार म्याद सकिएका ११ वटै भ्रातृ संघलाई पार्टीले म्याद थपेर सक्रिय बनाइरहेको छ । विधानको व्यवस्थाअनुसार समयमै अधिवेशन गर्न नसकेका भ्रातृ संघहरूको म्याद थपेर सक्रिय बनाउने काम भइरहेको छ, उनले भने, अब पार्टीको महाधिवेशन भइसकेकाले भ्रातृ संघले पनि अधिवेशन गरेर नयाँ गति लिन्छन् ।"
गतिशील बनाउन गृहकार्य सुरु गरिसक्यौं,"पार्टी महामन्त्री गगन थापाले भ्रातृ संघलाई गतिशील बनाउन गृहकार्य सुरु भइसकेको बताएका छन् । दुवै महामन्त्री (विश्वप्रकाश शर्मासमेत) ले सोमबार सभापति देउवालाई भेटेर भ्रातृ संघलाई वैधानिक तबरले सक्रिय बनाउन छलफल गरेको उनले जानकारी दिए । सभापतिले भ्रातृ संघको अवस्था र तत्काल तिनीहरूलाई सक्रिय बनाउन केके गर्नुपर्छ भनेर गृहकार्य गर्न दुइटै महामन्त्रीलाई भन्नुभएको छ, उनले भने, हामीले अन्य पदाधिकारीसँग समेत छलफल गरी भ्रातृ संघको समस्यालगायत तत्काल गर्नुपर्ने अन्य कामको तयारी थालेका छौं । महामन्त्री थापाका अनुसार भ्रातृ संघभित्र दुईखाले समस्या देखिएका छन् । एउटा अध्यक्ष नै पार्टीको केन्द्रीय कार्यसमितिमा गएपछि विधानतः निम्तिएको जटिलता र अर्को वर्षौंदेखि अधिवेशन नहुँदा देखिएको वैधानिक समस्या । यी दुवै समस्यालाई मध्यनजर गर्दा जतिसक्दो छिटो भ्रातृ संघहरूको अधिवेशन गर्नुपर्ने अवस्था छ, उनले भने ।"
बढी शुल्क लिने कलेजलाई कारबाही गर्ने चेतावनी,"(काठमाडौं)  शिक्षा, विज्ञान तथा प्रविधिमन्त्री देवेन्द्र पौडेलले विद्यार्थीबाट तोकिएको भन्दा बढी शुल्क लिने मेडिकल कलेजलाई कारबाही गर्ने चेतावनी दिएका छन् । अतिरिक्त शुल्क फिर्ता गरेर विवाद समाधान गर्न उनले काठमाडौं मेडिकल कलेजलाई शुक्रबारसम्मको अल्टिमेटमसमेत दिएका छन् । उनी कलेज अनुगमनका लागि बिहीबार भक्तपुरको दुवाकोट पुगेका थिए ।भक्तपुरका प्रमुख जिल्ला अधिकारी रुद्रादेवी शर्मा र कलेजका प्रिन्सिपल रवीन्द्रनाथ श्रेष्ठलाई निर्देशन दिएको मन्त्री पौडेलको सचिवालयले जनाएको छ । मन्त्री पौडेलसँगै प्रजिअ शर्मा पनि कलेज अनुगमनमा गएकी थिइन् । एमबीबीएस प्रथम वर्षमा भर्ना भएका विद्यार्थीसँग कलेजले तोकेभन्दा बढी शुल्क मागेको भन्दै विद्यार्थी एक महिनादेखि आन्दोलनमा छन् । विद्यार्थी, अभिभावकले भक्तपुर र काठमाडौं जिल्ला प्रशासनमा समेत उजुरी दिएका छन् । मन्त्री पौडेलले प्रशासनको रोहबरमा विद्यार्थीसँग वार्तामा बस्न प्रिन्सिपल श्रेष्ठलाई निर्देशन दिएका थिए । त्यसपछि प्रजिअ शर्माले शुक्रबार १० बजेका लागि बैठक डोकेकी छन् । चिकित्सा शिक्षा ऐनले तोकेभन्दा बढी शुल्क लिएको भए कारबाही हुन्छ, मन्त्री पौडेलले श्रेष्ठलाई भनेका थिए, बढी शुल्क नलिएको पुष्टि विद्यार्थी र सीडीओसँग बसेर गर्नुहोस्, होइन भने गृहमन्त्रीसँग पनि मेरो कुरा भएको छ, कारबाही हुन्छ । कलेजका प्रिन्सिपल श्रेष्ठले भने चिकित्सा शिक्षा आयोगका कारण शुल्क विवाद भएको आरोप लगाए । जवाफमा मन्त्री पौडेलले बढी शुल्क नलिएको कुरा वार्ताबाट प्रमाणित नगरे कानुनअनुसार कारबाही गर्ने बताएका हुन् । शुल्क र वार्ताबारेको निष्कर्ष शुक्रबारभित्रै शिक्षा मन्त्रालयमा बुझाउन पनि उनले अल्टिमेटम दिएका छन् ।कलेजले अतिरिक्त शुल्क लिएको विरोधमा विद्यार्थीले तालाबन्दी र प्रदर्शन गर्दै आइरहेका छन् । बुधबार शिक्षा मन्त्रालयले विज्ञप्ति जारी गरेर विद्यार्थीसँग बढी शुल्क असुल गर्ने कलेजलाई कानुनी कारबाही गरी सम्बन्धन खारेज गर्ने चेतावनी दिएको थियो । नोबेल मेडिकल कलेज विराटनगर र काठमाडौं मेडिकल कलेजमा शुल्क विवाद कायमै छ । यी दुवै कलेजका सञ्चालक सुनील शर्मा हुन् । उनी कांग्रेसका महाधिवेशन प्रतिनिधि भएका कारण पनि सत्तारूढ दलको संरक्षणमा कारबाही प्रक्रिया अघि बढ्न नसकेको विद्यार्थीअभिभावक गुनासो गर्छन् । गृह मन्त्रालयले समेत अतिरिक्त शुल्क लिने कलेजलाई कानुनी कारबाही गर्न प्रजिअहरूलाई निर्देशन दिइसकेको छ । आयोग र शिक्षा मन्त्रालयले पनि बढी शुल्क लिए सम्बन्धन खारेजीको प्रक्रिया अघि बढाउने चेतावनी दिएका छन् । शुल्क विवाद देखिएको पोखराको मणिपाल मेडिकल कलेजले भने बढी शुल्क नलिने प्रतिबद्धता जनाएको छ ।"
सुर्खेतमा मेडिकल कलेज खुल्ने,"(वीरेन्द्रनगर)  सुर्खेतमा मेडिकल कलेजका लागि सरकारले अनुमति दिएसँगै पूर्वाधार निर्माणअघिका प्रक्रियागत काम थालिएको छ । सुर्खेत मेडिकल कलेज पूर्वाधार निर्माण विकास आयोजनाका अनुसार गुरुयोजना निर्माण र वातावरणीय प्रभाव मूल्यांकन (ईआईए) को काम सुरु गरिएको हो । गुरुयोजना निर्माण र ईआईएको काम सकिएपछि सरकारले कति जग्गा अधिग्रहण गर्ने भन्नेबारे निर्णय गर्नेछ ।पहिला प्रक्रियागत काम सकिएपछि मात्रै पूर्वाधारको काम हुने हो, आयोजनाका निर्देशक हेमकुमार ढकालले भने, नगरपालिकाभित्रको वन क्षेत्र भनिए पनि कुन जग्गा कति उपयुक्त हुने भन्ने यसपछि मात्रै टुंगो लाग्नेछ । चालु आर्थिक वर्षमा मेडिकल कलेजका लागि पुँजीगततर्फ विनियोजन भएको करिब २ करोड रुपैयाँले गुरुयोजना निर्माण र ईआईएको काम हुने उनले बताए । गुरुयोजना निर्माणको जिम्मा इभरसेफ इन्जिनियरिङ कन्सल्टेन्सीलाई दिइएको छ । ईआईएको जिम्मा पेसो कन्सल्टेन्सीले पाएको छ ।गुरुयोजना निर्माण र ईआईएको काम चालु आवमा नै सकिने आयोजना कार्यालयले जनाएको छ । त्यसपछि सर्भे गरी जग्गाको टुंगो लगाएर विस्तृत परियोजना प्रतिवेदन (डीपीआर) तयार गरिनेछ । प्रत्येक प्रदेशमा ११ वटा मेडिकल कलेज स्थापना गर्ने संघीय सरकारको रणनीतिअनुसार सुर्खेतमा ३ वर्षदेखि मेडिकल कलेज स्थापनाका लागि पहल सुरु भएको हो । आयोजनाले २०७६ जेठदेखि सुर्खेतमै कार्यालय राखेर काम गर्दै आए पनि तत्कालीन मध्यपश्चिम क्षेत्रीय अस्पताल कर्णाली प्रदेश सरकार मातहतमा आएपछि पूर्वाधार निर्माणमा ढिलाइ भएको थियो ।पूर्वाधार निर्माणको लागत घटाउने उद्देश्यले आयोजनाले हालको प्रदेश अस्पताललाई नै शिक्षण अस्पतालका रूपमा प्रयोग गर्न प्रस्ताव गरेको थियो ।"
कञ्चनपुरमा आइसोलेसन भरियो,एकैदिन संक्रमित ५ सय नाघेकाठमाडौं करिब दुई महिनापछि दैनिक परीक्षणमा कोरोना संक्रमितको संख्या बिहीबार ५ सय नाघेको छ । ५८ दिनअघि कात्तिक २३ मा ५ सय ३३ जनामा संक्रमण पुष्टि भएको थियो । त्यसयता हरेक दिन यो संख्या ५ सयभन्दा कम थियो । पछिल्लो २४ घण्टामा १२ हजार ९९ जनामा गरिएको पीसीआर र एन्टिजेन परीक्षणमा ५ सय ४० जनामा संक्रमण पुष्टि भएको स्वास्थ्य मन्त्रालयले जनाएको छ । हालसम्म संक्रमणबाट मृत्यु हुनेको संख्या ११ हजार ६ सय २ जना पुगेको छ । सातायता सक्रिय संक्रमितको संख्या दिनहुँ बढ्दो क्रममा छ । यो तथ्यांकले नेपालमा पनि कोरोना संक्रमणको जोखिम पुनः बढेको देखाउँछ । हाल सक्रिय संक्रमितको संख्या ५ हजार ४ सय ३१ छ ।
सार्वजनिक सडक व्यक्तिका नाममा,"(रामेछाप)  पछिल्लो समय सडक सञ्जाल विस्तार भएर वडा र टोलसम्मै पुगेको छ । कतिपय ठाउँमा एकै टोल पुग्न पनि वैकल्पिक सडक छन् । तर, पालिकाको केन्द्र जोड्नेदेखि टोलसम्म पुग्ने यी सडक रहेका जग्गा भने व्यक्तिकै नाममा छन् । सडकले ओगटेको जग्गा व्यक्तिको नामबाट लगत कट्टा गरी सडकको नक्सांकन गरिएको छैन । सडक भएका जग्गाको लगत व्यक्तिको नाममा कायमै राख्दा एकातिर लाखौं मूल्यमा सडक किनबेच भइरहेको छ भने अर्कोतिर वार्षिक स्थानीय सरकारले जग्गाधनीबाट कर असुलिरहेका छन् । सडक रहेको जग्गा किन्नेले बिक्रेताले तोकेको मूल्य, मालपोतबाट पारित गर्दा तिर्नुपर्ने राजस्व र स्थानीय सरकारलाई एकीकृत कर तिरिरहेका छन् । मालपोतले हरेक वर्ष जग्गा रजिस्ट्रेसन गर्न तोकेको मूल्यांकनको आधारमा पालिकाहरूले एकीकृत सम्पत्ति कर लिने गरेका छन् । त्यस्तो कर जग्गाको क्षेत्रफलको आधारमा तलमाथि हुन्छ । ग्रामीण सडकहरू सर्भे गरेर निर्माण गर्ने र सडक बनेको जग्गा सार्वजनिक या व्यक्तिको नामबाट लगत काटेर सडकका नाममा नराख्दा जग्गाधनी दोहोरो मारमा परेका छन् । घरनजिक सडक हुँदैमा हरेक वर्ष मोटर गुड्ने बाटोको कर तिर्नुपर्ने अवस्थाको अन्त्य हुनुपर्ने रामेछाप नगरपालिकाका राजन कार्कीले बताए । स्थानीय सरकारले एकीकृत सम्पत्ति कर लिँदा लालपुर्जामा रहेको जग्गाको सबै हिसाब गरेर लिने गरेका छन् । सडकले ओगटेको भाग कटाएर मात्र लालपुर्जामा बाँकी रहने अन्यजग्गाको एकीकृत सम्पत्ति कर लिने व्यवस्था गरिदिए उचित हुनेस्थानीय बताउँछन् । केही वर्षअघि एसियाली विकास बैंकको सहयोगमा कालोपत्र भएको मिल्तीमन्थलीसेलेघाट र मन्थलीरामेछाप सडकको समेत अझै नक्सा स्पष्ट छैन । साविकमा सडक रहेको भन्दा बढी जग्गा मुआब्जा दिई लिइएको थियो । यसैगरी, मन्थलीरामेछाप, धोबिढाँडे, देवीटारफुलासी सडकको केही भागको नापीनक्शामा सडक देखिन्छ । जुन मुआब्जा वितरण गर्ने प्रयोजनका लागि काटिएको हो । नापी नक्सामा देखिएको सडक व्यक्तिको नामबाट लगत काटिएको छ । हरेक गाउँमा सडक रहेको स्थानको यकिन गरी नापी नक्सामा सडक कायम गरेपछि मात्र लालपुर्जामा सडक रहेको क्षेत्रफल घटाउन सकिन्छ । नापी भएर लालपुर्जा सुधार हुँदा कर तिर्नुपर्ने झन्झट पनि अन्त्य हुन्छ, स्थानीय जीतबहादुर श्रेष्ठले भने, त्यो दिनको पर्खाइमा रामेछापेली छन् । जिल्लामा पुनः नापीको कुरा चलेको केही वर्ष भइसकेको छ ।पुनः नापी हुँदा सडक सञ्जालको सडककै नाममा नापी हुन्छ, त्यसपछि मात्र यस प्रकारको समस्या समाधान हुनेछ, मालपोत कार्यालय रामेछापका प्रमुख दामोदर सुवेदीले भने । जिल्लामा २०३१ सालमा जग्गा नापी भएको हो । त्यसयता बाढीपहिरोले कतिपय जग्गाको स्वरूप बिगारेको छ । विगतमा खेतीयोग्य जग्गा हाल बगर र पहिरो बनेको छ । नापी नक्शामा सडक नदेखिँदा मालपोत कार्यालयले लिने राजस्वसमेत छलि हुन सक्ने अवस्था छ । चलनचल्तीमा सडक भए पनि नापी नक्सामा सडक नदेखिँदा सडक सुविधा नपुगेको जग्गाको मोलमा मालपोतमा जग्गा पारित हुने गरेको छ । अर्कोतिर स्थानीय तहलाई नापीबिनाको सडकलाई सडक छ भनेर सिफारिस गर्नुपर्ने बाध्यता छ ।"
रैथानेबाली प्रवर्द्धन गर्दै पालिका,"हेटौंडा (कास) मकवानपुरगढी गाउँपालिकाले स्थानीयलाई कृषिमा आत्मनिर्भर बनाउन रैथानेबाली प्रवर्द्धन कार्यक्रम कार्यान्वयनमा ल्याएको छ । रैथानेबाली लोप हुने लागेकाले यस्तो कार्यक्रम ल्याइएको गाउँपालिकाले जनाएको छ । जसअन्तर्गत पालिकाभित्र सञ्चालित होटल, घरवास (होमस्टे), रेस्टुरेन्ट र खाजाघर सञ्चालकलाई कोदो र फापरको परिकार बनाउन तालिम दिन सुरु गरिएको हो ।गाउँपालिकाका प्रमुख प्रशासकीय अधिकृत रामकुमार पुडासैनीले पालिकालाई दूध, तरकारी तथा अन्नबालीमा आत्मनिर्भर बनाउन विभिन्न कार्यक्रम ल्याइएको जानकारी दिए । उनका अनुसार यसअघि गाउँपालिकाले सहकारीमार्फत किसानको कृषि उपज (तरकारी तथा फलफूल) संकलन र बजारीकरणको सुरुवात गरिसकेको छ । किसान क्रेडिट कार्डलगायतका विभिन्न नमुना कार्यक्रम पनि कार्यान्वयनमा छन् । सहकारीमार्फत अनाज खरिदबिक्री गत आवमै सुरुवात गरिएकोमा चालु आवमा तरकारी तथा फलफूलमा समेत बजारीकरणमा प्रोत्साहन अनुदानको कार्यक्रम सुरु गरिएको कृषि विकास शाखा प्रमुख चन्द्रकान्त चौधरीले बताए । गाउँपालिकामा यसवर्ष अनाज, तरकारी तथा फलफूल बजारीकरणमा ७ वटा सहकारी संस्था सूचीकृत भएकोमा कुर्ले कृषि सहकारी संस्थाले संकलन र बजारीकरणको काम थालिसकेको छ । गाउँपालिकाले धान, मकै, गहुँ, कोदो र फापरमा किसानलाई अनुदान दिने व्यवस्था पनि गरेको छ । यस्तो अनुदान दिने यो जिल्लाकै पहिलो पालिका हो ।"
मोटरसाइकल दुर्घटनामा १ को मृत्यु,काठमाडौं (कास) मोटरसाइकल दुर्घटना हुँदा एक जनाको मृत्यु भएको छ । प्रदेश ३०२०११ प ४६८१ नम्बरको मोटरसाइकल कलंकीमा बुधबार राति दुर्घटना हुँदा मोटरसाइकलमा सवार धादिङ घर भई नैकाप बस्ने २७ वर्षीया सोफिया श्रेष्ठको मृत्यु भएको हो । चालक गोरखा सहिद लखन९ घर भई बानियाँटार बस्ने ३१ वर्षीय रामशरण ढकाल घाइते छन् । उनको ट्रमा सेन्टरमा उपचार भइरहेको प्रहरीले जनाएको छ ।
धम्क्याएर २० लाख माग्ने पक्राउ,काठमाडौं (कास) फोन र म्यासेज गरी २० लाख रुपैयाँ माग्नुका साथै मार्ने धम्की दिने व्यक्तिलाई प्रहरीले पक्राउ गरेको छ । पक्राउ पर्नेमा बारा निजगढ११ घर भई मच्छेगाउँ बस्ने २६ वर्षीय पदम काफ्ले छन् । उनलाई महानगरीय अपराध महाशाखा मीनभवनले कलंकीबाट पक्राउ गरी बिहीबार महानगरीय प्रहरी परिसर काठमाडौं पठाएको छ ।
फोनिज प्रदेश अध्यक्षमा श्रेष्ठ,"हेटौंडा (कास) आदिवासी जनजाति पत्रकार महासंघ (फोनिज) वाग्मती अध्यक्षमा युवराज श्रेष्ठ सर्वसम्मत भएका छन् । हेटौंडामा बिहीबार भएको अधिवेशनबाट उपाध्यक्षमा राजेश रुम्बा, डोल्मा शेर्पा, महासचिवमा श्याम राना, संगठन सचिवमा शिशिर दोङ, संस्थागत सचिवमा राजु नापित, कोषाध्यक्षमा शंकर श्रेष्ठ चुनिएका छन् ।"
३० वर्ष पुराना फाइल खोतल्दै प्रहरी,"(काठमाडौं)  प्रहरीको मानव बेचबिखन अनुसन्धान ब्युरोले गत आइतबार (पुस १८) काठमाडौंको तारकेश्वर नगरपालिका४, लोलाङ हाइटबाट टेकबहादुर लामिछानेलाई पक्राउ गर्यो । तीस वर्ष पुरानो मानव बेचबिखन घटना अनुसन्धान क्रममा लामिछाने पक्राउ परेका थिए । उनीविरुद्ध २०४९ असोज १६ मा तत्कालीन जिल्ला प्रहरी कार्यालय काठमाडौंमा जीउ मास्ने बेच्ने मुद्दाअन्तर्गत कारबाही गरिपाऊँ भनेर जाहेरी दर्ता भएको थियो । नयाँ बजारमा डेरा गरी बस्थिन् एक महिला । बालुवा खानीमा काम गर्ने क्रममा ती महिलाका श्रीमान् घाइते भएर वीर अस्पतालमा उपचार गरी गाउँ गएका थिए । त्यही मौकामा नजिकै दालचामलको पसल गरी बसेका लामिछानेले उनलाई काम लगाइदिने प्रलोभन देखाए । २०४९ जेठ ३० मा काठमाडौंबाट झापा र सिलिगुडी हुँदै दिल्ली पुर्याए । पीडित महिलाले दिएको जाहेरीमा लामिछानेले दुई भारतीय महिलासँगै उनलाई ट्याक्सी चढाएर पठाएका थिए । दुई जनाको कुराकानीबाट आफूलाई ३५ हजार भारुमा लामिछानेले बेचेको थाहा पाएपछि ती महिला ट्याक्सीबाट हाम्फालेर भारतीय प्रहरीको सम्पर्कमा पुगेकी थिइन् । काठमाडौं फर्केलगत्तै ती महिलाले २०४९ कात्तिक २६ मा लामिछानेविरुद्ध तत्कालीन कानुन जीउ मास्ने बेच्ने कार्य (नियन्त्रण) ऐन २०४३ अनुसार कारबाही गरिपाऊँ भनेर काठमाडौं प्रहरीमा उजुरी दिइन् । उनले दिएको उजुरीमाथि वर्षौंसम्म प्रहरीले अनुसन्धान नै गरेन ।ब्युरोले २०७८ मंसिर २३ मा बेल्जियन नागरिक युवराज गुरुङलाई काठमाडौं आएका बेला पक्राउ गर्यो । गैरआवासीय नेपाली महासंघ बेल्जियमका पूर्वअध्यक्षसमेत रहेका गुरुङ पक्राउ पर्नुको कारण थियो २२ वर्ष पुरानो मानव बेचबिखनको घटना । संखुवासभाको मादी स्थायी ठेगाना भएका गुरुङमाथि तत्कालीन जिल्ला प्रहरी कार्यालयमा २०५६ सालमा जीउ मास्ने बेच्ने मुद्दाअन्तर्गत उजुरी दर्ता भएको थियो । उनले सुनसरीकी एक विवाहित महिलालाई बेल्जियम लगिदिने भन्दै काठमाडौंबाट भारतको दिल्ली पुर्याएर साढे पाँच लाख रुपैयाँ ठगेका थिए । प्रहरी बयानमा पीडित महिलाले आफूलाई प्रलोभन दिएर दिल्ली पुर्याई अलपत्र पारेको र रकमसमेत ठगेको बताएकी छन् ।त्यतिबेला बानेश्वरनजिकै डेरा गरी बस्ने गुरुङले भने आफ्नो पीसीओमा आएका बेला महिलासँग चिनजान भएको बयान दिएका छन् । दुई सन्तानलाई छिमेकीकामा छाडी ती महिला गुरुङको प्रलोभनमा परेर हिँडेकी थिइन् । उनका श्रीमान् वैदेशिक रोजगारीका क्रममा साउदी अरबमा थिए । साउदीबाट फर्केलगत्तै उनले गुरुङविरुद्ध काठमाडौं प्रहरीमा जाहेरी दिएका थिए ।पुरानो मिसिलमा संलग्न फाइलका अनुसार २०५६ सालमै प्रहरीले गुरुङको खोजीमा प्रहरीको अन्तर्राष्ट्रिय संगठनलाई गुहारेको थियो । तत्कालीन एसपी रवीन्द्रप्रताप शाहले गुरुङको खोजीमा काठमाडौंस्थित बेलायती दूतावासदेखि बेल्जियम दूतावासम्म पत्राचार गरेका थिए । तत्कालीन प्रहरीले टेलिकमबाट गुरुङले प्रयोग गर्ने भनिएको ल्यान्डलाइन फोनको कल डिटेलसमेत मागेको देखिन्छ तर टेलिकमले उपलब्ध नगराएपछि र दूतावासहरूबाट पनि आवश्यक सूचना नपाएपछि वर्षौंदेखि यो फाइल प्रहरीको दराजमै थन्किएको थियो ।२०७८ असोज ६ मा ब्युरोले पेप्सीकोलाबाट लक्ष्मी विश्वकर्मालाई पक्राउ गर्यो । लक्ष्मी पक्राउको कारण खोतल्दै जाँदा २५ वर्ष पुरानो घटनामा पुग्नुपर्छ । रोजगारीको खोजीमा काठमाडौं आएकी एक युवतीलाई विश्वकर्माले भात पकाउने र लुगा धुने काम मिलाइदिने प्रलोभनमा विशालबजार लगेर अपरिचित पुरुषको जिम्मा लगाइदिएकी थिइन् । ती पुरुषले उनलाई काँकडभिट्टा नाका हुँदै भारतको कोलकाता पुर्याएर ३० हजार भारुमा कोठीमा बेचिदिएका थिए । एकदिन उपचार गर्न अस्पताल जाने भन्दै युवती भागेर कोलकातास्थित तत्कालीन शाही नेपाली महावाणिज्य दूतको शरणमा पुगेकी थिइन् । नेपाल फर्केपछि उनले २०५३ साउन १ मा काठमाडौं प्रहरीमा विश्वकर्माविरुद्ध जाहेरी दिइन् । उनले दिएको जाहेरीमा प्रतिवादीको फोटो पनि थियो तर प्रहरीले वर्षौंसम्म अनुसन्धान अगाडि बढाएन ।२०७६ वैशाख २९ मा प्रहरीको मानव बेचबिखन अनुसन्धान ब्युरो स्थापना भएपछि केन्द्रीय अनुसन्धान ब्युरोबाट १६ र प्रहरी परिसर काठमाडौंबाट ९२ वटा मानव बेचबिखनसम्बन्धी पुराना जाहेरीका फाइल झिकाएको थियो । तिनै फाइलको अध्ययनका क्रममा वर्षौंपछि लामिछाने, गुरुङ र विश्वकर्मा पक्राउ परेका हुन् । ब्युरोका अनुसार २० वर्षभन्दा पुरानो जाहेरीका आधारमा पछिल्लो एक वर्षमा मात्रै १३ जना पक्राउ परिसकेका छन् ।मानव बेचबिखन तथा ओसारपसार नियन्त्रण ऐन २०६४ अनुसार मानव बेचबिखनका मुद्दामा हदम्यादको तगारो छैन । प्रहरीले वर्षौं पुराना घटनाको अनुसन्धानलाई नयाँ सिराबाट अगाडि बढाइरहेको छ । २०६४ अघि मानव बेचबिखनका घटनाबारे मुद्दा चलाउनुपरे जीउ मास्ने बेच्ने कार्य (नियन्त्रण) ऐन २०४३ अनुसार गर्नुपर्थ्यो । अहिले भने प्रहरीले यो ऐनलाई प्रतिस्थापन गर्ने गरी बनेको मानव बेचबिखन तथा ओसारपसार नियन्त्रण ऐन २०६४ अनुसार मुद्दा चलाइरहेको छ । ब्युरोका अनुसन्धान अधिकारीहरूका अनुसार २०४० देखि २०५० को दशकमा भएका अधिकांश मानव बेचबिखनका मुद्दामा पीडित महिला देखिन्छन् । काठमाडौंका मसाज सेन्टरबाट उद्धार भएपछि महिलाले दिएका जाहेरीका आधारमा जबर्जस्ती यौनधन्दामा लगाइएको भन्ने कसुरका ३१ जाहेरी छन् भने धेरैजसो जागिर वा बिहेको प्रलोभन देखाएर भारतका विभिन्न सहर पुर्याई यौनकोठीमा बेचिएका छन् ।ब्युरो प्रमुख एसएसपी दुर्गा सिंहका अनुसार पचासको दशकमा जीउ मास्ने बेच्ने कार्यअन्तर्गत परेका अधिकांश जाहेरीका पीडित महिला छन् । उनले मानव बेचबिखनको पछिल्लो प्रवृत्तिसँग तुलना गर्दै भनिन्, पहिला मानव बेचबिखनमा अधिकांश महिलामात्रै पीडित हुन्थे र ती धेरैजसो भारतीय कोठीमा वा यौन शोषणका निम्ति बेचिन्थे । अधिकांश पुराना मिसिलको अध्ययन गर्दा रोजगारी वा बिहेको प्रलोभनमा स्थलमार्ग हुँदै भारतका विभिन्न सहर पुर्याउने, तेस्रो देश पठाइदिनेको हकमा धेरैजसो फर्जी कागजात बनाउने गरेको देखिन्छ । पचासको दशकमा नेपाली तेस्रो देशमा जानका निम्ति दिल्लीस्थित युरोपेली देशका दूतावाससम्म पुग्नुपर्ने बाध्यता थियो । त्यसैको फाइदा उठाउँदै नेपालीलाई भारतसम्म पुर्याएर बेच्ने गरेको देखिन्छ ।दशकौं पुरानो घटनाको अनुसन्धान प्रहरीको निम्ति त्यति सजिलो देखिन्न । पीडितको ठेगाना उल्लेख गरिएका कैयन् गाविस नयाँ गाउँपालिका वा नगरपालिकामा परिणत भइसकेको, आरोपित संलग्न प्रमाणको भार कम भएको र डिजिटल इन्टेलिजेन्सबाट घटनाको पुष्टि गर्ने आधार नभएकाले यस्ता घटनाको अनुसन्धान चुनौतीपूर्ण देखिन्छ ।अनुसन्धानमा संलग्न एक प्रहरीका अनुसार कैयन् घटनामा त पीडितले नयाँ जीवन सुरु गरिसकेको हुनाले घरबार बिग्रने जोखिमका कारण पनि अनुसन्धानमा सघाउन तयार देखिँदैनन् । गुरुङ र लामिछाने पक्राउको घटनाका पीडितले दोस्रो बिहे गरेको वर्षौं भइसक्यो । पीडितहरू परिचय खुल्ने वा पुरानो घटनाका कारण नयाँ घरबार बिथोलिने चिन्ताले खुल्न चाहँदैनन् । गुरुङमाथि थप कानुनी प्रक्रियाका लागि पक्राउको २२ दिनपछि ब्युरोले बिहीबार सरकारी वकिल कार्यालयमा मुद्दाको फाइल पेस गरेको छ । पक्राउ परेका अन्यको हकमा भने ब्युरोले अनुसन्धान जारी राखेको छ । एसएसपी सिंहले भनिन्, पुराना फाइल खोतलेर न्याय मर्दैन भन्ने सन्देश दिन खोजिरहेका छौं ।"
खुला विश्वविद्यालय आठ महिनादेखि उपकुलपतिविहीन,"काठमाडौं (कास) सरकारले नेपाल खुला विश्वविद्यालय (एनओयू) को उपकुलपति नियुक्ति नगर्दा ३ हजार ५ सय विद्यार्थीको शैक्षिक भविष्य अन्योलमा परेको छ । पुस दोस्रो साता गोविन्दसिंह विष्टलाई कुलसचिव (रजिस्ट्रार) नियुक्त गरे पनि उपकुलपति र डिन रिक्त रहेकाले विश्वविद्यालयको सिनेट बस्न सकेको छैन । विश्वविद्यालयले डिप्लो, स्नातक, पोस्ट ग्राजुएट डिप्लोमा, मास्टर्स र एमफिलका कोर्स पढाउँदै आएको छ । पदाधिकारी नहुँदा अध्ययनरत ३ हजार ५ सय विद्यार्थीको पठनपाठनमा समेत बाधा पुगेको छ । शिक्षाविद् केदारभक्त माथेमाले सरकारले अविलम्ब उपकुलपति नियुक्त गर्नुपर्ने बताए । विश्वविद्यालयलाई अन्योलमा राख्ने होइन, उनले कान्तिपुरसँग भने, त्यो संस्थामा पढ्ने विद्यार्थीको भविष्यमा खेलबाड गर्नु हुन्न ।विश्वविद्यालयका तीन संकाय छन् । गत भदौमा दुई जना डिनको पदावधि सकियो भने निमित्त उपकुलपतिको समेत पदभार सम्हालेका डिन इन्द्र कार्कीको यही पुस मसान्तमा पदावधि सकिँदै छ । जेठदेखि निमित्त उपकुलपति सम्हाल्दै आएको छु तर सिनेट बस्न सकेको छैन, आफ्नो कार्यकाल करिब दुई साता मात्र बाँकी रहेको उल्लेख गर्दै कार्कीले भने, कुलसचिव नियुक्ति भए पनि तत्काल समस्यालाई निकास दिन सकिन्न ।विश्वविद्यालयको उद्देश्यप्राप्तिका निम्ति कार्ययोजना बन्न बाँकी रहेको उनले जनाए ।यसअघि ३२ जनाले तहगत परीक्षा उत्तीर्ण गरे पनि सिनेट बस्न नसक्दा अहिलेसम्म ट्रान्सक्रिप्ट र सर्टिफिकेट पाउन सकेका छैनन् । एनओयुको नियमानुसार परीक्षा सञ्चालन कार्य भौतिक रूपमा गर्नुपर्छ । मुस्किलले अनलाइनबाट परीक्षा सञ्चालन गर्यौं र अहिले पुसभरि जाडो बिदा दिएका छौं, निमित्त उपकुलपति कार्कीले भने, सिनेट बस्न नसक्दा कामचलाउ बजेटमात्र छ । शिक्षक, कर्मचारीले बढेको तलब पाएका छैनन् ।एनओयूमा प्राध्यापक ३, सहप्राध्यापक ३, उपप्राध्यापक १२, सहायक प्राध्यापक ९ र कोर्स करारका गरी १ सय ५० जना प्राध्यापनरत छन् । त्यसैगरी कर्मचारीतर्फ शाखा अधिकृत ४, कार्यालय मुख्य सहायक ६, कार्यालय सहायक ३ र सवारी चालक ६ जना छन् । नवनियुक्त कुलसचिव विष्टले भर्खर मात्र पदभार ग्रहण गरेको उल्लेख गर्दै विश्वविद्यालयको नियमित कामबारे जानकार नरहेको बताए । निमित्त उपकुलपतिको कार्यभार सम्हाल्दै आउनुभएका डिनको पदावधि सकिँदै छ, उनले भने, तुरुन्तै विश्वविद्यालय सभा बस्न सक्ने स्थिति छैन । त्यसनिम्ति सरकारले उपकुलपति र डिन नियुक्त गरेपछि मात्र सबै काम अघि बढ्न सक्छ ।केपी शर्मा ओली सरकारले शिक्षामन्त्रीको संयोजकत्वमा एनओयूको उपकुलपति छनोट समिति गठन गरेको थियो । उक्त समितिले तीन जनाको नाम सिफारिस गरेको थियो, जसमा शिक्षाविद् प्राध्यापक मनप्रसाद वाग्ले, डिन इन्द्र कार्की र पूर्वडिन शीलु बज्राचार्य थिए तर सरकारले आठ महिना बितिसक्दा पनि उपकुलपतिमा नियुक्ति गरेन । उपकुलपति नियुक्त भएपछि मात्र डिन नियुक्तिको बाटो खुल्छ ।"
बिराना पुस्तकालयमा देखिने समाजको नीरस अनुहार,"भूपी शेरचनले उहिल्यै लेखेका थिए, हामी बुद्धु छौं र त हामी वीर छौं, हामी बुद्धु नभईकन वीर कहिल्यै हुन सकेनौं । बुद्धु बाट ज्ञानी बनाउने अरू उपाय छैन, शिक्षा प्रणालीबाहेक । विडम्बना, हाम्रो शिक्षा प्रणालीले विचारलाई गन्दैन, के पढ्ने र कसरी भन्ने निश्चित खाका छ, त्यसैका आधारमा शिक्षार्थीको मूल्यांकन गरिन्छ । एकै खाले विचार पुनरुत्पादन गर्ने थलो मात्र भइरहेका छन् हाम्रा शिक्षालय । यस्तोमा विचारको विविधताका लागि पुस्तकालयसम्मको पहुँच आवश्यक पर्छ । तर, पुस्तकालयलाई शिक्षा प्रणालीकै पाटोका रूपमा विस्तार गर्न सकिएको छैन । राज्यशासकलाई पुस्तकालयप्रति रुचि र आवश्यकता बोध नै छैन । बरु, पुस्तकालयलाई शासकले आफ्नो शासनसत्ताको निरन्तरताका लागि खतरा का रूपमा हेर्ने प्रवृत्ति अझै छ । इतिहास हेर्ने हो भने, राणाकाल वा पञ्चायतकालमा राज्यले अंगीकार गरेको विचारभन्दा भिन्न विचारको सिर्जनाको जग पुस्तकालय नै थिए । पुस्तकालयकै बलमा ठूलठूला राजनीतिकसामाजिक आन्दोलनहरू भए । त्यसबखत पुस्तक र पुस्तकालयलाई नियन्त्रण गर्न खोजिन्थ्यो । अर्थात्, नागरिक तहमा फरक विचार प्रसार हुन नपाओस् भन्ने चाहना शासकको हुन्थ्यो । ज्ञानमा पनि एकतन्त्र लागू गर्न खोजिएको थियो । त्यसैले एकैखाले विचारबाट नागरिक निर्देशित होऊन् भन्नका लागि नै शिक्षालयबाहिरको ज्ञानलाई वर्जित गरिन्थ्यो । नागरिकले प्रश्न नगरून् भन्ने चाहन्थे शासकहरू । समय अहिले बदलिएको छ, शासन लोकतान्त्रिक भएको छ, भिन्न विचारले ठाउँ पाउँछन्, तैपनि आलोचनात्मक चेत विकासका लागि अपरिहार्य सार्वजनिक पुस्तकालयको उपस्थिति निकै कमजोर छ । अरू कारणले होइन, मुख्यतः शासकहरूकै अदूरदर्शिताले गर्दा ।पुस्तकालय पुस्तक संग्रह गर्ने कक्ष मात्र होइनन्, संवाद र साक्षात्कार गर्ने थलो हुन्, त्यस्तै सामाजिकशैक्षिक जागरणको माध्यम पनि । समाजलाई गतिशील बनाइराख्ने यति सशक्त माध्यमलाई लोकतान्त्रिक व्यवस्थामा पनि वास्ता गरिएको छैन जब कि ज्ञानको लोकतान्त्रीकरण आजको सबैभन्दा ठूलो चुनौती हो । तर, समयको मागलाई सरकारले पछ्यारहेको छैन भन्ने अहिलेसम्म पुस्तकालयसम्बन्धी ऐन नबन्नुले नै उजागर गर्छ । पुस्तकालय तथा सूचना सेवा राष्ट्रिय नीति२०६४ आउनुअघि यससम्बन्धी खासै काम पनि भएका थिएनन् । पुस्तकालयसम्बन्धी ऐनको मस्यौदा अझै बनेको छैन, सरोकारवालाहरूसँग छलफल गरेर संसद् लैजाने त कहिले कहिले ? कानुनी मार्गदर्शन नहुनुले पुस्तकालयको विकास र विस्तार अवरुद्ध भएको छ, साथै सरकार यसमा प्रतिबद्ध छैन भन्ने सन्देश पनि दिइरहेको छ । भूपीले भनेझैं साँच्चै शासक बुद्धु नै चाहँदो रहेछ १ पुस्तकालय पठन संस्कृतिको आधारशिला पनि हो । हाम्रोमा सरकारको नियन्त्रणमा निकै कम पुस्तकालय छन् । राष्ट्रिय र केशर पुस्तकालयको भौतिक संरचना २०७२ सालको भूकम्पमा भत्कियो, अहिलेसम्म प्रयोगयोग्य छैन । शैक्षिक प्रयोजनका लागि त्रिवि पुस्तकालय प्रसिद्ध छ । अरू पनि केही सार्वजनिक पुस्तकालय विभिन्न समूह, क्लबले चलाइरहेका छन् । तर, पुस्तकालय बनाउने र चलाउने प्रक्रिया सहज छैन, यो सामूहिक प्रयत्न पनि हो । आर्थिक रूपमा टिकाउन सरकारी र निजी पहल र साझेदारी आवश्यक हुन्छ ।पुस्तकालयलाई विचारआदानप्रदानको थलो बनाउन पाठकसमुदायको पनि उत्तिकै भूमिका रहन्छ । तर पुस्तकालय आफैं पनि उदासीन भएका कारण प्रभाव फैलन सकेको छैन । हामीसँग किताब छ, पाठक आएनन् भन्न धेरैलाई सजिलो पनि भएको छ । पाठक कसरी ल्याउने ? भन्ने विषयमा पनि गृहकार्य आवश्यक छ । समाजका जल्दाबल्दा विषय, किताब वा सिनेमामाथि नियमित छलफल गर्न सकिन्छ । पुस्तकालयलाई सिकाइबुझाइ परिष्कृत गर्ने ठाउँ बनाउन सक्नुपर्छ । प्रविधिको व्यापकतासँगै परम्परागत पुस्तकालयका लागि चुनौती थपिएको छ, अब पाठक पुस्तकालय होइन, पाठककोमा पुस्तकालय पुग्नुपर्छ । आफूसँग भएका सामग्री अनलाइनमा हेर्न मिल्ने बनाए, सन्दर्भ सामग्री खोजिरहेका अनुसन्धानदाताविद्यार्थीलाई सहज हुन्छ, अरू पाठकलाई पनि यसले आकर्षित गर्न सक्छ । पुस्तकालय र पठन संस्कृति विस्तारको पहिलो आधार राज्यको प्राथमिकता नै हो, तर पुस्तकालय बनाएर मात्र हुन्न, त्यसलाई उपयोग कसरी गर्ने भन्ने योजना सरकार र पहलकर्ताको सृजनशीलतामा पनि भर पर्छ । बुद्धु नभईकन वीर हुनलाई पनि पुस्तकालयलाई हस्तक्षेपकारी सार्वजनिक वृत्तका रूपमा स्थापित गर्नैपर्छ ।"
सार्क विश्वविद्यालयको दुर्गति,"संकटमा सार्क विश्वविद्यालय समाचारले दक्षिण एसियाका लागि सार्कको महत्त्व कति छ भन्ने प्रस्ट पारेको छ । सन् २०१४ मा १८ औं सार्क शिखर सम्मेलन नेपालमा भएयता हुन सकेको छैन । सन् २००५ मा बंगलादेशको ढाकामा भएको १३ औं सार्क सम्मेलनका क्रममा भारतीय प्रधानमन्त्री मनमोहन सिंहको प्रस्तावमा विश्वविद्यालय स्थापनाको निर्णय भएको थियो । सोही निर्णयअनुरूप भारतको दिल्लीको मैदानगढी, मेहरौलीमा एक सय एकडमा भवन निर्माण सम्पन्न भइनसके पनि, दिल्लीको चाणक्यपुरीमा भारत सरकारले उपलब्ध गराएको अकबर भवनमा सार्क विश्वविद्यालय जेनतेन सञ्चालनमा छ । सार्कको नियमित बैठकमा सहभागी हुन पाकिस्तान नजाने, भारतीय हठका कारण न सार्कको बैठक नै हुन सक्यो न त विश्वविद्यालय पदाधिकारीको बैठक नै बस्न सक्यो । यही क्रम दोहोरिरहे सार्कसँगै सार्क विश्वविद्यालयको पनि अवसान हुन सक्छ । भारतको खर्चमा स्थापित विश्वविद्यालय सञ्चालन गर्न भारतले ५० प्रतिशत र अरू सार्क मुलुकले ५० प्रतिशत खर्च बेहोर्ने व्यवस्था छ । नेपालले ३५ प्रतिशत खर्च बेहोर्नुपर्ने रहेछ । सार्कका सबै मुलुकका विद्यार्थी अध्ययन गर्ने मूल उद्देश्य बोकेको यस विश्वविद्यालयमा नेपाली विद्यार्थीहरूको पनि राम्रै उपस्थिति छ । हाल शैक्षिक हिसाबले राम्रो रहेको यस सार्क विश्वविद्यालयले छोटो समयमै राम्रो स्थान बनाएको छ । शैक्षिक क्षेत्र राम्रो भए पनि प्रशासनिक पाटोमा देखिएको समस्या र क्षेत्रीय राजनीतिक अन्तर्द्वन्द्वको असर विश्वविद्यालयमा देखिन थालेको छ । सार्कले आफूलाई बचाउने हो भने एक सदस्यको असहमतिपछि बैठक बस्न नसक्ने प्रावधान संशोधन गर्नुपर्छ । यस्तो भए मात्र सार्कको नियमित शिखर सम्मेलन सम्भव छ, समस्त दक्षिण एसिया विकासको बाटोमा अगाडि बढ्नेछ र सार्क विश्वविद्यालयको पनि भविष्य उज्ज्वल हुनेछ । वीरेन्द्र सुवाल, ब्यासी, भक्तपुर"
कम्युनिस्टमा नआएको लोकतन्त्र,"केहीअघि नेकपा एमालेले आफ्नो अधिवेशन नारायणी खोलाको बगरमा गर्यो । हजारौं कार्यकर्ताको उपस्थितिमा अधिवेशन हुनु राम्रो हो । तर, अधिवेशन कसरी भयो भन्ने पक्ष महत्त्वपूर्ण हो । एमाले अधिवेशनमा सर्वसम्मत अध्यक्षका लागि पहल गरियो । सहमतिको प्रयास गरे पनि सहमति हुन सकेन । अन्तिममा पार्टी अध्यक्षका लागि केपी शर्मा ओली र भीम रावलबीच प्रतिस्पर्धा भयो । पुनः अध्यक्ष ओली नै निर्वाचित भए । यो निर्वाचनलाई लिएर अनेक टीकाटिप्पणी भए । जे भए पनि नेकपाले अधिवेशन गर्यो । आगामी दिनमा अध्यक्ष ओलीले पार्टीलाई कसरी अघि लान्छन् हेर्न बाँकी नै छ । भर्खर कांग्रेसले पनि अधिवेशन सकेको छ । माओवादी केन्द्रको अधिवेशन पनि हालै सकियो । एमालेको अधिवेशनलाई लिएर अनेक टिप्पणी गर्ने पुष्पकमल दाहालले पनि एमालेकै तरिकाबाट अधिवेशन सक्काए । अरूलाई भन्नुभन्दा आफू सच्चिन सकेको भए राम्रो हुन्थ्यो । अधिवेशनबाट पुनः अध्यक्षमा दाहाल नै निर्वाचित भए । उनले नयाँनौलोभन्दा पनि सबै एकाघरका परिवारलाई नै केन्द्रदेखि तलसम्म नियुक्त गरे । यसले कम्युनिस्ट पार्टीहरूमा लोकतन्त्र अझै नआएको देखाउँछ । पुरुषोत्तम घिमिरे, जोरपाटी, काठमाडौं"
बिनाकसुर थुनामा,"सर्वोच्चले उच्च अदालतलाई सोध्यो २८ करोड राजस्व छली मुद्दामा विपन्न किन ? समाचारले नेपालको कानुन निमुखामुखी नभएको प्रस्ट पारेको छ । बारा परवानीपुर१ का सामान्य बनिबुतो गरेर जीविका चलाइरहेका उमाशंकर रायभर कुनै कसुरै नगरी जागिरको लोभमा हस्ताक्षर गरेर चलाखीको फन्दामा पर्दा २८ करोड राजस्व छलीको अभियोगमा नख्खु कारगारमा १० महिनादेखि थुनिएका छन् । सर्लाहीका सरोजकुमार मिश्रले रायभरको नागरिकता र हस्ताक्षरको दुरुपयोग गरी करोडौं रकम राजस्व छली गरेका थिए । राजस्व हिनामिना गर्ने सरोजकुमार भए पनि कानुनले रायभरलाई नै दोषी देखेर थुनेको छ । बिहानबेलुका बनिबुतो गरेर फुसको घरमा परिवारसहित बसिरहेका रायभर कुनै कसुरै नगरी कानुनको आँखामा दोषी देखिनु विडम्बनापूर्ण छ । कानुन गरिबमुखी हैन धनीमुखी हुँदै गएको छ । कसुर नगरे पनि कानुनको आँखामा दोषी देखिएका कैयौं निमुखाले जेल जीवन बिताउनु कुनै नौलो घटना हैन । अर्बौं भ्रष्टाचार गर्ने करोडौं कमिसनको बार्गेनिङ गर्नेहरू ऐशआरामको जीवन बिताइरहेका छन् । उनीहरूलाई कानुनले कहिलै देख्दैन । राष्ट्रको ढिकुटीबाट अर्बौं रकम हिनामिना गर्नेहरू कानुनलाई नै चुनौती दिँदै राज्यका उच्च तहमा क्रमशः आसीन भैरहेका छन् । तर रायभरजस्ता निमुखा बिनाकसुर फसिरहँदा पनि कानुनले नदेख्नु दुःखद छ । कानुन विज्ञहरूले बिनाकसुर दोषी ठहरिने प्रावधानहरूलाई परिमार्जन गर्न किन सरकारलाई खबरदारी गर्दैनन् ? रायभर निर्दोष हुन् भन्ने आधार हुँदाहुँदै कानुनले किन उनैलाई खेदिरहन्छ ? के यो मुलुक निमुखाहरूका लागि हैन र ? नियतवश कसैले कसैलाई आपराधिक धन्दामा फसायो भने त्यसबाट उन्मुक्ति पाउनका लागि कानुनी आधारहरू छन् कि छैनन् भन्ने सवालमा राज्य गम्भीर बन्नुपर्ने देखिएको छ । निमुखाहरूको पक्षमा कानुनले नबोल्ने हो भने रायभरजस्ता धेरै निमुखाले जेल भरिने पक्का छ । राजनीतिक दलमा आबद्ध शीर्ष स्थानका व्यक्ति वा कुनै हुनेखाने वर्गको मान्छे आज रायभरजस्तो गर्दै नगरेको कसुरमा थुनिनुपरेको भए सिंगो व्यवस्था नै जुरुक्क उठिसक्थ्यो होला । कानुन परिमार्जन गरेर होस् या कुनै नयाँ कानुन व्यवस्था गरेर, जसरी भए पनि त्यस्ता व्यक्तिहरू छुटिसक्थे । तर, रायभर निर्दोष हो भन्ने आधारहरू स्पष्ट हुँदाहुँदै कानुनले उसैलाई थुनामा राखेको छ । बिनाकसुर १०१० महिना जेलमा बसेको क्षतिपूर्ति राज्यले दिन्छ कि दिँदैन ? सरोजकुमार मिश्रहरूलाई राज्यले जीवनभरि जेलमा राख्छ कि राख्दैन ? यस्ता प्रश्नको जवाफ खोइ ? गोविन्द विक, बूढानीलकण्ठ१२, काठमाडौं"
'दिलमा सजाइएको समाजवाद,"कक्रिएको समाजवादसमाज विकासक्रमको सामान्य नियमअनुसार समाजवादमा पुग्नका लागि अधिकतम राष्ट्रिय पुँजीको विकास अपरिहार्य हुन्छ । त्यसका लागि पुँजीवादको परिपक्व विकास र लामो समयसम्मको पुँजीवादी व्यवस्थाको स्थिरता आवश्यक पर्छ । पछिल्लो जनक्रान्तिले सामन्ती राज्य व्यवस्थाको अवेशषका रूपमा रहेको राजतन्त्रको अन्त्य गरेसँगै नेपाल आज पुँजीवादी विकासको चरणमा तीव्र गतिमा प्रवेश गरेको छ । कसैको तीव्र इच्छा वा चाहनाले पनि यसलाई तत्काल ध्वंस वा विस्थापन गर्न सक्दैन । सामन्तवादी व्यवस्थाभन्दा पुँजीवादी व्यवस्था प्रगतिशील नै हो । तर हामी पुँजीवादी व्यवस्थालाई जनताको हितमा उपयोग गर्न मानसिक र सांगठनिक रूपले सक्षम छौं ? यही समकालीन नेतृत्वले समाजवादतर्फ जाने साधनका रूपमा पुँजीवादलाई उपयोग गर्न सक्ला ? आज पुँजीवाद एकातर्फ अन्तर्राष्ट्रिय वित्तीय पुँजीवादको चपेटामा परेको छ भने, अर्कातर्फ पुँजीवाद प्रगतिशील हुँदै जानुको सट्टा घरेलु दलाल पुँजीवादतर्फ उन्मुख हुँदै गएको छ । पुँजीवादी व्यवस्थालाई दलाल पुँजीवादतर्फ जाने खतराबाट रोक्दै यसलाई अधिकतम प्रगतिशील र राष्ट्रिय चरित्रको बनाउनु अहिलेको नेपाली क्रान्तिको प्रथम दायित्व हो । साम्यवादसम्म जाने लक्ष्य लिएका वामपंथी दलहरूले समेत नेपालमा पुँजीवादी क्रान्ति आधारभूत रूपमा सकिएको र अबको चरण भनेको समाजवादी क्रान्तिको हो भन्ने निष्कर्ष निकालेको आजको दिनमा विकास, स्थिरता र रूपान्तरणका लागि नेपालमा तत्काल कुनै अर्को राजनीतिक क्रान्तिको आवश्यकता छैन । समाजवादमा प्रतिबद्ध प्रमुख राजनीतिक दलका लागि लोकतान्त्रिक समाजवादको यात्रासम्म जाने साधनका रूपमा पुँजीवादलाई अधिकतम उपयोग गरेर त्यस प्रयोजनका लागि साझा उद्देश्य, लक्ष्य र कार्यक्रम बनाएर मुलुकको विकासलाई तीव्रता दिने अथाह सम्भावना मुलुकसामु छ । तर लोकतान्त्रिक समाजवादको अधिकतम उपयोग गर्दै समाजवादसम्म जाने लक्ष्य लिएका राजनीतिक दलहरू आज दलाल पुँजीवादको घेराबन्दीमा परेका छन् र समाजवादको यात्रा प्रारम्भमै कक्रिएको छ । बिनाश्रमको, गैरकानुनी आर्जनको, उद्यमशीलताबिनाको, बिचौलियाका माध्यमबाट आर्जित, मुद्रा निर्मलीकरणबाट आर्जित, भ्रष्टाचारबाट आर्जित पुँजीको पक्षपोषण गर्ने शक्ति र व्यक्ति दलाल पुँजीवादी हुन् । समाजवादको यात्रालाई आज त्यही दलाल पुँजीले बन्धक बनाउँदै लगेको छ । दलाल पुँजीका माध्यमबाट गतिलो आर्थिक हैसियत बनाएका व्यक्तिहरू प्रमुख दलका नेताहरूलाई नीतिगत रूपमै सहजै प्रभावित पार्न सफल हुँदै गएका छन् । स्थानीयदेखि संघीय तहसम्मका दलहरूको वा राजकीय निकायको नेतृत्व चयनमा दलाल पुँजीवादीहरूकै हालीमुहाली देखिन थालेको छ । राजनीतिक दलहरूमा इमानदारी, निष्ठापूर्ण लगानी र सक्रियताको मूल्यांकन हुनै छाडेको छ । प्रत्येक दलका प्रमुख नेताकहाँ धाउने दलाल पुँजीपतिहरूले त्यस दलको नेतृत्व वा सहभागितामा सरकार बन्दा पद, अवसर र सुविधा सहजै हात पार्न थालेका छन् । संघीय वा स्थानीय तहको टिकट वितरण उनीहरूद्वारा प्रभावित हुन थालेको छ । परिणामस्वरूप, मुलुकमा भ्रष्टाचार र अनियमितता जीवनशैली बन्दै गएको छ । न्यायपालिकामा व्याप्त भ्रष्टाचारविरुद्धको आन्दोलन सञ्चालन भएको दुई महिना व्यतीत हुँदा पनि दलहरूले मौनता साधिरहनुले नेपालमा दलाल पुँजीवादका जराहरू कहाँकहाँ पुगेका छन् भन्ने स्पष्ट हुन्छ । दलाल पुँजीवादको घेराबन्दीलाई तोड्दै राष्ट्रिय पुँजीको विकास गर्ने र प्राप्त प्रतिफललाई सामाजिक न्यायका आधारमा वितरण गर्ने नीति तथा कार्यक्रम तयार गर्ने हो भने समाजवादतर्फको यात्रा तय हुनेछ । तर त्यतातर्फ जानका लागि अवरोधका रूपमा रहेको दलाल पुँजीवादको चक्र तोड्न सक्ने दल, संगठन र नेता अनि तदनुकूलको नीति तथा कार्यक्रम पनि चाहिन्छ । समाजवादको लक्ष्य लिएका प्रमुख तीन दलका महाधिवेशनमा यो विषयमा बहस, विमर्श र छलफल नै भएन भन्दा पनि हुन्छ । यस्तो अवस्थामा दलाल पुँजीवादविरोधी शक्तिहरूको पहिचान, मोर्चाबन्दी र सुदृढ संगठन आजको आवश्यकता होÙ मुलुक त्यतातर्फ नगई सुखै छैन । समकालीन नेतृत्वले यो युगीन कार्यभार पूरा गर्न सकेन भने आन्दोलनले नयाँ नेतृत्व जन्माउँछ र मुलुक समाजवादतर्फ जान्छ । अबको नेपाली क्रान्तिको प्रमुख कार्यभार समाजवादप्रति प्रतिबद्ध एवं दलाल पुँजीवादविरोधी शक्तिहरूको सहकार्य, समन्वय र एकता नै हो । कम्युनिस्ट र कांग्रेस पार्टीमा निष्ठा र इमानका साथ कार्यरत नेताकार्यकर्ताहरू अब दलाल पुँजीवादसँग लड्न र समाजवादको यात्रालाई अघि बढाउनका लागि न्यूनतम साझा कार्यक्रम बनाउनतर्फ लाग्नुपर्छ । राजनीतिक दल र भजन मण्डलीमा एउटा समानता हुन्छ, त्यो हो दुवैमा साझा उद्देश्य र लक्ष्यका लागि व्यक्तिहरू संगठित हुनु । तर राजनीतिक दल भजन मण्डलीभन्दा कहाँनेर फरक हुन्छ भने, यसमा आलोचनात्मक चेत भएका व्यक्तिहरू संगठित भएका हुन्छन् र यसै कारण दलहरू जीवन्त र क्रियाशील हुन्छन् । हरेक दलभित्रका सच्चा समाजवादीहरू दलाल पुँजीवादविरुद्ध लड्न अब पनि एकजुट नहुने हो भने दलहरू र भजन मण्डलीमा कुनै फरक हुनेछैन । तसर्थ अहिलेको पुँजीवादी राज्य व्यवस्थालाई दलाल पुँजीवादतर्फ जानबाट रोक्दै दलहरू समाजवादतर्फ अघि बढेनन् भने मुलुकमा अर्को स्वरूपको प्रतिक्रान्ति निश्चित छ । समाजवाद अञ्जु पन्तको उपर्युक्त गीतजस्तो बिर्सन पनि नसकिने र प्राप्त गर्न पनि नसकिने वस्तु बनिरहनु हुँदैन ।"
युक्रेनमा रुस र अमेरिका,"नेपालका लागि शिक्षासन् १९९० देखि रुसको बदलिँदो अन्तर्राष्ट्रिय भूमिका हेर्दा नेपालका शासकहरूले एउटा तथ्य बुझ्न जरुरी छ आत्मसम्मान र पहिचान राखेर बाँच्ने हो भने, देशको आन्तरिक राजनीति र समाजका सबै शक्तिलाई मिलाई प्रजातान्त्रिक परिवेशमा जनतासँग माछा र पानीको सम्बन्ध राखेर अघि बढ्ने चिन्तन आजको आवश्यकता हो । अनि मात्र देश बलियो हुन्छ । त्यस बखत मात्र हामीले आफ्नो अस्मिता जोगाउन सक्छौं । अग्रगमनलेनिनवादमाओवाद जस्ता नारा रुसका ग्लासनोस्त र पेरेस्त्रोइका नाराझैं फाल्तु हुँदै गएका छन् र यस्तै नाराको पछि लागेमा आउँदा दिनहरूमा हामी संकटमा पर्ने स्पष्ट छ । हामीले बुझ्नुपर्ने के छ भने, आजको विश्वमा कुनै एक देशले अर्को देशलाई राष्ट्रिय स्वार्थको परिवेशमा नै हेर्छ र राष्ट्रिय स्वार्थमा एउटा मुख्य अंग राष्ट्रिय सुरक्षा हो । जब आन्तरिक भ्रष्टाचार, कलह र नयाँ सामन्ती कुलीनतन्त्रका कारण देश कमजोर हुन्छ, त्यस बखत अरू देशसँगको सम्बन्धमा हामी तल पर्नेछौं र बिस्तारै आज्ञाकारी सेवकमा रूपान्तरित हुनुपर्ने स्थिति आउन सक्नेछ । यो तथ्यलाई भुलेर देशभित्र एकअर्कालाई निकृष्ट गाली गर्नुलाई आफ्नो बहादुरी सम्झने प्रवृत्तिको पुनरवलोकन गर्नु बुद्धिमानी हुनेछ । लोहनी राप्रपाका निवर्तमान अध्यक्ष हुन् ।"
दलित आन्दोलनको पुनःसंरचना आवश्यक,"नीति, संरचना र नेतृत्वमै पुनःसंरचना दलित आन्दोलनले हालसम्म उठाउँदै आएका मुद्दामा, अहिले कायम रहेका संरचनामा र नेतृत्व शैलीमा व्यापक पुनःसंरचना गर्न आवश्यक छ । अहिले पनि संविधान निर्माण हुनुपूर्वकै मुद्दालाई निरन्तरता दिने कि त्यसयता विकास भएको देशको राजनीतिक, सामाजिक र आर्थिक अवस्था र अन्तर्राष्ट्रिय सन्दर्भलाई समेत विश्लेषण गरेर समयानुकूल एजेन्डाहरू तयार गर्ने भन्नेमा दलित आन्दोलन अलमलमा रहेको देखिन्छ । संविधानमा जेजति अधिकार सुनिश्चित भएका छन्, तिनबाट दलित समुदायको उत्थान, विकास र मुक्ति सम्भव छ कि अरू थप मुद्दा स्थापित गर्नुपर्ने हो ? यस विषयमा गम्भीर समीक्षाको खाँचो छ । नयाँ सन्दर्भमा राजनीतिक, आर्थिक, सामाजिक विकासका मुद्दालाई राष्ट्रिय तथा अन्तर्राष्ट्रिय परिवेश अनुसार अनुकूलन गर्नुपर्नेÙ संवैधानिक रूपमा प्राप्त उपलब्धिलाई संस्थागत गर्नुपर्नेÙ कार्यान्वयन गर्नुपर्ने र संविधानमा सम्बोधन हुन छुटेका मुद्दालाई प्राथमिकतासाथ उठाउनुपर्ने देखिन्छ । वास्तविक दलित मुक्तिका लागि वर्ण तथा जात व्यवस्थाको खारेजी, दलित सशक्तीकरण, निर्णय प्रक्रियामा प्रतिनिधित्व एवं दलितमैत्री विकास र समृद्धिका मुद्दालाई दलित आन्दोलनको मुख्य रोडम्याप बनाउनुपर्छ । तीनै तहका राज्यका संरचनासँग अनुकूलन हुने गरी दलित भ्रातृ संगठन, नागरिक समाज र अन्य सरोकारवाला निकायले आफ्ना संरचनाहरूलाई कामकाजी हुने गरी निर्माण गर्नुपर्छ । अहिलेसम्म नागरिक संघसंगठनले मात्र दलित सवाललाई अन्तर्राष्ट्रियकरण गर्दै आएकामा यसको दायरालाई फराकिलो बनाउँदै भ्रातृ संगठनहरूले राजनीतिक स्तरमा समेत काम गर्ने खालको संयन्त्र बनाउन जरुरी छ । माथि उल्लिखित मुद्दा र संरचनालाई बोक्न सक्ने भिजन भएको गतिशील नेतृत्व दलित आन्दोलनले खोजेको छ । विभिन्न जनआन्दोलन, तीन पटक भएका सशस्त्र संघर्ष र अन्य सामुदायिक आन्दोलनले समेत पूर्ण रूपले ढाल्न नसकेको सामन्तवादलाई ढाल्ने एवं नेपालको विभेदकारी राज्य संरचना र जातिवादमा आधारित सामाजिकधार्मिक संरचनालाई खलबल्याउने किसिमको सशक्त आन्दोलन दलित समुदायले गर्नुपर्छ । यसका लागि गहिरो अध्ययनसहित ज्ञानको दायरा फराकिलो भएको, मुद्दालाई बुझेको र बुझाउन सक्ने, मूल रूपमा आफ्नो दलसँग आँखामा आँखा जुधाएर अन्तरसंघर्ष गर्न सक्ने, राष्ट्रिय र अन्तर्राष्ट्रिय परिवेश बुझेको र ती ठाउँमा मुद्दालाई प्रखर रूपमा उठाउन सक्ने नेतृत्व दलित भ्रातृ संगठन र नागरिक समाजमा आवश्यक छ । आवश्यक पर्दा सबैलाई एक ठाउँमा ल्याएर एकीकृत आन्दोलन गर्न सक्ने भारतका अम्बेडकरजस्तै उच्च तहको नेता पनि दलित आन्दोलनले खोजेको छ । अन्त्यमा, दलित आन्दोलनले तत्कालीन रूपमा संवैधानिक प्रावधानहरूको प्रभावकारी कार्यान्वयन गर्ने र दीर्घकालीन रूपमा वर्ण र जात व्यवस्थाको अन्त्य गर्ने लक्ष्यसहितको ठोस रणनीति बनाउनुपर्छ । यही लक्ष्यअनुरूपको संगठन बनाएर समग्र दलित अधिकारकर्मी, आन्दोलनका नेता तथा कार्यकर्ताहरूले आफ्ना सोच, विचार, व्यवहार, कार्यशैलीमा देशको नयाँ व्यवस्था र प्रणाली अनि विश्वपरिवेशअनुकूल हुने गरी पुनःसंरचना गर्न जरुरी छ । हिजोजस्तो रूढिवादी, परम्परावादी, तदर्थवादी तरिकाले अब आन्दोलनको नेतृत्व गर्न कठिन छ । मूल रूपमा सूचना प्रविधिले साँघुरिएको विश्वमा नयाँ पुस्ता फरक सोच, विचार, ज्ञान, आशा, अपेक्षा र उत्साह लिएर आएको छ । नयाँ पुस्ताका मनोभावनालाई सम्बोधन गर्न र उनीहरूको समेत नेतृत्व गर्न दलित आन्दोलनको मूल नेतृत्वले ज्ञान, सीप, विज्ञान, सूचना, प्रविधि र भाषासहित भिजनरी र गतिशील हुने गरी आफूलाई पुनःसंरचना गर्न आवश्यक छ ।"
"कजाखस्तानमा चर्कियो प्रदर्शन, दर्जनौंको मृत्यु","अल्माटी (एएफपी) कजाखस्तानको सबैभन्दा ठूलो सहर अल्माटीमा सुरक्षाकर्मीको गोलीले दर्जनौं प्रदर्शनकारी मारिएका छन् । सुरक्षाफौजले प्रशासनिक भवनहरूमा आक्रमण गर्ने प्रदर्शनकारीलाई रोक्ने क्रममा गरिएको कारबाहीमा दर्जनौं मारिएका पुष्टि गरेको छ । सुरक्षाकर्मीले सहरमा शान्ति फर्काउनका लागि प्रदर्शनकारीहरूमाथि गोली चलाउन बाध्य भएको जनाएको छ । चरमपन्थी विद्रोहीहरूले प्रशासनिक भवनहरू, अल्माटी सहरको प्रहरी विभागका साथै स्थानीय प्रहरी चौकीमा आक्रमण थालेपछि गरिएको कारबाहीमा दर्जनौं आक्रमणकारी मारिएका छन्, प्रहरी प्रवक्ता सल्टनट अजिरबेकले भने । अजिरबेकले प्रदर्शनकारीको आक्रमणमा कम्तीमा १२ जना सुरक्षाकर्मी मारिएका र ३ सय ५३ जना घाइते भएका बताए । कम्तीमा एक हजार प्रदर्शनकारी घाइते भएका छन् । सरकारले एलपीजी ग्यासको मूल्य दोब्बर गरेपछि सुरु भएको विरोध प्रदर्शन हिंसात्मक बनेको हो । देशव्यापी रूपमा इन्टरनेट सेवा बन्द गरिएका कारण कजाखस्तानमा वास्तवमा के भइरहेको छ भन्ने प्रस्ट थाहा हुन नसकेको निगरानी समूहहरूले जनाएका छन् । रुसले कजाखस्तानका राष्ट्रपतिको आग्रहपछि सुरक्षाफौज पठाएको बताएको छ । बढ्दो अशान्ति नियन्त्रणका लागि मद्दत पुर्याउन अनुरोध गरेपछि सेना पठाएको मस्को नेतृत्वको सैन्य गठबन्धनले जनाएको छ । रुसी विदेश मन्त्रालयका प्रवक्ता मारिया जाकले स्थितिलाई स्थिर र सामान्य बनाउन निश्चित समयका लागि कजाखस्तान गणतन्त्रमा सामूहिक सुरक्षा सन्धि संगठन (सीएसटीओ) को शान्ति सेना पठाइएको जनाएका छन् । सीएसटीओमा रुससँगै बेलारुस, आर्मेनिया, ताजिकिस्तान र किर्गिजस्तान सदस्य छन् । यद्यपि, रुसी विदेश मन्त्रालयद्वारा जारी विज्ञप्तिमा कति समयका लागि सेना पठाइएको हो भन्नेबारे उल्लेख छैन । सेनाको मुख्य कार्य कानुन कार्यान्वयन निकायलाई सहयोग गर्नु हुनेछ, विज्ञप्तिमा भनिएको छ । भ्रष्टाचार, गरिबी र बेरोजगारीको समस्या बढेको भन्दै जारी प्रदर्शन सरकारले ग्यासमा मूल्य बढाएपछि आइतबारदेखि चर्केको हो । प्रदर्शनकारीले बुधबार अल्माटीको मुख्य प्रशासनिक भवनका साथै सरकारी कार्यालयहरूमा पसेर आगो लगाइदिएका थिए । कजाखस्तानका राष्ट्रपति कास्यम जोमार्त तोकाएभले विदेशमा तालिम लिएका आतंककारी गुन्डा ले समस्या निम्त्याएका भन्दै देशव्यापी संकटकालको घोषणा गरेका छन् ।"
भारतमा एकै दिन ९० हजार संक्रमित,"नयाँदिल्ली (एजेन्सी) कोभिड१९ को नयाँ भेरिएन्ट ओमिक्रोनको संक्रमण तीव्र बन्दै गएपछि भारतमा एकै दिन ९० हजारभन्दा बढी संक्रमित थपिएका छन् ।भारतीय स्वास्थ्य तथा परिवार कल्याण मन्त्रालयका अनुसार देशभर पछिल्लो २४ घण्टामा ९० हजार ९ सय २८ जना संक्रमित भएका हुन् । योसँगै भारतमा हालसम्म संक्रमित हुनेको संख्या ३ करोड ४९ लाख नाघेको छ । मन्त्रालयका अनुसार सोही अवधिमा थप ३ सय २५ जनाको संक्रमणका कारण मृत्यु भएको छ । यसैसँगै भारतमा कोभिडका कारण ज्यान गुमाउनेको संख्या ४ लाख ८७ हजार ६ पुगेको छ । भारतभर हाल २ लाख ८५ हजार ४ सय १० जना संक्रिय संक्रमित छन् । मन्त्रालयले पछिल्लो २४ घण्टामा १९ हजार २ सय जना निको भएको जनाएको छ । निको हुने दर ९७८१ प्रतिशत रहेको जनाइएको छ । सन् २०२१ को जनवरी १६ बाट कोभिडविरुद्धको खोप अभियान सुरु गरेको भारतले १ अर्ब ४८ करोड ६७ लाखभन्दा बढी डोज खोप लगाइसकेको जनाइएको छ । यसैबीच, भारतमा नयाँ भेरिएन्टबाट पहिलो पटक एक जनाको मृत्यु भएको सरकारले पुष्टि गरेको छ । स्वास्थ्य तथा परिवार कल्याण मन्त्रालयले राजस्थानमा ७४ वर्षीय एक पुरुषको ओमिक्रोन संक्रमणका कारण ज्यान गएको जनाएको हो । मधुमेहका रोगी उनको केही दिनदेखि उपचार भइरहेको थियो । भारतमा अहिलेसम्म २ हजार १ सय ३५ जना संक्रमित भएको बताइएको छ । भारतमा हालसम्म २ हजार ३ सय ६० जनामा ओमिक्रोनको संक्रमण पुष्टि भइसकेको छ । तीमध्ये ६ सय ५३ महाराष्ट्र र दिल्लीका ४ सय ६४ जना छन् । प्राविधिक रूपमा यो ओमिक्रोनसँग सम्बन्धित मृत्यु हो । मृतक मधुमेहसहित अन्य रोगपीडित थिए, स्वास्थ्य मन्त्रालयका सहसचिव लव अग्रवालले भने । भारतीय सञ्चारमाध्यमका अनुसार उनको राजस्थानस्थित उदयीपुर अस्पतालमा १५ दिनदेखि उपचार भइरहेको थियो ।"
बाघ आक्रमणको त्रासले 'हाइटेक गणना,"(ठाकुरद्वारा, बर्दिया)  वन्यजन्तुले आक्रमण गर्ने जोखिम बढी देखिएकाले यसपटक राष्ट्रिय बाघ गणनालाई विगतको तुलनामा उच्च प्रविधियुक्त बनाइएको छ । गणनामा खटिएका जनशक्तिमाथि विशेष सुरक्षा सतर्कतासमेत अपनाइएको छ । पहिलो चरणमा बर्दिया राष्ट्रिय निकुञ्ज र मध्यवर्ती क्षेत्रमा बाघ गणना जारी छ । बर्दिया र बाँके निकुञ्जलाई एउटा कम्प्लेक्स बनाएर बाघ गणना भइरहेको छ । यही कम्प्लेक्समा पर्ने बाघ गणनाका लागि २ किमि लम्बाइ र २ किमि चौडाइका ८ सय १६ वटा खण्ड (ग्रिड) मा विभाजन गरिएको छ । बर्दिया निकुञ्जको खाता र कर्णाली तटीय क्षेत्रमा जडान गरिएका क्यामेरा भर्खरै निकालिएको छ । ती क्यामेरामा कैद भएका बाघका तस्बिरको विश्लेषणपहिचान विशेषज्ञले देशभरको गणना सकिएपछि गर्नेछन् । बाघ गणनाका लागि बर्दियाबाँके कम्प्लेक्सलाई चारवटा ब्लकमा विभाजन गरिएको छ । बर्दिया निकुञ्जका प्रमुख संरक्षण अधिकृत विष्णुप्रसाद श्रेष्ठका अनुसार बर्दियाबाँके कम्प्लेक्सअन्तर्गतको पहिलो ब्लकबाट क्यामेरा निकालेर दोस्रो ब्लकतिर काम सुरु गरिएको छ । एउटा ब्लकमा कम्तीमा पनि २० दिनसम्म क्यामेरा राखिन्छ । दोस्रो ब्लकअन्तर्गत बर्दिया निकुञ्जको राजमार्गसमेत पर्ने रम्भापुर, लामिदमार र बाँसपानीबाट पूर्वको जंगलमा प्राविधिक टोलीले क्यामेरा जडान गर्नेछन् । बाघ ओहोरदोहोर गर्ने सम्भावित विभिन्न नाकामा १ सय ९१ जोडी स्वचालित क्यामेरा जडान गरिनेछ । क्यामेरा जडान गर्नमात्र ४२ जनाको प्राविधिक टोली खटिएको छ । ६ जनाको दरले सातवटा समूहले क्यामेरा जडान गर्नेछ ।बर्दियामा तीन वर्षयता बाघको आक्रमणबाट ज्यान गुमाउनेको संख्या बढेकाले यसपटकको गणनाशैली अघिल्लोभन्दा भिन्न प्रकृतिको बनाएको निकुञ्जका प्रमुख संरक्षण अधिकृत श्रेष्ठले बताए । यस पटकको गणनामा हामीले जंगलभित्र (कोर क्षेत्र) कुनै पनि क्याम्प खडा गरेका छैनौं, श्रेष्ठले कान्तिपुरसँग भने, गणनामा खटिएका प्राविधिकले सेना र निकुञ्जको स्थायी पोस्टभित्रै बसेर काम गरिरहेका छन् । सुरक्षाका लागि सेना र हात्ती परिचालन गरिएको छ । असुरक्षित लागेको स्थानमा हात्तीबाट निगरानी गरिन्छ ।चितवनपर्सा कम्प्लेक्समा भने मंसिर १९ देखि गणना जारी छ । वन तथा वातावरणमन्त्री रामसहायप्रसाद यादवले चितवनबाटै गणनाको औपचारिक सुरुवात गरेका थिए । गणनाका लागि चितवनपर्सा र लालझाडीशुक्लाफाँटाजोगबुढा कम्प्लेक्समा भन्दा बढ्ता सुरक्षा चुनौती बर्दियाबाँके कम्प्लेक्सलाई मानिएको छ । प्रमुख संरक्षण अधिकृत श्रेष्ठका अनुसार गणनाका लागि क्यामेरा जडान गर्ने प्राविधिक टोलीलाई विशेष सुरक्षा निगरानीमा राखिएको छ । निकुञ्जको मुख्यालय ठाकुरद्वारामा सैनिक र कर्मचारीसहितको विशेष सुरक्षा कार्यदल सतर्क राखिएको छ, उनले भने, कुनै स्थानमा दुर्घटना भएको खबर पाउनेबित्तिकै टोलीलाई तुरुन्तै परिचालन गरिनेछ । टोलीले मुख्यालयमा सम्पर्क गर्न सहज होस् भनेर स्याटेलाइट फोन प्रयोग गरिएको छ । जंगलको भित्री भागमा मोबाइल नेटवर्कको समस्या हुने भएकाले त्यो व्यवस्था गरिएको हो ।२०७६ सालपछि बर्दिया निकुञ्जका भित्री भाग र मध्यवर्ती क्षेत्रमा बाघको आक्रमणले धेरै जनाको ज्यान लिएपछि यस पटकको गणना शैलीलाई हाइटेक बनाइएको राष्ट्रिय निकुञ्ज विभागका महानिर्देशक रामचन्द्र कँडेलले बताए । गत चैत २० मा चितवन राष्ट्रिय निकुञ्जमा गैंडा गणनाका क्रममा खटिएका वन्यजन्तु प्राविधिक विनोद श्रेष्ठ धुव्रे हात्तीसँगको जम्काभेटपछि भागदौडमा परेर सख्त घाइते भएका थिए । सुरक्षा चुनौतीलाई उच्च प्राथमिकतामा राखेर गणना गर्न निर्देशन दिइएको छ, कँडेलले भने, अहिलेसम्म अप्रिय घटना भएको रिपोर्टिङ आएको छैन ।बाघको बासस्थल रहेको सबैजसो क्षेत्रमा जंगली हात्ती आउजाउ गर्छन् । कतिपय अवस्थामा गैंडाले समेत आक्रमण गर्न सक्ने भएकाले सतर्कता अपनाउन भनिएको कँडेलले बताए । जंगलभित्र जडान गरिएका क्यामेरा अनुगमन गर्न र क्यामेराका ब्याट्री बदल्न परिचालन गरिएका कर्मचारीलाई पनि हिँडडुल गर्दा सतर्कता अपनाउन भनिएको छ । गणनामा निकुञ्ज क्षेत्रका जानकार र अनुभवी प्राविधिकलाई परिचालन गरिएको छ । श्रेष्ठले जंगलभित्र सुरक्षा टोलीबिना नहिँड्न प्राविधिकलाई सचेत गराइएको बताए । क्यामेरा जडान गर्ने प्राविधिक टोली सेना र अन्य कर्मचारीसँगै हात्तीमा आउजाउ गर्ने गरेको छ । उनीहरूको बास बस्ने व्यवस्था सेना रहेको पोस्ट र निकुञ्जको पोस्टमा मिलाइएको छ ।निकुञ्जबाहिरको मध्यवर्ती क्षेत्र, करिडोर र सामुदायिक वन क्षेत्रमै बाघले आक्रमण गरेका धेरै घटना भएकाले यसपटक संवेदनशील मानिएका स्थान र कोर क्षेत्रभित्र क्याम्प बनाइएको छैन । विगतका गणनामा भने प्राविधिक टोली भित्रीभागमा क्याम्प खडा गरेर टेन्टमै पनि बस्थ्यो । बर्दिया निकुञ्जमा गणना सकिएलगत्तै बाँके निकुञ्जमा क्यामेरा जडान सुरु गरिनेछ । बर्दिया निकुञ्जअन्तर्गतको भागमा करिब तीन सातामा गणना सकिने आकलन छ । तेस्रो र चौथो ब्लक बाँके निकुञ्जअन्तर्गत पर्छन् । बर्दियाबाँके कम्प्लेक्समा माघभित्र गणना सकिनेछ । यसपटक बर्दियामा बाघको संख्या उल्लेख्य बढ्ने प्राविधिकले अपेक्षा गरेका छन् । मानिस र पशुधनमाथि पछिल्लो समय भएका शृखंलाबद्ध आक्रमणले त्यसको संकेत गर्ने प्राविधिकहरू बताउँछन् । चालु आव २०७८७९ का चार महिनामा बाघको आक्रमणबाट बर्दियामा चार र बाँके निकुञ्ज क्षेत्रमा तीन जनाको ज्यान गइसकेको छ । बर्दियामा आव २०७७७८ मा १३ र आव २०७६७७ मा ६ जनाको ज्यान गएको थियो । आव २०७६७७ मा बाँके निकुञ्ज क्षेत्रमा दुई जनाले ज्यान गुमाए ।पटकपटक घटना भएका र संवेदनशील भागमा क्याम्प खडा गरिने छैन, राष्ट्रिय प्रकृति संरक्षण कोष (एनटीएनसी) को बर्दिया संरक्षण कार्यक्रमका प्रमुख रविन कडरियाले अघिल्ला पटकभन्दा यसपटक फरक र उच्च सतर्कता अपनाएर गणना गरिरहेको बताए । विगतमा नदीतटीय क्षेत्र र जंगलको भित्री भागमा टेन्ट राखेर बसेका थियौं, कडरियाले भने, यसपटक नितान्त मान्छेको चहलपहल भएको स्थान र सेनानिकुञ्जको पोस्टमा क्याम्प बनाइएको छ ।टाइगर एन्ड प्रेबेस मोनिटरिङ प्रोटोकल २०१७ ले निर्दिष्ट गरेअनुसार क्यामरा ट्रयापिङ र अकुपेन्सी सर्भे विधि अपनाएर बाघ गणना गरिनेछ । गणनामा १० हजार ९ सय ४४ मान्छेदिन (म्यान डे) लाग्ने अनुमान गरिएको छ । फागुनसम्म सबै कम्प्लेक्समा गणना सक्ने र साउन १३ मा विश्व बाघ दिवसका दिन नतिजा सार्वजनिक गरिने विभागको तयारी छ ।नेपालमा यो गणनामा बाघको संख्या करिब दोब्बर अर्थात् २ सय ५० को हाराहारी पुग्ने अपेक्षा गरिएको छ, सन् २०१० ताका नेपालमा १ सय २१ बाघ थिए । पहिलो गणनामा सन् १९९५९६ मा करिब सय, सन् २००९ मा १ सय २१, सन् २०१३ मा १ सय ९८ र सन् २०१८ मा २ सय ३५ बाघ थिए । राष्ट्रिय प्रकृति संरक्षण कोष (एनटीएनसी), विश्व वन्यजन्तु कोष (डब्लूडब्लूएफ) र जुलोजिकल सोसाइटी अफ लन्डन (जेडएसएल) ले गणनामा सहयोग गरेका छन् । गणनामा सरकार र सहयोगी संस्थाको ३ करोड ७० लाख रुपैयाँ खर्च हुनेछ ।"
बाघको आक्रमणबाट महिलाको मृत्यु,"नेपालगन्ज (कास) बाँकेको जलहन सामुदायिक वनमा बाघले आक्रमण गर्दा राप्तीसोनारी गाउँपालिका४ पर्सोनाकी ५२ वर्षीया लीला विष्टको मृत्यु भएको छ । सामुदायिक वनको तीनपानेमा बिहीबार घाँस काट्न गएका बेला उनलाई बाघले आक्रमण गरेको हो । उनीसँगै गएका चन्दाकुमारी मल्ल र हुकमी बस्नेतले भने भागेर ज्यान जोगाएका थिए ।सधैंझै बिहीबार पनि पर्सोना गाउँका महिला घरदेखि चार किलोमिटर दूरीमा रहेको सामुदायिक वनमा घाँस काट्न गएका थिए । घाँस काटिरहेका बेला लीलालाई बाघले आक्रमण गरेको स्थानीयले बताए । मल्ल र बस्नेतले घटनाबारे जानकारी गराएपछि सयौं स्थानीय र प्रहरी घटनास्थल पुगेका थिए । इलाका प्रहरी कार्यालय धामपुरको टोलीले दुई राउन्ड गोली फायर गरेपछि बाघ भागेको थियो । एक राउन्ड प्रहार गर्दा बाघले झम्टिन खोज्यो, दोस्रो राउन्ड प्रहार गर्दा बाघ भागेपछि शव ल्याउन सक्यौं, धामपुरका इन्चार्ज प्रहरी नायब निरीक्षक मुकुन्द सिग्देलले भने । लीला एकल महिला हुन् । उनका छोराबुहारी मजदुरीका लागि भारत गएका छन् ।बाघले बुधबार पनि राप्ती सोनारी४ कै ३० वर्षीया दुर्गा थारूलाई आक्रमण गरेको थियो । खुर्पा प्रहार गरी उनी बाघको आक्रमणबाट बच्न सफल भएकी थिइन् । दुर्गालाई बाघले आक्रमण गरेको गौरी सामुदायिक वन र बिहीबार लीलालाई आक्रमण गरेको जलहन सामुदायिक वन तीन किलोमिटर दूरीमा छन् । स्थानीयले बुधबार आक्रमण गरेको बाघले नै बिहीबार पनि आक्रमण गरेको हुन सक्ने आशंका गरेका छन् ।"
तरलता संकट लम्बिने संकेत,"(काठमाडौं)  स्थानीय तहको खातामा रहेको रकम निक्षेपमा गणना गर्न पाउने सीमा वृद्धि, थप पुनर्कर्जा स्वीकृतलगायत व्यवस्थाले पनि वित्तीय प्रणालीले भोग्दै आएको तरलता समस्या तत्काल नसुल्झिने संकेत देखिएको छ । चालु आर्थिक वर्षको दोस्रो त्रैमासको अन्त्य (पुस मसान्त) सम्ममा बैंक तथा वित्तीय संस्थामा भित्रिनेभन्दा बाहिरिने रकम धेरै देखिएकाले विद्यमान तरलता अभाव कायमै रहने जानकारहरू बताउँछन् ।दोस्रो त्रैमासको अन्त्यमा करमार्फत करिब ५५ अर्ब सरकारीको ढुकुटीमा जाने, करिब ३२ अर्बको पुनर्कर्जा परिपक्व हुने, करिब डेढ खर्ब अल्पकालीन सापटी परिपक्व हुने, थप कर्जा प्रवाहलगायतमा गरी करिब सवा ३ खर्ब रुपैयाँ बैंकहरूबाट बाहिरिने देखिन्छ, राष्ट्र बैंक स्रोतले भन्यो, सोही अवधिमा स्थानीय तहको खातामा रहेको रकम निक्षेपमा गणना गर्न पाउने व्यवस्थामार्फत प्रणालीमा ४८ अर्ब, पुनर्कर्जामार्फत ९२ अर्ब, निक्षेप वृद्धि र ब्याजबापत करिब ८५ अर्ब गरी करिब सवा २ खर्ब रुपैयाँ निक्षेप संकलन हुने देखिन्छ । यसरी हेर्दा माघ पहिलो साता वित्तीय प्रणालीमा करिब १ खर्ब रुपैयाँ अपुग हुने बैंकहरूले प्रक्षेपण गरेका छन् । यद्यपि पुँजीगत खर्च तीव्र बढ्न सकेको अवस्थामा भने तरलता स्थिति केही सहज हुन सक्ने उनीहरूको अनुमान छ ।पछिल्ला नीतिगत व्यवस्थाका कारण केही दिनयता वित्तीय प्रणालीमा निक्षेप बढ्न थालेको भए पनि पुस मसान्तपछि फेरि तरलताको समस्या यथावत् रहने संकेत देखिएको बैंकर्स संघका कार्यकारी निर्देशक अनिल शर्माले बताए । सरकारी खर्च तीव्र रूपमा नभए पुसपछि पनि तरलता समस्या कायमै रहने अवस्था छ, उनले भने, पुस मसान्तमा कर तिर्नुपर्ने, पुनर्कर्जा र राष्ट्र बैंकबाट लिएका अल्पकालीन कर्जा परिपक्व हुने देखिन्छ ।राष्ट्र बैंकले भने अब तरलताको अवस्थामा सुधार आउने र त्यसको सुरुवात भइसकेको दाबी गरेको छ । बैंकहरूले मंगलबारदेखि स्थानीय तहको खातामा रहेको रकमको ८० प्रतिशतसम्म निक्षेपमा काम गर्न पाएका छन् । यस्तो व्यवस्थाले बैंकहरूमा करिब ४८ अर्ब रुपैयाँ निक्षेप थपिएको, पुनर्कर्जामार्फत थप करिब ५५ अर्ब बैंक तथा वित्तीय संस्थामा गएको, सरकारी खर्च बढ्न थालेकोलगायत कारण विस्तारै तरलता अवस्थामा सुधार आउन थालेको राष्ट्र बैंकका प्रवक्ता गुणाकर भट्टको दाबी छ । मंगलबारसम्म वित्तीय प्रणालीमा करिब ६० अर्ब रुपैयाँ अधिक तरलता छ । सोमबारसम्म २५ अर्ब रुपैयाँ अधिक तरलता थियो । मंगलबारदेखि स्थानीय तहको खातामा रहेको ८० प्रतिशत रकम गणना गर्न पाउने व्यवस्थापछि एकै दिनमा थप ३५ अर्ब रुपैयाँ अधिक तरलता थपिएको हो । सरकारी खर्च पनि बढ्न थालेको छ, स्वीकृत पुनर्कर्जा पनि बैंकमा पुग्न थालेको छ, उनले भने, निश्चित वस्तु आयातका लागि एलसी खोल्दा नगद मौज्दात राख्नुपर्ने व्यवस्थाले पनि आयातमा कमी आउने देखिन्छ ।स्थानीय तहको खातामा रहेको रकमको ८० प्रतिशतसम्म निक्षेपमा गणना गर्न पाउने, थप पुनर्कर्जा स्वीकृत र एलसीमा नगद मार्जिन राख्नुपर्ने व्यवस्थाले तरलताको अवस्था सुध्रिइनहाले पनि थप नबिग्रने राष्ट्र बैंकका पूर्वकार्यकारी निर्देशक नरबहादुर थापाले बताए । पछिल्लो समय हरेक महिना तरलता संकट गहिरिँदै आएको छ, उनले भने, अबका केही महिना तरलता अवस्था सहज नै नभइहाले पनि थप बिग्रिँदैन । एलसीमा नगद मौज्दात राख्नुपर्ने व्यवस्थाले आयातमा कमी आउने देखिन्छ । यसबाट कर्जा मागमा कमी आउने भएकाले पनि अवस्था थप नबिग्रिन सक्छ ।कर्जा माग अपेक्षित रुपमा नघटेकाले आउँदा २३ महिनामा पनि तरलताको समस्या यथावत् रहने पूर्वबैंकर अनलराज भट्टराईको भनाइ छ । तरलताको अवस्था सुध्रार्न गरिएका पछिल्ला नीतिगत व्यवस्थाले पनि सुधार हुन गाह्रो छ, उनले भने, निक्षेपको भरपर्दो स्रोत नदेखिएकाले तरलता दबाब रहिरहन्छ । आउँदो चैतपछि भने अवस्थामा सुधार आउन सक्छ ।दोस्रो त्रैमासपछि सरकारले चालु आर्थिक वर्षको आन्तरिक ऋण पनि उठाउने भएकाले त्यसले पनि बजारबाट पैसा सरकारी ढुकुटीमा जाने उनले बताए । चैतपछि सरकारी खर्च ह्वात्तै बढ्ने भएकाले त्यतिबेलासम्म बैंक तथा वित्तीय संस्थाले संयमित भएर कर्जा प्रवाह गर्नुपर्ने देखिन्छ ।राष्ट्र बैंकका अनुसार पुस ११ सम्म वित्तीय प्रणालीमा करिब ९९ अर्ब रुपैयाँ पुनर्कर्जा लगानीमा थियो । मंगलबारसम्म लगानीमा रहेको पुनर्कर्जा बढेर १ खर्ब ५४ अर्ब रुपैयाँ पुगेको छ । वित्तीय प्रणालीमा तरलता थपिए पनि बैंक तथा वित्तीय संस्थाको कर्जा निक्षेप (सीडी) अनुपातमा कमी आएको छैन । मंगलबारसम्म बैंक तथा वित्तीय संस्थाको सीडी अनुपात औसत ९१ प्रतिशत छ । यस अवधिमा अन्तरबैंक ब्याजदर ४९७ प्रतिशत र लगानीमा रहेको स्थायी तरलता सुविधा (एसएलएफ) ९० अर्ब रुपैयाँ छ ।तरलता अभाव भएपछि बैंकहरूले सीडी अनुपात कायम गर्न मात्र नभएर कर्जा प्रवाह गर्न पनि एसएलएफ सुविधा लिँदै आएका छन् । यो सरकारी ऋणपत्र सुरक्षणमा राष्ट्र बैंकबाट ५ प्रतिशत ब्याजदरमा पाइने अल्पकालीन कर्जा हो । यस्तो कर्जाको परिपक्को अवधि बढीमा ७ दिन हुन्छ । तर बैंकहरूले सरकारी ऋणपत्रमा गरेको लगानीको ९० प्रतिशतसम्म एसएलएफ सुविधा लिन पाइन्छ । यसकारण उक्त सीमाभित्र रहेर बैंकहरूले हरेक साता एसएलएफ नवीकरण गर्दै आएका छन् ।माघमा निक्षेपको ब्याजदर बढाउनेनबढाउनेबारे बैंकहरूले छलफल थालेका छन् । छलफलमा बैंकहरूबाट दुई किसिमका धारणा आएका छन् । एकथरीले ब्याज बढाउँदैमा निक्षेप नआउने भएकाले ब्याजदर स्थिर राख्ने बताएका छन् भने अर्काथरीले लागत बढ्ने भएकाले ब्याजदर घटाउनुपर्ने धारणा राखेका छन् । यद्यपि ब्याजदर बढाउनेघटाउनेबारे अन्तिम निर्णय भइनसकेको बैंकर्स संघले जनाएको छ ।राष्ट्र बैंकले गत कात्तिकदेखि ब्याजदर निर्धारणमा प्रत्यक्ष हस्तक्षेप गर्दै आएको छ । त्यसयता बैंकहरूले मासिक औसत १० प्रतिशतले मात्र ब्याजदर बढाउन पाउँछन् । यो व्यवस्थाअनुसार बैंक तथा वित्तीय संस्थाले गत कात्तिक र मंसिरमा १० प्रतिशतका दरले निक्षेपको ब्याजदर बढाएका थिए । तर पुसमा बढाएका छैनन् । राष्ट्र बैंकको निर्देशनअनुसार लागतमा आएको परिवर्तनअनुसार पुस मसान्तमा बैंक तथा वित्तीय संस्थाले आधार दर परिमार्जन गर्नुपर्छ । गत कात्तिक र मंसिरमा ब्याजदर बढाएकाले बैंकहरूको आधार दर बढ्ने निश्चित छ । यसका आधारमा माघमा निक्षेपको ब्याजदर घटे वा स्थिर रहे पनि करिब १ प्रतिशत विन्दुले कर्जाको ब्याजदर बढ्ने बैंकहरूले बताउँदै आएका छन् ।"
बंगलादेशले चासो देखाएको सुनकोसी३ को ईआईए तयार,"(काठमाडौं)  बंगलादेश सरकारसँग संयुक्त लगानी खोज्न प्रस्ताव गरिएको सुनकोसी३ जलविद्युत् आयोजनाको वातावरणीय प्रभाव मूल्याङ्कन (ईआईए) प्रतिवेदन मस्यौदा तयार भएको छ । गत भदौ २९ मा बसेको नेपाल र बंगलादेशका ऊर्जा सचिवस्तरीय संयुक्त कार्यकारिणी समिति (जोइन्ट स्टेयरिङ कमिटी) बैठकबाट बंगलादेशले यो आयोजनामा संयुक्त लगानी प्रतिबद्धता जनाएको थियो । नेपाल विद्युत् प्राधिकरण र पावर ग्रिड कम्पनी अफ बंगलादेशले संयुक्त रूपमा लगानी गर्ने गरी आयोजना बनाउने प्रस्ताव गरिएको छ । आयोजनाको स्थलगत भ्रमणका लागि एक महिनाभित्रै बंगलादेशबाट प्राविधिक टोली पठाउने समझदारी पनि स्टेयरिङ कमिटी बैठकबाट जुटेको थियो । तर स्थलगत अध्ययनका लागि त्यस्तो टोली अहिलेसम्म नेपाल आइसकेको छैन । विद्युत् विकास विभागका अनुसार ईआईए प्रतिवेदनको मस्यौदा ऊर्जा, जलस्रोत तथा सिँचाइ र वन तथा वातावरण मन्त्रालयलाई बुझाइएको छ । विभागले २०१७ मेमा साङ्घाई इन्भेस्टिगेसन डिजाइन एन्ड रिसर्च इन्स्टिच्युट कम्पनी लिमिटेडलाई सुनकोसी२ र सुनकोसी३ आयोजनाको सम्भाव्यता अध्ययन तथा वातावरणीय प्रभाव मूल्याङ्कनका लागि ठेक्का सम्झौता गरेको थियो । अध्ययनपछि यी दुवै आयोजनामा यसअघि अनुमान गरिएको उत्पादन क्षमता परिमार्जन गरिएको छ । विभागले तयार पारेको प्रतिवेदनअनुसार सुनकोसी३ जलविद्युत् आयोजनाको बाँध यसअघि प्रस्तावित ठाउँभन्दा केही तल बनाउँदा करिब डेढ सय मेगावाट बढी उत्पादन गर्न सकिन्छ । तर यसरी बाँध सार्दा त्यसको असर सुनकोसी२ मा पर्नेछ । सुनकोसी२ जलविद्युत् आयोजना १११० मेगावाट उत्पादन क्षमताको रहेकामा त्यसको क्षमता घटाइएको छ । विभागले यस आयोजनालाई ९७८ मेगावाट उत्पादन क्षमतामा निर्माण गर्न सकिने गरी प्रतिवेदन तयार पारेको हो । ६८३ मेगावाट बिजुली उत्पादन गर्न सकिने सम्भावना देखिएको सुनकोसी३ जलाशयमा आधारित आयोजना हो । ईआईए मस्यौदा प्रतिवेदनअनुसार यो आयोजना निर्माणका लागि काभ्रेको तेमाल गाउँपालिका९ र रामेछापको खाँडादेवी गाउँपालिका१ को सीमामा लुभुघाट नजिक ५३८ मिटर लामो र १८० मिटर लामो बाँध प्रस्ताव गरिएको छ । यसअघि आयोजनाको बाँधस्थल रामेछाप र काभ्रेको सिमानामा पर्ने गरी चौरीखोलामा निर्माण गर्ने प्रस्ताव गरिएको थियो । चौरीखोलामा बाँध बनाउँदा आयोजनाको विद्युत् उत्पादन क्षमता ५३६ मेगावाट बराबर मात्रै निर्धाारण गरिएको थियो । सिन्धुपाल्चोक, सिन्धुली, काभ्रेपलाञ्चोक र रामेछापमा प्रस्तावित यो जलाशययुक्त आयोजना बाँधस्थलबाट करिब ४५ किलोमिटरसम्म फैलिनेछ । चार जिल्लाका चार वटा नगरपालिका र ९ वटा गाउँपालिका तथा यिनका ४५ वडा आयोजनाबाट प्रत्यक्ष एवं अप्रत्यक्ष रूपमा प्रभावित हुनेछन् । आयोजना प्रभावित वडाको जनसंख्या १ लाख २० हजार छ । आयोजना निर्माणका लागि प्रस्तावित धेरैजसो क्षेत्रमा पुष्पलाल राजमार्ग र अरनिको राजमार्गको सडकखण्ड रहेको पनि प्रतिवेदनमा उल्लेख छ । आयोजनाका लागि २ हजार ३ सय हेक्टर जमिन आवश्यक ठानिएको छ । त्यस्तै आयोजना बनाउन ४ हजार ४ सय २३ परिवारको १ हजार ४ सय ६९ हेक्टर कृषि तथा आवासीय जग्गा अधिग्रहण गर्नुपर्नेछ, जसमध्ये माझी बस्तीको १२८ हेक्टर र तामाङ समुदायको २५२ हेक्टर जमिन छ । आयोजनाबाट ३ हजार ३१३ वटा आवासीय घर तथा ८६० गोठको क्षति हुनेछ । तेमाल गाउँपालिकामा सबैभन्दा बढी ५३ प्रतिशत परिवार विस्थापित हुनेछन् । आयोजनाका लागि ९६ हजार ३ सय ३० वटा रुख काट्नुपर्ने देखिएको छ । प्रतिहेक्टर १ हजार ६ सय बिरुवा रोप्नुपर्ने कानुनी व्यवस्थाअनुसार आयोजनाका लागि १० लाख ४९ हजार ४४० बिरुवा रोप्नुपर्ने पनि प्रतिवेदनमा जनाइएको छ ।सुनकोसी नदीको उद्गम बिन्दु तिब्बत हो । यसको तिब्बततर्फको जलाधार क्षेत्रफल ३ हजार २ सय वर्गकिमि र नेपालतर्फको क्षेत्रफल १५ हजार ६ सय वर्गकिमि छ । सुनकोसी३ को बाँध निर्माण गरेपछि करिब १७६९ करोड घनमिटर पानी जलाशयमा जम्मा हुनेछ । जलाशय सुनकोसी नदीतर्फ बलेफी बजारभन्दा माथि र इन्द्रावती नदीतर्फ सीपाघाटसम्म फैलिन्छ । अर्थात् बाँधस्थलबाट करिब ४५ किलोमिटर माथिसम्म बाँध बन्नेछ, जसबाट खाँडादेवी गाउँपालिकाको लुभु बजार, दोलालघाट बजार र बलेफी बजार डुबानमा पर्नेछन् । आयोजनामा दुई वटा सुरुङ निर्माण गरिनेछ । ९५ मिटर ब्यास र १३ मिटर उचाइका त्यस्ता सुरङमध्ये एउटा १ हजार ४ सय २६ र अर्को ७ सय ८ मिटर लम्बाइको हुनेछ । सुनकोसी नदीको दायाँ किनारमा रहेको रोसीखोला दोभानभन्दा करिब ५ सय मिटर माथितिर पहाडको फेदीमा यो आयोजनाको विद्युत्गृह रहने जनाइएको छ । यो आयोजना निर्माण सुरु भएको ७ वर्षभित्र सम्पन्न भएर सञ्चालनमा आइसक्ने अनुमान छ । अहिले आयोजनाको अध्ययन चलिरहेको र वित्तीय व्यवस्थापनका लागिसमेत समय चाहिने भएकाले २०८२ सालमा आयोजना निर्माणको काम सुरु गरेर २०८८ सालमा सकिने प्रस्ताव विभागले गरेको छ ।"
४५ रुपैयाँ बढाएर उखुको समर्थन मूल्य तोकियो,"सबै उद्योगले क्रसिङ गरिरहेका छन् । तर विडम्बना, सरकारले मूल्य तोक्न ढिलाइ गरिदियो । केही उद्योगले सरकारले मूल्य तय गरेपछि सोही मूल्य दिने सर्तमा सम्झौता छन् । मुख्य समस्या समयमै भुक्तानी गर्दैर्नन्, मैनालीले भने, किसान र उद्योगीलाई सँगै राखेर मूल्यबारे छलफल हुनुपर्थ्यो । तर त्यो पनि भएन । किसानले सिधै भुक्तानी पाउने गरी उखु कृषकलाई अनुदान दिनेसम्बन्धी कार्यविधि २०७५ बनाइएको छ । कार्यविधिअनुसार अनुदान रकम सिधै किसानको खातामा जम्मा गरिदिनुपर्छ । तर सरकारबाट पाउने अनुदान रकमसमेत समयमै नपाएको किसानहरूले गुनासो गर्दै आएका छन् ।सरकार र उद्योगीबीचको मिलोमतोका कारण किसान सधैं मारमा परे । किसानले कहिल्यै उचित मूल्य पाएनन्, सरकारले तोकेकै मूल्य पनि पाउँदैनन्, मैनालीले भने, बिक्री भएको उखुको मूल्य पाउन धर्ना दिनुपर्छ । विगतकै पैसा पनि पाएका छैनन् । पाँच वटा मिल (हिमालय सुगर, अन्नपूर्ण, श्रीराम, लुम्बिनी र इन्दिरा) को ८ करोड ७० लाख बक्यौता रहेको वाणिज्य तथा आपूर्ति सचिव दिनेश भट्टराईले जानकारी दिए । नेपालमा चिनीको कुल माग २ लाख ५० हजार टन हो । चिनी उद्योगले १ लाख ७० हजार टन उत्पादन गरिरहेका छन् । चिनी उद्योग क्षेत्रमा पनि समस्या रहेकाले २९ उद्योगमध्ये अहिले ८ वटा मात्रै सञ्चालनमा रहेको भट्टराईले बताए ।"
डीवाई २८ पीडितलाई क्षतिपूर्ति,"काठमाडौं (कास) हाइब्रिड डीवाई २८ धानपीडित उपत्यकाका किसानलाई क्षतिपूर्ति वितरण सुरु भएको छ । किसानलाई बुढानिलकण्ठ नगरपालिकाबाट क्षतिपूर्ति वितरण थालिएको बीउ बिजन गुणस्तर नियन्त्रण केन्द्रले जानकारी दिएको छ । काठमाडौं, भक्तपुर र ललितपुरका पालिकामार्फत करिब २४ सय किसानले ७७ सय ४५ रोपनी ६ आना क्षेत्रफलमा रोपेको धानको क्षतिपूर्ति पाउनेछन् । कुनै पनि नयाँ बीउ प्रयोगका लागि बीउबिजन गुणस्तर नियन्त्रण केन्द्रबाट अनिवार्य सिफारिस हुनुपर्छ । तर हाइब्रिड डीवाई २८ धानलाई केन्द्रले राजधानीलगायत मध्यपहाडी क्षेत्रका लागि सिफारिस गरेको थिएन । बिक्रेता कम्पनीले अवैध रूपमा यस धानको बीउ बेचेको पाइएको छ । डीवाई२८ जातको धान बालीमा दाना नलागेर भएको क्षतिका कारण किसानलाई क्षतिपूर्ति दिन कृषि ज्ञान केन्द्रले क्षतिको विवरण मागेको थियो । यसअनुसार उपत्यकाका तीन जिल्लाका १३ वटा पालिकाका २४ सय किसानले ७७ सय ४५ रोपनी ६ आना क्षेत्रफलको क्षतिपूर्ति माग गरेको केन्द्र प्रमुख कृष्णभद्र अधिकारीले जानकारी दिए । उपत्यकाका विभिन्न स्थानमा डीवाई २८ जातको धान बालीमा दाना नलागेको गुनासो आएपछि कात्तिक १५ मा बीउबिजन गुणस्तर नियन्त्रण केन्द्र प्रमुख बेनुप्रसाद प्रसाईंको अध्यक्षतामा नेपाल कृषि अनुसन्धान परिषद्, राष्ट्रिय बाली विज्ञान अनुसन्धान केन्द्र, कृषि ज्ञान केन्द्र, डीवाई २८ जातको धानको नेपालको आयातकर्ता काष्ठमण्डप ट्रेड पोइन्टका प्रतिनिधि सम्मिलित बैठकले किसानलाई क्षतिपूर्ति दिने निर्णय गरेको थियो । सोहीअनुसार बीउ बिक्रेता काष्ठमण्डप ट्रेड प्वाइन्ट ले किसानलाई प्रतिरोपनी २ हजार २ सय ५० रुपैयाँका दरले क्षतिपूर्ति दिने निर्णय भएको थियो । सोही निर्णयअनुसार किसानलाई क्षतिपूर्ति वितरण थालिएको बीउबीजन गुणस्तर केन्द्रका बाली विकास अधिकृत मदन मरासिनीले जानकारी दिए । किसानले भने हाइब्रिड डीवाई २८ जातको धानको बीउ लगाउँदा वर्षभरको अन्न गुमेको भन्दै क्षतिपूर्ति कम भएको गुनासो गरेका छन् ।"
हिमपातले रोकिएको आयात सुरु,"रसुवा (कास) हिमपातका कारण रसुवागढी नाकाबाट एक सातादेखि रोकिएको आयात बिहीबार बिहानबाट सुरु भएको छ । केरुङमा बाक्लो हिमपात हुँदा रसुवागढी नाकाबाट सातादेखि आयात रोकिएको थियो । बिहीबार बिहान केरुङबाट समान लोड भएका ७ कन्टेनर रसुवागढी नाकामा आएको सशस्त्र प्रहरी रसुवाले बताएको छ । ती गाडीमा रेडिमेड र जुताचप्पल छन् । त्यस्तै ४ वटा च्यासिस गाडी पनि आएका छन् । एक साताअघि तिब्बतमा लगातार बाक्लो हिमपात हुँदा केरुङबाट रसुवागढी तर्फ आउने कन्टेनर उतै रोकिएका थिए । चीनबाट हुने धेरैजसो आयात २०७२ मंसिरदेखि यही नाकाबाट हुँदै आएको छ । चीनबाट नेपालमा व्यापार हुने सबैभन्दा पुरानो नाका हो, रसुवागढी । रसुवागढी नाकाबाट केरुङसम्मको दूरी २४ किमि छ ।"
मेगा बैंकको कार्ड मोको वालेटमा लोड गर्न मिल्ने,"काठमाडौं (कास) मेगा बैंकले डिजिटल बैंकिङ सुविधालाई अझ सुदृढ एवम् परिष्कृत गर्ने उद्देश्यसहित मोको डिजिटल वालेटसँग सहकार्य गरेको छ । यस साझेदारीसँगै मेगा बैंकका खातावालले अब सीधै आफ्नो डेबिट वा क्रेडिट कार्ड मोको डिजिटल वालेटमा बिनामौज्दात, बिनाशुल्क सहजै लोड गरी क्यूआर कोड स्क्यानमार्फत रकम भुक्तानी गर्न सक्ने बताइएको छ । मोको डिजिटल वालेटमा कुनै पनि बैंक तथा वित्तीय संस्थाको कार्ड विवरण लोड गरी क्यूआर कोड स्क्यानमार्फत भुक्तानी गर्न सकिन्छ । यस सुविधामार्फत ग्राहकलाई रकमको भुक्तानी तथा रकमान्तर गर्न अझ सहज हुने मेगा बैंककी सीईओ अनुपमा खुञ्जेलीले बताइन् ।"
किसान कार्डमार्फत ग्लोबलको सहुलियत कृषि कर्जा,"काठमाडौं (कास) ग्लोबल आईएमई बैंकले खोटाङस्थित दिक्तेल रुपाकोट मझुवागढी नगरपालिकाको सिफारिसमा कृषि पेसामा आबद्ध व्यावसायिक किसानलाई कार्डमार्फत सहुलियतपूर्ण कृषि कर्जा दिने भएको छ । बैंक, आर एन्ड डी इनोभेटिभ सोलुसन र दिक्तेल रुपाकोट मझुवागढी नगरपालिकाबीच कृषि कर्जा उपलब्ध गराउनेसम्बन्धी सम्झौता भएको छ । उक्त समझदारी पत्रमा बैंकका प्रमुख कार्यकारी अधिकृत रत्नराज बज्राचार्य, सोलुसनका प्रमुख कार्यकारी अधिकृत सुनिता न्हेमाफुकी तथा दिक्तेल रुपाकोट मझुवागढी नगरपालिकाका तर्फबाट उपमेयर विणादेवी राई र इन्फिकेयरका निर्देशक सविन मानन्धरले हस्ताक्षर गरे । सम्झौतासँगै नगरको सिफारिसमा किसानलाई आवश्यक मलखाद, बीउबिजन तथा विषादी खरिद गर्न ग्लोबल किसान कार्डमार्फत सहुलियतपूर्ण ब्याजदरमा कृषि कर्जा उपलब्ध गराइने बैंकले जनाएको छ ।"
शुक्रबारदेखि अन्तर्राष्ट्रिय उड प्रदर्शनी,"काठमाडौं (कास) राजधानीको भृकुटीमण्डपमा शुक्रबारदेखि नेपाल उड अन्तर्राष्ट्रिय एक्स्पो हुँदै छ । मिडिया स्पेस सोलुसन्स र फरेक्स ट्रेड फेयर एन्ड इभेन्ट्सले संयुक्त रूपमा आयोजना गरेको एक्स्पो आइतबारसम्म चल्नेछ । प्रदर्शनीमा विभिन्न देशका सयभन्दा बढी ब्रान्डका स्टल रहनेछन् । फनिर्चर, प्लाइउड तथा काठ औजारका कम्पनी, डिलर, सब डिलर र बिक्रेता हरूले काठ व्यवसायसँग सम्बन्धित उत्पादनबार जानकारी गराउन प्रदर्शनी आयोजना गरिएको बताइएको छ । प्रदर्शनीले विदेशका ख्यातिप्राप्त कम्पनी तथा ब्रान्डलाई नेपाली बजारमा परिचित गराउनुका साथै नयाँ फर्निचरसम्बन्धी प्रविधि भित्र्याउन सघाउने आयोजकको दाबी छ ।"
इकोनोमिक्स ओलम्पियाडमा ७८९ विद्यार्थी,"काठमाडौं (कास) नेपाल इकोनोमिक्स ओलम्पियाडले तीन वर्षदेखि आयोजना गर्दै आएको उच्च माध्यमिक तहका विद्यार्थीबीचको प्रतिस्पर्धामा यस वर्ष देशभरका ११० विद्यालयबाट ७८९ जना सहभागी हुने भएका छन् । ओलम्पियाडले अर्थशास्त्र, व्यवसाय र वित्तीय साक्षारतामा रुचि राख्ने विद्याथीबीच प्रतिस्पर्धा गराउँदै आएको छ । आयोजकका अनुसार पुस २४ मा सातै प्रदेशमा विद्यार्थीबीच प्रतिस्पर्धा हुँदै छ । क्षेत्रीय चरणबाट उत्कृष्ट ७५ जना विद्यार्थीलाई १ महिनाको सिकाइ अभ्यासपछि काठमाडौं कलेज अफ म्यानेजमेन्टमा आगामी फागुन ११ देखि २४ सम्म ४ दिने राष्ट्रिय प्रतिस्पर्धा गराइनेछ । यसका लागि विभिन्न क्लस्टरबाट विद्यार्थी छानिने आयोजकले जनाएको छ ।"
भारत सजिलै पराजित,"जोहानसबर्ग (एएफपी) कप्तान डिन एल्गरको नटआउट ९६ रन मद्दतमा दक्षिण अफ्रिकाले दोस्रो टेस्टमा बिहीबार भारतमाथि ७ विकेटको सजिलो जित निकालेको छ । वन्डरर्स प्राप्त यस जितपछि तीन टेस्टको शृंखला रोमाञ्चक ११ को बराबरीमा पुगेको छ । टेस्टको चौथो दिन दक्षिण अफ्रिकाले विजय लक्ष्य पछ्याउने क्रममा तनावपूर्ण खेल हुने अपेक्षा गरिएको थियो । तर, वर्षाले ६ घण्टा रोकिएर सुरु भएको खेलमा घरेलु टिम सजिलै जितसम्म पुग्यो । चिया सत्रपछि खेल सुरु हुँदा फ्लडलाइट बालिएको थियो । वर्षाको सम्भावना पनि कायम थियो । दक्षिण अफ्रिकाले २ विकेट गुमाएर १ सय १८ रनको स्थितिबाट खेल्न सुरु गरेको थियो । एल्गरले रसी भान डेर डुसेनसँग पहिलो घण्टाको खेलमा ५७ रन जोडेका थिए । भान डेर डुसेन ४० रन बनाएर मोहम्मद सामीको बलमा कट बिहायन्ड भए । तेस्रो विकेटका लागि त्यसअगाडि उनीहरूले ८२ रनको ठोस साझेदारी गरेका थिए । लगत्तै टेम्बा बाभुमाले शार्दुल ठाकुरलाई कट एन्ड बलको अवसर दिएका थिए, तर त्यसमा बचेपछि बाभुमाले २३ रन बनाएर नटआउट रहे । उनले एल्गरसँग मिलेर टिमलाई जितसम्म पुर्याए । कप्तान एल्गरले आफ्नो अपेक्षित शतक त पूरा गर्न पाएनन् । तर उनले नै रविचन्द्रन अश्विनको बलमा चौका प्रहार गर्दै विजयी रन बटुले ।दक्षिण अफ्रिकाले जितका लागि २ सय ४० रनको लक्ष्य पाएकोमा ३ विकेट गुमाएर त्यसलाई आत्मसात गरेको थियो । एल्गरले ४० रनको व्यक्तिगत स्कोरबाट खेल्न सुरु गरेका थिए । उनको विजयी चौकासँगै तीन विकेटसँगै २ सय ४३ रनको स्थितिमा पुगेको थियो ।टेस्ट वरीयताको शीर्षस्थानमा रहेको भारतले नियमित कप्तान विराट कोहली घाइते भएपछि केएल राहुलको नेतृत्वमा खेलेको थियो । राहुलका लागि यो सुखद सुरुआत रहेन । खेलपछि एल्गरले दोस्रो टेस्टमा प्राप्त जितलाई कठिन रहेको माने । सन् २०२१ को मार्चमा मात्र दक्षिण अफ्रिकी टिमको कप्तान नियुक्त भएका एल्गरले भने, यो जित पक्कै सजिलो रहेन । हामीले ब्याटिङ गर्ने क्रममा निकै कडा स्थितिको सामना गर्नुपर्यो । मैले चोट बोकेर पनि बहादुरीपूर्वक ब्याटिङ गरें ।दोस्रो टेस्टको पहिलो दिन भारत आफ्नो पहिलो इनिङ्समा २ सय २ रन बनाएर अलआउट भएपछि दक्षिण अफ्रिकाको जितको आधार तयार भएको थियो । यद्यपि सुरुआती इनिङ्सको समाप्तिमा दक्षिण अफ्रिकाले २७ रनको मात्र अग्रता लिएको थियो । भारतले दोस्रो इनिङ्समा सुधारिएको प्रदर्शन गर्दै २ सय ६६ रन बनाए पनि त्यो पर्याप्त रहेन र दक्षिण अफ्रिका विजयी लक्ष्य पछ्याउन सफल रह्यो । भारतीय कप्तान राहुलले आफ्नो टिमले पर्याप्त रन बनाउन नसकेको स्वीकारे । हारपछि उनले भने, हामीले पहिलो इनिङ्समा २ सय २ रनमात्र बनायौं र यो पर्याप्त थिएन । सायद हामी ५० देखि ६० रनले पछाडि परेका थियौं । हामीले चाहिँदो रन बनाएको भएमात्र दक्षिण अफ्रिकालाई दबाबमा राख्न सक्थ्यौं । भारतको उक्त इनिङ्समा उनले नै सर्वाधिक ५० रन बनाएका थिए । अन्य कोही पनि ब्याट्सम्यानले गतिलो योगदान दिन सकेनन् । अनले हारको कारण खोजेर अब त्यसको विश्लेषण गर्न खोजेको बताए ।उनले थपे, दक्षिण अफ्रिका आउने बेला नै थाहा थियो, यहाँ सजिलो हुने छैन । हामीले जस्तो हार बेहोरेका छौं, त्यो पक्कै पनि निराशाजनक छ । तर भारत त्यस्तो टिम हो, जसले हारपछि अझ राम्रो खेल्ने गर्छ । अब तेस्रो, अन्तिम तथा निर्णायक टेस्ट मंगलबार केपटाउनको न्युल्यान्डमा सुरु हुनेछ । त्यसमा कोहली भारतीय टिममा फर्कने विश्वास गरिएको छ । राहुलले पनि कोहली अहिले ठीक स्थितिमा रहेको बताए ।"
"खर्च करोडौं, बनेन गतिलो मैदान","(ओखलढुंगा)  सिद्धिचरण नगरपालिका१२ मा रहेको सदरमुकामको खेल मैदानमा गत वर्ष नगरपालिकाले २४ लाख खर्चेर प्यारापिट बनायो । तर प्यारापिटको संरचना २४ लाख बराबरको नभएको भन्दै स्थानीयले विरोध गरेका छन् । उपभोक्ता समितिले निर्माण गरेको प्यारापिटको प्राविधिक मूल्यांकनमै प्रश्न उठाएको छ ।सिद्धिचरण नगरपालिका ४ रुम्जाटार खेलमैदानमा लाखौं खर्चिएर प्यारापिट निर्माण भइरहेको छ । अत्यन्तै साँघुरो मैदानमा निर्माण गरिएका अन्य संरचनाले झनै साँघुरो बनेको छ । सदरमुकाम र रुम्जाटार दुवै ठाउँका खेलमैदानमा ११११ खेलाडीले फुटबल खेल्न मिल्ने आकार छैन । दुई वर्षअघि मानेभन्ज्याङ गाउँपालिका४ केत्तुकेमा ३० लाख बजेटमा डाँडा फोडेर ओखलढुंगा रंगशाला निर्माण कार्य सुरु भयो । तर, बाँकी कुनै काम हुन सकेको छैन । यो मैदानको बजेट राष्ट्रिय खेलकुद परिषद्मार्फत विनियोजित थियो ।तीन वर्षअघि सिद्धिचरण नगरपालिका२ ठूलाछापमा बीसौं लाख खर्चेर निर्माण गरिएको मैदानको पर्खाल निर्माण सम्पन्न नहुँदै भत्कियो । उपभोक्ता समितिका अध्यक्ष विवादित भए । यी केही उदाहरणमात्र हुन् । जिल्लाका आठ स्थानीय तहमा पछिल्लो पाँच वर्षमा खेलमैदानको निर्माण शीर्षकमा १० करोडभन्दा बढी खर्च भइसकेको छ । स्थानीय, प्रदेश र केन्द्र तीनै तहका सरकारको बजेट खर्च भएको हो । कतिपय खेलमैदानमा स्थानीय चन्दासमेत उठाएर खर्च गरेका छन् । तर अहिलेसम्म जिल्लामा एउटै पनि जिल्लास्तरीय खेल प्रतियोगिता सञ्चालन गर्ने मैदान छैन । हामी खेल मैदानमा यतिसम्म गरिब भयौं कि राष्ट्रपति रनिङ सिल्ड प्रतियोगिता सदरमुकाममा गर्न नसकेर गाउँका खेलमैदानमा गएर गर्नुपर्ने अवस्था भयो, जिल्ला खेलकुद विकास समितिका कार्यालय प्रमुख बालकुमार खनालले भने, प्रदेश र राष्ट्रियस्तरको त कुरै छाडौं जिल्लास्तरका खेलकुद प्रतियोगिता गर्ने खेलमैदान जिल्लामा कतै पनि छैन ।राष्ट्रिय खेलकुद परिषद्मार्फत जिल्ला खेलकुद विकास समितिमातहत जिल्लामा गएको एक दशकमा करिब १ करोड हाराहारीको बजेट खेल मैदान निर्माणमा खर्च भएको छ । ती बजेट सदरमुकामको खेल मैदान, केत्तुके, बेतिनी, ढुस्के, व्याकुल माइला खेलमैदान, खिजिचण्डेश्वरी, रामपुर र मूलखर्कलगायतका मैदानमा खर्च भएको हो । खर्च भएका यी कुनै खेल मैदानमा राम्रोसँग भलिबलसम्म खेलाउने संरचना छैन । भएका पुराना मैदानलाई दीर्घकालीन योजना बनाएर स्तरोन्नति गर्ने काम भएन, खेलकुदप्रेमी तथा स्थानीय नेत्रबहादुर नेम्बाङले भने, नेताहरूले पहुँचका भरमा आफ्नो सीमित कार्यकर्ता पोस्नका लागि डाँडा, जंगल, खोला किनारमा खैलमैदान बनाउने भन्दै खर्च गर्नेभन्दा अरू केही काम हुन सकेको छैन ।अहिलेसम्म जिल्लामा एउटा इन्डोर खेल खेलाउने कभर्डहलसम्म नभएको उनले बताए । खेल मैदान निर्माणको योजनामा राष्ट्रिय खेलकुद परिषद् र प्रदेशबाट प्राप्त कतिपय योजनामा उपभोक्ता समितिले स्थानीय तहसँग समेत बजेट लिएर एउटै योजना देखाएर डुप्लिकेसन गरी अनियमितता समेत गरेको आरोप छ । जताततै मैदान खनिएका कारण पर्यावरणमै असर पुगेको छ । मानेभन्ज्याङ गाउँपालिकाका अध्यक्ष मोतिराज राईले खेलमैदान निर्माण गर्ने भन्दै पुराना पोखरी, आहालहरू पुर्ने कामले पर्यावरणमा असर पुगेको गुनासो गरे । कतिपय स्थानमा जंगलक्षेत्र, सार्वजनिक जग्गा मासेर खेलमैदान निर्माण गर्दा असर पर्ने गरेको छ ।"
नेपाल र उज्वेकिस्तान फेरि एउटै समूहमा,"(काठमाडौं)  नेपाली टिमले चारपल्टको उपविजेता उज्वेकिस्तानविरुद्ध एएफसी फुटसल एसियन कप २०२२ छनोटमै प्रतिस्पर्धा गर्ने भएको छ । क्वालालम्पुरमा बिहीबार निकालिएको ड्र मा उज्वेकिस्तान, ताजकिस्तान र अफगानिस्तानसँगै नेपाल समूह बी मा परेको हो ।मध्य तथा दक्षिण एसियाली छनोटका सबै खेल कीर्गिस्तानमा हुनेछ, जहाँ नेपाली टिमले अप्रिल १०१२, २०२२ मा प्रतिस्पर्धा गर्नेछ । ६ समूहबाट छनोट भएका १५ टिमसँगै आयोजक कुवेतले सेप्टेम्बरअक्टोबरमा हुने फाइनल चरणमा खेल्नेछ । महादेशीय च्याम्पियनसिपको १७ औं संस्करणमा मध्य तथा दक्षिण एसियाली क्षेत्रबाट चार टिमले फाइनल चरणमा प्रवेश पाउनेछन् ।नेपालले पछिल्लोपल्ट अक्टोबर, २०१९ मा भएको छनोटमा पनि यिनै तीन टिमविरुद्ध इरानमा प्रतिस्पर्धा गरेको थियो । जहाँ नेपालले ताजिकिस्तानविरुद्ध ६०, उज्वेकिस्तानविरुद्ध ४१ र अफगानिस्तानविरुद्ध ६२ को हार बेहोरेको थियो । त्यस टिमका प्रशिक्षक विष्णु गुरुङलाई ताजकिस्तानविरुद्धको खेलमा जिम्मेवारी निर्वाह नगरेको भन्दै एसियाली फुटबल महासंघ (एएफसी) ले एक खेलमा प्रतिबन्धसँगै १ हजार अमेरिकी डलर जरिवाना गरेको थियो । यसपालि एन्फाले गौरव बस्नेतलाई मुख्य प्रशिक्षक नियुक्त गर्दै छनोटका लागि बन्द प्रशिक्षणमा ३२ खेलाडी बोलाइसकेको छ । राष्ट्रिय लिगको प्रदर्शनका आधारमा उनीहरूलाई छनोट गरिएको र बन्द प्रशिक्षण जनवरी १७ देखि हुने जनाइएको छ ।"
तीन खेलाडी ढाका जाने,काठमाडौं (कास) गत वर्षकी विजेता पुष्पा भण्डारीसहित तीन खेलाडीले बंगबन्धु शेख मुजिब ढाका म्याराथनमा प्रतिस्पर्धा गर्ने भएका छन् । चार सदस्यीय नेपाली एथलेटिक्स टोली शुक्रबार बंगलादेशको ढाका जाने छ। जनवरी १० तारिखमा हुने म्याराथनमा पुष्पासहित किरणसिंह बोगटी र नरेन्द्रसिंह रावतले प्रतिस्पर्धा गर्नेछन् । पुष्पा गत वर्षकी विजेता हुन् । त्यतिबेला किरण चौथो भएका थिए । किरण १३ औं सागका स्वर्णधारी हुन् भने पुष्पाले रजत जितेकी थिइन् । ढाकामा नरेन्द्रको पहिलो डेब्यु अन्तर्राष्ट्रिय प्रतियोगिता हुनेछ । प्रशिक्षकमा मुख्य प्रशिक्षक चन्द्रबहादुर गुरुङ छन् ।
गोधूलि रनिङ कपको तयारी,सुनसरी (कास) गोधूलि रनिङ कपको २२ औं संस्करणको तयारी पूरा भएको छ । गोधूलि फुटबल क्लबको आयोजनामा पुस २४ देखि माघ ८ सम्म धरान१६ स्थित रंगशालामा प्रतियोगिता सञ्चालन हुने आयोजक क्लबका उपाध्यक्ष सतीश केसीले बताए । उनले प्रतियोगिताको तयारी पूरा भएको जनाउँदै धरानको २० वटै वडाको टिम सहभागी हुने निश्चित भएको बताए । यसपालि पुरस्कार राशिमा वृद्धि गरिँदा विजेताले १ लाख ५० हजार र उपविजेताले ७५ हजार रुपैयाँ पुरस्कार पाउनेछन् । गत वर्ष वडा १४ पहिलो पटक च्याम्पियन भएको थियो । गोधूलि रनिङ कपलाई धरानमा प्रतिभा जन्माउने प्रतियोगिताको रूपमा लिइन्छ ।
स्कुल बक्सिङ माघ तेस्रो साता,"काठमाडौं (कास) प्रथम राष्ट्रव्यापी स्कुल व्वाइज एन्ड गर्ल्स खुला बक्सिङ प्रतियोगिता माघ तेस्रो साता हुने भएको छ । नेपाल बक्सिङ संघ र खेलकुद प्रवर्द्धन संस्था नेपालको आयोजनामा प्रतियोगिता माघ २२ देखि २५ सम्म सातदाबाटोस्थित अन्तर्राष्ट्रिय खेलकुद परिसरमा हुनेछ । प्रतियोगितामा ब्वाइजतर्फ १० तौल समूह र गर्ल्समा ८ तौल समूहमा प्रतिस्पर्धा गराइने छ । सन् २००७ को जनवरीदेखि २००९ को डिसेम्बर ३१ सम्म जन्मेका १२ देखि १४ वर्षमुनि खेलाडीले प्रतियोगितामा भाग लिन पाउने संघले जनाएको छ । नियमअनुसार बाउट १ मिनेट ३० सेकेन्डको ३ राउन्डसम्मको हुनेछ । स्वर्ण, रजत र कांस्य पदक विजेतालाई नगद पुरस्कार प्रदान गरिने जनाइएको छ ।"
गोल्डेनगेट सेमिफाइनलमा,"काठमाडौं (कास) गोल्डेनगेट कलेजले प्रथम अनमोल स्मृति पुरुष खुला बास्केटबल प्रतियोगितामा सेमिफाइनल तय गरेको छ । बिहीबार गोल्डेनगेट कीर्तिपुरसँग ८०६८ स्कोरले पराजित भएको थियो । समूह चरणको अन्तिम खेलमा पराजयका बावजुद गोल्डेनगेट अन्तिम चारमा पुग्यो । समग्रमा गोल्डेनगेटको प्लस १० र कीर्तिपुरको प्लस ७ अंक भएकाले गोल्डेनगेटले सेमिफाइनलको बाटो तय गरेको हो । कीर्तिपुरका लागि प्रनिश महर्जनले १७ स्कोर जोडेका थिए । कीर्तिपुरले सुरुका दुई क्वाटर क्रमशः २४२३, २११२ ले आफ्नो पक्षमा पार्यो । तेस्रो क्वाटरमा १३१८ ले पछि परेको कीर्तिपुर चौथोमा २२१५ ले अगाडि रह्यो ।"

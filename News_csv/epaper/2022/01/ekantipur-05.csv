शीर्षक,विवरण
नारायणहिटीमा रजाइँ,"अस्थायी संरचना पनि कति बनाउन पाइने हो भन्ने प्रस्ट नपारी सम्झौता गरिएको छ । ऐतिहासिक संग्रहालय परिसरको सार्वजनिक जग्गा कति उपयोग हुन्छ र त्यसबाट कति राजस्व आउँछ भन्नेसमेत थाहा नपाई सम्झौता गर्न मिल्छ भन्ने प्रतिप्रश्नमा दाहालले भने, त्यसरी सुविधा दिएन भने त व्यापारी किन आउँछ ? उसलाई पनि घाँटी च्यापेर व्यापार गर भन्न त मिल्दैन नि । संरचना बनेपछि रेस्टुरेन्टले ओगट्ने जग्गाको विषयमा नापजाँच गरी भाडा निश्चित हुने र त्यसको अधिकार समितिलाई भएको उनले दोहोर्याए । संग्रहालय घुम्न आउने पर्यटकलाई लक्षित गरी रेस्टुरेन्ट सञ्चालन गर्न खोजिएको कार्यकारी निर्देशक दाहालको भनाइ छ । तर, संग्रहालय बिहान १० बजेर खुलेर ५ बजे बन्द हुने भए पनि रेस्टुरेन्ट भने बिहान ७ देखि राति १० बजेसम्म सञ्चालन गर्ने सम्झौता भएको छ । ५ बजे पर्यटकलाई बाहिर पठाएपछि राति १० बजेसम्म रेस्टुरेन्ट कसका लागि सञ्चालन हुन्छ भन्ने प्रश्नमा उनले भने, अरू बाहिरका मान्छे आउँछन् नि, राति १० बजेसम्म रेस्टुरेन्ट खुलेपछि ग्राहक पनि आउने भए ।संग्रहालयभित्र रेस्टुरेन्ट सञ्चालनका लागि भाडामा दिन २०७६ चैत १९ मा निर्णय हुँदा, २०७७ साउन २६ मा टेन्डर सूचना प्रकाशित हुँदा र २०७७ पुस ५ मा कम्पनी छनोट हुँदा संस्कृति तथा पर्यटनमन्त्री योगेश भट्टराई थिए । तर, पुस ५ कै दिन तत्कालीन प्रधानमन्त्री ओलीले प्रतिनिधिसभा विघटन गरेपछि भट्टराईले मन्त्री पदबाट राजीनामा दिएका थिए । त्यसको १२ दिनपछि पुस १७ मा संग्रहालय र बतासबीच सम्झौतामा हस्ताक्षर भएको थियो । विवाद बढेपछि भट्टराईले नारायणहिटीभित्र क्याफेटेरिया रेस्टुरेन्ट सञ्चालनको विषयमा आफूलाई जानकारी पनि नभएको र कहींकतै निर्णयमा आफ्नो हस्ताक्षर भए प्रमाण देखाउन सार्वजनिक चुनौती दिएका छन् । उनले सामाजिक सञ्जाल फेसबुकमा यस्तो लेखे पनि संग्रहालय विकास समितिका कार्यकारी निर्देशक भेषनारायण दाहालले भने तत्कालीन मन्त्रीकै सैद्धान्तिक सहमतिमा प्रक्रिया अघि बढेको बताएका छन् । मन्त्रीज्यूबाटै सैद्धान्तिक सहमति लिएर प्रक्रिया अघि बढेको हो, उहाँसँग पटकपटक कुरा भएको हो । अझ नारायणहिटीमा क्याफेटेरिया चाहियो भनेकै मन्त्रीज्यूले हो, उनले मंगलबार राति कान्तिपुरसँग भने । कम्पनीले उपयोग गर्ने जग्गा र तिर्ने भाडाका विषयमा सम्झौतामा केही उल्लेख नभए पनि महामारी, बन्दहडतालजस्ता कारणले रेस्टुरेन्ट सञ्चालन हुन नसकेमा बन्द भएको अवधिको भाडा छुट दिने व्यवस्था पनि सम्झौतामा गरिएको छ । अहिलेसम्म रेस्टुरेन्ट नै सुरु नगरेको कम्पनीले सम्झौताको त्यही दफालाई आधार बनाएर भाडा नतिर्ने प्रस्ताव लिखित रूपमै राखिसकेको छ । सम्झौता भएको ५ महिनामा अर्थात् २०७८ जेठ २९ मा समितिलाई पत्र लेखेर कम्पनीले काबुबाहिरको अवस्था सिर्जना भएमा आंशिक वा पूर्ण भाडा छुट दिन सकिने व्यवस्था कार्यान्वयन गरिदिन भनेको छ । जबकि सरकार वा निजी क्षेत्रका कुनै पनि व्यवसायमा भाडामा छुट पाएका छैनन् । हामीले प्रस्ताव राखेका छौं, सम्झौतामा नै उल्लेख भएकाले सरकारले यो विषयमा अवश्य विचार गर्नेछ भन्नेमा विश्वस्त छौं, कम्पनीका सञ्चालक शिवहरि पुडासैनीले भने ।त्यसो त विज्ञापन तथा इभेन्ट म्यानेजमेन्ट कम्पनीका रूपमा दर्ता भएको बीपीएसले रेस्टुरेन्ट सञ्चालनको करार कसरी पायो भन्ने प्रश्न पनि अनौठो छ । टेन्डर तथा छनोट प्रक्रिया अघि बढुन्जेलसम्म कम्पनीको प्रबन्ध पत्रमा रेस्टुरेन्ट सञ्चालको उद्देश्य नै थिएन, तर कम्पनी छनोट भएर सम्झौता हुने निश्चित भएपछि मात्र कम्पनी रजिस्ट्रार कार्यालयबाट प्रबन्ध पत्र संशोधन गरिएको छ । शान्तराज बतास, बिपेन्द्रराज बतास र ओस्कार बतास (आनन्द बतासका छोरा) सञ्चालक रहकोे बीपीएसले अहिले कम्पनीको नाम परिवर्तन गरी बी म्यानेजमेन्ट मात्र राखेको छ । रेस्टुरेन्ट सञ्चालनसम्बन्धी निर्णय विवादित बनेपछि मात्र पर्यटन मन्त्रालयले बोलपत्र खरिद र छनोट प्रक्रियाका बारेमा चासो देखाएको छ । महत्त्वपूर्ण संग्रहालय परिसरको जग्गाको अवमूल्यन गर्दै ठेक्का लगाइएको आशंकामा मन्त्रालयले छानबिन गर्ने तयारी गरिरहेको पर्यटनमन्त्री प्रेमबहादुर आलेको सचिवालयले बताएको छ । नारायणहिटीमा भाडामा लगाइएको क्याफेबारे गुनासो आएकाले पर्यटनमन्त्रीले हाललाई निर्माण रोक्न निर्देशन दिनुभएको छ, स्वकीय सचिव हेमन्त रेग्मीले भने, समितिबाट सबै कागजात झिकाइसक्यौं । अध्ययन गरिरहेका छौं । मन्त्री आलेले मंगलबार संग्रहालयका कार्यकारी निर्देशक दाहाललाई बोलाई सोधपुछ गरेका छन् । मन्त्रीको निर्देशनअनुसार, तत्काललाई रेस्टुरेन्ट निर्माण रोक्न नारायणहिटीले बी म्यानेजमेन्टलाई पत्र पठाएको कार्यकारी निर्देशक दाहालले बताए । संग्रहालयजस्तो महत्त्वपूर्ण संरचनाको स्वरूपमा असर पर्ने गरी कतै पनि क्याफे वा रेस्टुरेन्टको संरचना बनेको आफूले कतै पनि नदेखेको बताउँछन् आर्किटेक्टहरूको संस्था सोनाका पूर्वमहासचिव समेत रहेका प्राध्यापक ज्ञानेन्द्र देवकोटा । म संसारभरका एक दर्जन हाराहारी ऐतिहासिक संग्रहालयमा घुमेको छु, यसरी संरचना थपेर रेस्टुरेन्ट बनाइएको थाहा छैन, उनले भने, शाहहरूको शासन कसैलाई मन पर्ला कसैलाई नपर्ला, तर त्यो ऐतिहासिक धरोहर हो । त्यसलाई व्यापारीकरणका लागि परिवर्तन गर्नु हुँदैन । कुल ७ सय ५३ रोपनी क्षेत्रफलमा फैलिएको नारायणहिटीमा २०६५ साल मध्य असारसम्म नेपालका अन्तिम राजाका रूपमा ज्ञानेन्द्र थिए । सन् १८८६ मा पहिलो पटक राजाका रूपमा पृथ्वी वीरविक्रम यो दरबार छिरेका थिए । त्यसअघि यो दरबारका विभिन्न संरचनामा विभिन्न राणा प्रधानमन्त्री बस्दै आएका थिए ।"
ललिता निवास प्रकरणमा पौने १४ अर्ब बिगो,"शोभाकान्तविरुद्ध राजस्व छलीमा पनि मुद्दाबालुवाटारस्थित ललिता निवास जग्गा प्रकरणका मुख्य आरोपित शोभाकान्त ढकाल, उनकी पत्नी उमाकुमारी ढकाल्नी र पारिवारिक सदस्य सरोज ढकाल राजस्व छलीको मुद्दामा पनि तानिएका छन् । राजस्व अनुसन्धान विभागले उनीहरूसहित आनसान इन्टरनेसनल प्रालिका सान्टु श्रेष्ठ र लेखा परीक्षण गर्ने संस्था राजेश्वर एन्ड कम्पनीका प्रोप्राइटर राजेश्वर श्रेष्ठविरुद्ध बिगो र जरिवाना गरी २ अर्ब ४० करोड ९८ लाख ३५ हजार ६ सय ४८ रुपैयाँ तथा कैद सजाय मागदाबी गर्दै उच्च अदालत पाटनमा मुद्दा दायर गरेको हो । ढकाल दम्पतीसहित सरोज र सान्टु आसमान इन्टरनेसनल प्रालिका सञ्चालक हुन् । ललिता निवास प्रकरणमा किर्तेमै अनुसन्धान जारी रहेका बेला राजस्वले राजस्व चुहावट गर्ने मनसायले जालसाजी, नक्कली तथा झूटा मूल्य अभिवृद्धिकरण विवरण, वित्तीय विवरण तथा आयविवरण तयार पारी फर्मबाट कारोबार शून्य देखाएर राजस्व छलेको कसुरमा मुद्दा दायर गरेको हो । विभागका अनुसार आरोपितहरूले मूल्य अभिवृद्धिकरतर्फ ४२ करोड २६ लाख ७ हजार ३ सय ५१, आयकरतर्फ ६८ करोड ४८ लाख २६ हजार ९७ रुपैयाँ र लाभांशतर्फ ९ करोड ७४ लाख ८४ हजार ३ सय ७६ गरी १ अर्ब २० करोड ४९ लाख १७ हजार ८ सय २४ रुपैयाँ राजस्व चुहावट गरेको गरेको अनुसन्धानबाट खुलेको छ । चुहावट भएको रकम बिगो र सोही बराबरको रकम जरिवाना मागदाबी गर्दै मंगलबार विभागले मुद्दा दायर गरेको हो । आनसानका चारैजना सञ्चालकलाई बिगो र जरिवानाबाहेक ३ वर्ष कैद मागदाबी गरिएको छ । लेखापरीक्षण गर्ने श्रेष्ठलाई भने १ वर्ष ६ महिना कैद सजाय मागदाबी गरिएको छ । ढकाल दम्पतीविरुद्ध अख्तियार दुरुपयोग अनुसन्धान आयोगले २०७६ माघ २२ मा विशेष अदालतमा दायर गरेको मुद्दा विचाराधीन छ । अदालतको आदेशमा शोभाकान्त डिल्लीबजार कारागारमा छन् ।"
नाम मात्रको हाइस्पिड इन्टरनेट,"स्वीकृतिबिनै गति बढाउने होडबाजीडिसहोमले १०० एमबीपीएस, सीजीले १२०, सुबिसुले १५०, भायानेटले १७५, वर्ल्डलिंकले २००, ३०० र ६०० एमबीपीएस गतिका इन्टरनेट उपलब्ध गराउने भन्दै विज्ञापन गरिरहेका छन् । छोयो कि चल्यो, तुफान, इन्टरनेट छ कमाल स्पिड सुपर बबाल नारासहित एमबीपीएसले नपुगेर अब चाँडै १ जीबीपीएस गतिको इन्टनेटसमेत उपलब्ध गराउने उनीहरूको दाबी छ । सीजीले गत जेठमा १ हजार रुपैयाँमै १२० एमबीपीएस गतिको इन्टरनेट प्याकेज ल्याएयता अन्य सेवा प्रदायकले धमाधम सस्तो मूल्यमा उच्च गतिको इन्टरनेट दिने होडबाजी थाले । यसलाई लिएर सञ्चारमाध्यमले स्पिड वार सम्बन्धी समाचार लेखेका छन् । यसबारे धेरै प्रश्न उठेपछि प्राधिकरणले पुस २ मा सूचना जारी गर्दै इन्टरनेट सेवा प्रदायकलाई दूरसञ्चार सेवाको शुल्कमहसुल दर प्राधिकरणबाट स्वीकृत गराउन ध्यानाकर्षण गराएको थियो ।कुनै पनि अपरेटरले १०० एमबीपीएसभन्दा बढी स्पिडका लागि स्वीकृति पाएका छैनन्, प्राधिकरणको उपभोक्ता हित संरक्षण महाशाखाका उपनिर्देशक झलकबहादुर थापाले भने, सुरुमा लाइसेन्स लिने बेला उनीहरूले लो प्याकेजको इन्टरनेटका लागि स्वीकृति लिएका थिए, अहिले हाई प्याकेजको इन्टरनेट उपलब्ध गराउने भनिरहेका छन् । बीचमा एकाध सेवा प्रदायकले मौखिक जानकारी गराए पनि हाल सबै सेवा प्रदायक एक्कासि प्रतिस्पर्धामा उत्रिएर स्पिड बढाउन र मूल्य घटाउन थालेको उनको भनाइ छ । एउटाले तीन सय एमबीपीएस स्पिडको इन्टरनेट प्याकेज ल्यायो भने अर्कोले चार सयको ल्याउने गरेका छन् । तसर्थ यो स्पिड र प्राइस वार नै भएको थापाको दाबी छ । आईएसपीको व्यापारमा सीजीको प्रवेशपछि स्पिड बढाउने र मूल्य घटाएर भए पनि ग्राहक तान्ने परिस्थिति आएको आईस्पानका पूर्वअध्यक्ष भट्टले बताए । सेवा प्रदायकहरू दबाबमा परेर यस्तो गरेको उनको भनाइ छ । सीजीले बजार प्रवेशका लागि मात्रै त्यसो गरेको हो कि भनेर केही समय वर्ल्डलिंकलगायत आईएसपीहरू कुरेर बसे, उनले भने, सीजीले (सस्तोमै उच्च गतिको इन्टरनेटलाई) निरन्तरता दिएपछि अरूले आफ्ना ग्राहक गुमाउन थाले । र, बाध्य भएर उनीहरू प्रतिस्पर्धामा उत्रिए ।अहिले नर्मल बिजनेस प्राक्टिस नभइरहेको उनी बताउँछन् । यसले दुर्घटना निम्त्याउनेतर्फ उनले सचेत गराए । पहिला १४ सय रुपैयाँमा ५० एमबीपीएस दिँदा हामीलाई प्रतियुनिट २ सय रुपैयाँ नाफा हुन्थ्यो, उनले भने, अहिले ७८ सयमा बेचेपछि के बाँकी रह्यो ? आयल निगमको जस्तो घाटाको व्यापार गरिरहेका छौं । यो होडबाजी कायम रहे नेपाल टेलिकमसहित एकदुई आईएसपीबाहेक कोही पनि बाँकी नरहने, सबै डुब्ने उनको आकलन छ । प्राधिकरणले सेवा प्रदायकलाई बोलाएर कुरा गर्नुपर्छ, उनले भने, किन यस्तो भइरहेको छ, साँच्चै दिन सक्छौ भने देऊ, दिन सक्दैनौ भने किन दिन्छु भनेर दाबी गर्यौ भनी सोध्नुपर्यो । दिन्छु भनेर नदिनेलाई कारबाही गर्नुपर्यो । कसैले पनि ग्राहक झुक्याउन, ठगी गर्न पाइएन । अहिले सूचनामार्फत चेतावनी दिइएको प्राधिकरणका उपनिर्देशक थापाले जानकारी दिए । उहाँ (कम्पनी) हरू आफैं होडबाजी गरेर आफैं कारबाही गरिएन भन्दै हुनुहुन्छ, उनले भने ।"
४१ दिनपछि आन्दोलन स्थगित,"(काठमाडौं)  माइतीघरमा ४१ दिनदेखि धर्ना दिएर न्याय मागिरहेका नेपालगन्जका आन्दोलनकारीले सरकारसँगको चारबुँदे सहमतिपछि आन्दोलन स्थगित गरेका छन् । सहमतिपछि सोमबारदेखि आमरण अनशनमा रहेर आन्दोलनको नेतृत्व गरिरहेकी रुबी खानले अभियन्ता डा गोविन्द केसीको हातबाट जुस पिएर अनशन तोडेकी छन् । मंगलबार गृह मन्त्रालयमा आन्दोलनकारी र मन्त्रालयका प्रतिनिधिबीच सहमति जुटेको हो । निर्मला कुर्मीको जाहेरीमा औंल्याइएका विषयमा प्रहरीको केन्द्रीय अनुसन्धान ब्युरोले छानबिन गर्न गृह मन्त्रालयले पत्राचार गर्ने सहमति भएको छ । कात्तिक २ मा गृह मन्त्रालयका सहसचिव हीरालाल रेग्मीको संयोजकत्वमा गठित छानबिन समितिले तयार पारेको प्रतिवेदनको सुझावअनुसार घटनाको छानबिन गर्नुपर्ने मुख्य माग आन्दोलनकारीले अघि सारिरहेका थिए । सहमतिको दोस्रो बुँदामा आन्दोलनरतहरूले बारम्बार भोग्नुपरेको असुरक्षालाई सम्बोधन गर्दै सुरक्षाको प्रत्याभूति गराउने, तेस्रोमा छानबिन प्रतिवेदनले औंल्याएका विषय कार्यान्वयन गर्न सम्बन्धित निकायमा पत्राचार गर्ने र यसअघि भएका पत्राचार र कारबाहीका प्रगति विवरण प्राप्त गर्ने उल्लेख छ । लामो समय घरेलु हिंसाको सिकार भइरहेकी बाँकेको जानकी२ नेवाजीकी ३८ वर्षीया नन्कुन्नी धोबी र नेपालगन्ज१७ परस्पुरकी निर्मला कुर्मीका लागि न्याय माग गर्दै खानको टोली दोस्रो पटक काठमाडौं आएको हो । धोबी साउन ६ मा घरमै मृत फेला परेकी थिइन् । खानको टोलीले पहिलो पटक २० दिन पैदल हिँडेर न्याय माग्दै राजधानी आएर माइतीघरमा १२ दिन आन्दोलन गरेको थियो । खान ११ दिनसम्म अनशन बसेकी थिइन् । सरकारले छानबिन समिति गठन गरेपछि आन्दोलन रोकिएको थियो । पक्राउ गरिएका ६ जना केही दिनमै धरौटीमा छुटेपछि खानसहितको टोली फेरि राजधानी आएर धर्नामा थियो । धर्नामा १६ महिला सहभागी थिए ।"
जबरापत्नी रेजीका नाममा '१ अर्बभन्दा बढी सम्पत्ति,"(काठमाडौं)  प्रधानन्यायाधीश चोलेन्द्रशमशेर जबराकी पत्नी रेजी राणा क्षत्रीका नाममा अवैध स्रोतबाट आर्जन एक अर्ब बढीको सम्पत्ति रहेको दाबी गर्दै डा गोविन्द केसीले सम्पत्ति शुद्धीकरण विभागमा पूरक निवेदन दिएका छन् । बृहत् नागरिक आन्दोलनका तर्फबाट डा केसीले गत पुस ११ मा पनि विभागमा प्रधानन्यायाधीश जबराको परिवारका सदस्य र अन्य आफन्तका नाममा स्रोत नखुलेको सम्पत्ति रहेको दाबी गर्दै छानबिन र कारबाहीको मागसहित उजुरी दिएका थिए । डा केसीको पूरक निवेदनमा राणाका नाममा २०६५ असोज ४ मा काठमाडौं महानगरपालिका४ स्थित धुम्बाराहीमा तीन कित्ता जग्गा खरिद गरेको भेटिएको उल्लेख छ । कित्ता नं ३४२, ४७१ र ४८४ का ती जग्गा अवैध स्रोतको आम्दानीबाट खरिद गरेको दाबी गरिएको छ । विभागले मंगलबार दर्ता गरेको पूरक निवेदनमा २०६५ मंसिर ४ मा काठमाडौं महानगरपालिका३० स्थित ठमेलमा पनि १०९, ११० र १११ कित्ता नम्बरका जग्गा खरिद गरेको भेटिएको दाबी छ । यी तीन कित्ताको क्षेत्रफल २० आना छ । त्यस्तैगरी गत वर्ष असार १७ मा काठमाडौं महानगरपालिका५ स्थित भाटभटेनीमा कित्ता नम्बर ७ को एक रोपनी ८ आना जग्गा खरिद गरेको डा केसीले निवेदनमा उल्लेख गरेका छन् । राणाका नाममा भएका जग्गा र तिनलाई खरिद गर्ने पैसाको स्रोत छानबिन गर्न, तत्काल जग्गा रोक्का राखी गम्भीरतापूर्वक अनुसन्धान गर्न र अवैध सम्पत्ति जफत गरी हदैसम्म सजाय गर्न डा केसीले निवेदनमा माग गरेका छन् । विभागले प्रधानन्यायाधीश जबराका नाममा रहेको सम्पत्ति छानबिन गर्ने अधिकार नभए पनि उनका आफन्तका नामको सम्पत्तिमाथि छानबिन सुरु भइसकेको जनाएको छ । गत पुस ११ मा निवेदन परेपछि विभागले उपसचिव मोहन ढकाल र शाखा अधिकृत कृष्ण मैनालीलाई अनुसन्धान अधिकृत तोकेर छानबिन थालेको हो । विभागका महानिर्देशक प्रेमप्रसाद भट्टराईले उक्त विषयमा प्रारम्भिक सूचना संकलन भइरहेको जानकारी दिए । विभागमा दर्ता भएको ध्यानाकर्षण पत्रसहितको उजुरीमा प्रधानन्यायाधीश जबराका भाइ, श्रीमती र परिवारका अन्य सदस्य एवं नातेदार, बिचौलियाको समेत काम गर्ने उनीनिकटका न्यायाधीश र संवैधानिक अंगका पदाधिकारीलगायत मिलेर संगठित गिरोह खडा गरी सम्पत्ति शुद्धीकरण गरेको दाबी गर्दै छानबिन गर्न माग गरिएको थियो ।"
बुधबारदेखि वर्षा र हिमपात,"काठमाडौं (कास) मंगलबार रातिदेखि पश्चिम नेपालबाट प्रवेश गर्न लागेको न्यूनचापीय प्रणालीको प्रभावले बुधबारदेखि देशका विभिन्न भागमा मौसम बदली हुने भएको छ । यो प्रभाव शनिबारसम्म रहने मौसमविद्ले जनाएका छन् । मौसमी प्रभावका कारण सुदूरपश्चिम, कर्णाली, लुम्बिनी र गण्डकी प्रदेशका उच्च पहाडी तथा हिमाली भूभागका धेरै स्थानमा हिमपात हुनेछ । मौसम प्रणालीका कारण हवाई क्षेत्र, पर्वतारोहण, कृषि, यातायातलगायत दैनिक जनजीवनमा असर पर्ने भएकाले सतर्कता अपनाउन जल तथा मौसम पूर्वानुमान महाशाखाले सर्वसाधारणलाई अनुरोध गरेको छ । महाशाखाले मंगलबार हिउँदयामको विशेष मौसम बुलेटिन निकालेर मौसमी प्रणालीका कारण सुदूरपश्चिम, कर्णाली, लुम्बिनी, गण्डकी र वाग्मती प्रदेशमा सामान्यदेखि पूर्णतया बदली हुने उल्लेख गरेको छ । प्रदेश १ र प्रदेश २ मा भने त्यसको आंशिक मात्र प्रभाव पर्ने आकलन गरिएको छ । गणितीय मौसम पूर्वानुमानको परीक्षण मोडलअनुसार बुधबारदेखि बिहीबारसम्म सबैभन्दा बढी असर सुदूरपश्चिम र कर्णालीमा पर्ने देखिन्छ । वाग्मती प्रदेश र प्रदेश १ को उच्च पहाडी तथा हिमाली भूभागका केही स्थानमा हल्का हिमपातको सम्भावना छ, बुलेटिनमा भनिएको छ । सुदूरपश्चिम, कर्णाली, लुम्बिनी, गण्डकी र वाग्मती प्रदेशका पहाडी तथा तराई भेगका केही र प्रदेश १ र प्रदेश २ का एकदुई स्थानमा हल्का वर्षाको समेत सम्भावना छ । महाशाखाका मौसमविद्ले यो प्रणालीको असर आइतबारसम्म पर्ने बताएका छन् ।"
दाहालसामु अन्तिम अवसर कि चुनौती ?,"(काठमाडौं)  केन्द्रीय समितिबाट अध्यक्षमा पुनः निर्विरोध निर्वाचित भएपछि माओवादी केन्द्रका अध्यक्ष पुष्पकमल दाहालले सोमबार भनेका थिए, फेरि एकपटक मैले यो जिम्मेवारी बोक्दै गर्दा अध्यक्षको हैसियतले राष्ट्र र जनताको सेवा गर्ने यो अन्तिम अवसर हो, सायद अन्तिम चुनौती पनि । लामो समय पार्टी नेतृत्वमा रहेका दाहालले संकेत गरेजस्तै उनको आगामी राजनीतिक यात्रा त्यति सहज छैन । माओवादीलाई राजनीतिकवैचारिक रूपमा स्पष्ट बनाउने, तदर्थवादमा चलेका समितिलाई चुस्तदुरुस्त बनाउने, आठ लाख पार्टी सदस्यलाई नयाँ ऊर्जासहित संगठन निर्माणमा परिचालन गर्नुपर्ने चुनौती उनलाई छ । केन्द्रीय पदाधिकारीमा नेताहरूको जिम्मेवारी बाँडफाँटमा पनि उनले धेरै कसरत गर्नुपर्नेछ । आर्थिक, सांस्कृतिक आचरणमा पार्टीलाई पारदर्शी ढंगले चलाउनुका साथै रूपान्तरणको पहिलो पाइला आफैंबाट चाल्नुपर्ने चुनौती पनि दाहालसामु छ । उनले शुद्धीकरण अभियान आफैंबाट सुरु गर्ने बताइसकेका छन् ।पहिलोबाट तेस्रो स्थानमा पुगेको माओवादीलाई आसन्न तीनै तहको चुनावमा सुधार गर्नुपर्ने अवस्था छ । एकातिर वामपन्थी शक्तिबीचको सहकार्य र अर्कोतिर वामलोकतान्त्रिक चरित्रको सत्ता गठबन्धनको निरन्तरता गर्नुपर्ने बाध्यात्मक चुनौती पनि दाहालको अगाडि छ । विधानअनुसार महाधिवेशनबाट २ सय ९९ सदस्यीय केन्द्रीय समिति चयन हुनुपर्ने भए पनि समानुपातिक क्लस्टर मिलाउन कठिन भएपछि २ सय ३६ सदस्यमात्र चयन भएका छन् । यसबाहेक विधानमा थप १५ प्रतिशत केन्द्रीय समितिबाट मनोनीत गर्ने व्यवस्था छ । पुस २५ मा बस्ने दोस्रो बैठकपूर्व नै केन्द्रीय समितिलाई पूर्णता दिनुपर्ने र यसो गर्दा सबै पक्षलाई सन्तुष्ट पार्नुपर्ने अवस्था दाहालसामु आएको नेताहरू बताउँछन् ।सोमबारको पहिलो केन्द्रीय समितिले अध्यक्षबाहेक अन्य पदाधिकारी चयन गरेको छैन । दोस्रो केन्द्रीय समिति बैठकबाट १५ सदस्यीय पदाधिकारीलाई पूर्णता दिनुपर्ने र त्यसअगाडि आकांक्षीको सम्बोधन व्यवस्थापनको जटिल चुनौती पनि दाहालका अगाडि छ । खास गरेर वरिष्ठ उपाध्यक्ष र महासचिवका आकांक्षी व्यवस्थापन गर्न दाहाललाई कठिन देखिन्छ । महासचिवका मुख्य आकांक्षी जनार्दन शर्मा र वर्षमान पुन विश्वासपात्रका रूपमा रहँदै आएका छन् । तर दुवै एकअर्कालाई स्वीकार गर्ने पक्षमा छैनन् । पुनलाई महासचिव बनाउँदा शर्मा भड्किने, शर्मालाई महासचिव बनाउँदा पुन रुष्ट हुने जोखिम छ । राजनीतिक सम्झौताले दाहाल बुर्जुवा नेताजस्तो देखिएको र त्यहाँबाट उनले आफूलाई रूपान्तरण गर्न सक्छन्सक्दैनन् भन्ने नै मुख्य चुनौती रहेको राजनीतिक विश्लेषक झलक सुवेदी बताउँछन् । ०६३ असारमा उहाँले कहिले दाहिनेतिर हिँडिन्छ, दाहिने बढी भयो भने देब्रे खुट्टा चालेर देब्रेतिर हिँडिन्छ तर हामी ठीक ठाउँमा हिँडिराख्छौं भनेको मलाई सम्झना छ । उहाँले धेरैपटक दाहिनेतिर खुट्टा चाल्नुभयो । देब्रेतिर सार्ने बेला भएको धेरै भइसक्यो तर सार्नुभएको छैन, सुवेदीले भने, राजनीतिक सम्झौता गर्दागर्दै प्रचण्ड आफैं बुर्जुवाजस्तो देखिने ठाउँमा पुग्नुभयो । त्यहाँबाट फर्केर क्रान्तिकारीवामपन्थी हुन सक्ने कि नसक्ने भन्ने प्रश्न छ । दाहालले आफ्नो औचित्य पुष्टि गर्न धेरै त्याग गर्नुपर्ने उनी सुझाउँछन् । माओवादी केन्द्रले आठौं महाधिवेशनमार्फत समाजवादउन्मुख समृद्धिको कार्यनीति तय गरेको छ । यो कार्यनीति पूरा गर्न त्यहीअनुसारको नीति, योजना र कार्यक्रम चाहिन्छ । दाहालले यसका लागि आफ्नो प्रतिवेदनमा पार्टीका तत्कालीन नीति, योजना र कार्यक्रमको रूपरेखा पेस गरेका छन् । तर, त्यसको व्यावहारिक कार्यान्वयन दाहालका लागि चुनौतीपूर्ण छ । सबैभन्दा पहिला उनले महाधिवेशनबाट पारित विचारको बुझाइमा एकरूपता ल्याउनुपर्नेछ । पार्टी निर्णय कार्यान्वयनमा समस्या आइरहने भएकाले दाहालले सामूहिक निर्णय र व्यक्तिगत जिम्मेवारी, अभिव्यक्तिमा स्वतन्त्रता र कामकारबाहीमा एकरूपता, सामूहिकताको केन्द्रीकृत अभिव्यक्तिका रूपमा नेतृत्व निर्माण, रक्षा, विकासमा जोड दिने नीति लिएका छन् । यसको कार्यान्वयन पनि उनका लागि सहज हुने छैन । अर्कोतर्फ दाहालले पार्टीका नेताकार्यकर्तालाई उत्पादन, श्रम एवं श्रमिक जनसमुदायसँग जोड्न सबै तहका पार्टी कमिटीले आआफ्नो स्तरमा ठोस कार्ययोजना बनाई कार्यान्वयन प्रक्रियालाई अगाडि बढाउने नीति बनाएका छन् । तर, हेटौंडामा सम्पन्न सातौं महाधिवेशनले तय गरेको उत्पादन ब्रिगेड प्रतिवेदनमै सीमित भएकाले उनले अहिलेको कार्यक्रम लागू गर्नेमै पनि शंका छ ।प्रत्येक कमिटी र सदस्यले आर्थिक अनुशासन र पारदर्शिता कायम राख्न विशेष जोड गर्ने, कमिटीका बैठकमा (कम्तीमा ६ महिनामा एकपटक) आर्थिक हिसाब प्रस्तुत गर्ने, लेबी कोटा नियमित गर्ने, लेखा दुरुस्त पार्ने, पार्टी र समुदायमा समेत भ्रष्टाचारविरोधी अभियान चलाउने दाहालको योजना छ । तर, नेताकार्यकर्तामाथि आर्थिक अनुशासन र पारदर्शितालाई लिएर प्रश्न उठिरहेका बेला रातारात शुद्धीकरण गर्न दाहाललाई त्यति सहज हुने छैन । यो प्रश्नबाट उनी आफैं पनि मुक्त छैनन् । सांस्कृतिक रूपान्तरणको प्रश्न क्रान्तिकारी कम्युनिस्ट पार्टी निर्माणको अनिवार्य सर्त रहेको उनले उल्लेख गरेका छन् । उनको बुझाइमा नेताकार्यकर्ताको दैनिक आचरण, सम्पर्क सम्बन्ध, जीवन पद्धति, लवाइखवाइ, यौन जीवन, आर्थिक र पारिवारिक सम्बन्ध, नेताकार्यकर्ता र जनताबीचको सम्बन्धमा समस्या छन् । त्यसैले जनताले माओवादी र अन्य पार्टीहरूमा खासै भिन्नता नदेखिरहेको आफ्नो प्रतिवेदनमै उल्लेख गरेका छन् । कमिसन, भ्रष्टाचार, यौन अनैतिकता, व्यक्तिवाद, पद र पैसाप्रतिको आशक्ति बढ्दो छ । यो स्थितिलाई बदल्न नसक्ने हो भने क्रान्तिकारी पार्टी र उन्नत संस्कृतिसहित समाजवादको यात्रामा अगाडि बढ्न सम्भव छैन, पार्टीभित्रका चुनौतीबारे उनले लेखेका छन्, सांस्कृतिक रूपान्तरणको विषयलाई प्रत्येक कमिटीले विचार, राजनैतिक, संगठन र आचरणको तहबाट गम्भीर बहस, छलफलसहित साझा निष्कर्षका लागि विभिन्न जोड गर्ने तथा व्यवहारमा उतार्न योजनाबद्ध पहल गर्नुपर्छ । यहीअनुसार कठोर नीति लिएर पार्टीका नेताकार्यकर्तालाई रूपान्तरण गर्नुपर्ने गम्भीर चुनौती उनीसामु छ । आगामी निर्वाचनमा जित हासिल गर्नुपर्नेसँगै आन्तरिक लोकतन्त्र खुम्चाएको आरोप खेपिरहेका दाहालले पार्टी समिति चयनमा लोकतान्त्रिक अभ्यासको विकास गर्नुपर्ने बाध्यता पनि छ । प्रतिवेदनमा दाहालले मुख्यतः शान्ति सम्झौतायता पार्टीबाट हुन गएका कतिपय वैचारिकराजनैतिक एवं सांगठनिक र व्यावहारिक कमजोरीको समीक्षा गरेका छन् । त्यसमा उनले आफ्नो कमजोरी स्विकार्दै भविष्यमा नदोहोर्याउने बताएका छन्, जुन उनका लागि सजिलो काम होइन । विगतमा पनि सम्मेलन र महाधिवेशनका हरेक प्रस्तावमा दाहालले कमजोरी सकार्ने गरेका थिए । चुनावपछि उनले विशेष महाधिवेशनको घोषणा गरिसकेका छन् । जहाँ विचारको समृद्धिमात्र होइन, नेतृत्वमा उत्तराधिकारी खोज्नुपर्ने दाहालमाथि चुनौती छ किनभने ३२ वर्षदेखि उनी निरन्तर मूल नेतृत्वमा छन् । पार्टीमा लगातार नेतृत्व कब्जा गरेको भनेर उनको आलोचना सुरु भएको छ । त्यसो त उनी आफैंले भनिसकेका छन्, अध्यक्षको हैसियतले राष्ट्र र जनताको सेवा गर्ने यो अन्तिम अवसर हो, सायद अन्तिम चुनौती पनि ।"
राष्ट्रिय सभाका १९ पदमा ४३ उम्मेदवार,"(काठमाडौं)  राष्ट्रिय सभामा रिक्त हुने १९ पदमा चुनिन ४३ जनाले उम्मेदवारी दिएका छन् । महिला ७, दलित ३, अपांगता भएका एवं अल्पसंख्यक दुई र अन्य समूहका सात सिटका लागि माघ १२ मा हुने चुनावका लागि मंगलबार उम्मेदवारी दर्ता गरिएको हो । उम्मेदवारी दर्ताका आधारमा सातै प्रदेशमा सत्ता गठबन्धन (कांग्रेस, माओवादी केन्द्र, एकीकृत समाजवादी, जनता समाजवादी पार्टी, जनमोर्चा) र एमालेका उम्मेदवारबीच प्रतिस्पर्धा हुने देखिएको छ । २०७४ मा भएको राष्ट्रिय सभा निर्वाचनमा विजयी भएर ४ वर्षे कार्यकाल पूरा गर्न लागेकाहरूका स्थानमा चुनाव हुन लागेको हो । निर्वाचन आयोगले जुन प्रदेशको सदस्य रिक्त भएको हो, त्यहीं उम्मेदवारी दिने व्यवस्था गरेको थियो । गठबन्धन आफ्नो सिट यथावत् राख्दै एमालेले यसअघि जितेका आठवटा सिटमा पनि भागबन्डा गरेर चुनावी प्रतिस्पर्धामा उत्रिएको छ । चुनावमा प्रदेशसभा सदस्य र स्थानीय तहका प्रमुख र उपप्रमुख गरी २ हजार २५ मतदाता छन् । प्रदेशसभा सदस्य १ जनाको मतभार ४८ र पालिकाका प्रमुखउपप्रमुख तथा अध्यक्षउपाध्यक्षको मतभार १८ हुन्छ ।निर्वाचन आयोगले मंगलबार नै उम्मेदवारको सूचीसमेत प्रकाशन गरिसकेको छ । प्रदेश १ मा महिला, अपाङ्गता भएका वा अल्पसंख्यक र अन्य गरी तीन पदका लागि आठ जनाले उम्मेदवारी दिएका छन् । गठबन्धनका तर्फबाट एकीकृत समाजवादीकी जयन्ती देवी राई, जसपाका हेमराज राई, कांग्रेसका गोपालकुमार बस्नेतले उम्मेदवारी दिएका छन् । एमालेका तर्फबाट सुमित्रा सुवेदी भण्डारी, सोनाम गेल्जेन शेर्पा र गुरुप्रसाद बराल प्रतिस्पर्धामा उत्रिएका छन् । राप्रपाका रञ्जु प्याकुरेल र अमरबहादुर विष्टको पनि उम्मेदवारी परेको छ । प्रदेश १ मा एमालेको पक्कड राम्रो भए पनि अर्को पक्षको भोट तान्न नसके एमालेले तीनै सिट गुमाउने सम्भावना छ । निर्वाचन आयोगका अनुसार प्रदेश १ मा प्रदेश सदस्य ९२ र पालिका प्रमुखउपप्रमुखमा २ सय ७२ जना छन् । यसमा एमालेको मतभार ४ हजार ५ सय ४२ र गठबन्धनको मतभार ४ हजार ४ सय ६४ छ । अन्य मतभार ३ सय ६ मात्रै रहेको छ । त्यहाँ एमालेबाट निर्वाचित राष्ट्रिय सभा सदस्यहरू नैनकला ओझा, अगमप्रसाद वान्तवा राई र पर्शुराम मेघी गुरुङको पदावधि आउँदो फागुन २० मा सकिँदै छ । प्रदेश २ बाट रिक्त हुने २ पदका लागि ५ जनाले उम्मेदवारी दर्ता गराएका हुन् । गठबन्धनका तर्फबाट माओवादी केन्द्रकी उर्मिला अर्याल र जनता समाजवादी पार्टीका महमद खालिदले उम्मेदवारी दर्ता गराएका हुन् । लोकतान्त्रिक समाजवादी पार्टीबाट रूपाकुमारी यादवले उम्मेदवारी दर्ता गराएकी छन् । लोसपाबाट श्यामसुन्दर सरदारले उम्मेदवारी दिए पनि प्रदेशसभाको समानुपातिक सूचीमा पनि नाम भएकाले रद्द गरिएको निर्वाचन कार्यालय प्रमुख पुष्पा झाले बताइन् । एमालेबाट विना देवी र उसमान अन्सारीले उम्मेदवारी दर्ता गराएका छन् । यस प्रदेशबाट माओवादी केन्द्रबाट निर्वाचित शशिकला दाहाल र एमालेबाट चुनिएका सुमन प्याकुरेलको ४ वर्षे पदावधि पूरा हुन लागेको हो । प्रदेश २ मा ९ हजार ८ सय १६ मतभार छ । वाग्मती प्रदेशमा गठबन्धनका तर्फबाट महिलामा समाजवादीकी गोमादेवी तिमल्सिना, अन्यमा कांग्रेसका कृष्णप्रसाद पौडेलले उम्मेदवारी दिएका छन् । उनीहरूको प्रतिस्पर्धीका रूपमा एमालेकी नीरकुमारी कुँवर र गोपाल शाक्यले उम्मेदवारी दिएका छन् । नेपाल मजदुर किसान पार्टीका गीता काफ्ले र कृष्णबहादुर तामाङको पनि उम्मेदवारी परेको छ । वाग्मतीमा पालिका प्रमुख र उपप्रमुख २ सय ३७ तथा प्रदेशसभा सदस्य १ सय ९ जना मतदाता छन् । गण्डकीमा महिला एक, दलित एक र अन्य एक सिटमा ६ जनाले उम्मेदवारी दिएका छन् । गठबन्धनका तर्फबाट कांग्रेसकी कमला पन्त, माओवादीका भुवनबहादुर सुनार र सुरेश आलेमगरले उम्मेदवारी दिएका छन् । एमालेबाट लीला पोखरेल थनेत, अर्जुनकुमार सुनाम र पुण्यप्रसाद पौडेलको उम्मेदवारी परेको छ । यसअघि यहाँबाट निर्वाचित राष्ट्रिय सभा सदस्यहरू माओवादी केन्द्रका दीनानाथ शर्मा, दलित समूहबाट खिमकुमार विक र महिलाबाट एकीकृत समाजवादीकी शान्तिकुमारी अधिकारी जीसीको ४ वर्षे कार्यकाल सकिन लागेको हो । गण्डकीमा पालिका प्रमुख र उपप्रमुख गरी १ सय ७० र प्रदेशसभाका ५९ जना मतदाता छन् । लुम्बिनीमा महिला, दलित र अन्य गरी तीन पदका लागि हुने चुनावमा ६ जनाको उम्मेदवारी परेको छ । गठबन्धनका तर्फबाट अन्यमा कांग्रेसका युवराज शर्मा, महिलामा समाजवादीकी राजेन्द्रलक्ष्मी गैरे र दलितमा राष्ट्रिय जनमोर्चाका तुलप्रसाद विश्वकर्माले उम्मेदवारी दिएका छन् । एमालेबाट दलितमा कृष्ण सुनार, महिलामा भारती उपाध्याय खनाल र अन्यमा रामदयाल गुप्ता प्रतिस्पर्धामा उत्रेका छन् । लुम्बिनी प्रदेशमा ७ हजार ७ सय ५८ मतभार छ । कर्णाली प्रदेशमा महिला, अपांगता वा अल्पसंख्यक र अन्य एक गरी तीन पदका लागि हुने निर्वाचनमा ६ जनाले उम्मेदवारी दिएका छन् । एमालेबाट अपांगता वा अल्पसंख्यकमा पदमबहादुर माझी, महिलामा गंगा थापा (महत) र अन्यमा चूडामणि शर्माको उम्मेदवारी परेको हो । गठबन्धनका तर्फबाट महिलामा कांग्रेसकी दुर्गा गुरुङ र अपांगतातर्फ माओवादीका नरबहादुर विष्ट र अन्यतर्फ एकीकृत समाजवादीका उदय बोहरा प्रतिस्पर्धामा उत्रिएका छन् । कर्णालीमा प्रदेशसभा सदस्य ३५ जना, पालिका प्रमुख र उपप्रमुख १ सय ५६ जना मतदाता छन् । त्यहाँबाट यसअघि निर्वाचित राष्ट्रिय सभा सदस्यहरू कविता बोगटी (हुम्ला), जीवन बुढा (कालीकोट) र ठगेन्द्रप्रकाश पुरी (रुकुम पश्चिम) को पदावधि सकिँदै छ । सुदूरपश्चिममा तीन पदका लागि पनि ६ जना प्रतिस्पर्धामा देखिएका छन् । गठबन्धनले अन्यमा कांग्रेसका नारायणदत्त मिश्र, दलितमा माओवादीका जगतबहादुर पार्की र महिलामा एकीकृत समाजवादीका मदनकुमारी शाह (गरिमा) लाई उठाएको छ । उनीहरूसँग एमालेका नरेशकुमार विश्वकर्मा दलितमा, सन्तोषकुमारी शर्मा (थापा) महिलामा र डिल्लीराज भट्टले अन्यमा उम्मेदवारी दिएका छन् । सुदूरपश्चिम प्रदेशमा प्रदेशसभा सदस्य ५२ जना छन् भने स्थानीय तहका १ सय ७५ जना मतदाता छन् । सुदूरपश्चिम प्रदेशबाट राष्ट्रिय सभामा प्रतिनिधित्व गर्ने शेरबहादुर कुँवर अछाम, चक्रप्रकाश स्नेही र तारादेवी भट्टको पदावधि सकिँदै छ । राष्ट्रिय सभाका लागि सुदूरपश्चिममा ५२ जना प्रदेशसभा सदस्य र १ सय ७५ जना स्थानीय तह प्रमुख तथा उपप्रमुख उम्मेदवार छन् । प्रदेश १ बाहेकका प्रदेशमा एमालेभन्दा गठबन्धनको मतभार बढी छ । उम्मेदवारविरुद्ध उजुरीका लागि बुधबारलाई तोकिएको छ । उम्मेदवारले शनिबारसम्म नाम फिर्ता लिन पाउँछन् । निर्वाचन कार्यक्रमअनुसार आइतबार उम्मेदवारलाई निर्वाचन चिह्न प्रदान गरिनेछ ।"
श्रममन्त्रीले सुटुक्क उद्घाटन गरे यूएई भिसा सेन्टर,"(काठमाडौं)  सेवा र सर्त सम्बन्धी नीतिमाथि औपचारिक छलफल नै नगरी श्रम, रोजगार तथा सामाजिक सुरक्षामन्त्री कृष्णकुमार श्रेष्ठले संयुक्त अरब इमिरेट्स (यूएई) भिसा सेन्टर उद्घाटन गरेको खुलेको छ । आउँदो महिनादेखि सञ्चालन हुने भिसा सेन्टर उनले गत बिहीबार उद्घाटन गरेका हुन् । यूएई सरकारले नेपालमा कुन उद्देश्यका लागि भिसा सेन्टर सञ्चालन गर्न लागेको हो भन्नेबारे औपचारिक सूचना न परराष्ट्र मन्त्रालयलाई दिएको छ न त आवुधाबीस्थित नेपाली दूतावासलाई । बाहिर स्थापना गर्दा नेपाल सरकारबाट सहमति चाहिने भएकाले यूएईले लाजिम्पाटस्थित दूतावास परिसरबाटै भिसा सेन्टर सञ्चालन गर्न लागेको हो । सेन्टरबाट वैदेशिक रोजगारीका लागि यूएई जाने नेपालीको औंठा छाप लिने, स्वास्थ्य परीक्षण गरेपछि दूतावासबाटै भिसा जारी गर्ने तयारी छ । सेन्टरबाट जारी हुने भिसा यूएई प्रवेशका लागि मात्र हुनेछ । पुगेपछि भने श्रमिकले यूएईको जुन राज्यमा जाने हो त्यहींको कानुनअनुसार भिसा प्रक्रिया गर्नुपर्ने हुन्छ । दूतावासभित्र भिसा सेन्टर उद्घाटनमा मन्त्री श्रेष्ठ सरिक हुने सन्दर्भमा परराष्ट्र मन्त्रालयले पहिले नै चासो व्यक्त गरेको थियो । मन्त्रालयका तर्फबाट प्रोटोकल का कारण जान नहुने भन्दै मन्त्री श्रेष्ठलाई सुझावसमेत दिएको थियो । परराष्ट्रका एक उच्च अधिकारीका अनुसार परराष्ट्र सचिव भरतराज पौड्यालले श्रम सचिव एकनारायण अर्याललाई फोन गरी श्रममन्त्रीलाई यूएई दूतावास जानबाट रोक्न सुझाव दिएका थिए । तर त्यसको बेवास्ता गर्दै मन्त्री श्रेष्ठ कार्यक्रममा गएका थिए । प्रतिनिधित्व आवश्यक थियो भने महानिर्देशकलाई पठाएको भए हुन्थ्यो, परराष्ट्रका एक अधिकारीले भने । श्रममन्त्री श्रेष्ठले भने नेपाल र यूएईबीचको श्रम कूटनीतिलाई बलियो बनाउन आफू कार्यक्रममा सहभागी भएको दाबी गरे । यूएईले अहिलेभन्दा बढी नै नेपालीलाई रोजगारी दिने भनेको छ । म आवुधाबी जाँदा पनि यूएईका समकक्षीसँग कुरा भएको थियो, उनले भने, म परराष्ट्रमन्त्रीलाई नै सोधेर दूतावास गएको हुँ । मन्त्री श्रेष्ठले भिसा सेन्टरबाट नेपाली श्रमिकले सेवा लिएबापत शुल्क तिर्नुपर्ने वा नपर्नेबारे आफूलाई प्रस्ट जानकारी नभएको बताए । यहाँ नै औंठा छाप र मेडिकल परीक्षण गर्ने र यो नेपाली श्रमिकको हितमै रहेको मलाई ब्रिफिङ गरियो, उनले भने, म कसैको स्वार्थका लागि गएको होइन । सेन्टरबाट सेवा लिएबापत श्रमिकले तीन सय १० दिराम (नौ हजार रुपैयाँ) बुझाउनुपर्ने बताइएको छ । स्वास्थ्य परीक्षणका लागि श्रमिकले अतिरिक्त शुल्क तिर्नुपर्नेछ । स्वास्थ्य परीक्षण गर्ने संस्था छनोटका लागि पनि चलखेल सुरु भएको स्रोतको भनाइ छ ।"
एमाले जिल्ला अधिवेशनमा विद्युतीय मतदान,"काभ्रे (कास) एमाले काभ्रेले १० औं जिल्ला अधिवेशनमा विद्युतीय मतदान गर्ने भएको छ । पुस २३ मा धुलिखेलमा हुने अधिवेशनलाई प्रविधिमैत्री बनाउने गरी सम्पूर्ण तयारी गरिएको जिल्ला अध्यक्ष अशोकुमार व्याञ्जु श्रेष्ठले बताए । जिल्ला कमिटीमा अध्यक्ष, उपाध्यक्ष, सचिव र दुई उपसचिवसहित १ सय ५ सदस्यका लागि निर्वाचन हुँदै छ । ३५ वटा मेसिनबाट १ हजार ४ सय प्रतिनिधिले मतदान गर्ने प्रतिनिधि व्यवस्थापन समिति संयोजक नारायण पाण्डेले जानकारी दिए । उनका अनुसार वडा तहबाट १ हजार ३ सय ५८ प्रतिनिधि छनोट भएको र केही संख्या जिल्ला कमिटीले मनोनयन गर्नेछ । प्रतिनिधि स्वयंले अनलाइन फाराम भरेपछि प्राप्त हुने बार कोडकै आधारमा मतदान गर्न पाइने व्यवस्था गरिएको उनले बताए ।"
पर्वतीय उडानबाट,"मंगलबारको बिहान बुद्ध एयरको पर्वतीय उडानबाट देखिएका सर्वोच्च शिखर सगरमाथालगायतका हिमाल । काठमाडौंबाट हुने करिब एक घण्टाको उडानमा पश्चिममा धौलागिरि, सिसापाङ्मादेखि पूर्वमा सगरमाथा, मकालु, नुप्त्सेलगायत एक दर्जनभन्दा बढी चुचुराहरूको दृश्यावलोकन गर्न सकिन्छ । तस्बिर ः अंगद ढकालकान्तिपुर"
"छिमेक अन्तरिक्ष दौडमा, नीति नै बनेन नेपालमा","(काठमाडौ)  विभिन्न विधाका इन्जिनियरहरूले स्थापना गरेको नियर अर्थ स्पेसले विभिन्न आकारका ३ वटा रकेट निर्माण गरेको छ । यी रकेट व्यावसायिक प्रयोजनका लागि नभएर अध्ययन अनुसन्धानका लागि निर्माण गरिएका हुन् । आरम्भ१, २ र ३ गरी रकेटका तीन मोड्युल तयार गरिएको छ । रकेट साइन्स लाई आधार मानेर निर्माण गरिएका यी रकेटहरूमा एपीसीपी अर्थात् एमोनियम पर्कोलेट कम्पोजिट प्रोपलेन्ट इन्धनका रूपमा प्रयोग गरिनुपर्छ । तर विस्फोटकको सूचीमा राखिएकाले एमोनियम पर्कोलेट प्रयोग गर्न नेपालमा कानुनले निषेध गरेको छ । एपीसीपी नपाएपछि त्यसको विकल्पमा क्यान्डी फ्युल प्रयोग गरिएको छ । चिनी, पोटासियम नाइट्रेट, आइरन अक्साइड मिलाएर बनाइएको इन्धनलाई क्यान्डी फ्युल भनिन्छ । इन्जिनियर सुशीलदेव भट्टराई भन्छन्, क्यान्डी फ्युल हामीले लुप होलका रूपमा प्रयोग गरेका छौं । पोटासियम नाइट्रेट बजारमा पाइन्छ, चिनी पनि पाइन्छ । यी सबैको केमेस्ट्री मिलाएर हामीले इन्धन बनायौं । एपीसीपी फ्युल नेपालमा सेनाले विस्फोटक पदार्थ बनाउन प्रयोग गर्ने भट्टराईको भनाइ छ । रकेटमा प्रयोग हुने इन्धन जेनतेन बनाए पनि कानुन अभावमा परीक्षण हुन सकेको छैन । िराष्ट्रिय आविष्कार केन्द्रमा कार्यरत इन्जिनियरिङका विद्यार्थी मोहन तामाङको टोलीले गरुडा को नयाँ संस्करण (भर्सन) बनाएको छ । तर कानुन अभाव उक्त रकेटको पनि परीक्षणमा पनि बाधा भएको छ । कानुन नभएकाले परीक्षण गर्ने ठाउँको अभाव छ । कहाँ कसरी परीक्षण गर्न पाइन्छ भन्नेबारे हामी अन्योल छौं, तामाङ भन्छन्, सरकारी कार्यालयहरूमा कानुन नभएकाले परीक्षणमा सहयोग गर्न नसकिने किसिमका भनाइ आउँछन् । िनेपाल विज्ञान तथा प्रविधि प्राज्ञ प्रतिष्ठान (नास्ट) ले दोस्रो स्याटलाइट मिसन तयारी गरिरहेको छ । दुई वर्षभित्रमा स्याटलाइट निर्माण गरेर अन्तरिक्षमा नेपालको झन्डा अंकित वस्तु पुर्याउने योजना छ । नेपाली स्याट२ नाम दिइएको यो स्याटलाइट नेपालबाट प्रक्षेपण सम्भव छैन । अन्य मुलुकबाट प्रक्षेपण गर्नुपर्ने बाध्यता छ । तर, विदेशबाट प्रक्षेपण गर्दा पूरा गर्नुपर्ने मापदण्ड, नीति र निर्देशिका नै छैन । िनास्टले नै नेपालमा अन्तरिक्ष अनुसन्धान केन्द्र बनाउने तयारी सुरु गरेको छ । नास्टले प्रस्तावित नेसनल स्पेस रिसर्च सेन्टरको पूर्वसम्भाव्यता अध्ययनका लागि सहप्राज्ञ एवं खगोलविद् डा विनोद अधिकारीको नेतृत्वमा समिति नै गठन गरिसकेको छ । अन्तरिक्षसम्बन्धी कानुन, नीति, योजना नहुँदा नास्टको अन्तरिक्ष अनुसन्धान केन्द्रको सञ्चालन के कसरी हुने भन्नेमा नास्ट पदाधिकारीहरू नै प्रस्ट छैनन् । िििभारत र चीन अन्तरिक्ष अन्वेषणमा ठूलो फड्को मारिसकेका छन् । यी दुई छिमेकी मुलुकहरू अमेरिका, रुसजस्ता महाशक्ति राष्ट्रसँग अन्तरिक्ष अन्वेषणको दौडमा प्रतिस्पर्धा गरिरहेका छन् । अमेरिकी कानुनका कारण अन्तर्राष्ट्रिय अन्तरिक्ष केन्द्र (आईएसएस) मा सहभागी हुन नपाएपछि चीनले त आफ्नै अन्तरिक्ष केन्द्र सञ्चालनमा ल्याइसकेको छ । भारतले इन्डियन स्पेस रिसर्च अर्गनाइजेसन (इस्रो) ले अन्तरिक्षसम्बन्धी अध्ययन र अनुसन्धानमा नासाभन्दा कम खर्चमा मंगल मिसन नै सुरु गरिसकेको छ । तर, यता नेपालमा भने अहिलेसम्म अन्तरिक्षसम्बन्धी कानुन र नीति तर्जुमा गर्ने सुरसार नै छैन । न त अन्तरिक्ष क्षेत्र हेर्ने आधिकारिक निकाय नै छ । यससम्बन्धी एउटा अध्ययन अनुसन्धान र आवश्यक नीति तर्जुमामा सघाउन सरकारले त्रिवि परिसर कीर्तिपुरमा केन्द्र बीपी कोइराला मेमोरियल प्लानेटेरियम तथा अब्जरभेटरी सेन्टर विज्ञान संग्रहालय राखेको छ । तर नीति निर्माणको तहमा विज्ञानबारे चासो भएकाहरू नपुग्दा यो समिति निष्क्रिय छ । अन्तरिक्षसम्बन्धी कानुन नै नहुँदा त्यससँग सम्बन्धित अध्ययन अनुसन्धान वैध मानिनन् । त्यसैले अध्ययन प्रयोजनका लागि निर्माण गरिएका रकेट, स्याटलाइटहरूको परीक्षण र प्रक्षेपण गर्न समस्या छ । राज्यले सहजीकरण नगर्दा यस क्षेत्रमा संलग्न र रुचि भएका युवाले अध्ययन अनुसन्धानका लागि विदेश पलायन हुनुको विकल्प छैन । अन्तरिक्ष कानुन मुलुकको दीर्घकालीन हितका लागि आवश्यक पर्ने नास्टका प्रवक्ता डा सुरेश ढुंगेल बताउँछन् । कानुन भइदिएको भए अन्तरिक्ष क्षेत्रमा अझ धेरै चासो हुन्थ्यो, उनी भन्छन्, अन्तरिक्ष कानुन नहुँदा परीक्षणको कामहरू हुन सकेका छैनन् ।नेपाली स्याट१ का निर्माणकर्ता डा आभाष मास्के कानुन हुँदा मुलुकको अन्तरिक्ष कार्यक्रमलाई कसरी लैजाने, के गर्नेजस्ता रणनीतिक महत्त्वको कामहरू गर्न सकिने बताउँछन् । हाम्रोमा रिभर्स मोड्युल भयो । काम गर्न थालेपछि कानुन अभाव देखियो । अन्य मुलुकमा पहिला कानुन निर्माण हुन्छन् अनि त्यही आधारमा कामहरू हुन्छन् । हाम्रोमा उल्टो भयो । अल्पकालीन र दीर्घकालीन अन्तरिक्ष योजनाहरू निर्माण गर्न पनि कानुनको आवश्यक रहेको उनी औंल्याउछन् । नेपालको अन्तरिक्ष कार्यक्रमलाई कुन क्षेत्रले हेर्ने भन्ने सवालमा अझै अन्योल रहेको डा मास्केको भनाइ छ । अन्तरिक्ष विज्ञानका प्राडा नारायण चापागाईं नेपालमा अन्तरिक्ष कानुन कानुन नहुँदा विभिन्न किसिमका नेभिगेसन प्रणाली प्रयोगमा कठिनाइ हुने गरेको बताउँछन् । केन्द्रीकृत जीपीएस तथ्यांक प्रयोग गर्न, तथ्यांकको सुरक्षा, वायुमण्डल, जलवायुको अध्ययनलगायत क्षेत्रका लागि कानुन आवश्यक रहेको उनको भनाइ छ ।सरकारले सन् २०१४१५ मा अन्तरिक्ष विज्ञानलाई महत्त्वपूर्ण चार क्षेत्रमध्येको एकमा सूचीकृत गर्दै कानुनको आवश्यकता देखाएको थियो । तर कानुन निर्माणको गति भने शून्य छ । त्यसबेला स्पेस एड्भाइजरी कमिटी निर्माण गरिए पनि मन्त्रालय गाभिएपछि उक्त समिति पनि निष्क्रिय छ । उक्त समितिका सदस्यसमेत रहेका प्राडा चापागाईंले कान्तिपुरसित भने, त्यसबेला मलाई पनि एड्भाइजरी कमिटी अफ स्पेस टेक्नोलोजीको सदस्य बनाइएको थियो । एकदुई पटक होला मिटिङ बसेको । त्यसपछि त्यो समिति त्यत्तिकै हरायो । नेपाल फिजिकल सोसाइटीको अध्यक्षसमेत रहेका प्राडा चापागाईं कानुन हुँदा अन्तरिक्ष क्षेत्रसम्बद्ध अध्ययनअनुसन्धान, विकास र सिकाइले पनि गति लिने बताउँछन् । कानुन निर्माणका लागि शिक्षा, विज्ञान तथा प्रविधि मन्त्रालयलाई दबाब दिन युथ फर नेसनले गत मंसिरमा राजधानीमा दुई दिने विज्ञान प्रदर्शनी आयोजना गरेको थियो । युवाले निर्माण गरेका रकेट प्रदर्शनीमा राखिएको थियो । उक्त संस्थाका अध्यक्ष डा निकोलश भुसालले भने, सरकारको ध्यान खिच्न आकाशमा उडाउने वस्तु हामीले जमिनमा राखेर विद्यार्थीलाई देखाएका थियौं । छिमेकी मुलुक भारत र चीनका अनुसन्धानकर्मी मंगल ग्रह पुगिसक्दा नेपालमा भने कानुन निर्माण नहुनु दुर्भाग्य रहेको उनले बताए ।"
मापदण्डविपरीत इन्जिनियरिङ कलेज,"सम्बन्धन जनकपुरको, सञ्चालन कुपण्डोलमाआईओईले जनकपुरमा सञ्चालन गर्ने गरी २०५७ मा जनकपुर इन्जिनियरिङ कलेजलाई सम्बन्धन दिएको थियो । सञ्चालनको केही वर्षमै कलेजले काठमाडौंभित्र सञ्चालनका लागि अनुमति माग्यो । डिन कार्यालयको अनुमतिपछि उक्त कलेज काठमाडौंको तीनकुनेमा २०६५ सालदेखि २०७० सम्म सञ्चालन भयो । त्रिविको संशोधित नियमावलीअनुसार कलेजको १४ रोपनी क्षेत्रफल हुनुपर्ने भएपछि त्यसलाई फेरि भक्तपुरको ताथली सारिएको थियो । भौतिक संरचनासहित कलेज सार्यौं तर विद्यार्थी संख्या ह्वात्तै घट्यो, कलेजका प्रशासन प्रमुख सत्यराज गिरीले भने, फेरि ठिमीमा भाडाको घरमा चलायौं । विद्यार्थी संख्या नबढेपछि २०७६ मा कुपण्डोल सरेका हौं । त्रिविले बिनाअनुमति कुपण्डोल सरेको भन्दै लिखित स्पष्टीकरण पनि सोधेको थियो ।"
गीतसंगीत चोरीको बिगबिगी,"(काठमाडौं)  तेजश रेग्मीको पिँडालु बोलको लोकगीत र प्रकाश सपुतको लुरुरु हुरुरु गीत उस्तैउस्तै सुनिन्छन् । हालै सार्वजनिक मेलिना राई र किरण गजमेरको स्वरको हे दैव बोलको गीतको सुरुको हरफ नै कर्ण दासको भेटिएर छुट्नुभन्दा गीतबाट टिपिएको छ । उस्तै सुनिने गीतहरू बजारमा छ्याछ्याप्ती छन् । सुन्नेहेर्नेले कुनको चोरी तथा नक्कल कसले गरेको हो भनेर खुट्याउन सजिलो छैन । गीतसंगीत चोरीलाई ठूलो मुद्दा बनाइराख्नु त्यति जरुरी छैन, पुरानाले नयाँलाई माया गर्नुपर्छ, पुराना गीतसंगीतलाई अग्रजले आफूमा मात्र सीमित राख्ने होइन, नयाँ पुस्ताको सिर्जनामा आउनु राम्रै हो । नेपाली गीतसंगीत फाँटमा चोरी खुलेआम चलिरहँदा पनि सजर्कहरूको प्रतिलिपि अधिकार सुरक्षित गर्न यिनै माथिकै भनाइहरू राख्दै सिर्जना तथा स्रष्टाको संरक्षण, सम्बर्द्धन गर्न स्थापित सम्बन्धित निकायहरूले मौन स्वीकृति प्रदान गरिरहेको देखिन्छ । सिर्जनाहरू चोरी भएको विषयमा केही सर्जकहरू सम्बन्धित निकायमा उजुरी त गर्छन् तर ती मुद्दालाई मौखिम रूपमै थामथुम गरेर त्यसै टुंग्याइन्छन् । कडा कारबाही नहुँदा गीतसंगीत क्षेत्रमा यो प्रवृत्ति स्वाभाविक भएको भान पर्न थालेको छ । राष्ट्रिय लोक तथा दोहोरी गीत प्रतिष्ठानका अध्यक्ष रमेश बिजी गीतसंगीत चोरिएका विषयमा सर्जकका गुनासा दैनिकजसो प्रतिष्ठानमा आउनले गरेको बताउँछन् । प्रतिष्ठानले दुवै पक्षलाई राखेर मौखिक तथा लिखित सहमति गराएर सचेत गराउँदै आएको छ । प्रतिष्ठानमा हालसम्ममा लिखित रूपमै एक सयको हाराहारीमा उजुरीहरू भएको उनले बताए । अधिकांश उजुरीहरू लिखितभन्दा पनि मौखिक रूपमै हुन्छन्, उनले भने, हामीले दुई पक्षलाई राखेर सकेसम्म सिर्जनाहरू बुझ्ने, दुवै पक्षलाई समझदारीमा ल्याउने प्रयास गरिरहेका छौं । मुद्दा मामिला तथा कानुनी लडाइँको हिसाबमा जान प्रतिष्ठानको अधिकारभित्र नपर्ने र मध्यस्थकर्ताको भूमिका मात्र निर्वाह गर्न सक्ने बिजीले सुनाए । नयाँदेखि स्थापित स्रष्टाहरूले नै पुरानाका गीतहरू बिनाअनुमति प्रयोग गरिरहेका छन् । कुनै गीतमा लय, शब्द तथा भाकाहरू मिलेका गीतहरू सार्वजनिक हुनु संगीत बजारमा अहिले सामान्य जस्तै बनेको छ । चोरी गर्नेहरूलाई कभर सङ गतिलो बहाना बनेको छ । यसबाट पूरै संगीत क्षेत्र आक्रान्त छ । बिजीकै लोकभाकाको गीत अब त आँटम भो को लय संगीतलाई अर्का गायक रोशन सिंहले हुबहु नक्कल गरेको आरोप लाग्यो । यसमा बिजीले मुद्दा मामिलाको झमेला गरेनन् । मौखिक रूपमै सचेत गराउने मात्र काम भयो । प्रतिष्ठानको नेतृत्व गर्ने पदमा बसेको व्यक्तिले विषयलाई यसरी हलुका लिन मिल्छ ? प्रश्नको उत्तरमा उनले भने खासमा अहिलेका स्रष्टामा नैतिकता भन्ने कुरा नै भएन । आएका नयाँ भाइहरूको लगानी र उनीहरूको मुख हेरेर त्यतिकै छोडिदिएँ । बजारै चोरीको बाटोमा गयो । यो साह्रै दुःख लाग्दो पक्ष भयो । गीतसंगीतका कति प्रतिशत मिलेकोलाई कति सजाय दिने भन्ने नाप्ने मापदण्ड नभएर विकृति बढ्दै गएको उनको भनाइ छ । जसरी कुनै फिल्म रिलिज हुनुभन्दा अगाडि चलचित्र विकास बोर्डअन्तर्गत सेन्सर बोर्डबाट पारित हुन्छ त्यसरी नै राज्यबाट निश्चित मापदण्ड गर्ने निकाय हुनुपर्ने उनको सुझाव छ । गीतसंगीत संरक्षणमा स्थापित संगीतकार तथा गीतकार संघले पनि हालसम्म मौखिक रूपमा नै सुनुवाइ तथा मिलापत्र गराउँदै आएका छन् । यी दुवै संघका अनुसार संस्थामा उल्लेख्य मात्रामा उजुरीहरू आएका छैनन् । आएका दुईचारवटा उजुरीहरू पनि मौखिक सहमतिमा मिलाएको गीतकार संघका अध्यक्ष शुभ मुकारुङले सुनाए । संगीतकार संघको भनाइ पनि खासै फरक छैन । संगीतसम्बन्धि परेका उजुरीहरूविरुद्ध लड्ने हक संघलाई नभएको अध्यक्ष पारस मुकारुङको भनाइ छ । स्रष्टाले आफ्नो सिर्जना दाबी गर्ने हो भने प्रतिलिपि प्रमाणित गर्न आफैं जुझारु हुनुपर्ने उनको अर्को सुझाव छ । संघहरूले चोरीका घटना र परेका उजुरीहरूको दुरुस्त अभिलेखसमेत राख्ने गरेका छैनन् । प्रतिलिपि अधिकार ऐन २०५९ तथा नियमावली २०६१ अनुसार प्रतिलिपि अधिकारको संरक्षण तथा सम्बर्द्धनसम्बन्धी आवश्यक कामकारबाही गर्न स्थापित संस्था नेपाल प्रतिलिपि अधिकार रजिस्ट्रार कार्यालयसँग समेत उजुरीको यकिन विवरण छैन । कार्यालय प्रमुख विष्णुकुमारी भट्टराई भन्छिन्, उजुरीका निवेदनहरू थोरै आउँछन् । अधिकांश मौखिक रूपमा नै सहमति भएकाले हामीसँग ठ्याक्कै यति नै भनेर विवरण छैन । संघ र सम्बन्धित निकाय गम्भीर नबनेपछि लोकबहादुर क्षेत्री, तीर्थकुमारी थापा, गोपाल योञ्जनका सन्तानहरू अभिभावकको सिर्जनाको प्रतिलिपि अधिकारी सुरक्षित गर्न आफैं लडिरहेका छन् । स्रष्टाका सन्तानभन्दा यसमा राज्यले संरक्षण गर्नुपर्ने लोकगायिका थापाका छोरा संगीतकार सुरजकुमार थापाको भनाइ छ । केही सर्जक प्रतिलिपि अधिकारका लागि लडेका छन् । झन्डै चार वर्षअघि निर्माता शम्भु प्रधानले फिल्म सम्झनाको गीत उकालीमा पछिपछि गीत फिल्म कृ मा अनुमतिबिना समावेश गरिएपछि जाहेरी दिए । लामो विवादपछि निर्माता सुवास गिरीले गल्ती स्विकार्दै क्षतिपूर्तिबापत ११ लाख रुपैयाँ दिए । फिल्मबाट गीत पनि हटाइयो । प्रकाश सपुत र शम्भु राईबीच पनि गीत चोरी विवाद निकै चर्कियो । राईले सपुतको गलबन्दी गीत देउसीभैलो गीतको लयसँग मिलेको दाबी गर्दै प्रतिलिपि अधिकार रजिस्ट्रारको कार्यालयमा उजुरी दर्ता गरेका थिए । पछि राईको नाम उक्त गीतमा राखेपछि विवाद साम्य भयो । बजारमा गीत तथा संगीत चोरीको प्रवृत्ति भने रोकिएन । अग्रज स्रष्टा तथा सम्बन्धित निकायले यसलाई समान्य विषय बनाएकाले विकृति मौलाएको गीतकार दिनेशराज पुरी बताउँछन् । सिर्जना चोरीका घटना बढे पनि त्यसविरुद्ध उजुरी कमै पर्ने गरेको छ । प्रहरी प्रशासनदेखि अदालतसम्म जाने यस्ता विषयका मुद्दा नगन्य मात्रामा रहेको प्रहरी प्रधान कार्यालय प्रवक्ता एसएसपी वसन्तबहादुर कुँवरले बताए । उजुरीहरू विरलै आउने भएकाले कार्यालयले संगीत, साहित्यलगायतका विधालाई एकै ठाउँमा तथ्यांक बनाएको छ । प्रहरीको तथ्यांकअनुसार आर्थिक वर्ष २०७४७५ देखि २०७८७९ मंसिरसम्ममा महानगरीय प्रहरी कार्यालय (उपत्यका) सहित देशभरि जम्मा १४ वटा प्रतिलिपि अधिकार उल्लंघनसम्बन्धी उजुरी आएका छन् । यो वर्ष मंसिरसम्ममा प्रदेश नम्बर २ बाट एउटा मात्र उजुरी आएको छ । काठमाडौं जिल्ला अदालतमा चार वर्षमा ६ वटा मात्रै प्रतिलिपि अधिकार उल्लंघनको मुद्दा छन् । तीमध्ये दुई वटाको फैसला भएको देखिन्छ भने चारवटा विचाराधीन छन् । आफ्नो अधिकार सुरक्षित गर्न खोज्दा पनि कानुनी प्रक्रिया झन्झटिलो रहेको सिनेकर्मी प्रधानले बताए ।"
माओवादीमा आन्तरिक लोकतन्त्रको प्रश्न,"नेकपा माओवादी केन्द्रका अध्यक्ष पुष्पकमल दाहालद्वारा छानिएका २३६ जना केन्द्रीय सदस्यले पार्टी प्रमुखमा पुनः उनैलाई चयन गरेर सकिएको माओवादी महाधिवेशनको औपचारिक मञ्चनमाथि विभिन्न टीकाटिप्पणी भइरहेका छन् । पाँच वर्षभित्र राजनीतिक दलका संघीय र प्रदेश तहका प्रत्येक पदाधिकारीको निर्वाचन गर्नैपर्ने संवैधानिक बाध्यताका कारण पछिल्लो समय मुलुक नै पार्टीमहाधिवेशनमय भएको थियो । र, यही क्रममा सुरुमा प्रथम राष्ट्रिय सम्मेलन नाम दिइएको पार्टी महामेलालाई माओवादीले अन्तिम घडीमा आठौं महाधिवेशनमा परिणत गरी केन्द्रीय समिति छान्दै नेतृत्व चयन गरेको हो । यो महाधिवेशनका दुई पाटा थिए, अध्यक्ष दाहालद्वारा प्रस्तुत राजनीतिक दस्ताबेजमाथि छलफल र नेतृत्व छनोट । एउटा पार्टीको जीवनमा यी दुवै पक्ष महत्त्वपूर्ण हुन्छन्Ù विशेष गरी अघिल्लो पार्टीको वैचारिक धारकार्यदिशा र पछिल्लो आन्तरिक लोकतन्त्रका निम्ति । यस क्रममा माओवादीले कस्तो राजनीतिक कार्यदिशा तय गर्यो भन्ने विषय आफ्नै ठाउँमा छ, यो मूलतः पार्टीको सैद्धान्तिक विषय हो, जसबारे जसरी पनि बहस गर्न सकिन्छ । तर, माओवादीले नेतृत्व छनोट जुन रूपमा गर्यो, त्यो भने खुला राजनीतिक अभ्यासअनुकूल त्यति देखिएन । यसले सशस्त्र विद्रोहबाट खुला राजनीतिमा आएको डेढ दशकमा पनि यो पार्टीमा आन्तरिक लोकतन्त्र पूर्ण रूपमा पल्लवित भइनसकेको देखाउँछ । महाधिवेशनका दौरान माओवादी अध्यक्ष दाहालले निर्वाचन समितिको अधिकारमा हस्तक्षेप गर्दै केन्द्रीय समिति सदस्यको सूचीको नाम आफैं पढेर सुनाएका थिए, जसलाई महाधिवेशन प्रतिनिधिले ताली पिटेर अनुमोदन गरेका थिए । २९९ सदस्यीय केन्द्रीय समितिमा दाहालले २३६ जनाको नाम मात्र पढेर सुनाएका थिए, ६३ सदस्य थप्न बाँकी नै राखेर । कम्युनिस्ट पार्टीले अभ्यास गर्ने जनवादी केन्द्रीयता को आलोकमा माओवादीले अनुसरण गरेको यो पद्धति कस्तो देखिन्छ, त्यो बेग्लै प्रश्न होÙ प्रतिस्पर्धात्मक खुला राजनीतिमा दलको आन्तरिक जीवनमा पनि जुन खालको लोकतान्त्रिक अभ्यासको अपेक्षा गरिन्छ, त्यस दृष्टिकोणबाट हेर्दा भने यो त्यति शोभनीय देखिएन । निश्चय पनि, पार्टी अध्यक्ष पदमा दाहालबाहेक अरू आकांक्षी थिएनन् होला तर पार्टी पदाधिकारी र केन्द्रीय सदस्य पदमा आकांक्षीहरू पदसंख्याभन्दा अधिक रहेको छिपेको विषय होइन । यस्तो अवस्थामा स्वाभाविक रूपमा प्रतिस्पर्धात्मक छनोट नै लोकतान्त्रिक बाटो हुन्थ्यो, सबैजसो महाधिवेशन प्रतिनिधिहरूको सुझाव पनि यही थियो । प्रदेश र पालिका तहको आन्तरिक प्रतिस्पर्धामा नै नेतृत्व अनुदार देखिएको भन्दै आलोचना भएपछि अध्यक्ष दाहालले लोकतान्त्रिक विधिलाई प्राथमिकतामा राख्ने प्रतिबद्धता जनाएका पनि थिए । तर कति कारणले हो, उनी आफ्नै प्रतिबद्धतामा अडिग रहन सकेनन्, र निर्वाचन समितिलाई चौबीस घण्टामा चार पटक कार्यतालिका संशोधन गर्न लगाएर आफैंले केन्द्रीय समिति घोषणा गर्न पुगे । जबकि दाहाल तिनै नेता हुन्, जसले एक महिनाअघि अर्को कम्युनिस्ट पार्टी एमालेको महाधिवेशनलाई आफैंले पञ्चर्याली भनेर टिप्पणी गरेका थिए । यसरी नेतृत्व छनोट गर्नुमा माओवादीमा विद्यमान लोकतान्त्रिक संस्कारको अभाव र नेतृत्वको इच्छाशक्ति दुवै पक्ष जिम्मेवार छन् । यसमा माओवादी आन्तरिक सुधारमा अग्रसर हुनैपर्छ । यहाँनिर अध्यक्ष दाहालले प्रतिस्पर्धाबाट केन्द्रीय सदस्यहरू छान्नेतर्फ किन ध्यान दिएनन्, वा उनको जोड सर्वसम्मत चयनमै किन रह्यो, बुझ्न मुस्किल छ । जबकि, पदाकांक्षीहरूलाई प्रतिस्पर्धा गर्न दिइएको भए पार्टीभित्र को नेता लोकप्रिय छ भन्ने थाहा हुन्थ्यो, जसले भोलिका दिनमा नेतृत्वको लोकतान्त्रिक विकासमा पनि मद्दत पुर्याउँथ्यो । अध्यक्षले सबैजसो पुराना अनुहार छानेका छन्, चुनाव भएको भए नयाँ अनुहार पनि आउन सक्थे । हुन सक्थ्यो, त्यस क्रममा विद्यमान पार्टी नेतृत्वलाई मन नपरेका केही व्यक्ति निर्वाचित हुन सक्थे, र मन परेका केही व्यक्ति पराजित पनि । तर त्यसलाई प्रतिस्पर्धाको सौन्दर्य मानी नेतृत्वले चित्त बुझाउन सक्नुपर्थ्यो । फेरि, नेतृत्वले पार्टीका लागि अत्यावश्यक ठानेका व्यक्तिहरूलाई त मनोनयनमार्फत पनि समेट्न सकिन्थ्यो । माओवादी नेतृत्वले आगामी दिनहरूमा यो पक्षमाथि ध्यान पुर्याउन आवश्यक देखिन्छ ।माओवादीमा नेतृत्वले सुनाएका नामप्रति व्यापक असन्तुष्टि नसुनिनु वा उनीहरूले प्रतिस्पर्धाका लागि अकाट्य जिद्दी कायम नराख्नुको सन्देश के हुन सक्छ भन्ने प्रश्न पनि चिन्तनीय छ । बलियो नेतृत्व को दृष्टिकोणबाट झट्ट हेर्दा त यो राम्रै पनि देखिएला तर यही पक्ष अन्तरपार्टी लोकतन्त्रका निम्ति भने बाधक देखिन्छ । यसले पार्टीपंक्तिमा स्वतन्त्र चेत हुर्कने वातावरण नभएको तथ्य उजागर गर्छ । पार्टीमा नेतृत्वले जे भन्छ, त्यसलाई लोकतान्त्रिक प्रतिवाद नगरी सहर्ष स्विकार्दै जानुले नेताकार्यकर्ताहरू अनुशासित रहेको प्रमाणित गर्छ कि उनीहरूमा विद्यमान भरत चरित्र ख्वामित् हजुर्को म त दास पो हूँयो राज्य गर्ना कन योग्य को हूँयो गादि ता याहिं हजूरको होमैले त सेवा गरिबस्नु पो हो लाई देखाउँछ ? माओवादी पार्टीसम्बद्ध सबैले मनन गर्नुपर्ने प्रश्न हो यो । मतदान प्रक्रियामार्फत केन्द्रीय समिति चयन गरेको माओवादी इतिहास नभएको कुरा जति सत्य हो, यही परम्परा कायम राखेमा यो पार्टीमा आन्तरिक लोकतन्त्र फस्टाउन नसक्ने पनि उत्तिकै परम सत्य हो । त्यसैले आफ्नो परम्परा र अहिले अपनाएको खुला राजनीतिक प्रणालीबीचको अन्तरविरोधमा रोज्नुपर्ने सही बाटो माओवादी नेतृत्वले ठम्याउनैपर्छ ।"
दाहालमुखी माओवादी,"माओवादी केन्द्रका अध्यक्ष प्रचण्ड यसबखत पुष्पकमल दाहालका नामबाट चिनिन्छन् । हिजो क्रान्तिकारी विचार बोक्दा उनी प्रचण्डभन्दा अरू नामले बोलाइएको रुचाउँदैनन् थिए । आज दललाई रूपान्तरण गरी जनमुखी बनाउँदै गर्दा, उनले आफ्नो नाम पनि परिवर्तन गर्न चाहेका होलान् । जे होस्, अहिले दुई ठूला कम्युनिस्ट दलले अधिवेशन सकेका छन् । निकै फरक शैलीमा, कुनै ठूलो कम्पनीको हिसाबकिताब मिलाएजस्तै गरी एमाले र माओवादीले अधिवेशन सकिसकेका छन् । अध्यक्ष दाहालले अधिवेशनका दौरान आत्मआलोचना गरेर सुनाए, आमकार्यकर्तालाई दिक्कै लाग्ने गरी । तर, काम भने आफ्नै शैलीमा गरेकाले आमकार्यकर्ता निराशामा छन् । के आउने दिनमा अध्यक्षले दललाई सबल र सुदृढ गरेर लैजान्छन् वा लैजान सक्छन् ? अबको महत्त्वपूर्ण विषय यही हो । सामान्य कार्यकर्ताले उनको जनमुखी नीतिलाई कसरी बुझ्ने हो ? हाम्रा ठूला दलहरूमा परिवारवाद तथा नातावाद हाबी छ, कांग्रेस मात्र होइन, कम्युनिस्ट दलका नेताहरू पनि आफ्नो जिल्ला वा मेरो मान्छे भन्दामाथि नउठेको प्रस्ट भइसकेको छ । यो समयमा दाहालको जनमुखी दल केकस्ता योजना लिएर आमजागरिककहाँ आउँछन् हेर्न बाँकी नै छ । तर, यस्तो चालाले यो दल सफल हुन्न भन्ने देखिइसकेको छ । रामकृष्ण बराल, जोरपाटी५ काठमाडौं"
मलमा लुट,"मल खरिदमा १ अर्ब ५३ लाख भष्ट्राचार समाचारले सारा नेपालीको ध्यानाकर्षण भएको छ । कृषिजस्तो संवेदनशील क्षेत्रमा यतिसम्म गिरेर राज्यको सम्पत्ति लुटपाट गर्नु घोर अपराध हो । किसानले मल नपाएर छट्पटाइरहेका बेला, कृषि सामग्री कम्पनी लिमिटेडका कर्मचारीहरूको ध्यान कताबाट बढी कमाउन सकिन्छ भन्ने रहेछ । कम गुणस्तरको मल उपलब्ध गराएर किसानको बालीमा क्षति गराउने गिरोह जस्तोसुकै पहुँचवाला भए पनि, कुनै पनि हालतमा छुट दिनु हुन्न । यस कृषि सामग्री कम्पनीका कर्मचारीहरूले अनियमिता गरिरहेको पटकपटक सार्वजनिक हुँदै आइरहेको छ । अब पहिलेको र अहिलेका सबै कर्मचारीको सम्पत्ति छानबिन हुनु जरुरी छ । राजनीतिक दलको खोल ओढेर कामै नगरी अकुत सम्पत्ति जोडेका उदाहरण प्रशस्त छन्, हामीकहाँ । अब भने यस्तो छुट दिइनु हुन्न । दोषी देखिएकाहरूलाई कडाभन्दा कडा कारबाही गरियोस् । कृष्णबहादुर कुँवर, कोटेश्वर, काठमाडौं"
भूउपयोगको योजना आवश्यक,"सरकारलाई राजस्व आउँछ भन्दैमा गलत काम किन रोकिँदैन ? आज भन्दा १५ वर्षअघि धान झुल्ने कपन र जोरपाटीका फाँटमा अहिले घर झुलेका छन् । यसले राष्ट्रलाई फाइदा भयो कि बेफाइदा एक पटक सोचौं त १ सीमित व्यक्तिको फाइदाका लागि गलत काम राज्यले किन रोक्दैन ? राजधानीवरपर खेतीयोग्य जमिन सबै सकिइसक्यो भन्दा फरक पर्दैन । खेतीयोग्य जमिन खेतीकै लागि किनबेच भएको भए त्यसले असर पर्दैन थियो । तर, घर बनेकाले कृषि उत्पादन घटेको छ । काठमाडौंमा मात्र होइन, अन्य ठूला सहरहरू पनि अव्यवस्थित सहरीकरणका सिकार भएका छन् । अहिले अर्बौंको धान आयात गरिरहनुपरेको छ । यस्तो अवस्था आउँदा पनि सरकार मौन छ, मानौं उसलाई केही थाहै छैन । राजधानीको जग्गा सकिएलगत्तै भूमाफियाहरू नजर तराईका भूभागमा परेको छ । तराईका खेतीयोग्य जमिन खण्डीकरण भइरहेका छन् । जग्गा किनबेच रोक्नु भन्ने मेरो आशय होइन तर खेतीयोग्य जमिन खेतीकै लागि प्रयोग होस् भन्ने चाहन्छु । समथर जग्गा सकियो, अब के गर्ने भन्दा भूमाफियाको नजर राजधानी सहरवरपरका वनपाखामा पनि परेको छ । रुखबिरुवा काट्ने, बाटो खोल्ने, डाँडापाखा समथर बनाउने अनि त्यसलाई खण्डीकरण गर्ने । नापी, मालपोतका कर्मचारी र भूमाफिया मिलेपछि जस्तो काम पनि सजिलै हुने भएपछि कसको के लाग्छ ? सर्वसाधारणको सजिलो कामसमेत गर्न गाह्रो मान्ने कर्मचारी भूमाफियाको गलत काम पनि सजिलै गर्छन् । खण्डीकरण तीव्र गतिमा चलेको छ । वातावरण अभियन्ताहरू यस्तो कार्य रोक्नुपर्छ भनिरहेका छन् । तर, सरकारले जग्गा उपयोगको नीतिमा काम गरेको छैन । ऐतिहासिक ढुंगेधारा, कुवा, इनारहरू खण्डीकरणकै कारण सुकेका छन् । जतात्यतै पहिरो गएको छ । गाउँ घरतिर डोजर आतंक मच्चिएको छ । राजनीतिक संरक्षणका कारण यस्ता गतिविधि बढिरहेको छ । जबसम्म दलहरूले भूमाफियालाई यसरी नै संरक्षण दिइरहन्छन् तबसम्म यस्ता गतिविधि रोक्न मुस्किल पर्छ । सरकारले अब यस्तो विषयमा पनि आफ्नो ध्यान केन्द्रित गर्नुपर्छ । भूउपयोगको योजना आवश्यक छ । पुरुषोत्तम घिमिरे, जोरपाटी, काठमाडौं"
चार महाधिवेशनका आआफ्नै रंग,"विगत एक महिनामा प्रमुख चार राजनीतिक दलको चार रूपरंगको महाधिवेशन देखियो । तिनको महाधिवेशनमा अपनाइएका नीति र कार्यक्रम हेर्दा नागरिक अचम्म परेका छन् । वैचारिक बहसबिनाको महाधिवेशन देख्दा अब हाम्रा दलहरूमा विचार, सिद्धान्त र आदर्शका भण्डारगृह रित्तियो कि भन्ने आभास हुन थालेको छ । दलको विधान र दस्ताबेजहरूमा पूर्ण लोकतान्त्रिक दल बनाउने भनिन्छ तर व्यवहारमा टीका लगाएर नेतृत्व छान्ने, वैचारिक बहस गर्नै नचाहने, कसैले फरक मत दर्ज गर्छु भने त्यसलाई दलकै शत्रुका रूपमा व्यवहार गर्ने, प्रतिस्पर्धा गर्छु भनेर उम्मेदवारी दिए उसलाई हराउन मत नदेऊ भनेर प्रचार गर्ने, आफूसँग असहमत हुनेहरूलाई दलमा अवसरै नदिने, विधानमा दलाल पुँजीवादको विरोध गर्ने तर व्यवहारमा उही दलाल पुँजीपतिसँगै घाँटी जोड्न जाने दृश्यहरू देख्दा आमनागरिक छक्क परेका छन् । हिजो चितवनमा केपी शर्मा ओलीले आफ्नो गोजीबाट नेतृत्वपंक्तिको नाम पढ्दा पञ्चर्यालीको संज्ञा दिने पुष्पकमल दाहाल आज उनै ओलीको अनुसरण गर्दै छन् । यस अर्थमा एमाले र माओवादीमा फरक नै के भो र ? टिकेप्रणाली नै अपनाउने हो भने यो महाधिवेशनको नाटक नै किन गरिएको हो ? नागरिकले बुझेका छैनन् । बरु कांग्रेस र राप्रपाले प्रतिस्पर्धालाई प्रोत्साहन गरेको हुँदा वास्तविक लोकतान्त्रिक दल उनीहरू बन्न पुगेका छन् । माओवादी र एमालेभित्र अझै लोकतन्त्र आएको रहेनछ । एमालेमा पहिलेपहिले लोकतान्त्रिक अभ्यासको चलन थियो तर ओलीले यसपालि एमालेको छविमा धब्बा लगाइदिए, टिकेप्रथा अपनाएर, जसलाई दाहालले पनि निरन्तरता दिएर कम्युनिस्ट दलहरूमा लोकतान्त्रिक अभ्यास र संस्कार हुँदैन है भन्ने सन्देश दिन पुगेका छन् । ओली र दाहालको कामले आफ्नो क्षमता र प्रतिस्पर्धाबाट दलको उच्च तहमा पुग्ने आशा राखेका युवा पुस्तालाई निराश बनाएका छन् । यसले वामपन्थी दलहरूप्रति नकारात्मक सन्देश प्रवाह भएको छ । कांग्रेस महाधिवेशनमा वैचारिक बहस नै गरिएन तर उद्घाटन र बन्द सत्रमा सबै पदाधिकारीलाई आआफ्नो विचार राख्न भने दिइयो । प्रतिस्पर्धाबाटै नेतृत्व छनोट गरेर लोकतन्त्रलाई जीवन्त राख्ने काम भने भयो । प्रतिस्पर्धाबाटै धेरै युवा अनुहारहरू नेतृत्वमा आउन पाए । अहिलेको प्रविधिलाई आत्मासात् गरेर भोटिङ मेसिन भने कांग्रेसले प्रयोगमा ल्याएन । राप्रपा महाधिवेशनमा वैचारिक बहस नभए पनि नेतृत्व छनोटमा लोकतान्त्रिक अभ्यास अपनाइयो । प्रतिस्पर्धा भएकै कारण नेतृत्व परिवर्तन सम्भव पनि भयो । महाधिवेशन भनेको नेतृत्व छनोट मात्र होइन, दलले पाँच वर्षदेखि अपनाएको नीति, सिद्धान्त र कार्यक्रम कस्तो भयो र भविष्यमा कस्तो लिने भनेर मार्गदर्शन कोर्ने महायज्ञ पनि हो । तर, हाम्रा अधिकांश दलहरू यही चुक्ने गरेका छन् । गोपाल देवकोटा, गौरीनगर, कामनपा७"
कुम्भ मेलादेखि भागवत पुराणसम्म,"गत मंसिर १० गते नेकपा एमालेले चितवनको नारायणी किनारमा महाधिवेशनको भव्य उद्घाटन गर्यो । सवारीसाधनमा ओसारिएका मान्छेहरूको ओइरो, महँगो स्टेज, अत्याधुनिक प्रविधियुक्त श्रव्यदृश्य, बाटोघाटो झकिझकाउ र सजिसजाउ १ यस्तो लाग्थ्यो मानौं कुनै धनी राष्ट्रको सत्ताधारी पार्टीले आयोजना गरेको महोत्सव हो । उद्घाटनपछिको बन्दसत्र पनि नेपालको पर्यटकीय क्षेत्र चितवनको सौराहमा राखिएको थियो । एमालेका महाधिवेशन प्रतिनिधिहरू लगभग एक हप्ता ती होटलहरूमा बसे । तर त्यहाँ पार्टीको भावी नीति, कार्यदिशा, कार्ययोजना, राष्ट्र र जनताका समस्या र समाधानका विषयमा कुनै बहस, छलफल भएन । चारु मजुमदारले सुरु गरेको नक्सलवादी आन्दोलनबाट प्रभावित भई पूर्वी नेपालको झापामा वान एरिया, युनिट र वान एक्सन को कार्यनीति लिएर तत्कालीन मालेले ६ इन्च छोटा अभियान सञ्चालन गरेको थियो । नियत राम्रो हुँदाहुँदै पनि वैचारिक दरिद्रताका कारण निकिता ख्रुस्चेवको पदचाप पछ्याउँदै गोर्बाचेवको पेरेस्त्रोइका (पुनर्निर्माण) र ग्लासनोस्त (खुलापन) सम्मका विचार, नीति र कार्यक्रमबाट हेर्दा अर्को पुँजीवादी पार्टी बन्न पुगेको थियो एमाले । भर्खरै बहुदल आएको थियो । मदन भण्डारीको भाषणको यति चर्चा थियो, विदेशी सञ्चारमाध्यमहरूले पनि उनलाई नयाँ मार्क्स भन्न थालेका थिए । तिनै मदन भण्डारीले समेत समाजवादी देखेको सोभियत संघमा गोर्बाचेवलाई कू गरेका र हार्ड लाइनर भनेर चिनिएका गेन्नाडी एनाएभ, भ्यालेन्टिन पाभ्लेवलाई क्रान्तिकारीको जलप लगाएका थिए । यी घटनाहरूले जनताको बहुदलीय जनवाद पारित गर्दासम्म मार्क्सवादका आधारभूत कुरा एमालेले छाडिसकेको थियो । तर पनि एमाले आफूलाई मार्क्सवादीलेनिनवादी पार्टी भन्छ । कुनै पनि महाधिवेशनहरूमा लेनिनले प्रतिपादन गरेको जनवादी केन्द्रीयतासम्बन्धी कुनै प्रक्रिया अपनाइएन । प्रतिनिधिहरूले लाइनमा बसेर अध्यक्षलगायतका केन्द्रीय सदस्यहरूको चयनका लागि चुनाव गरे, केपी ओलीले जजसलाई चाहन्थे तिनीहरू नै चुनिए । यो महाधिवेशन यस्तो कुम्भ मेला भयो जहाँ लाखौं मान्छे जान्छन्, केही मान्छेले पुजारीको हातैबाट प्रसाद पाउँछन् र आफूलाई धन्य सम्झिँदै जीवन सार्थक भएकामा गर्व गर्छन्Ù अरूहरू मान्छेको भीड हेर्छन् र आमै नि, यति धेरै मान्छे १ भन्दै जिब्रो काढ्दै फर्किन्छन् । देश र जनताका लागि एमालेको महाधिवेशन एउटा कुम्भ मेलामा सीमित हुन पुग्यो । संसद्को दोस्रो ठूलो तर आफूलाई सबैभन्दा लोकतान्त्रिक भनेर चिनाउने नेपाली कांग्रेसको महाधिवेशन मंसिर २४ गते भृकुटीमण्डपमा सुरु भएको थियो । कोभिडको पछिल्लो उत्परिवर्तित रूप ओमिक्रोनको कारण देखाएर उसले प्रतिनिधिहरूलाई मात्र बोलाएर महाधिवेशनको उद्घाटन गरेको थियो । कांग्रेसको महाधिवेशन भनेकै नेता चुन्न चुनाव गराउने हो, कुनै एजेन्डामा छलफल हुँदैन । त्यसैले यो महाधिवेशनमा पनि कुनै नयाँ नीति वा कार्यक्रम ल्याइने आशा गर्नु बेकार थियो । त्यहाँ प्रतिनिधिको प्रजातन्त्रको कुरा हुँदैन, मसल र मनी हुनेले चुनाव जित्छ । त्यही भयो । केही नयाँ अनुहार आए । तर नयाँ विचार लिएर होइन । २०७२ को संविधानको प्रावधानअनुसार पनि नेपाली कांग्रेसले वैधानिकता बचाउन महाधिवेशन गर्नैपर्थ्यो । त्यसैले पनि शेरबहादुर देउवाले महाधिवेशन गरे । भारतको बनारसमा जन्मिएर बनारस, कलकत्तामा शिक्षा प्राप्त गरेका बीपी कोइराला सानैदेखि भारतीय स्वतन्त्रता आन्दोलनमा लागेका थिए । उनले आफू भारतका शान्तिवादी नेता मोहनदास करमचन्द गान्धी र आफूलाई समाजवादी नेता भन्न रुचाउने राममनोहर लोहियाको अनुयायी भएको दाबी गर्दै आएका थिए । पछिल्लो समय उनी जर्मन सामाजिक जनवादी पार्टीका नेता तथा चान्सलर विली ब्रान्डटलाई आदर्श मान्थे, मार्क्सवादलेनिनवाद र पुँजीवादको आलोचना गर्ने उद्देश्यसहित स्थापना भएको फ्र्यांकफर्ट स्कुलको विचारद्वारा प्रशिक्षित थिए । त्यसैले समाजवादप्रति आकर्षण र पुँजीवादप्रति विकर्षण रहँदारहँदै पनि उनी पुँजीवादको नजिक पुगेका थिए । तर पनि उनमा राजनीतिकवैचारिक चेत उच्च थियो । वैचारिक स्पष्टता नभएका कारण निरंकुश एकदलीय पञ्चायती व्यवस्थाविरुद्ध भारतमा बसेर मोर्चा कसेका उनलाई आफूलाई ठूलो लोकतान्त्रिक भन्ने भारत, त्यसमा पनि जवाहरलाल नेहरूकी एक मात्र सन्तान इन्दिरा गान्धीले बाध्य भएर नेपाली सामन्ती राजतन्त्रसँग घाँटी जोड्ने ठाउँमा पुर्याएकी थिइन् । बीपीको मृत्युपश्चात् नेपाली कांग्रेसमा विचारको मन्थन पूर्णरूपले सकिएको थियो । यद्यपि उनी समकालीन राजनीतिका सशक्त विचारक, दृढ इच्छाशक्ति भएका जुझारु नेता थिए । नेपाली कांग्रेस तिनै बीपीको ब्याजमा चलिराखेको छ । सन् १९९१ मा नेपालमा भँडुवा पुँजीवादी नवउदारवाद भित्र्याएको नेपाली कांग्रेस अब शुद्ध पुँजीवादी पार्टी पनि रहेन । त्यसैले उसबाट जनताले राष्ट्रियता, जनतन्त्र र जनजीविका सुनिश्चितताको आशा राख्नु बेकार छ । त्यसैको व्यावहारिक अभिव्यक्ति महाधिवेशनमा देखिने गरेको छ । पुँजीवादी संसदीय व्यवस्थामा आफ्नो स्वार्थअनुरूप विधान र कानुन बनाउन संसद्को चुनाव गरिन्छ । ठीक त्यही विशेषता अहिले संसदीय पार्टीको महाधिवेशनमा लागू गरिएको छ । त्यसैले विगतमा झैं यो महाधिवेशनमा पनि कांग्रेसले कर्मकाण्ड पूरा गरेको छ । अर्धसामन्ती र अर्धऔपनिवेशिक नेपाली राज्यसंरचनालाई दीर्घकालीन जनयुद्धका माध्यमबाट ध्वस्त पारी नयाँ जनवाद, वैज्ञानिक समाजवाद हुँदै साम्यवादसम्म नपुगुन्जेल हतियार नबिसाउने प्रतिबद्धता गरेर दसवर्षे जनयुद्धमा होमिएका तत्कालीन नेकपा (माओवादी) का मुख्य नेता प्रचण्डको हालको पार्टीको आठौं महाधिवेशन १२९ औं माओ दिवस पारेर उद्घाटन गरियो । एक दिनअघिसम्म राष्ट्रिय सम्मेलन भनेर प्रतिनिधि बोलाइएको थियो तर एकाएक आठौं महाधिवेशन भनियो । यसबाट माओवादी केन्द्रमा सम्मेलन र महाधिवेशन को भेद नरहेको गम्भीर सांगठनिक त्रुटि देखा परेको छ । अहिले प्रचण्डद्वारा प्रस्ताव गरिएको दस्ताबेजमा माओवादी केन्द्रको मार्गनिर्देशक सिद्धान्त पुनः मार्क्सवादलेनिनवादमाओवाद भनिएको छ । २०७५ सालमा एमालेसँग एकता गर्दा उक्त पार्टीले मार्क्सवादलेनिनवादमाओवादलाई परित्याग गरेको थियो । यसरी मार्गनिर्देशक सिद्धान्त हटाउनु र अंगीकार गर्नुको कुनै ठोस कारण पेस गरिएको भने छैन । प्रचण्डले आफ्नो दस्ताबेजमा बृहत् शान्तिसम्झौता, जनमुक्ति सेनालाई क्यान्टोनमेन्टमा राख्ने आफ्नो एकल निर्णय गलत थियो भनी आत्मालोचना गरेका छन् । साथै सेना क्यान्टोनमेन्टमा राखेर विद्रोहको कुरा गर्नु गलत थियो भनेका छन् । अहिलेका वामपन्थी भनिएका नेताहरूमध्ये प्रचण्ड पहिलादेखि नै सापेक्षिक रूपमा इमानदार हुन् । जब जुम्ला कारबाहीमा सफलता प्राप्त भएन, त्यही बेलादेखि प्रचण्डले जनयुद्धलाई इन्डोनेसिया, चिली वा गोन्जालो हुन दिन्नँ भन्दै आएका थिए । उनको यो भनाइको तात्पर्य थियो बलिदान गर्न सक्दिनँ, जेल जान पनि तयार छैन । मतलब, अब थप जोखिम उठाउन तयार छैन । यो कुरालाई क्रान्तिकारीहरूले नबुझेको हो वा बुझ पचाएको हो १ उनले यस्ता अभिव्यक्ति सधैंजसो दिने गर्थे । दस्ताबेजमा उनको विश्लेषण त्यत्ति नराम्रो छैन तर संश्लेषणमा घोषित आत्मसमर्पण रहेको छ । उनले गरेको वित्तीय पुँजीको व्याख्याले नेपालको सेयर बजारमा ठूलो हलचल ल्याइदियो जबकि उनको व्याख्या सही छ । उनले गरेको आत्मालोचना पनि पूरा छैन । उनकै भनाइमा, न विद्रोह हुन सक्यो न जनपक्षीय संविधान बन्यो न त पार्टी नै सिंगो रह्यो । उनको कुरा पूरै सही होइन । दिल्लीमा भएको बाह्रबुँदे सम्झौता प्रचण्डबाबुरामको मात्र उपज थियो । यसले राजतन्त्रको अन्त त गर्यो तर पुँजीवादी क्रान्तिलाई सफल पार्न सकेन । फलस्वरूप अहिले सत्ता दलाल पुँजीपतिको हातमा पुग्यो । उनले भनेजस्तो बृहत् शान्तिसम्झौता, जनमुक्ति सेनालाई क्यान्टोनमेन्टमा राख्ने निर्णय केन्द्रीय समिति त के, महाधिवेशनबाटै गरिएको भए पनि गलत नै हुने थियो । तत्कालीन अवस्थामा यी बुँदाहरू केन्द्रीय समिति वा महाधिवेशनद्वारा पारित हुँदैनथे । २०६४ को साउनमा बालाजुमा भएको पाँचौं विस्तारित बैठकमा प्रचण्डले पहिलो पटक कार्यकर्ताको दह्रो आलोचना खेप्नुपरेको थियो । जहाँसम्म आठौं महाधिवेशनको कुरा छ, पहिलो त सामान्य कम्युनिस्टहरूले बुझ्नुपर्छ, यो प्रक्रियागत रूपमै त्रुटिपूर्ण छ । कम्युनिस्ट पार्टीको महाधिवेशनमा केन्द्रले पठाएको दस्ताबेजमा सेलसम्म पहिल्यै बहस गराइन्छ । तलैबाट कमिटीहरूको निर्वाचन त्यही दस्ताबेजमा आधारित रहेर गराइन्छ । तलैबाट फरक मत आउन पनि सक्छ । तर यो महाधिवेशनमा त्यस्तो केही गरिएन । महाधिवेशनको मुख्य भूमिका भनेको कार्यदिशाको निर्माण हो । यहाँ त सम्मेलनलाई महाधिवेशन भनियो, अनि त्यहीँ एकैचोटि दस्ताबेज पढेर सुनाइयो । २५ वटा समूहले त्यसबारे धारणा राखे । अनि ताली बजाउन लगाइयो । पारित भयो एक मतले । यो महाधिवेशन यस्तो भयो, मानौं कुनै संस्थालाई आवश्यक पर्ने पैसा उठाउनका लागि गरिएको धान्याचल महायज्ञ हो । मुख्य वाचकले वाचन गर्यो, भक्तहरूले श्रवण गरे । वाचकले जय भन्यो, भक्तहरूले पनि स्वरमा स्वर मिलाए । भागवत् पुराण सकियो । भक्तहरू प्रमुख वाचकको प्रशंसा गर्दै बाहिरिए कति स्पष्ट आवाज, कर्णप्रिय स्वर, बीचबीचमा आफैंले भजन पनि गाउन सक्ने १ मार्क्सवादमा मुख्य विशेषताहरू वर्गसंघर्ष, बलप्रयोग, सर्वहारा अधिनायकत्व र निरन्तर क्रान्तिको लेससम्म उल्लेख नरहेको दस्ताबेजलाई एकमतले पारित गर्ने महाधिवेशनलाई के भन्ने त ?"
लक्षित समुदायमा पुगेन आरक्षण,"पछाडि पारिएको समुदायलाई मूलधारमा ल्याउन राज्यले लिएको आरक्षण नीतिमाथि विभिन्न कोणबाट बहसहरू हुने गरेका छन् । दलित, जनजाति, मधेसीलगायत पिछडिएका समुदायको प्रतिनिधित्व राज्यका विभिन्न संरचनामा गराउनका लागि आरक्षण लागू गरिएको हो, जसको प्रभावस्वरूप राज्यका निकायहरूमा समाजको विविधता प्रतिविम्बित भइरहेकै पनि छ । आरक्षण आफैंमा सकारात्मक छ, यसले पिछडिएको समुदायलाई केही हदसम्म आर्थिकसामाजिक रूपमा मजबुत बनाउँदै आएको छ । समावेशी लोकतन्त्र राज्यको मूल आदर्श बनिरहेको परिप्रेक्ष्यमा, समाजमा गहिरिँदै गएको विभेदले हुनेखाने र हुँदा खाने वर्गबीचको दूरी निकै बढाएको छ । आरक्षणले गहिरिँदो सामाजिक विभेद पुर्न मद्दत गर्छ । आरक्षण रातारात कायापलट गर्ने व्यवस्था नभए पनि समावेशी सिद्धान्तलाई सार्थक बनाउँदै समाजको पीँधमा रहेकाहरूलाई मूल प्रवाहमा ल्याउने गतिलो नीति पक्कै हो । २०६२६३ सालको जनआन्दोलनले समावेशी, समानुपातिक र समानताको मान्यता स्थापित गरेपछि राज्यले थालेको आरक्षण हाम्रो जस्तो जात व्यवस्था भएको मुलुकका लागि निकै आवश्यक छ । राष्ट्रिय दलित आयोगको प्रतिवेदन२०७८ अनुसार, संघीय संसद्मा १९ जना, राष्ट्रिय सभामा ७ जना र सबै प्रदेशसभामा २९ जना दलितको उपस्थिति छ । त्यसै गरी न्यायालयमा दलितको सहभागिता हुनुपर्नेजति भएको छैन । उच्च अदालतमा २ दलित न्यायाधीश छन् भने निजामती सेवामा १९४ प्रतिशत दलित समुदायबाट छन् । २०४८ सालमा स्थानीय निकायमा दलितको उपस्थिति २६५ प्रतिशत थियो । आरक्षणका कारण राज्यका निकायमा दलितको उपस्थिति तुलनात्मक हिसाबले बढ्दै छ । स्थानीय तहमा दलितको उपस्थिति हेर्दा, विगतको भन्दा आशालाग्दो नै छ । ७ सय ५३ स्थानीय तहमा ६ हजार ५ सय ६७ जना दलित महिला सदस्य रहेको आयोगको प्रतिवेदनमा उल्लेख छ । पालिका अध्यक्षउपाध्यक्षमा पनि दलितको सहभागिता छ । यस्तो उपस्थिति सकारात्मक हुँदाहुँदै संवैधानिक निकायका पदाधिकारीमा अझै दलितको सहभागिता शून्य छ । राज्यका निर्णायक तहमा दलितको उपस्थिति निराशाजनक नै छ । कतिपय उपल्ला वर्गका मानिस हिजो पनि आरक्षणको विरोधमा थिए, आज पनि । समुदायका आधारमा आरक्षण दिनु हुन्न भन्नेहरूको भीड समाजमा ठूलै छ । यस्तै भीडका कारण आरक्षणसम्बन्धी अनेक भ्रम पनि उत्पन्न भइरहेका छन् ।आरक्षण हिजो पनि आवश्यक थियो, आज पनि अनि भविष्यमा पनि चाहिन्छ । तर एउटै व्यक्तिलाई हरेक खुड्किलामा आरक्षण दिनु सर्वथा गलत अभ्यास हो । यस्ता अभ्यासले आरक्षण पाउने समुदायभित्र पनि सम्भ्रान्त वर्गले सुविधा पाइरहने गरेका छन् । २०६३ सालमा निजामती ऐनमा संशोधन गरेर आरक्षण व्यवस्था राख्दा हरेक दस वर्षमा पुनरवलोकन गर्ने भनिएको थियो तर यसलाई संसद्ले बेवास्ता गर्दै आएको छ । सरकारको प्राथमिकतामा आरक्षण व्यवस्थाको पुनरवलोकन गर्ने विषय कहिल्यै परेन । आरक्षणभित्र पनि कस्तो वर्गले यसको सुविधा पाइरहेको छ एकै परिवारका सबैले आरक्षण सुविधा पाउँदा यसको कस्तो असर परिरहेको छ आरक्षण पाउने वर्गमा पनि हुनेखानेले नै पो सुविधा लिए कि साँच्चै उत्पीडनमा परेको समुदायमा आरक्षण पुग्यो कि पुगेनजस्ता विषयमा बहस हुनु जरुरी छ । एकै व्यक्तिलाई हरेक खुड्किलोमा आरक्षण दिँदा एकपटक पनि आरक्षण नपाएको व्यक्तिलाई असर पर्छ । आरक्षणबाट माथि उक्लिएको व्यक्तिको आर्थिक हैसियत पनि उकालो लाग्ने भएकाले उसलाई त्यहाँबाट फड्को मार्न थप आरक्षण आवश्यक नहुन सक्छ । आरक्षण सुविधा आरक्षणभित्र पनि सम्भ्रान्त वर्गकै पोल्टामा पुर्याइरहने हो भने आरक्षण पाउनुपर्ने हुँदा खानेहरूको उत्थान सम्भव छैन, त्यस वर्गभित्र पनि हुनेखाने अगाडि बढिरहन्छन्, हुँदा खाने सधैं पछाडि नै रहन्छन् । आरक्षण व्यवस्था नसुधार्ने हो भने, राजनीतिक नेतृत्व जति नै उदार भए पनि, सरकारी जागिर जति नै धेरै खुले पनि आरक्षण सुविधा आरक्षण पाउने वर्गभित्र पनि हुनेखानेकै पोल्टामा पुगिरहने पक्का छ । यहाँ त एनजीओआईएनजीओमा जागिर खाएर मनग्य कमाउने अनि छोराछोरीलाई सरकारी सेवामा लगाउनुपर्दा आरक्षण चाहियो भन्नेहरूको कमी छैन । आफू मन्त्री, सांसद हुने अनि छोराछोरी डाक्टर पढाउनुपर्यो भने आरक्षण खोज्नेहरूको सूची पनि लामै छ । यस्ता वर्गबाट आरक्षण टाढा राख्नुपर्छ र अभ्यासमा रहेको आरक्षण नीति राज्यले सच्याउनुपर्छ । मान्छे जहिल्यै अवसरको भोको हुन्छ । अवसर पाएपछि त्यसको भरपुर फाइदा लिन्छ, लिनु पनि पर्छ । आरक्षणबाट एक पटक सेवा प्रवेश गरेपछि, त्यसभन्दा माथि पुग्नका लागि खुल्ला प्रतिस्पर्धाबाटै अगाडि बढ्छु भन्ने हैसियत दलित, जनजाति, मधेसीलगायत समुदायका व्यक्तिहरूले राख्नुपर्छ । विदेशतिर राज्यको नीतिनियममा आरक्षण व्यवस्था गर्नैपर्छ भन्ने छैन तर त्यहाँका विश्वविद्यालयहरूले शिक्षामा आरक्षणको व्यवस्था आफैं गर्छन् । आरक्षण दिनुपर्ने वर्गको विस्तृत आम्दानी हेरिन्छ, उसका बारेमा अनुसन्धान नै गरिन्छ अनि मात्र आरक्षण आवश्यक छछैन भनी पहिचान गरिन्छ । यस्तो अभ्यास आरक्षण लक्षित सुमदायवर्गमा पुर्याउनका लागि व्यावहारिक छ । हाम्रोमा यो सम्भव नभए पनि आरक्षणभित्रको पनि लक्षित वर्ग पत्ता लगाउन कठिन छैन । र, एकै परिवारका सबैले आरक्षण नपाउने व्यवस्था लागू गर्न सकिन्छ । एकै व्यक्तिले हरेक पटक आरक्षणमा प्रतिस्पर्धा गर्ने प्रवृत्तिको अन्त्य गर्न सकियो भने मात्र लक्षित वर्गको पहुँचमा यो पुग्न सक्छ ।"
मेडिकल विद्यार्थीहरूमाथि दिउँसै डकैती,"मेडिकल कलेजहरूले विद्यार्थीसँग बढी शुल्क लिएको सम्बन्धी विवाद नयाँ होइन । पहिलेपहिले, विश्वविद्यालयबाट प्रवेश परीक्षा दिनु नपर्ने बेलामा कलेजहरू आफैंले नेपाली र भारतीय कमजोर विद्यार्थीहरूलाई करोडभन्दा बढी शुल्क लिएर भर्ना गर्थे । कतैबाट नियन्त्रण थिएन । डा गोविन्द केसीको अभियानपछि विश्वविद्यालयको प्रवेश परीक्षा उत्तीर्ण गरेकाहरूले मात्र भर्ना पाउने भए । सरकारले अध्ययन शुल्क निर्धारण गर्न थाल्यो । राष्ट्रिय चिकित्सा शिक्षा ऐन, २०७५ को दफा ५ अनुसार चिकित्सा शिक्षा आयोग गठन भएको छ । सोही आयोगले ऐनको दफा १८ बमोजिम एमबीबीएस अध्ययनको शुल्क निर्धारण गर्छ । पहिलो वर्षको शुल्क विश्वविद्यालयमार्फत बुझाउनुपर्छ । कानुनबमोजिम मेडिकल कलेजको शुल्क निर्धारण गरिए पनि धेरैजसो कलेजले बढी असुल गर्दै आइरहेका छन् । आयोगले गत कात्तिक २८ मा एमबीबीएसका लागि उपत्यकाभित्र ४० लाख २३ हजार २ सय ५० र उपत्यकाबाहिरका लागि ४४ लाख ३६ हजार २५ रुपैयाँ शुल्क कायम गरेको छ । अहिले एकातिर बढी शुल्क मागिएको छ भने काठमाडौं विश्वविद्यालयले मेरिटमा छानिएका विद्यार्थीलाई छाडी आफ्ना केही मान्छेलाई भर्ना गरेको छ । प्रवेश परीक्षामा छनोट भई तोकिएको शुल्क विश्वविद्यालयमा बुझाएर भर्ना भएका विद्यार्थीबाट बढी शुल्क मागिएको छ । बढी शुल्क नदिएका विद्यार्थीलाई गुन्डा लगाएर कक्षाबाटै बाहिर निकालिएको छ । भ्रष्टाचारीहरूका लागि स्वर्गका रूपमा परिणत हुँदै गएको हाम्रो देशमा जसलाई जे गर्न पनि छुट छ । बलिया, माफियागिरीलाई कसैले छुन सक्दैन । सरकार तिनैले चलाउँछन् । कानुन हातमा लिएर गैरकानुनी कामकारबाही गर्दा पनि नियमन गर्ने निकाय छैन । चिकित्सा शिक्षामा दिउँसै डकैती हुँदा पनि नियमन गर्नुपर्ने निकायहरू मौन छन् । पहिलेदेखि नै बढी शुल्क लिनेमा, कानुन नमान्नेमा, सरकारी निरीक्षणका बेला खडेबाबा ल्याउनमा काठमाडौं विश्वविद्यालयका मेडिकल कलेजहरू नै अग्रणी थिएÙ अहिले पनि छन् । डा सुरेशराज शर्मा, डा रामकण्ठ माकजू र अहिले भोला थापाजस्ता प्रतिष्ठित हस्तीहरूले काठमाडौं विश्वविद्यालय चलाइरहेका छन् । त्यसैका मेडिकल कलेजहरूले बढी लुटिरहेका छन् । प्रधानमन्त्री विश्वविद्यालयको कुलपति र राष्ट्रिय चिकित्सा आयोगको पदेन अध्यक्ष हुन्छन् । चिकित्सा शिक्षाको शुल्क निर्धारणमा प्रधानमन्त्री संलग्न हुन्छन् । अनि आफू संलग्न रहेको विश्वविद्यालयका मेडिकल कलेजहरूले बढी शुल्क मागेका मात्र छैनन्, विधिवत् भर्ना भइसकेका विद्यार्थीलाई कानुनविपरीतको बढी शुल्क जम्मा नगरेको भन्दै कक्षाबाट निकालेका छन् । बल प्रयोग गरेर, गुन्डा लगाएर कक्षाबाट विद्यार्थी निकाल्ने कार्य मेडिकल कलेजले गरेकामा काठमाडौं विश्वविद्यालय चुप छ । विश्वविद्यालयका कुलपति रहेका प्रधानमन्त्री चुप छन् । शुल्क तोक्ने राष्ट्रिय चिकित्सा शिक्षा आयोगका अध्यक्ष रहेका प्रधानमन्त्री चुप छन् । निरीह, पीडित विद्यार्थीहरूले न्याय माग्न अब कहाँ जानु ? प्रधानमन्त्री नै विश्वविद्यालयको कुलपति हुने भएकाले विश्वविद्यालयको बढी शुल्क लिने र नियमन कमजोर पार्ने आदि क्रियाकलाप र विवादमा, अप्रत्यक्ष रूपमा, सरकारप्रमुखकै हात हुने रहेछ । यसैले मापदण्ड नपुर्याई मेडिकल कलेजलाई सम्बन्धन वितरण र अनियमितताप्रति प्रधानमन्त्रीले आँखा चिम्लिरहेको आरोपलाई अन्यथा भन्न सकिने अवस्था देखिँदैन । काठमाडौं विश्वविद्यालयबाट सम्बन्धन पाएका निजी मेडिकल कलेजहरूले भर्नाको मौका छोपेर २ लाखदेखि २० लाखसम्म अतिरिक्त शुल्क मागे । मेडिकल कलेजको नियमन गर्ने, शुल्क तोक्ने राष्ट्रिय चिकित्सा शिक्षा आयोग चुप रह्योÙ खुबै गरे विज्ञप्तिसम्म निकालेर पानीमाथिको ओभानो बन्यो । मेडिकल कलेजहरूले अध्ययन अवधि चार वर्षसम्म अनिवार्य रूपमा होस्टलमै बस्नुपर्नेलगायतका विभिन्न शीर्षकमा बढी शुल्क असुल गरिरहेका छन् । होस्टलमा बस्नुनबस्नु विद्यार्थीको स्वेच्छाको कुरा हुनुपर्ने होइन र ? १०० विद्यार्थी पढाउने कलेजले एक जनाबाट ५ लाख बढी शुल्क लिँदा ५ करोड बढी उठ्छÙ १० लाख लिएमा १० करोड र १५ लाख लिएमा १५ करोड उठ्ने रहेछ । सबै मेडिकल कलेजको संरक्षण राजनीतिक पार्टी र नेताहरूले गरेकाले बढी शुल्क लिएकामा कलेजहरूमा कुनै हिचकिचाहट नै छैन । विद्यार्थीहरूमाथि दिउँसै यत्रो डकैती हुँदा पनि कुनै नेता, राजनीतिक दल, सरकार, सम्बन्धित विश्वविद्यालय, चिकित्सा शिक्षा आयोग, सम्बन्धित मन्त्रालयहरू कोही बोल्दैनन् । यसरी सबैले मेडिकल कलेजको यो लुट र डकैतीलाई कानुनी संरक्षण दिइरहेका छन् । यसबापत मेडिकल कलेजहरूले नियामक निकायहरूको मुखमा नोटको बुझो लगाइदिने गरेका छन् । राजनीतिक दलहरूलाई पनि अथाह चन्दा दिने गरेका छन् । यसैले विद्यार्थीलाई जति लुटे पनि सबै पक्ष चुप रहँदै आएका हुन् । विद्यार्थी ठग्ने काममा त्रिभुवन र काठमाडौं विश्वविद्यालयले अघोषित सहकार्य गर्दै आएका छन् । यत्रो लुटमा यी विश्वविद्यालय, सरकार, शिक्षा र स्वास्थ्य मन्त्रालय मूकदर्शक बनिरहेकै छन् । वीरगन्जको नेसनल मेडिकल कलेजका सञ्चालकले त शिक्षामन्त्री मात्र होइन, सरकार नै परिवर्तन गराइदिन्छुसमेत भनेका थिए । अहिले शुल्क तिरेर भर्ना भएका विद्यार्थीलाई कक्षाबाट निकाल्ने केएमसी र विराटनगरको नोबेल मेडिकल कलेजका सञ्चालक नेपाली कांग्रेसका पराजित नेता हुन् । मेडिकल कलेजहरूबाट यत्रो डकैती र आपराधिक क्रियाकलाप हुँदा चिकित्सा शिक्षा आयोग शिक्षा मन्त्रालयको शाखा अधिकृत जति पनि प्रभावकारी हुन सकेन । आयोग र काठमाडौं विश्वविद्यालय नियमन र कानुनी कारबाहीतिर होइन कि, सम्बन्धन वितरणतिर मात्र सक्रिय छन् । विद्यार्थीहरूको जति उजुरी परे पनि चिकित्सा शिक्षा आयोग, सरकार र विश्वविद्यालयले हेर्दैनन् । कानुनतः अधिकार नभएको प्रजिअलाई हेर्नू भनेर सरकार पन्छिने गरेको छ । हुन त गृह मन्त्रालयले मेडिकल कलेजको ज्यादतीउपर सक्रियता देखाएको छ । चिकित्सा शिक्षा आयोगले तोकेभन्दा बढी शुल्क लिने मेडिकल कलेजलाई कानुनी दायरामा ल्याउन र छानबिन गरी बढी शुल्क लिएको पाइएमा कारबाही गर्न निर्देशन दिएको छ । मेडिकल कलेज रहेका काठमाडौं, भक्तपुर, ललितपुर, मोरङ, सुनसरी, धनुषा, पर्सा, चितवन, कास्की, रूपन्देही, बाँके र जुम्लासहित १२ जिल्ला प्रशासन कार्यालयलाई गृह मन्त्रालयले पत्र लेखेको छ । तर, बढी शुल्क लिएका मेडिकल कलेजहरूलाई प्रजिअले कारबाही गर्ने होइन ।मेडिकल कलेजले निर्धारितभन्दा बढी शुल्क लिएमा, आयोगको निर्देशन उल्लंघन गरेमा र मापदण्ड पूरा नगरेमा ऐनको दफा १४ अनुसार आयोगले सम्बन्धन खारेज गर्न सक्छ । तर मेडिकल कलेजहरूले दिउँसै डकैतीकै तवरमा भरपाई दिएर बढी शुल्क असुल गर्दा पनि आयोग चुप छ । कुनै कारबाही गर्दैन । मेडिकल कलेजको लुट र डकैतीको शैली हेर्दा देशमा शासन र सरकार नै नभएजस्तो भएको छ ।कार्की विशेष अदालतका पूर्वअध्यक्ष हुन् ।"
"'अर्थतन्त्रमा चुनौती छ, सामनातर्फ लागौं","बढ्दो आर्थिक गतिविधिले बजारमा वस्तुको माग बढाउँदा आयात बढेको छ । पुँजीगत खर्च आफैंमा वित्तीय प्रणालीमा तरलता बढाउने माध्यम हो । विडम्बना भन्नुपर्छ, हाम्रोमा पुँजीगत खर्च हुन सकेन, उनले भने, पुँजीगत खर्च बढाउन बृहत् रूपमा संरचनागत परिवर्तन गर्नुपर्छ । चालु आर्थिक वर्षको पहिलो चार महिनामै ३२ प्रतिशतले कर्जा विस्तार भएको उनको भनाइ छ । यसबारे राष्ट्र बैंकले सुरुदेखि नै निगरानी राखेर निर्देशन दिनुपर्थ्यो, त्यो भएन । बैंक तथा वित्तीय संस्थाले विगतदेखि नै व्यापारमा बढी फाइनान्सिङ गर्दै आएका छन् । अहिले त्यो क्रमले छलाङ मारेको मात्र हो । यसमा राष्ट्र बैंकले बिचार गर्नुपर्छ, खनालले भने । अब उत्पादनमूलक क्षेत्रमा कर्जा प्रवाह धेरै हुने अवस्थाका लागि बैंक तथा वित्तीय संस्थालाई प्रोत्साहन गर्नुपर्ने उनले बताए । निश्चित वस्तुको एलसी खोल्दा नगद मौज्दात राख्नुपर्ने राष्ट्र बैंकको व्यवस्थाले तत्कालीन समस्यामा समाधान नगरे पनि आयात कडाइको संकेत गरेको पूर्वअर्थ सचिव रामेश्वर खनालको भनाइ छ । उच्च कर्जा विस्तारले वित्तीय प्रणालीमा तरलता अभाव भए पनि त्यसले आर्थिक वृद्धिमा योगदान नगरेको उनले बताए । कर्जा उत्पादनमूलक क्षेत्रमा गएन, त्यसमा ध्यानपूर्वक हेर्नुपर्यो, उनले भने, अहिले तत्काल निर्यात बढाउने अवस्था छैन । यसकारण सरकारले तत्काल पुँजीगत खर्च बढाउनुपर्यो ।राष्ट्र बैंकले ब्याजदरमा हस्तक्षेप गरेर राम्रो नगरेको खनालको भनाइ छ । ब्याजदर निर्धारणलाई स्वतन्त्र रूपमा बजारलाई छाडिदिनुपर्थ्यो, उनले भने, स्वतन्त्र रूपमा ब्याजदर निर्धारण हुन सकेको अवस्थामा कर्जाको माग र आयातमा स्वतः कमी आउँथ्यो । व्यापारीहरूले कर्जाको ब्याजदर एकल बिन्दुमा रहनुपर्ने माग गर्दै आएका छन् । हस्तक्षेप गरेर उनीहरूको माग सम्बोधन गर्न खोजिएको हो भने निक्षेपकर्ताका ब्याजदरबारे नसोचेर राष्ट्र बैंकले ठीक नगरेको उनले बताए । राष्ट्र बैंकका पूर्वगभर्नर चिरञ्जीवी नेपालले पनि ब्याजदरमा हस्तक्षेप उचित नभएको दाबी गरे । राष्ट्र बैंक फेरि २०४१ सालपछिको अवस्थामा फर्किएको छ, उनले भने, ब्याजदरलाई एकल बिन्दुमा राख्ने बहानामा नियामक निकायले हस्तक्षेप गर्नुहुँदैनथ्यो । ठूला व्यापारी, पहुँचवाला सबैले सहुलियत कर्जा, पुनर्कर्जालगायत माध्यमबाट सस्तो ब्याजदरको कर्जा पाइरहेको स्मरण गर्दै उनले भने, ब्याजदरमा भएको हस्तक्षेपले अन्तर्राष्ट्रिय रूपमा राम्रो सन्देश गएको छैन । खर्च नगर्नेलाई दण्ड र गर्नेलाई पुरस्कार गर्ने संस्कारको विकास गरेर मात्र पुँजीगत खर्च बढ्ने नेपालले बताए । सबै राष्ट्रलाई पैसा चाहिएकाले तत्काल बाहिरबाट रकम ल्याउन समस्या भएको उनको भनाइ छ । यस्तो अवस्थामा अरू माध्यमबाट सहुलियतलगायत कर्जा लिन सकिन्छ । ती माध्यम प्रयोग गर्नुपर्छ, उनले भने । कर्जा वृद्धिको तुलनामा निक्षेप संकलन अपेक्षित रूपमा बढ्न नसक्दा वित्तीय असन्तुलनको अवस्था आएको राष्ट्र बैंककी डेपुटी गभर्नर नीलम ढुंगाना तिम्सिनाले बताइन् । कोभिडअघि तरलता धेरै थियो । कोभिडपछि कर्जाको माग धेरै भयो । हालसम्म ३२ प्रतिशतसम्म कर्जा वृद्धि भइसकेको छ, उनले भनिन्, संयमित हुनुपर्ने आवश्यकता छ । तरलतामा दबाबमा छ । यही बेला रेमिट्यान्स पनि घट्न थाल्यो ।"
घटे पर्यटक,"काठमाडौं (कास) कोभिड महामारीको प्रभाव घटे पनि पर्यटक आगमन प्रभावित भएको छ । सन् २०२१ मा विदेशबाट आउने यात्रुको संख्या वृद्धि भए पनि नेपाल घुम्न आउने पर्यटकको संख्या भने घटेको छ । पर्यटन बोर्डका अनुसार सन् २०२१ मा हवाई मार्ग भएर कम्तीमा ४० वटा मुलुकका १ लाख ५० हजार ९ सय ६२ जना पर्यटक नेपाल आए । यो अघिल्लो वर्ष २०२० को दाँजोमा ३४ प्रतिशत घटी हो । त्यस वर्ष २ लाख ३० हजार पर्यटक नेपाल आएका थिए । नागरिक उड्डयन प्राधिकरणका अनुसार, अन्तर्राष्ट्रिय यात्रुको संख्या भने २०२१ मा अघिल्लो वर्षको दाँजोमा करिब १९ प्रतिशत बढेको छ । उक्त अवधिमा अन्तर्राष्ट्रिय उडानबाट १२ लाख ८० हजार यात्रु भित्रिएका छन् । २०२० मा यो संख्या ११ लाख थियो । आन्तरिक उडानतर्फ भने यात्रु आवागमन १ सय १३ प्रतिशत वृद्धि भएको छ । २०२० मा १४ लाख आन्तरिक यात्रुको देशभर आवागमन भएकोमा २०२१ मा यो संख्या करिब साढे ३१ लाख पुगेको छ । सन् २०१९ र २०२० मा कोभिडका कारण आन्तरिक उडान प्रभावित भए पनि २०२१ मा अवस्था सुधारोन्मुख देखिन्छ । हवाई यात्रु वृद्धि भएकै कारण प्राधिकरणले आर्थिक वर्ष २०७७७८ मा नियमित आम्दानी प्रक्षेपण गरिएको दाँजोमा २७ प्रतिशतले वृद्धि गर्दै २ अर्ब ६४ करोड पुर्याएको छ । तर पर्यटकबाट मात्रै असुल गरिने विमानस्थल विकास शुल्क भने प्रक्षेपण गरिएको दाँजोमा ४८ प्रतिशत घटेको छ । प्राधिकरणले आर्थिक वर्ष २०७७७८ मा ६० करोड २८ लाख रुपैयाँ आम्दानी हुने प्रक्षेपण गरेकामा ३० करोड ९६ लाख रुपैयाँ आर्जन गरेको छ । चालु आर्थिक वर्ष प्राधिकरणले यात्रु आवागमनबाट हुने नियमित आम्दानी ५ अर्ब ५९ करोड रुपैयाँ र विमानस्थल विकास शुल्क ७९ करोड रुपैयाँ हुने प्रक्षेपण गरेको छ ।"
मलेखुमा सानिमाको शाखा,काठमाडौं (कास) सानिमा बैंकले धादिङको मलेखुमा शाखा स्थापना गरी बैंकिङ सेवा विस्तार गरेको छ । बैंकका सञ्चालक बलराम पराजुली र ब्रान्ड प्रवर्द्धक वरिष्ठ कलाकारद्वय मदनकृष्ण श्रेष्ठ तथा हरिवंश आचार्यले शाखा कार्यालयको उद्घाटन गरे । देशका सातै प्रदेशमा सानिमा बैंकका ११९ कार्यालय र ९७ वटा एटीएम सञ्चालनमा छन् ।
मारवाडी सेवा समितिलाई सिद्धार्थ बैंकको १५ लाख,काठमाडौं (कास) सिद्घार्थ बैंक लिमिटेडले सामाजिक संस्था मारवाडी सेवा समिति नेपाललाई डायलाइसिस मेसिन खरिद गर्न १५ लाख रुपैयाँ सहयोग गरेको छ । सामाजिक उत्तरदायित्वअन्तर्गत उक्त सहयोग गरिएको बैंकले जनाएको छ । बैंकका प्रमुख कार्यकारी अधिकृत सुन्दरप्रसाद कँडेलले मारवाडी सेवा समिति नेपालका महासचिव प्रमोद अग्रवाललाई उक्त रकम हस्तान्तरण गरे ।
कोषमा लक्ष्मी बैंकको एक्स्टेन्सन काउन्टर,"काठमाडौं (कास) लक्ष्मी बैंकले आफ्नो सञ्जाल विस्तार गर्ने क्रममा दसौं एक्स्टेन्सन काउन्टर काठमाडौंको नयाँ बानेश्वरस्थित नागरिक लगानी कोषमा स्थापना गरेको छ । बैंकका १३८ शाखा संख्या, १० एक्स्टेन्सन काउन्टर, ५ हस्पिटल सेवा काउन्टर, १७१ एटिएम, २५०० भन्दा बढी रेमिट्यान्स एजेन्ट तथा ६३ शाखारहित बैंकिङ इकाइ सञ्चालनमा रहेको बताइएको छ ।"
रित्तियो श्रीलंकाको सरकारी कोष,"कोलम्बो (एजेन्सी) वित्तीय तथा मानवीय संकट गहिरिँदै गएपछि श्रीलंका सन् २०२२ मै टाट पल्टिने देखिएको छ । पछिल्लो समय श्रीलंकाको मुद्रास्फीति हालसम्मकै उच्च तहमा पुगेको छ । खाद्यान्नको मूल्य अकासिएको छ भने सरकारी कोष रित्तिएको छ । राष्ट्रपति गोटाभया राजापाक्ष नेतृत्वको सरकारले कोभिड१९ को महामारीका कारण पछिल्लो संकट सामना गरिरहेको हो । गतवर्षको महामारीको प्रभावसँगै पर्यटन क्षेत्र धराशायी बनेको छ । बेलायती सञ्चार माध्यम द गार्जियनका अनुसार कोभिडपीडितका लागि सरकारले ल्याएको कर कटौती नीतिका कारण राजस्व निकै खुम्चिएको छ । चीनलाई चुक्ता गर्नुपर्ने ऋण थुप्रिएको छ भने विदेशी मुद्रा सञ्चिति दशकयताकै कम पुगेको छ । कोभिड१९ को संक्रमण फैलिएयता श्रीलंकामा ५ लाखभन्दा बढी मानिस गरिबीको रेखामुनि पुगेका विश्व बैंकले अनुमान गरेको छ । ५ वर्ष लामो गरिबीविरुद्धको मिहिनेतपछि श्रीलंका त्यतिका संख्याका नागरिकको जीवनस्तर उकास्न सफल भएको थियो । स्थानीय सञ्चारमाध्यमका अनुसार श्रीलंकाको मुद्रास्फीति दर गत नोभेम्बरमा हालसम्मकै उच्च अर्थात् १११ प्रतिशत पुगेको थियो । राजापाक्षले श्रीलंकामा आर्थिक संकट घोषणा गरेपछि अत्यावश्यक सामग्रीको व्यवस्था गर्न सेनालाई भनिएको छ । चामल, चिनीलगायतका सामग्री सरकारले तोकेको मूल्यमा बिक्री गरिएको छ तर यसले नागरिकको दुःख कम गर्नेमा निकै कम आशा देखिएको छ । राजधानी कोलम्बोस्थित एक चालक अनिरुद्ध परनागमाले खाद्यान्नको मूल्य निकै बढेपछि दोस्रो काम खोजिरहेको भए पनि पाउन निकै कठिन भएको बताए । उनले आफ्नो परिवारले दिनमा ३ पटकको सट्टा दुईपटक मात्रै खानेकुरा खाने गरेको बताए । उनका अनुसार गाउँलेहरूले एक केजीको पाउडर दूध खरिद गर्न नसकेपछि पसलेले त्यसलाई खोलेर सय ग्रामका १० वटा प्याकेट बनाएर बेच्न थालेका बताए । पहिले एक साताका लागि एक केजीको प्याकेट किन्ने गर्थ्यौं । अहिले सय ग्रामको मात्र किन्छौं, उनले भने । देशको कुल गार्हस्थ्य उत्पादनको १० प्रतिशत योगदान पुर्याउने पर्यटन क्षेत्र ठप्प प्रायः भएपछि कम्तीमा २ लाख मानिसले रोजगारी गुमाएका विश्व यात्रा र पर्यटन परिषद्ले जनाएको छ । पछिल्ला दिनमा श्रीलंकाको राहदानी कार्यालयमा दैनिक निकै लामो लाइन लाग्ने गरेको स्थानीय अखबारहरूले जनाएका छन् । पढेलेखेका युवा वर्गका प्रत्येक ४ जनामध्ये १ जनाले देश छोड्न चाहेका जनाइएको छ । श्रीलंकाको केन्द्रीय बैंकका पूर्वउपगभर्नर डब्लू ए विजेवर्दनाले आममानिसको संघर्षले आर्थिक संकट थप गहिरिने चेतावनी दिएका छन् । जब आर्थिक संकट नियन्त्रणबाहिर जानेछ, स्थिति झन् भयावह हुनेछ, उनले भने, उत्पादन कम हुने भएकाले खाद्य संकट बढ्ने निश्चित छ र आयातका लागि विदेशी मुद्रा विनिमयको अभाव छ । यस्तो अवस्थामा मानवीय संकट उत्पन्न हुनेछ ।श्रीलंकाको अर्थतन्त्रका लागि सबैभन्दा ठूलो समस्या विदेशी ऋणको भार हो । चीनको मात्र श्रीलंकामाथि ५ अर्ब डलरभन्दा बढी ऋण छ । आर्थिक संकट गहिरिन थालेपछि गत वर्ष श्रीलंकाले चीनसँग थप एक अर्ब डलर ऋण लिएको थियो । आगामी १२ महिनामा श्रीलंका सरकार र निजी क्षेत्रले ७ अर्ब ३ करोड डलर घरेलु र विदेशी ऋण भुक्तानी गर्नुपर्नेछ । त्यसमाथि जनवरीमै तिर्नुपर्ने ५० करोड डलरको सरकारी बोन्ड पनि छ । तर गत नोभेम्बरसम्म श्रीलंकासँग विदेशी मुद्रा सञ्चिति भने १ अर्ब ६ करोड डलर मात्रै छ । एक भाषणका क्रममा मन्त्री रमेश पाथिरानाले इरानलाई तेल आयातको उधारो तिर्न चिया निर्यात गर्ने विषयमा पहल भइरहेको र त्यसप्रति आफूहरू आशावादी रहेको बताएका छन् । तेलका लागि इरानलाई प्रत्येक महिना ५० लाख डलरको चिया पठाएर विदेशी मुद्रा बचाउन सकिने उनको भनाइ छ । केही दिनअघि संसद्मा बोल्दै विपक्षी दलका सांसद तथा अर्थशास्त्रीहरूले देश टाट पल्टिने अवस्थामा पुगिसकेको बताएका थिए । अर्थशास्त्री हर्ष डिसिल्भाले जनवरीसम्ममा श्रीलंकासँग कुल विदेशी मुद्राको अवस्था ४३ करोड ७ लाख डलर ऋणात्मक पुग्ने र फेब्रुअरीदेखि अक्टोबरसम्म ऋण तिर्नका लागि कम्तीमा ४ अर्ब ८ करोड डलर आवश्यक हुने जनाएका छन् । देश पूर्णरूपमा टाट पल्टिनेछ, उनले भने । श्रीलंकाले बिस्तारै विदेशी ऋण तिर्ने गभर्नर अजिथ निभार्द कब्रालको दाबी छ । तर पूर्वउपगभर्नर विजेवर्दना श्रीलंकाले ऋण तिर्न नसक्ने र आर्थिक अवस्था निकै भयावह हुने बताउँछन् ।"
भारतका कारण संकटमा सार्क,"नयाँदिल्ली (कास) पाकिस्तानी विदेशमन्त्री शाह मोहम्मद कुरेसीले भारतका कारण सार्क संकटमा परेको आरोप लगाएका छन् । क्षेत्रीय सहकार्य, आर्थिक क्रियाकलाप, व्यापारका लागि सार्क महत्त्वपूर्ण छ । तर दुर्भाग्य, भारतको जिद्दीका कारण यो मञ्च काम नलाग्ने जस्तै बनेको छ, सोमबार इस्लामाबादमा बोल्दै उनले भने, भारत इस्लामाबाद आउन तयार छैन । पाकिस्तानले पटकपटक सम्मेलनका लागि प्रयास गरिरहेको उनको भनाइ छ । हिन्दुस्तानका कारण यो समस्यामा छ, उनले भने । भारत इस्लामाबाद आउन नचाहेको भए भर्चुअली सहभागी हुन सक्ने उनको सुझाव छ । प्रत्येक दुई वर्षमा हुने सम्मेलन सन् २०१४ यता भएको छैन । १८ औं शिखर सम्मेलन काठमाडौंमा भएको थियो । त्यसपछि सन् २०१६ मा सम्मेलनको आयोजना गर्ने पालो पाकिस्तानको थियो । तर, पाकिस्तानसँगको द्वन्द्वका कारण भारतले इस्लामाबादमा सहभागी नहुने बताएपछि सम्मेलन नै हुन सकेको छैन ।"
म देशका लागि खेल्छु : ज्ञानेन्द्र,क्यानसँग भएको सहमतिमा केके छ ?हामी चार खेलाडीलाई जुन कारबाही र वर्गीकरणमा नराख्ने निर्णय भएको थियो । त्यसलाई हटाउने छ । ओमान शृंखलापछि वर्गीकरणमा जुन तीन खेलाडी छुटेका छन् उनीहरूलाई बोर्डबाट पास गरेर इन्सेन्टिभ दिने वाचा गरिएको छ । अध्यक्ष र प्रशिक्षकले पनि त्यो वाचा गर्नुभएको छ ।प्रस्तुति ः विनोद पाण्डे
दमक र झापा भिड्ने,"विराटनगर (कास) झापाको सुरुङ्गामा जारी प्रदेश १ स्तरीय अन्तरपालिका खुला कनकाई कप भलिबलको उपाधिका लागि दमक नगरपालिका र झापा गाउँपालिका भिड्ने भएका छन् । पहिलो सेमिफाइनलमा मंगलबार दमकले बेलबारी नगरपालिकालाई सोझो सेटमा पराजित गर्यो । दमकले २५१७, २५१७, २५२१ को सोझो सेटमा जित निकालेको थियो । दमकबाट राष्ट्रिय खेलाडी धनबहादुर भट्ट, हरिबहादुर थापा, पुकार तामाङ र हरिहजुर थापाले खेलेका थिए । म्यान अफ द म्याच दमकका हरिहजुर भए । त्यस्तै झापाले दोस्रो सेमिफाइनलमा आमचोकलाई २५१५, २५२३, २५१९ सोझो सेटमा हरायो । झापाबाट भारतीय खेलाडीले प्रतिस्पर्धा गरेका थिए । झापाको जितमा कप्तान रोहित शिवाकोटी, ज्योतिष रोय र सागरकिरण भट्टराईले उत्कृष्ट प्रदर्शन गरे । म्यान अफ द म्याच सागरकिरण भए । बेलबारी र आमचोकले बुधबार तेस्रो स्थानका लागि प्रतिस्पर्धा गर्नेछन् । ६ टिमको सहभागिता रहेको प्रतियोगिता विजेताले १ लाख १ हजार १ सय ११ तथा उपविजेताले ५१ हजार रुपैयाँ हात पार्नेछन् ।"
ठाकुर चम्कँदा भारतको पुनरागमन,जोहानेसबर्ग (एएफपी) शार्दुल ठाकुरले आफ्नो खेलजीवनकै उत्कृष्ट प्रदर्शन गरेपछि भारतले मंगलबार वन्डर्स स्टेडियममा दक्षिण अफ्रिकाविरुद्धको दोस्रो टेस्टको दोस्रो दिन पुनरागमन गरेको छ । ठाकुरले ६१ रनमा ७ विकेट लिएपछि दक्षिण अफ्रिका पहिलो इनिङ्समा २ सय २९ रन बनाएर अलआउट भयो । ठाकुरको प्रदर्शन भारतीय बलरका लागि दक्षिण अफ्रिकाविरुद्ध टेस्ट क्रिकेटमा अहिलेसम्मकै उत्कृष्ट बलिङ हो । पहिलो इनिङ्समा २७ रनले अगाडि रहेको दक्षिण अफ्रिका दोस्रो दिनको खेल सकिँदामा ५८ रनले पछाडि परेको छ । भारतले आफ्नो दोस्रो इनिङ्स सुरु गर्दै २ विकेटमा ८५ रन बनाएको छ । भारतसामु दोस्रो टेस्ट जितेर तीन खेलको सिरिजमा अन्तिम प्रतिस्पर्धाअघि नै निर्णायक अग्रता लिने अवसर हुनेछ । दक्षिण अफ्रिकाले पहिलो दिन भारतलाई २ सय २ रनमा अलआउट पारेर आफ्नो स्थिति बलियो बनाएको थियो । टोलीले एक विकेट गुमाएर ८८ रनको बलियो सुरुआत लिएको थियो । तर मध्यम पेस बलिङ मदतमा ठाकुरले दक्षिण अफ्रिकाको दुई प्रमुख साझेदारीलाई तोडे । उनले २८ रन बनाएका डिन एल्गर र ६२ रन बनाएका किगन पिटरसनलाई आउट पारे । उनीहरूले दोस्रो विकेटमा ७४ रनको साझेदारी गरेका थिए । ठाकुरले त्यसपछि एक रनमा रसी भान डेर डुसेनलाई एक रनमा आउट पारे । ५१ रन बनाएका टेम्बा बाभुमा र २१ रन बनाएका केली भेरेएनले छैटौं विकेटका लागि ६० रनको साझेदारी गरे । ठाकुरले दुवै ब्याट्सम्यानलाई पनि आउट पारे । त्यसपछि उनले अन्तिम दुई बलमा लगातार दुई विकेट लिएर दक्षिण अफ्रिकी इनिङ्समा पूर्णविराम लगाए । यसअघि ठाकुरको व्यक्तिगत उत्कृष्ट प्रदर्शन ६१ रनमा ४ विकेट थियो । दिनको खेल समाप्त हुँदा भारतका लागि चेतेश्वर पुजारा ३५ र अजिन्क्या रहाने ११ रन बनाएर खेलिरहेका छन् । केएल राहुल ८ र मायंक अग्रवाल २३ रन बनाएर आउट भएका थिए ।
बीएमके र टाइम्स विजयी,काठमाडौं (कास) विशाल मिलन केन्द्र (बीएमके) ले प्रथम अनमोल स्मृति पुरुष खुला बास्केटबल प्रतियोगितामा जित पाएको छ । चन्डोलस्थित घरेलु कोर्टमा बीएमकेले कीर्तिपुरलाई ५४४९ स्कोरले पराजित गर्यो । बीएमकेका दीपसन केसीले २१ स्कोर जोडे । बीएमकेले पहिलो क्वाटरमा २१९ को अग्रता बनाउँदै जित आधार खडा गरेको थियो । दोस्रो क्वाटरमा ८७ को झिनो अग्रता कायम गरेको बीएमके तेस्रोमा ९१४ र चौथोमा १६१९ ले पछि पर्यो । टाइम्स र रोयलले पनि सफलता पाए । समान २२ खेल खेलेका रोयल र टाइम्सको यो लगातार दोस्रो जित हो । टाइम्सले गोल्डेनगेटलाई ८४६० ले हरायो । टाइम्सका मवीन्द्र क्षेत्रीले २६ स्कोर गरे । रोयलले क्याम्पियनमाथि ६५४४ को सहज जित दर्ता गर्यो । रोयलका निकेश मगरले १२ स्कोर बटुले ।
अन्तरकलेज बास्केटबल हुने,"काठमाडौं (कास) भ्याली पब्लिक माविको आयोजनामा प्रथम भ्याली पब्लिक अन्तरकलेज (प्लस टु) ब्वाइज बास्केटबल प्रतियोगिता बुधबार सुरु हुनेछ । पुस २६ सम्म चल्ने प्रतियोगितामा ८ टिमको सहभागिता रहने भ्याली पब्लिकका प्रिन्सिपल कृष्ण अधिकारीले मंगलबार जानकारी गराए । समूह ए मा जेभियर, टाइम्स हेराल्ड र साइपाल एकेडेमी तथा समूह बी मा भ्याली पब्लिक, अक्सब्रिज, ट्रिनिटी र एन्जल्स हर्ट कलेज छन् । लिगकम नकआउटमा हुने खेलबाट समूहका शीर्ष २ टोली सोझै सेमिफाइनलमा पुग्नेछन् ।"

शीर्षक,विवरण
"सहमति जुटे वैशाखमा संघीय, नभए स्थानीय चुनाव","प्रचण्डजीले राखेको प्रस्ताव गठबन्धनकै हितमा हुन्छ भन्ने हाम्रो बुझाइ छ, एकीकृत समाजवादीका एक नेताले भने, संविधान र लोकतन्त्रको रक्षा अहिले पनि उत्तिकै महत्त्वपूर्ण प्रश्न हो । प्रतिगमनकारी शक्तिले संसद्लाई बन्धक बनाएका छन् । यी सबै चिर्ने एउटा विकल्प वैशाखजेठमा संघीय चुनाव हुन सक्छ ।एकीकृत समाजवादीका अध्यक्ष नेपालले भने एमालेले संसद् चल्न नदिने हो भने भंग गरेर चुनावमा जानुको उपाय नै नरहेको बताए । केपी ओलीले पहिला पनि दुई पटक संसद्को हत्या गरेकै हुन् । अहिले संसद्लाई बेकामे बनाएका छन् । उनलाई नै संसद् चाहिएको छैन । यस्तो प्रमुख प्रतिपक्ष देशलाई घाँडो भयो, उनले भने । स्रोतका अनुसार पहिला संघीय चुनावको प्रस्ताव गरे पनि दाहालले यसैमा अडान लिने नीति भने बनाएका छैनन् । मूलतः कांग्रेस सहमत भए वैशाखजेठमा संघीय चुनावमा जान सकिने दाहालको विश्लेषण छ । गठबन्धनमा संघीय चुनावलाई लिएर सहमति जुटेन भने स्थानीय तहकै निर्वाचनमा अगाडि बढ्नुपर्ने दाहालको भनाइ छ । यो एउटा प्रस्ताव हो, गठबन्धनमा सहमति भएन भने स्थानीय चुनावमा जान्छौं, दाहालनिकट अर्का एक नेताले भने । वैशाखजेठमै संघीय चुनाव गराउँदा कार्यकाल छँदै प्रतिनिधिसभा विघटन गर्नुपर्छ । त्यसैले यो कदम संविधान र सर्वोच्च अदालतको फैसलाविपरीत हुने तर्क कतिपयले गरिरहेका छन् । दाहालले भने संसद्बाटै संकल्प प्रस्ताव पारित गरेर अदालतको फैसलाको सम्मान गर्दै चुनावमा जान सम्भव रहेको बताएका छन् । एमालेले दाहालको प्रस्तावलाई स्थानीय तहको चुनाव सार्ने षड्यन्त्रका रूपमा बुझेको छ । गठबन्धन सुरक्षित गर्ने गरी वैशाखजेठमा संघीय चुनावमा जाऔं भन्ने मनसायले आएको प्रस्ताव स्वीकार गर्न सकिन्न, एमालेका एक नेताले भने, गठबन्धन भत्के हामी चुनावका लागि तयार छौं । पहिला स्थानीय तहको चुनाव भए गठबन्धनबीच तालमेलको सम्भावना कमजोर रहने एमालेको बुझाइ छ । पाँच दलीय गठबन्धन कायम रहे तीनै तहको चुनाव आफ्ना लागि प्रतिकूल हुन सक्ने एमालेको विश्लेषण छ । धेरै मुद्दामा फरकफरक दृष्टिकोण भए पनि पाँच दलबीच संविधान, लोकतन्त्र र विभिन्न तहमा सत्ता साझेदारीका विषयमा एकरूपता छ । अहिले संघ र सातै प्रदेशमा गठबन्धनको सरकार छ ।एमसीसी सम्झौतामा भने उनीहरूबीच ठूलै मतभेद छ । माघ १२ मा हुने राष्ट्रिय सभाको निर्वाचनमा गठबन्धन एकै ठाउँ छ । स्थानीय तहका पदाधिकारीको ५ वर्षे पदावधि २०७९ जेठ ५ मा समाप्त हुँदै छ । चुनावका लागि कम्तीमा ५३ काम गर्नुपर्ने भएकाले त्यसका लागि १२० दिन आवश्यक पर्ने भन्दै मिति घोषणाका लागि निर्वाचन आयोगले ताकेता गरिरहेको छ । आयोगले एकै चरणमा गर्ने भए वैशाख १४ मा र दुई चरणमा भए वैशाख १४ र २२ मा निर्वाचन गर्ने गरी मिति तोक्न सरकारसँग औपचारिक प्रस्ताव गरिसकेको छ । तत्काल घोषणा नगरे प्रस्तावित मितिमा निर्वाचन गर्न प्राविधिक, व्यवस्थापकीय एवम् व्यावहारिक कठिन हुने आयोगको भनाइ छ । संविधानमा गाउँसभा वा नगरसभाको कार्यकाल समाप्त भएको ६ महिनाभित्र अर्को निर्वाचन गर्नुपर्ने उल्लेख छ । स्थानीय निर्वाचन ऐनमा कार्यकाल सकिनु दुई महिना अगाडि नै निर्वाचन गर्नुपर्ने व्यवस्था छ । संविधान र कानुनले पदाधिकारी रिक्तताको परिकल्पना भने गरेका छैनन् ।"
कांग्रेसमा दुई थरी मत,"केही नेताको स्वार्थबाहेक कांग्रेसभित्र निर्वाचनमा एक्लै प्रतिस्पर्धा गर्नुपर्छ भन्ने मनोविज्ञान हावी छ । त्यही बुझेका देउवाले गत महाधिवेशनमा सभापतिमा प्रतिस्पर्धा गर्दा सत्ता गठबन्धनसँगको चुनावी समीकरण राष्ट्रिय सभा निर्वाचनसम्म मात्र हुने बताएका थिए । यद्यपि देउवाको भित्री दाउ गठबन्धनलाई संसदीय निर्वाचनसम्म लैजाने र सबैभन्दा ठूलो दलको नेताका रूपमा पुनः प्रधानमन्त्री हुनेछ । स्थानीय तह निर्वाचन अगाडि गर्दा भने गठबन्धन जोखिममा पर्ने उनको बुझाइ छ । केन्द्रमा नेताहरूबीच समीकरणको सहमति भए पनि स्थानीय स्तरमा त्यसको कार्यान्वयन हुने सम्भावना निकै न्यून हुन्छ, त्यसको असर सत्ता गठबन्धनदेखि आगामी संसदीय निर्वाचनसम्म पर्छ भन्ने उहाँ (देउवा) को पनि बुझाइ छ, देउवानिकट एक नेताले भने, त्यसैले गठबन्धनलाई बचाएर दुइटै चुनाव पार्टीलाई जिताउने चुनौतीमा उहाँ हुनुहुन्छ । गठबन्धन कायम नभए माओवादी केन्द्रका अध्यक्ष पुष्पकमल दाहालले एमालेसँग सहकार्य गर्न सक्ने आशंका देउवाको छ । दाहालले गठबन्धन नै नरहने अवस्था भयो भने मर्ता क्या नै कर्ता भनेर कान्तिपुरको अन्तर्वार्तामा बताइसकेका छन् । देउवाको अबको रणनीति एमाले र माओवादीको मिलन हुन नदिनु हो । २०७४ को निर्वाचनले पनि देउवालाई झस्काउने गरेको छ । सरकारमा सँगै रहेको माओवादी केन्द्रसँग चुनावी समीकरण हुने आसमा रहेको कांग्रेसले एक्कासि वाम गठबन्धन (एमालेमाओवादी केन्द्रबीच चुनावी समीकरण) हुँदा नमिठो पराजय भोगेको थियो । परिस्थितिअनुसार जस्तोसुकै जोखिमपूर्ण निर्णय लिने दाहालको स्वभावका कारण देउवा भित्रभित्रै सशंकित छन् । त्यसैले कार्यकर्ताको भावनालाई सम्बोधन गर्न बाहिर एक्लै चुनाव लड्ने भने पनि भित्र गठबन्धनलाई चुनावी समीकरणसम्म लैजाने उहाँको योजना छ, उनीनिकट ती नेताले भने ।"
गौर नरसंहार दोहोर्याउने मन्त्रीको धम्की,"मन्त्री यादवले किसानलाई भड्काउने काम नगर्न राउतलाई चेतावनी दिइन् तर आफ्ना कार्यकर्तालाई भड्काउँदै भनिन्, मधेसको नारा लिएर तपार्इं केपी ओलीका पाउ परेको होइन र ? तर इतिहासलाई नबिर्सनुस् । म नाम भन्दिनँ, डाक्टर साहब (सीके राउत) लाई यहींबाट आग्रह गर्छु । तपाईं पीएचडी डाक्टर हो । रिसर्च गर्नुहोस्, चिरफारतिर नलाग्नुस् । चिरफार गर्नुभयो भने बिरामी मर्नेछन् । र, घेराबन्दी गरेर तपाईंलाई मार्दिन्छन् । सतर्क रहनुहोस् । सरकारसँग शान्ति सम्झौता गरेर लोकतान्त्रिक प्रतिस्पर्धा स्वीकार गरेका राउतको नेतृत्वमा गठन भएको दलले मधेसमा उपद्रो पनि गर्दै आएको छ । अराजकता फैलाउने व्यक्ति तथा समूहलाई कानुनी कारबाही गर्ने जिम्मेवारीमा रहेकी मन्त्रीले नै हिंसा भड्काउन खोजेकामा राजनीतिक तथा नागरिक समाज चिन्तित देखिएका छन् । यस्ता अभिव्यक्तिले राउतकै उपद्रोलाई बढावा दिने भन्दै मन्त्रीमाथि कारबाहीको माग पनि उठेको छ । मन्त्री यादवको पार्टी जनता समाजवादीका सांसद् मोहम्मद इस्तियाक राईले मन्त्रीजस्तो सार्वजनिक पद धारण गरेको व्यक्तिले दिएको यस्तो हिंसा भड्काउने अभिव्यक्तिबाट आफूहरूसमेत आश्चर्यमा परेको बताए । लोकतान्त्रिक मूल्यमान्यताअनुसार शान्तिपूर्ण आन्दोलन गर्दै आएको पार्टीकै मन्त्रीले दिएको यस्तो अभिव्यक्तिलाई पार्टीले संज्ञानमा लिएको छ । छानबिन गरेर आवश्यक निर्णय लिन्छौं । गौर घटनालाई भवितव्य भन्दै जसपा नेता यादवले आफू र आफ्नो दल यसमा जिम्मेवार नरहेको बताउँदै आएका छन् । तर मन्त्री यादवको अभिव्यक्तिले घटना योजनाबद्ध रहेको भनाइलाई बल दिएको छ । २०६४ को संविधानसभा निर्वाचनको मुखमा यादव राप्रपाबाट फोरम प्रवेश गरेकाले गौरको विषयमा उनलाई जानकारीसमेत नभएको राईको टिप्पणी छ । १५ वर्षअघिको गौर घटना पनि योजनाबद्ध थिएन । माओवादी कार्यकर्ताको उद्दण्डताका कारण भवितव्य भएको थियो, अहिले मन्त्रीले इतिहास पनि नबुझी आक्रोशमा बोल्नुभएको छ । यो पार्टी र उहाँ दुवैका लागि अशोभनीय हो, उनले भने । मन्त्री यादवको आपत्तिजनक अभिव्यक्ति सार्वजनिक भएपछि प्रधानमन्त्री र मन्त्रीहरूले कारबाहीको संकेत दिएका छैनन् । कान्तिपुरसँग सम्पर्कमा आएका मन्त्रीहरूले प्रधानमन्त्रीसँग छलफल नभएकाले यो विषयमा प्रतिक्रिया नदिने बताए । त्यस्तै प्रधानमन्त्रीको सचिवालयको भनाइ छ, समय आएपछि प्रधानमन्त्रीज्यूले केही गर्नुहोला, केही बोल्नुहोला । माओवादी शान्ति प्रक्रियामा आएलगत्तै भएको गौर नरसंहारका विषयमा माओवादीले पनि खासै बोल्ने गरेको छैन । मन्त्री यादवको अभिव्यक्तिमाथि पनि माओवादी मौन छ ।मन्त्री यादवले भने आफूले पार्टीले प्राप्त गरेका उपलब्धिको चर्चा गरेको बताउँदै आफ्नो अभिव्यक्तिलाई काँटछाँट गरेर सम्प्रेषण गरेको आरोप लगाएकी छन् । मैले कार्यक्रममा पार्टीले आन्दोलनबाट प्राप्त गरेका उपलब्धिको चर्चा गरेकी थिएँ र प्राप्त हुन बाँकी उपलब्धिका लागि संघर्ष गर्ने कुरा बताएकी थिएँ, मन्त्री यादवले बिहीबार साँझ कान्तिपुरसँग भनिन्, राउतजीलाई मार्ने धम्की मैले किन दिनू ? बीचबाट शब्दहरू काँटछाँट गरेर गलत रूपमा प्रसारण गरिएको छ । मेरो भाषणको पूरै भिडियो हेरेमा स्पष्ट हुन्छ ।मन्त्री यादवले आफूले सीके राउत र उनका कार्यकर्तालाई गाउँगाउँमा तोडफोड नगर्न र आफ्ना कार्यक्रमहरूमा घेराबन्दी नगर्न सम्झाएको बताइन् । हामी बलिदानी दिवस मनाउन जम्मा भएका छौं, यहाँ हामीलाई घेराबन्दी गर्नुभन्दा सक्छौ भने सिंहदरबार घेरेर संविधान संशोधन गराऊ भनेकी हुँ, उनले भनिन्, मुठभेड नगर्ने र शान्तिपूर्ण रूपमा कार्यक्रम सम्पन्न गर्ने हाम्रो उद्देश्य थियो । त्यसमा हामी सफल भयौं । जिल्लाका एसपी र सीडीओ साक्षी छन्, उनीहरूलाई सोधे पनि धेरै कुरा स्पष्ट हुन्छ । तर, बिहीबार गौरमा आयोजित कार्यक्रममा मन्त्री यादवले बारम्बार राइस मिल घटना याद गर्न भनेको सुनिन्छ । उनले चेतावनी दिएकी छन्, टकराउन खोज्यौ भने तिम्रो त्यही हालत हुनेछ, जुन गौरको राइस मिलमा भएको थियो । राष्ट्रिय मानवअधिकार आयोगका निमित्त सचिव मुरारीप्रसाद खरेलले गौर घटना बीभत्स नरसंहारका रूपमा रहेको उल्लेख गर्दै त्यसलाई दोहोर्याउने अभिव्यक्ति दिनु आपत्तिजनक भएको बताए । हिंसा भड्काउने अभिव्यक्ति कसैले पनि दिन मिल्दैन । त्यसमाथि गौर नरसंहारजस्तो घटना दोहोर्याउने अभिव्यक्ति त झन् अशोभनीय हो, उनले भने । बिहीबारको कार्यक्रममा मन्त्री यादवले दिएको सम्पूर्ण रेकर्ड हेरेपछि आयोगले आवश्यक निर्णय गर्ने उनले बताए ।पूर्वगृहसचिव गोविन्द कुसुम पनि यस्तो अभिव्यक्ति दिने मन्त्रीलाई सरकार सञ्चालक र पार्टीले नियन्त्रण गर्नुपर्ने बताउँछन् । मिडियामा आएजस्तै अभिव्यक्ति दिएको हो भने त्यो उपयुक्त भएन । उहाँले फिर्ता लिनुपर्छ, उनले भने ।त्यस्तै मानवअधिकारकर्मी चरण प्रसाईंले पनि हिंसात्मक अभिव्यक्ति दिने मन्त्रीलाई अविलम्ब बर्खास्त गर्न माग गरेका छन् । त्यस्तो घटना दोहोर्याउने अभिव्यक्ति दिने व्यक्ति नै मन्त्रीको कुर्सीमा बसेको देशमा दण्डहीनता र सुशासनको हालत कति चिन्ताजनक अवस्थामा छ होला भन्ने स्पष्ट हुन्छ, उनले भने, उत्तेजना फैलाउने यस्तो अभिव्यक्ति कदापि स्वीकार्य हुनुहुँदैन । उनलाई पार्टीले तुरुन्त मन्त्रीबाट फिर्ता बोलाओस्, पार्टीले नबोलाएमा पनि प्रधानमन्त्रीले बर्खास्त गरुन् ।मानवअधिकारकर्मी प्रसाईंले मन्त्री यादवको अभिव्यक्तिले हिंसालाई वैधता दिने प्रयास गरेको रूपमा बुझ्नुपर्ने बताए । यो डरलाग्दो कुरा हो । सभ्य लोकतान्त्रिक समाजमा हिंसाको स्थान कहीं पनि हुनुहुँदैन । हिजोको हिंसालाई वैधता दिने र थप हिंसाका लागि आह्वान गर्ने त्यस्तो व्यक्तिलाई तुरुन्तै जवाफदेही बनाउनुपर्छ । किसान आन्दोलनका नाममा मधेसका कतिपय जिल्लामा लाठी प्रदर्शनसहित तोडफोडमा समेत उत्रँदै आएको राउत नेतृत्वको जनमत पार्टीले पनि मन्त्री यादवको अभिव्यक्तिलाई आपराधिक अभिव्यक्ति भन्दै उनलाई मन्त्री पदबाट अविलम्ब बर्खास्त गर्नसमेत माग गरेको छ । पार्टी उपाध्यक्ष दीपककुमार साहले बिहीबार साँझ विज्ञप्ति निकालेर भनेका छन्, २०६३ साल चैत ७ गते भएको गौर नरसंहार, जसमा कम्तीमा २८ जनाको पाशविक तरिकाले हत्या भएको थियो, जनता समाजवादी पार्टी (तत्कालीन् मधेसी जनअधिकार फोरम) ले नै यो घटना गराएको मन्त्रीज्यूले सगर्व घोषणा गरिसकेपछि यो गौरनरसंहारको स्वीकारोक्ति पनि हो । तसर्थ नेपाल सरकारले आपराधिक अभिव्यक्ति दिने, हत्याहिंसा भड्काउन खोज्ने र अर्को नरसंहारको षड्यन्त्र रच्ने मन्त्रीलाई अविलम्ब बर्खास्त गर्नुपर्छ ।उपाध्यक्ष साहले विज्ञप्तिमा दुई वर्षअघिको बर्दिया घटना पनि स्मरण गराएका छन् । २०७५ भदौ ७ गते तत्कालीन उपप्रधानमन्त्री उपेन्द्र यादवलाई बर्दियामा कालो झन्डा देखाउँदा राउतका कार्यकर्ता राममनोहर यादवलाई प्रहरीले पक्राउ गरेको थियो, पछि उनको हिरासतमै मृत्यु भएको थियो । राउतको पार्टी र पीडित परिवारले राममनोहरको हत्या भएको बताउँदै आएका छन् । मधेस प्रदेश सरकारका भौतिक पूर्वाधारमन्त्री रामसरोज यादवले संघीय मन्त्री रेणुकुमारी यादवले गौरमा दिएको अभिव्यक्तिप्रति आपत्ति जनाए । प्रजातन्त्रप्रति विश्वास राख्ने पार्टीको मन्त्रीले यस्तो अभिव्यक्ति दिन सुहाउँदैन, उनले भने, यो फाँसीवादी शैली भयो । नेता होस् वा मन्त्री जोसुकैले यसरी गैरजिम्मेवार ढंगले प्रस्तुत हुनुहुँदैन ।माओवादी अध्यक्ष पुष्पकमल दाहाल पहिलो संविधानसभाको निर्वाचनदेखि आजसम्म पनि सत्तामा उपेन्द्र यादवसँग निरन्तर सहकार्यमा छन् । तत्कालीन समयमा माओवादी नेतृत्वमा रहेका अर्का प्रभावशाली नेता बाबुराम भट्टराई अहिले यादवकै पार्टीसँग एकीकरण गरेर एउटै पार्टीमा छन् । गौर घटनाका मृतकका परिवारलाई १० लाख रुपैयाँका दरले राहत दिइए पनि त्यसमा संलग्न भएका व्यक्ति र यादवलगायत तत्कालीन नेतृत्वलाई जवाफदेही बनाउने प्रयास कहिल्यै भएको छैन ।"
जहाँ छ दशगजा नै आँगन,"घोडदौडियाका बासिन्दाले कसैको मन कुँडिने काम नगरेको बताए । यहाँ कुनै मनमुटाव छैन, स्थानीय इस्लाम साईले भने, तर, भारतीय पक्षले कैयौं ठाउँमा सीमा र दशगजा मिचेको सुन्दा दुःख लाग्छ । नरैनापुर गाउँपालिकाअन्तर्गत रहेको घोडदौडिया बस्ती दशगजाभन्दा उत्तर र दक्षिणमा छ । पहिलो पटक यहाँ पुग्नेहरूलाई नेपाल र भारत छुट्याउन गाह्रो पर्छ । दुवैतिरको रहनसहन, संस्कृति, परम्परा, वेशभूषा र भाषा एउटै छ । घरहरू पनि एउटै खालका छन् । आर्थिक अवस्था मिल्दो छ । दशगजामा सीमा स्तम्भ छन् । ती स्तम्भ वस्तुभाउ बाँध्ने किला बनेका छन् । यहाँको बस्तीमा आआफ्नै घरपरिवारका सदस्यबीच बरु झगडा हुन्छ, घोडदौडियाका नेपाली र भारतीयबीच सम्बन्ध सौहार्दपूर्ण छ । कुनै दिन झगडा भएको छैन, भोजभगवानपुर इलाका प्रहरी कार्यालयका प्रहरी निरीक्षक वसन्त गौतमले भने, घोडदौडियामा न नेपालका बासिन्दाबीच झगडा भएको सुनिन्छ, न त पारिका बीचमा नै । निरीक्षण क्रममा पुगेका प्रजिअ खत्रीले पनि दशगजालाई आँगन बनाएर बसेकाहरूको मित्रवत् सम्बन्ध अनुकरणीय पाएको टिप्पणी गरे । बाँकेको ६५ किलोमिटर दक्षिणी सीमामा बस्ती छ । घोडदौडियामा दुई मुलुकबीचको दशगजा आँगनका रूपमा प्रयोग गरिँदै आएको भए पनि कुनै खालको भौतिक पूर्वाधार निर्माण भने गरिएको छैन । भारतीय पक्षबाट पूर्व इलामदेखि पश्चिम कञ्चनपुरसम्म नेपालको सीमावर्ती ६ सय ६८ स्थानको जमिनमा भोगचलन हुँदै आएको छ । नेपाली पक्षले २ सय ७४ ठाउँमा खेती गर्दै आएको पाइएको छ ।"
काठ चिरेर जीवन धान्ने परिवारलाई १२ करोड राजस्व छलीको मुद्दा,"(काठमाडौं)  गोरखापत्रमा २०७६ फागुन २२ गते छापिएको मुख्य समाचारको शीर्षक छ, प्रधानमन्त्रीको मिर्गौला प्रत्यारोपण । प्रधानमन्त्री केपी शर्मा ओलीको तस्बिरसहितको समाचारमा उपशीर्षक छ, मिर्गौलाले काम गर्न थाल्यो । त्यही दिनको गोरखापत्रको आठौं र नवौं पेजमा प्रधानमन्त्री कार्यालयअन्तर्गत रहेको राजस्व अनुसन्धान विभागले राजस्व चुहावटसम्बन्धी मुद्दाको अनुसन्धानका निम्ति सात दिनभित्र उपस्थित हुन भन्दै १ सय ३० फर्म र त्यसका प्रोप्राइटर तथा बैंक खाता सञ्चालकको तीनपुस्ते विवरण छापेको छ । जसमा सिन्धुपाल्चोकको पाँचपोखरी गाउँपालिका९ लागर्चेका २३ वर्षीय दीपक भुजेलको नाम पनि छ । पत्रिकामा तीनपुस्ते विवरण छापिएको थाहा पाएपछि उनको होस हवास उडेको छ । यो सब कसरी भयो त ? २०७२ को भूकम्पले घर भत्किएका बेला दीपक बेखर्ची थिए । काठ चिर्ने काम गर्दै आएका उनका बाबु पनि कामविहीन भए । त्यही बेला उनलाई नजिकैको साथी पुरुषोत्तम धितालले सुनाए, एक जना मान्छे सम्पर्कमा छ, उसलाई नागरिकता दिएर सही गरिदियो भने पैसा दिन्छ । पुरुषोत्तमले नागरिकता बुझाएर पाँच हजार रुपैयाँ हात पारिसकेका थिए । यस्तै काम गरेर अर्का गाउँले साथी दीपक अधिकारीले पनि पाँच हजार बुझेको उनले थाहा पाए । पुरुषोत्तमले दीपकलाई चिनाइदिएका मान्छे थिए, लक्ष्मण राय यादव । फोन सम्पर्कमा लक्ष्मणले नागरिकता लिएर आए काम मिलाइदिने प्रलोभन दिए । दीपकले काठमाडौं आएर गौशालाको धर्मशालामा बसेका लक्ष्मणलाई भेटे । काठमाडौंबारे त्यति मेसो नपाएका दीपकलाई लक्ष्मणले एउटा निजी बैंकमा लगे, कम्पनी रजिस्ट्रारको कार्यालय पुर्याए । दीपकले सुनाए, उनी जहाँजहाँ जान्थे, त्यहाँ फटाफट काम हुन्थ्यो । उनले लक्ष्मणले अह्राएअनुसार विभिन्न कागजमा हस्ताक्षर गरिदिए । तीन वटा खाली चेकमा हस्ताक्षर पनि गरिदिए । भोलिपल्ट ५ हजार रुपैयाँ हात परेपछि उनी गाउँ फर्के ।कम्पनी खोलेर जागिर दिने आश्वासन दिएका लक्ष्मण सम्पर्कमा आएनन् । दिन र महिना बित्दै गए । १२ कक्षा पनि पास हुन नसकेपछि दीपकले काठमाडौं आएर खसीबजारमा खसीबाख्रा किनबेच गर्न थाले । भनेजस्तो कमाइ नभएपछि डेढ लाख रुपैयाँ खर्च गरेर रोजगारीका लागि दुबई पुगे । तर काम थालेको सात महिना नपुग्दै कोरोना महामारी सुरु भयो । उनको काम पनि ठप्पै भयो । २०७७ साउनमा स्वदेश फर्कन बाध्य भए । विदेश जाँदाको ऋण तिरिसकेका थिएनन् । उनी कामका लागि काठमाडौंमा भौंतारिँदै थिए । त्यही बेला घरबाट उनका बाबुको फोन आयो । बाबुले डराउँदै राजस्व अनुसन्धान विभागबाट सिलबन्दी पत्र आएको खबर सुनाए । विभागले २०७८ भदौ २० मा काटेको पत्र पढेर दीपकले थाहा पाए, उनको बैंक खाताबाट सोमिया इन्टरप्राइजेज नामक कम्पनीको करोडौंको कारोबार भएको रहेछ । उक्त कम्पनीले कारोबार गर्दा ११ करोड ९५ लाख ९ सय ३५ रुपैयाँ कर छलेको रहेछ । पत्रमा लेखिएको थियो, कारोबार सम्बन्धमा केही बुझ्नुपर्ने भएकाले पत्र प्राप्त भएको मितिले बाटोको म्यादबाहेक सात दिनभित्र विभागको अनुसन्धान शाखा नम्बर २ मा उपस्थित हुनु । सरकारी सिलबन्दी पत्रको व्यहोरा पढेपछि दीपक स्तब्ध भए । यो काम ६ वर्षअघि भेटिएका तिनै लक्ष्मणले नै गरेको लख उनले काटे ।विभागबाट पत्र आएको साढे चार महिनापछि दीपकको घरमा अर्को पत्र आयो । उक्त पत्र पाटन उच्च अदालतले २०७८ पुस ६ मा काटेर उनको ठेगानामा पठाएको रहेछ । जसमा लेखिएको छ, राजस्व चुहावट मुद्दामा अभियोगपत्र दर्ता भएकाले बाटोको म्यादबाहेक १५ दिनभित्र प्रमाण भए सोसमेत लिई आफैं बयानका लागि अदालतमा हाजिर हुन आउनू । पत्र पढेर दीपक झनै अत्तालिए । उनका बाबु दलबहादुरको पनि होसहवास उड्यो । दीपकले पीरको भाकामा सुनाए, बाबुलाई सुख दिन त परै जाओस्, ढिँडो पनि आँसुले मुछेर खानुपर्ने बनाएँ ।दीपकलाई सरकार लागेको कुरा लागर्चे गाउँमा एक कान दुई कान हुँदै फैलियो । दीपकले केही दिनमा थाहा पाए, उनकै साथी दीपक अधिकारीका नाममा पनि राजस्व अनुसन्धान विभागबाट पत्र आएको रहेछ । अधिकारीले पनि जागिरको आशामा लक्ष्मणलाई नागरिकता दिएका थिए । कान्तिपुरसित उनले भने, मेरो नाममा त दीपकला सप्लायर्स भन्ने कम्पनी खोलेर कारोबार गरेको रहेछ । उनलाई पनि बाटोको म्यादबाहेक सात दिनभित्रमा उपस्थित हुन पत्र लेखिएको छ । हिजोआज आफूलाई प्रहरीले समात्छ कि भन्ने डर मात्रै लागेको उनले बताए । ५ कक्षा मात्रै पढेका र सामान्य खेतीपाती गरेर जीविकोपार्जन गर्दै आएका उनले भने, म त त्यही कुराले डिप्रेसनमै पुगे जस्तो भएको छु । पुरुषोत्तमका नाममा पनि राजस्व अनुसन्धान विभागले उस्तै व्यहोराको पत्र पठाएको थियो । राजस्वले काटेको पत्रमा पुरुषोत्तमका नाममा अभि इन्टरप्राइजेज नामक कम्पनी दर्ता भएको देखिन्छ । धुम्बाराहीको एक कम्पनीमा सेक्युरिटी गार्डको काम गर्ने पुरुषोत्तमले पनि आफ्नो नाममा कम्पनी दर्ता भएर कर छली भएको कुरा सुनेर डर मात्रै लागिरहेको सुनाए । स्थानीयका अनुसार लागार्चे गाउँमा लक्ष्मणको प्रलोभनको पासोमा परेर नागरिकता बुझाउने १५ जनाजति छन् । अधिकांशका नाममा कम्पनी खोलेर राजस्व छली गरिएको अनुमान गरिए पनि अहिलेसम्म तीन जनाका नाममा मात्रै राजस्व अनुसन्धान विभागबाट घरमै पत्र आएको छ । लक्ष्मण तिनै मान्छे हुन्, जसले दोलखा भीरकोटको माझी बस्तीका आठ जनालाई पनि राहतको प्रलोभनमा पारी उनीहरूको नागरिकता हात पारेर पीआरके ट्रेड इन्टरनेसनल नामक कम्पनी खोलेर ५ करोड ५६ लाख राजस्व छली गरेका थिए । साँवा अक्षर पनि नचिन्ने भीरकोटका लहुमन (लक्षुमन) माझीलाई करोडौं कारोबार गर्ने उक्त कम्पनीको प्रोप्राइटर बनाइएको छ भने अन्यलाई सञ्चालक समितिमा राखिएको छ ।पत्र आएपछि दीपक भुजेल र दीपक अधिकारी विभागमा बुझ्न गएका थिए । दीपक भुजेलले सुनाए, हामीले सबै कुरा भन्यौं । तर कर्मचारीले तिमीहरूको मुद्दा अदालत गइसक्यो भने । भुजेल अदालतमै बुझ्न गएका थिए । उनलाई अदालतका कर्मचारीले उनका नाममा दर्ता भएको कम्पनीले झन्डै १२ करोड रुपैयाँ कर छलेको र मुद्दा सुरु भएपछि धरौटीमा छुट्दा पनि कम्तीमा २० लाख रुपैयाँ लाग्न सक्ने बताइदिए । उनले भने, त्यतिका धेरै पैसा त मैले कहाँबाट ल्याउने ! फेरि सरकारी केस हो, भागेर पनि कहाँ पो जाने ?कान्तिपुरसँगको सम्पर्कमा आएका आधा दर्जनभन्दा धेरैले गाउँकै विदुर (युवराज खड्का) मार्फत पैसा पाइने लोभमा लक्ष्मणलाई नागरिकता बुझाएको बताए । उनीहरूमध्ये धेरैको भनाइ छ, विदुर लक्ष्मणको एजेन्टका रूपमा काम गर्थे । विदुर हिजोआज सर्वोच्च अदालतको गाडी चलाउने करार चालक हुन् । तर उनी यस्तो आरोप अस्वीकार मात्रै गर्दैनन्, बरु उल्टै आफू पनि लक्ष्मणबाट पीडित बनेको बताउँछन् । उनले काठमाडौंमा कामको खोजीमा हिँड्ने क्रममा विष्णु पाण्डे भन्नेमार्फत उपेन्द्र यादवलाई भेटेको र उनीमार्फत लक्ष्मणको सम्पर्कमा पुगेको सुनाए । पुतलीसडकस्थित एक इलेक्ट्रिक पसलमा काम गर्ने उपेन्द्रले लक्ष्मणलाई चिनाएपछि आफूले पनि नागरिकता दिएको उनले बताए । उनले २०६७६८ सालको कुरा भन्दै सुनाए, मेरो नाममा बैंक खाता खोलेर कम्पनी खोल्ने र मलाई त्यसैमा जागिर दिने बतायो । कम्पनी खोलेपछि चार हजार रुपैयाँ दियो तर जागिर दिएन । उनले आफूले चार हजार रुपैयाँ सजिलै कमाएको कुरा बेरोजगार गाउँले साथीलाई सुनाएको तर कसैलाई पनि आफूले बाध्य नपारेको तर्क गरे । यिनै विदुरमार्फत लक्ष्मणको सम्पर्कमा पुगेका थिए लागार्चेका राजन भुजेल । २०६७ सालतिर आफू जागिरको खोजीमा रहेका बेला लक्ष्मणकहाँ पुगेको र उनले बैंक खाता खोलिदिएको र अनेक कागजातमा हस्ताक्षर गराएर दुई हजार रुपैयाँ दिएको राजनले बताए । तर त्यसपछि लक्ष्मण उनको सम्पर्कमा आएनन् । २०७२ को भूकम्पपछि भने राजनले ६ महिनाका लागि मेलम्ची खानेपानी परियोजनामा काम पाए । महिना मरेपछि कम्पनीले तलब हाल्नका लागि उनीसँग बैंक खाता माग्यो । उनले लक्ष्मणले खोलिदिएको सिभिल बैंकको खाता नम्बर दिए । तर कम्पनीले उक्त खाता कालो सूचीमा परेको बताउँदै तलब हाल्न नमिल्ने बतायो । त्यसपछि राजनले बुझ्दा पो थाहा भयो, उनको नाममा नागदेव इन्टरप्राइजेज नामक कम्पनी खोलिएको रहेछ र उक्त कम्पनीले २०६७ सालदेखि नै भ्याट विवरण नबुझाएको रहेछ । २ करोड ८९ लाख कर छलेपछि उनको खातालाई कालो सूचीमा राख्न आन्तरिक राजस्व विभागले पत्र पठाएको रहेछ । राजन यसबारे बुझ्न एक जना साथीमार्फत गत वर्ष फागुनमा राजस्व अनुसन्धान विभागमा पुगे । विभागले उनका नाममा खोलिएको कम्पनीले करोडौंको कारोबार गरे पनि कर नतिरेको बतायो । राजनको ओठतालु सुक्यो । गाउँमा खेतीपाती गरेर परिवारको गर्जो टार्दै आएका राजनले भने, बाउबाजेको सबै सम्पत्ति बेच्दा पनि तिर्न पुग्दैन ।लक्ष्मणले आफूहरूका नाममा कम्पनी खोलेर खराब काम गरेको सुइँको भने लागार्चे गाउँका युवाले २०७३ तिरै पाएका थिए । त्यति बेला दीपक अधिकारी, विदुर भनिने युवराज खड्का र दीपक भुजेलले लक्ष्मणलाई नियन्त्रण गरेर महानगरीय प्रहरी वृत्त गौशालामा पनि बुझाएका थिए । ठगीको आरोप लागेका लक्ष्मण छुटिहाले ।विदुरले उल्लेख गरेका उपेन्द्र यादवले आफू तिलगंगामा डेरा बस्दा त्यही घरमा डेरा गरी बस्ने लक्ष्मणलाई चिनेको कान्तिपुरलाई बताए । त्यति बेला लक्ष्मणले आफू कृषिसम्बन्धी परियोजनाहरू चलाउने र त्यसका निम्ति कम्पनी खोल्नुपर्ने उल्लेख गर्दै आफ्नो नागरिकता मागेको सुनाए । उनले भने, पछि पो थाहा पाएँ, उसले त मेरा नाममा कम्पनी नै खोलेर राजस्व छली गरेको रहेछ । आफ्नो नाममा खोलिएको कम्पनीले झन्डै ४० लाख रुपैयाँ बराबरको राजस्व छलेको खबर थाहा पाएपछि लक्ष्मणविरुद्ध तत्कालीन प्रहरी परिसर हनुमानढोकामा जाहेरी दिएको उनले जानकारी दिए । उनका अनुसार त्यति बेला प्रहरीले लक्ष्मणलाई वीरगन्जको आदर्शनगरबाट पक्राउ गरेको थियो । परिसरमा त्यति बेला कार्यरत एक प्रहरी अधिकारीले २०६८ सालतिर किर्तेमा मुद्दा चलाएपछि लक्ष्मणले झन्डै तीन वर्ष कैद सजाय भोगेको जानकारी दिए । उपेन्द्रले भने, मैले त अनेकतिर रोइकराइ गरेर, न्यायका लागि कुदेर बल्लतल्ल छुटकारा पाएँ । अरू त अझै फसिरहेका छन् ।मेलम्ची बजारबाट करिब १२ किलोमिटर उत्तरमा रहेको लागर्चेका वडाध्यक्ष विष्णु खड्का पनि गाउँका युवाका नाममा कसैले कम्पनी खोलेर करोडौंको राजस्व छली भएको भन्ने घटनाबारे जानकार छन् । उनले भने, वर्ष दिनलाई खान पुग्ने अन्न घरमा छैन, भएको सबै जायजेथा बेच्दा पनि १०१५ लाख आउँदैन । तर तिनकै नाममा करोडौं राजस्व छलीको मुद्दा छ । यस्तो कुरा कसले पत्याउँला । राजस्व अनुसन्धान विभागका सूचना अधिकारी कृष्ण पाण्डेका अनुसार विभागले आर्थिक वर्ष २०७७७८ मा राजस्व छलीका ८४ वटा मुद्दा अदालतमा दायर गरेको छ । चालु आर्थिक वर्ष २०७८७९ को मंसिर मसान्तसम्म भने विभागले ३५ वटा राजस्व छलीका मुद्दा दर्ता गरिसकेको छ । यी र यस्ता मुद्दामा प्रक्रिया पुर्याइएका तर कम्पनीको स्वामित्वबारे थाहा नभएका व्यक्तिहरूको नागरिकता र हस्ताक्षर दुरुपयोग गरिएको प्रस्ट देखिन्छ । कान्तिपुरले गरेको खोजमा राजस्वले दर्ता गरेका करोडौं रकमको कर छलीको मुद्दामा खोलिएका कम्पनीका सञ्चालक वा बैंक खातावालहरू भुजेल, धिताल, अधिकारीजस्ता दुर्गम गाउँका कम पढेलेखेका र विपन्न व्यक्ति देखिन्छन् । विभागले दुई कम्पनीमार्फत करिब २८ करोड रुपैयाँ राजस्व छलेको आरोपमा दायर गरेको मुद्दामा बारा परवानीपुरका उमाशंकर रायभार १० महिनायता नख्खु जेलमा छन् । उनलाई पनि जागिरको प्रलोभनमा पारेर नागरिकता लिई कागजातमा हस्ताक्षर गराएर सरोजकुमार मिश्रले कम्पनी खोलेका थिए । उक्त कम्पनीले राजस्व छली गरेको थियो । विपन्न र समुदायको पिँधमा रहेकाहरूलाई जागिर वा राहतको प्रलोभन देखाएर कम्पनी खोल्ने र त्यस्ता कम्पनीमार्फत करोडौंको राजस्व छल्ने प्रवृत्ति देखिँदादेखिँदै पनि राजस्व अनुसन्धान विभागले कागजातकै भरमा उनीहरूमाथि मुद्दा चलाइरहेको देखिन्छ । राजस्व अनुसन्धान विभागका महानिर्देशक प्रकाश पौडेल आफूहरूले कानुनी रूपमा कम्पनी कसको हो भन्ने कुरा दर्ता गर्दा बखतको कागजातका आधारमा पत्ता लगाएर मात्र मुद्दा चलाएको बताए । उनले भने, गरिब मान्छेलाई मुद्दा नचलाउने तर धनीलाई मुद्दा चलाउने वा पढेका मान्छेलाई मात्र मुद्दा चलाउने भन्ने हुँदैन । उसको नामबाट फर्म खोलिएको छ, उसैका नामको हस्ताक्षर छ, उसैले खाता खोलेको छ, कारोबार उसैको बैंकबाट भएको छ । उसलाई कसैले प्रलोभनमा पारेको हो भने त्यसको जिम्मा त राजस्व अनुसन्धान विभागले लिँदैन ।"
खोप सकिएपछि भेरोसेलको बुस्टर डोज स्थगित,"(काठमाडौं)  उपत्यकाका तीनवटै जिल्ला स्वास्थ्य कार्यालयले भेरोसेल खोप अभाव देखाउँदै बुस्टर डोज कार्यक्रम स्थगित गरेका छन् । कीर्तिपुर नगरपालिकाले सूचना नै जारी गरी खोप अभियान रोकेको छ । जसका कारण भेरोसेलको बुस्टर मात्रै नभई यसअघि छुटेका पहिलोदोस्रो डोज लगाउन इच्छुक सर्वसाधारण खोपबाट वञ्चित भएका छन् । स्वास्थ्य कार्यालय काठमाडौंको तथ्यांकअनुसार भेरोसेलको दोस्रो र बुस्टर डोज लगाउन बाँकी सर्वसाधारण १० लाखभन्दा बढी छन् । ललितपुर र भक्तपुरमा क्रमशः ३ लाख ४ हजार र २२ हजार छन् । कीर्तिपुरमा मात्रै डेढदेखि दुई लाख जना छन् । तीनै जिल्लाका स्वास्थ्य कार्यालयका अनुसार कोभिसिल्ड र जोन्सन एन्ड जोन्सन खोपको भने अभाव छैन । यी खोप लगाउने कार्यक्रम भने जारी छ । स्वास्थ्य कार्यालय काठमाडौं प्रमुख शम्भु काफ्लेले खोप सकिएपछि भेरोसेलको पहिलो डोज लगाउन बन्द गरिएको बताए । स्वास्थ्य विभागले नै परिपत्र गरेर पहिलो डोज नलगाउन भनेको छ, उनले भने, पछिल्लो समय प्राप्त खोप दोस्रो र बुस्टरका रूपमा मात्र लगाउन दिएका हौं । उनका अनुसार भण्डारमा भएको भेरोसेल ७ हजार डोज एउटा वडालाई पनि पुग्दैन । वितरण गरेको थाहा हुनेबित्तिकै लगाउनेको भीड हुने र नपाएकाले आक्रोश पोख्ने भएकाले कहाँ कसरी वितरण गर्ने भन्नेबारे छलफलमा छौं, उनले भने । बुस्टर डोजका लागि भन्दै पछिल्लो समय स्वास्थ्य विभागले स्वास्थ्य कार्यालय काठमाडौंलाई २० हजार, ललितपुरलाई ७ हजार ८ सय र भक्तपुरलाई ४ हजार डोज भेरोसेल पठाएको थियो । कीर्तिपुरलाई भने पठाएको थिएन । अहिले ललितपुरमा २ हजार डोज मात्र भण्डारमा छ । भक्तपुरमा भने एक डोज पनि छैन । स्वास्थ्य मन्त्रालयका अनुसार १ करोड ८५ लाख ५१ हजार ४ सय ८७ डोज भेरोसेल भित्रिएको छ । पहिलो डोज लगाएकाले दोस्रो डोज चार सातापछि र ६ महिनापछि बुस्टर डोज पाउँछन् । यो हिसाबले पनि भेरोसेल खोप ठूलो मात्रामा आवश्यक देखिन्छ । तर, सरकारसँग भने स्टक नै सकिइसकेको छ । बिहीबार कीर्तिपुरमा घण्टौं लाइनमा बसेर भेरोसेल लगाउन नपाएको आक्रोशमा झडप नै भयो । त्यसपछि नगरपालिकाले खोप अभाव भन्दै सूचनामार्फत स्थगित गरेको हो । कीर्तिपुर नगरपालिका स्वास्थ्य शाखाका अहेव तपराज दुलालका अनुसार पहिला स्टकमा रहेको खोप ५६ सय जनालाई लगाइएको थियो, पछि अरू सर्वसाधारणले नपाएपछि उनीहरूले आक्रोश पोखेका थिए । विभागमा माग गर्दा पनि स्टक छैन भनेर दिएन, दुलालले भने । स्वास्थ्य कार्यालय भक्तपुरका प्रमुख कृष्ण मिजारका अनुसार भेरोसेल लगाउने जिल्लामा ज्येष्ठ नागरिक, फ्रन्टलाइनर र कर्मचारी बढी छन् । खोप चाँडै उपलब्ध गराए अशक्त र वृद्धावृद्धालाई केही राहत मिल्थ्यो, उनले भने । स्वास्थ्य मन्त्रालयका सहप्रवक्ता डा समीरकुमार अधिकारीले कम पठाउनुपर्ने जिल्लामा बढी खोप गएका कारण समस्या देखिएको बताए । भेरोसेल लगाउनुपर्नेहरू केही दिन धैर्य गर्नुस्, उनले भने । स्वास्थ्य विज्ञ डा ढुण्डीराज पौडेलले भने अन्य खोप उपलब्ध हुनु र भेरोसेल अभाव हुनुमा आर्थिक चलखेल हुन सक्ने आरोप लगाए । राजनीतिक खिचातानी र व्यवस्थापनको कमजोरीले खोप अभियान रोकिनु भएन, उनले भने, खोपको अन्य विकल्प पनि छैन । जसरी भए पनि व्यवस्थापन गर्नुपर्यो । सरकारले शुक्रबारबाट सार्वजनिक सेवाका लागि खोप कार्ड अनिवार्य गरेपछि खोप केन्द्रमा पहिलो डोज लगाउनेको संख्या पनि अत्यधिक बढेको छ । शुक्रराज ट्रपिकलका सूचना अधिकारी नवराज गौतम भन्छन्, खोप लगाउन आउने दैनिक २ हजार ५ सय हाराहारीमा छन् । पीसीआर गराउने दैनिक ३ सयमध्ये ६० प्रतिशतमा संक्रमण देखिएको छ । स्थान अभावका कारण व्यवस्थापनमा मुस्किल परेको छ । उनले दोस्रो लहरमा जस्तै खोप लगाउने जिम्मेवारी स्थानीय तहलाई दिनुपर्ने बताए । स्वास्थ्य कार्यालय काठमाडौंले बुस्टर डोज लगाउने जिम्मा स्थानीय तहलाई दिएको छैन । राजधानीका २४ वटा अस्पताललाई खोप केन्द्र तोकेको छ ।"
यातायातमा जोरबिजोर,"काठमाडौं (कास) कोरोना संक्रमण ह्वात्तै बढेपछि उपत्यकाका तीन वटै जिल्ला प्रशासन कार्यालयले सार्वजनिक तथा निजी सवारीसाधनमा जोरबिजोर प्रणाली लागूको निर्णय गरेका छन् । जिल्ला प्रशासन कार्यालय काठमाडौं, भक्तपुर र ललितपुरका प्रमुख जिल्ला अधिकारीहरूको संयुक्त बैठकले शुक्रबार रातिदेखि लागू हुने गरी अनिश्चितकालका लागि जोरबिजोर लागू गरेको हो । त्यस्तै, बस चलाउनुअघि नियमित रूपमा निसंक्रमित गर्नुपर्ने निर्णय पनि भएको छ । सार्वजनिक सवारीसाधनमा मास्क नलगाएका यात्रुलाई प्रवेश नदिने गरी त्यसको कडाइका साथ कार्यान्वयन गर्न सुरक्षा निकायलाई निर्देशन दिइएको छ । सार्वजनिक सवारीमा सिट क्षमताभन्दा बढीलाई राख्न पाइने छैन । लामो दूरीका सवारीसाधनले बीचमा गाडी रोकेर यात्रु चढाउन पाउने छैनन् । लामो दूरीका सवारीमा यात्रा गर्नेको सम्भव भएसम्म एन्टिजेन परीक्षणको व्यवस्था मिलाउन भनिएको छ । अत्यावश्यक सेवाका सवारी भने निर्बाध रूपमा सञ्चालन गर्न दिइनेछ । सबै सार्वजनिक सेवा प्रवाह गर्ने कार्यालय आलोपालो प्रणालीबाट सञ्चालन गर्ने निर्णय भएको छ । त्यसको आवश्यक प्रबन्ध सम्बन्धित कार्यालय प्रमुखले मिलाउनुपर्नेछ । ललितपुरका प्रजिअ घनश्याम उपाध्यायले संक्रमणको दर बढ्दै गएपछि सवारीसाधनमा जोरबिजोर प्रणाली लागू गरिएको बताए । उपत्यका सबैभन्दा बढी जोखिममा परेको देखिन्छ, त्यसलाई समेत मध्यनजर गरेर जोरबिजोर प्रणाली जारी गरिएको हो, उनले भने, सार्वजनिक सेवा लिन, दैनिक उपभोग्य वस्तु किनमेल गर्दा पनि अब अनिवार्य खोप कार्ड लिएर मात्रै जानुपर्नेछ । यस्तै, मठमन्दिर, गुम्बा, मस्जिद, चर्चलगायत धार्मिक स्थलमा पुजारीपण्डितबाट हुने नियमित नित्यपूजाबाहेक कर्म निषेध गरिएको छ । भेला, जुलुस, सभासम्मेलन, महोत्सव, सिनेमा, नाचघर, डान्सदोहोरी क्लब, पकेट हाटबजार, जिमखानालगायत क्षेत्र सञ्चालनमा अर्को आदेश नभएसम्मका लागि रोक लगाइएको छ । सबै किसिमका शैक्षिक पठनपाठन तथा तालिमसेमिनार, गोष्ठी आयोजना गर्न पाइने छैन । विदेशबाट आउनेको रिपोर्ट नेगेटिभ आए पनि अनिवार्य ५ दिन क्वारेन्टिनमा बस्नुपर्नेछ । होटलमा आउनेलाई २४ घण्टाभित्र अनिवार्य एन्टिजेन्ट परीक्षण गर्ने र त्यसपछिको हरेक ७२ घण्टामा परीक्षण गरी जिल्ला कोभिड संकट व्यवस्थापन केन्द्रमा बुझाउनुपर्नेछ ।सार्वजनिक तथा निजी सेवा प्रदायकले सम्भव भएसम्म विद्युतीय प्रणालीबाट सेवा प्रवाहको प्रबन्ध मिलाउन पनि भनिएको छ । मास्क नलगाई सार्वजनिक तथा निजी सेवा लिन गएमा न्यूनतम ५ रुपैयाँ लिएर मास्क उपलब्ध गराउने व्यवस्था मिलाउन पनि निर्देशनमा भनिएको छ । संक्रमण बढेपछि प्रशासनले आवागमन र भीडभाडजन्य सेवामा केही कडाइ गरेको छ, यो आम नागरिकको हकहितकै लागि हो, प्रजिअ उपाध्यायले भने, सबैले जनस्वास्थ्यका मापदण्ड उल्लंघन गर्ने, आदेश पालनामा अटेर गर्ने गरे संक्रामक रोग ऐन २०२० र स्थानीय प्रशासन ऐन २०२८ ले दिएको अधिकार प्रयोग गरी कैद र जरिवाना गरिनेछ ।"
"१२,३२८ संक्रमित थपिए, उपत्यकामै सात हजार","काठमाडौं (कास) पछिल्लो २४ घण्टामा २७ हजार ४ सय ९७ नमुनाको पीसीआर र एन्टिजेन परीक्षण गर्दा १२ हजार ३ सय २८ जनामा कोरोना संक्रमण पुष्टि भएको छ । सोही अवधिमा ४ जनाको मृत्यु र ६ सय ४९ जना निको भएका छन् । हाल सक्रिय संक्रमित ५७ हजार ३ सय २८ जना रहेको स्वास्थ्य मन्त्रालयले जनाएको छ । यस्तै, काठमाडौं उपत्यकामा मात्रै ६ हजार ९ सय ८१ संक्रमित थपिएका छन् । मन्त्रालयका अनुसार काठमाडौंमा ५ हजार १, ललितपुरमा ८ सय ५० र भक्तपुरमा १ हजार १ सय ३० जनामा संक्रमण पुष्टि भएको हो । देशभर आईसीयूमा १ सय ८६ र भेन्टिलेटरमा २७ संक्रमित उपचाररत छन् ।"
सुनकोसीेमरिण डाइभर्सनको सुरुङ खनिँदै,"(सिन्धुली)  राष्ट्रिय गौरवको सुनकोसीमरिण डाइभर्सन बहुउद्देश्यीय आयोजनाको सुरुङमार्ग निर्माणका लागि मेसिन राख्ने प्लेटफर्मको काम भइरहेको छ । सुनकोसी नदीको पानी सुरुङबाट मरिणखोलामा खसालेर तराईका खेतीयोग्य जमिनमा सिँचाइ सुविधा पुर्याउने उद्देश्यले कमलामाई नगरपालिका२ कुसुमटारमा चार महिनाअघिदेखि सुरुङ खन्न टनेल बोरिङ मेसिन (टीबीएम) को प्लेटफर्म निर्माण भइरहेको आयोजनाले जनाएको छ ।सुरुङ प्रवेशद्वारमा थोरै प्वाल पारेर दुई सय मिटर लामो प्लेटफर्म निर्माण भएपछि टीबीएम मेसिन राखेर खन्ने काम सुरु हुनेछ । टीबीएम मेसिन ठेकेदार कम्पनी कोभेकले चीनमा निर्माण गरिरहेको आयोजना प्रमुख मित्र बरालले बताए । उक्त मेसिन कोलकाता बन्दरगाह हुँदै नेपाल भित्रने ल्याउने भइसकेको छ । मेसिन निकै ठूलो र लामो हुने भएकाले बन्दरगाहबाट निर्माणस्थलमा आइपुग्न दुई साता लाग्नेछ । अब चार महिनापछि टीबीएम मेसिनबाट सुरुङ खन्ने काम हुने अपेक्षा छ । सुरुङसँगै हेडवर्क्सको काम पनि थाल्ने योजना छ । मेसिनलाई सुरुङमा छिराउन पहिला थोरै अन्य मेसिनबाट खन्ने र त्यसपछि टीबीएमबाट खनिनेछ, बरालले भने । राष्ट्रिय योजना आयोगका उपाध्यक्ष विश्व पौडेल, सचिव केवल भण्डारीलगायतले आयोजनाको स्थलगत निरीक्षण पनि गरेका छन् । पछिल्लो चरणमा सुरुङ खन्न भएको तयारी प्रगति सन्तोषजनक रहेको उपाध्यक्ष पौडेलले बताए । बजेटको सुनिश्चितता भइसकेकाले अब जति सक्दो चाँडो काम गरेर तोकिएकै समयमा सुनकोसीको पानी मरिणमा खसाल्ने उनको भनाइ छ । बजेटको व्यवस्था भइसकेकाले अब कुनै पनि बहानामा ढिलासुस्ती नहुने पौडेलको दाबी छ । भेरी बबई डाइभर्सनमा काम गरेको चाइना कम्पनीले ठेक्का लिएकाले समयमै सकिने आयोगका सचिव भण्डारीले विश्वास व्यक्त गरे ।सुरुङमार्ग निर्माणको ठेक्का लिएको चिनियाँ कम्पनी चाइना ओभरसिज इन्जिनियरिङ (कोभेक) ले यही गतिमा काम गरे चार महिनामा मेसिन कार्यस्थलमा ल्याई काम सुरु हुने आयोजना प्रमुख बरालले जानकारी दिए । अर्थ मन्त्रालयबाट बजेटको स्रोत सुनिश्चितता भइसकेकाले सुरुङ खन्ने काम र सुनकोसीमा बाँध बाँध्ने (हेडवर्क्स) को काम सँससँगै हुनेछ, उनले भने । सुनकोसी मरिण डाइभर्सन परियोजनाको सुरुङ निर्माणसँगै अन्य संरचना निर्माणको ठेक्का ११ अर्ब २९ करोड २७ लाख २६ हजार ३३४ रुपैयाँमा चाइना ओभरसिज कम्पनीलाई दिइएको छ । गत आर्थिक वर्षबाट सुरु भएको आयोजना २०८२८३ सम्म सक्ने लक्ष्य छ । सुनकोसीमा १२ मिटर उचाइको बाँध बनाई नदीको पानी १३ दशमलव तीन किलोमिटर लामो सुरुङमार्फत प्रतिसेकेन्ड ६७ क्युसेक पानी कमलामाई नगरपालिका२ कुसुमटारस्थित मरिणखोलामा खसालिनेछ । त्यहाँ ६६ मिटर हेटेडबाट पानी झारेर ३१ मेघावाट विद्युत् उत्पादन गरिनेछ । उत्पादित विद्युत् ३७ दशमलव दुई डबल सर्किट प्रसारण लाइनमार्फत राष्ट्रिय ग्रिडअन्तर्गत ढल्केबरस्थित सबस्टेसनमा जोडिने आयोजनाका वरिष्ठ भूगर्भ जलविज्ञ (सिनियर डिभिजनल हाइड्रोजियोलोजिस्ट) विश्वबन्धु केसीले जनाए ।"
श्वेतपत्र जारी गरिँदै,"मकवानपुर (कास) वाग्मती प्रदेश सरकारले श्वेतपत्र जारी गर्ने भएको छ । प्रदेश सरकारको बिहीबार साँझ बसेको मन्त्रिपरिषद् बैठकले प्रदेश सरकार गठन भएको ४ वर्ष अवधिको समीक्षा गर्दै श्वेतपत्र जारी गर्ने निर्णय गरेको छ ।प्रदेश सरकार स्थापना भएदेखि हालसम्म गरिएको कामको अनुभवसहित प्रगति, कमीकमजोरी र वर्तमान अवस्थालाई समेटेर प्रदेश सरकारले श्वेतपत्र जारी गर्नेछ, स्वास्थ्यमन्त्री निमा लामाले भने । श्वेतपत्र जारी गर्न आर्थिक मामिला तथा योजनामन्त्री शालिकराम जम्मकट्टेलेको संयोजकत्वमा समिति गठन गरिएको छ ।समितिमा आन्तरिक मामिला तथा कानुनमन्त्री कृष्णराज खनाल, स्वास्थ्यमन्त्री लामा र प्रदेश नीति तथा योजना आयोग उपाध्यक्ष सदस्य छन् । बैठकले मुख्यमन्त्री राजेन्द्र पाण्डेको संयोजकत्वमा उच्चस्तरीय अनुगमन समितिसमेत निर्माण गरेको छ । बैठकले मन्त्रीहरूकै संयोजकत्वमा तीनवटा विभिन्न समिति निर्माण गरेको छ, लामाले भने । उनका अनुसार राजनीतिक, प्रशासन तथा विधेयक, आर्थिक सामाजिक तथा पूर्वाधार समिति गठन गरिएको छ ।मन्त्रिपरिषद्को बैठकले मन्त्रालयहरूको कर्मचारी संगठन संरचना र दरबन्दीसमेत स्वीकृत गरेको छ । प्रदेश सरकारले मन्त्रालयको संख्या थपेसँगै कर्मचारी संगठन संरचना नहुँदा काम गर्न समस्या भएको गुनासो मन्त्रीहरूले नै गरिरहेका थिए । अब कर्मचारीको दरबन्दी र संरचनाको काम टुंगिएको छ, मन्त्री लामाले भने ।"
दोलखा प्रशासनमा आलोपालो सेवा,"दोलखा (कास) जिल्ला प्रशासन कार्यालय दोलखाले नागरिकता र राहदानी बनाउनेका लागि आलोपालो नियम बनाएको छ । प्रशासनले बिहीबार सूचना जारी गरेर नागरिकता, राहदानी र राष्ट्रिय परिचपपत्र बनाउन आउनेहरूको भीड नियन्त्रणका लागि आलोपालो नियम बनाएको हो । सेवाग्राहीको भीडसँगै कोरोनाको जोखिम बढेको तथा प्रशासन परिसरमा नै स्वास्थ्य मापदण्ड उल्लंघन भएको विषयमा कान्तिपुरले बुधबार प्राथमिकताका साथ समाचार छापेको थियो । प्रशासनले आइतबारबाट सेवाग्राही आउने बार निर्धारण गरेर पालो सिस्टम लागू गरेको छ ।९ स्थानीय तह रहेको दोलखामा आइतबार, मंगलबार र बिहीबार बैत्यश्वर र तामाकोसी गाउँपालिकासहित जिरी नगरपालिकाका स्थानीयले सेवा लिन सक्ने सूचनामा उल्लेख छ । यस्तै इलाका प्रशासन कार्यालय सिंगटीको कार्यक्षेत्र नपरेको गौरीशंकर गाउँपालिकाका वडाले पनि यी दिन सेवा पाउनेछन् । यस्तै सोमबार, बुधबार र शुक्रबार मेलुङ र शैलुङ गाउँपालिकासहित भीमेश्वरका नागरिकले सेवा लिन पाउनेछन् । योबाहेक यी दिन इलाका प्रशासन कार्यालय सिंगटी कार्यक्षेत्र नरहेको कालिञ्चोक गाउँपालिकाका वडाका नागरिकले सेवा लिन पाउनेछन् । बिगु गाउँपालिका सबै वडाको सेवा भने इलाका प्रशासन कार्यालयले दिने छ । प्रशासनले २५ जनाभन्दा बढी भीड हुन प्रतिबन्ध गरे पनि कार्यालयमा सेवा लिनेहरूको भीड बढेपछि नियन्त्रणका लागि यस्तो नियम राखेको जनाएको छ ।"
आवश्यकता पहिचान नगरी थपिँदै विश्वविद्यालय,"ित्रिभुवन विश्वविद्यालयविद्यार्थी ३,३५,१२६शिक्षक ७,५९२क्याम्पस ६० आंगिकसहित १,०८० िनेपाल संस्कृत विश्वविद्यालयविद्यार्थी ३,७४२शिक्षक ४८४क्याम्पस १४ आंगिकसहित १८कार्यक्रम ८ िकाठमाडौं विश्वविद्यालयविद्यार्थी १७,९४२शिक्षक ३८८भिजिटिङ फ्याकल्टी ८२क्याम्पस ९ आंगिकसहित २३कार्यक्रम १०६ िपूर्वाञ्चल विश्वविद्यालयविद्यार्थी २६,१२८शिक्षक ७४क्याम्पस ५ आंगिकसहित ११६कार्यक्रम ५६ िपोखरा विश्वविद्यालयविद्यार्थी २९,४१९शिक्षक १३३क्याम्पस ४ आंगिकसहित ६२कार्यक्रम ४१ िलुम्बिनी बौद्ध विश्वविद्यालयविद्यार्थी ७०५शिक्षक २३क्याम्पस १ आंगिकसहित ६ िकृषि तथा वनविज्ञान विश्वविद्यालयविद्यार्थी १,९७८शिक्षक १२२क्याम्पस ८ आंगिक िमध्यपश्चिम विश्वविद्यालयविद्यार्थी ३,२२४शिक्षक १२८क्याम्पस १५ आंगिकसहित १६ िसुदूरपश्चिम विश्वविद्यालयविद्यार्थी ३,६८६शिक्षक १०९क्याम्पस १५ आंगिक िनेपाल खुला विश्वविद्यालयविद्यार्थी २,१४०शिक्षक २२ (कोर्स करारबाहेक)कार्यक्रम ८ िराजर्षि जनक विश्वविद्यालयविद्यार्थी ८१शिक्षक २६ (स्रोत ः एनओयूबाहेकको यूजीसीको वेबसाइट)"
रोकिए त्रिविका परीक्षा,"काठमाडौं (कास) त्रिभुवन विश्वविद्यालय (त्रिवि) ले हाल सञ्चालन भइरहेका र हुनेवाला परीक्षा स्थगन गरेको छ । त्रिवि केन्द्रीय परीक्षा सञ्चालक समितिले बिहीबार वार्षिक तथा सेमेस्टर प्रणालीका सबै परीक्षा २०७८ माघ ९ देखि अर्को सूचना जारी नभएसम्मका लागि स्थगन गर्ने निर्णय गरेको हो । कोरोना संक्रमण तीव्र बने पनि परीक्षा सञ्चालन गरेको भन्दै त्रिविको चर्को आलोचना हुँदै आएको थियो ।उपत्यका र बाहिरका अधिकांश केन्द्रमा परीक्षासँग सम्बन्धित विद्यार्थी, कर्मचारी एवं प्राध्यापक संक्रमित भएपछि परीक्षा स्थगन गर्नुपरेको नियन्त्रण कार्यालयको सूचनामा छ । यसअघि प्रधानमन्त्री कार्यालयबाट कोभिड१९ मा सामाजिक दूरी कायम भएनभएको निरीक्षण गर्न र कायम नभए तत्कालका निम्ति परीक्षा स्थगन गर्न निर्देश जारी गरेको थियो । राष्ट्रिय मानव अधिकार आयोगले समेत परीक्षा रोक्न ध्यानाकर्षण गराएको थियो ।त्रिविले स्नातक तह सेमेस्टर प्रणालीमा सञ्चालन हुने विषयगत प्रवेश परीक्षा भने रोकेको छैन । मानविकी संकायतर्फ बीसीए र व्यवस्थापनतर्फ बीबीए, बीआईटी, बीआईएमलगायत विषयको प्रवेश परीक्षा यही शनिबार हुनेछ । त्यसमा करिब २५ हजार परीक्षार्थी छन् । प्रवेश परीक्षाका विषयमा नियन्त्रण कार्यालयले बोलेको छैन, परीक्षा नियन्त्रक पुष्पराज जोशीले भने, प्रवेश परीक्षामा सीमित विद्यार्थी हुन्छन् । इन्जिनियरिङलगायत विषयका प्रवेश परीक्षा भने फागुनमा मात्र हुनेछन् ।"
नोबेल मेडिकल कलेजपीडित विद्यार्थी काठमाडौंमा,"(काठमाडौं)  विराटनगरस्थित नोबेल मेडिकल कलेजका विद्यार्थीले काठमाडौं आएर अतिरिक्त शुल्क असुलीविरुद्ध प्रदर्शन गरेका छन् । कलेजमा आन्दोलन गर्दा पनि माग सुनुवाइ नभएपछि नोबेलका विद्यार्थीले काठमाडौं मेडिकल कलेज (केएमसी) का पीडित विद्यार्थीसँगै बिहीबार माइतीघर मण्डलमा प्रदर्शन गरेका हुन् । नोबेलबाट १० विद्यार्थी गाडी रिजर्भ गरेर काठमाडौं आइपुगेका हुन् । उनीहरू काठमाडौं आएर आफन्त, साथीभाइको डेरा र विद्यार्थी होस्टलमा बसेका छन् । विराटनगरमा प्रमुख जिल्ला अधिकारी, प्रदेशमन्त्री, मुख्यमन्त्रीसम्मलाई ठगीको फेहरिस्त सुनाए पनि अतिरिक्त शुल्क असुली नरोकिएपछि कोरोना महामारीका बीच काठमाडौं आउन बाध्य भएको विद्यार्थीले बताएका छन् । पहिलो दिन माइतीघरमा शान्तिपूर्ण प्रदर्शन गर्यौं, एक छात्राले भने, सरकार र राज्य छ भने न्याय पाइएला । नोबेल कलेजले होस्टल अनिवार्य गर्दै थरीथरी शीर्षकमा १५ देखि २० लाखसम्म अतिरिक्त रकम माग गरेको विद्यार्थीले बताए । मागेजति रकम दिने विद्यार्थीलाई कक्षामा प्रवेश गर्न दिइएको छ, हामी कक्षामा छिर्न पनि पाएका छैनौं, सरकारले चाँडै पढ्न पाउने वातारण मिलाइदिनुपर्थ्यो, अर्का छात्रले भने । काठमाडौं मेडिकल कलेजले पनि नोबेलकै शैलीमा करारनामा बनाएर विद्यार्थीसँग अतिरिक्त शुल्कको बार्गेनिङ गरिरहेको छ । दुवै कलेजका सञ्चालक सुनिल शर्मा हुन् । शर्माले केही विद्यार्थी र अभिभावकलाई प्रभावित गरेर शुल्क विवादमा सहमति भइसक्यो भनेर झूटा प्रचार गरेको विद्यार्थीले गुनासो गरे । सञ्चालक शर्माले गत शुक्रबार शिक्षा मन्त्रालयले गरेको छलफलपछिको निर्णयमा पनि फरक मत राखेका थिए । उनले आयोगले तोकेको एकमुष्ट शुल्कबाहेक विश्वविद्यालय, मेडिकल काउन्सिललाई बुझाउनुपर्ने परीक्षा, रजिस्ट्रेसन, सम्बन्धनलगायत शुल्क विद्यार्थीबाट लिन पाउनुपर्ने जिद्दी गरेका छन् । आयोगले भने यी शीर्षकको शुल्क पनि एकमुष्ट शुल्कभित्रै समावेश गरिएकाले थप लिन नपाइने प्रस्ट्याएको छ । त्यस्तै मेडिकल कलेजमा होस्टल अनिवार्य हुनुपर्ने व्यवस्था भए पनि विद्यार्थीलाई अनिवार्य गर्न नपाइने आयोग र मेडिकल काउन्सिलले जनाएका छन् । यी दुई कलेजले भने छात्रवृत्तिबाहेकका विद्यार्थीलाई होस्टल अनिवार्य गरेका छन् । होस्टल बस्न एउटै कोठाको काठमाडौं र विराटनगरमा समान २४ हजार मासिक भाडा तोकिएको छ । विद्यार्थीले परीक्षा, रजिस्ट्रेसन, इन्टर्नसिप, सम्बन्धन शुल्क नतिर्ने बताएका छन् भने होस्टल ऐच्छिक बनाउनुपर्ने र शुल्क पनि बजारमा प्रचलित मूल्यअनुसार तोकिनुपर्ने माग गरेका छन् । सरकारले चिकित्सा शिक्षाको शुल्क तोक्दा पनि कलेज प्रशासनले जबर्जस्ती गरेर डेढ महिनादेखि पढ्न वञ्चित बनाएको विद्यार्थीले गुनासो गरे । अहिलेसम्म सरकारका निकाय एकले अर्कालाई देखाएर पन्छिने गरेका छन्, एक छात्रले कान्तिपुरसित भने । चिकित्सा शिक्षा संघर्ष अभियानका संयोजक मनीष भट्टराईले चिकित्सा शिक्षा आयोग परिसरमा विद्यार्थीले रिले अनशन थाल्ने जानकारी दिए । सरकारले तोकेको मापदण्डअनुसार बढीमा २५ जना मात्रै भेला भएर हरेक दिन आन्दोलन गर्ने एक विद्यार्थीले बताए । उनीहरूको आन्दोलनमा नेविसंघ, अनेरास्ववियु, अखिल क्रान्तिकारीलगायत विद्यार्थी संगठनले ऐक्यबद्धता जनाएका छन् ।शिक्षा मन्त्रालयले गरेको छलफल र निर्णयलाई यी दुई कलेजले अटेरी गरेपछि शिक्षामन्त्री देवेन्द्र पौडेल र गृहमन्त्री बालकृष्ण खाँणले समस्या समाधानका लागि छलफल गरेका छन् । शिक्षामन्त्री पौडेलले अटेरी गर्ने मेडिकल कलेजमाथि गृह मन्त्रालयमार्फत कारबाही गर्नुपर्ने धारणा राखेका थिए । जवाफमा गृहमन्त्री खाँणले जिल्ला प्रशासन कार्यालयमार्फत कारबाही अघि बढाउने बताएको स्रोतले जनाएको छ । बढी शुल्क लिने मेडिकल कलेजको सम्बन्धन खारेजी गर्ने र जिल्ला प्रशासन कार्यालयमार्फत ठगीको आरोपमा कारबाही गर्ने कानुनी व्यवस्था छ । यस्तै आरोपमा २०७५ सालमा गण्डकी मेडिकल कलेजका सञ्चालक र कर्मचारीविरुद्ध कास्की प्रशासनले पक्राउ पुर्जी जारी गरेर कारबाही गरेको थियो ।"
चुनाव सार्ने र टार्ने चक्रव्यूह नरचियोस्,"स्थानीय तहको चुनावलाई जसरी पनि पर धकेल्ने गरी सत्ता गठबन्धनका दलहरूबीच वैशाखमै संसदीय निर्वाचन गर्ने अनुचित बहस सुरु भएको छ । यथासमय स्थानीय चुनाव गराउने र संसद्लाई पूर्णकाल चल्न दिने व्यवधानरहित सोझो बाटो हिँड्न छाडेर जिम्मेवार दलहरू आफैंले जानाजान जटिलता निम्त्याउन खोजेका छन् । सत्तारूढ दलहरूले वैशाखमा साँच्चिकै संसदीय निर्वाचन चाहेका हुन्होइनन् या स्थानीय चुनावलाई पर धकेल्ने प्रपञ्च मात्र रच्न खोजेका हुन्, एकातिर यो प्रश्न छ भने अर्कातिर कथं उनीहरूको यस्तो आत्मघाती सोच कार्यान्वयन भैहालेछ भने पनि देशले दुई ठूला उल्झनहरू झेल्नुपर्नेछ । यसबाट एकातिर जेठ पहिलो सातापछि स्थानीय तहहरू सरकारविहीन हुनेछन् भने, अर्कातिर संवैधानिक मर्म र सर्वोच्च अदालतको फैसलाको समेत अवज्ञा हुनेछ । निश्चित दल र नेतागणको कुत्सित स्वार्थको यस बाटाले मुलुकलाई संवैधानिक संकटतर्फ मात्र डोर्याउनेछैन, संविधान निर्माणकर्ता दलहरू स्वयं नै फेरि सजिलै निस्कनै नसक्ने गरी स्वरचित चक्रव्यूहमा फस्न सक्नेछन् । यसकारण दलहरूले मुलुकलाई अर्को भस्मासुर पथमा हिँडाउने योजना त्यागेर सबै तहका चुनाव संविधानकानुन बमोजिम यथासमय गराउने प्रण गर्नुपर्छ । अलमल गरिरहनुपर्दैन, त्यस्तो यथासमयबारे कुनै अन्योल छैन । जुनजुन तहका कार्यकाल जुनजुन समयमा सकिन्छन्, त्यसैलाई ध्यानमा राखेर अघि बढ्ने हो भने समस्या नै देखिँदैन । समस्या त, सत्ता गठबन्धनका दलहरू जानाजान सृजना गर्न खोज्दै छन् । संविधानको धारा २२५ मा उल्लिखित स्थानीय तहको कार्यकाल सकिएको छ महिनासम्म चुनाव गराउन सकिने व्यवस्थाको मनलागी तथा स्वार्थपरक व्याख्या गरेर वा प्रयोग गर्न चाहेर उनीहरू नदुखेको टाउको दुखाउन खोज्दै छन् । स्थानीय तहहरू सरकारविहीन हुनुको परिणति के हुन्छ भनेर उनीहरूले हेक्का राख्न खोजेका छैनन् । हिजो २०५९ देखि २०७४ सालसम्म तत्कालीन स्थानीय निकायलाई कर्मचारीका हातमा सुम्पिएर सर्वदलीय संयन्त्रका भरमा चलाउँदा देखिएका विकृतिबाट सिक्न चाहेका छैनन् । कम्तीमा प्रधानमन्त्री शेरबहादुर देउवाले त उस बेला आफ्नै गलत निर्णयका कारण त्यो दुरवस्था आएको इतिहास बिर्सन मिल्दैन ।पहिलो त, संविधानको समग्र परिकल्पनाले स्थानीय तह रिक्त हुने गरी चुनाव पछि धकेल्न नै दिँदैन, त्यसैले कुनै धाराको एक वाक्यांशमा मात्र टेकेर पूरै संविधानको खिलाफमा उभिन मिल्दैन । अर्को त, उक्त प्रावधानको तात्पर्य पनि असाधारण परिस्थितिवश चुनाव गराउनै नसक्ने स्थिति आयो भने मात्रै छ महिनासम्म चुनाव गराउन सकिने भन्ने होÙ राजनीतिको सामान्य कखरा जानेको व्यक्तिले पनि मनन गर्न सक्ने कुरा हो यो, जिम्मेवार दलहरूले यसमा बुझ पचाउन मिल्दैन । अब के वैशाखमा स्थानीय चुनाव गराउनै नसक्ने अवस्था छ त ? अवश्य पनि छैन । एक त, अहिले देखिएको कोभिडको लहर त्यति बेलासम्म ओर्लिसक्ने सम्भावना प्रबल छ, अर्को सत्ता गठबन्धन आफैंले नै वैशाखमा संसदीय चुनाव गर्न छलफल चलाएबाट समयसम्भावनाको दोष आफैंमा खारेज भैसकेको छ । यही कारण पनि सत्ता गठबन्धन दलहरू कतै स्थानीय चुनाव जसरी पनि टार्न अनेक बहानाबाजी त गरिरहेका छैनन्, र त्यही अनुरूप योजना त बुनिरहेका होइनन् भन्ने आशंका जन्मिएको छ । यति बेला स्थानीय तहका जनताले दलहरूको भाग्यफैसला कस्तो सुनाउँछन्, त्यो बेग्लै विषय हो, तर त्यसकै पूर्वआकलन गरेर चुनावै पछाडि धकेल्ने रणनीतिक भूल सरकारले गर्नु हुँदैन । जिम्मेवार सरकार त परिणाम जे आए पनि निर्वाचन गराउन तयार हुनुपर्छ । कदाचित् संविधानको हवाला दिँदै चुनाव पछि धकेलिएर स्थानीय तहहरू रिक्त हुन पुगे भने त्यो अर्को ठूलो संवैधानिक नैतिकताबाट च्युत कदम हुनेछÙ प्रधानमन्त्री देउवा, उनका सत्तासहयोगी पुष्पकमल दाहाललगायत गठबन्धनका शीर्षस्थ नेतृत्व गण यसप्रति सचेत बन्नुपर्छ । चुनावसम्बन्धी हर छलफल उनीहरूले तर्कसंगत, वस्तुगत र निष्पक्ष ढंगबाट गर्नुपर्छ, दलीय लाभहानिको हिसाब गरेर पूर्वाग्रहप्रेरित भएर होइन । हाम्रो संविधानले प्रतिनिधिसभाको समयअगावै निर्वाचनको व्यवस्था गरेकै छैन । चुनावका लागि भन्दै संसद्को कार्यालय छोट्याउनु पनि प्रकारान्तरले प्रतिनिधिसभाको असामयिक विघटन गर्नु नै होÙ यसो गर्न संविधानले मात्र होइन, तत्कालीन प्रधानमन्त्री केपी ओलीले दोहोर्याएर गरेको संसद् विघटनविरुद्ध सर्वोच्च अदालतले सुनाएको फैसलाले पनि दिँदैन । प्रतिनिधिसभा सदस्यहरूलाई सार्वभौम जनताले पाँच वर्षका लागि आफ्नो प्रतिनिधिको हैसियतमा शासन व्यवस्था सञ्चालन गर्ने आदेश र अख्तियारी दिएर पठाएका हुन्, यसरी जनताबाट पाएको आदेश र अख्तियारीको पालना नगरी पाँच वर्षको अवधि नपुग्दै बीचैमा प्रतिनिधिसभा विघटन गरी पुनः जनतामा जाने कुरा संविधानमा अन्तर्निहित भावना र निर्वाचनको माध्यमबाट प्रकट भएको जनादेशअनुकूल हुँदैन र वैकल्पिक सरकार गठन हुन नसकेको अवस्थामा बाहेक अन्य कुनै आधार वा कारणबाट कार्यावधि बाँकी रहेको प्रतिनिधिसभाको विघटन हुन नसक्ने सर्वोच्चसन्देश सत्ता गठबन्धनले बुझ्नुपर्छ । सर्वोच्चको उक्त परमादेशकै बलमा यो संसद् जीवित भएको र देउवा नेतृत्वको सरकार पदासीन रहेको यथार्थ उनीहरूले स्मरण गर्नुपर्छ । जहाँसम्म प्रमुख प्रतिपक्षी दल एमालेले प्रतिनिधिसभा चल्न नदिएको प्रश्न छ, त्यो कुनै बहाना हुनै सक्दैन । प्रमुख प्रतिपक्षी स्वयं संसद् र जनताप्रति उत्तरदायी हुनैपर्छ, र यसका निम्ति सरकार र सत्तारूढ दलहरूले रचनात्मक पहल पो गर्नुपर्छ । उल्टो आफैं उभिएको जमिन प्वाल पार्ने त्रुटि गर्नु हुँदैन ।अहिले भइरहेको चलखेलबाट त के बुझिन्छ भने, जति राजनीतिक हन्डर खाए पनि र जति व्यवस्था परिवर्तन भए पनि आवधिक चुनावलाई निर्बाध रूपमा यथासमय सञ्चालन गर्ने मामिला नेपालमा अझै सकसपूर्ण छ । तसर्थ, यस्तो अवस्थालाई चिर्न या त बजेट प्रस्तुत गर्ने मितिजसरी संविधानकानुनमै चुनावी मिति तोक्ने या यो अधिकार निर्वाचन आयोगलाई नै दिने प्रबन्ध मिलाउनुपर्नेबारे पनि सम्बन्धित सबैले यथोचित विमर्श गर्नुपर्ने देखिन्छ । नत्र, आवधिक चुनावको सुनिश्चितता स्थापित थिति बमोजिम नभएर राजनीतिक इच्छाशक्तिमा मात्रै निर्भर भैरहनेछ । यस्तो अवस्था तोड्न भविष्यका लागि उपयुक्त विधिबारे बहस थाल्नैपर्छ । अहिलेलाई भने सरकारले अविलम्ब निर्वाचन आयोगले तोकेको मितिमा स्थानीय निर्वाचन घोषणा गर्नुपर्छ, र संसदीय निर्वाचन यथासमय गराउन दृढ रहनुपर्छ । संविधान जारी भएपछि बसाल्नुपर्ने थितिलाई कसैको पनि बदनियतपूर्ण राजनीतिले बिथोल्नु हुँदैन ।"
खोप दिने अस्पतालहरू बढाऔं,"विश्वभरि ओमिक्रोन व्यापक रूपमा फैलिरहेको छ । भारतमा त यसले विकराल रूप नै लिइसकेको छ । खुला सीमा भएको नेपालमा पनि ओमिक्रोन दिन दुगुना रात चौगुना भइरहेको छ । कतिपय स्थानमा स्मार्ट लकडाउन लागू गरिएको छ तर सहरबजारमा भीड घटेको छैन । त्यसैले भीडभाड नियन्त्रणमा प्रशासनले अझ कडाइ गर्नुपर्यो । कोरोना खोपको पहिलो, दास्रो तथा बुस्टर मात्रा लगाउनमा हाल जोड दिइरहे पनि खोप दिने अस्पतालहरू सीमित तोकिएकाले त्यहाँ पनि भीडभाड बढिरहेको छ । सबैलाई अलि पछि खोप पाइँदैन कि भन्ने डर भएकाले होला आजै लगाइहालौ, भोलि के हो के हो भन्दै अस्पताल जाने गरेका छन् । यसले भीडभाड बढाएको छ । त्यसैले पनि अब खोप लगाउने अस्पतालहरूको संख्या छिटोभन्दा छिटो बढाउनुपर्छ । साथै खोप लगाउने समय पनि बिहान ७ बजेदेखि नै सुरु गर्नु अति आवश्यक छ । भीडभाड कम गरी ओमिक्रोन फौलनबाट रोक्न सम्बन्धित निकायले समयमै ध्यान दिनु अति आवश्यक भइसकेको छ । अच्युतमानसिंह प्रधान, बालुवाटार, काठमाडौं"
प्रधानमन्त्री कार्यालयबाटै सुशासनको उपहास,"प्रधानमन्त्री कार्यालयमा जम्बो सचिव परिषद् सम्पादकीयमा कुरूप शासकीय व्यवस्थाको तस्बिर देखाइएको छ । भारत र नेपालका प्रधानमन्त्री कार्यालयहरूमा नियुक्त सचिवहरूको आवश्यकता तथा उपादेयताबारे विवेचना गरिएको छ । १ अर्ब ३८ करोड जनसंख्या भएको भारतको प्रधानमन्त्री कार्यालयमा एक प्रमुख सचिव र तीन अतिरिक्त सचिव राख्ने व्यवस्था हुँदा हामीकहाँ मुख्य सचिवसहित नौ सचिव नियुक्त छन् । न्यून संख्याका क्षमतावान प्रशासकले बृहत् मुलुक भारतलाई द्रुत गतिमा हाँकिरहेका छन् । शासन व्यवस्थालाई चुस्त दुरुस्त बनाउन उच्च प्रशासकको भीड आवश्यक नपर्ने भारतको दृष्टान्तविपरीत हामीकहाँ सक्षम, दूरदर्शी राष्ट्रसेवकहरूलाई थन्क्याउने काम भएको छ । मुलुकको स्थायी सरकारको रूपमा परिचित निजामती कर्मचारीको गरिमा, उचाइ, गतिलाई मूर्तरूप दिएर समानुपातिक विकास अभियान सञ्चालन गर्नु अपरिहार्य रहेको लोकतान्त्रिक प्रणालीमा प्रधानमन्त्री कार्यालयको गाईजात्राले सुशासनको उपहास भएको छ । प्रधानमन्त्री तथा मन्त्रिपरिषद् कार्यालयमा सचिवहरूको फौज जम्मा गर्ने व्यवस्था भए पनि निजहरूको योगदानबाट विकासमा नयाँ आयाम थपिएको कतै देखिएको, सुनिएको छैन । अझ विभिन्न मन्त्रालयमा जिम्मेवार सचिवहरू हुँदाहुँदै प्रधानमन्त्री कार्यालयका आठ सचिवलाई आर्थिक, पूर्वाधार विकास, प्रशासन, सामाजिक विकास, राष्ट्रिय सुरक्षा, कानुन, मानव अधिकार लगायतका कार्यभार सुम्पिएको छ । यस्तो व्यवस्थाबाट एउटै काममा सचिवहरूको दोहोरो भूमिका नहोला भनेर कसरी भन्ने ? त्यसमाथि सबै सचिवका निम्ति बस्ने कोठा र कुर्सी नहुँदा हाजिर गरेर हिँड्नुपर्ने बाध्यता पनि छ । कोहीचाहिँ नेताहरूको अघिपछि लाग्दै उनीहरूलाई खुसी पारेर आकर्षक मन्त्रालयका सचिव उछिट्ट्याउने, आफू कुर्सी ओगट्ने दाउमा नहोलान् भन्न सकिँदैन । उता प्रदेशहरू सचिव नहुँदा सहसचिवबाट प्रशासन चलाउन बाध्य छन् । यस्तो कुव्यवस्थाबाट देश कसरी समृद्ध बन्ने ? प्रधानमन्त्रीले चाहने हो भने यस्तो कुशासनको अन्त्य तुरुन्त हुन सक्छ । वस्तुतः प्रधानमन्त्री कार्यालयका आठ सचिवमध्ये दुई जनालाई मुलुकको आर्थिक र सामाजिक विकासको जिम्मा दिएर बाँकीलाई प्रदेशहरूमा खटाइहाल्नु जरुरी देखिन्छ । भुवनेश्वर शर्मा, चन्द्रागिरि२, काठमाडौं"
बीआरआईएमसीसी र नेपालको असंलग्न सुरक्षा प्रस्ताव,"निष्कर्ष बीआरआई र एमसीसी दुवै आर्थिक विकासका परियोजनाका कार्यक्रमहरूमा हस्ताक्षर भइसकेकाले यथार्थवादमा आधारित नीति नै नेपालका लागि वर्तमान परिस्थितिसँग जुध्न एक मात्र व्यावहारिक रणनीति हो । समर्थकहरूले एमसीसीका पछाडि कुनै रणनीतिक स्वार्थ छैन भनी सोच्छन् भने उनीहरूले धनी मुलुकहरूले गरिब मुलुकलाई किन सहायता गर्छन् भन्नेबारेमा पुनर्विचार गर्नुपर्छ । एमसीसीका विरोधीहरूले रणनीतिक सहायता र वास्तविक सहायता बीच स्पष्ट भिन्नता गर्न सकिन्छ भनी सोच्छन् भने उनीहरूले विदेशी सहायता स्वीकार गर्ने सुनौलो नियम के हो, पुनर्विचार गर्नुपर्छ । कुनैकुनै परियोजनामा दाताहरूको निहित स्वार्थ लुकाएर वास्तविक सहायता भनिन्छ तर सबै वैदेशिक सहायता दाताहरूको रणनीतिक स्वार्थमा आधारित हुन्छन् । एमसीसी पूर्ण रूपमा अस्वीकार गर्दा लाभभन्दा बढी हानि हुन सक्छ । नेपालले असंलग्न रहने लक्ष्य हासिल गर्न यथार्थवादमा आधारित समाधान खोज्नुपर्ने देखिन्छ । संसद्बाट आएको प्रस्तावले कुनै पनि सुरक्षा गठबन्धनमा नेपालको असंलग्नतालाई परिभाषित गर्दै एमसीसी र बीआरआई दुवैसँग शान्तिका लागि साझेदारी स्थापना गर्नेछ । परराष्ट्र नीतिबारे गम्भीर अनुसन्धान, बहस र समयसापेक्ष समीक्षा नितान्त आवश्यक हुन्छ । बाह्य वा आन्तरिक राजनीतिक परिदृश्यमा भएको परिवर्तनउपर समयानुकूल छलफलबाट प्राप्त ज्ञानले मुलुकको परराष्ट्र नीति सञ्चालनको क्षमता बढाउन सकिन्छ । वैदेशिक सहायता सम्बन्धी विवाद समाधान गर्न नेपालले संवैधानिक व्यवस्थालाई मजबुत बनाउनुपर्छ ।"
दृष्टिविहीनहरूको वर्गीय हितको खोजी,"समग्र अपाङ्गता आन्दोलनको मेरूदण्डका रूपमा भूमिका निर्वाह गर्दै आएको नेपाल नेत्रहीन संघ दृष्टिविहीनहरूको आधारस्तम्भ हो । स्थापनाकालदेखि नै अधिकारको वकालत र नेत्रहीनहरूको गुणस्तरीय जीवनका लागि संघर्षरत यो संस्थाले अढाई दशकको अवधिमा दृष्टिविहीनहरूका क्षेत्रमा अनेक महत्त्वपूर्ण उपलब्धिहरू हासिल गरेको छ । संघको सहयोगमा धेरै नेत्रहीन शिक्षक, कर्मचारी, डाक्टर, वकिल लगायतका विभिन्न क्षेत्रमा रोजगारी पाउन तथा स्वरोजगार बन्न सफल भएका छन् । समग्र अपाङ्गता वर्गले नै नेत्रहीन संघको अगुवाइमा धेरै महत्वपूर्ण उपलब्धि हासिल गरेको छ । रोजगारीमा आरक्षण, कर छुटको दायरा फराकिलो, विभिन्न सेवासुविधा वृद्धि आदि नेत्रहीन संघका महत्त्वपूर्ण उपलब्धि हुन् । यद्यपि हामीले कति हकअधिकार पाउन बाँकी नै छ ।अधिकार रोएर पाइँदैन लडेर लिनुपर्छ भन्ने यथार्थबाट हामी अनभिज्ञ छैनौं तर सहुलियत प्राप्त गर्ने नाममा अधिकारको लडाइँलाई हामीले ओझेल पारेका छौं । संविधान निर्माणको बेला होस् वा राज्य पुनःसंरचनाको अवसर, जुनसुकै मौकामा पनि हाम्रो दबाब निकै कमजोर रह्यो । यसलाई हामीले स्विकार्नुपर्छ । भोलिका दिनमा आन्दोलनलाई कमजोर हुन नदिन केकस्ता उपाय अवलम्बन गरिनुपर्छ भन्ने विषय खुला छलफलमा ल्याउनुपर्ने बेला भएको छ । राष्ट्रिय अपाङ्ग महासंघ जस्ता नेतृत्व गर्नुपर्ने संस्थाहरू दातृ निकायबाट केही अनुदान ल्याउने र सीमित क्षेत्रमा खर्च गरी त्यसैलाई ठूलो उपलब्धि सम्झने संकुचित मानसिकतामा रहेकै कारण समग्र अपाङ्ग आन्दोलन कमजोर भई संविधानमा अधिकार स्थापना नभएको हो । अहिले राज्यका तीनै तहमा कानुनहरू निर्माण भैरहेका छन् । विभिन्न वर्गले आफ्ना हकअधिकार स्थापनाका लागि सम्बन्धित तहहरूमा प्रभावकारी दबाब दिइरहेका छन् । समग्र अपाङ्ग वर्ग चाहिँ यस पक्षमा निकै कमजोर देखिएको छ । कानुन निर्माणका समयमा ध्यान पुर्याउन सकिएन भने पछि संशोधनमार्फत परिवर्तन गराउँला भन्नु आफ्नो कमजोरीको पुष्टि गर्नु मात्र हो । कुनै पनि वर्गको नीतिनिर्माण र कार्यान्वयन तहमा प्रभावकारी र अर्थपूर्ण उपस्थिति भएन भने अधिकार स्थापना हुन सक्दैन । त्यसैले हाम्रो जस्ता वर्गीय संस्थाले दबाब सिर्जना गरी दीर्घकालीन रूपमा समस्या समाधान गर्नुपर्ने समय हो यो । आवश्यकता वा समस्या वर्गैपिच्छे छुट्टाछुट्टै हुन्छन् । अन्य वर्गका माझमा समावेशिता कायम गर्दा समग्र अपाङ्गता भएका व्यक्तिहरूको एउटा वर्ग कायम गरियो । अब यो वर्गभित्र पनि विविधताका आधारमा फेरि छुट्याइनुपर्छ । अन्य वर्गबीच दृष्टिविहीन वर्ग पनि एउटा हो । यसका आफ्नै सक्षमता र समस्या छन् । ती सबै कुरा अन्य वर्गका अपाङ्गता भएका व्यक्तिहरूले बुझ्ने सम्भावना हुन्न । त्यसैले समग्र अपाङ्गताबीच एउटा विशेष वर्गका रूपमा दृष्टिविहीन वर्ग कायम हुनुपर्छ । अपाङ्गता भएका व्यक्तिहरूको हित संरक्षण, सशक्तीकरण एवं विकास गर्नेसम्बन्धी कानुन निर्माण गर्दा वा भइरहेका कानुनी व्यवस्थाको संशोधन गर्दा अपाङ्गता भएका व्यक्तिहरूबीच उचित र विवेकसम्मत वर्गीकरण गर्नु र निजामती सेवा ऐन२०४९ को दफा ७ को उपदफा ७ को देहाय (ङ) मा अपाङ्ग व्यक्तिहरूका लागि छुट्याइएको ५ प्रतिशत पदमा अपाङ्गता भएका व्यक्तिहरूको स्थिति हेरी विवेकसम्मत मापदण्ड कायम गरी मनासिब आधारमा निजामती सेवामा पदपूर्ति गर्ने मापदण्ड तयार गरी कार्यान्वयन गर्नू भनी विपक्षी नेपाल सरकार प्रधानमन्त्री तथा मन्त्रिपरिषद्को कार्यालयका नाउँमा निर्देशात्मक आदेश जारी हुने ठहर्छ भन्ने सर्वोच्च अदालतको विशेष इजलासको २०७० मंसिर २० को फैसलालाई कार्यान्वयन गराउन विशेष पहल गर्नुपर्ने कर्तव्य पनि नेत्रहीन संघकै हो ।दृष्टिविहीनहरूका विशिष्टीकृत समस्यामा जोड दिई वर्गीय हितका निम्ति नेत्रहीन संघ लागिपर्नुपर्छ । हामी हाम्रो क्षमताको मूल्य राज्यस्रोतबाट लिन्छौं र सोबापत राज्यलाई केही दिन्छौं । यस वर्गका केही गर्न नसक्ने व्यक्तिहरूका निम्ति राज्यले विशेष व्यवस्था गर्नुपर्छ । यो वर्ग अपाङ्गताका अन्य वर्गभन्दा राज्यलाई योगदान गर्न बढी सक्षम छ । यसका निम्ति राज्य अनभिज्ञ छ भने सोको जानकारी गराउने काम नेत्रहीन संघकै हो । राज्य आफ्नो सजिलोका निम्ति सबै अपाङ्गलाई एकै ठाउँमा राखेर उम्कने प्रयास गर्दै आएको छ । सबैलाई एउटै डालोमा राखेर सक्षम वा अक्षम भनी टिप्पणी गरिनु दुर्भाग्यपूर्ण छ । सबै प्रकारका अपाङ्गलाई राज्यका तर्फबाट संरक्षण, सेवासुविधा प्रदान गरिनुपर्ने कुरामा विवाद हुन सक्तैन तर सबै प्रकारका अपाङ्गहरूलाई एउटै धरातलमा राखी समान व्यवहार गर्दा असमान हुन जान्छ जुन समानताको सिद्धान्तको मूल मर्मको विपरीत हो, यस अर्थमा अपाङ्गहरूबीच पनि अपाङ्गताका आधारमा वर्गीकरण गरी सोहीबमोजिमको संरक्षणको आवश्यकता छ भन्नेमा पनि दुईमत हुन नसक्ने भन्ने उपर्युक्त फैसलाकै मर्मलाई आत्मसात् गर्दै कानुन निर्माण र कार्यान्वयनका चरणमा सोही बमोजिम गराउन दबाब सिर्जना गर्नु नेत्रहीन संघको अर्को महत्त्वपूर्ण दायित्व हो ।धेरै वर्षदेखि हामी अपाङ्गता आन्दोलनमा छौं । नेपाल नेत्रहीन संघले नेपाली दृष्टिविहीनहरूको नेतृत्व गर्दै आएको छ । सुरुसुरुका दिनहरूमा यसले आफ्नो सबै समय पैरवी र अधिकारका लागि खर्चने गरेको थियो । तर पछि आएर पैरवीका तुलनामा प्रोजेक्टमा बढी समय खर्चिन थाल्यो भन्ने आरोप पनि लाग्दै आएको छ । फलस्वरूप खर्च धेरै, उपलब्धि कम हुन थाल्यो । पहिले संस्थाले उठाएका सवालहरू सरकारले सुनुवाइ गर्थ्यो, अहिले आएर त्यस्ता कुराहरू सेवासुविधामा गणना हुन थाले । भोको पेट र नाङ्गो शरीर सरकारसँग लडाइँ गर्दै आएका नेताहरू चिल्ला गाडीमा चढेर टाईसुटमा वार्ताका लागि जान थालेपछि राज्यबाट अधिकारका रूपमा निःसृत सहुलियत अनुदानमा बदलिए भन्नेहरूको जमात पनि कम छैन । वर्गीय हितका निम्ति दिलोज्यान दिएर लागेकाहरू व्यक्तिगत फाइदामा अलमलिएका हुन् कि भन्ने आभास हुन थाल्यो । राज्यलाई यसबाट फाइदा भयो, समग्र नेत्रहीन वर्ग वर्गीय रूपमा ठगिन थाल्यो । आवाज र स्पर्शकै माध्यमबाट राज्यसत्तालाई हल्लाएको संस्था आज दसबीस लाख रूपैयाँ अनुदानका खातिर नतमस्तक बन्ने अवस्थामा पुगेको देख्दा आन्दोलनमा जीउज्यान जोखिममा पारेर लड्नेहरूलाई असह्य भएको छ । दृष्टिविहीनहरूको कोटामा साङ्ग मान्छेहरू नियुक्त हुँदासमेत सम्बन्धित निकाय सो अधिकार वर्गीय रूपमा प्रयोग गर्न नसक्ने अवस्थामा किन पुग्यो, गम्भीर हुनुपर्ने समय आएको छ ।राज्यसत्ता जहिले पनि ठालुवादी चिन्तनमा हुन्छ । कमजोर वर्गको आवाज उपकारमुखी दृष्टिबाट मात्र सुनिन्छ । त्यस्ता वर्गले अधिकारको खोजी गर्न थालेपछि सुविधा कटौती हुन थाल्छन् । निरीह अवस्थामा सुविधा उपभोग गर्नुभन्दा सक्षमतासाथ अधिकारको खोजी गर्नु कमजोर वर्गको प्रकृति हुन्छ । यस्ता वर्गहरूलाई ठालुहरूले आफ्नो स्वार्थ सिद्धिका निम्ति हतियार बनाउने गरेको पाइन्छ । नेपाल नेत्रहीन संघ यस्ता कुरामा चनाखो बन्न सकोस्, माघ ८ गते मनाउन लागिएको उनन्तीसौं वार्षिकोत्सवमा यही छ शुभकामना !"
कर्णालीका स्थानीय तहमा गरिएका बढुवा खारेज,"(काठमाडौं)  लोक सेवा आयोग कर्णाली प्रदेशले आफ्नो कार्यक्षेत्रमा रहेका स्थानीय तहले गरेको बढुवा बदर गर्ने निर्णय गरेको छ । आयोगले निर्णयको जानकारी तीन दिनअघि प्रदेशका सबै स्थानीय तहलाई पठाएको छ । आफूखुसी कानुन बनाएर आयोगसँग परामर्श नलिई स्थानीय तहले बढुवा गर्न थालेपछि आयोगले यस्तो निर्णय गरेको हो । संघीय निजामती ऐन संसद्बाट पारित नभएको र प्रदेश लोक सेवा आयोगहरू गठन नभएको भन्दै स्थानीय तहले विगतदेखि नै कर्मचारीको पदपूर्ति र बढुवा गर्दै आएका छन् । आयोग गठन भएपछि पनि परामर्श नगरेको भन्दै कर्णालीले खारेजीको निर्णय गरेको हो । कर्णाली आयोगका प्रवक्ता तथा सूचना अधिकारी प्रेमप्रसाद आचार्यले आयोगसँग परामर्श नगरी कार्यक्षेत्रबाहिर गएकाले खारेजी गर्न पत्राचार गरेको बताए । कानुनतः बढुवा र पदपूर्तिको काम आयोगको कार्यक्षेत्रमा पर्ने उनले बताए । धेरै स्थानीय तहमा आफैं कानुन बनाएर बढुवा गरेको जानकारी प्राप्त भएपछि आयोगले बदरको निर्णय गरेको हो, उनले भने । पदपूर्ति र बढुवा गरेको संख्या यकिन नभएको उनले बताए ।आयोगले कर्णालीका सबै स्थानीय तहलाई संयुक्त रूपमा लेखेको पत्रमा छ, पाँचौं तहका विभिन्न पदको पदपूर्तिका लागि विज्ञापन गरिसकेको र चौथो तहको विज्ञापन गर्ने तयारी गरेको सन्दर्भमा ऐन, नियमविपरीत गरिएको काम बदर हुनेछ । आयोगले योग्यता प्रणाली र प्रचलित मापदण्डविपरीतको बढुवा प्रक्रिया गलत भएकाले खारेज गरेको जनाएको छ । वीरेन्द्रनगर नगरपालिकालगायत स्थानीय तहले आफूखुसी बढुवा गर्न थालेका थिए । कर्णाली प्रदेश लोक सेवा आयोग आयोग ऐन २०७५ को दफा ६ अन्तर्गत उपदफा ६ को खण्ड (ख) मा बढुवाका लागि परामर्श गर्नुपर्ने उल्लेख छ । आयोगले ऐन २०७५ को दफा ७१ को उपदफा २ बमोजिम स्थानीय तहले गरेको बढुवा खारेजीका लागि पत्राचार गरेको हो । वीरेन्द्रनगर नगरपालिकाका मेयर देवकुमार सुवेदीले कानुन बनाएरै बढुवा गरेको बताए । धेरै पुराना कर्मचारीको स्तरवृद्धि गरेको उनले जानकारी दिए । आयोगले पत्राचार गरेपछि यसमा हामीले अडान लिँदैनौं, मेयर सुवेदीले भने, आयोगको पत्र आएको छ, बुझ्दै छौं । संघीय निजामती ऐन नबनी स्थानीयले आफूखुसी कर्मचारीको पदपूर्ति र बढुवा गर्न नपाउने संघीय मन्त्रालयका अधिकारीहरू बताउँछन् ।"
लोसपाको चुनावी गठबन्धन कुन दलसँग ?,"(काठमाडौं)  प्रधानमन्त्रीमा शेरबहादुर देउवालाई समर्थन गरेको लोकतान्त्रिक समाजवादी पार्टी (लोसपा) ले राष्ट्रिय सभा चुनावका लागि भने मधेस प्रदेशमा एमालेसँग गठबन्धन बनाएको छ । अन्य चुनावमा कुन दलसँग मिलेर जाने वा एक्लै उत्रने भन्ने निर्णय भने लोसपाले गरेको छैन । कम्तीमा मधेस प्रदेशको अन्य चुनावी परिणाममा प्रभाव पार्ने हैसियत राख्ने हुनाले लोसपाले बनाउन सक्ने गठबन्धनबारे अन्य दलले पनि चासो राखिरहेका छन् । लोसपाका एक कार्यकारिणी सदस्यका अनुसार सत्ता गठबन्धन यही अवस्थामा नरहे चुनावी सहकार्यका लागि पहिलो रोजाइ कांग्रेस हुनेछ । सत्ता गठबन्धन कायमै रहे एमालेसँग गठबन्धन बन्न सक्छ । एक्लै चुनावी मैदानमा उत्रिने सम्भावना रहेको पनि ती नेताले बताए । अहिलेको सत्ता गठबन्धन धेरै समय टिक्दैन, फुट्यो भने लोसपा र कांग्रेसको सहकार्य हुने प्रबल सम्भावना छ, उनले भने । कार्यकारिणी सदस्य केशव झाले भने एक्लै चुनावी मैदानमा होमिने कि गठबन्धन बनाउने भन्ने विषयमा पार्टीभित्र छलफल नभएको बताए । अहिले नै तय भएको छैन, उनले भने, समयले जस्तो माग गर्छ, त्यसैअनुसार अघि बढ्छौं । अर्का कार्यकारिणी सदस्य उमाकान्त झाले पनि अहिले गठबन्धनबारे केही नसोचेको बताए । चुनावका विषयमा सरकारले निर्णय गरेकै छैन, चुनाव आएपछि परिस्थितिअनुसार निर्णय हुन्छ, उनले भने । जनता समाजवादी पार्टीबाट फुटेर नयाँ पार्टी लोसपा बनेको ६ महिना भइसकेको छ । राष्ट्रिय जनता पार्टी र समाजवादी पार्टी मिलेर २०७७ वैशाख १० मा जसपा गठन गरिएको थियो । त्यति बेला समाजवादी पार्टीका तर्फबाट बाबुराम भट्टराई, उपेन्द्र यादव, अशोक राई, राजेन्द्र श्रेष्ठ र राजपाबाट महन्थ ठाकुर, राजेन्द्र महतो, महेन्द्र राय यादव, शरदसिंह भण्डारीले हस्ताक्षर गरी पार्टी एकता गरेका थिए । पहिचानमा आधारित संघीयता, सहभागितामूलक समावेशी लोकतन्त्र, बहुराष्ट्रिय राज्य सुहाउँदो समाजवाद, सामाजिक न्याय, सुशासन, समृद्धि र बहुसांस्कृतिक राष्ट्रवाद विकास गर्न नयाँ ढंगको लोकतान्त्रिक राजनीतिक शक्ति निर्माण गर्नु आवश्यक रहेको सहमतिपत्रमा उल्लेख थियो । जसपामा रहदा महन्थ ठाकुर र उपेन्द्र यादवको संयुक्त नेतृत्वमा पार्टी सञ्चालन गरिएको थियो । तर नेतृत्वमा रहेका दुवै नेताबीचको मनमुटावका कारण एकता साढे १४ महिनाभन्दा अघि बढ्न सकेन । गत असार २२ मा पार्टी फुट्यो । त्यसपछि ठाकुरको नेतृत्वमा निर्वाचन आयोगमा गत भदौ ९ मा लोसपा दर्ता भयो । पार्टीका एक नेताले यादव र ठाकुरबीच पुरानो तिक्तता रहेकाले पार्टी फुटेको बताए । केपी शर्मा ओलीको नेतृत्वमा सरकार रहेका बेला ठाकुर पक्ष सत्ता टिकाउने पक्षमा उभियो भने यादव पक्ष ओलीको बहिर्गमनका लागि आन्दोलनमा थियो । त्यति बेला एकअर्कालाई पार्टी हितविपरीत काम गरेको भन्दै स्पष्टीकरण सोध्ने र निष्कासन गर्ने गतिविधि भएका थिए ।"
जुवा खेलाउने १२ पक्राउ,"काठमाडौं (कास) विदेशीलाई लक्षित गरी अनलाइनमार्फत जुवा खेलाउने १२ जना पक्राउ परेका छन् । महानगरीय अपराध महाशाखाको टोलीले बुधबार कीर्तिपुरको चोभार, नगाउँ र बागभैरवमा विभिन्न घर भाडामा लिएर जुवा खेलाएको आरोपमा पक्राउ गरेको हो । पक्राउ पर्नेमा कीर्तिपुरको विभिन्न वडा बस्ने ३३ वर्षीय सुजेन्द्र थापा, १७ वर्षीय मनीष थापा, समीर थापा, २७ वर्षीय कविता थापा, ३० वर्षीय रवीन खड्का, ४५ वर्षीय बुद्ध महर्जन, १९ वर्षीया हनिशा महर्जन, २० वर्षीया रोजा महर्जन, १९ वर्षीय साहिल महर्जन, ३५ वर्षीय प्रदीपमानसिंह बस्नेत, १९ वर्षीय विनोद ठगुन्ना र १७ वर्षीया रमादेवी श्रेष्ठ छन् ।"
इन्डोनेसियाको नयाँ राजधानी नुसन्तारा,"जाकार्ता (एजेन्सी) इन्डोनेसियाको राजधानी परिवर्तन हुने भएको छ । देशको राजधानी परिवर्तन गर्ने विधेयक मंगलबार पारित भएपछि अब इन्डोनेसियाको नयाँ राजधानी नुसन्तारा हुने भएको हो ।इन्डोनेसियाका राष्ट्रपति जोको विडोडोले सन् २०१९ मै इन्डोनेसियाको राजधानी जकार्तामा बाढीको प्रकोप ज्यादा हुने भएकाले नुसन्तारालाई नयाँ राजधानीका रूपमा कायम गर्ने बताएका थिए । सोही समयमा तयार भएको विधेयक अहिले आएर पारित भएको अन्तर्राष्ट्रिय समाचार संस्था द गार्जियनले उल्लेख गरेको छ ।राष्ट्रपति विडोडोले राजधानी परिवर्तन गर्नुको मुख्य कारण पर्यावरणीय समस्या र बढ्दो वित्तीय अस्थिरता रहेको बताएका छन् । जकार्तामा भइरहने बाढीको प्रकोप र अत्यधिक भीडभाडका कारण पनि राजधानी परिवर्तन गर्न लागिएको त्यहाँको सरकारले बताएको छ । जकार्तालाई विश्वमै सबैभन्दा छिटो जलमग्न हुने सहरका रूपमा चिन्ने गरिन्छ ।नयाँ राजधानीका लागि सिफारिस गरिएका ८० भन्दा धेरै सहरको सूचीबाट राष्ट्रपति विडोडोले नुसन्तारालाई नयाँ राजधानीका लागि छनोट गरेका थिए ।सन् २०२४ मा इन्डोनेसियाको राजधानी जकार्ताबाट नुसन्तारा सार्ने पहिलो चरणको काम पूरा हुने बताइएको छ । नुसन्ताराको कुल क्षेत्रफल २ लाख ५६ हजार १ सय ४२ हेक्टर रहेको छ । पहिलो चरणको काम सकिएपछि मात्र नुसन्तारामा अन्तर्राष्ट्रिय संगठनसँग सम्बन्धित कार्यालयहरू रहने बताइएको छ ।नयाँ राजधानी निर्माणका लागि यसअघि विशेष कमिटी गठन गरिसकिएको छ । संसद्बाट विधेयक पारित भइसकेको र अब राष्ट्रपति विडोडोले त्यसमा हस्ताक्षर गरेपछि आधिकारिक रूपमा राजधानी परिवर्तनको काम सुरु गरिने बताइएको छ । राजधानी परिवर्तन गर्न कुल ३३ बिलियन डलर खर्च हुने इन्डोनेसियन सरकारले जनाएको छ ।यसअघि ब्राजिल, नाइजेरिया, कजाकिस्तान, म्यान्मारलगायत देशको पनि राजधानी परिवर्तन गरिएको थियो । ब्राजिलको राजधानी रियो द जेनेरियोबाट परिवर्तन गरी ब्रासिलिया बनाइएको थियो । त्यस्तै, नाइजेरियाको राजधानी लागोसबाट अबुजा, कजाकस्तानको राजधानी अल्माटीबाट नुर सुल्तान र म्यान्मारको राजधानी रंगुनबाट परिवर्तन गरी न्यापिडअ कायम गरिएको थियो ।"
आफैं संक्रमण सार्ने गायिकाको मृत्यु,"प्राग (एजेन्सी) जानाजान आफूलाई कोभिड१९ को संक्रमण गराएकी चेक रिपब्लिककी गायिका हाना होर्काको ५७ वर्षको उमेरमा मृत्यु भएको छ । उनका छोरा यान रेकले निश्चित स्थानमा प्रवेश पाउने रिकभरी पास लिनका लागि होर्काले आफूलाई संक्रमित गराएकी थिइन् । त्यस्तो पास चेक सरकारले हालै कोभिड भएर निको भएका मानिसलाई दिने गरेको छ । रेकका अनुसार होर्काले कोभिड१९ विरुद्धका कुनै पनि खोप लगाएकी थिइनन् । संक्रमण पुष्टि भएको केही दिनपछि उनले सामाजिक सञ्जालमा आफूलाई सञ्चो भइरहेको जनाएकी थिइन् । तर त्यसको दुई दिनपछि उनको मृत्यु भएको रेकले जनाए । होर्का चेक रिपब्लिकको सबैभन्दा पुरानोमध्येको एउटा एसोनन्स समूहसँग आबद्ध लोक गायिका थिइन् । रेकले आफू र बुबालाई संक्रमण भए पनि आमाले कुनै दूरी कायम नगरी तथा स्वास्थ्य मापण्डको बेवास्ता गर्दै सँगै बसेकी थिइन् । रेक र उनका बुबाले कोभिड१९ विरुद्धको खोपको दुवै मात्रा लगाएका भए पनि क्रिसमसका बेला संक्रमण भएको थियो । हामीलाई संक्रमण पुष्टि भएपछि उहाँ एक साता अलग्गै बस्न सक्नुहुन्थ्यो । तर जतिबेला पनि हामीसँगै बसिरहनुभयो, बीबीसीसँग उनले भनेका छन् । चेक रिपब्लिकमा क्याफे, मदिरालय, सिनेमा हलजस्ता भीडभाड हुने स्थानमा प्रवेश पाउन कोभिडविरुद्धको खोपको दुवै मात्रा लगाएको कार्ड वा हालै कोभिड संक्रमण भई निको भएको प्रमाण पेस गर्नुपर्छ ।रेकका अनुसार आइतबार उनले आफू अब निको भएको भन्दै घुम्न जाने तयारी गरिरहेकी थिइन् । तर त्यति नै बेला अचानक ढाड दुखेपछि उनी ओछ्यानमा सुतिन् । त्यसको १० मिनेटमै उनको सास अवरुद्ध भयो र सबै सकियो, छोराले भने ।१ करोड ७ लाख जनसंख्या रहेको चेक रिपब्लिकमा बुधबारसम्म कम्तीमा २८ हजार जना कोभिडबाट संक्रमित भइसकेका छन् । चेक रिपब्लिकमा ६३ प्रतिशतले मात्रै कोभिडविरुद्धको खोपको पूर्ण मात्रा लिएका छन् । युरोपेली संघका अन्य देशमा भने खोप लगाउने ६९ प्रतिशतभन्दा बढी छन् । पछिल्ला दिनहरूमा अनिवार्य खोपको नियम ल्याउन लागिएको भन्दै राजधानी प्रागसहित विभिन्न सहरमा हजारौं मानिसले प्रदर्शन गरेपछि भने सरकारले बुधबार मात्रै अनिवार्य खोप लगाउने योजना निश्चित वर्गका लागि स्थगित गरिएको जनाएको छ ।"
'संसद् चल्न नदिने हो भने भंग गर्दिने,"तपाईं, प्रधानमन्त्री र माओवादी केन्द्रका अध्यक्षबीच बालुवाटारमा बिहीबार के विषयमा छलफल भयो ? केपी ओलीले यसै पनि पहिला दुई पटक संसद्को हत्या गरेकै हुन् । अहिले पनि संसद् चल्न दिँदैनन् । तलबभत्ता सबै सोहोर्न खोज्छन् र संसद् चलेन भन्छन् । यतिबेला देश र जनताको समस्याबारे संसद्मा व्यापक छलफल गर्नुपर्ने हो । तर प्रतिगामी रबैया कायमै छ । ओलीको रबैया संसद्विरोधी, संविधानविरोधी, अग्रगमनविरोधी हो । उनलाई नै संसद् चाहिएको छैन भने यस्तो प्रमुख प्रतिपक्ष देशलाई घाँडो भयो । संसद् चल्न नदिने हो भने भंग गर्दिने र चुनावमा जाने हुन्छ । अरू उपाय नै छैन भन्ने भयो । मुखैमा आउन लागेको स्थानीय निर्वाचनको मिति तय गर्ने बेला संसद् भंगको प्रस्ताव व्यावहारिक छ ? संसद् चल्न नदिने भएपछि के गर्ने ? अहिले ओलीले गर्दा संसद् घाँडो भयो । संसद् ल्याउने संसदीय व्यवस्था असफलसिद्ध भयो भनेर प्रतिगामीलाई मद्दत पुग्ने काम ओलीहरूले गरेका छन् । पहिला संघको निर्वाचन गर्ने पुष्पकमल दाहालको प्रस्तावमा व्यापक आलोचना भयो नि ?केही आलोचना हुँदैन । पहिला पनि स्थानीय तहको निर्वाचन तीनवटा मितिमा भएको थियो वैशाख ३१, असार १४ र असोज २ गते । संविधानमा गाउँसभानगरसभाको कार्यकाल समाप्त भएको ६ महिनाभित्र चुनाव गर्ने लेखेको छ । तर कानुनमा अर्कै व्यवस्था भइदियो । यो मिलेको छैन । अर्कातर्फ प्रतिनिधिसभा चल्नै सकेन भने किन चुनावमा नजाने ? एकैचोटि चुनाव गर्नु उपयुक्त हुन्छ । पहिला स्थानीय तहको निर्वाचन गर्न तपार्इंहरूलाई के अप्ठ्यारो हो ? एकै पटक निर्वाचन गर्ने निर्णय भएको छैन । यो प्रस्ताव हो । यसबारे सबै पार्टीसँग छलफल गर्छौं । केपी ओलीले गरेको प्रतिनिधिसभा विघटनलाई प्रतिगामी कदम भन्नुभयो । अहिले तपाईंहरू त्यही बाटामा हिँड्न खोजिरहनुभएको छ नि ? संसद् चल्नै दिएनन् । संसद् चल्न नदिएपछि त्यत्तिकै तलबभत्ता सोहोर्ने ? संसद् खुलाउन सरकार र सत्ता गठबन्धनको पनि जिम्मेवारी हुँदैन र ? धेरै प्रयास भयो । प्रधानमन्त्री देउवाजी बालकोट (ओली निवास) मै जानुभयो । त्यति गर्दा पनि टेर्दैनन् भने ओलीलाई कसले सम्झाउने ? अब जनतामा जान दिनुपर्छ, अरू केही उपाय छैन । दण्ड दिएर प्रतिपक्षमा झार्नुपर्छ, त्यसपछि बल्ल तह लाग्छन् ।"
अर्ली इलेक्सन संविधान र अदालतको आदेशविपरीत,"(काठमाडौं)  प्रतिनिधिसभाको चुनाव स्थानीय तहको भन्दा अगाडि गर्नु सर्वोच्च अदालतको आदेश र संविधानको मर्मविपरीत हुने संविधानविद्हरूले बताएका छन् । निर्वाचन आयोगले कुनै कारण देखाएर प्रतिनिधिसभाको निर्वाचन कार्यकाल सकिनुभन्दा १ महिनाअघि वा पछि मात्रै गर्न सक्ने उनीहरूको भनाइ छ । स्थानीय तहका पदाधिकारीको अवधि ०७९ जेठ ५ मा सकिँदै छ भने प्रतिनिधिसभाको कार्यकाल अर्को वर्ष फागुनमा सकिन्छ । अर्ली इलेक्सनका लागि अहिलेको सरकारले संसद् विघटन गर्नुपर्ने हुन्छ तर संसद् विघटन गर्न संसद् र सर्वोच्चको आदेशले दिँदैन, संविधानविद् पूर्णमान शाक्यले भने । केपी शर्मा ओली नेतृत्वको सरकार प्रतिनिधिसभा विघटन गरेर निर्वाचनमा जान खोज्दा संविधानविपरीत भएको भन्दै सर्वोच्च अदालतले पुनःस्थापना गराएको उनले बताए । ओलीलाई चाहिँ अर्ली इलेक्सन गर्न नदिने अनि आफूले चाहिँ संसद् विघटन गरेर अर्ली इलेक्सन सम्भव कसरी देख्ने ? उनले भने ।अहिले वैशाखजेठमा संघीय चुनावको प्रस्ताव अघि सारेका माओवादी केन्द्रका अध्यक्ष पुष्पकमल दाहाल ओलीले दुई पटक प्रतिनिधिसभा भंग गर्दा आन्दोलनको अग्रमोर्चामा थिए । पछि सर्वोच्च अदालतले प्रतिनिधिसभा ब्युँताउनुका साथै शेरबहादुर देउवालाई प्रधानमन्त्रीमा नियुक्ति गर्न परमादेश जारी गरेको थियो । देउवा संविधानको धारा ७६ (५) बमोजिम गत असार २९ मा प्रधानमन्त्री बनेका हुन् । उनले साउन ३ मा विश्वासको मत लिएका थिए । संविधानको धारा ७६ (७) मा उपधारा ५ बमोजिम प्रधानमन्त्रीले विश्वासको मत प्राप्त गर्न नसके वा प्रधानमन्त्री नियुक्त हुन नसके प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को प्रतिनिधिसभाको निर्वाचन सम्पन्न हुने गरी मिति तोक्न सक्ने भनिएको छ । प्रधानमन्त्रीले विश्वासको मत लिइसकेकाले अब यो प्रतिनिधिसभाको ५ वर्षे कार्यकाल पूरा भएपछि मात्र आम निर्वाचन हुन सक्ने कानुन व्यवसायीहरू बताउँछन् । पूर्वमहान्यायाधिवक्ता एवं माओवादीनिकट वरिष्ठ अधिवक्ता मुक्ति प्रधान पनि प्रतिनिधिसभा भंग गरेर चुनाव अगाडि गर्ने बाटो अन्त्य भइसकेको बताउँछन् । संविधानले नै प्रतिनिधिसभाको कार्यकाल तोकेको छ । पाँच वर्षअघि नै प्रतिनिधिसभा भंग भएपछि सर्वोच्च अदालतले पुनःस्थापना गरेको हो, उनले भने, राजनीतिक दलहरू एक मत भएर संविधान संशोधन नभएसम्म अर्ली इलेक्सन सम्भव छैन । संविधानको आयु घटाउने अधिकार कसैलाई पनि छैन । माओवादी अध्यक्ष दाहालले राजनीतिक समाधानका लागि वैशाखमा प्रतिनिधिसभाको चुनाव गर्नुपर्ने प्रस्ताव अघि सारेको हुन सक्ने प्रधानले बताए । संसद् पुनःस्थापना भए पनि संसद् अवरोध नखुलेपछि वैशाखमै प्रतिनिधिसभा चुनावको प्रस्ताव आएको हुन सक्छ, उनले भने । वरिष्ठ अधिवक्ता एवं राष्ट्रिय सभा सदस्य राधेश्याम अधिकारीले पहिला स्थानीय तहको निर्वाचन गरेर नयाँ जनप्रतिनिधि चयन गर्ने म्यान्डेट संविधानले दिएको बताए । म्याद सकिन लागेको स्थानीय तहको हो । त्यसैले निर्वाचन गर्नुपर्ने संवैधानिक बाध्यता छ, स्थानीय चुनाव धकेल्न सकिँदैन, उनले भने, सर्वोर्च्च अदालतले पनि कार्यकाल पूरा नभएसम्म भंग गर्न नपाउने आदेशअनुसार प्रतिनिधिसभा पुनःस्थापना गरेको हो । प्रतिनिधिसभाले नै चुनावी प्रक्रियामा जाने भन्ने प्रस्ताव पारित गर्दा मात्रै अर्ली इलेक्सन हुन सक्ने उनले बताए । अधिवक्ता टीकाराम भट्टराईले पनि प्रतिनिधिसभा आफैंले आफैंलाई मारेर मात्रै चाँडै निर्वाचन हुन सक्ने बताए । संसद् भंग गर्न संसद्ले संकल्प प्रस्ताव पारित गर्नुपर्ने हुन्छ । सबै सांसद सहमत हुँदै सर्वसम्मत निर्णय गर्नुपर्ने हुन्छ, उनले भने । संविधानविद् विपिन अधिकारीले प्रधानमन्त्रीले चाहे निर्वाचन गराउन सक्ने बताए । प्रधानमन्त्रीले अब अर्को सरकार बन्न सक्ने प्रावधान नभएको र सरकार चलाउन सक्दिनँ भनेर निर्वाचनको घोषणा गर्न सक्छन् । हामी निर्वाचन वर्षमा प्रवेश गरिसकेका छौं । वैकल्पिक सरकार बन्न पनि सक्दैन, उनले भने ।"
हुम्लामा ४ महिनापछि चामल ढुवानी,"कम्पनीले सिमकोट बजारस्थित सिमकोट५ र ६ का स्थानीयलाई मासिक प्रतिपरिवार ५ किलो र सिमकोट गाउँपालिकाका अरू वडाका बासिन्दालाई ४ किलोका दरले चामल वितरण गर्ने गरेको छ । अन्य गाउँपालिकामा भने मागका आधारमा चामल पठाइने गरिएको अधिकारीले जानकारी दिए । यही रफ्तारमा चामल ढुवानी भए एक साताभित्र फेरि चामल बिक्री सुरु हुन्छ, उनले भने, अहिले नियमित दुई जहाजले चामल ढुवानी गरिरहेका छन् ।खाद्यले हुम्लामा हवाईमार्गबाट खाद्यान्न ढुवानी गर्न गत साउन १५ मा बोलपत्र आह्वान गरेको थियो । तर प्रतिकिलो ४२ रुपैयाँ महँगोमा ढुवानी गर्न प्रस्ताव गरेको श्रीर्मिका एयर काग्रो सर्भिसलाई ठेक्का दिन कम्पनीले कात्तिक २९ मा सूचना निकालेपछि कानुनविपरीत भन्दै समिट एयर प्रालिका तर्फबाट प्रवीण खरेलले उच्च अदालत पाटनमा मुद्दा दर्ता गराएका थिए । अदालतका न्यायाधीशद्वय महेन्द्रनाथ उपाध्याय र नारायणप्रसाद पौडेलको संयुक्त इजलासले मंसिर १४ मा ढुवानी प्रक्रिया नियमसम्मत भएको भन्दै आदेश जारी गरेपछि हुम्लामा खाद्यान्न ढुवानीको बाटो खुलेको हो । श्रीर्मिका कार्गोले नेपालगन्जदेखि हुम्ला सदरमुकाम सिमकोटसम्म भ्याटबाहेक प्रतिकिलो १ सय १२ रुपैयाँ र सुर्खेतबाट सिमकोटसम्म १ सय ५ रुपैयाँमा चामल ढुवानीको कबोल गरेको छ ।"
अलैंची उत्पादन घट्दै,"(लमजुङ)  बेंसीसहर नगरपालिका१० खाँचेका किसान सोमबहादुर तामाङले गत वर्ष ३ क्विन्टल अलैंची फलाएर डेढ लाख रुपैयाँ कमाए । यस वर्ष ३४ किलो मात्रै भयो । गत वर्ष कम्तीमा प्रतिकिलो ५ सय रुपैयाँमा अलैंची बिक्री गरेका उनले यस वर्ष कम्तीमा १ हजार रुपैयाँमा बेचे । यस वर्ष मूल्य दोब्बर पुग्दा पनि उनले ३४ हजार रुपैयाँ मात्र कमाए । गत वर्षको तुलनामा यसपालि ८५ प्रतिशतभन्दा बढी अलैंची उत्पादन घटेको छ । पोहोर ७५ क्विन्टल अलैंची बेचेका गाउँलेले यस वर्ष १२ क्विन्टल मात्रै बेचे । अलैंची नै छैन, उनले भने ।गत वर्ष ८ क्विन्टल अलैंची उत्पादन गरेका मर्स्याङ्दी गाउँपालिका७ छिनखोलाका लालबहादुर तामाङले यस वर्ष ३ क्विन्टल मात्रै उत्पादन भएको जानकारी दिए । गत वर्ष ४ लाख रुपैयाँ आम्दानी गरेका उनले यस वर्ष ३ लाख रुपैयाँ मात्र कमाए । पोहोरको जति मात्रै अलैंची भए ८ लाखै आउँथ्यो । भाउ बढेर के गर्ने, अलैंची नै भएन, उनले भने । १४ क्विन्टलसम्म अलैंची फलाउँदा २० लाख रुपैयाँसम्म आम्दानी गरेको उनले जानकारी दिए । ३४ वर्ष नै भयो, भाउ घटेको । अहिले अलि बढेछ, उनले भने । उनका अनुसार ५६ वर्षअघि प्रतिकिलो २ हजार ३ सय रुपैयाँसम्ममा अलैंची बिक्री भएको थियो । किसानका अनुसार फागुनचैतमा खडेरी लाग्दा फुल्ने बेलाको अलैंची सुक्यो । अलैंचीका धेरै बिरुवा मर्नाले उत्पादन घट्यो । गत वर्ष आठ क्विन्टल अलैंची फलेकामा अहिले दुई क्विन्टल मात्रै उत्पादन भएको अलैंची व्यवसायी महासंघ गण्डकी प्रदेश अध्यक्षसमेत रहेका किसान अजय तामाङले जानकारी दिए । गत वर्ष किसानले प्रतिकिलो ५ सय रुपैयाँदेखि ६ सय रुपैयाँसम्म बिक्री गरेका थिए । यस वर्ष प्रतिकिलो १ हजार रुपैयाँदेखि १ हजार १ सय ५५ रुपैयाँसम्ममा पनि बेचिरहेका छन् । यस वर्ष जिल्लामा ३५ टन अलैंची उत्पादन भएको प्रधानमन्त्री कृषि आधुनिकीकरण परियोजनाअन्तर्गत परियोजना कार्यान्वयन इकाइ लमजुङका प्रमुख वरिष्ठ कृषि अधिकृत दीपक अधिकारीले बताए । गत वर्ष भने ३ सय ३५ टन फलेको थियो । गत वर्ष ३ सय टन अलैंची यहाँबाट झापाको बिर्तामोड पठाइएको थियो । ३५ टन भने जिल्लामै आन्तरिक खपत भएको थियो । अहिलेको तथ्यांक हेर्ने हो भने अलैंची उत्पादनमा करिब ९० प्रतिशतले गिरावट आएको देखिन्छ, उनले भने ।अलैंचीलाई बाह्रै मास ओसिलो चाहिन्छ । तर गाँज पुरानो हुँदा अलैंची बिरुवा मरे । मूल्य घट्दै गएपछि किसानले पनि खेतीमा बढी चासो नदिएको र सिँचाइ नभएकाले अलैंची उत्पादन कम भएको अधिकारीले बताए । गत वर्ष ४ सय ७९ हेक्टर क्षेत्रफलमा अलैंची उत्पादन भएको देखिन्छ । अलैंची उत्पादन क्षेत्रफल अहिले बढी देखिए पनि उत्पादन घनत्व कम रहेको उनको भनाइ छ । नर्सरीमा उत्पादित नयाँ अलैंचीका बिरुवाले २५ वर्ष र पुरानो गाँजबाट च्यातेर रोपिएका अलैंचीले ६ वर्षसम्म राम्रो उत्पादन दिन्छन् । अहिले पुराना गाँज च्यातेर रोपिएका बिरुवा भएर पनि अलैंची उत्पादनमा ह्रास आएको हो । अलैंची खेतीको क्षेत्रफल बढ्दै गएको छ । पुराना ठाउँमा नयाँ बिरुवा पनि रोपिएका छन् । मौसम राम्रो भए अर्को वर्ष अलैंची उत्पादन बढ्नेछ, अधिकारीले भने । अलैंची उत्पादनबाट जिल्लाका किसानले यस वर्ष कम्तीमा ३ करोड ५० लाख रुपैयाँ आम्दानी गरेको उनको दाबी छ । गत वर्ष भने १६ करोड ७५ लाख रुपैयाँ आम्दानी गरेको उनले जानकारी दिए । लमजुङका आठ वटै पालिकामा अलैंची खेती गरिँदै आएको छ । समुद्री सतहको १ हजार २ सय मिटरदेखि २ हजार २ सय मिटर उचाइको सेपिलो ठाउँमा अलैंची खेती गर्ने गरिएको छ । लमजुङमा प्रत्यक्षअप्रत्यक्ष रूपमा २५ हजार किसान अलैंची खेतीसँग जोडिएको अलैंची व्यवसायी महासंघको तथ्यांक छ ।"
पोखरामा कोरोनाबीच बढ्दै साहसिक पर्यटन,"(पोखरा)  कोरोना महामारीकै बीच पोखरामा साहसिक पर्यटनका गतिविधि बढेका छन् । प्याराग्लाइडिङ, बन्जी, जिप फ्लायर, रक क्लाइम्बिङ, क्यानोनिङ, र्याफ्टिङलगायत गतिविधि भएको पोखरामा सुपरम्यान जिपलाइन र जायन्ट स्विङ समेत थपिएका हुन् । दस वर्षअघि नेपालमै पहिलोपल्ट पोखरामा जिपलाइन भित्र्याएको हाइग्राउन्ड एडभेन्चर्स नेपाल प्रालिले माघ पहिलो साताबाट सुपरम्यान जिपलाइन र जायन्ट स्विङ (पिङ) सञ्चालनमा ल्याएको हो । जायन्ट स्विङसमेत नेपालकै पहिलो हो । हाइग्राउन्डले यसअघि सन् २०१२ मा सराङकोटबाट हेम्जामा झर्ने गरी जिपलाइन चलाएको थियो । त्यसपछि सन् २०१४ मा जिपलाइन झर्ने बिन्दुमा बन्जी जम्प सञ्चालनमा ल्याएको थियो । हेम्जामै जायन्ट स्विङ बनाइएको छ । झन्डै २ करोड रुपैयाँ लगानी थप गरी जायन्ट स्विङ सञ्चालनमा ल्याएको कम्पनीमा प्रबन्ध निर्देशक दिनेश महर्जनले जानकारी दिए । खोलाबाट ६० मिटर अग्लो डिलमा ३० मिटर अग्लो टावर राखिएको छ । टावरमा तीन जना बस्न मिल्ने गरी जोडिएको स्विङलाई जमिनबाट ८० मिटर माथि लगेर छाडिन्छ त्यसरी छोड्दा ३ सेकेन्ट फ्री फल हुन्छ । ३ मिनेट पिङ मच्चिन्छ । तीनचार वर्ष अगाडि नै स्विङ भित्र्याउने सोच भए पनि कोभिड महामारीका कारण पछाडि धकेलिएको महर्जनले बताए ।अहिले आन्तरिक पर्यटकले पनि पोखराका साहसिक पर्यटकीय गतिविधिमा सहयोग पुर्याए, महर्जनले भने, सबैको बुताले भ्याउने मूल्यमा सेवा दिन स्विङ सुरु गर्यौं । हाल पोखराबाट हेम्जासम्म ओहोरदोहोर गर्दा एक जनाले स्विङ गरेको २ हजार रुपैयाँ तिनुपर्छ । ११ वर्षदेखि ७० वर्ष उमेरसम्मकाले स्विङ गर्न सक्छन् । बन्जी गर्न डर लाग्नेका लागि स्विङ उपयुक्त साहसिक गतिविधि हुने महर्जन बताउँछन् । अमेरिका, भारत र थाइल्यान्डको गुणस्तरीय र सुरक्षित प्रविधि प्रयोग गरेर जायन्ट स्विङ बनाएको कम्पनीको दाबी छ ।जिपलाइनमा सुतेर गर्न मिल्ने सुपरम्यान जिप फ्लायर भने अंग्रेजी नयाँ वर्षबाट सञ्चालनमा ल्याएको हो । समुद्री सतहबाट एक हजार ५ सय ५० मिटर उचाइमा रहेको सराङकोटको माथिल्लो स्टेसनबाट ६ सय मिटरमा रहेको तल्लो स्टेसन हेम्जासम्म जिप फ्लायर झर्छ । ५ हजार फिटको उचाइबाट ३ हजार फिटमा अहिले ६० सेकेन्डमा झर्न सकिन्छ, उनले भने, यो भनेको एकै पल्ट २ सय तलाको बिल्डिङबाट तल झरे जस्तै हो ।पोखरालाई साहसिक पर्यटकीय गतिविधिको केन्द्र बनाउन जायन्ट स्विङ र सुपरम्यान जिप फ्लायरले सहयोग पुर्याउने महर्जनको भनाइ छ । ३५ देखि १ सय २० किलो तौलका साथै १२ वर्षदेखि माथिका व्यक्तिले सुपरम्यान जिप फ्लायर खेल्न सक्छन् । सुपरम्यान जिप फ्लायरका लागि ६ हजार रुपैयाँ तिर्नुपर्छ । पहिलेकै जिपलाइनमा सुपरम्यान शैली भित्र्याउन कम्पनीले ५० लाख रुपैयाँ थप लगानी गरेको छ । साधारण जिपलाइन भने ९० सेकेन्डमा गर्न सकिन्छ । जसको मूल्य ४ हजार ५ सय रुपैयाँ छ । फोटो र भिडियोका लागि अतिरिक्त शुल्क बुझाउनुपर्छ । अहिले पोखरामा पर्यटकको आगमन खस्किए पनि भविष्यलाई दृष्टिगत गरी लगानी गरिएको कम्पनीका अर्का प्रबन्ध निर्देशक भरत गोल्छाले बताए । पोखरा अन्तर्राष्ट्रिय विमानस्थल निर्माणसँगै पर्यटकको आगमन थप बढ्नेछ, उनले भने, कोभिड मत्थर भएपछि आन्तरिक पर्यटकले नै धानिने योजना छ । यस वर्ष आन्तरिक पर्यटकको आगमन राम्रै भएको उनले बताए ।कम्पनीले ग्राहकको सुरक्षालाई दृष्टिगत गरी हरेक महिना सबै उपकरणको सुरक्षा जाँच गर्दै मर्मत गर्ने गरेको छ । जिपलाइनमा प्रयोग हुने ट्रली र हार्नेस उत्कृष्ट एवं सुरक्षित रहेको गोल्छाको दाबी छ । तीन वटै साहसिक पर्यटकीय गतिविधि सञ्चालनमा ल्याउँदा कम्पनीले हालसम्म २५ करोड रुपैयाँ लगानी गरिसकेको छ । हाइग्राउन्डले छिट्टै अर्को साहसिक गतिविधि एटीभी बाइक पनि सञ्चालनमा ल्याउने तयारी गरेको छ ।"
खेतबाट क्रसर उद्योग हटाउन आनाकानी,"(सुर्खेत)  वीरेन्द्रनगर नगरपालिका९ स्थित चारैतिर थारू बस्तीका खेतैखेत भएको घोगरेनीमा क्रसर उद्योग सञ्चालनमा आएपछि वरपरका किसान मर्कामा परेका छन् । राजनीतिक पहुँचका आधारमा खेतकै मध्यभागमा त्रिशक्ति क्रसर उद्योग सञ्चालन भइरहेको छ । स्थानीयले पटकपटक क्रसर उद्योग हटाउन माग गरे पनि व्यवसायीले विभिन्न बहाना बनाएर आनाकानी गरिरहेका छन् ।राजनीतिक पहुँचका आधारमा खेतकै मध्यभागमा मापदण्डविपरीत स्थानीय गोविन्द गौतमले क्रसर उद्योग सञ्चालन गरिरहेको किसानको गुनासो छ । क्रसर रहेको फाँट सुर्खेत उपत्यकाको प्रमुख खेतीयोग्य जमिन हो । यो फाँटमा तिलपुर, कालीमाटी, भोगैनी, लवस्ता, खोलीगाउँ, इटौरा, पातलगंगाका चौधरीहरूले धान, गहुँ र मसुरोलगायत खाद्यान्न बाली उत्पादन गरी जीविकोपार्जन गर्दै आएका छन् । कतिपयले बेमौसमी तरकारी खेती गरी आम्दानी गर्दै आए पनि क्रसरका कारण किसान मर्कामा परेका छन् । फाँटको मध्यभागमा उद्योगबाट उडेको बालुवामिश्रित धूलोले खेतीयोग्य जमिनको उत्पादकत्व घट्दै गएको तिलपुरका किसान लालु चौधरीले बताए । हरेक वर्ष खेतहरूमा कंक्रिटको मात्रा बढ्दै गएको छ, उनले भने, बर्सेनि उत्पादन घटिरहेको छ, व्यावसायिक किसान पलायन हुने अवस्थामा पुगेका छौं । क्रसर उद्योग सञ्चालन आसपासको एक किलोमिटरसम्मका खेतमा सिमेन्ट छरे जस्तो देखिने उनको भनाइ छ ।चौबीसै घण्टा सञ्चालन हुने क्रसरको धूलोले संरक्षित ऐतिहासिक काँक्रेविहारको जंगलसमेत ढाक्ने गरेको छ । धूलोका कारण लाटीकोइली र कालीमाटी बस्ती दिनहुँ धुलाम्मे देखिन्छ । घर बाहिर धोएका कपडा सुकाउन मिल्दैन, स्थानीय मेघु चौधरीले भने, धूलोका कारण बाहिर निस्कन पनि मुस्किल हुन थालिसक्यो ।वातावरणीय मापदण्डविपरीत मानवीय बस्ती वरपर सञ्चालनमा आएका क्रसर र २ वटा इँटा उद्योग हटाउन स्थानीयको चर्को दबाब परेपछि ९ नम्बर वडा कार्यालयले गत वर्ष चैत १७ मा बैठक बोलाएर क्रसरका सञ्चालक, इँटा उद्योगी र सरोकारवालाबीच छलफल गराएको थियो । छलफलमा उद्योगीहरूले साउन १५ देखि उद्योग विस्थापन गर्ने सहमति जनाएका थिए । क्रसर व्यवसायीले कर्णाली प्रदेशले तोकेको औद्योगिक ग्राममा उद्योग प्रतिस्थापन गर्ने भन्दै लिखित प्रतिबद्धता गरेको ९ नम्बर वडाध्यक्ष अध्यक्ष सुरेश मानन्धर बताउँछन् । गत कात्तिक २६ मा वडा कार्यालयले सूर्य इँटा उद्योग र मालिका इँटा उद्योगलाई सहमति कार्यान्वयन गर्न पत्र काटेको थियो । तर क्रसरलाई बन्द गर्ने पत्र नलेखेपछि वडाध्यक्ष मानन्धरकै मिलेमतोमा प्रदूषण गर्ने उद्योग बिनारोकावट सञ्चालन भइरहेको स्थानीय श्याम चौधरीको आरोप छ । वडाध्यक्ष मानन्धरले भने सहमति कार्यान्वयन गर्न व्यवसायीसँग छलफल भइरहेको बताए । क्रसर उद्योगका सञ्चालक गोविन्द गौतम भने कान्तिपुरको सम्पर्कमा आउन चाहेनन् ।"
युवा उद्यमी मञ्चमा आबद्धलाई यती एयरमा सहुलियत,"काठमाडौं (कास) निजी क्षेत्रको हवाई संस्था यती एयर र नेपाली युवा उद्यमी मञ्चबीच व्यावसायिक सहकार्य भएको छ । यती एयरलाइन्सको कार्यालयमा शुक्रबार आयोजित एक कार्यक्रममा एयरका प्रमुख कार्यकारी अधिकृत (सीईओ) अनोज रिमाल र नेपाली युवा उद्यमी मञ्चका अध्यक्ष उदीप श्रेष्ठले सम्झौतापत्रमा हस्ताक्षर गरे । अब मञ्चमा आबद्ध सदस्य उद्यमीले यती एयरको जहाजमार्फत आवतजावत गर्दा सहुलियत पाउनेछन् । युवा उद्यमीका विभिन्न प्रदेशमा हुने तालिम, सभा, सम्मेलन, गोष्ठी तथा कार्यक्रममा यात्रा गर्दा यती मोबाइल एप अथवा सदस्य कार्डमार्फत एयरलाइन्सका गन्तव्यहरूमा सहुलियत प्राप्त गर्न सक्नेछन् ।"
टेलिकम र साइबरनेटिक्सबीच सेवा सम्झौता,काठमाडौं (कास) एफटीटीएच उपलब्ध नभएका सुगम र अधिकांश दुर्गम स्थानमा द्रुत गतिको डाटा तथा भ्वाइस सेवा उपलब्ध गराउन नेपाल टेलिकमले फोरजी एलटीई नमस्ते वाइफाई विस्तार गर्ने भएको छ । कम्पनीले फोरजी एलटीई नमस्ते वाइफाई सेवाका विभिन्न आकर्षक प्याकेज उपलब्ध गराइरहेको छ । कम्पनीले उपलब्ध गराइरहेका यी प्याकेज आवश्यक डिभाइससहित ग्राहकलाई सहज रूपमा प्रदान गर्न साइबरनेटिक्स प्रालिसँग एक सम्झौता गरेको छ । बुधबार सम्पन्न सम्झौतामा कम्पनीका प्रमुख व्यावसायिक अधिकृत संगीता पहाडी र साइबरनेटिक्सका सीईओ जेम्स न्याछ्योले हस्ताक्षर गरे । फोरजी एलटीई नमस्ते वाइफाईमार्फत नेपाल टेलिकमले हाल व्यक्तिगत र सरकारी संस्थागत गरी दुई प्रकारका प्याकेज उपलब्ध गराइरहेको छ । व्यक्तिगत प्याकअन्तर्गत होम ब्रोडव्यान्ड आधारित ८०० रुपैयाँमा ६० जीबी ३० दिनका लागि उपलब्ध छ । त्यसैगरी १ वर्षका लागि ९ हजार रुपैयाँमा ७२० जीबी प्याक उपलब्ध छ । यसलाई प्रतिमहिना ६० जीबीका दरले १२ महिनासम्म प्रयोग गर्न सकिन्छ । यी दुवैमा एड अन प्याकका रूपमा ४ सय रुपैयाँमा १५ दिनका लागि ६० जीबी प्याक लिन सकिन्छ । होम ब्रोडब्यान्ड प्रिमियमअन्तर्गत १ हजार २ सय रुपैयाँमा १२० जीबी प्याक ३० दिनका लागि उपलब्ध हुन्छ ।
नेपालको परिवर्तित टिम,लोकेश र विवेक पहिलोपल्टकैलालीका लोकेश बम र सप्तरीका विवेक यादवले पहिलोपल्ट राष्ट्रिय क्रिकेट टोलीमा स्थान बनाएका छन् । विवेक यसअघि घोषित ३० सदस्यीय प्रारम्भिक सूचीमा परेका थिए । लोकेश भने सिधै राष्ट्रिय टोलीमा बोलाइएका हुन् । बुधबार सम्पन्न प्रधानमन्त्री कपमा एपीएफको उपाधि यात्रामा सानदार प्रदर्शन गरेका लोकेश त्यही आधारमा राष्ट्रिय टोलीमा परेका हुन् । मध्यक्रमका ब्याटर लोकेशले प्रतियोगितामा दुई अर्धशतक (वाग्मती प्रदेश र त्रिभुवन आर्मीविरुद्ध) प्रहार गरेका थिए ।सेमिफाइनलमा १८ बलमा ६६ रन बनाएका लोकेशले १४ बलमै अर्धशतक पूरा गरी घरेलु ट्वान्टी२० मा सर्वाधिक छिटो अर्धशतकको कीर्तिमानसमेत बनाए । फाइनलमा बनाएको १५ बलमा २७ रन पनि एपीएफको जितमा महत्त्वपूर्ण रह्यो ।प्रदेश २ बाट प्रधानमन्त्री कप खेलेका विवेक र लोकेश तीन वर्षअघि एकैपल्ट यू१९ राष्ट्रिय टोलीमा परेका हुन् । लोकेशले दुई वर्षअघि पोखरा प्रिमियर लिगमा विराटनगर टाइटन्सबाट उत्कृष्ट प्रदर्शन गरी मोस्ट भ्यालुएबल प्लेयर चुनिएका थिए । प्रतियोगिताको लिग चरणमा चितवन राइनोजविरुद्ध ३८ बलमा ६२ रनको इनिङ्स स्मरणीय मानिन्छ ।सप्तरी विष्णुपुरका ब्याटिङ अलराउन्डर विवेकले भने प्रदेश २ का लागि प्रधानमन्त्री कप खेलेका थिए । मध्यक्रममा फिनिसरको भूमिकामा राम्रो प्रदर्शन गर्न सक्ने उनलाई आत्मविश्वासी प्रदर्शन गर्नसक्ने खेलाडीमा चिनिन्छ । गत वर्ष प्रधानमन्त्री कप राष्ट्रिय एकदिवसीयमा दुई अर्धशतकसहित उत्कृष्ट प्रदर्शन गरेपछि कतारविरुद्धको शृंखलाका लागि राष्ट्रिय टोलीको बन्द प्रशिक्षणमा परेका थिए । त्यतिबेला उनले अन्तिम टोलीमा स्थान बनाउन सकेनन् ।
आर्मी र गण्डकी सेमिफाइनलमा,(पर्सा)  चौथो सहाना प्रधान स्मृति राष्ट्रिय महिला हक्की प्रतियोगितामा बिहीबार आर्मीले प्रदेश १ टिम विरुद्ध ७० गोलको फराकिलो जित पाएको छ । खेल अवधिभर आर्मी हाबी रह्यो । आर्मीकी कमला चन्द एक्लैले ४ गोल गरिन् । नीलम पाण्डेले २ र सीतामाया बलले १ गोल थपेका थिए । कमलाले खेलको सातौं मिनेटमा गोल गरेर टोलीलाई अग्रता दिलाइन् । त्यसपछि १० र १८ औं मिनेटमा नीलमले लगातार दुई गोल गरिन् । २८ र ४७ औं मिनेटमा फेरि कमलाले दुई गोल थप्दै अन्तर फराकिलो बनाइन् । ५६ औं मिनेटमा सीतामायाले एक गोल गरेको दुई मिनेट नबित्दै कमलाले अर्को गोल गरिन् । आर्मीकी अञ्जना चन्द ठकुरी प्लेयर अफ द म्याच घोषित भइन् । जितसँगै आर्मी सेमिफाइनलमा पुगेको छ । दोस्रो खेलमा गण्डकीले लुम्बिनी प्रदेशलाई २० ले पराजित गरेको छ । गण्डकीबाट सातौं मिनेटमा कमलादेवी घर्ती पुनले र नवौं मिनेटमा नानु गुरुङले गोल गरेका थिए । गण्डकीकी सविना पुन राना प्लेयर अफ द म्याच घोषित भइन् । गण्डकी पनि सेमिफाइनलमा पुगेको छ । शुक्रबार सेमिफाइनलमा आर्मी र गण्डकी तथा सुदूरपश्चिम र मधेस प्रदेशबीच प्रतिस्पर्धा हुने सहआयोजक सानोपाइला संस्थाका रौनकराज सर्राफले बताए ।
केटीएम रन सर्यो,काठमाडौं (कास) यही माघ १५ गते हुने घोषणा गरिएको सर्वाधिक पुरस्कार राशिको केटीएम रन फागुनमा सारिएको छ । शेर्पा आउटडोरको केटीएम सिटीले बिहीबार विज्ञप्तिमार्फत कोरोना संक्रमण दर तीव्र बढेकाले स्पर्धालाई फागुन १४ मा सारिएको जनाएको छ ।
मेदभेदेभ तेस्रो चरणमा,"मेलबर्न (एएफपी) रुसी खेलाडी डानियल मेदभेदेभले निक किर्गियोसलाई सजिलै हराएर बिहीबार अस्ट्रेलियन ओपनको तेस्रो चरण सुरक्षित गरेका छन् । तर स्पेनकी गार्बिन मुगुरुजा र बेलायतकी इमा राडुकानु भने त्यतिकै भाग्यमानी रहेनन् । उनीहरू प्रतियोगिताबाट बाहिरिने ठूला नाम रहे । यस्तै चाँडै घर फर्किन बाध्य अर्को ठूलो खेलाडी एन्डी मरे रहे । पूर्व विश्व नम्बर एक खेलाडी मरे जापानका क्वालिफायर तारो डानियलविरुद्ध सोझो सेटमा पराजित भए । प्रतियोगिता आफै भने आरामले चौथो दिन प्रवेश गर्न सफल रह्यो । दोस्रो नम्बरका मेदभेदेभ प्रतियोगितामा कायम रहेका उच्च वरीयताका खेलाडी हुन् । विश्व नम्बर एक तथा डिफेन्डिङ च्याम्पियन नोभाक जोकोभिच प्रतियोगिता खेल्नबाट वञ्चित भएपछि रुसी खेलाडी नै उपाधिको बलिया दाबेदार देखिएका छन् । तर २५ वर्षीय उनले दोस्रो चरणमै प्रतिभाशाली तथा घरेलु खेलाडी किर्गियोसको सामना गर्नुपरेको थियो । यसअघि २६ वर्षीय अस्ट्रेलियाली किर्गियोसले यूएस ओपन विजेता र गत वर्ष मेलबर्नका उपविजेता मेदभेदेभलाई दुईपल्ट हराएका थिए । रड लेभर कोर्टमा किर्गियोसले फेरि एकपल्ट मेदभेदेभविरुद्ध बलियो चुनौती पेस गर्ने प्रयास गरे, तर यो पर्याप्त रहेन । यस्तोमा निकै लेखाजोखा गरेर खेलेका मेदभेदेभले ७६, ६४, ४६, ६२ ले नतिजा निकाले । दर्शकले आफूप्रति देखाएको व्यवहारपछि मेदभेदेभ खुसी रहेनन् । उनले भने, म यो खेल जित्न आएको थिएँ, जितें पनि । यसमा म खुसी छु । तर दर्शकको व्यवहार मेरो हातमा थिएन । दर्शकको चर्को विरोधबीच खेल्न सजिलो भने हुन्न ।पहिलो ठूलो उपाधि जित्ने प्रयासमा रहेको ग्रिसका चौथो वरीयताका स्टेफानोस सिसिपासले पूर्व जुनियर विश्व नम्बर एक अर्जेन्टिनी खेलाडी सेवास्टिन बेजलाई ७६, ६७, ६३, ६४ ले पराजित गरे । जितपछि उनले भने, यो खेल निकै गाह्रो भयो, मैले जितका लागि कडा संघर्ष गर्नुपर्यो । अहिले म तेस्रो चरण पुगेको छु र यसमा म खुसी नै छु । यस्तै सौभाग्य बेलायती मरेले प्राप्त गरेनन् । तीनपल्टको ग्रान्ड स्लाम उपाधि विजेता उनी १ सय २० औं वरीयताका डानियलसँग ६४, ६४, ६४ ले पराजित भए । प्रतियोगिताको महिलातर्फ स्तब्धपूर्ण नतिजाको शृंखला नै रह्यो । तेस्रो वरीयताकी मुगुरुजा, यूएस ओपन च्याम्पियन राडुकानु र छैटौं वरीयताका एनेट कोन्टाभेट पराजित रहे । मेलबर्नमा डेब्यु गरिरहेकी १७ औं वरीयताकी १९ वर्षीया राडुकानु मोन्टेनेग्रोकी डान्का कोभिनिचविरुद्ध ६४, ४६, ६३ ले पराजित रहिन् । डब्लूटीए फाइनल विजेता मुगुरुजाले भने एलिज कोर्नेटविरुद्धको खेल ६३, ६३ ले गुमाइन् । जितपछि अनुभवी कोर्नेटले प्रतिक्रिया दिइन्, यो टुरमा म डाइनोसर जस्तै भइसकेकी थिएँ । शनिबार मात्रै उनले आफ्नो ३२ औं जन्मदिन मनाएकी थिइन् । उपाधिको एक दाबेदार मानिएका कोन्टाभेटले २७ अनावश्यक गल्ती गरिन् र त्यसको मूल्य चुकाउँदै डेनिस किशोरी क्लारा टाउसनविरुद्धको खेलमा ६२, ६४ को हार आत्मसात् गरिन् । दोस्रो वरीयताकी आर्येन सवालेन्काले एक अर्को संघर्षपूर्ण खेल खेल्दै चीनकी वाङ सिन्युलाई १६, ६४, ६२ ले हराइन् ।"
खड्कालाई दोस्रो श्रेणीको रेफ्री लाइसेन्स,काठमाडौं (कास) नेपाली तेक्वान्दो रेफ्री अशोक खड्काले ग्योरोगी विधातर्फ दोस्रो श्रेणीको अन्तर्राष्ट्रिय रेफ्री लाइसेन्स पाएका छन् । वर्ल्ड तेक्वान्दो (डब्लूटी) को रेफ्री कमिटीबाट उनले उक्त लाइसेन्स प्राप्त गरेका हुन् । तेस्रोबाट दोस्रो श्रेणीको लाइसेन्स पाउन करिब ३ वर्ष लागेको रेफ्री खड्काले बताए । तेक्वान्दोको अन्तर्राष्ट्रिय र्याङकिङ प्रतियोगिता खेलाउनुका साथै रिफ्रेसर कोर्समा भाग लिएपछि प्राप्त अंकका आधारमा खड्का एक श्रेणी माथि उक्लिएका हुन् । तेस्रोबाट दोस्रोमा उक्लन कम्तीमा ८ अंक आवश्यक पर्ने उनले बताए । खड्काअघि तेक्वान्दोका प्रमुख प्रशिक्षक नवीनकुमार श्रेष्ठ र रवीन्द्र मल्लमात्र दोस्रो श्रेणीका अन्तर्राष्ट्रिय रेफ्री थिए ।खड्का सन् २०१९ मा मात्र ५ अन्तर्राष्ट्रिय प्रतियोगितामा निर्णायकको भूमिका निर्वाह खेले भने दुई रिफ्रेसर कोर्समा सहभागी भएका थिए । सन् २०२० मा मेक्सिको ओपन र २०२१ मा पाकिस्तान ओपनमा निर्णायकको भूमिका निभाएका उनी हालै युवा तथा खेलकुद मन्त्रालयबाट राष्ट्रिय खेलकुद प्रतिभा सम्मानको उत्कृष्ट निर्णायकमा सम्मानित भएका थिए । उनी पारा तेक्वान्दो र पुम्सेका पनि अन्तर्राष्ट्रिय निर्णायक हुन् ।
अञ्जनलाई सर्वोत्कृष्ट खेलाडी सम्मान,सहारा क्लबले अञ्जन विष्टलाई सर्वोत्कृष्ट राष्ट्रिय फुटबल खेलाडी०७८ बाट सम्मानित गरेको छ । राष्ट्रिय टोलीका फरवार्ड तथा मनाङ मर्स्याङ्दी क्लबका कप्तान अञ्जनलाई ३५ हजार रुपैयाँसहित सम्मान गरिएको हो । बिहीबार आहारारा गोल्डकपको उद्घाटन समारोहमा उनलाई अखिल नेपाल फुटबल संघ (एन्फा) का अध्यक्ष कर्माछिरिङ शेर्पाले पुरस्कार हस्तान्तरण गरे । अञ्जन ८ वर्षदेखि राष्ट्रिय टोलीमा आबद्ध छन् । २०७२ मा नेपाल साफ यू१९ च्याम्पियन बन्दा उनी सदस्य थिए । उक्त वर्ष राष्ट्रिय टोलीले बंगबन्धु गोल्डकप र यू२३ टोलीले १२ औं सागमा स्वर्ण जित्दा उनले नेपाली टोलीबाट खेलेका थिए । राष्ट्रिय टोलीबाट उनको डेब्यु खेल भने २०१४ मा फिलिपिन्सविरुद्ध थियो । गत वर्ष थ्री नेसन्स कप जित्दा पनि उनी टिममा थिए । २३ वर्षीय अञ्जनले राष्ट्रिय टोलीका लागि ७ गोल गरेका छन् । राष्ट्रिय तथा अन्तर्राष्ट्रिय फुटबल प्रतियोगितामा राष्ट्रको प्रतिनिधित्व गरी उत्कृष्ट खेल प्रदर्शन गरेकाले उनलाई सम्मानित गरिएको सहारा क्लबका अध्यक्ष हरिराम गुरूङले बताए । क्लबले हरेक वर्ष सर्वोत्कृष्ट फुटबलरलाई नगदसहित सम्मान गर्दै आइरहेको छ ।उद्घाटन समारोहमै क्लबले कान्तिपुरकर्मी हिमेशरत्न वज्राचार्यलाई विशेष सम्मान प्रदान गरेको छ । आहारारा गोल्डकपको दुई दशक यात्राको फेहरिस्त समेटिएको पुस्तक सहाराको लेखनमा योगदान पुर्याएको भन्दै उनलाई सम्मान गरिएको हो । पुस्तकमा २०५८ देखि २०७७ सम्म भएका आहारारा गोल्डकपको नालीबेली समेटिएको छ ।

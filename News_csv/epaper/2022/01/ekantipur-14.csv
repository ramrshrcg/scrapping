शीर्षक,विवरण
अर्थतन्त्र हालसम्मकै उच्च घाटामा,"गत आर्थिक वर्षको तुलनामा चालु आर्थिक वर्षको सोही अवधिमा घिउ तथा तेलको मूल्यवृद्धि २८५२, यातायातको १६२५, दाल तथा गेडागुडीको ११७९, शिक्षाको ११७८ र सुर्तीजन्य वस्तुको ११७४ प्रतिशत छ । चालु आर्थिक वर्षका पाँच महिनामा मुलुकको विदेशी मुद्रा सञ्चिति १ खर्ब ८५ अर्ब रुपैयाँ घटेको छ । यसअनुसार गत मंसिरमा कुल विदेशी मुद्रा सञ्चिति १२ खर्ब १४ अर्ब रुपैयाँ छ । गत असारको तुलनामा यो १३२ प्रतिशत कम हो । गत असारमा कुल विदेशी मुद्रा सञ्चिति १३ खर्ब ९९ अर्ब ३ करोड रुपैयाँ थियो । अमेरिकी डलरमा विदेशी मुद्रा सञ्चिति २०७८ असार मसान्तमा ११ अर्ब ७५ करोड रहेकामा २०७८ मंसिरमा मसान्तमा १४७ प्रतिशतले कमी आई १० अर्ब ३ करोड कायम भएको छ, प्रतिवेदनमा भनिएको छ । पाँच महिनासम्मको कुल विदेशी मुद्रा सञ्चितिले ७५ महिनाको वस्तु आयात र ६८ महिनाको वस्तु तथा सेवा आयात धान्न पुग्ने राष्ट्र बैंकको दाबी छ । यो राष्ट्र बैंकले विदेशी मुद्रा सञ्चिति कायम राख्न गरेको वार्षिक लक्ष्यभन्दा कम हो । राष्ट्र बैंकले चालु आर्थिक वर्षमा कम्तीमा ७ महिनाका लागि वस्तु तथा सेवा आयात गर्न पुग्ने विदेशी मुद्रा सञ्चिति कायम गर्ने लक्ष्य तय गरेको छ । चालु आर्थिक वर्षका पाँच महिना (साउनदेखि मंसिरसम्म) मा रेमिट्यान्समार्फत ३ खर्ब ८८ अर्ब ५८ करोड रुपैयाँ भित्रिएको छ । अघिल्लो आर्थिक वर्षको सोही अवधिको तुलनामा रेमिट्यान्स ६८ प्रतिशत घटेको हो । अघिल्लो वर्षको सोही अवधिमा रेमिट्यान्स आप्रवाह ११ प्रतिशत बढेको थियो ।रेमिट्यान्स गत साउनयता लगातार घटिरहेको छ । रेमिट्यान्स गत साउनमा १८१, भदौमा ६३, असोजमा ७६, कात्तिकमा ७५ र मंसिरमा ६८ प्रतिशत घटेको हो । अमेरिकी डलरमा विप्रेषण आप्रवाह ७३ प्रतिशतले कमी आई २ अर्ब २६ करोड कायम भएको छ । अघिल्लो वर्ष यस्तो आप्रवाह ६४ प्रतिशत बढेको थियो, प्रतिवेदनमा उल्लेख छ । धेरै नेपाली काम गर्न जाने मुख्य मुलुकहरूले कोभिडपछिको अर्थतन्त्रमा राम्रो सुधार गरेका छन् । तर रेमिट्यान्स बढ्न सकेको छैन । हुन्डीलगायत पैसा ओसारपसार गर्ने अनौपचारिक माध्यमको चहलपहल बढेकाले वित्तीय प्रणालीबाट आउने रेमिट्यान्स घटेको जानकारहरू बताउँछन् । आयात निरन्तर बढेकाले कर छल्नका लागि न्यून बीजकीकरणमार्फत ल्याइएका सामानको भुक्तानी गर्न पनि हुन्डीलगायत गतिविधि बढेकाले रेमिट्यान्स घटेको राष्ट्रिय योजना आयोगका पूर्वउपाध्यक्ष श्रेष्ठले बताए । चालु आर्थिक वर्षका पाँच महिनासम्ममा बैंक तथा वित्तीय संस्थाको निक्षेप संकलन १७ प्रतिशतले र निजी क्षेत्रमाथिको दाबी (कर्जा प्रवाह) १११ प्रतिशतले बढेको छ । वार्षिक विन्दुगत आधारमा निक्षेपको वृद्धिदर १५९ प्रतिशत र निजी क्षेत्रमाथिको दाबी वृद्धिदर ३०१ प्रतिशत छ ।"
'राज्यको असफलताले दोस्रो लहरमा नेपालमा कैयौंको मृत्यु,प्रतिवेदन भन्छखोप खरिदमा भ्रष्टाचार र ढिलाइअसफल संक्रमणकालीन न्यायविधिको शासनमा प्रश्नमहिला हिंसा र लैंगिक विभेददलित समुदायमाथि ज्यादतीयातनामाथि अनुसन्धान अभाव
अन्तरिक्ष पुग्यो नेपाली स्याटेलाइट,"२५० ग्राम तौल भएको स्याट ५ सेन्टिमिटर घनाकारको छ । खल्तीमा पनि अट्न सक्ने यो स्याटेलाइटलाई पकेट क्युब स्याट पनि भनिन्छ । यो स्याटेलाइटमा नेपालको राष्ट्रिय झन्डा अंकित छ । यस्तै, दुई स्याटेलाइट निर्माणमा विभिन्न समयमा संलग्न भएका दुई दर्जनभन्दा बढीको नाम पनि लेखिएको छ । अन्तरिक्षमा हुँदा यो फुच्चे स्याटेलाइटले ७ किलोमिटर प्रतिसेकेन्डको गतिमा पृथ्वीलाई हरेक ९० मिनेटमा एक फन्को लगाउने निर्माणकर्ताहरूले बताएका छन् । सानो स्याटको आयु २ वर्षको हुनेछ । यसले पृथ्वीको कक्षमा हुने गामा रेडिएसनको मात्रा नाप्ने र दोस्रो सर्ट म्यासेज रिले गर्ने काम गर्नेछ । फुच्चे स्याटेलाइटको ग्राउन्ड स्टेसन भक्तपुरको सूर्यविनायकमा छ । ओरियन स्पेसले काठमाडौं विश्वविद्यालयमा ग्राउन्ड स्टेसन निर्माण गर्ने तयारी गरेको छ । यो स्याटेलाइटलाई नास्टको ग्राउन्ड स्टेसनबाट पनि मोनिटरिङ गर्न सकिनेछ । स्याटेलाइटको इन्जिनियरिङ मोड्युल नेपालमै तयार भएपछि परीक्षणका लागि स्पेन पठाइएको थियो । स्पेनमा उक्त मोड्युलले अन्तरिक्षमा काम गर्छगर्दैन भनेर कृत्रिम अन्तरिक्ष वातावरणमा परीक्षण गरिएको थियो । यो फुच्चे स्याटेलाइटलाई अन्तरिक्षसम्म पुर्याउनका लागि ओरियन स्पेसले करिब ४० लाख रुपैयाँ खर्च गरेको छ ।"
खोप अभियान अस्तव्यस्त,"(काठमाडौं)  सुमन (नाम परिवर्तन) पेसाले स्वास्थ्यकर्मी हुन् । निजी अस्पतालमा कार्यरत उनले दुई साताअघि नै कोरोनाविरुद्धको तेस्रो मात्राको खोप लगाइसके । सधैं संक्रमित बिरामीको उपचार गर्नुपर्छ, ओमिक्रोन झन् संक्रामक छ, ३० वर्षीय उनले भने, सरकारले कहिले दिने हो टुंगो छैन, त्यही भएर लगाइहालेको । उनले अनलाइन फाराम नै नभरी खोप लगाएका रहेछन् । ४५ वर्षीया विनीता (नाम परिवर्तन) सरकारी कार्यालयमा कार्यरत छिन् । उनी र उनका केही साथीले पनि तेस्रो मात्राको खोप लगाइसके । सरकारले दिने त भनेको छ, तर कहिले पालो आउने हो, विनीता भन्छिन्, हामीले त पहिलो डोज भनेर ढाँटेर लगायौं ।यी दुई उदाहरणजस्तै अधिकांश सरकारी तथा निजी अस्पतालमा कार्यरत स्वास्थ्यकर्मी, उच्च ओहदाका कर्मचारी, नेता तथा मिडियाकर्मीले समेत तेस्रो मात्रा लुकीछिपी लगाइरहेको पाइएको छ । पहुँच हुनेले तेस्रो मात्रा लगाइसक्दा पनि सरकारी संयन्त्रले भने पहिलो र दोस्रो मात्रा लगाएकाहरूको रेकर्ड दुरुस्त राख्न सकेको छैन । बिहीबारसम्मको तथ्यांक हेर्दा कुल जनसंख्याको ५०९ प्रतिशतले एक मात्रा खोप लगाएका छन् भने पूर्ण खोप लगाउने ३८५ प्रतिशत मात्र छन् । लक्षित जनसंख्याको ७७६ प्रतिशतले पहिलो र ५८७ प्रतिशतले पूर्ण खोप लगाएका छन् । पहुँचवालाले लुकीछिपी खोप लगाइरहेकाले सरकारको यो तथ्यांकलाई सही मान्न सकिन्न । किनकि तेस्रो मात्रा लगाए पनि उनीहरूले पहिलो वा दोस्रो मात्रा लगाउन आएको भनेर ढाँटेका छन्, जसले तथ्यांकमै गडबडी देखिन्छ । २०७७ माघ १४ मा खोप अभियान सुरु भएकामा करिब ६ महिनापछि मात्र अनलाइन दर्ता गरेर खोप लगाउने व्यवस्था गरिएको हो । खोपका लागि सरकारले गत साउनबाट अनलाइन फाराम अनिवार्य गरेको छ । त्यसअघि केन्द्रमै नाम टिपेर खोप लगाउने गरिएको थियो । सरकारले अनिवार्य अनलाइन दर्ता गर्न भने पनि केन्द्रमा दर्ता भएको नाम भेरिफाई गर्ने सिस्टम भने छैन । सेवाग्राहीले लिएर गएको अनलाइन फाराम हेरेकै भरमा भटाभट खोप दिइँदै छ । कुन व्यक्तिले कति मात्राको खोप लगाउँदै छ भन्ने संयन्त्रै नहुँदा खोप अभियान अस्तव्यस्त बनेको छ । भारतमा पनि खोप लगाउनका लागि कोविन नामक अनलाइन पोर्टल छ, जसमा दर्ता नगरी खोप लगाउन पाइँदैन । सबैजसो देशले अनलाइन दर्ता गरेर मात्र खोप लगाउने नियम बनाएका छन् । तर नेपालमा भने प्रणालीमा प्रविष्ट गरेको विवरण रुजु गर्ने व्यवस्था छैन । लुकीछिपी आफूखुसी खोप लगाउनेको संख्या बढ्दै गएको छ । केही समयअघि बीबीसीले लेखेको एक समाचारमा बिहारका ६५ वर्षीय वृद्धले ११ पटकसम्म खोप लिएको उल्लेख थियो । स्वास्थ्य सेवा विभाग परिवार कल्याण महाशाखाका निर्देशक डा विवेक लालले सुरुवातदेखि नै अनलाइन दर्ता लागू नगर्दा चुनौती थपिएको बताए । सुरुमै सबैलाई अनिवार्य गरिएन, हतार पनि थियो, उनले भने, हामीसँग अनलाइन सिस्टममा व्यक्तिको नागरिकता नम्बर वा केही नम्बर राखेर पहिले लगाएको हो वा होइन भनेर हरेक सेन्टरमा हेर्ने व्यवस्था छैन । उनका अनुसार नेपालका सबै जना इन्टरनेटको पहुँचमा छैनन्, ती व्यक्तिलाई अनलाइन दर्ताको पहुँचमा पुर्याउन जरुरी छ । भारतमा आधार कार्ड नम्बर भन्ने हुन्छ, जुन सबै सेवामा जोडिएको हुन्छ । कुन व्यक्तिले कति मात्रा खोप पायो भन्ने ट्र्याक गर्न सजिलो छ, उनले भने, हाम्रोमा यस्तो ट्र्याकिङ सिस्टम हुन सकेन । डा लालले जनमानसलाई सरकारले आश्वस्त पार्न नसकेका कारण समस्या देखिएको बताए । केही समय पर्खिनुस्, बिस्तारै सबैलाई तेस्रो डोज दिइन्छ भनेर सरकारले भन्नुपर्थ्यो, उनले भने, अप्रत्यक्ष रूपमा त बुस्टर डोज लगाए तर उनीहरूको आधिकारिक अभिलेख राख्न मिलेन ।सरकारले कुल जनसंख्याको ४० प्रतिशतले पूर्ण मात्राको खोप लगाएपछि मात्र अतिरिक्त डोज दिने भनेको छ । बिहीबारसम्म ३८५ प्रतिशतले पूर्ण खोप लगाइसकेका छन् । माघको पहिलो साताबाट फ्रन्टलाइनमा खटिने स्वास्थ्यकर्मीलाई अतिरिक्त डोज दिने स्वास्थ्य तथा जनसंख्या मन्त्रालयले जनाएको छ । मन्त्रालयकी प्रवक्ता डा संगीता कौशल मिश्राले यसबारे जानकारी प्राप्त भएको बताउँदै मन्त्रालयको ध्यानाकर्षण भएको बताइन् । यो कुरा हाम्रो जानकारीमा आएको छ । जहिल्यैदेखि नीतिगत निर्णय गर्छौं, त्यसपछि तेस्रो डोज लगाएको मिति हामी हेर्छौं, उनले भनिन्, जसले नियम मिचेर तेस्रो डोज लगाएका छन्, उनीहरूले आधिकारिक खोपको क्यूआर कोड पाउँदैनन् । उनका अनुसार यसबारे मन्त्रालयमा पनि छलफल भएको छ । नियम मिचेर खोप लगाउने काम अवैधानिक हो । खोप लगाएर मात्रै त भएन, प्रमाणपत्र पनि चाहिन्छ, उनले भनिन्, सरकारले नीति नै बनाएको छैन भने प्रमाणित कसरी गर्ने ? अनलाइन रजिस्ट्रेसन अझै चुस्त बनाउनेबारेमा समेत छलफल भइरहेको उनले बताइन् ।उपत्यकामै ५४ प्रतिशतमा संक्रमणपछिल्लो २४ घण्टामा देशभर पुष्टि भएका संक्रमितमध्ये उपत्यकामै १ हजार ९ सय १६ जना छन् । काठमाडौंमा १ हजार ४ सय ४९, ललितपुरमा ३ सय १७ र भक्तपुरमा १ सय ५० जनामा संक्रमण पुष्टि भएको हो । यो कुल संक्रमणको झन्डै ५४ प्रतिशत हो । देशभर बिहीबार ३ हजार ५ सय ५३ जनामा संक्रमण पुष्टि भएको छ । देशभर सक्रिय संक्रमितको संख्या १४ हजार ३ सय ४० पुगेको छ भने उपत्यकामा मात्रै ८ हजार ३ सय ९६ जना सक्रिय संक्रमित छन् ।"
नाकाबाटै भाग्छन् संक्रमित,"(धनगढीकञ्चनपुर)  कैलालीको त्रिनगरभन्सार नाकामा मंगलबार भारतबाट घर फर्केका तीन जना कोरोना संक्रमण पुष्टि भएलगत्तै एकाएक हराए । नाकास्थित हेल्थ डेस्कका इन्चार्ज गणेश साउद भन्दै थिए, आँखा सामुन्नेबाटै गायब भए, कस्तो छल्न जान्या, कसरी खोज्ने होला ? उनका अनुसार नाकामा एन्टिजेन परीक्षण गर्दा उनीहरूमा संक्रमण देखिएको थियो । अलग्गै बस्न लगाएको र आइसोलेसन पठाउन एम्बुलेन्सको प्रतीक्षा गर्ने बेलासम्म त्यहाँबाट भागिसकेको उनले बताए । जिल्ला जनस्वास्थ्य कार्यालयले राखेको हेल्थ डेस्कमा भारतबाट फर्कने नेपालीको एन्टिजेन परीक्षणमा संक्रमित पाइए धनगढी उपमहानगरपालिकाले बेलीमा बनाएको आइसोलेसन केन्द्रमा पठाउने गरिएको छ । पोजिटिभ देखिएकालाई छुट्याएर एक ठाउँमा राख्छौं । तर केही त आँखा छलेरै भाग्ने गरेका छन्, डेस्क इन्चार्ज साउदले भने ।सातायता भारतबाट फर्कने नेपालीको संख्या एक हजार हाराहारी छ । तीमध्ये दैनिक ६७ सय जनाको एन्टिजेन परीक्षण हुँदै आएको छ । संक्रमण पुष्टि भएकामध्ये ३४ जना भाग्ने गरेको साउदले बताए । संक्रमित देखिएका न आफ्नो चिन्ता गर्छन्, न त परिवार र समाजप्रति जिम्मेवार बनेका छन्, साउदले भने, उनीहरू आइसोलेसनमा बस्नै मान्दैनन् । जबर्जस्ती पठाउनुपरेको छ । संक्रमितलाई सुरक्षित रूपमा आइसोलेसनमा राख्न नसकिए नाकामा परीक्षण गर्नुको कुनै अर्थ नहुने उनले बताए । भारतमा कोरोनाको तेस्रो लहर बढेकाले रोजगारी गुमेर घर फर्कने नेपालीको संख्या फेरि बढेको छ । जनशक्ति अभावले हेल्थ डेस्कमा सबैको परीक्षण गर्न नभ्याइएको साउद स्विकार्छन् । धेरै समय पर्खनुपर्दा पनि कोही परीक्षण नगरेरै हिँडिदिन्छन्, उनले भने, १० देखि १५ प्रतिशत परीक्षण नगरी फुत्किने गरेका छन् । नाकामा खटिएका प्रहरी र सशस्त्रको जनशक्ति पनि कम भएको उनले बताए । एक सय क्षमताको धनगढीस्थित आइसोलेसन केन्द्रमा बिहीबारसम्म ८० संक्रमित छन् । केन्द्र भरिन थालेपछि संक्रमितलाई राख्न समस्या भएको कैलाली जनस्वास्थ्य कार्यालय प्रमुख ललित धामीले बताए । अहिले पहाडी जिल्लाबाहेक कैलाली र कञ्चनपुरका संक्रमितलाई सम्बन्धित स्थानीय तहको जिम्मा लगाउन थालिएको छ । आइसोलेसनको व्यवस्थापन जनस्वास्थ्य कार्यालयले नै गरिरहेको छ । बिहीबार एकै दिन १ सय १४ जना पोजिटिभ देखिएको अवस्थामा आइसोलेसनको थप व्यवस्थापन गर्नुपर्ने देखिन्छ, उनले भने, अहिले सम्बन्धित वडाध्यक्षको सिफारिसमा पठाएका छौं । हाल विभिन्न नाकामा खटिएका १८ स्वास्थ्यकर्मीलाई भ्याइनभ्याइ भएको उनले बताए । कैलालीका सहायक प्रमुख जिल्ला अधिकारी हीरालाल चौधरीले नाकामा सुरक्षाकर्मी अपर्याप्त भएको जानकारी आएको बताए । कैलाली त्रिनगर नाकाको सुरक्षा व्यवस्था कञ्चनपुरको प्रहरी प्रशासनले हेर्ने भएकाले दुवै जिल्लाबीच समन्वय गरेर थप सुरक्षाकर्मी परिचालन गर्नेतर्फ पहल गरिने उनको भनाइ छ । नाकामा खटिएका सशस्त्र प्रहरीका नायब निरीक्षक प्रेम खत्रीले पारिबाट आएका अटोरिक्सामा सिधै जाने गरेकाले पनि अलमल भइरहेको बताए । स्थानीय व्यवसायी हर्कबहादुर मडै नाकाबाट अनियन्त्रित रूपमा प्रवेश भइरहेकाले कोरोनाको डर बढेको बताउँछन् । धेरै नेपाली फर्किरहेका छन्, कसैको परीक्षण भइरहेको छ, कोही परीक्षण नगराएरै भित्रिरहेका छन्, उनले भने, नाकामा मेला लागेजस्तो हुन्छ, चारपाँच सय मानिस जथाभावी घुमिरहेका हुन्छन् । उनले भारतबाट भित्रिनेलाई यताउता जान नदिई सिधै होल्डिङ सेन्टरमा लगेर परीक्षण गर्ने व्यवस्था गर्न सके उचित हुने बताए । कञ्चनपुरको महेन्द्रनगरस्थित महाकाली प्रादेशिक अस्पतालमा बिहीबार ३६ जनाको स्वाब संकलन गरिएकामा करिब ५० प्रतिशत अर्थात् १७ जनामा संक्रमण पुष्टि भयो । बुधबार २४ जनाको परीक्षणमा १७ जनामा संक्रमण पुष्टि भएको थियो । केही दिनयता महाकाली प्रादेशिक अस्पतालमा परीक्षण गराउन आउनेको संख्या दिनहुँ दोब्बरले बढिरहेको छ । यति मात्रै होइन, परीक्षणका लागि अस्पताल पुग्नेमध्ये आधामा संक्रमण देखिन थालेको छ । अवस्था निकै भयावह हुन सक्ने देखिन्छ, महाकाली प्रादेशिक अस्पतालको कोभिड फोकल पर्सन डा गोविन्द रोकायाले भने, संक्रमण फेरि समुदायमै फैलिएको अनुमान गर्न सकिन्छ । दुई साताअघि कञ्चनपुरमा सक्रिय संक्रमितको संख्या १० भन्दा कम थियो । अहिले उक्त संख्या बढेर ५५८ पुगेको छ । जसमध्ये सय जनाभन्दा बढीलाई महाकाली अस्पतालको आइसोलेसनमा राखिएको छ । ५० बेडको आइसोलेसनमा दोब्बर संक्रमित राख्नुपरेको छ, डा रोकायाले भने, निर्माणाधीन होल्डिङ सेन्टर अझै तयार हुन सकेको छैन । संघीय सरकारले महेन्द्रनगरको भगतपुरस्थित सालघारीमा निर्माण गर्न लागेको होल्डिङ सेन्टर तयार नहुँदासमेत बढी समस्या भएको हो । महाकाली प्रादेशिक अस्पतालको पीसीआर ल्याबका २ जना प्राविधिकमा समेत संक्रमण पुष्टि भएको ल्याब इन्चार्ज केशवराज जोशीले बताए । भारतबाट फर्किनेमध्ये १० प्रतिशतमा संक्रमण देखिन थालेको हो । बिहीबार गड्डाचौकी नाकाबाट भित्रिएका १ हजार २७६ को एन्टिजेन परीक्षण गर्दा १ सय ६ जनामा संक्रमण पुष्टि भएको छ । बुधबार भित्रिएका १ हजार ४६ मध्ये १ सय ६ जनामा संक्रमण पुष्टि भएको गड्डाचौकीस्थित हेल्थ डेस्कका इन्चार्ज तर्कराज भट्टले बताए । पछिल्लो एक सातामा मात्रै गड्डाचौकी नाकाबाट भित्रिएकामध्ये ४ सयभन्दा बढीमा संक्रमण देखिएको छ । अहिले १५ जना स्वास्थ्यकर्मी छन्, उनीहरूले बिहान ६ देखि बेलुकी ८ बजेसम्म दुई सिफ्टमा परीक्षण गरिरहेका छन् ।"
संक्रमण बढ्दा पनि निष्फिक्री,"(जनकपुर)  कोरोना संक्रमण तीव्र फैलिरहेका बेला सावधानी र सतर्कता नअपाउँदा प्रदेश २ मा जोखिम बढेको छ । मास्कको प्रयोग र भौतिक दूरी पालना गरिएको छैन भने मानिसहरू भीडभाडमा निष्फिक्री घुमफिर गरिरहेका छन् । सर्लाहीका सुरक्षा अधिकारी नै संक्रमित हुँदा पनि जिल्लामा भीडभाड रोक्ने काम भएको छैन । कोभिड बढिरहेकै समयमा प्रमुख जिल्ला अधिकारीको सरुवाले समयमै डीसीसीएमसीको बैठकसमेत बस्न सकेन । जसका कारण कोभिडविरुद्धको रणनीति बन्न नसक्दा जोखिम बढेको नागरिक अगुवा रजनीकान्त झाले बताए । भारतीय सीमावर्ती क्षेत्रमा एक महिना पहिलादेखि स्वास्थ्य टोलीले जाँच गर्न थाले पनि नेपाल पक्षबाट सुरु हुन नसकेको उनको भनाइ छ । आइतबार मात्र डीसीसीएमसीको बैठकले २५ जनाभन्दा बढी जम्मा नहुन निर्णय गरे पनि पालना हुन सकेको छैन । बैठकले भारतसँग जोडिएको मुख्य नाकासहित १२ नाकामा हेल्थ डेस्क राख्ने निर्णय गरे पनि गोडैता र बलरा नगरपालिकाबाहेक अन्य नाकामा सञ्चालनमै आउन सकेको छैन । मुख्य नाका रहेको मलंगवा नगरपालिकाका मेयर निर्षल साहले आफू नै संक्रमित भएकाले हेल्थ डेस्क स्थापनामा ढिलाइ भएको बताए । मुख्य नाकामा हेल्थ डेस्क तथा नियमन नहुँदा बिनामास्क मानिसको ओहोरदोहोर भइरहेको छ । महोत्तरीका नाकामा पनि सतर्कता छैन । जिल्लाका ११ सीमा नाकामध्ये १० वटाबाट मानिस आउजाउ गरिरहेका छन् । जलेश्वरस्थित भिठ्ठामोड नाकामा मात्रै हेल्थ डेक्स राखिएको छ । यहाँ एन्टिजेन जाँच गर्दा हरेक दिन २ जनाभन्दा बढीमा संक्रमण देखिने गरेको स्वास्थ्य कार्यालय महोत्तरीका प्रमुख भोला यादवले बताए ।संक्रमण देखिएकालाई राख्ने क्वारेन्टिन वा आइसोलेसनको व्यवस्थापन नहुँदा सिधै घर पठाउने गरिएको छ । प्रहरीसँग समन्वय गरी संक्रमितलाई होम आइसोलेसनमा राख्ने व्यवस्था मिलाइएको जलेश्वर नगरपालिकाका स्वास्थ्य प्रमुख सञ्जयकुमार शर्माले बताए । महोत्तरीको मटिहानी, सम्सी, मलिवारालगायतका मुख्य नाकाबाट दैनिक ५ सयभन्दा बढी मानिस स्वास्थ्य मापदण्ड पूरा नगरी ओहोरदोहोर गरिरहेका छन् । भारतीय सीमासँग जोडिएको वीरगन्ज सहर कोरोनाको पहिलो र दोस्रो लहरमा हटस्पट बनेको थियो । त्यतिबेला, मुस्किलले सम्हालिएको वीरगन्ज तेस्रो लहरमा प्रभावित बनिरहेको छ । नारायणी अस्पतालको प्रयोगशालामा बुधबार ९५ जनाको पीसीआर परीक्षण गर्दा ५१ जनामा संक्रमण पुष्टि भयो । वीरगन्जस्थित नेपालभारत सीमा नाकामा बिहीबार दिउँसोसम्म २ सय ३० जनाको एन्टिजेन परीक्षण गर्दा १५ जनामा संक्रमण पुष्टि भएको छ । डेस्ककी प्रमुख डा अनिशा महतोका अनुसार सातायता संक्रमण पुष्टि हुनेमा भारतीयको तुलनामा नेपाली बढी छन् ।"
गैंडा मुद्दाका फरार अभियुक्त पक्राउ,"(चितवन)  दुर्लभ वन्यजन्तु गैंडा मारेर खाग बेचेको अभियोगमा चितवन राष्ट्रिय निकुञ्जले मुद्दा दायर गरेको १० महिनापछि एक अभियुक्त पक्राउ परेका छन् । निकुञ्जका सूचना अधिकारी गणेशप्रसाद तिवारीका अनुसार तनहुँ शुक्लगण्डकी नगरपालिका३ कोत्रेका कमल गुरुङ पक्राउ परेका हुन् । निकुञ्जबाट गएको टोलीले जिल्ला प्रहरीका कार्यालय तनहुँको सहयोगमा उलाई तनहुँकै सत्रसयबाट बुधबार पक्राउ गरेको हो । त्यसलगत्तै उनलाई मुद्दा दायर गरिएको नवलपुर जिल्ला अदालतमा पेस गरिएको थियो । २०७७ भदौ १६ र १८ गते चितवन निकुञ्जको पश्चिम क्षेत्र आइल्यान्डमा गोली हानी गैंडा मारेको र कात्तिक १९ मा निकुञ्जकै पश्चिम क्षेत्र मर्दी घोलमा गैंडाका माउबच्चाको खाग लुटेको घटनामा संलग्न भएको भन्दै निकुञ्जले गुरुङविरुद्ध मुद्दा दायर गरेको थियो । मुद्दा दायर हुँदा आरोपित १३ जनामध्ये ६ जना मात्रै पक्राउ परेका थिए । तिवारीका अनुसार अझै दुई अभियुक्त फरार छन् । निकुञ्जका सहायक संरक्षण अधिकृत राजु घिमिरेले गुरुङ खाग कारोबारी रहेको बताए । गैंडा मारेपछि झिकेको खाग लगेर कमल गुरुङले काठमाडौंका कारोबारीलाई दिने गरेको खुलेको छ, घिमिरेले भने । गैंडा मार्ने वा यसका अंग कारोबार गर्नेलाई १० लाख रुपैयाँ जरिवाना र १५ वर्ष कैद हुने कानुनी व्यवस्था छ ।"
९४ प्रतिशत संक्रमित घरमै,"(मकवानपुर)  वाग्मती प्रदेशका करिब ९४ प्रतिशतभन्दा बढी कोरोना संक्रमित होम आइसोलेसन मै बसिरहेका छन् । स्वास्थ्यकर्मीका अनुसार प्रदेशका अधिकांश संक्रमितहरू सिटामोलको भरमा घरमै छन् । दैनिकजसो संक्रमित बढे पनि उपचारका लागि अस्पताल जाने वा संस्थागत आइसोलेसनमा बस्नेको संख्या न्यून रहेको वाग्मती प्रदेश स्वास्थ्य मन्त्रालयले जनाएको छ । मन्त्रालयका अनुसार बिहीबार साँझसम्म वाग्मती प्रदेशमा ९ हजार ९ सय २७ जना सक्रिय संक्रमित छन् । जसमध्ये ९४ प्रतिशत अर्थात् ९ हजार ३ सय ९४ जना होम आइसोलेसनमा छन् । मन्त्रालयको तथ्यांकअनुसार १ सय ७७ जना संस्थागत आइसोलेसनमा र ३ सय ५६ जना अस्पतालमा उपचाररत छन् । मन्त्रालयका प्रवक्ता वसन्त अधिकारीका अनुसार संक्रमितको स्वाब परीक्षण गर्ने र उपचार गर्ने जिम्मेवारी जिल्ला अस्पतालाई दिइएको छ । हामीले जिल्ला अस्पतालमा संक्रमितको उपचार गर्ने व्यवस्था मिलाएका छौं । उनीहरूसँग समन्वय गर्ने जिम्मेवारी जिल्ला स्वास्थ्य कार्यालयलाई तोकेका छौं, उनले भने । हेटौंडा उपमहानगरका जनस्वास्थ्य अधिकृत भोला चौलागाईंले संक्रमण दर बढेपछि आइसोलेसन सञ्चालन गर्ने माग समुदायस्तरबाट आएको बताए । तर ठोस निर्णय नभइसकेको उनले बताए । कोरोनाको पहिलो र दोस्रो लहरमा हामी जसरी सक्रिय भएका थियौं अहिले छैनौं, चौलागाईंले भने । उनले संक्रमित बढेपछि अब कसरी अगाडि बढ्ने भनेर स्थानीय तहबीच समन्वय हुन बाँकी रहेको बताए । संक्रमितको पहिचान गरी आवश्यक उपचार गर्न प्रदेशको १३ जिल्लामध्ये रसुवाबाहेक सवैमा स्वाब परीक्षण गर्न पीसीआर ल्याब स्थापना गरिएको मन्त्रालयको दाबी छ । रसुवामा पीसीआर ल्याबको आवश्यकता नदेखिएका कारण स्थापना नगरेको मन्त्रालयले जनाएको छ । मन्त्रालयले अक्सिजनको अभाव नहोस् भनेर १२ वटा जिल्ला अस्पतालमा अक्सिजन प्लान्टको स्थापना गरिसकेको उनले बताए । धादिङमा दुईवटा अक्सिजन प्लान्ट रहेका छन् । जसमध्ये एउटा रसुवामा जोड्ने तयारी भइरहेको छ, प्रवक्ता अधिकारीले भने । उनका अनुसार रसुवामा संक्रमितको संख्या ज्यादै न्यून रहेको र अक्सिजनको माग पनि नभएका कारण प्लान्ट स्थापना गर्न ढिलाइ गरिएको हो । बालबालिकाले खोप पाएनन् सिन्धुली जिल्लामा १२ देखि १७ वर्ष उमेर समूहका विद्यार्थीले अझै कोरोनाविरुद्धको खोप लगाउने सुनिश्चतता पाएका छैनन् । खोप नआएकाले लगाउने टुंगो नभएको स्वास्थ्य कार्यालयले जनाएको छ । नयाँ भेरिएन्ट ओमिक्रोनको सम्भावित जोखिम रोक्न र १८ वर्षमुनिकालाई खोप लगाउन सरकारले माघ १५ गतेसम्म विद्यालय बन्द गरेको छ । १२ देखि १७ वर्ष उमेर समूहका विद्यार्थीलाई नजिकको स्वास्थ्य संस्थामा खोप लगाउन निर्देशन दिए पनि सिन्धुलीमा खोप अझै नआएकाले समस्या भएको स्वास्थ्य कार्यालय प्रमुख जितेन्द्र साहले बताए । पहिलो चरणमा खोप लगाउने उक्त उमेर समूहका विद्यार्थीको संख्या जिल्लामा ४० हजार ७ सय रहेको आंकलन छ । जिल्लाभरका सरकारी तथा निजी विद्यालयबाट तथ्यांक संकलन गरी सबै तयारी पूरा भए पनि खोपको मात्रा नै नभएपछि अन्योल भएको स्वास्थ्य कार्यालयले जनाएको छ ।"
देवघाटमा मकर स्नान मेला नहुने,"चितवन (कास) कोभिड१९ को संक्रमण बढेपछि माघे संक्रान्तिका दिन देवघाटधाममा यस वर्ष मकर स्नान मेला नहुने भएको छ । जिल्ला कोभिड१९ व्यवस्थापन समिति (डीसीएमसी) चितवनको पुस २६ को बैठकले जिल्लाका सबै खाले मेला महोत्सवमा रोक लगाउने निर्णय गरेको थियो । त्यसअनुसार मकर स्नान पनि नहुने भएको हो । चितवन, तनहुँ र नवलपुर जिल्लाको संगम देवघाटधाममा पवित्र नदी कालीगण्डकी र त्रिशूली मिसिन्छन् । दुई नदीको संगमस्थलमा नुहाउन माघे संक्रान्तिका दिन देवीदेवताहरू पनि आउने हिन्दु धर्मावलम्बीहरूको विश्वास छ ।"
अन्धविश्वासले राजधानीमै लिँदै छ ज्यान,"(काठमाडौं) गतसाता नागार्जुन नगरपालिका१ रानीवन पानीट्यांकीस्थित एक माता को घरमा झारफुकबाट उपचार गराउन भन्दै राखिएकी एक किशोरीको तीन सातापछि मृत्यु भयो । सिन्धुपाल्चोकको चौतारा२ बतासे घर भई भक्तपुरको मध्यपुर थिमि, मगरगाउँ बस्ने १४ वर्षीया रोशनी श्रेष्ठको मृत्युपछि माता भनिने ४८ वर्षीया उमा शाही ठकुरीलाई महानगरीय प्रहरी वृत्त स्वयम्भूले पक्राउ गरी अनुसन्धान गरिरहेको छ । मृतक किशोरीको शरीरभरि नीलडाम देखिएको प्रहरीको भनाइ छ । किशोरीलाई टाउको दुख्ने समस्या थियो । लामो समयसम्म टाउको दुखिरहेको र मेडिकलमा देखाउँदा कुनै रोग पत्ता नलागेकाले किशोरीकी आमा राधिका श्रेष्ठले ठकुरीकामा लगेको बताइन् । तीन सातासम्म ठकुरीकै जिम्मामा रहेकी रोशनी शनिबार बिहान बेहोस भएको जानकारी परिवारलाई गराइएको थियो । परिवार नागार्जुन पुगेपछि मात्र किशोरीलाई मनमोहन मेमोरियल अस्पताल सीतापाइला पुर्याइएको थियो । अस्पताल पुर्याउँदा चिकित्सकले मृत्यु भइसकेको जानकारी गराएको वृत्त प्रमुख डीएसपी मिलन केसीले बताए ।अस्पतालमा उपचार गरेर पनि निको नभएकालाई उसैले झारफुक गरेपछि सन्चो भएको भन्ने सुनें, छोरीको दुखाइ निको हुने सोचेर विश्वासमा छोडेकी थिएँ, राधिकाले भनिन्, मार्नलाई छाडेको जस्तो भयो । ठकुरीले रोशनीलाई नियोजित रूपमै कुटपिट गरी त्रिशूलले घोचेर हत्या गरेको उनका ठूलोबुबा दुर्गाबहादुर श्रेष्ठको आरोप छ । डीएसपी केसीका अनुसार अनुसन्धानका क्रममा ठकुरीले बिरामी किशोरीको शरीरको रोग हटाउन झारफुक गर्दा कुटपिट गरेको स्विकारेकी छन् । ठकुरीले झारफुकका क्रममा कुटपिट गरेको स्वीकार गरेकी छन्, झारफुकका क्रममा बिरामीको शरीरबाट रोग भगाउन कुचो, त्रिशूल र रुद्राक्षको मालाले हान्ने गरेको समेत बताएकी छन्, डीएसपी केसीले भने, उनीविरुद्ध कर्तव्य ज्यान कसुरमा अनुसन्धान भइरहेको छ, मृतक किशोरीको पोस्टमार्टम रिपोर्ट आएको छैन ।परम्परागत अन्धविश्वासमा परेर ज्यानै जानेसम्मको घटना भएको यो पहिलो पटक होइन । पासो लगाएर मान्छे मरेको डोरी करोडौंमा बिक्री हुन्छ भन्ने अन्धविश्वासमा परेर गत भदौ २५ मा ललितपुरमा एक महिलाको हत्या भयो । हत्या आरोपी मकवानपुर राक्सिराङ५, प्याङ्चे टोल घर भई ललितपुर महानगर२८ हरिसिद्धि नयाँबजार बस्ने २३ वर्षीय सविन प्रजा, उनकी पत्नी १८ वर्षीया प्रविना प्रजा र मोरङ पथरी शनिश्चरे८, मंगलबारे घर भई हरिसिद्धि बस्ने २० वर्षीय सुमन मगर पुर्पक्षका लागि थुनामा छन् ।प्रहरीका अनुसार उनीहरूले नुवाकोट बेलकोटगढी९ घर भई ललितपुर२७ सुनाकोठी बस्ने ४५ वर्षीया कमला तामाङको डोरीले घाँटी कसेर हत्या गरे । ज्यामी काम गरेर गुजारा गर्ने उनीहरूले छिट्टै धेरै रकम आर्जन गरेर धनी बन्ने सपनामा हत्या गरेको प्रहरीले जनाएको छ । उनीहरूले मान्छे पासो लगाएर मरेको डोरी करोडौंमा बेचिन्छ भन्ने कुरा कतैबाट सुनेका रहेछन्, एसएसपी चन्द्र कुबेर खापुङले भने, सुनेकै भरमा एक्लै बसेकी महिलाको हत्या गरेछन् । सविन र सुमनले मानिस पासो लागी मरेको डोरीसँगै रामलक्ष्मण र हनुमान भएको पुराना सिक्का, दाहिने शंख, चट्याङ परेको ढुंगालगायतका वस्तु करोडौं रुपैयाँमा बिक्री हुने हल्ला सुनेका थिए । जनचेतनाकै अभावमा सहरमै बोक्साबोक्सीजस्ता अमानवीय व्यवहार भएका घटना बाहिर आएका छन् । भदौ १८ मा ललितपुरको महालक्ष्मी६ गँसी लुभुकी ३० वर्षीया सुष्मा श्रेष्ठ महर्जनले बोक्सीको आरोपमा अमानवीय यातना भोगिन् । पेट तथा खुट्टामा समस्या देखिएकी सुष्मालाई श्रीमान् जितेन्द्र महर्जनले अस्पतालमा लगेर उपचार गराउनुको सट्टा नागार्जुन३ ठूलोभर्याङस्थित सानोबुबा नाता पर्ने झाँक्री दीपेन तामाङ (दीपेन्द्रकुमार थिङ) को कोठामा पुर्याए । लामा विधाबाट तन्त्रमन्त्र गर्ने क्रममा थिङले सुष्माको शरीरमा बोक्सी चढेको भन्दै धुपको धूँवा सुँघाएर बोक्सी भगाउनुपर्ने बताए । र, श्रीमान् जितेन्द्रलाई दुवै हात समाउन लगाएर कुटपिट गराए । काठको लट्ठी, रुद्राक्षको माला र लात्तीले सुष्मालाई मराणासन्न हुने गरी कुटपिट गरे । झाँक्री दीपेन र जितेन्द्रले सुष्मालाई कुटपिट मात्र गरेनन्, मलमूत्रसमेत खुवाएर दुई दिनसम्म राखे । कुटपिटबाट सख्त घाइते सुष्मालाई नदुख्ने औषधि खुवाएर यातना दिए । कुटपिटबाट हिँडडुल गर्न नसक्ने, शौचालय जान नसक्ने भएकी सुष्मालाई जितेन्द्रले २ वर्षीया छोरीसहित माइतीघर पुर्याएर छाडे । यातनाबाट पीडित उनी अझै तंग्रिन नसकेको आमा रूपा श्रेष्ठले बताइन् । बोक्सीको आरोपमा अमानवीय र अपमानजनक व्यवहारबाट पीडित सुष्माले भदौ २२ मा श्रीमान् जितेन्द्र, लामा झाँक्री मकवानपुर इन्द्रसरोवर१ मार्खु घर भई काठमाडौं नागार्जुन३ ठूलोभर्याङ बस्ने ३६ वर्षीय दीपेन तामाङ, मामाससुरा काठमाडौं१४ कलंकी बस्ने दशनारायण महर्जन र नुवाकोट लिखु१ बोहरापानी घर भई काठमाडौं१५ स्वयम्भू बस्ने पाण्डे भन्ने जनार्दन पाण्डेविरुद्ध प्रहरीमा उजुरी गरिन् । पाण्डे ट्याक्सी चालक हुन् । प्रहरीले अपराधमा संलग्न चारै जनालाई भदौ २८ मा पक्राउ गर्यो । प्रहरीका अनुसार जिल्ला अदालत काठमाडौंले सुष्माका पति जितेन्द्र र लामा झाँक्री थिङलाई बोक्सीको आरोपसम्बन्धी कसुरमा पुर्पक्षका लागि थुनामा पठाएको छ । अपराधमा संलग्न दशनारायण महर्जन २ लाख रुपैयाँ र जनार्दन पाण्डे ५० हजार रुपैयाँ धरौटीमा रिहा भएका छन् । सुष्माकी आमा रूपाले धरौटीमा रिहा भएकालाई थप कारबाही माग गर्दै उच्च अदालत पाटनमा उजुरी गरेकी छन् । यातनापछि छोरीको मेरुदण्डमा समस्या देखिएको छ, नियमित थेरापी गराइरहेका छौं, उनले भनिन्, अस्पताल लैजानुपर्ने बिरामीलाई झाँक्रीकामा लगेर यातना दिनेविरुद्ध लडिरहेका छौं, पक्कै न्याय पाइन्छ । यी घटना प्रहरीमा उजुरी परेका र कारबाहीको दायरामा आएका मात्र हुन् । परम्परागत सोच, विकृति तथा अन्धविश्वास गाउँमा बढी र सहरमा केही कम देखिए पनि पूरै हटिनसकेको महानगरीय प्रहरी कार्यालय रानीपोखरीका डीआईजी उत्तम सुवेदीले बताए । दोषीलाई कडाभन्दा कडा कानुनी कारबाहीको दायरामा प्रहरीले ल्याएकै छ, यतिले मात्र पनि पुग्दैन, उनले भने, समाज, संघसंस्था, सञ्चारमाध्यमले एक भएर जनचेतना फैलाउन जरुरी छ । झारफुक, बोक्साबोक्सीको आरोपमा यातना भोगेका कतिपय घटना अझै गुपचुपमै भएको समाजशास्त्रीहरू बताउँछन् । हाम्रो सामाजिक संरचना अझै परिवर्तन हुन सकेको छैन, मान्छेमा सचेतना छैन । अहिले पनि मान्छेहरू सजिलो बाटो खोजिरहेका छन्, त्रिचन्द्र क्याम्पसमा समाजशास्त्र संकायमा प्राध्यापनरत सुरेन्द्र कोइरालाले भने, शिक्षालाई व्यावहारिक र अभ्यासमूलक बनाउन नसकुञ्जेल सोचाइमा परिवर्तन हुन सक्दैन । परम्परागत पद्धतिलाई अपनाउने र शिक्षालाई व्यवहारमुखी नबनाई अन्धविश्वासलाई हटाउन नसक्ने उनले बताए । अन्धविश्वास हटाउन सामाजिक, धार्मिक र सांस्कृतिक मान्यताहरू नै परिवर्तन गर्नुपर्ने उनको भनाइ छ ।"
'नारायणहिटी प्रकरणमा कारबाही अघि बढ्यो,"काठमाडौं (कास) प्रहरी प्रधान कार्यालयले नारायणहिटी संग्रहालयका निवर्तमान कार्यकारी निर्देशक भेषनारायण दाहालसहितलाई सार्वजनिक सम्पदाविरुद्धको कसुरमा कारबाही गर्न संस्कृति, पर्यटन तथा नागरिक उड्डयन मन्त्रालयले पठाएको पत्रअनुरूप कानुनी प्रक्रिया अघि बढाएको छ । संग्रहालय परिसरमा क्यान्टिनक्याफेटेरिया सञ्चालनसम्बन्धी छानबिन प्रतिवेदनसहित मन्त्रालयले दाहाल र बतास समूहको बी म्यानेजमेन्टका सञ्चालकलाई कारबाहीका लागि मन्त्रालयले बुधबार अख्तियार दुरुपयोग अनुसन्धान आयोग र प्रहरी प्रधान कार्यालयलाई पत्र पठाएको थियो । प्रहरी प्रवक्ता मुकुन्दराज आचार्यले भने, यो घटनाको अनुसन्धान अधिकार जिल्ला प्रहरी कार्यालय काठमाडौंको हो, यसलाई चाँडै अघि बढाउँछौं ।"
दलहरूका असमावेशी अनुहार,"संविधानले समानुपातिक, समावेशी र सहभागितामूलक सिद्धान्तका आधारमा समतामूलक समाज बनाउने परिकल्पना गरेको छ । यसलाई वास्तविकतामा बदल्ने दायित्व भएका मुख्य कर्ता राजनीतिक दलहरू हुन् । समावेशी सिद्धान्त स्थापित गर्न सबै दल धेरथोर सक्रिय थिए । आन्दोलनका बेला दलित, आदिवासीजनजाति, मधेसी, मुस्लिम, अल्पसंख्यक समुदाय र अपांगता भएका व्यक्तिहरूको मागलाई आफ्नो बनाएर यिनै दलहरूले बोकेका थिए । यसको राजनीतिक लाभ दलहरूले थोरबहुत उठाए पनि, आन्दोलनका बेला नागरिक सडकमा आइदिए, चुनावका बेला मत दिए । तर, जब दलहरू शासनमा पुगे, शक्तिशाली भए तब समावेशी र सहभागिताको सिद्धान्त बिर्सिए । यही प्रवृत्ति भर्खरै सम्पन्न दलहरूका महाधिवेशनमा पुनः उजागर भएको छ । मुख्य दलहरू, जो सरकारमा छन् वा सरकारमा पुग्छन्, तिनको संरचनामा समाजको विविधता झल्किएन । संगठनलाई चलाउने केन्द्रीय कमिटी तथा प्रदाधिकारीहरू समावेशी देखिएनन् । अपांगता भएका व्यक्तिहरूको प्रतिनिधित्वका हिसाबले महाधिवेशनहरूलाई हेर्दा त झनै निराश भइन्छ । प्रमुख प्रतिपक्षी एमालेको विधानअनुसार अध्यक्षसहित ३४५ जनाको केन्द्रीय कमिटी छ, गत मंसिरमा भएको महाधिवेशनबाट त्यहाँ अपांगता भएका व्यक्ति एक जना पनि समेटिएनन् । कांग्रेसमा भने तुलनात्मक रूपमा अपांगता भएका व्यक्तिहरूको प्रतिनिधित्वको अवस्था राम्रो रह्यो, उनीहरू महाधिवेशन प्रतिनिधि हुन पाए, सभापतिसहित १६८ जनाको केन्द्रीय कार्यसमितिमा एक जना अपांगता भएका व्यक्ति प्रतिस्पर्धाबाट आए, अरू पनि प्रतिस्पर्धामा थिए । त्यस्तै राष्ट्रिय प्रजातन्त्र पार्टीमा अपांगता भएकाहरूका लागि छुट्टै आरक्षणको व्यवस्था नभए पनि खुला महिलाबाट केन्द्रीय कार्य समितिमा एक जना निर्वाचित भएकी छन् ।२०५२६२ को सशस्त्र द्वन्द्वका क्रममा अपांगता हुनेहरू माओवादीमा कैयौं छन् । माओवादीले त्यस्तै व्यक्तिहरूको बलमा संगठन अघि बढायो, समानुपातिक समावेशिता मुद्दालाई स्थापित गर्न पनि यस्ता व्यक्तिहरूको धेरथोर योगदान पनि छ । तर, भर्खरै सम्पन्न माओवादी केन्द्रको महाधिवेशनले तिनलाई भुल्यो । निर्वाचित २३७ सदस्यीय केन्द्रीय समितिमा एक जना मात्रै अपांगता भएका व्यक्ति समेटिएका छन् । यस्तो व्यवहारले समानुपातिक समावेशिताप्रतिको दलहरूको प्रतिबद्धतामाथि प्रश्न उठेको छ । दलभित्रको समावेशिताको नीतिगत सुनिश्चितता राजनीतिक दलसम्बन्धी ऐन२०७३ (संशोधन २०७५) ले गरेको छ । यसले कुनै पनि दलको विधानबमोजिम संगठनात्मक संरचना नेपालको सामाजिक विविधता प्रतिविम्बित हुने गरी समानुपातिक समावेशी सिद्धान्तका आधारमा हुनुपर्ने तोकेको छ । कांग्रेसले विधानमै अपांगतालाई क्लस्टर बनाएको छ, त्यही भएर एक जना अपांगता भएका व्यक्ति नेतृत्वमा आउने वातावरण बन्यो । अरू दलका विधानमा अपांगता भएका व्यक्तिहरूलाई समेट्नुपर्ने बाध्यकारी व्यवस्था नै छैन । यथासम्भव समावेशी प्रतिनिधित्व हुने भनिएको छ, यसैलाई देखाएर नेताहरूलाई अपांगताको समावेशीकरणको सवालबाट उम्कन सजिलो भएको छ । समावेशी बनाएदेखि, आफ्ना नजिककालाई ल्याउने बाटो गुम्ने डर पनि होला । दललाई समानुपातिक बनाउन सीमित नेताहरूको तजबिजमा भर पर्ने अवस्थाको अन्त्य हुनु जरुरी छ । दलहरूले आफ्नो विधानमा समावेशिताका सम्बन्धमा स्पष्ट व्यवस्था गर्न आनाकानी गर्नु हुन्न । त्यस्तै दलहरूमा आबद्ध अपांगता भएका व्यक्तिहरूका संघसंस्था पनि छन् । तिनले सोचेअनुरूप आफ्ना सरोकार उठाउन सकेका छैनन् । नेतृत्वले पनि तिनलाई खासै प्राथमिकतामा राख्दैनन् । दलभित्रबाटै सांगठनिक संरचनामा स्पष्ट प्रतिनिधित्व हुनुपर्छ भन्ने माग बेलाबेला नउठ्ने होइन तर त्यसका लागि नीतिगत व्यवस्था गर्ने, समावेशी भयोभएन अनुगमन तथा मुल्यांकन गर्ने छुट्टै संरचना बनाउन दलहरू उदासीन छन् । दलभित्र समावेशिता नहुनुको प्रत्यक्ष असर अपांगता भएकासहित सीमान्तकृत समुदायका पक्षमा बन्ने सरकारी नीतिनियममा पनि परेको छ । दलको नेतृत्वमा अपांगतालगायत सीमान्तकृत समुदाय आउँदा उनीहरूको मुद्दा दलभित्र मात्र होइन, संसद्मा पनि बलियो बन्न सक्छ । दलहरूका नेतृत्वमा आइपुगेकाले राज्यको नीतिमा हस्तक्षेप गर्न सक्छन्, आफ्ना मागहरू प्रस्टसँग उठाउन सक्छन् । यस कारण पनि, दलहरूले अपांगता भएका व्यक्तिहरू लगायत सीमान्तकृत समुदायलाई स्थान दिनैपर्छ । उनीहरूलाई रोक्नेे संरचना नभत्काए, संविधानले संकल्प गरेका व्यवस्थाहरू कमजोर हुन्छन् । संविधानको आधारभूत मान्यता र समावेशी राष्ट्र बनाउनतर्फ दलहरू स्वतः अग्रसर हुनुपर्ने हो । तर, समाजका सबै तहलाई समेट्नुपर्छ भन्ने लोकतान्त्रिक व्यवस्थाको आधारभूत मान्यतालाई बुझेर पनि उनीहरूले बुझ पचाइरहेका छन् । खासमा दलहरूले आफूलाई समावेशी र समानुपातिक सिद्धान्तका व्याख्याता र उदाहरण दुवैका रूपमा अगाडि बढाउन सक्नुपर्छ, ताकि समाजका अरू संस्थाले पनि उनीहरूबाट सिक्न सकून् ।"
चिकित्सा विज्ञानमा नयाँ प्रयोग,"विश्वमै पहिलोपटक मानिसमा सुँगुरको मुटु प्रत्यारोपण समाचारबाट चिकित्सा विज्ञानमा भइरहेको नवीनतम प्रयोग र उपलब्धिको जानकारी मिलेको छ । समाचारअनुसार अमेरिकाको बाल्टिमोरका ५७ वर्षीय डेभिड बेनेटमा मेरिल्यान्ड विश्वविद्यालयका चिकित्सकहरूको टोलीले ७ घण्टा लगाएर आनुवंशिक रूपमा परिवर्तित सुँगुरको मुटु प्रत्यारोपण गरेका छन् । विश्वमै पहिलो पटक भएको यो सुँगुरको मुटु प्रत्यारोपण मानव चिकित्साशास्त्रको ठूलो उपलब्धि हो । बेनेटको स्वास्थ्य सुधारोन्मुख छ र प्रत्यारोपण पनि सफल भयो तर आयु कति लम्बिन्छ भन्ने यकिन नभएको चिकित्सकको भनाइ छ । उक्त प्रत्यारोपण गर्नुभन्दा अगाडि बेनेट भन्छन्, गर या मरको अवस्थामा प्रत्यारोपण गर्न लागेको हुँ । म बाँच्न चाहन्छु । यो अँध्यारोमा हानेको गोलीजस्तै हो । मसँग अन्य कुनै विकल्प छैन । त्यसैले बेनेटको जीवन बचाउन अन्तिम विकल्पका रूपमा सुँगुरको मुटु प्रत्यारोपण गरिएको चिकित्सकको भनाइ छ । शल्यक्रिया सफल भएपछि चिकित्सक ब्राट्ली ग्रिफिथले चिकित्सा विज्ञानमा अभूतपूर्व सफलता मिलेको कुरा बताएका छन् । यो अभूतपूर्व शल्यक्रिया हो । यसले मानव अंग प्रत्यारोपणमा देखिएको संकट समाधान हुन सक्छ । यो प्रविधि कति जायज र उपयुक्त छ वा छैन भन्ने समयले देखाउँदै जानेछ । वीरेन्द्र सुवाल, ब्यासी, भक्तपुर"
न रंगशाला न कृषि अनुसन्धान केन्द्र,"रंगशाला निर्माण गर्नु निकै महँगो कुरो रहेछ । धन्न लोकतन्त्र नआउँदै कृषिसम्बन्धी अध्ययनअनुसन्धानका लागि त्यत्रो जग्गा छुट्याइएको रहेछ । कृषिको महत्त्व नरहेपछि त्यसैमा रंगशाला बनाउन पाइयो । स्कुल, गुठी, अस्पताल र विश्वविद्यालयहरूका लागि छुट्याइएका जग्गामा लोकतन्त्रपछि मोहीका नाममा, फाउन्डेसन र स्मृति प्रतिष्ठानहरूका नाममा बाँडेर जनमुखी नेता बन्ने अवसर पनि धेरैलाई प्राप्त भएकै हो । देशविदेशबाट उठेको करोडौं रुपैयाँ त त्यहाँ खर्च भइसकेको छ । जग्गाबाहेक झन्डै ३५ प्रतिशत निर्माण सम्पन्न भएको रंगशालामा १७ करोड जति त ऋण नै रहेछ । अब त्यो ऋणसहित रंगशालाको स्वामित्व लिइदिन धुर्मुससुन्तली फाउन्डेसनले सरकारलाई बारम्बार आग्रह गरेको समाचार पढ्न पाइन्छ । अझै अर्बभन्दा बढीको आवश्यकता रहेको प्रोजेक्टलाई धुर्मुस एक्लैले सम्पन्न गर्न पक्कै सहज नहोला । उनले गर्ने जति सायद गरिसके । उठाएको नगद हाले, करोडौं रुपैयाँ उधारोसमेत हाले र आफ्नो जीवनको तीनचार वर्ष पनि त्यसमा हाले । धनीले त दिए दिएनन्, हजारौं निम्न आय भएका नेपाली मजदुरले छाक काटेर दिएको सुकामोहोर पनि त्यसमा गयो । सरकारले स्वामित्व लिनेबित्तिकै १७ करोडको ऋण सत्तरी करोड देखिने सम्भावना पनि छ । कतिले मुख आँ गरेर बसेका होलान् । कुन व्यापारीले कसरी गिट्टीबालुवाको ठेक्का हत्याउने र रंगशालाको नाममा खोलो सिध्याउने भनेर तयारी भइसक्यो होला । व्यक्तिगत स्तरमा सुरु भएका प्रोजेक्टमा एक अर्बभन्दा बढी बजेट छुट्याउन सहज पनि छैन । यो प्रोजेक्ट त राम्रो होला, तर यसले राख्ने नजिर खराब हुन सक्छ । अत्यावश्यक योजना छनोट गर्ने सरकारको आफ्नै संयन्त्र हुन्छ । प्रक्रिया हुन्छ । नारायणहिटीजस्तो ठाउँमा एउटा चमेनागृह चलाउन नसकेर निजी क्षेत्रलाई दिनुपर्ने अवस्था छ । व्यापारिक प्रकृतिको रंगशाला बनाएर सञ्चालन गर्न सरकारलाई सहज होला, नहोला । क्रिकेट रंगशालाको सञ्चालन खर्च त्यसै पनि निकै महँगो हुन्छ । निजी क्षेत्रले मुनाफामूलक ढंगले निर्माण गर्न सक्ने क्षेत्रमा सरकारले हात हाल्नु उचित होला नहोला भन्ने प्रश्न पनि उठ्ला । अहिले सोच्दा झसंग हुन्छ, काठमाडौंको मुटुमा त्यत्रो दशरथ रंगशाला कति संघर्ष सहेर बने होला ?अन्त्यमा न रंगशाला, न कृषि अनुसन्धान हुने सम्भावना पनि देखिन्छ । यसो हुन नदिन तीनवटा मुख्य विकल्प हुन सक्लान् । पहिलो, धुर्मुसले नै रंगशाला सम्पन्न गर्ने तर सरकारले ऋण तिरिदिने, र अब लाग्ने खर्च बेहोरिदिने । दोस्रो, सरकारले पूर्ण स्वामित्व लिने, सम्पन्न गर्ने र चलाउने । यसमा धुर्मुसको सहमति खोज्ने । तेस्रो जग्गा लिजमा रहने गरी प्रोजेक्टको वित्तीय र व्यापारिक मूल्यांकन गर्ने र निजी क्षेत्रलाई बनाऊ र यति वर्ष चलाऊ भनेर दिने । अनि यती समूहलाई छ वर्षअगाडि नै बदनियतवश लिज थपिएको जग्गा र संरचना फिर्ता गरी त्रिभुवन विश्वविद्यालयलाई क्षतिपूर्तिबापत दिने र कृषि तथा वनविज्ञानको कार्यक्रममा प्रयोग गर्ने । नारायण गाउँले, बेलायत"
सरकारको ६ महिना हर्ष न विस्मात !,"शेरबहादुर देउवा सरकार गठन भएको छ महिना पूरा भयो । तर आमनागरिकले अपेक्षा गरेअनुरूप कुनै उपलब्धि यो सरकारले दिन सकेन । राजनीतिक, कानुनी, आर्थिक, स्वाथ्य र पराराष्ट्र क्षेत्र कहीँ पनि देउवा सरकार सफल हुन सकेन । न सरकारले विकासका योजनाहरू अगाडि बढाउन सक्यो न त पुँजीगत खर्च नै गर्न सक्यो । न संसद्लाई चलाउन सक्यो न त न्यायिक अस्तव्यस्ततालाई नै सम्बोधन गर्न सक्यो । उता परराष्ट्र मामिलामा पनि कमजोर देखियो । भारतका प्रधानमन्त्रीले हाकाहाकी लिपुलेकबाट बाटो खोलेको बताउँदा पनि देउवा सरकारले कुनै वक्तव्य या कूटनीतिक नोट जारी गर्न सकेन । अघिल्लो केपी शर्मा ओली सरकारले कानुन, संविधान र राष्ट्रिय सम्पत्तिको मनपरी प्रयोग गर्न थालेपछि आमनागरिकले नयाँ सरकार आएपछि सुधार होला भन्ने अपेक्षा गरेका थिए । विकृति, विसंगति हट्छ भन्ने सोचेका थिए । तर यो हुन नसकेपछि सर्वसाधारण निराश हुन पुगेका छन् । देउवाले यी काम किन गर्न सकेनन् ? नागरिकप्रति जवाफदेही छन् भने निम्न प्रश्नको उत्तर सार्वजनिक रूपमै दिनुपर्छ । देखिने र नागरिकले महसुस गर्न सक्ने विकासका योजनाहरू, राष्ट्रिय गौरवका आयोजनाहरू किन अघि बढ्न सकेनन् ? पुँजीगत खर्च गर्न केले रोक्यो ? पुँजीगत खर्च नहुँदा बैंकहरूमा तरलता संकट बढेर अर्थतन्त्र डामाडोल हुन पुगेको छ । ब्याज बढ्दा उत्पादित वस्तुको लागत बढेको छ । सेयर बजारका लगानीकर्ताहरूले १२ खर्ब गुमाएका छन् । न्यायपालिकाको बेथिति हटाउन सकारात्मक भूमिका खेल्न किन नसकेको हो ? सातै प्रदेशमा मनपरी मन्त्रालय बढाएर संघीयताप्रति नै वितृष्णा जगाउदा देउवाले किन रोक्न सकेनन् ? अहिले देउवासँग दुई मन्त्रालय खाली छन् । गजेन्द्र हमाललाई मन्त्री बनाउन सक्ने देउवाले किन विश्वप्रकाश शर्मा र गगन थापाहरूजस्ता ऊर्जाशील युवा नेताहरूलाई मन्त्री नबाएका होलान् ? आफ्नो वाक् कला र अवधारणापत्रले नागरिकलाई आश्वस्त पारी कांग्रेसप्रति आकर्षण गराउन सक्ने शक्ति र सामर्थ्य देउवामा भन्दा बढी यिनै युवा नेताहरूमा छ । ललिता निवास जग्गा प्रकरणमा देउवा सरकार र महान्यायाधिवक्ताको भूमिकाप्रति शंका उठेको छ । देउवाको हातमा रहेको उद्योग वाणिज्य मन्त्रालयमा सुपारी, मरीच आयात अनुमतिमा भ्रष्टाचारको गन्ध आएको छ । यसमा सरकारको के भनाइ छ ? गोपाल देवकोटा, गोकर्णेश्वर८, काठमाडौंदेउवा नेतृत्वको गठबन्धन सरकारको गति कछुवाको चालमा छ । तर जनसरोकारका समस्या झन्झन् चुलिँदै छन् । कोरोनाको तेस्रो लहर तीव्र हुँदै छ भने संक्रमण नियन्त्रणका लागि सरकारको काम एमदमै सुस्त छ । तीन महिनासम्म पनि मन्त्रिपरिषद् विस्तार गर्न नसकेका देउवाले पार्टी अधिवेशनमै तीन महिना बिताए । लोकतन्त्र जोगाउनका लागि भनेर बनेको गठबन्धन सरकारको छ महिना कार्यकालको उपलब्धि हेर्दा शून्य नै छ । जनताका समस्या जहाँको त्यहीँ छन् । सत्ता खोसिएको धङधङीले प्रतिपक्ष दल एमाले नियमित रूपमा संसद् अवरोध गर्न थालेको छ । प्रमुख प्रतिपक्ष दलका अध्यक्ष ओली र प्रधानमन्त्री देउवाबीच भेट भए तापनि संसद् अवरोध हटाउने विषयमा उपलब्धिमूलक छलफल भएको देखिँदैन । जनताका सर्वोपरि समस्याहरूबारे आवाज उठाउने थलो संसद् हो, जुन निरन्तर अवरोधको मारमा छ । कोरोना खोप आयात भए पनि नागरिकले खोप लगाउन पाएका छैनन् । खोप भण्डारण गरेर राखिएको छ । सबैलाई दोस्रो डोज दिएपछि बुस्टर डोज दिने भनिएको थियो तर धेरै नागरिकले पहिलो डोज पनि पाएका छैनन् । संक्रमण नियन्त्रणका लागि पैदल तथा हवाई नाकाहरू र स्वास्थ्य मापदण्ड पालनामा कडाइ गर्नेजस्ता उपायमा सरकार उदासीन छ । सर्वसाधारणले चर्को शुल्क तिरेर पीसीआर टेस्ट गर्न बाध्य छन् । कन्ट्याक ट्रेसिङ त झनै परको विषय भयो । तालिकाअनुसार खोपको व्यवस्थापनमा पनि स्थानीय सरकारले चासो दिएको छैन । प्रदेश सरकार त झन् कुन कुनामा छ, कसैलाई पत्तो नै छैन । सरकारको काम छिटोछरितो र जनमुखी बनाउने भन्दै उच्चस्तरीय राजनीतिक संयन्त्र बनाएको पनि त्यसको प्रभाव देखिएन । एमसीसीको मुद्दा पनि अलपत्र छ । लामो लकडाउनले थिलोथिलो बनाएको अर्थतन्त्र ब्युँझेको मात्र छ उठेको छैन । स्थानीय तहको चुनाव संघारमा आएको छ । महँगी लगायतका जनसरोकारका विषयमा सरकार बेखबरजस्तै भइरहेको छ । यसको चपेटामा जनता पिल्सिइरहेका छन् । गोविन्द विक, बूढानीलकण्ठ१२, काठमाडौं"
एकीकृत श्रम आप्रवासन नीति किन चाहिन्छ ?,"तत्काल गर्न सकिने न्यूनतम पहलत्रुटिपूर्ण सामाजिक संरचनाले सृजना गरेका सामाजिक, सांस्कृतिक, लैंगिक, वर्गीय र राजनीतिक विभेदलाई वर्तमान राजनीतिक पद्धति र यसका शासकीय ढाँचाहरूले तत्काल समाधान गर्न सक्ने सम्भावना देखिन्न, न त धरातलीय यथार्थबिनाका समृद्धिका नाराले घरेलु र बाह्य श्रमबजारका शोषणका जालाहरू च्यात्न सक्छन् । त्यसका लागि त समतामूलक समाज निर्माणका दह्रा आधारशिला र सोहीअनुरूप इमानदार नेतृत्वको खाँचो पर्छ, जुन अहिलेको प्रणालीबाट सम्भव देखिन्न । तर वर्तमान अवस्थामा श्रम आप्रवासनभित्र फस्टाएका सतही बेथिति र चक्रीय शोषणलाई थोरै भए पनि सम्बोधन गर्न नीतिगत संरचनामा केही सुधार गर्न नसकिने भने होइन, यदि राजनीतिक र प्रशासनिक नेतृत्वले पहल गर्ने हो भने । जानकारीमा आए अनुसार, श्रम मन्त्रालय लगायतका निकायहरूले वर्तमान वैदेशिक रोजगार ऐन संशोधनको सोच बनाएका छन् र त्यसका लागि प्रारम्भिक प्रक्रियाहरू अगाडि बढाइएको भन्ने पनि छ । वर्तमान ऐन वैदेशिक रोजगारीलाई प्रवर्द्धन गर्नतिर लक्षित छ जुन कुरा फेरि पनि रेमिट्यान्सकेन्द्रित हो । यो खाकाभित्र आप्रवासी श्रमिकका अधिकारको संरक्षण र सामाजिक न्यायका कुरा व्यावहारिक रूपमा पाइँदैनन्, जसको पुष्टि स्वास्थ्य परीक्षण प्रणाली, सीप र तालिम सम्बन्धी रणनीति, तौरतरिका र प्रकृति, श्रम स्वीकृति, अध्यागमन र आप्रवासनतर्फको यात्रामा पर्ने अप्ठ्यारा र ठगीलाई उचित तरिकाले सम्बोधन नगरिनुबाट भइरहेको छ । श्रम आप्रवासनमा जाने चाहना परिवारमा, समाजमा व्यक्त गर्नासाथ कुनै पनि व्यक्तिलाई ठगी र शोषणको जालोले बेर्न थाल्छ । ठगहरू हाम्रा छरछिमेकमै छन् र ती ठगले विभिन्न रूपमा गन्तव्यसम्म मात्र होइन, फर्केर आएपछि पनि ठग्न र शोषण गर्न छाड्दैनन् । यसरी छरछिमेकदेखि विश्व श्रमबजार हुँदै फेरि घरसम्म फैलिएको ठगी र शोषणको जालो हाम्रा नीतिगत संरचनाका विविध आयाम र निकायहरूसँग जोडिएका हुन्छन् । किनकि भ्रष्टाचार हाम्रो शासन पद्धतिको अभिन्न अंग भइसकेको छ । अनि आप्रवासनसँग जोडिएका हाम्रा नीतिगत संरचनाहरूमा श्रमगृहपरराष्ट्रमहिलाकानुनस्वास्थ्यशिक्षा मन्त्रालयसहित यिनका सम्बन्धित विभाग र शाखाहरू, राष्ट्र बैंक र योजना आयोग हुन्, प्रत्यक्ष वा अप्रत्यक्ष रूपमा श्रमिक आप्रवासीसँग सरोकार राख्ने । आजभन्दा ६ दशकअगाडि श्रम आप्रवासनको हाम्रो जस्तै चुनौती बेहोरेका एसियाली मुलुकहरूको अनुभवलाई लिने हो भने हामीलाई वैदेशिक रोजगार ऐन र त्यसका टुक्रे नियमावलीहरूको होइन, एउटा एकीकृत श्रम आप्रवासन नीतिको खाँचो छ । त्यस्तो आप्रवासन नीति जसले सबै सरोकारवालाको संस्थागत भूमिका प्रस्ट पार्न र तिनलाई उत्तरदायी बनाउन सहयोग गर्छ, त्यस्तो नीति जसले वैदेशिक रोजगारीका नाममा ठगीको व्यापार गर्ने र आप्रवासी श्रमिकलाई पटकपटक बेची नाफाको लगानीले नीतिगत संरचनामा हस्तक्षेप गर्नेलाई नियमन गर्न सहयोग गर्छ । अनि त्यस्तो आप्रवासन नीति जसले आप्रवासी श्रमिकलाई न्यायमा पहुँच दिन्छ र उसले आर्जन गरेको पैसा, ज्ञान, सीप र अनुभवलाई उसकै घरपरिवार मात्र होइन समाजको समृद्धिका लागि पनि दरिलो टेको बन्न सघाउँछ । ठगी नगर्ने रोजगार व्यवसायी, उसका पारदर्शी प्रक्रिया, आप्रवासी श्रमिकको अधिकारको संरक्षण, राज्यले आफू पक्ष भएर अनुमोदन गरेका क्षेत्रीय र अन्तर्राष्ट्रिय अधिकारमुखी मापदण्डहरूको उचित कार्यान्वयन एवं रेमिट्यान्सलाई मुलुकको विकास र समृद्धिमा कसरी उचित तरिकाले लगाउने भन्ने राष्ट्रिय रणनीति श्रम आप्रवासन नीतिले समेटनुपर्ने न्यूनतम पक्षहरू हुन् ।अर्को महत्त्वपूर्ण पक्ष हो आप्रवासन नीति बनाउँदा सिंहदरबारकेन्द्रित चियागफ होइन, व्यापक रूपमा आप्रवासी श्रमिकसहितको सहभागितामा राजनीतिक, प्राज्ञिक, अर्थविद्, कानुनविद्, सुरक्षा, प्रशासनिक र परराष्ट्रकूटनीतिका व्यावहारिक अनुभवलाई समेटी गहन र पारदर्शी सार्वजनिक बहस । अनि आप्रवासी नीति नेपाली समाजको विभेदी चरित्रलाई सम्बोधन गर्न सघाउने हुनुपर्छ, न कि सनकको भरमा वैदेशिक रोजगारी बन्द गर्छु भन्ने खालका नाराकेन्द्रित । हाम्रा नीतिनिर्माताहरूले बुझ्नुपर्ने प्रमुख कुरा के हो भने, श्रम आप्रवासनको समस्या बन्देज र प्रतिबन्धको अव्यावहारिक सर्तहरूले सम्बोधन गर्न सक्दैनन्, त्यो रणनीति त केवल आप्रवासनको चरित्र फेर्ने मात्र हो जसले आप्रवासी श्रमिकलाई अझ जोखिमपूर्ण यात्रामा धकेल्छ । अहिले सतहमा देखिएका हाम्रा समस्याको समाधानतर्फ केहीले योगदान गर्छ भने त्यो एकीकृत आप्रवासन नीतिले नै गर्छ, जुन हाम्रो परराष्ट्र, अर्थ, मानवीय स्रोतको विकास र समग्र राष्ट्रिय विकासका नीतिसँग जोडिएको हुन्छ । तर दीर्घकालीन समाधान त सामाजिक संरचनागत त्रुटिलाई सम्बोधन गरी वर्गीय, लैंगिक, जातीय र क्षेत्रीय सीमान्तकृतको मुद्दालाई सम्बोधन गर्नु नै हो किनकि समाजमा सुरुआतदेखि रहेको आप्रवासनको अन्त्य हुँदैन, आप्रवासन आफैंमा सामाजिक पुँजी हो र यो समाज रूपान्तरणसँगै स्वरूप फेरिने मात्र हो ।"
धरापमा जोन्सनको राजनीति,"(लन्डन)  बेलायती प्रधानमन्त्री बोरिस जोन्सन फेरि विवादमा तानिएका छन् । कोभिड१९ का कारण गरिएको लकडाउनका बेला सन् २०२० मे २० मा प्रधानमन्त्री कार्यालय डाउनिङ स्ट्रिट गार्डेनमा आयोजित मदिरा पार्टीमा सहभागी भएको समाचार बाहिरिएसँगै उनी विवादमा तानिएका हुन् ।बेलायती सञ्चारमाध्यमका अनुसार प्रधानमन्त्री जोन्सन करिब २५ मिनेट पार्टीमा बसेका थिए । प्रधानमन्त्रीले उक्त जमघट कामकै लागि भएको र महामारीका बेला कडा परिश्रम गरेका कर्मचारीलाई धन्यवाद दिन गरिएको भन्दै प्रतिवाद गरेका छन् । प्रधानमन्त्रीले लकडाउन उल्लंघन गर्दा आमनागरिकमा देखिएको आक्रोश आफूले बुझेको भन्दै बुधबार बेलायती संसद् हाउस अफ कमन्स मा क्षमा मागे पनि यो मुद्दा सजिलै पार लाग्ने देखिएको छैन । सत्तारूढ टोरी पार्टीकै वरिष्ठ नेताहरूले राजीनामा मागेपछि प्रधानमन्त्री जोन्सन यतिखेर चौतर्फी घेराबन्दीमा परेका छन् । स्कटिस टोरी नेता डग्लस रोस, सांसदहरू विलियम रेग, क्यारोलिन नोक्स, रोजर गेललगायतले जोन्सनलाई पद छाड्न भनेका बीबीसीले उल्लेख गरेको छ । नेता रोसले जोन्सनसँग आफूले गरेको वार्ता असहज मोडमा पुगेको बताएका छन् । उनले टोरी नेतृत्व छान्ने १९२२ कमिटी लाई पत्र लेखेर जोन्सनलाई प्रधानमन्त्रीमा समर्थन नगर्न आग्रह गर्ने जनाइसकेका छन् । उनी (जोन्सन) प्रधानमन्त्री हुन् । उनको सरकारले ती नियम लागू गरेको हो । त्यसकारण उनले यसको जिम्मेवारी लिनुपर्छ, रोसको भनाइ छ । यदि ५४ जना कन्जरभेटिभ सांसदले प्रधानमन्त्रीविरुद्ध १९२२ कमिटीलाई पत्र लेखे भने यसले नेतृत्व चुनौतीका लागि प्रक्रिया अगाडि बढाउन सक्छ । प्रतिपक्ष दल लेबरका नेता सर किम स्टारमरले पार्टीमा जोन्सनको उपस्थिति हास्यास्पद भन्दै राम्रो काम गर्न र राजीनामा दिन माग गरेका छन् । जोन्सनले धेरै महिनादेखि छलकपट गरेको टिप्पणी पनि स्टारमरको छ । लिबरल डेमोक्रेटिक पार्टीका नेता सर इड डेभीले पनि जोन्सनलाई बाहिरिन भनेका छन् । डेभीले मेट्रो पोलिटन प्रहरीलाई पत्र लेखेर जोन्सन सहभागी पार्टीको अनुसन्धान गर्न आग्रह गरेका छन् । उता स्कटिस नेसनल पार्टीका नेता इयान ब्ल्याकफोर्डले प्रधानमन्त्रीलाई पदबाट हटाउन दबाब दिन सत्तारूढ टोरी सांसदहरूलाई आग्रह गरेका छन् । मन्त्रिपरिषद् सदस्यहरूले भने छानबिन प्रतिवेदन नआइन्जेल पर्खन सांसदहरूलाई अपिल गरेका छन् । छानबिन प्रतिवेदनले दोषी ठहर गरे नैतिकताका आधारमा राजीनामा दिन प्रधानमन्त्रीमथि दबाब पर्ने निश्चित छ । प्रधानमन्त्री जोन्सन र विवाद पर्याय जस्तै भएको छ । यसअघि सन् २०२० को डिसेम्बरमा सिंगो देश लकडाउनमा रहेका बेला प्रधानमन्त्री कार्यालय १० डाउनिङ स्ट्रिटमा कर्मचारीहरूका लागि क्रिसमस पार्टी आयोजना गरिएको मुद्दामा पनि उनी विवादमा तानिएका थिए । प्रधानमन्त्रीले उक्त पार्टी आयोजना गर्दा कुनै नियम भंग नगरिएको दाबी गरेका थिए । केही साताअघि जोन्सनले नयाँ भेरिएन्ट संक्रमण नियन्त्रणका लागि कोभिड पास सम्बन्धमा आफ्नै दलका सय जना सांसदबाट संसद्मा विद्रोहको सामना गर्नुपरेको थियो । यसबाहेक उनकै दलका एक जना सांसद ओवेन प्याटरसनले छुट्टै पारिश्रमिक लिएर एउटा निजी कम्पनीका लागि काम गरेको सार्वजनिक भएको थियो । उनको बचाउ गर्न खोजेको भन्दै प्रधानमन्त्रीको चौतर्फी आलोचना भयो । ओवेनले पदबाट राजीनामा दिइसकेका छन् । महारानी एलिजाबेथ द्वितीयले शासन गरेयता बेलायतमा १४ जना प्रधानमन्त्री भइसकेका छन् । तर एकपटक प्रधानमन्त्री पदबाट बहिर्गमन भएको नेता पुनः उही पदमा भने पुगेका छैनन् ।"
भारतमा एकै दिन साढे २ लाख संक्रमित,"नयाँदिल्ली (एजेन्सी) भारतमा कोभिड१९ को संक्रमण तीव्र हुँदै गएको छ । पछिल्लो २४ घण्टामा देशभर २ लाख ४७ हजार ४ सय १७ जनामा संक्रमण पुष्टि भएको भारतीय स्वास्थ्य तथा परिवार कल्याण मन्त्रालयले जनाएको छ । यो बुधबारको भन्दा २७ प्रतिशत बढी हो । बुधबार १ लाख ९४ हजार ७ सय २० जनामा संक्रमित भएका थिए । मन्त्रालयका अनुसार ५ हजार ४ सय ८८ जनामा नयाँ भेरियन्ट ओमिक्रोनको संक्रमण पुष्टि भएको छ । तीमध्ये सबैभन्दा बढी १ हजार २ सय ८१ जना महाराष्ट्रमा राज्यका छन् । उक्त अवधिमा महाराष्ट्रमा सबैभन्दा बढी ४६ हजार ७ सय २३ जनामा संक्रमण पुष्टि भएको छ । त्यस्तै दिल्लीमा २७ हजार ५ सय ६१ संक्रमित थपिएका मन्त्रालयले जनाएको छ । त्यस्तै पश्चिम बंगालमा २२ हजार १ सय ५५, कर्नाटकमा २१ हजार ३ सय ९० र केरलमा १२ हजार ७ सय ४२ जनामा संक्रमण पुष्टि भएको छ । यसैगरी, नेपालको सीमावर्ती राज्य बिहारमा पनि संक्रमा तीव्र बनेको छ । पछिल्लो २४ घण्टामा बिहारमा ६ हजार ४ सय १३ जनामा संक्रमण पुष्टि भएको हो । त्यस्तै पछिल्लो २४ घण्टामा संक्रमणका कारण ३ सय ७९ जनाको मृत्यु भएको छ भने ८४ हजार ८ सय २५ जना संक्रमणमुक्त भएका छन् । सक्रिय संक्रमितको संख्या ११ लाख १७ हजार ५ सय ३१ छ । संक्रमण बढ्दै गएपछि भारतीय प्रधानमन्त्री नरेन्द्र मोदीले पछिल्लो अवस्थाबारे बिहीबार मुख्यमन्त्रीहरूसँग भर्चुअल बैठक गरेका छन् । बैठकमा खोप अभियान, स्वास्थ्य मापदण्ड, संक्रमण रोकथामका उपाय र तयारीका विषयमा छलफल भएको भारतीय सञ्चार माध्यमले जनाएका छन् । संक्रमण बढेसँगै भारतका विभिन्न राज्यमा कडा स्वास्थ्य मापदण्ड लागू गरिएको छ । दिल्लीमा अत्यावश्यकबाहेक सबै निजी कार्यालय बन्द गराइएको छ भने रेस्टुराँहरूलाई होम डेलिभरी र प्याकिङको सेवा मात्र सञ्चालन गर्न दिइएको छ ।"
रेल दुर्घटनामा ५ को मृत्यु,नयाँदिल्ली (कास) पश्चिम बंगालको जलपाइगुडीमा बिहीबार भएको रेल दुर्घटनामा ५ जनाको मृत्यु भएको छ । कैयौं घाइते भएका छन् । साँझ ५ बजेतिर भएको दुर्घटनाको सबै विवरण अबेरसम्म आइसकेको छैन । घाइतेहरूको उद्धार भइरहेको छ । अँध्यारोका कारण उद्धारमा केही कठिनाइ भएको भारतीय सञ्चारमाध्यमहरूले जनाएका छन् । रेलमा १२ सय जनाले यात्रा गरिरहेका थिए । बिकानेरगुवाहटी एक्सप्रेस जलपाइगुडीको डोमोहानी नजिक मोएनोगुडीमा रेल लिकबाट बाहिर उछिट्टिएको हो । मंगलबार बेलुका बिकानेरबाट हिँडेको रेल बिहीबार बिहान पटना स्टेसनबाट गुवाहटीका लागि प्रस्थान गरेको थियो । दुर्घटनापछि प्रधानमन्त्री नरेन्द्र मोदीले पश्चिम बंगालका मुख्यमन्त्री ममता बनर्जीसँग टेलिफोनमा घटनाबारे जानकारी लिएका छन् ।
दिल्लीमा हालसम्मकै उच्च,"नयाँदिल्ली (कास) कोभिड संक्रमण फैलिएको पछिल्लो दुई वर्षको अवधिमा दिल्लीमा एकै दिन सबैभन्दा बढी संक्रमित भेटिएका छन् । दिल्लीमा बिहीबार २८ हजार ८ सय ६७ मा संक्रमण पुष्टि भएको हो । पछिल्लो २४ घण्टामा ३१ जनाको मृत्युसमेत भएको छ । र, संक्रमणको दर ३० प्रतिशत पुगेको छ । यसअघि एकै दिनमा सबैभन्दा बढी गतवर्ष अप्रिल २० का दिन २८ हजार ३ सय ९५ संक्रमित भेटिएका थिए । त्यतिबेला संक्रमण दर भने ३२८२ प्रतिशत थियो । गतवर्ष सबैभन्दा बढी संक्रमण दर भने २२ अप्रिलका दिन ३६२० थियो । तर त्यस दिन संक्रमितको संख्या भने २० अप्रिलको तुलनामा कम पाइएको थियो । संक्रमित हुनेमध्ये करिब ८० प्रतिशतमा ओमिक्रोन भेरिएन्ट भेटिएको जनाइएको छ । भाइरस नै भेटिएको रिपोर्टहरूमा जनाइएको छ । संक्रमितको संख्याको तुलनामा अस्पताल भर्ना हुने र मृत्यु हुनेको संख्या भने कम देखिएको छ । दिल्लीमा सेल्फ किटबाट परीक्षण गर्नेको संख्या पनि ठूलो रहेको पाइएको छ । उनीहरूमा संक्रमण देखिए पनि प्रशासनलाई जानकारी उपलब्ध नहुने भएकाले संक्रमितको संख्या अझै बढी हुने अनुमान छ । पसलमा ५० रुपैयाँमा पाइने परीक्षण किटको माग पछिल्ला दिनमा निकै बढेको जनाइएको छ । दिल्लीका स्वास्थ्यमन्त्री सत्येन्द्र जैनले तेस्रो लहरको कोरोना संक्रमण पिक मा पुग्दै गरेको संकेतका रूपमा लिन सकिने उल्लेख गरेका छन् ।"
नबिलले बंगलादेश बैंक किन्ने सम्झौता,"ब्रान्डका हिसाबले अग्रणी स्थानमा रहेको नबिल बैंकले गैरकोषमा आधारित व्यवसायमा अग्रणी नेपाल बंगलादेश बैंकलाई प्राप्तिपछि बैंक वाणिज्य बैंकहरूका सबै सूचकांकमा अग्रणी हुने विज्ञप्तिमा उल्लेख छ । बैंकहरूले आगामी पाँच महिनामा प्राप्ति कार्य सम्पन्न गर्ने लक्ष्य लिएका छन् । बंगलादेश बैंकलाई प्राप्तिपछि बैंकको प्राथमिक पुँजी ४३ अर्ब, चुक्ता पुँजी २२ अर्ब ५० करोड, कर्जा प्रवाह ३ खर्ब र निक्षेप ३ खर्ब १४ हुनेछ । गैरकोषमा आधारित व्यवसायको आकार १ खर्ब ३० अर्ब रुपैयाँभन्दा बढी र शाखा सञ्जाल २ सय ३५ पुग्ने बताइएको छ । नबिल बैंकले दिगो बैंकिङलाई समेत केन्द्रमा राखेर आफ्नो व्यवसायलाई अघि बढाएको छ ।"
निजी क्षेत्रलाई बिजुली बेच्ने अनुमति छिट्टै,"काठमाडौं (कास) ऊर्जा, जलस्रोत तथा सिँचाइमन्त्री पम्फा भुसालले अबको डेढ महिनाभित्र निजी क्षेत्रलाई विदेशमा विद्युत् व्यापार गर्न सरकारले अनुमति दिने आश्वासन दिएकी छन् । निजी क्षेत्रलाई विद्युत् व्यापारको अनुमति दिनेसम्बन्धी कार्यविधि निर्माणको अन्तिम चरणमा रहेको र डेढ महिनाभित्र सबै प्रक्रिया सकिने उनको भनाइ छ । नेपाल उद्योग परिसंघ (सीएनआई) का प्रतिनिधिमण्डलसँगको भेटमा बिहीबार भुसालले अन्तरदेशीय विद्युत् व्यापारमा निजी क्षेत्रलाई अग्रसर गर्ने सोचसहित कार्यविधि तयार भइरहेको दाबी गरिन् । विद्युत् निर्यातमा निजी क्षेत्रलाई सहभागी बनाउने हाम्रो सोच हो, उनले भनिन्, विद्युत् आयात गर्न दिँदैनौं, तपाईंहरूले गन्तव्य खोजेर निर्यात गर्नुस् । अन्तर्राष्ट्रिय बजारमा निजी क्षेत्रले सिधै बिजुली बेच्न सक्ने गरी कार्यविधि तयार भइरहेको पनि उनले बताइन् ।"
भैरहवा सेजका सात उद्योगको अनुमति खारेज,अरिहन्त एग्रो प्रोसेसिङ नेसनल अर्गानिक कुराकानी अनलाइन आईडीएस इलेक्ट्रिकल्स नीर इन्डस्ट्रिज शक्ति मिनरल्स क्रिएसन वर्ल्डवाइड
राजस्व न्यायाधिकरणमा मुद्दा फिर्ताका २२५ निवेदन रोकिए,"(काठमाडौं)  राजस्व न्यायाधिकरण काठमाडौंको अध्यक्ष नियुक्तिमा भएको ढिलाइका कारण आर्थिक ऐन २०७८ ले दिएको सुविधा लिनबाट करदाता वञ्चित भएका छन् । यस वर्षको आर्थिक ऐनमार्फत सरकारले मंसिर मसान्तसम्म मुद्दा फिर्ता लिए करदाताले ब्याज, जरिवाना र थप दस्तुर छुट पाउने व्यवस्था गरेको थियो । विभिन्न कर कार्यालयबाट निर्धारित कर रकममाथि चित्त नबुझेर प्रशासकीय पुनरावलोकन, राजस्व न्यायाधिकरण र अदालतहरूमा मुद्दा दायर गरेका करदाताले आफ्नो मुद्दा फिर्ता लिएर ५० प्रतिशत कर तिरे ब्याज, जरिवाना र थप दस्तुर नलाग्ने व्यवस्था आर्थिक ऐनमा राखिएको छ । यस्तो सुविधा लिन प्रशासकीय पुनरावलोकन र अदालतमा दायर भएका मुद्दा फिर्ता भए पनि राजस्व न्यायाधिकरणका मुद्दा भने फिर्ता हुन सकेका छैनन् । राजस्व न्यायाधिकरणमा अध्यक्ष नभएकै कारण आर्थिक ऐनको दफा २० कार्यान्वयन गर्न कठिन भएपछि सरकारले यस्तो समय एक महिना थपेर पुस मसान्तसम्म पुर्याएको थियो । तर उक्त अवधिमा पनि न्यायाधिकरणमा अध्यक्ष नियुक्त भएनन् । जसकारण आर्थिक ऐनले मंसिर मसान्तसम्मका लागि दिएको सुविधा दोस्रोपटक म्याद थपेर फागुन समान्तसम्म पुर्याउने निर्णय भएको आन्तरिक राजस्व विभागका महानिर्देशक शोभाकान्त पौडेलले जानकारी दिए । राजस्व न्यायाधिकरणमा अध्यक्ष नियुक्त नभएपछि मुद्दा फिर्ता लिने समय फागुन मसान्तसम्म थप गर्ने निर्णय भएको छ, उनले भने । प्रधानन्यायाधीशको अध्यक्षतामा बस्ने न्यायपरिषद्को सिफारिसमा मन्त्रिपरिषद्ले राजस्व न्यायाधिकरणमा अध्यक्ष नियुक्त गर्छ । तर प्रधानन्यायाधीश चोलेन्द्रशमशेर जबरा आफै विवादमा परेपछि न्यायपरिषद्ले अध्यक्ष सिफारिस गर्न सकेको छैन । यसअघि राजस्व न्यायाधिकरण काठमाडौंको अध्यक्ष रहेका विनोद शर्मा उच्च अदालत जनकपुरको कायम मुकायम मुख्य न्यायाधीशका रूपमा नियुक्त भएपछि गत जेठदेखि उक्त पद खाली छ । न्यायाधिकरणमा राजस्व सदस्य गोविन्दप्रसाद अधिकारी र लेखा सदस्य पुष्पप्रसाद गुरागाईं मात्र छन् । मुद्दा फिर्ताका लागि आएका निवेदनहरूमाथि राजस्व न्यायाधिकरण ऐन २०३१ को दफा ५ मा भएको व्यवस्थाअनुसार कारबाही गर्न नसकिएको लेखा सदस्य पुष्पप्रसाद गुरागाईंले बताए । ऐनको दफा ५ अनुसार कानुन सदस्य (अध्यक्ष) को अनुपस्थितिमा अन्तिम फैसला वा अन्तिम आदेश गर्न नमिल्ने प्रावधान देखियो । यसकारण मुद्दा फिर्ताका निवेदनहरूमाथि केही निर्णय गर्न सकिएको छैन, उनले भने । राजस्व न्यायाधिकरण ऐनको दफा ५ ले न्यायाधिकरणको अधिकार क्षेत्रको प्रयोग तीन वटै सदस्यले सामूहिक रूपमा गर्ने र बहुमतको राय न्यायाधिकरणको निर्णय मानिने उल्लेख गरेको छ । कानुन सदस्य र अर्को एक जना सदस्यको उपस्थिति भए मुद्दाको कारबाही र किनारा गर्न सकिने भए पनि कानुन सदस्यबाहेक अरू दुई जना सदस्यको उपस्थितिमा मुद्दाको फैसला गर्न वा अन्तिम आदेश दिन नपाइने व्यवस्था ऐनमा छ । मुद्दा फिर्तासम्बन्धी निर्णय पनि अन्तिम निर्णय भएकाले करदाताले दायर गरेका निवेदनमाथि कारबाही हुन नसकेको हो । राजस्व न्यायाधिकरण काठमाडौंमा मात्र मुद्दा फिर्ताका लागि दिएका निवेदनहरूको संख्या २२५ वटा रहेको स्रेस्तेदार महेन्द्रबहादुर कार्कीले जानकारी दिए । गत मंसिर मसान्तसम्ममा २१३ वटा निवेदन मुद्दा फिर्ताका लागि दर्ता भएका थिए । पुसमा १२ वटा निवेदन थप भएका छन्, उनले भने । अध्यक्ष नतोकिँदा मुद्दा फिर्ताको प्रक्रिया मात्र नभई दैनिक कामकाज, पेसी तथा इजलासबाट निर्णय हुन सकेका छैनन् । राजस्व न्यायाधिकरण काठमाडौंमा हालसम्म फर्छ्योट हुन बाँकी मुद्दाको संख्या १ हजार २ सय ७ रहेको कार्कीले बताए । देशभर विराटनगर, काठमाडौं, पोखरा र नेपालगन्ज गरी ४ ठाउँ राजस्व न्यायाधिकरण कार्यालय छन् । प्रत्येक न्यायाधिकरणमा कानुन सदस्य, राजस्व सदस्य र लेखा सदस्य रहन्छन् । कानुन सदस्य न्यायाधिकरणको अध्यक्ष रहन्छ भने उनको उपस्थितिमा राजस्व सदस्यले अध्यक्षता गर्छ । कानुन सदस्यका लागि उच्च अदालतको न्यायाधीश भइसकेको वा हुन योग्यता पुगेको व्यक्ति हुनुपर्छ । कर कार्यालयहरूले निर्धारण गरेको कर रकममाथि चित्त नबुझे करदाताले विभिन्न निकायमा पुनरावलोकनका लागि निवेदन दायर गर्न सक्छन् । कर अधिकृतहरूबाट भएको निर्णय चित्त नबुझे करदाताले आन्तरिक राजस्व विभागका महानिर्देशकसमक्ष प्रशासकीय पुनरावलोकनका लागि निवेदन दिनुपर्छ । प्रशासकीय पुनरावलोकनबाट भएका निर्णयमाथि पनि चित्त नबुझे राजस्व न्यायाधिकरणमा जान सकिने कानुनी प्रावधान छ । राजस्व न्यायाधिकरणको फैसलामाथि पनि चित्त नबुझे अदालतमा जान सकिन्छ । आक्रामक रूपमा राजस्व संकलन गर्ने लक्ष्यअनुसार मुद्दा फिर्ताको नीति सरकारले लिए पनि यसको प्रभावकारी कार्यान्वयन भएको देखिँदैन ।"
सामसङले ल्यायो ग्यालेक्सी एस२१ एफई ५जी,"काठमाडौं (कास) सामसङले २०२२ को आफ्नो पहिलो प्रमुख ग्यालेक्सी उत्पादन एस २१ एफई ५ जी बजारमा ल्याएको छ । ग्यालेक्सी एस २१ का प्रिमियम गुणको भरपुर शक्ति भएको ग्यालेक्सी एस २१ एफई ५ जी नयाँ डिजाइन, शक्तिशाली कार्यक्षमता, प्रोश्रेणीको क्यामरा र कठिनाइरहित इकोसिस्टम सम्पर्क क्षमताका साथ उपलब्ध रहेको सामसङले जनाएको छ । यसमा तीन वटा क्यामेरा छन् । यसको पृष्ठ भागमा उच्चतम श्रेणीको १२ एमपी (यूडब्लू) १२ एमपी (डब्लू) ८ एमपी (टेली) क्यामरा छन् । यसमा ३२ एमपी क्षमताको अग्र क्यामेरा छ ।"
नर्भिकले ५० प्रतिशत बोनस सेयर दिने,काठमाडौं (कास) नर्भिक अस्पतालले गत आर्थिक वर्षको नाफाबाट ५० प्रतिशत बोनस सेयर वितरण गर्ने भएको छ । पब्लिक कम्पनीमा रूपान्तरण भएपछिको पहिलो वार्षिक साधारणसभा (एजीएम) ले ५० प्रतिशत बोनस सेयर वितरण गर्ने प्रस्ताव पारित गरेको हो । सर्वसाधारणलाई आईपीओ निष्कासनको समेत तयारीमा रहेको नर्भिकको चुक्ता पुँजी १५ करोड रुपैयाँ छ । ५० प्रतिशत बोनस सेयर वितरणपछि चुक्ता पुँजी बढेर २२ करोड ५० लाख रुपैयाँ पुग्नेछ । एजीएमले हाल ३० करोडमा सीमित अधिकृत पुँजीलाई बढाएर १ अर्ब पुर्याउने प्रस्तावसमेत पारित गरेको छ । नर्भिकले गत आवमा ८ करोड ५६ लाख खुद मुनाफा आर्जन गरेको थियो ।
क्रिकेट एक्सलेन्स सेन्टरलाई बजाजको प्रायोजन,"काठमाडौं (कास) नेपालका लागि बजाज मोटरसाइकलको आधिकारिक वितरक हंसराज हुलास चन्द एन्ड कम्पनीले क्रिकेट एक्सलेन्स सेन्टर (सीईसी) लाई प्रायोजन गर्ने भएको छ । दुवै कम्पनीबीचको सम्झौतापछि सीईसीको नाम पल्सर क्रिकेट एक्सलेन्स सेन्टर हुने भएको छ । यो सहकार्यले पक्कै देशभरबाट थप गुणस्तरीय क्रिकेटरहरू उत्पादन गर्न मद्दत गर्नेछ । बजाज पल्सर नेपालमा खेलकुदको विकासका लागि सदैव प्रतिबद्ध छ र रहिरहनेछ, गोल्छा ग्रुपका निर्देशक अभिमन्यु गोल्छाले भने । सीईसी क्रिकेटरलाई व्यावसायिक प्रशिक्षण प्रदान गर्ने निजी एकेडेमी हो, जसले घरेलु खेलाडीहरू विकास गर्ने र क्रिकेटमा व्यावसायिक करियरका लागि मार्गदर्शन गर्ने लक्ष्य राखेको छ ।"
शिवम्द्वारा निर्माणकर्मीलाई ५ लाखको बिमा,"काठमाडौं (कास) शिवम् सिमेन्टले दैनिक निर्माण कार्यमा खटिने निर्माणकर्मीको ५ लाख बराबरको जोखिम बिमा गरिदिएको छ । देशका विभिन्न स्थानमा सम्पन्न प्राविधिक अन्तर्क्रिया कार्यक्रममा सहभागी हरेक निर्माणकर्मीलाई उक्त जोखिम वहन गर्ने गरी बीमा गरिदिएको कम्पनीले जनाएको छ । हालसम्म कम्पनीले ५२ स्थानमा ३ हजार ४५ निर्माणकर्मीसँग प्राविधिक अन्तर्क्रिया गरेको छ । ती कार्यक्रममा उपस्थित निर्माणकर्मीलाई दक्ष एवम् अनुभवी प्राविधिकद्वारा सिमेन्टसम्बन्धी जानकारी, निर्माण सामग्रीको गुणस्तर मापन तथा छनोट प्रक्रिया, निर्माणसम्बन्धी समस्याहरूको समाधानका उपाय र सिमेन्ट भण्डारणसम्बन्धी विस्तृत जानकारी गराइएको थियो । हेटौंडामा स्थापित यस उद्योगले अत्याधुनिक जर्मन प्रविधियुक्त प्लान्टबाट आफ्नै चुनढुंगाको प्रयोग गरी क्लिंकर र ४३ तथा ५३ ग्रेडको सिमेन्ट उत्पादन तथा बिक्री गर्दै आएको छ ।"
'खल्ती प्रयोगकर्तालाई वर्ल्डलिंकको फ्री वाईफाई,काठमाडौं (कास) अनलाइन भुक्तानी सेवा प्रदायक कम्पनी खल्ती ले खल्तीमा १०० जीबी अफर ल्याएको छ । जसअन्तर्गत खल्ती प्रयोगकर्ताले वर्ल्डलिंकका १४ हजार बढी हटस्पटहरूमा १०० जीबी फ्री वाईफाई ३० दिनसम्म प्रयोग गर्न सक्नेछन् । खल्ती प्रयोगकर्ताले आफ्नो आईडी रजिस्टर गरेपश्चात् खल्ती एपको पपुलर सर्भिसेस मा रहेको खल्तीमा १०० जीबी आइकनमा गई गेट १०० जीबी फ्री वाईफाई मा ट्याप गरी एक्टिभेट गरेपछि ३० दिनसम्म फ्री वाईफाई प्रयोग गर्न सकिनेछ । प्रयोगकर्ताको दर्ता गरिएको खल्ती आईडी र वर्ल्डलिंक फ्री वाईफाईमा रजिस्टर भएको आईडी भने एउटै हुनुपर्नेछ । यो अफर पुस २७ देखि माघ २६ सम्म लागू हुने खल्तीले जनाएको छ ।
माओवादीमा पदाधिकारी चयन अनिश्चित,"काठमाडौं (कास) संघीय राजधानीमा आठ दिन (पुस १११८) चलेको आठौं राष्ट्रिय महाधिवेशनले अध्यक्ष छानेको दुई साता हुन लाग्दा पनि माओवादी केन्द्रमा अन्य पदाधिकारीको टुंगो लाग्न सकेको छैन । मुख्यगरी महासचिव पदमा विवाद भएपछि रोकिएको पदाधिकारी चयन प्रक्रिया अहिले नेताहरूमा कोभिड संक्रमण देखिएपछि अनिश्चित बनेको छ । केन्द्रीय नेतृत्वले पूर्णता नपाउँदा माओवादीले महाधिवेशनबाट पारित नीतिअनुसारका कार्यक्रम र योजना बनाउन पाएको छैन । महाधिवेशनले २३७ सदस्यीय केन्द्रीय कमिटी चयन गरेपछि पुस १९ मा भएको पहिलो केन्द्रीय कमिटी बैठकले पुष्पकमल दाहाललाई अध्यक्षमा सर्वसम्मत छानेको थियो । विधानअनुसार हुनुपर्ने २९९ सदस्यीय केन्द्रीय कमिटीमा बाँकी सदस्य र अध्यक्षबाहेकका १४ पदाधिकारी चयन गर्न माओवादी केन्द्रले पुस २५ मा केन्द्रीय कमिटी बैठक बोलाएको थियो । तर पार्टी अध्यक्ष दाहाल र नेता नारायणकाजी श्रेष्ठलगायत दर्जनौं केन्द्रीय नेतामा कोरोना भाइरस संक्रमण पुष्टि भएपछि उक्त बैठक स्थगन गरिएको छ । केन्द्रीय कार्यालयका अधिकांश कर्मचारीमा समेत कोरोना देखिएपछि अर्को बैठक कहिले तय हुने निश्चित छैन । अध्यक्ष दाहाल र नेता श्रेष्ठलाई पुस २४ मा कोरोना संक्रमण पुष्टि भएको थियो । मंगलबार पुनः गरिएको परीक्षणमा पनि कोरोना पोजिटिभ नै देखिएपछि दाहाल चिकित्सकको सल्लाहअनुसार आइसोलेसनमै रहेको उनका स्वकीय सचिव रमेश मल्लले बताए । शक्ति बस्नेत, हरिबोल गजुरेल, मातृका यादवलगायत नेता पनि संक्रमण भएपछि आइसोलेसनमा छन् । दाहालसहितका नेता आइसोलेसनमा बसेपछि माओवादी केन्द्रका सबै गतिविधि ठप्प छन् । पुस १९ को पहिलो केन्द्रीय कमिटी बैठकमा वर्षमान पुन र जनार्दन शर्माले महासचिव पदमा दाबी नछाडेपछि दाहालले अर्को केन्द्रीय कमिटी बैठकबाट पदाधिकारी चयन गर्ने बताएका थिए । दाहालले चीनमा उपचाररत पुनले आफू चाँडै फर्कन लागेको र नेपाल आएपछि मात्रै पदाधिकारी चयन गर्न आग्रह गरेको जानकारी दिँदै पुस २५ का लागि बैठक बोलाएका थिए । केन्द्रीय कमिटीले पछिल्लो नीतिअनुसार संगठन परिचालनको कार्यक्रम बनाएपछि प्रदेश, जिल्ला, स्थानीय र वडा तहसम्म कमिटी सक्रिय हुन्छन् । तर अहिलेसम्म कार्यक्रम बनाउने गरी केन्द्रीय कमिटी बैठक बस्न सकेको छैन । केन्द्रीय नेतृत्वलाई पूर्णता दिन ढिला हुँदा असर देशभरका कमिटीमा असर पर्छ, एक केन्द्रीय सदस्यले भने । चुनावी कार्यक्रम पनि बनाउने बेला भएकाले माओवादीलाई अनिश्चित समयसम्म ढिला गर्ने सुविधा नभएको उनले बताए ।केन्द्रीय कमिटीको एकतिहाइ पोलिटब्युरो र पोलिटब्युरोको एकतिहाइ स्थायी कमिटीमा रहने व्यवस्था विधानमा छ । केन्द्रीय कमिटीलाई पूर्णता नदिएसम्म पोलिटब्युरो र स्थायी कमिटी बन्ने सम्भावना देखिँदैन ।"
एपीएफको तेस्रो जित,"(काठमाडौं)  नेपाल एपीएफ क्लबले प्रधानमन्त्री कप पुरुष ट्वान्टी२० राष्ट्रिय क्रिकेट प्रतियोगितामा लगातार तेस्रो जित पाए पनि सेमिफाइनल सुरक्षित हुन सकेको छैन । एपीएफले बिहीबार रोमाञ्चक खेलमा गण्डकी प्रदेशलाई २ रनले पराजित गर्यो । समूह बी मा समान २ खेल खेल्दै ११ जित निकालेका वाग्मती र लुम्बिनी प्रदेशले मात्र गणितीय हिसाबमा एपीएफलाई उछिन्न सक्छन् । एपीएफले शुक्रबार लुम्बिनीसँग खेल्दै छ । यसमा आफूअनुकूल नतिजा निकालेमा एपीएफ सेमिफाइनल प्रवेश गर्नेछ । मूलपानीको माथिल्लो क्रिकेट मैदानमा टस जितेर ब्याटिङ गरेको एपीएफ १८४ ओभरमा ९२ रनमै अलआउट भयो । जवाफमा आएको गण्डकीलाई ९०७ को स्कोरमा रोक्दै एपीएफले नाटकीय जित हात पार्यो । अन्तिम ओभरमा गण्डकीलाई ६ रन चाहिने अवस्थामा किशोर महतोले विधान श्रेष्ठलाई आउट गरे भने विशाल पौडेल रनआउट भए । गण्डकीले उक्त ओभरमा २ रनमात्र जोडेर हार स्वीकारेको थियो । विधानले ४९ बलमा १ चौकासहित २९ रन बनाए । कप्तान विपिन खत्रीले ३९ बलमा ३ चौका र १ छक्कासहित ३६ रन जोडे । यी दुईबाहेक अन्यले दोहोरो अंकको स्कोर बनाउन सकेनन् । प्लेयर अफ द म्याच एपीएफका कमलसिंह ऐरीले ४ ओभरमा १० रन खर्चेर ३ विकेट लिए । किशोर महतोले ४ ओभरमा १७ रन खर्चेर २ र अविनाश बोहराले १ विकेट लिए । यसअघि एपीएफबाट ओपनर प्रदीप ऐरीले सर्वाधिक १७ रन बनाए । आसिफ शेख १६, दीपक बोहरा १५, सुमित महर्जन १२ र सन्दीप जोरा १० रनमा आउट भए । गण्डकीका कमल परियारले ३, विशालले २ तथा चन्द्र पौडेल, कृष्ण पौडेल र सुवास भण्डारीले ११ विकेट लिए ।अघिल्लो रातको वर्षाले मैदान भिजाएको कारण मूलपानीमा हुने भनिएको त्रिभुवन आर्मी र प्रदेश १ बीचको पहिलो खेल रद्द भएको थियो । यसले विशेष गरी आर्मीलाई ठूलो आघात पुगेको छ । आर्मी पछिल्लो खेलमा एपीएफसँग ४ विकेटले पराजित भएको थियो । आर्मी र सुदूरपश्चिमबीच शुक्रबार मूलपानीमा हुने खेलको विजेता सेमिफाइनल पुग्ने सम्भावना बलियो छ । समूह ए मा नेपाल पुलिस क्लबले पहिलो दुवै खेल जितेको छ । आर्मीको ३ खेलमा ३, सुदूरपश्चिमको २ र कर्णालीको ३ खेलमा २२ तथा प्रदेश १ को २ खेलमा १ अंक छ । सुदूरपश्चिमले त्रिवि क्रिकेट मैदान कीर्तिपुरमा कर्णालीलाई ४७ रनले हराएको थियो । टस हारेपछि ब्याटिङ गरेर सुदूरपश्चिमले १५३८ को स्कोर बनायो । नेपाली यू१९ का विकेटकिपिङ ब्याटर अर्जुन साउदले २३ बलमा ३२ रन बनाए । उनले ४ चौका र १ छक्का प्रहार गरे । वसन्त कार्कीले १७ बलमा ३ छक्कासहित २८, दीपक बोहराले २७ बलमा २५ र खडक बोहराले २४ बलमा २२ रन बनाए । कर्णालीका प्रकाश जैसीले ४ ओभरमा ३६ रन खर्चेर ३, कप्तान रवीन्द्र शाही र दिवान पुनले २२ तथा दिनेश अधिकारीले १ विकेट लिए । कर्णाली जवाफमा १९१ ओभरमा १ सय ६ रनमा अलआउट भयो । रवीन्द्रले ४३ बलमा ४ चौकासहित ३५, अर्जुन घर्तीले २४ बलमा ३ चौका र १ छक्कासहित ३० र अनुप कुँवरले १३ रन बनाए । शेर मल्ल ४ ओभरमा १५ रन खर्चेर ४ विकेट लिए । उनी प्लेयर अफ द म्याच भए । हेमन्त धामीले २ तथा विकास अग्री, आदित्य महता र गजेन्द्र बोहराले ११ विकेट लिए । अर्को खेलमा लुम्बिनीले प्रदेश २ लाई ४२ रनले हरायो । ओपनर देव खनालले ३८ बलमा ५४ रन बनाएपछि टस जितेको लुम्बिनीले २० ओभरमा ८ विकेट गुमाई १ सय ६१ रन बनायो । देवले ३८ बल खेल्दै ४ चौका र २ छक्कासहित ५४ रन बनाए । सौरभ खनाल १०, सुशान्त थापा १४, बासिर अहमद ३७ बलमा ३०, सन्दीप रजाइली १८ बलमा ३० रन बनाई आउट भए । प्रदेश २ का विवेक यादव र रुपेश सिंहले २२ तथा हरिशंकर साह, महबुब आलम र विशाल सुस्लिङले ११ विकेट लिए ।अनिल खरेलले ५ विकेट लिएपछि प्रदेश २ ले ११९९ को स्कोरमात्र बनाउन सक्यो । प्लेयर अफ द म्याच अनिलले ४ ओभरमा १ मेडन राख्दै १३ रन खर्चे । कप्तान कृष्ण कार्की, सिद्धान्त शाही र बसिर अहमदले ११ विकेट लिए । चोटका कारण दसौं नम्बरमा ब्याटिङ गर्न आएका विवेकले २४ बलमा अविजित ३६ रन बनाए । उनले २ चौका र ३ छक्का प्रहार गरे । सन्तोष कार्की र हरिशंकर झा १४१४, आदिल आलम र रूपेश १३३ तथा महबुब ११ रनमा आउट भए ।"
नवौं चरणको समीकरण,"(काठमाडौं)  सहिद स्मारक लिग ए डिभिजन ०७८ मा शुक्रबारदेखि नवौं चरण सुरु हुनेछ । त्यसमा सबैको नजर हुनेछ मनाङ मर्स्याङ्दी र मछिन्द्र क्लबको फरक फरक खेलमा । आठपल्टको लिग विजेता मनाङलाई यसपल्ट लिग उपाधिको होडमा कायम रहने हो भने शुक्रबार सातदोबाटो युवाको सामना गर्दा त्यसमा जित निकाल्न आवश्यक हुनेछ । आठौं चरण समाप्तिमा मनाङ दोस्रो स्थानमा छ । यो शीर्षस्थानको मछिन्द्रसँग एक अंकको दूरी हो । डिफेन्डिङ च्याम्पियन मछिन्द्र भने २० अंकसहित शीर्षस्थानमा छ । टोली अहिलेसम्म अपराजित छ । मछिन्द्रले आइतबार ब्रिगेड ब्वाइजको सामना गर्नेछ । मनाङ प्रशिक्षक टोपे फुजाले सातदोबाटोको सामना गर्दा स्पष्ट ३ अंकका लागि खेल्ने बताएका छन् । उनी भन्छन्, सातदोबाटो नयाँ टिम हो, उनीहरूको प्रदर्शन राम्रो छ । खासमा सबै टिमले राम्रो खेलिरहेका छन् । त्यसैले हामीले सातदोबाटोविरुद्ध खेल्ने भनेकै ३ अंकका लागि हो । सातदोबाटोका सहायक प्रशिक्षक सुरज महर्जन मान्छन्, मनाङ आफ्नो टिमका लागि निकै बलियो प्रतिद्वन्द्वी हो । माथिल्लो डिभिजनमा नवआगन्तुकका रूपमा सातदोबाटोको यो मनाङविरुद्ध पहिलो खेल हुनेछ । सातदोबाटो ९ अंक लिएर आठौं स्थानमा छ । रेलिगेसनबाट बच्न संघर्षरत ब्रिगेड ब्वाइजको ६ अंकमात्र छ । ब्रिगेड १२ औं स्थानमा छ । यो रेलिगेसन क्षेत्रबाट ठ्याक्कै एक स्थानमात्र माथि हो । मछिन्द्र प्रशिक्षक प्रवेश कटुवाल ब्रिगेड ब्वाइजले बलियो चुनौती पेस गर्ने मान्छन् । उनी भन्छन्, ब्रिगेड ब्वाइजसँगको तयारी हामीले पूरा गरेका छौं, अहिले यो टिम रेलिगेसन क्षेत्रमा छ, त्यसैले उनीहरूसँग कडा प्रतिस्पर्धा गर्नुपर्नेछ । हामीले खेल्ने भनेको जितकै लागि हो । मछिन्द्रले पनि यो खेलमा आफूअनुकूल नतिजा निकाल्न सकेन भने टोलीमाथि शीर्षस्थान गुमाउने डर हुनेछ । पछिल्लो समय लय समात्ने प्रयासमा रहेको थ्रीस्टारले शनिबार संकटाको सामना गर्नेछ । यो आठौं चरणको सर्वाधिक महत्त्वको खेल हुनेछ । यो खेलको नतिजाले धेरै हदसम्म शीर्ष चारको समीकरण तयार पार्नेछ । संकटा अहिलेसम्म अपराजित छ र त्यसमा ५ बराबरी छ । त्यसै खेललाई लिएर थ्रीस्टारका प्रशिक्षक उर्जेन श्रेष्ठ भन्छन्, हाम्रो तयारी राम्रो छ, गोल निस्किरहेको छ । अब अझ राम्रो हुन्छ जस्तो लाग्छ । संकटा राम्रो टिम हो, त्यसैले उसले एकै खेल पनि गुमाएको छैन । शनिबार नै पहिलो खेलमा फ्रेन्ड्सले आर्मीको सामना गर्नेछ । त्यसमा जितसँगै आर्मीले पनि शीर्ष चारमा आफ्नो पकड बलियो बनाउन चाहन्छ । आर्मी प्रशिक्षक नवीन न्यौपाने भन्छन्, हाम्रा लागि मुख्य कुरा अगाडि बढ्न ३ अंक हो । शीर्ष तीनमा रहन हाम्रो लागि जितबाहेक अर्को विकल्प छैन । फ्रेन्ड्स रेलिगेसनबाट बच्न संघर्षरत रहेको हुनाले उनीहरूका लागि पनि ३ अंक उत्तिकै महत्त्व छ । यस्तोमा फ्रेन्ड्सले के गर्नेछ त ? प्रशिक्षक मृगेन्द्र मिश्रले दाबी गरेका छन्, आफ्ना अन्तिम ५ खेलमध्ये कम्तीमा तीनमा जित निकाल्ने छौं । उनी भन्छन्, आर्मीविरुद्ध हामीलाई जसरी पनि जित्नु छ ।"
आर्मी र हेल्प नेपालको आशा,"पोखरा (कास) दोस्रो संस्करणको टाइगर कप आमन्त्रित खुला क्लब च्याम्पियनसिप महिला तथा पुरुष भलिबल प्रतियोगितामा पुरुषतर्फ विभागीय टोली त्रिभुवन आर्मी र टिपटप हेल्प नेपालले फाइनल पुग्ने सम्भावना जीवित राखेका छन् । दुवै टिमले प्रतियोगिताको तेस्रो दिन बिहीबार विपक्षीलाई पराजित गर्दै फाइनल पुग्ने सम्भावना कायम राखे । पुलिस अपराजित रहँदै ८ अंकसहित शीर्षस्थानमा छ । हेल्प नेपालले एपीएफ क्लबलाई ३१ को सेटमा पराजित गर्दै ७ अंक जोडेको छ । पहिलो सेट २३२५ ले एपीएफलाई सुम्पिएको हेल्प नेपालले त्यसपछि २५२०, २५१५, २५१९ ले लगातार सेट आफ्नो पक्षमा पार्यो । चौथो हार बेहोरेको एपीएफ खाता नखोल्दै प्रतियोगिताबाट बाहिरिइसकेको छ ।साबिक विजेता गण्डकी प्रदेशलाई ३१ को सेटमा पराजित गर्दै त्रिभुवन आर्मी क्लबले टाइगर कपको फाइनल पुग्ने सम्भावना बलियो बनाएको छ । पोखरा रंगशालास्थित भलिबल प्रशिक्षण केन्द्रमा बिहीबार आर्मीले पहिलो सेटमा २५१५ ले गण्डकीलाई रोक्यो । दोस्रो सेट २०२५ ले गुमाएको आर्मीले तेस्रो सेट २५१५ ले नै आफ्नो पक्षमा पार्दै खेलमा फर्कियो । प्रतिस्पर्धात्मक बनेको चौथो सेटमा आर्मीले २६२४ को नतिजा निकाल्न सफल भयो । आर्मीले ३ खेलबाट ६ अंक जोडेको छ । हारसँगै साबिक विजेता गण्डकी प्रतियोगिताबाट बाहिरिएको छ । एक खेल खेल्न बाँकी रहेको गण्डकीसँग ३ खेलबाट ३ अंकमात्रै छ ।फाइनल प्रवेश गर्ने टिम शुक्रबारको खेलले निर्धारण गर्नेछ । लिगका अन्तिम चरणमा शुक्रबार हेल्प नेपाल स्पोर्ट्स क्लबले गण्डकी प्रदेश तथा नेपाल पुलिस क्लबले त्रिभुवन आर्मीसँग प्रतिस्पर्धा गर्नेछन् ।"
सन्देश र विशालको राष्ट्रिय कीर्तिमान,"काठमाडौं (कास) नेपाल पुलिस क्लबका भारोत्तोलक सन्देश गुरुङ र विशालसिंह विष्टले भक्तपुरमा भएको राष्ट्रिय भारोत्तोलन प्रतियोगितामा बिहीबार एकअर्काको राष्ट्रिय कीर्तिमान तोडेका छन् । सिनियर पुरुष ९६ केजीमा सन्देशले स्न्याचतर्फ १ सय ९ केजी भार बहन गर्दै कीर्तिमान बनाए । उनले २०७७ सालमा राजविराजमा भएको राष्ट्रव्यापी भारोत्तोलनमा विशालसिंहले बनाएको १ सय ८ केजीको कीर्तिमान भंग गरे । सन्देशले स्न्याचमा १०९ केजीसहित क्लिन एन्ड जर्कमा १ सय ३७ केजी गरी कुल २ सय ४६ केजी उठाउँदै स्वर्ण जिते । एपीएफका सुजन बिकले रजत र धनुषाका उज्ज्वलकुमार मिश्राले कांस्य जिते ।पुरुष १०२ केजीमा विशालले स्न्याच, क्लिन र कुलमा राष्ट्रिय कीर्तिमान बनाए । उनले स्न्याचमा १ सय ११ र क्लिनमा १ सय ५० केजी गरी कुल २ सय ६१ केजी उचाले । यसअघि उक्त कीर्तिमान सन्देश गुरुङको नाममा थियो । सन्देशको नाममा स्न्याचमा १ सय ३ केजी र क्लिनमा १ सय ३५ केजीको कीर्तिमान थियो । आर्मीका विनोद खड्का दोस्रो र एपीएफका रणबहादुर नगरकोटी तेस्रो भए ।"

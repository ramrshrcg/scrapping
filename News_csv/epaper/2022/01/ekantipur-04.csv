शीर्षक,विवरण
सीमा रक्षकलाई हिउँसँग लड्न छैन साधनस्रोत,"गृह मन्त्रालयका प्रवक्ता प्रदीपकुमार कोइरालाले यो समस्या आकस्मिक रूपमा निम्तिएको नभई पूर्वअनुमान गरेअनुसारकै भएको र साधनस्रोतले भ्याएसम्म व्यवस्थापनमा ध्यान दिइएको बताए । हिमाली क्षेत्रको प्रतिकूल मौसममा बसेर ड्युटी गर्नु त्यति सहज त पक्कै छैन, त्यसका बाबजुद सरकारले बन्दोबस्ती व्यवस्थापनमा ध्यान दिएकै छ, उनले भने, कहिलेकाहीं आकलन गरिएभन्दा बढी जोखिम निम्तिन्छ, त्यसका बाबजुद थप केकस्तो व्यवस्थापन गर्न सकिन्छ भनेर सशस्त्र प्रहरीबाट प्रस्ताव आउनुपर्यो, त्यसका आधारमा स्रोतसाधनबारे पुनरावलोकन गर्न सकिन्छ ।गत वर्ष गृह मन्त्रालयले प्रहरी र सशस्त्रको रासन र लत्ताकपडा समयसापेक्ष बनाउन सहसचिव थानेश्वर गौतमको संयोजकत्वमा अध्ययन समिति बनाए पनि हिमाली भेग विशेष केही निर्णय भएन । गएको साउनबाट प्रहरी र सशस्त्रको रासन स्केल १५ प्रतिशत वृद्धि भयो तर स्थान विशेषमा सम्बोधन भएन । त्यस्तै, सशस्त्रले अल्पकालीन, मध्यकालीन र दीर्घकालीन रणनीति तय गर्दै चीनतर्फ १५ र भारततर्फ ४ सय ८५ ठाउँमा बीओपी स्थापना गर्ने र त्यसअनुसार साधनस्रोत व्यवस्थापनको प्रस्ताव गृहमा बुझाइसके पनि त्यसबारे अर्थबाट स्वीकृति नहुँदा योजना अलपत्र परेको गृहस्रोत बताउँछ । सशस्त्रले दम, मुटु, मिर्गौलालगायतमा समस्या देखिएका दीर्घरोगी कर्मचारीलाई हिमाली भेगमा नखटाउन अनौपचारिक अध्ययन थालेको थियो । त्यो अध्ययन पनि कार्यान्वयनमा आउन सकेन ।सरकारले चीन र भारतसँग सीमा जोडिएका उच्च हिमाली क्षेत्रका एक दर्जनभन्दा बढी स्थानमा बीओपी तैनाथ गरे पनि प्रतिकूल मौसमसँग जुध्ने र पुग्ने गरी पर्याप्त साधनस्रोत र उपकरण व्यवस्थापनमा ध्यान दिएको छैन । हिमपातपछिको चिसो छल्न माइनस तापक्रम अनुकूलका बन्दोबस्ती अझै पर्याप्त नभएको हिमाली भेगमा सीमा सुरक्षार्थ खटिएका एक अधिकृतको गुनासो छ । सशस्त्र प्रहरी प्रवक्ता श्रेष्ठले हिमाली ज्याकेटलगायतमा स्केलअनुसार पोसाक उपलब्ध गराइएको र कतिपय स्थानमा त्यहीअनुसार भौतिक संरचना निर्माणका क्रममा रहेको बताए । उच्च हिमाली भेगका लागि सरकारबाटै विशेष रूपमा बन्दोबस्ती व्यवस्थापन गर्न आवश्यक रहेको हिमाली क्षेत्रमा तैनाथ एक सुरक्षाकर्मीको भनाइ छ । प्रतिकूल मौसमका कारण सञ्चारसम्बन्ध अवरुद्ध हुँदा लामो समयसम्म परिवारसँग कुरा गर्न पनि नपाउने समस्या रहेको हिमाली क्षेत्रमा खटिएका अर्का सुरक्षाकर्मीले गुनासो गरे । सरकारले नियमित रूपमा तोकेको स्केलअनुसारका बन्दोबस्तीका सामान त आएका छन्, तर यो मात्रै पर्याप्त छैन, हिउँ काट्न परम्परागत गैंती र बेल्चा जस्ता उपकरणमा भर पर्नुपरेको छ, माइनस तापक्रम छल्ने घर बनेका छैनन्, आपत्कालीन खोजउद्धारका सामान छैनन्, एक सुरक्षाकर्मीले भने, यस्तो अनकन्टारमा पर्याप्त साधनस्रोतबेगर खटिँदा सुरक्षा व्यवस्थापन र विपद् जोखिम न्यूनीकरणका चुनौती त छँदै छन्, मानसिक तनावको त हिसाबकिताबै छैन ।हिमाली भेगमा सीमा अपराध रोकथाम तथा नियन्त्रणका लागि खटिएका नेपाल प्रहरीका जनशक्ति भने चिसो र हिमपातको मौसमसँगै ६ महिना तल्लो क्षेत्रका युनिटमा आउने गर्छन् । तर, सशस्त्रलाई भने त्यो विकल्प छैन । सशस्त्र प्रहरीका पूर्वअतिरिक्त महानिरीक्षक नारायणबाबु थापा उच्च हिमाली भेगका बीओपीमा तैनाथ सुरक्षाकर्मीलाई मौसमअनुकूल ब्यारेक, लत्ताकपडा र सञ्चार सम्पर्क सुविधा न्यूनतम आधारभूत आवश्यकता भए पनि सरकारले त्यसलाई गम्भीरताका साथ नलिएको बताए । बीओपी स्थापना भएका ठाउँमा पुसमाघमा जमेको हिउँ व्यवस्थापन गर्न आवतजावत स्थानको प्राथमिकता निर्धारण गरेर पगाल्नेहटाउने रसायनउपकरण पनि आवश्यक पर्ने तर त्यसबारे सरकारले ध्यान नदिएको उनले बताए ।चिसोका कारण रुघाखोकी, निमोनियाको जोखिम रहन्छ । त्यसबाट बच्न न्यानो बनाइराख्न ब्यारेक कक्ष नै हिटिङ गर्नुपर्ने हुन सक्छ । तर, पर्याप्त इन्धन, बिजुली सुविधा र अन्य वैकल्पिक व्यवस्था अपुग छ । थापाले भने, भूगोल र मौसमको अध्ययनबिनै लहडमा संरचना स्थापना गर्ने र स्थापना गरिसकेपछि त्यसअनुकूलका बन्दोबस्तीलाई कर्मकाण्डी रूपमा लिने सरकारको प्रवृत्ति छ, यसबाट जुन प्रयोजनका लागि सशस्त्रलाई सीमा सुरक्षार्थ तैनाथ गरिएको हो, त्योअनुसारको लक्ष्य हासिल गर्न सकिँदैन । प्रतिकूल मौसमी क्षेत्रमा बीओपी तैनाथ गरिसकेपछि बन्दोबस्तीमा महँगो भयो भनेर राज्यले खर्चमा कन्जुस्याइँ गर्न नहुने उनले टिप्पणी गरे ।पूर्वएआईजी थापाले आफन्त, परिवार, नातागोतासँग निरन्तर सम्पर्क र हिमचिममा बसिरहेको मानिस प्रतिकूल मौसमका कारण २३ महिनासम्म भेटघाट र कुराकानी गर्न नपाउँदा मानसिक समस्यासमेत उत्पन्न हुन सक्नेतर्फ सरकारले ध्यान पुर्याउनुपर्ने बताए । एउटा सिपाहीले घरपरिवार र आफन्तबाट सम्पर्कविच्छेद भएर लामो समयसम्म बस्नुपर्दाको मनोविज्ञान कस्तो हुन्छ, त्यसबाट उत्पन्न हुन सक्ने नतिजाबारे समेत ध्यान दिएर विकट क्षेत्रका बीओपीको बन्दोबस्तीमा सरकारले ध्यान दिन आवश्यक छ, उनले भने, हिमपात र माइनस तापक्रम भएका ठाउँमा कम्तीमा नियमित सञ्चारसम्पर्क, न्यानो कपडा, हिटरबत्तीबिजुली, औषधिमूलो, आवश्यकताअनुसार खाद्यान्न जस्ता न्यूनतम आवश्यकतालाई अभाव हुन दिनु हुँदैन । २०७६ अघिसम्म चीनसँग सीमा जोडिएका क्षेत्रमा बीओपी संख्या शून्य थियो । अहिले चीनतर्फ ७ स्थानमा बीओपी स्थापना भइसकेका छन् । यसलाई १५ पुर्याउने सरकारको योजनामा छ । तर, भएकैमा स्रोतसाधन पर्याप्त पुग्न सकेको छैन । अहिलेको बन्दोबस्ती प्रतिकूल मौसमसँग जुध्ने खालको व्यवस्थित छैन । दुई वर्षको अवधिमा बीओपी स्थापनालाई उच्च प्राथमिकता दिए पनि त्यसअनुसारका उपकरण र व्यक्तिगत बन्दोबस्तीमा ध्यान दिइएको छैन । कतिसम्म भने ब्यारेकभित्रै ४ फिटभन्दा माथिसम्म हिउँ जमेर सेताम्मे हुँदा पनि गैंती र बेल्चाको भरमा हिउँ पन्छाउनुपर्ने बाध्यता छ । हिमपात भएर ब्यारेक नै जोखिममा पर्न सक्नेतर्फ त्यसविरुद्ध प्रतिकार्य योजना केकस्तो अपनाउने भन्ने खासै ध्यान दिइएको छैन । हिमाली क्षेत्रका बीओपीसँग सम्बन्धित बाहिनी कार्यालयका अलावा सिधै हेडक्वार्टरले सम्पर्क गर्ने व्यवस्था मिलाए पनि मौसम प्रतिकूलका बेला कठिनाइ हुने गरेको सशस्त्र प्रहरी सीमा तथा कार्यविभागका एक अधिकारीले बताए । दैनिकजसो सम्बन्धित बाहिनीमार्फत र आवश्यकताअनुसार सिधै बीओपी कमान्डरसँगै वस्तुस्थिति बुझ्ने काम हुने गरे पनि हिमपातका कारण कतिपय युनिट सम्पर्कबाट टाढै रहेको उनको भनाइ छ । सशस्त्रका लागि हिमपात हुनुअघि नै ६ महिनाका लागि पुग्ने खाद्यान्न ढुवानीको व्यवस्था गरिएको छ । तर, बाटो अवरुद्ध हुँदा त्यस अवधिभर मौसमी तरकारी र अन्य खाद्यवस्तु ढुवानी गर्न सक्ने स्थिति छैन । त्यसका लागि व्यवस्थित ड्राइफुड खरिद र भण्डारणको व्यवस्था छैन । सुरक्षाकर्मीलाई पनि स्केलअनुसार आउने पोसाक मात्रै छ ।"
अध्यक्षमा फेरि दाहाल,"चीनमा उपचाररत पुन महासचिवका दाबेदार हुन् । पटकपटक मन्त्री बनेका उनले पनि आफ्नो गृहजिल्लामा बलियो संगठन बनाएका छन् । उनले पार्टीलाई फरक ढंगले चलाउन महासचिवमा आफ्नो दाबी स्वाभाविक भएको निकटहरूसँग बताउने गरेका छन् । २०६३ बाट माओवादीको सचिवालय सदस्य बनेका उनी हेटौंडा महाधिवेशनबाट सचिव बनेका थिए । उनी लामो समयदेखि दाहालको विश्वासिलो पात्रका रूपमा रहँदै आएका छन् । उनी छिट्टै नेपाल फर्कने भएका छन् । महासचिवको दाबेदारका अर्का नेता हुन् जनार्दन शर्मा । उनी हाल अर्थमन्त्रीसमेत छन् । आफ्नै खुट्टामा उभिएको पार्टी बनाउने आत्मविश्वास र मार्गचित्रसहित शर्माले महासचिव बन्ने आकांक्षा राखेका छन् । दाहालसँग कहिले सहकार्य त कहिले संघर्षको नीति लिने उनी सक्रिय नेतामध्ये पर्छन् । प्रदेश र जिल्ला तहसम्म आफ्नो पक्षमा नेताकार्यकर्ता बनाएका शर्माले पनि महासचिव बनेर माओवादीलाई नयाँ ढंगले चलाउने दाबी गर्दै आएका छन् । गृहजिल्ला रुकुममा उनले माओवादीको बलियो संगठन निर्माण गरेका छन् । महासचिवका लागि आकांक्षा राख्नेमा ऊर्जामन्त्री पम्फा भुसाल पनि छिन् । दाहालसँगको भेटमा भुसालले आफू महासचिवको दाबेदार भएको बताएकी छन् । पार्टी विभाजन हुँदा मोहन वैद्यतिर लागेकी उनी २०७४ को चुनावअगाडि माओवादीमा फर्केकी थिइन् । पार्टीभित्र उनी सबैभन्दा वरिष्ठ महिला नेता हुन् । दाहालसँग उनको सम्बन्ध राम्रो छ । पार्टीभित्र आफूभन्दा जुनियरबीच महासचिवका लागि प्रतिस्पर्धा देखिएपछि देव गुरुङले पनि आकांक्षा राखेका छन् । त्यसबाहेक शक्ति बस्नेत र गिरिराजमणि पोखरेलले पनि महासचिवमा दाबी गरेका छन् । माओवादी नेताहरूका अनुसार आकांक्षी धेरै भए पनि अन्तिममा पुन र शर्माबीच प्रतिस्पर्धाको सम्भावना छ । अध्यक्ष दाहालले सहमति जुटाउन सबै विकल्पमा कोसिस गर्ने र सहमति नभए निर्वाचनसम्म जान सक्ने संकेत गरेको उनीनिकट नेताहरू बताउँछन् । पुन र शर्मा एकअर्कालाई स्वीकार गर्ने पक्षमा छैनन्, बरु दुवै जना निर्वाचनका लागि तयार छन् । महासचिवका लागि पुन र शर्माले दाहाललाई रिझाउन सम्भव भएसम्मका उपाय अवलम्बन गरेको स्रोतको भनाइ छ । माओवादी केन्द्रका अध्यक्ष दाहालले पार्टीको केन्द्रीय समिति चयन लोकतान्त्रिक विधिबाट भएको दाबी गरेका छन् । ललितपुरको सानेपामा सोमबार बसेको केन्द्रीय समिति बैठकबाट सर्वसम्मत अध्यक्ष निर्वाचित भएपछि सम्बोधन गर्दै उनले कुनै एक व्यक्तिको आदेशमा नभई स्थायी र आयोजक समितिको सर्वसम्मत प्रस्तावबाट समिति चयन भएको दाबी गरे । हाम्रो महाधिवेशन विचारमा आधारित भएर बहस भयो । हामीले राजनीतिक प्रतिवेदन र विधानमाथि गम्भीरतापूर्वक बहस गरेर पारित गर्यौं । प्रदेशप्रदेशमा नेतृत्वको जिम्मा दिएका कमरेडहरूको रायसुझावलाई नै हामीले आत्मसात् गर्यौं र त्यसलाई केन्द्रित गरेर महाधिवेशन हलमा प्रस्तुत गर्यौं, उनले भने, प्रचण्डको आदेशका रूपमा होइन, त्यतिबेला आयोजक र स्थायी समितिको सर्वसम्मत प्रस्तावका रूपमा केन्द्रीय समिति निर्वाचित गर्यौं । महाधिवेशनमा सबैभन्दा बढी देश र जनताका हकअधिकार, विकास निर्माणको बारेमा जनवादी बहसबाट निचोड निकाल्न सफल भएको दाबी दाहालको छ । तर त्यसबारे मिडियामा गलत प्रचार भएको उनको गुनासो थियो । कतिपय मिडियामा प्रचण्डले आदेश दियो, ताली लगाउनुस् भन्यो, ताली लगाए भनेर हाम्रो महाधिवेशनमा आएका झन्डै १८ सय नेताको अपमान गर्न खोजियो, मलाई दुःख र नमिठो लाग्यो, उनले भने । तर, महाधिवेशनबाट फेरि एक पटक ऐतिहासिक क्रमभंग गरेको दाहालको भनाइ छ । हामीले पार्टीलाई क्रान्तिकारी रूपमा अगाडि बढाउने, राष्ट्र र जनताको बृहत्तर हितका निम्ति समर्पित पार्टीका रूपमा अगाडि बढाउने ऐतिहासिक संकल्प लिएर आएका छौं, केन्द्रीय समिति र मेरो काँधमा निकै ठूलो जिम्मेवारी थपिएको छ, उनले भने । लामो समयदेखि आफू पार्टीको नेतृत्वमा रहेर नेपालका ऐतिहासिक घटनाक्रमको नेतृत्व गर्ने अवसर प्राप्त भएको दाबी पनि दाहालले गरे । दाहाल तीन दशकभन्दा बढी समय पार्टीको नेतृत्वमा छन् । अध्यक्षको हैसियतमा आफ्ना लागि अन्तिम अवसर भएको जनाउँदै दाहालले भने, आज यो जिम्मेवारी फेरि एक पटक बोक्दै गर्दा, अध्यक्षको हैसियतले यो राष्ट्र, जनताको सेवा गर्ने र महान् बहस उठाउँदै विश्वभरिकै न्यायपूर्ण आन्दोलन र विश्वभरिकै श्रमिक जनताको सेवा गर्ने यो अन्तिम अवसर हो ।"
ओलीकै नीतिलाई अनुमोदन ?,"(काठमाडौं)  तत्कालीन प्रधानमन्त्री केपी शर्मा ओलीले चार वर्षअघि राष्ट्रिय अनुसन्धान, राजस्व अनुसन्धान र सम्पत्ति शुद्धीकरण विभागलाई आफूमातहत ल्याउँदा चर्को विरोध गरेका प्रधानमन्त्री शेरबहादुर देउवाले अहिले तीनै निकायलाई पूर्ववत् अवस्थामा फर्काउन मानेका छैनन् । अर्थमन्त्री जनार्दन शर्माले राजस्व र सम्पत्ति शुद्धीकरण विभागलाई अर्थमा सार्न केही समययता आग्रह गरिरहेका छन् तर बालुवाटार सकारात्मक नभएकै कारण यी दुईसहित तत्कालीन प्रधानमन्त्री ओलीले आफूमातहत ल्याएका दर्जनभन्दा बढी शक्तिशाली निकाय अहिले पनि प्रधानमन्त्री तथा मन्त्रिपरिषद् कार्यालय मातहतमै छन् । अर्थ मन्त्रालयसँग समन्वय गरिराख्नुपर्ने राजस्व अनुसन्धान र सम्पत्ति शुद्धीकरण विभागलाई पूर्ववत् अवस्थामै राख्दा काममा प्रभावकारिता अझै बढ्न सक्ने ठानेर अर्थमन्त्रीज्यूले ल्याउने कोसिस गर्नुभएको थियो, हामीलाई पनि आफ्नो तहबाट कोसिस गर्नु भन्ने आदेश भएको हो, अर्थ मन्त्रालय उच्च स्रोतले कान्तिपुरसँग भन्यो, सुरुमा प्र्रधानमन्त्री सकारात्मक देखिनुभएको थियो । पछि म्याडम (आरजु) मान्नुभएन भन्ने कुरा सुन्नमा आयो ।तत्कालीन प्रधानमन्त्री ओलीले २०७४ फागुन ११ मा नेपाल सरकार (कार्यविभाजन) निमावली संशोधन गरेर यी दुईसहित राष्ट्रिय अनुसन्धान विभागलाई प्रधानमन्त्री कार्यालयमातहत ल्याएका थिए । कार्य विभाजनसँग सम्बन्धित नियमावली संशोधन गर्नुअघि प्रधानमन्त्री कार्यालयले गर्ने भनेर ३५ वटा काम तोकिएका थिए । राज्यका शक्तिशाली तीनवटा निकाय थपिएपछि पनि ओलीले पुनः नियमावली संशोधन गर्दै आफूमा शक्तिकेन्द्रित गर्दै लगेका थिए । पछिल्लो पटक उनले कानुन मन्त्रालयमातहत रहेको महान्यायाधिवक्ताको कार्यालय र सरकारी वकिलको सम्पर्क निकाय, समाज कल्याण परिषद् मातहत रहेको गैरसरकारी संस्थाको नियमन गर्ने अधिकार, राष्ट्रिय गौरवका ठूला आयोजना निगरानी गर्नेलगायत अधिकार आफूमातहत ल्याई प्रधानमन्त्री तथा मन्त्रिपरिषद् कार्यालयबाट सम्पादन हुने कामको सूची नै ४८ वटा पुर्याएका थिए । यीबाहेक प्रधानमन्त्री विभिन्न विश्वविद्यालयका कुलपति हुने व्यवस्था छ । संसद्मा दुई तिहाइभन्दा बढीको समर्थन प्राप्त प्रधानमन्त्री बनेका ओलीले एउटै व्यक्तिमा शक्तिकेन्द्रित गर्न खोजेको भन्दै त्यतिबेला प्रमुख प्रतिपक्षी दलको नेताको हैसियतमा देउवाले ओलीलाई सर्वसत्तावादी र अधिनायकवादी को संज्ञा दिएका थिए । कांग्रेसले त देशैभर विरोध प्रदर्शनसमेत गरेको थियो । आफैं कार्यकारी प्रमुख भएका बेला तिनै प्रश्न आउँदा देउवा किन ती निकायलाई पूर्ववत् अवस्थामा ल्याउन चाहँदैनन् त ? कांग्रेसका एक नेता भन्छन्, ओलीले आफ्नै पार्टीका अर्थमन्त्री हुँदा त यी दुई निकायलाई आफूमातहत ल्याएका थिए भने अहिले फरक पार्टीका अर्थमन्त्री छन् । त्यसैले पनि प्रधानमन्त्रीले दिन नचाहेको हुन सक्छ । प्रधानमन्त्री तथा मन्त्रिपरिषद् कार्यालयका प्रवक्ता कृष्णबहादुर राउतले भने यस विषयमा केही बोल्न चाहेनन् । हाम्रो तहमा जानकारी छैन, उनले भने ।सिद्धान्ततः राष्ट्रिय सुरक्षालाई सुदृढ बनाउन राष्ट्रिय अनुसन्धान विभागको जन्म भएको हो । त्यसैगरी राजस्व चुहावट र आर्थिक अपराध नियन्त्रण गर्न राजस्व अनुसन्धान विभाग र स्रोत नखुलेको सम्पत्ति छानबिन गर्नका लागि सम्पत्ति शुद्धीकरण विभाग स्थापना भएका थिए । पछिल्लो पटक यी शक्तिशाली निकाय राजनीतिक नेताको हतियार बन्न थालेपछि व्यावसायिकता मर्दै गएको धेरैको बुझाइ छ ।राज्यका महत्त्वपूर्ण यी संरचनामा भइरहेको राजनीतीकरणको असर कतिसम्म पर्छ भन्ने उदाहरण बनेको छ राजस्व अनुसन्धान विभागले बाराका उमाशंकर रायभर र दोलखाका लछुमन माझीसहित ८ जनाविरुद्ध लगाएको राजस्व छलीका मुद्दा । दुई गाँस खानाका लागि मजदुरी गर्नुपर्ने हैसियतमा रहेका रायभरलाई २८ करोड र लछुमन माझीसहितलाई ५ करोड ५६ लाख बिगोसहितको मुद्दा दायर गर्ने राजस्व अनुसन्धान विभागले वास्तविक राजस्व छल्नेहरूमाथि भने अनुसन्धान गर्ने जाँगर नै देखाएन । यस्ता निकायलाई स्वायत्त नबनाएर प्रधानमन्त्री वा अर्थ मन्त्रालयमातहत राख्दा हुने यही हो, कांग्रेसका एक नेताले भने, आर्थिक लेनदेन नमिलेका आधारमा यस्तै निकायलाई दुरुपयोग गरेर पूर्वाग्रह साध्ने कामसमेत शक्तिशाली व्यक्तिबाट हुने गरेका छन् । जसको सरकार भए पनि यस्ता निकाय स्वायत्त हुनुपर्छ । नत्र चोरलाई चौतारो भनेजस्तो हुन जान्छ ।आफ्ना विरोधीलाई तह लगाउन ओलीले अर्थ मन्त्रालयमातहत रहेका दुई शक्तिशाली विभागलाई प्रधानमन्त्री तथा मन्त्रिपरिषद् कार्यालयमा ल्याइएको भनेर प्रश्न उठाउँदै आएका देउवाले अहिले त्यही प्रश्न आफूतिर फर्कंदा भने मौन छन् । संविधानविद् विपिन अधिकारीका अनुसार शक्तिको प्रदर्शन र कतिपय अवस्थामा नियन्त्रण गर्न पाइने उद्देश्यले यस्ता निकायलाई स्वायत्त हुन नदिने अभ्यास छ । राजनीतिक रूपमा निर्णय गर्नुपर्ने परिस्थितिमा बाहेक यस्ता निकायलाई व्यावसायिक रूपमा काम गर्न स्वायत्तता छाड्नुपर्ने अधिकारीले बताए । कार्यकारी प्रमुखको काम बोझिलो हुने भएकाले सबै क्षेत्रमा प्रधानमन्त्रीले हात हाल्न नहुने उनको तर्क छ । प्रधानमन्त्रीले डाक्टर, अर्थशास्त्री, वकिल सबैको काम मै गर्छु भन्ने होइन, अलग निकाय सिर्जना गर्नुको अर्थ यिनमा विज्ञता चाहिन्छ, काम गर्ने शैलीमा विशिष्टिता चाहिन्छ भन्ने हो । राजनीतिक निर्णय प्रधानमन्त्रीको हातमा हुन्छ तर यस्ता निकायलाई जरोदेखि नै प्रभावित बनाउने काम गर्न हुन्न । अनुसन्धानकै काममा प्रधानमन्त्रीले हस्तक्षेप गर्ने, कुन प्रमाण लिने र कुन नलिने भनेर निर्देशन दिने हो भने विवेकको कुरा रहँदैन, अधिकारीले भने, समस्या आउँदा निकास दिने काम प्रधानमन्त्रीको क्षेत्राधिकारको विषय हुन्छ तर व्यावसायिक रूपमै निर्णय गर्न नदिने प्रवृत्ति राम्रो हुन्न ।ओलीले प्रधानमन्त्रीमातहत लगेपछि हालका गृहमन्त्री बालकृष्ण खाँणले पनि फिर्ता ल्याउने प्रयास नगरेका होइनन् । तर, देउवाले प्रधानमन्त्रीमातहत रहिसकेकाले फिर्ता पठाउन मानेनन् । गुप्तचरी निकायसँग सूचनाको सिधा पहुँच हुने भएकाले प्रधानमन्त्री देउवाले यो निकायलाई आफूमातहत नै राख्न चाहेको बालुवाटार स्रोतले बतायो । एउटै पार्टीका प्रधानमन्त्री र गृहमन्त्री हुँदा त स्वार्थ बाझिन्छ भने फरक पार्टीको अर्थमन्त्री रहेका बेला देउवाले आफूमातहत रहेका राजस्व अनुसन्धान विभाग र सम्पत्ति शुद्धीकरण विभागलाई पठाउन तयार हुने कुरै भएन । राजस्वको लक्ष्य निर्धारणसँग सम्बन्धित क्षेत्रका काममा विभागले अर्थ मन्त्रालयसँगै समन्वय गर्नुपर्ने भएकाले यी दुई विभाग अर्थ मन्त्रालयमातहत ल्याउन मन्त्रीले प्रयास गर्नुभएको थियो, हामीलाई पनि प्रयास गर्नुपर्यो भनेर भन्नुभएको हो, अर्थ मन्त्रालय उच्च स्रोतले भन्यो, तर बालुवाटार तयार भएन । खासगरी त्यसमा म्याडम (आरजु) ले नमानेको कुरा हामीले सुन्यौं ।ओलीले ७७ जिल्लाकै महान्यायाधिवक्ता कार्यालयको तालुकदार मन्त्रालय प्रधानमन्त्री तथा मन्त्रिपरिषद् कार्यालयलाई बनाएका छन् । त्यसअघि महान्यायाधिवक्ताको कार्यालय कानुन मन्त्रालयमातहत थियो । कानुन मन्त्रालयमातहत रहे पनि महान्यायाधिवक्ताको कार्यालय स्वायत्तजस्तै थियो । प्रधानमन्त्री कार्यालयमा सचिव रहेर लामो समय काम गरेका पूर्वप्रशासक कृष्णहरि बाँस्कोटा संसदीय प्रणालीमा प्रधानमन्त्री बलियो हुने सैद्धान्तिक मान्यता रहे पनि कामको प्रभावकारितालाई लिएर भने प्रश्न उठ्ने बताउँछन् । उनका अनुसार राजस्व अनुसन्धान विभाग र सम्पत्ति शुद्धीकरण प्रधानमन्त्री कार्यालयमा गएको चार वर्ष बित्दा पनि अर्थ मन्त्रालयको तुलनामा प्रभावकारी काम गर्न सकेनन् ।प्रधानमन्त्री, मुख्यसचिव र जिम्मेवारी पाएको प्रधानमन्त्री कार्यालयको सचिवले जिम्मेवारी लिनुपर्छ तर यसो भन्दैमा फेरि अर्थ मन्त्रालयमा ती निकायलाई लैजानुपर्छ भन्ने पक्षमा म छैन, उनले भने ।"
शेखरलाई किनारा लगाउँदै,"वरीयता झन् तलकेन्द्रीय सदस्यमा मनोनीत वरिष्ठ नेताहरूका कारण सभापतिका निकटतम् प्रतिद्वन्द्वी शेखर कोइरालाको वरीयता अझ तल धकेलिएको छ । पहिलो बैठकमा २० औं नम्बरमा रहेका उनी पछिल्लो वरीयतामा २७ औं स्थानमा पुगेका छन् ।सभापति देउवापछि दोस्रो वरीयतामा रामचन्द्र पौडेललाई राखिएको छ । तेस्रो र चौथोमा उपसभापतिद्वय पूर्णबहादुर खड्का र धनराज गुरुङ तथा पाँचौं र छैटौंमा महामन्त्रीद्वय गगनकुमार थापा र विश्वप्रकाश शर्मालाई राखिएको छ । सातौंदेखि चौधौंसम्म ८ जना सहमहामन्त्रीलाई राखिएको छ । सदस्यहरूमा सबैभन्दा माथि १५ औं वरीयतामा गोपालमान श्रेष्ठ छन् । त्यसपछि क्रमशः प्रकाशमान सिंह, विमलेन्द्र निधि, विजयकुमार गच्छदार, कृष्णप्रसाद सिटौला र शशांक कोइरालालाई राखिएको छ । सोमबारको बैठकमा शेखरको वरीयता २७ औं नम्बरमा छ । अहिलेकै वरीयताले निरन्तरता पाएमा कोषाध्यक्ष सातौं नम्बरमा हुनेछन् भने अन्यको वरीयता एक स्थान तल झर्नेछ । तर सोमबारको बैठकमा नेताहरूले वरीयताबारे असन्तुष्टि जनाएपछि देउवाले कार्यसमितिले पूर्णता पाएपछि वरीयता निर्धारण गर्नका लागि समिति गठन गर्ने बताएका छन् ।"
महानगरको बेवास्ताले कुरूप बन्दै कमलपोखरी,"(काठमाडौं)  कमलपोखरी पुनर्निर्माण पूरा नहुँदै काठमाडौंवासीका लागि आकर्षणको केन्द्र बन्दै गएको थियो । पोखरी हेर्न परिसरमा भीड लाग्न थालिसकेको थियो । जाडो सुरू भएसँगै घाम ताप्नेको संख्या ह्वात्तै बढ्यो । तर नियमित सरसफाइ र व्यवस्थापनमा बेवास्ता गरिँदा आकर्षक पोखरी कुरूप बन्दै गएको छ । पोखरी र परिसरमा पनि पानीका बोतल, चाउचाउ, बिस्कुटका खोल, कपडालगायत यत्रतत्र फालिएको छ । मरेका माछाले पोखरीलाई दुर्गन्धित मात्र बनाएको छैन, सौन्दर्य नै घटाएको छ । पोखरीको यो अवस्था भइसक्दा पनि काठमाडौं महानगरपालिकाको नजर पुगेको छैन । कमलपोखरी क्षेत्र महानगरको वडा१ मा पर्छ । यसबारे वडाध्यक्ष भरतलाल श्रेष्ठलाई सोध्दा केन्द्रबाटै पोखरी निर्माण भइरहेको भन्दै पन्छिए । कमलपोखरी वडालाई हस्तान्तरण गरेपछि मात्रै सरसफाइ, संरक्षण गर्छौं, उनले भने, निर्माणाधीन भएसम्म वडाले केही गर्दैन । पोखरीमा के कारणले माछा मरे भन्ने विषयमा महानगर बेखबर छ । वडाध्यक्ष श्रेष्ठलाई त कसले पोखरीमा माछाको भुरा छाडेको हो, त्यो पनि थाहा छैन । महानगर प्रवक्ता ईश्वरमान डंगोलका अनुसार पोखरीमा केही समयअघि महानगरले नै भुरा छाडेको हो । स्थानीयहरू महानगरले पोखरीमा पानीको सतह नहेरी भुरा छाडेकाले अहिले धमाधम मरेको दाबी गर्छन् । छठभन्दा पहिला पोखरी सफा थियो, पानी थियो तर माछा थिएनन्, दिनहुँ कमलपोखरी पुग्ने गरेका ज्ञानेश्वरका नरबहादुर शाहीले भने, पछि माछा कसले छोड्यो कुन्नि, पानीको सतह हेर्दै नहेरी छाडिएको जस्तो छ । अहिले मर्या छन् । कमलपोखरी परिसरमै भेटिएका व्यवसायी जफिर अलामले पानीको सतह घटेका कारण माछा मरेको हुन सक्ने आकलन गरे । महानगर प्रवक्ता डंगोल पोखरीको रूपमा ल्याउनको लागि महानगरले माछाको भुरा छोडेको बताउँछन् । माछाको भुरा के कति छोडियो भन्ने यकिन छैन तर महानगरले नै छोडेको हो, उनले भने ।यसअघि निर्माण सम्पन्न नहुँदै छठ पूजा गर्न पोखरी खुला गरिएको थियो । त्यसबेला पोखरीलाई आकर्षक ढंगले सजाइएको पनि थियो । तर पूजा गरेपछि पोखरी सफा नगरिएका कारण पनि माछा मरेको आशंका गरिएको छ । कमलपोखरी स्पोटर््स क्लबका पूर्वअध्यक्ष तथा छठ कमिटीका अध्यक्ष राजेन्द्र जोशीले पोखरीको फाउन्टेन नचलेका कारण अक्सिजनको कमी भएकाले माछाहरू मर्न थालेको बताए । अहिले पानीको सतह पनि घट्दै गएको र महानगरले बेवास्ता गरेको उनको आरोप छ । उनले नियमित सफाइ नभएका कारण पोखरी फोहोर भएको बताए । प्रवक्ता डंगोलले भने सरसफाइको जिम्मेवारी महानगरको रहेको र फोहोर भएको खण्डमा सफा गर्ने बताए ।महानगरपालिकाले ६ करोड ३६ लाख रुपैयाँमा पोखरी निर्माण गरिरहेको छ । पुस अन्तिम साता औपचारिक उद्घाटन गर्ने तयारी गरिए पनि हुन सकेन । पोखरी पुनर्निर्माणको ठेक्का कँडेल निर्माण सेवाले पाएको छ । निर्माण सेवाका निर्देशक अर्जुन कँडेलले पोखरी पुनर्निर्माण अन्तिम चरण रहेको बताए । अबको एक सातामा कमलपोखरी उद्घाटनको लागि तयार हुन्छ, उनले भने, अहिले पोखरीको प्रवेशद्वारको गेट निर्माण भइरहेको छ ।"
सहकारीबाट ९ लाख २९ हजार चोरी,भक्तपुर (कास) सहकारीको दराज फुटाएर आइतबार राति सवा ९ लाखभन्दा बढी रकम चोरी भएको छ । सूर्यविनायक८ गणेश मन्दिरनजिकैको अमिताभ बुद्ध बचत तथा ऋण सहकारी संस्था लिमिटेडबाट ९ लाख २९ हजार ३ सय ३१ रुपैयाँ चोरी भएको महानगरीय प्रहरी वृत्त जगाती प्रमुख डीएसपी रामबहादुर केसीले बताए । सहकारीले सुरक्षागार्डको व्यवस्था नगरेको र सीसीटीभी क्यामेरा पनि नराखेकाले हालसम्म चोरीमा संलग्नको पहिचान हुन सकेको उनले बताए । चोरीमा संलग्नको खोजी भने भइरहेको उनले बताए । दुई साताअघि मात्रै भक्तपुरकै मध्यपुर थिमि नगरपालिका१ लोकन्थलीस्थित दक्षिणकाली महिला बचत तथा ऋण सहकारी संस्थाबाट करिब ७ लाख रुपैयाँ चोरी भएको थियो । उक्त चोरीमा संलग्नको पनि अझै पहिचान भएको छैन ।
सेनाको हरिहरपुरसिन्धुलीगढी पदयात्रा,"सिन्धुली (कास) ऐतिहासिक हरिहरपुरगढी र सिन्धुलीगढीलाई जोड्न नेपाली सेनाको बर्दबहादुर गणले सोमबारबाट पदयात्रा थालेको छ । ७२ किलोमिटर लामो पदयात्रा ४ दिनमा सक्ने लक्ष्य लिइएको छ । उपसेनानी प्रमोद थापाको कमाण्डमा बन्दोवस्तीका सामानसहित ३५ जनाको टोली सेपाहा, भदौरे, मधुवन, कोलटार, टुनीभन्ज्याङ, छरछरेगाउँ, बन्दिपुर, नागी हुँदै सिन्धुलीगढी पुग्ने गणका गणपति विजय थापाले जानकारी दिए । एकीकरण पदमार्ग गतवर्ष निर्माण गरेको सेनाले ऐतिहासिक गढी तथा किल्लाहरूको संरक्षण, पर्यटन प्रवर्द्धन गर्न पदयात्रा थालेको उनको थापाको भनाइ छ ।"
चिसो बढेसँगै जनजीवन कष्टकर,"सन्जु पौडेल (लुम्बिनी), मनोज पौडेल (कपिलवस्तु), रूपा गहतराज (नेपालगन्ज), नवीन पौडेल (परासी) र कमल पन्थी (बर्दिया)"
त्रिविमा खुल्ला प्रतिस्पर्धा बढाउन सर्वोच्चको आदेश,"(काठमाडौं)  त्रिभुवन विश्वविद्यालयमा खुल्ला प्रतिस्पर्धाबाट अध्यापक नियुक्त गर्न सर्वोच्च अदालतले सोमबार अन्तरिम आदेश दिएको छ । त्रिविका पूर्वविद्यार्थी तथा उपप्राध्यापकका प्रतिस्पर्धीले आन्तरिक प्रतिस्पर्धा रोक्न र खुल्ला प्रतिस्पर्धा अघि बढाउन माग गर्दै दिएको निवेदनमा न्यायाधीश अनिलकुमार सिन्हाको इजलासले यस्तो आदेश दिएको हो । स्थगित गरिएको खुल्ला विज्ञापन प्रक्रिया अघि बढाउन सर्वोच्चले भनेको छ । त्रिवि सेवा आयोगले आन्तरिक प्रतिस्पर्धाका लागि गत भदौ १५ देखि संचालन हुने भनिएको खुल्ला प्रतिस्पर्धाको परीक्षा स्थगित गरेको छ । उक्त परीक्षाका प्रतिस्पर्धी रमेश विष्ट र मनिता खत्रीले आन्तरिक प्रतिस्पर्धा खारेजी र खुल्ला प्रतिस्पर्धाको परीक्षा तत्काल सञ्चालन गर्न माग गरेका थिए । सर्वोच्चले खुल्ला प्रतिस्पर्धाको प्रक्रियालाई लामो समय स्थगित नराखी तत्काल अघि बढाउन भनेको छ । आयोगले २०७७ फागुन ९ मा उपप्राध्यापक, सहप्राध्यापक र प्राध्यापकको विज्ञापन खुल्ला गरी २०७८ भदौ १५ मा परीक्षा तोकेको थियो । त्यसअघि नै आन्तरिक प्रतिस्पर्धाबाट उप्राध्यापक नियुक्ति गर्न खुल्ला विज्ञापनको परीक्षा साउन १८ मा स्थगित गरिएको त्रिवि स्रोतको भनाइ छ । सर्वोच्चले आन्तरिक प्रतिस्पर्धा गर्ने प्रावधान किन खारेज नगर्नु पर्ने हो भन्दै त्रिविसँग १५ दिनभित्र लिखित जवाफसमेत मागेको छ । प्रतिस्पर्धीले त्रिवि सभा, कार्यकारी परिषद्, प्राज्ञिक परिषद् र त्रिवि सेवा आयोगलाई विपक्षी बनाई रिट निवेदन दिएका थिए ।यसैबीच, आन्तरिक प्रतिस्पर्धाबाट प्राध्यापक नियुक्ति गर्ने निर्णयबाट त्रिवि पछि हटेको छ । एक महिनादेखि आन्दोलनरत विद्यार्थी संगठनसँग त्रिविले उक्त निर्णय कार्यान्वयन नगर्ने सहमति गरेको हो । गत मंसिर १४ को त्रिवि सभाले करार सेवामा कार्यरत अध्यापकलाई आन्तरिक प्रतिस्पर्धाबाट उपप्राध्यापकमा नियुक्ति गर्ने निर्णय गरेको थियो । उक्त निर्णयको विरोधमा विद्यार्थी संघसंगठनले मंसिर १६ मा उपकुलपति, रेक्टर र रजिस्ट्रारको कार्यकक्षमा तालबन्दी गरेका थिए । आन्दोलनरत विद्यार्थी र त्रिविबीच आन्तरिक प्रतिस्पर्धाबाट शिक्षक, कर्मचारी पदपूर्ति नगर्ने सहमतिपछि तालाबन्दी खुलेको छ । निर्णय खारेजीको माग गर्दै सत्तारूढसहित ६ विद्यार्थी संगठन नेपाल विद्यार्थी संघ, अखिल क्रान्तिकारी, नेकपा समाजवादीनिकट अनेरास्ववियू, समाजवादी विद्यार्थी युनियन, अखिल छैटौं र मोहन वैद्यनिकट अखिल क्रान्तिकारीले तालाबन्दी गर्दै आएका थिए । एमालेको अनेरास्ववियुलगायत विद्यार्थी संगठनले पनि उक्त निर्णय कार्यान्वयन नगर्न त्रिविलाई चेतावनी दिँदै आएका थिए । आन्दोलनरतसँग वार्ता गर्न त्रिविले पशुपति अधिकारीको संयोजकत्वमा वार्ता समिति गठन गरेको थियो । समिति र आन्दोलनकारीबीच ४ बुँदे सहमति भएको हो । ६६ महिनामा खुल्ला विज्ञापन गरी शिक्षक, कर्मचारी नियुक्ति गर्ने सहमतिमा उल्लेख छ । त्रिवि सेवा आयोगले खुल्ला पदपूर्ति नगर्दा प्राध्यापक अभाव टार्न आंशिक र करार नियुक्ति गर्ने गरिएको छ । राजनीतिक पहुँचको आधारमा तिनै प्राध्यापकलाई आन्तरिक प्रतिस्पर्धाको प्रक्रिया गरेर स्थायी गर्ने गरिएको अनेरास्ववियूकी त्रिवि प्रतिनिधि शोभा बमले बताइन् । त्रिवि सभाले प्रधानमन्त्री शेरबहादुर देउवाको ठाडो निर्देशनमा खुल्ला प्रतिस्पर्धा रोकेर आन्तरिक प्रतिस्पर्धा अघि बढाउने निर्णय गरेको स्रोतले जनाएको छ । त्यसमा त्रिविका उपकुलपति धर्मकान्त बाँस्कोटासहितका पदाधिकारीले पनि साथ दिएका थिए ।"
लोडसेडिङको आभास दिलाउने समस्या,"अहिले घोषित रूपमा देशभर कहीँकतै विद्युतीय लोडसेडिङ छैन । तर जाडोयाम सुरु भएसँगै सहरी क्षेत्र र विशेष गरी काठमाडौं उपत्यकामा बिजुली झ्याप्पझ्याप्प जान थालेको छ, त्यो पनि बिनाजानकारी र कैयौं घण्टासम्म । लोडसेडिङ हटे पनि विद्युत् प्रणाली भरपर्दो र सुरक्षित हुन नसकेको भनेर जनगुनासाहरू बढ्न थालेका छन् ।कुनै समय दैनिक १८ घण्टासम्म लोडसेडिङ भोगेको देशले अहिले मागभन्दा बढी बिजुली उत्पादन गरिरहेको छ । एउटै आयोजना माथिल्लो तामाकोसी जलविद्युत्बाट उत्पादित बिजुलीले काठमाडौं उपत्यकाको माग धान्न सक्छ । तर गुणस्तरीय विद्युत् आपूर्तिका सन्दर्भमा भने नेपाल विद्युत् प्राधिकरणले सर्वसाधारणलाई आश्वस्त पार्न सकिरहेको छैन । खासगरी सहरी क्षेत्र र काठमाडौं उपत्यकाको बिजुली व्यवस्थापन प्राधिकरणका लागि निकै ठूलो समस्याको विषय बनिरहेको छ । यसको एउटा प्रमुख कारण हो जीर्ण र न्यून गुणस्तरको विद्युत् वितरण पूर्वाधार । विगतमा विस्तार गरिएको कमजोर पूर्वाधारमाथि छानबिन त गर्नैपर्छ तर फेरि लोडसेडिङको आभास दिलाउने वितरण प्रणाली तत्कालै सुधार्न पनि आवश्यक छ । गत हप्ता काठमाडौं उपत्यकाको बिजुली खपत ४७० मेगावाटसम्म पुग्यो । उपत्यकामा यो माग धान्न अहिले उत्पादन पर्याप्त छ । तर विद्यमान कमजोर वितरण प्रणाली, खासगरी ट्रान्सफर्मरहरूले भार धान्न नसकेर अहिले कुनै न कुनै ठाउँमा बिजुली आपूर्तिमा अवरोध देखिइरहेको छ । भार धान्न नसकेर तीन दिनमै पाँच दर्जनजति ट्रान्सफर्मर पड्किए, जले । सिंहदरबारभित्र प्राधिकरणको एउटा फिडरमा आगलागीसमेत भयो । गत वर्षको तुलनामा यस वर्ष उपत्यकाको विद्युत् माग ८० देखि १०० मेगावाटसम्म बढेको छ । उपत्यकाभित्रको वितरण प्रणालीले साढे ४०० मेगावाटभन्दा बढी बिजुलीको भार धान्दैन । उपत्यकाको विद्युत् वितरण प्रणाली करिब ३ हजार ८ सय ट्रान्सफर्मरले धानिरहेका छन् । एउटा ट्रान्सफर्मर बिग्रँदा दर्जनौं घरमा बिजुली जान्छ । अझ फिडर नै बिग्रिँदा कैयौं ट्रान्सफर्मर बिजुलीविहीन हुन्छन् । हिउँदको समय उपत्यकामा बिजुली खपत बढ्ने भएकाले हरेक वर्ष प्राधिकरणलाई भार व्यवस्थापनको सकस पर्छ । तर वितरण प्रणाली सुधारका लागि प्राधिकरणले गरिरहेका प्रयासहरू पर्याप्त छैनन् । उपत्यकाको बढ्दो बिजुली खपतलाई धान्न प्राधिकरणले जीर्ण र न्यून क्षमताको प्रसारण प्रणाली सुधार गर्नुपर्छ र त्यसका लागि अल्पकालीन, मध्यकालीन र दीर्घकालीन कार्य आवश्यक छ । अल्पकालका लागि चाँडोभन्दा चाँडो जीर्ण फिडर तथा ट्रान्सफर्मरहरू परिवर्तन गर्ने, मध्यकालका लागि नयाँ ट्रान्सफर्मरहरू थप्ने र दीर्घकालका लागि भूमिगत वितरण प्रणालीलाई प्रभावकारी बनाउने नीति लिनुपर्छ ।प्राधिकरणले भूमिगत वितरण प्रणाली निर्माणको काम सुरु गरेकै एक वर्ष हुन लागिसक्यो तर यो परियोजना प्रभावकारी रूपमा अघि बढ्न सकेको छैन । एसियाली विकास बैंकको ऋण सहयोगमा बनिरहेको उपत्यका अन्डरग्राउन्ड केबलिङ प्रोजेक्ट सडक र खानेपानी कार्यालयका कारण सुस्त बन्दै गइरहेको छ । अन्तरनिकाय समन्वयको अभावमा भूमिगत वितरण प्रणालीको कामले गति लिन सकेको छैन । यो ढिलासुस्तीको हेक्का राखी कामलाई तीव्रता दिएर विद्युत् अनियमितताको अवस्था अन्त्य गर्नुपर्छ । अन्यथा दैनिकजसो दर्जनौं ट्रान्सफर्मर जल्ने र ओभरलोड भएर ट्रिपिङ हुने समस्या देखा परी नै रहनेछ ।उपत्यकाको माग व्यवस्थापनकै लागि भनेर प्राधिकरणले अहिले चक्रपथबाहिरका विभिन्न नौ स्थानमा सबस्टेसनहरू बनाइरहेको छ । यी सबै सबस्टेसन बनिसक्दा उपत्यकाको प्रसारण र वितरण प्रणालीमा १ हजार मेगावाटसम्मको भार धान्ने क्षमता थपिन्छ । उपत्यकाका भित्री सडकमा पनि १२० केभी क्षमताका प्रसारण लाइन बिछ्याउनुपर्ने अवस्था सृजना भइसकेको छ । चक्रपथको बाहिरी क्षेत्रमा २२० र ४०० केभी क्षमताका हाई भोल्टेज प्रसारण लाइन बनाइनुपर्छ । चार वर्षअघिसम्म विद्युत् माग धान्न नसक्ने अवस्थामा रहेको प्राधिकरणका लागि अहिले उत्पादित विद्युत्को खपत सबैभन्दा ठूलो चुनौती बनेको छ । कार्यकारी निर्देशकका रूपमा दोस्रो कार्यकालका लागि आएलगत्तै कुलमान घिसिङले ऊर्जा खपतका लागि उज्यालो र सफा सहर अभियान लागू गर्ने घोषणा गरे । सहरका सार्वजनिक स्थलहरूलाई उज्यालो बनाउने योजना कार्यान्वयनका लागि हालसम्म २० नगरपालिकासँग सम्झौता भइसकेको छ । अर्कातर्फ सबै औद्योगिक क्षेत्रमा चाहिएजति बिजुलीको सुविधा दिने भनेर प्राधिकरणले उद्योगीव्यवसायीहरूलाई आश्वस्त तुल्याइरहे पनि त्यसमा सफलता भने पाएको छैन ।सुक्खायाममा वितरण प्रणालीमा अझ बढी समस्या देखिन्छन् । प्राधिकरणले पोल सार्ने, ट्रान्समिटर बदल्ने लगायतका काम यही बेला बढी गर्छ । हिउँदयाममा हावाहुरीका कारण प्रसारण र वितरण प्रणालीमा हुने ट्रिपिङ अर्को समस्या हो । विद्युत्को माग पनि वर्षातमा भन्दा सुक्खायाममा बढ्छ । प्राधिकरणका अनुसार, पिक आवर साँझ ५ बजेदेखि ८ बजेसम्म र बिहान ५ बजेदेखि ९ बजेसम्म विद्युत्को माग अत्यधिक बढ्छ । हिटर, वासिङ मेसिन, आइरन, पानी तान्ने पम्प, राइसकुकर, टेलिभिजनजस्ता घरायसी विद्युतीय सामग्री यही बेला बढी प्रयोग हुन्छन् । ल्यापटप, मोबाइल फोनको चार्ज यही बेलामा हुन्छ । बर्सेनि उत्पादन र माग बढिरहेको विद्युत् वितरणलाई व्यवस्थित, भरपर्दो र गुणस्तरीय बनाउन सकिएन भने फेरि अघोषित लोडसेडिङकै अवस्था आउन सक्छ, जुन लोडसेडिङ अन्त्यको जस लिन होडबाजी गर्नेदेखि समग्र मुलुककै लागि प्रत्युत्पादक हुनेछ । यसकारण पनि लोडसेडिङको आभास दिलाउने वितरण प्रणालीमा तत्कालै सुधार ल्याउन जरुरी छ ।"
बालबालिकाप्रति क्रूर शिक्षक,"हरिहर तिमिल्सनाको शिक्षालयमा सजायको त्रासद शृंखला लेख सामयिक र यथार्थपरक छ । आज गाउँसहर सबै ठाउँमा अध्ययनरत बालबालिका, शिशुहरूका बाबुआमा आफ्नो सन्तान कक्षामा सधैं प्रथम भइराखोस् भन्ने इच्छा राख्छन् । तर यस्तो अपेक्षा सधैँ सम्भव हुन्न । केटाकेटीको कमजोर पढाइलेखाइ, चकचके बानीका कारण घर र विद्यालयमा कठोर सजाय दिने चलन व्यापक बनिरहेको छ । शिक्षालयमा दिइने सजायको सन्दर्भ उठाउँदा, पोखराकी एउटी होस्टेल वार्डेनले ६ वर्षीय अबोध शिशुको लिंगलाई रबरले कसेर कहीँ नसुनेको, नसोचेको, नदेखेको क्रूर सजाय दिएको समाचारले सबैलाई मर्माहत तुल्याएको छ, सुन्दर भविष्यको आसमा आफ्ना शिशुहरूलाई होस्टेलमा राख्दै आएका अभिभावकलाई त्रस्त पारेको छ । अधिकांश विद्यालयमा कलिला शिशु, केटाकेटीमाथि हुने अरू अमानवीय व्यवहार, सजाय गनेर साध्य छैन । शिशु, केटाकेटीको दिसापिसाब गर्ने रुटिन बनाएर घोर अत्याचार गरेको, यस्तो विषय कसैको नियन्त्रमा नहुने, जाडो महिनामा पिसाब बढी लाग्ने कुरासम्म विद्यालयका शिक्षकलाई जानकारी नभएको सन्दर्भ आपत्तिजनक छ । अटेसमटेस हुने गरी बालबालिकालाई राखेर लगाएको लुगामै दिसापिसाब गर्ने कुरा पनि सुन्नमा आउँछ । उता कुटेर, थिलथिलो पारेर, कडा सजाय दिएर केटाकेटीलाई ठीक पार्न सकिन्छ भन्नेजस्ता संकुचित मानसिकता बोक्ने शिक्षक सर्वत्र आलोचित बनिरहेको छ । मानसिक र शारीरिक प्रताडना दिएर केटाकेटीको भविष्य सपार्न खोज्ने विद्यालय र अभिभावकको आमधारणाले निरन्तरता पाउँदा पछि गएर अधिकांश विद्यार्थी वल्लो घाट न पल्लो तीरका बनिरहेको यथार्थ हामीले देख्दै र भोग्दै आएका पनि छौं । दार्शनिक थोरोले भनेका छन्, हरेक व्यक्ति स्वयंभित्रको सर्वोत्कृष्ट कलाकृति अर्थात् मास्टरपिस हो । प्रत्येक विद्यार्थीलाई उत्कृष्ट बनाउने विषयको उक्त भनाइमाथि केन्द्रित हुँदै हरेक शिक्षालयले केटाकेटीको मनोबल बढाउन अंकभन्दा ग्रेडिड प्रणाली लागू गर्नु जरुरी छ । चञ्चल स्वभावका बालबालिकालाई शिक्षकले सामीप्य बढाउने, बढी माया गर्ने अनि अभिभावकले आफ्ना केटाकेटीलाई पहिलो, दोस्रो हुन नसक्दा प्रताडना दिनुको साटो मिहिनेत गर्ने बानी बसाउनु आवश्यक छ । भुवनेश्वर शर्मा, चन्द्रागिरि२, काठमाडौं"
भूउपयोग नियमावली कहिले ?,"सरकारले भूउपयोग ऐन २०७६ ल्याउादा दिगो भूमि उपयोगसम्बन्धी अब केही हुने भो भन्ने लागेको थियो । ऐनमा संघ, प्रदेश र स्थानीय तहहरूले भूउपयोग योजना बनाई कार्यान्वयन गर्नुपर्ने व्यवस्था छ । त्यस्तै तीनवटै तहमा भूउपयोग परिषद् गठन गर्नुपर्ने र स्थानीय तहमा भूउपयोग कार्यान्वयन समितिको संरचना बनाउनुपर्ने प्रावधान छ । तर, ऐन आएको दुई वर्ष पुग्न लाग्दासमेत कुनै पनि तहमा भूउपयोग परिषद् गठन गरिएको छैन । भूउपयोग योजना पनि बनाएको जानकारीमा आएको छैन । बसोबास र कृषिका लागि कित्ताकाट गर्दा न्यूनतम क्षेत्रफल कति भन्ने विषय नियममा तोक्ने भनिएको छ । तर नियम अहिलेसम्म मन्त्रिपरिषद्बाट पारित भएको छैन । यही मौकामा कृषियोग्य जमिन फेरि प्लटिङ गर्ने कार्य बढेको छ । यस्तै अवस्था हुने हो भने, कृषियोग्य जग्गा सकिएर हामी अझं खाद्यान्न संकटमा पर्ने निश्चित छ । भूउपयोग नियमावली तुरुन्त पारित गरी हरेक स्थानीय तहले भूउपयोग योजना तर्जुमा गरी कार्यान्वयन गर्नलाई निश्चित अवधि तोकी व्यवस्था गर्न भूमि व्यवस्था मन्त्रालयको ध्यान पुगोस् । जीवन राजी, कैलाली"
वायुसेवा निगमको नियति र सुधार,"ध्वजावाहकको सम्पत्ति ४९ अर्ब, ऋण ५० अर्ब समाचारमा भनेजस्तो आर्थिक रूपमा निर्बल वायुसेवा निगमको पुनरुत्थान कसरी गर्ने त अब ? देशकै समृद्धिको आधार मानिएको ध्वजावाहकलाई चर्को ब्याजसहितको थेगिनसक्नु ऋणभारले कतिन्जेल, किन थिचिराख्ने त यसरी ? साँच्चै भनूँ भने, मुलुककै असरल्ल चालाको प्रतिविम्ब यसको ध्वजावाहक हो भन्ने उदाहरणझैं भएको छ निगमको अहिलेको अवस्था । तीसौं वर्षपछि बडो मुस्किलसँग त्यत्रो ठूलो ऋणलगानीमा चार थान जहाज थपेर चलाउनेबित्तिकै आर्थिक संकटमा परेको छ । अर्बौंको सञ्चित घाटामाथि झन्डै ५० अर्ब ऋण, नियमित तिर्दै आएको साँवाब्याज किस्तासमेत कोभिड संक्रमणपछि अनिश्चित हुँदा ऋणमाथि ऋण चुलिँदो छ । अनि विभिन्न झमेला र अलमलहरू । यी सब प्रतिकूलताले निगम अप्ठेरो घुम्तीमा पुगेको छ ।ध्वजावाहकको अभ्युदय र फैलावट देशकै समृद्धिसँग सीधा जोडिएको विषय हो । निगमको महत्त्व र आवश्यकता इतिहासमै अहिले सबभन्दा बढी छ । दुर्भाग्य, यही बेला निगम निम्छरो छ र इतिहासमै सबभन्दा ठूलो ऋणभारले किचिएको छ । यस्तो बेला निगमको पुनरुत्थान र सबलीकरणका लागि के गर्दा राम्रो हुन्छ, केलाएर त्यसैअनुसार निर्णय गर्न निगम व्यवस्थापन, सञ्चालक समिति, ट्रेड युनियनकर्मी, राजनीतिकर्मी, बुद्धिजीवीलगायत सम्बद्ध सबैले मिलेर काम गर्ने अवसर हो यो । लुफ्थान्सा, एयर फ्रान्स, अलिटालिया, क्याथे प्यासिफिक, सिंगापुर एयरलाइन्स, डेल्टा एयरलाइन्स आदिको भर्खरको पुनरुद्धारबाट पनि केही सिक्न सकिन्छ ।निगम राष्ट्रिय सम्पत्ति हो । देशलाई प्रतिनिधित्व गर्ने ध्वजावाहक भएकाले अन्तर्राष्ट्रिय मर्यादा कायम राख्न पनि संस्थालाई यस्तो दुरवस्थामा राख्नै मिल्दैन । सबै नेपालीको इज्जतसँग गाँसिएको संस्था यसरी थङथिलो बनाइनु हुँदैन । जसरी ऋण बढ्दै छ, त्यसलाई कम गर्दै लाने किसिमको व्यवस्थापन चुस्त नपारे झन् ठूलो दुर्घटना बेहोर्नुपर्ने स्थिति आउन सक्छ । निगम चम्किए नेपालकै छवि उजेलिने मात्रै होइन राज्यलाई नै ठूलो आर्थिक भरथेग पुग्नेछ । माधव लोहनी, महाराजगन्ज, काठमाडौं"
नेपालको पूर्वतिरबाट थाइल्यान्ड,"बदलिँदो नेपालको विदेशनीतिमा भारत र चीन नै केन्द्रविन्दुका रूपमा रहिआएका भए पनि अमेरिकाको मिलेनियम च्यालेन्ज कर्पोरेसन (एमसीसी) नेपाल कम्प्याक्टले दिने अनुदानमाथि व्यापक चर्चापरिचर्चा छेडिनु प्रशंसनीय कुरो हो । सन् १९५० देखि २००० को दशकसम्म विदेशका सरकारहरूले जे दिए त्यसलाई अनुदान र ऋणका रूपमा कुनै ठोस बहस एवं सग्लो सर्तबिनै नेपालका विकास संस्था एवं नीतिनिर्धारकहरूले अपनाएका र भित्र्याएका कारण नै अनेकन् क्षेत्रमा नसोचेका उथलपुथलहरू देखिए । प्रायः विकासशील राष्ट्रमा यही प्रकारका प्रवृत्ति एवं दिशाहरू देखिए । यसै कारण सन् २००३ मै भारतले अबउसो अमेरिका, युनाइटेड किङ्डम, रुस, जर्मनी, जापान अनि युरोपियन युनियनबाहेक अरू राष्ट्रबाट आर्थिक अनुदान नलिने घोषणा गर्यो । यो एउटा सग्लो निर्णय थियो । नेपालले अहिलेको आर्थिकसामाजिकराजनीतिक स्थितिमा अनुदान प्राप्त गर्ने नीतिमा व्यापक परिवर्तन ल्याउन लगभग असम्भव नै देखिए पनि विदेशनीतिका अन्य पक्षमा भने लामो सोच राख्दै निकै प्रभावशाली पाइलाहरू चाल्न सक्छ ।दक्षिणपूर्वपश्चिममा भारतसँग स्थानीय ढंगमा विभिन्न नौला आयामहरू जोड्दै नेपालले भारतीय अर्थव्यवस्थाटेक्नोलोजीसंस्थाहरूबाट फाइदा उठाउन सक्छ । नेपालका नवगठित प्रान्तहरूले नै सजीवसचेत भएर राष्ट्रिय हित एवं सुरक्षालाई मध्यनजर गर्दै छिमेकी भारतीय राज्यहरूसँग धेरै विषयको आदानप्रदान गर्न सक्छन् । व्यापारवाणिज्य, बिजुली, पानी, शिक्षा, पर्यटन, स्वास्थ्य, पुँजी निवेशसँगसँगै पारवहन र पर्यावरणसमेतमा प्रान्तराज्य सम्बन्धलाई गहिर्याउन सकिन्छ । विश्वमा यस्ता स्थानीय आदानप्रदान र सहकार्यले धेरै राष्ट्रमा व्यापकतीव्र विकास मात्रै नल्याएर, न्यानोपनका मीठा आभासहरू पनि अघि आएका छन् । चीनले सुदूर दक्षिणपश्चिममा रहेको युनान प्रान्तलाई बर्मा र अन्य दक्षिणपूर्वी एसियाका राष्ट्रहरू लाओस, कम्बोडिया, भियतनाम आदिसँग जोड्न यस्तै प्रकारको विदेशनीति अपनाएपछि नै ग्यास र तेलको पाइपलाइन बर्माका खानीबाट बिछ्याएर युनान हुँदै आफ्ना अनेकन् महानगरप्रान्तमा पुर्यायो । चीनबर्माको व्यापारवाणिज्य गर्ने सीमाक्षेत्र रुइलीमुसेमार्फत मात्रै बर्सेनि व्यापार ६ बिलियन डलर पुग्न गयो । अद्भुत आदानप्रदान हो यो ।भारतनेपालका प्रान्तहरूबीच यसै प्रकारको आदानप्रदान हुँदा चार ठूला फाइदा अघि आउनेछन् । पहिलो, काठमाडौंदिल्लीबीच भई नै रहने राजनीतिककूटनीतिक खिचातानीको प्रभाव प्रान्तहरूमा कमै देख्न सकिने हुन्छ । अर्थात्, स्थानीयहरू मिलेरै बस्छन्, टुप्पोकाहरू झैझगडामा लिप्त हुँदा पनि । दोस्रो, यस्तो स्थानीय सहयोग सुगठित एवं गहिरो ढंगमा गरिएको खण्डमा दक्षेस (सार्क) भन्दा अति नै सूक्ष्मस्तरको सहयोग (सबरिजनालिजम) संस्था र प्रारूप पनि तयार हुने नै भयो । यस्तो स्थितिमा दक्षेसले फेल खाए पनि सानो दक्षेस द्रुत गतिमै चलिरहनेछ । यसले क्षेत्रीयतामा नयाँ परिभाषा र आयाम जोड्नेछ । तेस्रो, वल्लोपल्लोपट्टिका प्रान्तहरूमा विकासको मूल फुट्नेछ । भारतनेपालबीच रहिआएको खुला सिमानालाई प्रभावशाली ढंगमा प्रयोगमा ल्याउन सकिन्छ । आर्थिकसामाजिकसांस्कृतिक अनि प्राकृतिक प्रकोपआपद्विपद्माथि शीघ्र, सबैले देख्ने र मान्य सहयोग फस्टाउनेछ । सीमापारिका प्रान्तराज्यले विशेषसुहाउँदिलो कुरामा स्थानीय तहमा शीघ्र, तीक्ष्ण र प्रभावशाली निर्णय लिन पनि सक्छन् । अर्थात्, हरेक ससाना नीतिनिर्णय आदिका लागि काठमाडौं र दिल्लीतिरै हेर्ने र पर्खिरहने व्यवहारसोच खतमै भएर जानेछ । अनि चौथो, वारिपारिका प्रान्तराज्यमा रहेका प्राकृतिक संसाधन, संस्था, समुदाय, बाटाघाटाको योजनाबद्ध र दीर्घकालीन विकासका निम्ति काठमाडौं र दिल्लीमा रहेका सरकारहरूलाई प्रान्तराज्यका सरकारहरू मिली दबाब दिन पनि सक्छन् । यस्ता फाइदाहरू अनेकन् छन् ।अर्कापट्टि, काठमाडौं र दिल्लीले यी सब स्थानीय फाइदा (प्रान्तराज्यबीचका) आदिलाई दिशानिर्देश गर्न र संस्थागत बनाउन आआफ्ना संघीय व्यवस्थामा व्याप्त पारम्परिक सोच, नीति र व्यवस्थापनका साधनहरूमा परिवर्तन ल्याउनैपर्ने हुन्छ । आफ्ना प्रान्तहरूमाथि संघीय रूपमा रहँदै आएको निर्भरता एवं विश्वासलाई अझै गहिरो र अटुट बनाउनुपर्ने हुन्छ । यसो गर्दा संघीय स्वायत्तता (फेडरल अटोनोमी) मा पुनः विचारविमर्श गरिनुपर्छ किनकि केही मात्रामा भए पनि राष्ट्रको विदेशनीति सञ्चालन गर्ने अभिभारा प्रान्तराज्यलाई दिनुपर्ने हुन्छ । हालमा पश्चिम बंगालकी मुख्यमन्त्रीले भारतबंगलादेशबीच हुन लागेको टिस्टा नदीसम्बन्धी सम्झौतालाई थातीमै राखिदिनुको अर्थ हो राज्यले पनि आफ्नो हितका निम्ति विदेशनीति बनाउनमा हकअधिकार जाहेर गर्नु । यसरी नै सन् १९९६ मा भारतबंगलादेशबीच भएको गंगा नदीसम्बन्धी दीर्घकालीन सम्झौतामा तिनताकको पश्चिम बंगाल सरकारका मुख्यमन्त्री ज्योति बसुले निर्वाह गरेको भूमिकाले राज्यले राष्ट्रको विदेशनीतिमा लिन सक्ने अग्रसरतातर्फ इंगित गर्छ । आफ्नो कुनै पनि राज्यप्रान्तको सरकारले देशद्रोही वा राष्ट्रविरोधी कार्य गर्न सक्छ भनी नसोच्ने मात्रै होइन, यस्ता घटना अहिलेसम्म नभएकाले काठमाडौंदिल्ली यसपट्टि चिन्तित रहनु नपर्ला नै ।राज्यप्रान्तबीच सुमधुरसुगठित सम्बन्ध कायम भएको खण्डमा यसको अर्को ठूलो परिणाम हुन्छ दुई राष्ट्र भारतनेपालबीचको सम्बन्ध अझै अभूतपूर्व हुनु । यसै कारण सन् २०१५ मा भारतबंगलादेशनेपालभोटाङबीच गाडीपारवहन परिचालन सम्झौता (मोटर भेहिकल एग्रिमेन्ट) भयो जसअन्तर्गत आफ्ना वाहनहरू एकअर्काका राष्ट्रहरूमा बिनारोकटोक आवतजावत गर्न सक्नेछन् । छ वर्षसम्म पनि यो सम्झौता लागूचालु नभए पनि यो यी राष्ट्रहरूमा आएको नौलोविशाल सोच हो । नेपालका पूर्वतिरका प्रान्तहरूले भारतका बिहारबंगालसिक्किम आदिलाई सहजै जोड्छन् । हालमा रहिआएको प्रान्तराज्य सम्बन्धमा व्यापक प्रगतिको मूल फुटाउने हो भने यसै स्थानीय सम्बन्धलाई ठोस रूप दिँदै आजको नेपाल भारतका उत्तरपूर्वी क्षेत्रहरू हुँदै बर्मा, लाओस, कम्बोडिया, थाइल्यान्ड र भियतनामसम्म पुग्न सक्छ । यसो हुन कति समय पनि लाग्दैन । इलामभद्रपुरसिलिगुडीगुवाहाटीइम्फाल भएर नेपालका नेपालीहरू बसरेलमा चढी मणिपुरको इम्फालदेखि अलिक पर मोरे सिमाना काटेर बर्माको तमुभित्र पसी भारतले बनाइसक्न लागेको भारतबर्माथाइल्यान्ड त्रिपक्षीय राजमार्गमार्फत दुई दिनमै बैंकक पुग्न सक्छन् । किन उडिरहने काठमाडौंबैंककको हवाइजहाजमा १ भारतका उत्तरपूर्वी राज्यहरूबाहेक सबै दक्षिणपूर्वी एसियाका राज्यहरूको बजार व्यवस्था, पर्यटन, आदानप्रदान एवं टेक्नोलोजी अनि भ्यालु र सप्लाई चेनमा नेपाल चुर्लुम्मै डुब्न सक्ने भो । नेपालले केवल दक्षिणमा भारत र उत्तरमा चीनलाई हेर्ने पारम्परिक दुई ढुंगाबीचको तरुल मा आधारित विदेशनीतिमा फड्को मारेर यसरी अब पूर्वतिर पनि हेरौं नीति अपनाउन सक्छ । यसले नेपालभारत सम्बन्धमा नयाँ अध्याय थप्छ ।नेपालको पूर्वतिरबाट थाइल्यान्ड पुग्ने यस कूटनीतिक एवं भौगोलिक जमर्कोलाई सहजसफल बनाउने तर्कनीतिपक्षहरू पर्याप्त छन् । प्रथमतः, आफ्नो पूर्वतिर रहेका भारतीय राज्यहरू बिहारबंगालसिक्किमसँग नेपालको भौगोलिकआर्थिकसांस्कृतिक सम्बन्ध ऐतिहासिक रूपमा प्रगाढ छ । असममणिपुरसँग पनि धेरै पुरानो सम्बन्ध छ । दोस्रो, नेपाल पहिल्यैदेखि क्षेत्रीय संगठन बिमस्टेक अनि लघु क्षेत्रीय संगठन बीबीआईएनको सदस्य रहिआएको हुनाले भारतका उत्तरपूर्वी क्षेत्रहरू भएर बर्माथाइल्यान्डसम्मको पहुँच कूटनीतिक दृष्टिले अति नै शीघ्र हुन सक्ने कुरो हो । तेस्रो, भारतको पूर्वतिर हेर्ने (लुक इस्ट) र पूर्वतिर कार्य गर्ने (एक्ट इस्ट) विदेशनीति छिमेकी राष्ट्रहरू भोटाङ, नेपाल र बंगलादेशलाई सामेल नगरी प्रभावशालीसफल नहोला । तसर्थ भारतले यी तीन छिमेकी राष्ट्रलाई दक्षिणपूर्वी र पूर्वी एसिया पुग्ने र पुर्याउने नीतिमा गहिरो सोच राखेकै हुनुपर्छ । यस नीतिले भोटाङनेपालको उत्तरतिरको सम्बन्धझुकावलाई पनि घुमाउरो बनाउने नै छ । चौथो, गत दशकमा पूर्वतिर हेर्नेकार्य गर्ने विदेशनीति अन्तर्गत भारतले सम्पूर्ण उत्तरपूर्वी राज्यहरूमा द्रुत गतिमा बाटाघाटारेलपरिवहनसञ्चार आदिमा व्यापक निवेश र निर्माण कार्य गरिरहेको छ । हरेक राज्यभित्र, राज्यराज्यबीच, राज्य र भारतका अन्य राज्य एवं राज्य र छिमेकी राष्ट्रहरूबीचको भौतिकशारीरिक यस संरचनामा अघि ल्याइएका व्यवस्थाहरूबाट छिमेकी राष्ट्रहरूले यथेष्ट फाइदा उठाउन सक्छन् ।नेपाल भारतका उत्तरपूर्वी क्षेत्रहरूबाट थाइल्यान्ड पुगेको खण्डमा अनेकन् नयाँ विकासका स्रोतहरू अघि आउनेछन् । भारतले निर्माण गरिरहेको बर्मा र थाइल्यान्डलाई जोड्ने १३६० किलोमिटरको त्रिपक्षीय राजमार्ग हुँदै नेपाल सीधै बैंकक पुग्न सक्छ । यस राजमार्गलाई शीघ्र नै लाओस, भियतनाम र कम्बोडियासम्म लगिने योजना छ । अर्थात्, नेपाल पनि त्यहाँ पुग्न सक्छ । भारतले यी राष्ट्रहरूसँग मेकोङगंगा सहयोग सम्झौता गर्दा पाएका सबै सरसुविधा नेपालले हत्याउन सक्छ । एकपल्ट नेपाल भारतका उत्तरपूर्वी क्षेत्रहरूमा कूटनीतिक र क्षेत्रीय सहयोगको दुई धारामा बगेपछि, बंगलादेशका चटगाउँ र मोङ्ला बन्दरगाहहरूमा समेत सहज रूपमा जलमार्ग भएर पनि पुग्न सक्छ । यसले नेपाललाई कलकत्ता र विशाखापट्टनम बन्दरगाहबाहेक अझै खुला पारवहन व्यवस्था प्रदान गर्न सक्छ र पर्वतदेखि समुद्रतटसम्मको दूरी केही घण्टाभित्रै पूरा गर्ने अवस्थामा पुर्याउन सक्छ ।एसियाली विकास बैंक र संयुक्त राष्ट्रसंघले अघि बढाएका एसियन हाइवे र रेलवेको पनि अंश बनेर नेपाल अझै व्यापक तहमा विकासतर्फ लाग्न सक्नेछ । यसैमार्फत नेपालले दक्षिणपूर्वी एसियाबाट पुँजी निवेश मात्रै नल्याएर टेक्नोलोजी पनि भित्र्याउन सक्नेछ । यो त्रिपक्षीय राजमार्ग सायद टाढामा रहेका भारतीय राज्यहरू गुजरात, महाराष्ट्र, तमिलनाडु, दिल्ली, कर्नाटक आदिले चलाउन नसक्लान् किनकि दूरीले व्यापारको अर्थशास्त्र नै छिन्नभिन्न बनाइदिन सक्छ । उतापट्टि केवल बिहारबंगाल र उत्तरपूर्वका आठ राज्यले यस राजमार्गलाई गतिलै र गहकिलै ढंगमा नचलाउँदा मार्गको अर्थशास्त्र नै फेल हुन सक्छ । तर नेपाल, बंगलादेश र भोटाङ पनि यो राजमार्ग चलाएर थाइल्यान्डसिंगापुरमलेसिया पुगेको खण्डमा भारतकै अर्थव्यवस्था पनि अझै सप्रिन सक्छ ।दक्षिणपूर्वी एसियाका बौद्धहिन्दु धर्मावलम्बी र पर्यटकहरूलाई नेपाल आउन यो त्रिपक्षीय राजमार्ग अति नै सहजआकर्षक एवं दीर्घकालीन हुने नै छ । भविष्यमा नेपालले व्यापक रूपमा जलविद्युत् उत्पादन गरेको खण्डमा यही त्रिपक्षीय राजमार्ग अन्तर्गत आफ्नो बिजुली बजारव्यापार सम्पूर्ण दक्षिणपूर्वी एसियामा बिछ्याउन सक्नेछ । भारतले सन् २०२१ मा बनाएको सीमावारिपारिका राष्ट्रहरूबीचको बिजुली व्यापारको नीति र प्रक्रियाबाट नेपालले यसरी फाइदा उठाउन सक्छ ।अहिलेसम्म नेपालका पुँजी निवेशकहरूले भारत र एसियाका विशेष कुनाहरूमा गई विभिन्न औद्योगिक एकाइहरू बनाए । तीमध्ये अति नै कम निवेशकले भारतका उत्तरपूर्वी राज्यहरूमा गएर केही गरे । वास्तवमा पुँजी निवेशकहरूका निम्ति, विशेषतः नेपालका लागि असम, सिक्किम, मेघालय, अरुणाचल प्रदेश, नागाल्यान्ड, त्रिपुरा, मिजोरम र मणिपुर त स्वर्गै हुनुपर्ने हो । किनकि गत दुई दशकदेखि भारत सरकारले यी आठ राज्यमा पुँजी निवेश गर्नेहरूलाई अति नै आकर्षक छुट र अन्य सुविधासहुलियत दिएको छ । कोरा मालपरिवहनकरबिमानिकासीपैठारीटेक्नोलोजी आदिमा अनेकन् छुट भारत सरकाले अघि ल्याएपछि सिक्किममा मात्रै पनि लगभग ५५६० वटा औषधि कारखाना खुलेका छन् । नेपालका पुँजी निवेशकहरूले पनि भारत सरकारले नर्थइस्ट इन्डस्ट्रियल डेभलपमेन्ट स्किम (एनईआईडीएस२०१७) अन्तर्गत दिएका छुटसहुलियतहरूको फाइदा उठाएर धेरै आयरोजगारबजार हत्याउन सक्छन् । यस स्किम अन्तर्गत भारत सरकारले सन् २०००२१ सम्ममा लगभग ८ हजार करोड भारु खर्च गरिसकेको छ ।अहिलेको नेपालका राजनीतिक पार्टीनेता र सरकारलाई ठूलो चुनौती नै ठूलो सोचेर, व्यापक परिवर्तन गरेर भव्य विकास गर्ने कि डोकोथुन्सेभित्र बसी नाङ्लोमा हामफाल्ने र त्यहीँभित्रै खेलिरहने भन्ने हो । नेपालको युवा पिढीले नयाँ नै सोच्छ, ठूलै भाग खाऔं भन्छ र विश्वभरि नै फड्को मारौं भन्छ । अर्कातिर, राजनीतिक नेता र सरकारले भने पुरानै सोचौं, दालभातडुकुकै कुरा गरौं, आआफ्ना खल्तीचाहिँ पूरै भरेर सरकारमा अटेसमटेस हुँदै बसिरहौं नै भन्छन् । एउटाले गाउँ फर्क अभियान चलायो, अर्कोले गाउँघर नै हत्याभयले स्वाहा पार्यो, अनि फेरि अर्कै कसैले प्रजातन्त्रको नाममा भए पनि प्रजालाई नै दुःखकष्टपीरमा रुमलिइराख भन्दै छ । विदेशीहरू अवाक् भएर यी नाटकहरू हेर्दै छन्, कसैले नाटक हेर्ने निहुँमा सूक्ष्म हस्तक्षेप पनि गर्दै छन् । तर नेपाल ऐतिहासिक रूपमै वीर राष्ट्र हो, ठूलै सोच्नेहरू पनि छन् त्यहाँ । यसैले भारतनेपालबीचको तलमाथिको सुमधुर सम्बन्ध अन्तर्गत नै नेपालले पूर्वतिरबाट थाइल्यान्ड पुग्ने आँट र सफलता हासिल गर्ने नै छ । नयाँ वर्ष २०२२ को यही शुझकामना छ, सबैसबैलाई १"
अर्थतन्त्रका केही महत्त्वपूर्ण पाटा,"१ यो आर्थिक वर्षको पहिलो चार महिनामा शोधनान्तर घाटाले १५०३८ अर्बको नयाँ रेकर्ड बनाउँदै गर्दा मुलुकको अर्थतन्त्र गम्भीर मोडमा उभिएको पुष्टि भएको छ । हुन त विदेशी मुद्रा सञ्चिति, आयात धान्न सक्ने क्षमता, मुलुकको वैदेशिक दायित्वको प्रकृति र मात्रा आदिको समष्टिगत विश्लेषण गर्दा आर्थिक अवस्था गम्भीर भइहालेको भने छैन तर विविध उपायमार्फत सरकार र राष्ट्र बैंकले हालको शोधनान्तर स्थितिले ल्याउन सक्ने जोखिम र अस्थिरतालाई सम्बोधन गर्न ढिलाइ गर्नु हुँदैन ।२ नेपालजस्ता विकासशील मुलुकको वित्तीय तथा आर्थिक स्थायित्वका लागि सबैभन्दा महत्त्वपूर्ण विषय शोधनान्तर स्थिति र यसले मुलुकको विदेशी मुद्राको सञ्चितिमा पार्ने प्रभाव हो । विगतका धेरै अन्तर्राष्ट्रिय घटनाले विकासशील मुलुकको आर्थिक तथा वित्तीय संकट प्रत्यक्ष तथा अप्रत्यक्ष रूपमा शोधनान्तर स्थिति र विदेशी मुद्राको सञ्चितिसँग जोडिएको पुष्टि गरेका छन् । श्रीलंका, पाकिस्तान र टर्की यसका पछिल्ला उदाहरण हुन् ।३ अहिले देखिएको तरलताको समस्याको प्रमुख कारक उच्च कर्जा विस्तार (३१२ प्रतिशत) ले निम्त्याएको उच्च आयात (६१६ प्रतिशतले वृद्धि) हो । राष्ट्र बैंकले सम्भवतः पहिलो पटक कर्जा विस्तार २० प्रतिशतभन्दा कम (१९ प्रतिशत) लक्षित गरेको छ जसलाई पूर्ण रूपले अनुपालना गर्नुपर्छ र मध्यकालीन लक्ष्यअनुरूप १५ प्रतिशतमा सीमित गर्नुपर्छ । विगत चार दशकको अत्यधिक कर्जा विस्तार (२१ प्रतिशत) ले मुलुकलाई परनिर्भर, आयातमुखी, उपभोगी र व्यापारमुखी बनाउन उकासेको र मुद्रास्फीति बढाएर मुलुकको अर्थतन्त्रलाई कमजोर र अप्रतिस्पर्धी बनाउँदै लगेको छ । स्थिर सम्पत्तिमा लगानी गर्नु हुँदैन भन्ने मान्यता राख्ने केही व्यापारीले पनि अहिले देशका प्रमुख स्थानमा ठूलो मात्रामा जग्गामा लगानी गरेका छन् जसले गर्दा जग्गाको मूल्य थप वृद्धि भएको छ । अधिकांश कर्जा उत्पादनमा नभई आयात, उपभोग, व्यापार र जग्गामा प्रवाह भएको अवस्थामा थप निर्देशित कर्जा (क्रेडिट गाइडेन्स) को नीति लागू गरी कडाइका साथ कार्यान्वयन गर्नुपर्छ ।४ मुद्रा निर्माण (मनी क्रिएसन) को प्रमुख स्रोत कर्जा नै भए पनि अत्यधिक आयात, भारततर्फ बाहिरिने विप्रेषण र उच्च अनौपचारिक व्यापार घाटाजस्ता गम्भीर अवस्थाले अर्थतन्त्रबाट अधिक मात्रामा वित्तीय स्रोत चुहिएको (फाइनान्सिअल लिकेज) छ जसलाई १४ प्रतिशतको विस्तृत मुद्राप्रदाय वृद्धिले पुष्टि गरेको छ । यसको दीर्घकालीन समाधान खोज्नुपर्छ ।५ अनेक तिकडम गरेर, स्थापित मापदण्डविपरीत कर्जा बढाएका बैंक तथा वित्तीय संस्थालाई कडा कारबाही गर्नुपर्छ । आफूले गल्ती गरे पनि सम्पूर्ण दोष राष्ट्र बैंकलाई लगाउने र राजनीतिक पहुँचको आडमा कारबाहीबाट छुटकारा खोज्ने संस्कार र प्रवृत्तिलाई निमिट्यान्न पार्नुपर्छ । साथै नेपालको बैंकिङ क्षेत्र तथा सम्पूर्ण वित्तीय क्षेत्रमा व्यापारीहरूकै आधिपत्य रहेको, बैंकमार्फत एकआपसमा कर्जा लेनदेन गर्ने अभ्यास बढेको र बैंकिङ क्षेत्रको आकार अर्थतन्त्रभन्दा ठूलो भएकाले वित्तीय क्षेत्रमा जोखिम थपिँदै गएको छ । हालको ५१ प्रतिशतको संस्थापक सेयरलाई सेयर बजारमा अवरोध नहुने गरी चरणबद्ध रूपले १५ प्रतिशतमा घटाउने पहल सुरु गरी वित्तीय क्षेत्रलाई प्रमुख व्यापारीहरूको आधिपत्यबाट मुक्त बनाउनुपर्छ ।६ तरलता संकटका अन्य कारक हुन् विप्रेषण आप्रवाहमा ७५ प्रतिशतले कमी आउनु, सरकारको २७५ अर्ब बराबरको नगद राष्ट्र बैंकमा निष्क्रिय भएर थुप्रिनु, गैरकानुनी विविध क्रिप्टो करेन्सी तथा नेटवर्किङ (हाइपर फन्डलगायत) धन्दा हुँदै पुँजी पलायन हुनु, अधिक आयात थेग्न हुन्डी कारोबार पुनः सक्रिय हुनु, असंख्य भारतीय कामदार तथा व्यापारीहरूको एकाधिकार रहेको क्षेत्रबाट विप्रेषणका रूपमा धेरै रकम बाहिरिनुलगायत । विविध उपायबाट यी समस्याहरूलाई सम्बोधन गर्दै जानुपर्छ । खुला सिमानाका कारण अनौपचारिक व्यापार घाटाबाट देशलाई भएको नोक्सान र असंख्य भारतीय कामदार तथा व्यापारीमार्फत बाहिरिने अनौपचारिक विप्रेषणबारे बृहत् अध्ययन गरी तथ्यांक संकलन गर्न आवश्यक छ । साथै नेपालमा भारतीय कामदारको आधिपत्य अन्त्य गर्न, ज्याला वृद्धिदर नियन्त्रण गर्न र वैदेशिक रोजगारीलाई व्यवस्थित गर्न बंगलादेशी कामदारलाई खुला गर्ने र प्रदेश २ का युवाहरूलाई प्राविधिक तालिममार्फत क्षमता अभिवृद्धि गरी रोजगारीको अवसर दिन आवश्यक छ । सरकारी नगद व्यवस्थापनको पनि दीर्घकालीन समाधानअनुरूप राष्ट्र बैंकद्वारा विशेष रेपोमार्फत स्वचालित संयन्त्र स्थापित गर्न अत्यावश्यक छ जसले गर्दा सरकारको मौसमी स्रोत परिचालनका कारण बैंकिङ क्षेत्र प्रभावित नहोस् ।७ यही रफ्तार रहे यो वर्ष दोस्रो धेरै आयात हुने सवारी साधनको आयात १६३ अर्ब रुपैयाँ नाघ्नेछ । मागबमोजिम आपूर्ति हुन नसके पनि सवारी साधनको आयात उकालिएको छ । हाम्रा सन्दर्भमा निजी गाडी अत्यन्तै अनुत्पादक खर्च हो । विद्युतीय गाडीको बढ्दो आयातले प्रचार गरेजस्तो प्रदूषण तथा जलवायु परिवर्तनमा सकारात्मक योगदान, विदेशी मुद्राको बचत र बिजुली खपत बढ्दैन । उस्तै क्षमताको विद्युतीय गाडीको आयात मूल्य इन्धन गाडीभन्दा औसतमा तीन गुणा महँगो छ । इन्धन गाडीमा २६० प्रतिशत कर लाग्दा विद्युतीय गाडीको आयातमा केवल ३० प्रतिशत मात्र कर लाग्छ । तर राष्ट्र बैंकले आयात कर्जासम्बन्धी हालै जारी गरेको निर्देशनले उच्च आयात मूल्य भएका विद्युतीय सवारी साधनको माग उकालिएर शोधनान्तर स्थितिमा थप चाप पर्ने देखिन्छ । युरोपमा सन् २०११ देखि युरो५ र सेप्टेम्बर २०१५ देखि युरो६ प्रविधि लागू भए पनि भारतमा भने अप्रिल २०१७ देखि युरो४ र अप्रिल २०२० देखि युरो६ हल्का सवारी साधनमा मात्र लागू भएको हो (युरो५ लागू भएन) । व्यापारिक (कमर्सियल) सवारी साधनका हकमा भने अहिले पनि युरो३ प्रविधि प्रयोग भएको र भारतबाट निर्बाध रूपमा आयात भैरहेको छ । नेपालमा हल्का सवारी साधन र व्यापारिक गाडी बराबरजस्तै भए पनि व्यापारिक गाडीले धेरै इन्धन खपत गर्छ र डिजेल प्रयोग गर्ने भएकाले प्रदूषण पनि धेरै गर्छ । यदि जलवायु परिवर्तन, प्रदूषण र इन्धन आयात प्रमुख मुद्दा हो भने, धेरै डिजेल खपत गर्ने र धेरै प्रदूषण गर्ने युरो३ प्रविधिका व्यापारिक गाडी आयात गर्न दिएर युरो६ प्रविधिको कम पेट्रोल खपत गर्ने र कम प्रदूषण गर्ने हल्का सवारी साधनलाई विस्थापन गर्न विद्युतीय गाडी आयातमा दिइएको अस्वाभाविक सुविधाको औचित्य पुष्टि गर्न सकिँदैन । वास्तवमा युरो६ भन्दा अगाडिको प्रविधिमा आधारित सवारी साधनलाई पूर्ण रूपले प्रतिबन्ध लगाई युरो६ स्ट्यान्डर्डको रिकन्डिसन गाडीको आयात खुला गर्नु धेरै उपयुक्त देखिन्छ जसले विदेशी मुद्रा, राजस्व, प्रदूषण र जलवायु परिवर्तनका विविध पक्षमा सकारात्मक प्रभाव पार्छ ।८ खाना पकाउने ग्यास (३३ प्रतिशतले प्रयोग गर्ने) मा दिइएको अनुदान तत्काल बन्द गरी मुलुकलाई इन्डक्सनमय बनाउनुपर्छ । यो वर्ष ग्यास आयातमा मात्र ५० अर्ब रुपैयाँ विदेशी मुद्रा खर्च हुनेछ भने अनुदानका लागि राज्यले २० अर्ब आर्थिक भार वहन गर्नुपर्छ । सो अनुदान बराबरको स्रोतले मुलुकलाई इन्डक्सनमय बनाउन चाहिने प्रमुख पूर्वाधार निर्माण गर्न सकिन्छ । करिब ११ लाख गरिब परिवारलाई निःशुल्क इन्डक्सन चुलो बाँड्दा ५ अर्ब रुपैयाँ मात्र खर्च हुन्छ भने मासिक केवल ३०० रुपैयाँ बराबरको बिजुली खपतले एउटा गरिब परिवारको चुलो चल्छ । सो कार्यक्रमले गरिबीको रेखामुनि रहेका परिवार र राष्ट्रलाई गुणात्मक फाइदा पुग्नेछÙ दाउराको प्रयोग (५२४ प्रतिशतले गर्ने) बाट हुने प्रदूषण र जलवायु परिवर्तनमा हुने नकारात्मक असर कम भई फरेस्टेसन बापत हुने कार्बन व्यापारबाट राज्यले ठूलो लाभ लिन सक्छ । ११ लाख गरिब परिवारले खाना पकाउन बिजुली प्रयोग गर्दा दैनिक १५० मेगावाट बिजुली खपत हुन्छ भने सम्पूर्ण परिवारले प्रयोग गर्दा कम्तीमा ८५० मेगावाट ।९ मुलुकका सम्पूर्ण उद्योगलाई युद्धस्तरमा बिजुली वितरण गर्नुपर्छ । दैनिक ६,००० मेट्रिक टन सिमेन्ट उत्पादन क्षमता भएको होङ्सी उद्योगले करिब ३७ मेगावाट बिजुली खपत गर्छ भने ७५० मेट्रिक टनको अम्बे स्टिलले ३६ मेगावाट, जबकि देशका सम्पूर्ण ३ लाख हल्का सवारी साधन विद्युतीय भएको अवस्थामा पनि दैनिक केवल ४४ मेगावाट मात्र बिजुली खपत हुन्छ ।१० महत्त्व तथा प्रतिफलका आधारमा हाम्रा पूर्वाधार विकासको प्राथमिकता भनेका पूर्वाधारको मर्मतसम्भार, बिजुलीको प्रसारण लाइन, कालोपत्रे राजमार्ग र सिँचाइ हुन् भने आयोजनाका हकमा तीन महिनालाई पुग्ने इन्धन भण्डारण क्षमताको पूर्वाधार, काठमाडौंतराई फास्ट ट्र्याक र निजगढ अन्तर्राष्ट्रिय विमानस्थल हुन् । आउँदो पाँच वर्षमा राज्यले विशेष व्यवस्था गर्दै विदेशी मुद्राको प्रयोग गरेर भए पनि यी पूर्वाधारहरू सम्पन्न गर्नुपर्छ । सामान्य खर्चमा मर्मत गर्न सकिने राजमार्गको साधारण खाडल नपुर्दा अर्थतन्त्रले बेहोर्नुपर्ने बृहत् तथा गम्भीर लागत सामान्य ज्ञानको विषय हो ।११ गलत परियोजना र नीतिका कारण मुलुकको सीमित स्रोत खेर मात्र गएको छैन, नकारात्मक प्रभाव पनि परेको छ । आर्थिक हिसाबले असम्भव बुढीगण्डकी आयोजनामा बाँडिएको ४० अर्ब रुपैयाँको मुआब्जाका कारण देशमा जग्गाको भाउ उकालिएको छ । २० वर्षमा पनि सम्पन्न नभएको मेलम्ची खानेपानी योजनाको अनुभव हेर्दा बुढीगण्डकी आयोजना आफ्नो जीवनकालमै सम्पन्न हुने सम्भावना देख्दिनँ । केरुङकाठमाडौं रेलमार्ग, पानीजहाज, काठमाडौंमा मेट्रोजस्ता हावादारी आयोजनाको कुनै आर्थिक सम्भाव्यता छैन । त्यस्तै, राज्यले ६० अर्ब रुपैयाँ बराबरको प्रतिगामी ज्येष्ठ नागरिक भत्ता बाँडेर गरिबीको रेखामुनि रहेका १८ प्रतिशत नागरिकलाई गम्भीर अन्याय गरेको छ । उच्च तथा मध्यम वर्गका परिवार धेरै लाभान्वित वृद्ध भत्तालाई गरिबी भत्तामा रूपान्तरण गर्न सके राज्यको महत्त्वपूर्ण स्रोत फजुल खर्च हुनबाट जोगिएर महत्त्वपूर्ण लगानीमा परिणत हुने र देशको करिब २० प्रतिशत सीमान्तकृत जनसंख्याको आर्थिकसामाजिक पक्ष सार्थक हिसाबले रूपान्तरण हुन ठूलो मद्दत मिल्नेछ ।१२ विश्वको सबैभन्दा ठूलो लोकतान्त्रिक देश मानिएको भारतको चित्त अत्यन्तै सानो छ । चीन नितान्त व्यापारिक सोच भएको राष्ट्र हो, जसको निर्णय आर्थिक जोडघटाउबाट निर्देशित हुन्छ । त्यसैले बंगलादेश हाम्रा लागि तेस्रो महत्त्वपूर्ण रणनीतिक मुलुक हो । भारतबंगलादेशबीच हाल विकास भएको द्विपक्षीय नयाँ सम्बन्धका कारण नेपालभारत सम्बन्धमा बंगालदेशको महत्त्वपूर्ण भूमिका हुने अवस्था सृजना भएको छ । चाहे बिजुली उत्पादन तथा व्यापार होस् वा अन्तर्राष्ट्रिय व्यापारका लागि पारवहन सुविधा, बंगलादेशी कामदारका लागि नेपाल खुला गर्ने विषय होस् वा बंगलादेशी पर्यटक भित्र्याउने सवाल, बंगलादेश रणनीतिक मित्रराष्ट्रका रूपमा स्थापित हुन सक्ने प्रशस्त आधार छन् ।१३ निकासी नगरी अर्थतन्त्रको आकार बढाउन सकिँदैन । तर निकासी गर्न सकिने आधार र वस्तु तथा सेवा के हुन्, सही विश्लेषणका आधारमा सही प्राथमिकीकरण हुनुपर्छ, जसको मूल्यांकन अर्थशास्त्रको आधारभूत सिद्धान्तमै केन्द्रित रहेर गर्न सकिन्छ । के कुरा उत्पादन गर्दा भारत र चीनसँग हामीले प्रतिस्पर्धा गर्न सक्छौं ? उदाहरणका लागि, के गाडी एसेम्बलजस्तो प्रक्रियाले गर्दा मुलुकको आर्थिक वृद्धि हुन सक्छ ? अनेक सुविधा र छुट दिएर ५ प्रतिशत मात्र मूल्य अभिवृद्धि हुने एसेम्बल प्लान्टबाट मुलुकलाई के लाभ हुन्छ ? प्राकृतिक रूपले उपलब्ध स्रोतबाट हुने उच्च मूल्य अभिवृद्धिको आर्थिक योगदानचाहिँ हाम्रो प्राथमिकता हुनुपर्छ । जस्तो पानी, खनिज, पहाड, प्राकृतिक तथा सांस्कृतिक विविधता, प्राकृतिक सौन्दर्य, हिमाली भेगमा पाइने विशेष वनस्पति तथा जनावर इत्यादि हाम्रा मौलिक विशेषता हुन् । केही वर्षयता सिमेन्ट उत्पादनमा भएको व्यापक परिवर्तन हाम्रो प्राकृतिक विशेषताको एउटा ज्वलन्त उदाहरण हो । साथै भूपरिवेष्टित मुलुक हुनु, भारत र चीनजस्ता अनुदार छिमेकीबीच च्यापिनु र अत्यन्तै कमजोर पूर्वाधार हुनुका कारण हामीले दूरी र तौलविहीन वस्तु तथा सेवामा आफ्नो विशेषता स्थापित गरी विश्व मूल्य शृंखलामा आबद्ध हुने रणनीति तय गर्नुपर्छ । त्यसैले अबको बृहत् रणनीति भनेको कार्बन व्यापार, सूचना प्रविधि (तौल र दूरीरहित) र स्वास्थ्य तथा व्यक्तिगत हेरचाहसम्बन्धी क्षेत्रमा दक्ष जनशक्ति उत्पादन गरी विश्व मूल्य शृंखलामा जोडिने अवसर र उपाय तय गर्नुपर्छ ।१४ सेयर बजारका सम्बन्धमा एउटा शाश्वत् तथ्य के हो भने, यो निरन्तर उकालो मात्र लाग्दैन । ढिलोचाँडो सेयर बजारले आफ्नो मूल्य निर्धारण गर्ने क्रममा अन्ततः आधारभूत वित्तीय अवस्थालाई प्रतिविम्बित गर्छ । सेयर बजारमा अहिले ४० लाखभन्दा बढी लगानीकर्ता जोडिएका छन् । यो राम्रो कुरा हो । तर यथार्थ के पनि हो भने, समयको हिसाबले अधिकांश साना लगानीकर्ता गलत समयमा सेयर बजारमा जोडिएका छन् । यस कारण तीमध्ये अधिकांशले लगानी गुमाएका छन् वा गुमाउने क्रममा छन् ।१५ सरकारले त्यस्ता लगानीकर्ताको हितलाई ध्यानमा राखेर सेयर बजारको कडा नियमन गर्नैपर्छ । सरकार र केन्द्रीय बैंकले बैंकिङ क्षेत्र र बजारलाई स्वतन्त्र छोड्नुपर्छ अनि नियमन गर्नु हुँदैन भन्ने अवधारणा हावी हुँदा कसरी विश्वले सन् २००८ को वित्तीय संकट बेहोर्नुपर्यो भन्ने कुरा बारम्बार मनन गर्न आवश्यक छ । सो संकटअघिसम्म बैंकिङ क्षेत्रमा केन्द्रीय बैंकको न्यून भूमिकाका हिमायती तथा सबैको उच्च सम्मान पाएका अमेरिकाको फेडरल रिजर्भका तत्कालीन अध्यक्ष एलान ग्रिनस्पान र बजार तथा अर्थतन्त्रमा न्यून सरकारी भूमिका (लाइट टच) को वकालत गर्ने बेलायतका तत्कालीन प्रधानमन्त्री गोर्डन ब्राउन पछि कसरी असफल भएका थिए भन्ने मनन गरौं । सिद्धान्त र आदर्शका कुरा मात्र गरेर हुँदैन, सरकारले नियमन नगर्ने हो भने अवाञ्छित तत्त्वबाट कुनै पनि समाज, क्षेत्र र मुलुक सुरक्षित रहन सक्दैन, चाहे नेपालजस्तो गरिब मुलुक होस् वा अमेरिका र युरोपजस्ता समृद्ध राष्ट्र नै किन नहोऊन् ।१६ हाम्रा सन्दर्भमा राष्ट्रबैंकबाट लाइसेन्सप्राप्त बैंक तथा वित्तीय संस्थालाई सेयरमा लगानी गर्ने सुविधा दिएर सेयर बजारलाई थप अस्थिर र चलखेल गर्ने थलो बनाउनु हुँदैन । बैंक तथा वित्तीय संस्थाको भूमिका वित्तीय मध्यस्थतामै सीमित राख्नु उपयुक्त हुन्छ । नवउदारवादले पोसेको चरम वित्तीयकरण (फाइनान्सिअलाइजेसन) तथा बजार विनियम (डिरेगुलेसन) सहित अन्य विविध कारणले सृजित सामाजिक, आर्थिक तथा राजनीतिक असमानता र अन्यायविरुद्ध नयाँ अवधारणा र विश्व जनमत बन्दै गर्दा हामीले हाम्रो देश र परिस्थितिसुहाउँदो नीति तथा राज्यको भूमिका स्थापित गर्न आवश्यक छ ।१७ मुलुक गम्भीर आर्थिक अवस्थाबाट गुज्रिँदै गर्दा किताबी ज्ञान तथा सैद्धान्तिक आवरणभन्दा पनि व्यावहारिक, यथार्थपरक, नतिजामुखी, परिस्थितिअनुरूप आर्थिक नीतिहरू अवलम्बन गर्नुपर्छ । स्वतन्त्र अर्थतन्त्र, खुला बजार, खुला व्यापार, खुला कर्जा नीति, विनियमन, निजीकरण इत्यादि भन्दै सैद्धान्तिक कुरा गर्नुभन्दा कठिन र अलोकप्रिय तर प्रमाणमा आधारित परिणाममुखी नीति लागू गर्नु नै समस्याको समाधानप्रति कटिबद्ध हुनु हो र देशलाई विकासको अग्रगामी पथमा लैजानु हो ।"
"बेथा लागे झाँक्रीकहाँ, सिकिस्त भएपछि अस्पताल","(अछाम)  अछामको ढकारी गाउँपालिका७ की गौरी नेपाली १७ वर्षकी भइन् । १५ वर्षमै उनले बिहे गरिन् । सानै उमेरमा बिहे गर्ने सामाजिक चलन पछ्याउन पुगेकी उनको स्वास्थ्य भने जटिल बनेको छ । पेटमा हुर्कंदै गरेको गर्भसँगै मेलापात, घाँसदाउरा र चुलोचौकाले उनको शरीर गलिसकेको थियो । प्रसूति हुने दिन कुरिरहेकी गौरीको शरीरमा कम्पन बढ्यो, बेहोस हुन थालिन् । सासूससुराले धामीझाँक्रीकहाँ लगे । गह्रुँगो भारी बोकेर शिथिल भएको ज्यान धामीझाँक्रीको लछारपछारले झन् गल्यो । त्यहीबीच उनलाई सुत्केरी व्यथा लाग्यो । घरमै मृत शिशुलाई जन्म दिइन् । बेहोस अवस्थामा मृत शिशुलाई जन्म दिएकी गौरीलाई स्वास्थ्य संस्थामा लैजानुको साटो देउता लागेको भन्दै परिवारले फेरि झाँक्रीको सहारा लिए । अन्तिम अवस्था आएपछि भने ढकारी स्वास्थ्य चौकी पुर्याए । त्यताबाट जिल्ला अस्पताल रिफर गरियो । जिल्ला अस्पतालकी अनमि धौली रावलका अनुसार अस्पताल पुग्दासम्म उनको अवस्था जटिल बनिसकेको थियो । मृत शिशुलाई जन्म दिएको ४ दिनपछि मात्रै अस्पताल ल्याएका हुन् । १७ वर्षको कलिलो उमेरमा बच्चा जन्माउन आफैंमा कठिन छ, अनमि रावलले भनिन्, उनी त व्यथा लाग्दा नै बेहोस भइसकेकी रहिछन् । यता पनि उपचार सम्भव नभएपछि थप उपचारका लागि आइतबार हेलिकोप्टरमार्फत सुर्खेत पठाइएको छ ।जिल्ला अस्पतालमा एकैदिन १७ वर्षीया गौरीबाहेक १६ वर्षीया खडी कामी र १७ वर्षीया मनीषा भुलको शल्यक्रियामार्फत प्रसूति गराइएको छ । जिल्लाको दुर्गम क्षेत्र तुर्माखाँद गाउँपालिका५ की १७ वर्षीया मनीषा भुललाई सुत्केरी हुनुपर्ने अवधिभन्दा एक महिना बढी नाघिसक्दासम्म पनि व्यथा लागेन । कलिलो उमेरमा आमा बन्न लागेकी उनको स्वास्थ्य अवस्था गाह्रो भएको र बच्चा पनि उल्टो देखिएकाले तुर्माखाँद स्वास्थ्य चौकीले एक महिनाअघि प्रसूतिका लागि जिल्ला अस्पताल रिफर गर्यो । बच्चा उल्टो भएकाले उनलाई सुत्केरी व्यथा लाग्ने औषधि पनि प्रयोग गर्न नमिल्ने भएकाले जिल्ला अस्पतालका चिकित्सकसहितको टिमले उनको आइतबार शल्यक्रिया गर्ने तयारी गर्यो । जिल्ला अस्पतालका डाक्टर अतुल भारद्वाजले शल्यक्रिया नगरे आमा र बच्चा दुवैको ज्यान खतरा हुने भएकाले शल्यक्रिया गर्नुपर्ने भन्दै मनीषाका परिवारलाई सम्झाइबुझाइ गरे । तर उनीहरूले कुनै पनि हालतमा शल्यक्रिया नगर्ने बरु घर लैजाने भन्दै मनीषालाई जबर्जस्ती गाडीमा राखे । हामीले दिनभर लागेर परिवारलाई शल्यक्रिया गर्नुपर्ने भन्दै सम्झायौं तर उनीहरूले मानेनन् । घरमा पुर्याएर धामीझाँक्रीकहाँ लगे, डा भारद्वाजले भने, ४० हप्तामा बच्चा जन्माइसक्नुपर्ने हुन्छ । मनीषाको ४४ हप्ता भइसक्दा पनि व्यथा लागेन । आइतबार मात्रै फेरि जिल्ला अस्पताल ल्याए । अहिले शल्यक्रिया गरेर बच्चाको जन्म भएको छ ।ढकारी गाउँपालिका६ ढुंगाचाल्नाकी १६ वर्षीया खडी कामीले १४ वर्षमै बिहे गरिन् । सानै उमेरमा विवाह गरेकी खडीले पनि सामान्य तरिकाले शिशु जन्माउन सकिनन् । पाठेघरमा पानी नभएका कारण उनलाई गर्भ बसेको ४३ साता नाघिसक्दा पनि व्यथा लागेन । गौरी र मनीषा जस्तै उनका परिवार पनि धामीझाँक्रीको विश्वासमा लागे । अवस्था जटिल हुन थालेपछि मात्रै उनलाई ढुंगाचाल्ना स्वास्थ्य चौकी लगियो । त्यताबाट जिल्ला अस्पताल रिफर गरियो । उनले पनि आइतबार शल्यक्रिया गरेर बच्चा जन्माइन् । गाउँमा १५ देखि १८ वर्षसम्मका सबैले बिहे गरिसक्छन् । आइतबार नै बुहारीको अपरेसन गरेर बच्चा निकालेपछि भने डर लाग्यो, खडीकी सासू अमृता विकले भनिन्, कम उमेरमा बच्चा पाएपछि यस्तो समस्या आउँदो रहेछ, अहिले मंगलसेन आउँदा खर्च पनि धेरै लाग्यो ।आइतबार एकै दिन तीन किशोरी आमा बन्न नसकेर जटिल अवस्थामा जिल्ला अस्पताल आएको सूचना अधिकारी गंगा बुढामगरले बताइन् । अहिले २० वर्षमुनिका किशोरीहरू जिल्ला अस्पतालमा जटिल अवस्थामा सुत्केरी हुन आइरहेका छन् । अझै पनि चेतनाको विकास हुन सकेको छैन, उनले भनिन् । अछाममा लागू भएको ग्रामीण अल्ट्रासाउन्ड कार्यक्रमअन्तर्गत ग्रामीण भेगमा पुगेर गरेको गर्भ परीक्षणमा आर्थिक वर्ष ०७७७८ मा २० वर्षमुनिका ६ सय १५ जना किशोरी गर्भवती भेटिएको स्वास्थ्य कार्यालय अछामले जनाएको छ । तीमध्ये जटिलतायुक्त २० वर्षमुनिका ४३ जनालाई जिल्लाबाहिर रिफर गर्नुपरेको थियो । जिल्ला अस्पतालमा रिफर भएर आउने २० वर्षमुनिका गर्भवती किशोरीमा जटिल समस्या आउने गरेको बुढामगरले बताइन् ।"
परराष्ट्र नीति अध्ययन गर्न उपसमिति,"(काठमाडौं)  मुलुकको समग्र परराष्ट्र मामिलाबारे अध्ययन गर्न संसद्को अन्तर्राष्ट्रिय सम्बन्ध समितिले परराष्ट्र नीति अध्ययन उपसमिति गठन गरेको छ । समितिले पुस १६ मा एमाले सांसद दीपकप्रकाश भट्टको संयोजकत्वमा ५ सदस्यीय उपसमिति गठन गरेको हो । समितिको सदस्यमा पुष्पा भुसाल (कांग्रेस), सुदन किराती (माओवादी), सरला यादव (एकीकृत समाजवादी) र रेणुका गुरुङ (जसपा) छन् । परराष्ट्र मन्त्रालयसँगको छलफलपछि समितिले उपसमिति बनाउने निर्णय गरेको थियो । समितिकी सभापति पवित्रा निरौला खरेल मुलुकको परराष्ट्र मामिला एउटै हुनुपर्ने र यसमा समयसँगै आमूल परिवर्तन हुन नहुने उल्लेख गर्दै त्यसबारेमा गहन अध्ययन गर्न उपसमिति गठन गरेको बताइन् । परराष्ट्रमन्त्री नारायण खड्काले नयाँ परराष्ट्र नीति ल्याउन गृहकार्य गरिरहेको पृष्ठभूमिमा संसदीय समितिले त्यस विषयमा सरकारलाई थप सुझाव र सहयोग गर्न उपसमिति गठन गरेको हो । उपसमितिलाई हालसम्म विभिन्न समयमा सरकारले गठन गरेका समितिको प्रतिवेदन अध्ययन गर्दै सम्बन्धित विज्ञहरूसँग छलफल गरेर परराष्ट्र नीतिनिर्माण, सञ्चालन तथा चुनौतीबारे धारणा निर्माण गर्ने मुख्य जिम्मेवारी तोकिएको छ । समग्र अन्तर्राष्ट्रिय क्षेत्रमा आएका परिवर्तनलाई समयसापेक्ष बनाएर सघाउ पुर्याउनेदेखि त्यसलाई कार्यान्वयनमा कसरी लाने भन्ने कुराका लागि उपसमितिले अध्ययन गरेर सुझाव पेस गर्नेछ, संयोजक भट्टले कान्तिपुरसँग भने । परराष्ट्र मामिला सञ्चालनमा विभिन्न समयमा देखिएका ग्याप र नयाँ चुनौतीलाई सम्बोधन गर्दै नीति निर्माणमा गर्ने र कार्यान्वयन कसरी गर्ने भन्ने सुझाव उपसमितिले दिनेछ । परराष्ट्र मामिलामा देखिएका संगठनात्मक र संरचनात्मक कमीकमजोरीदेखि तमाम विषयलाई उपसमितिले अध्ययन गरेर सुझावसहितको प्रतिवेदन पेस गर्नेछ, उनले भने । सरकारले फेरि अर्को परराष्ट्र नीति ल्याउने गृहकार्य थालेपछि समितिले त्यसलाई लिएर चासो दिएको हो । मंसिर ४ मा एक कार्यक्रममा परराष्ट्रमन्त्री खड्काले परराष्ट्र नीति ल्याउने सम्बन्धमा मन्त्रालयले गृहकार्य गरिरहेको जनाएका थिए तर त्यस विषयमा सरकारले संसदीय समितिमा छलफल गरेको छैन । अघिल्लो सरकारले पनि परराष्ट्र नीति ल्याउँदा संसद्को समितिसँग सहकार्य नगरेको र अहिले पनि नयाँ सरकारले यस विषयमा छलफल नगर्दा सांसदहरूले प्रश्न उठाएका थिए । गत वर्ष केपी शर्मा ओली नेतृत्वको सरकारले परराष्ट्र नीति ल्याएको थियो । तत्कालीन परराष्ट्रमन्त्री प्रदीपकुमार ज्ञवालीले परराष्ट्र नीति२०७७ जारी गरेका थिए । नेपालको इतिहासमा परराष्ट्र नीति दस्ताबेजकै रूपमा छुट्टै जारी भएको यो पहिलो पटक भएको कूटनीतिक जानकारहरू दाबी गर्छन् । तत्कालीन परराष्ट्रमन्त्री ज्ञवालीले पनि आफ्नो पालामा पहिलो पटक परराष्ट्र नीतिलाई दस्ताबेजकै रूपमा ल्याएको बताएका थिए । परराष्ट्र नीति जारी गर्दा पर्याप्त छलफल नगरेको भन्दै गत वर्ष ओली सरकारको आलोचना भएको थियो । अघिल्लो सरकारले परराष्ट्र नीति ल्याउँदा जुन हिसाबमा पर्याप्त छलफल, सल्लाह र सुझाव संकलन गर्नुपर्थ्यो, त्यो गरेन । अन्तर्राष्ट्रिय सम्बन्ध समितिमा समेत उक्त दस्ताबेजका बारेमा छलफल गरेन, एमाले सांसद भट्टले भने, त्यसैले उक्त नीति जुन हिसाबमा आउनुपर्थ्यो, त्यो आएन ।सरकारले परराष्ट्र मामिला र यसको संरचनाका बारेमा अध्ययन गर्न विभिन्न समयमा समिति नबनाएको भने होइन । नेपालमा प्रजातन्त्र आएपछि मुख्य गरी चारवटा कमिटीले यसबारेमा अध्ययन गरेर सरकारलाई प्रतिवेदन पेस गरिसकेका छन् । तर ती प्रतिवेदन मन्त्रालयमा थन्किएर बसेका छन् । सरकारले सन् १९९४ मा पूर्वपरराष्ट्र सचिव उद्धवदेव भट्टको नेतृत्वमा कमिटी गठन गरेको थियो । उक्त कमिटीले सरकारलाई प्रतिवेदन पनि बुझायो । त्यसको चार वर्षपछि पूर्वअर्थमन्त्री तथा पूर्वराजदूत बद्रीप्रसाद श्रेष्ठको नेतृत्वमा अर्को कमिटी गठन गर्यो र प्रतिवेदन पनि बुझायो । यस्तै, सन् २००६ मा तत्कालीन प्रधानमन्त्री गिरिजाप्रसाद कोइरालाले तत्कालीन परराष्ट्र सचिव मुरारीराज शर्माको नेतृत्वमा समिति गठन गरेका थिए । उक्त समितिले पनि प्रतिवेदन बुझाएको थियो । र, फेरि सन् २०१७ मा पुष्पकमल दाहाल प्रधानमन्त्री रहँदा प्राध्यापक श्रीधर खत्रीको नेतृत्वमा उच्चस्तरीय कार्यदल गठन भएको थियो । त्यसपछि प्रधानमन्त्री भएका शेरबहादुर देउवाको पालामा कार्यदलले प्रतिवेदन बुझाएको थियो । तर कार्यदलले प्रतिवेदन बुझाउने र त्यसको कार्यान्वयन नहुने क्रम जारी रह्यो । सभापति खरेलले परराष्ट्र नीतिमा मुलुकको हित हुनुपर्ने उल्लेख गर्दै उपसमितिले हालसम्म बनेका समितिहरूको प्रतिवेदनलाई अध्ययन गर्दै नयाँ प्रतिवेदन तयार गरेर समितिमा पेस गर्ने बताइन् । संविधानको भाग ४ को राज्यका निर्देशक सिद्धान्त, नीति तथा दायित्वअन्तर्गत धारा ५१ को (ड) मा अन्तर्राष्ट्रिय सम्बन्धसम्बन्धी नीति रहेको छ । ड को १ मा नेपालको सार्वभौमसत्ता, भौगोलिक अखण्डता, स्वाधीनता र राष्ट्रिय हितको रक्षा गर्न क्रियाशील रहँदै संयुक्त राष्ट्रसंघको बडापत्र, असंलग्नता, पञ्चशीलको सिद्धान्त, अन्तर्राष्ट्रिय कानुन र विश्वशान्तिको मान्यताका आधारमा राष्ट्रको सर्वोपरि हितलाई ध्यानमा राखी स्वतन्त्र परराष्ट्र नीति सञ्चालन गर्ने भनिएको छ । यस्तै, ड को २ मा विगतमा भएका सन्धिहरूको पुनरावलोकन गर्दै समानता र पारस्परिक हितको आधारमा सन्धि सम्झौताहरू गर्ने उल्लेख छ । संविधानमा उल्लेख गरेअनुसारै मुलुकको अहिलेको भूराजनीतिक अवस्था, परिस्थिति, अब नेपालले लिनुपर्ने बाटोलगायत विषयमा उपसमितिले छलफल गरेर प्रतिवेदन तयार पर्ने भट्टले प्रस्ट पारे ।"
"नेपालओमान श्रम सम्झौता मस्यौदा भयो, हस्ताक्षर भएन","(काठमाडौं)  नेपालओमान श्रम सम्झौताको मस्यौदा टुंगो लागेको तीन वर्ष बित्यो । त्यसमा हस्ताक्षर नहुँदा नेपाली श्रमिक ओमानको रोजगारीका लागि सेवाशुल्क तिरिरहन बाध्य छन् । श्रम सम्झौता नहुँदा सेवाशुल्कमा अन्योल कायमै छ भने रोजगारदाता कम्पनीले नेपाली श्रमिक पर्याप्त संख्यामा लान पाएका छैनन् । श्रम, रोजगार तथा सामाजिक सुरक्षा मन्त्रालयका अनुसार ओमानमा सरकार परिवर्तन भएकाले श्रम सम्झौता हुने चरण रोकिन पुगेको हो । श्रम सम्झौता गर्न नेपाल सरकारले अनुमति दिइसकेको थियो । ओमानमा सरकार परिवर्तनसँगै स्थानीय श्रम र आप्रवासी कानुन पनि परिवर्तन भएपछि मस्यौदा पनि परिमार्जन गर्न आवश्यक पर्यो, श्रम मन्त्रालयका सहायक प्रवक्ता थानेश्वर भुसालले भने, यसलाई फेरि केही विषय थप गरी अगाडि बढाइएको छ । नेपाल र ओमानका उच्चस्तरीय अधिकारीको काठमाडौंमा सम्पन्न बैठकले मस्यौदालाई अन्तिम रूप दिएपछि श्रम सम्झौता गर्न मन्त्रिपरिषद् बैठकले अनुमति दिएको थियो । दुवै देशले श्रम सम्झौता गर्ने मिति टुंगो लगाउन मात्रै बाँकी थियो । भुसालका अनुसार ओमानको नयाँ सरकारले ल्याएका नयाँ श्रम कानुनअनुसार मस्यौदामा पनि केही फेरबदल भएका छन् । १ जनवरी २०२१ देखि लागू हुने गरी नेपालीसहित आप्रवासी श्रमिकले स्वतन्त्र ढंगले रोजगारदाता परिवर्तन गर्न पाउने विदेशी आवासीय कानुन परिवर्तन गरिएको थियो । एउटै कम्पनीमा दुई वर्ष काम गरिसकेपछि अर्को कम्पनीमा काम गर्न रोजगारदाताको अनुमति चाहिने प्रावधान (एनओसी) हटाइएको थियो । यो कानुन ल्याएको ६ महिनापछि अर्थात् २९ जुलाई २०२१ बाट श्रम कानुन नै परिवर्तन गरियो । परिवर्तन गरिएका यी दुवै विषय प्रस्तावित मस्यौदामा समावेश गरिएको भुसालले बताए । प्रस्तावित मस्यौदामा दुवै देशबाट अनुमति पाएका म्यानपावर कम्पनीको सूचना आदानप्रदान गर्ने, नेपाल सरकारले तोकेभन्दा बढी शुल्क श्रमिकबाट लिन नपाइने विषय थपिएका छन्, उनले भने । त्यस्तै, करार अवधिभित्रै करारपत्र रद्द भएमा करारपत्रमा लेखिएबमोजिम नै सम्बन्धित पक्षले जिम्मेवारी लिनुपर्ने, ओमानलाई चाहिने सीपयुक्त जनशक्ति उत्पादन गर्न लगानी गर्ने विषय थपिएका छन् । यसअघि टुंगो लगाएको मस्यौदामा अन्तर्राष्ट्रिय श्रम संगठन (आईएलओ) का मापदण्डलाई समेत अनुसरण गरिएको थियो । कामदार भर्ना प्रक्रियामा लाग्ने सबै खर्च रोजगारदाताले व्यहोर्ने गरी मस्यौदा तयार गरिएको तत्कालीन श्रम अधिकारीहरूले बताएका थिए । ओमान जाने नेपाली कामदारको एक लाख रुपैयाँ खर्च भइरहेको छ । म्यानपावर कम्पनीले पाउने सेवाशुल्क भने तोकिएको थिएन । सम्झौतामा ओमानमा कार्यरत रहेका बेला बिरामी भए रोजगारदाताले नै जिम्मेवारी लिने उल्लेख छ । ओमानमा स्वास्थ्य खर्च निकै महँगो छ । कामदारले करारपत्र, राहदानी आफैंले राख्ने व्यवस्था गरिएको छ । श्रम विवाद भएमा कामदारले सहज रूपमा न्याय खोज्ने व्यवस्था गरिएको छ । ओमानमा झन्डै १५ हजार नेपाली कार्यरत छन्, जसमध्ये ९० प्रतिशत घरेलु सेवामा छन् । गैरआवासीय नेपाली संघ ओमानका तत्कालीन अध्यक्ष दीपक श्रेष्ठले सेवा क्षेत्रमा नेपालीको भविष्य रहेको बताए । उनले भने सम्झौताको मस्यौदामा भएका विषय नेपालीको हितमा छन् । यथासक्य छिटो हस्ताक्षर गरेर कार्यान्वयनमा ल्याउनुपर्छ ।"
हिउँमा फसेका १४ को उद्धार,"रुकुम पूर्व (कास) बाटो बनाउन खटिँदा व्यापक हिमपातपछि फसेका १४ मजदुरको नेपाली सेनाले उद्धार गरेको छ । सेनाको हेलिकोप्टरले सोमबार उद्धार गरी उनीहरूलाई गाउँसम्म ल्याएको हो । पुथाउत्तरगंगा गाउँपालिका२ पेल्माका जोकप्रसाद बुढा, औंसी बुढा, विशाल बुढा, दयालाख कामी, रमजित कामी, जानी बुढा, कृष्ण बुढा, दीपक कामी, सुनिल झाँक्री, जुनदेवी झाँक्री, पेमबहादुर कामी, बहादुर बुढा, नवीन बुढा र नान्तेन पुनको उद्धार गरिएको हो । उनीहरू घोडेटो बाटो बनाउनका लागि गाउँभन्दा दुई दिनमाथिको क्षेत्रमा गएका थिए । काम गर्ने क्रममा हिउँ परेपछि घर फर्कन नपाएकाले हेलिकोप्टरमार्फत उद्धार गरी ल्याइएको प्रमुख जिल्ला अधिकारी लक्ष्मीप्रसाद बाँस्कोटाले बताए ।"
सम्बन्ध सुधार्ने प्रयासमा भारत र चीन,नयाँदिल्ली (एजेन्सी) बीस महिनादेखि सीमा क्षेत्रमा देखिएको तनावपूर्ण सम्बन्ध सुधार्न भारत र चीन दुवै देशले प्रयास सुरु गरेका छन् । भारतीय सञ्चारमाध्यमहरूले दिल्ली र बेइजिङले पछिल्लो चरणमा चालेका केही घटनालाई सम्बन्ध सुधारको प्रयासका रूपमा व्याख्या गरेका छन् ।नयाँ वर्षका दिन सीमा क्षेत्रमा भारत र चीनका १० वटा चौकीले मिठाई आदानप्रदान र दुवै पक्षबीच हालै भएका कुराकानीले दिल्ली र बेइजिङबीच सम्बन्धलाई स्थायित्व दिने प्रयास गरेको भारतीय पत्रिका द हिन्दुले जनाएको छ । पूर्वी लद्दाखको गलवान उपत्यकामा सन् २०२० जुनमा दुवै देशका सैनिकबीच भिडन्त भएपछि भारत र चीनले एक लाखभन्दा बढी सैनिक थुपारेका छन् । जसका कारण दुवै देशबीचको सम्बन्धमा गतिरोध उत्पन्न भएको हो । यसबीचमा दुवै पक्षबीच कूटनीतिक तथा सैनिक कमान्डरहरूबीच विभिन्न चरणमा वार्ता भएपछि चीनका लागि निवर्तमान भारतीय राजदूत विक्रम मिस्रीको बिदाइको अवसरमा चिनियाँ विदेशमन्त्री वाङ यीले अनपेक्षित भिडियो सम्मेलन गरेका थिए । जसले ८० को दशकपछि सबैभन्दा कमजोर अवस्थामा पुगेको दुवै देशको सम्बन्धमा आशाको किरण देखिएको बताइन्छ । द हिन्दुले यसलाई दुवै पक्षले सम्बन्ध सुधार्न चाहेको भन्दै व्याख्या गरेको छ । त्यसैगरी भारतले चिनियाँ जनमुक्ति सेनाले नियन्त्रणमा राखेको भनिएको दामचो र देप्साङमा मिठाई आदानप्रदान गरिएको विषयले मोदी सरकार त्यस विषयमा सम्झौतामा पुगेको अनुमान गरिएको छ ।विदेशमन्त्री वाङले मिस्रीसँग गरेको कुराकानीलाई दुवै देशबीचको सम्बन्ध र तिखा शब्दवाण प्रहार गर्दैआएको चिनियाँ विदेश मन्त्रालयले प्रकाशित गर्नुलाई पर्यवेक्षकहरूले महत्त्वका साथ लिएको द हिन्दुले लेखेको छ ।डिसेम्बर महिनामा रुसी राष्ट्रपति भ्लादिमिर पुटिनले दिल्लीमा भारतीय प्रधानमन्त्री नरेन्द्र मोदीसँग भेट गरे र त्यसपछि चिनियाँ राष्ट्रपति सी चिनफिङसँग गरेको भर्चुअल कन्फ्रेन्सपछि यी सकारात्मक संकेत आएका हुन् । मस्कोका वरिष्ठ अधिकारीहरूले नेताहरूबीच निकट भविष्य मा त्रिपक्षीय छलफल हुने बताएका छन् । जसलाई भारतीय विदेश मन्त्रालयले खण्डन वा पुष्टि केही पनि गरेको छैन । सन् २०२० अप्रिलबाट सीमा क्षेत्रमा संकट सुरु भएपछि मोदी र सीबीच कुराकानी भएको छैन । तर यसअघिको ६ वर्षमा दुवै नेताहरूबीच १८ पटक भेटघाट भएको थियो । यति हुँदाहुँदै सीमा क्षेत्रमा अहिले पनि संघर्षको जोखिम भने उच्च रहेको छ ।नयाँ वर्षको समयमा भएको मिठाई आदानप्रदान गरेको विषयबारे चीनका सञ्चारमाध्यमले कुनै समाचार दिएका छैनन् । साथै गलवान उपत्यकाका भिडियो प्रसारण गर्दै चिनियाँ सेना चीनको एक इन्च पनि भूभाग सुरक्षा गर्न प्रतिबद्ध रहेको जनाएको छ ।चीनले नयाँ वर्षको दिनबाट नयाँ सीमा कानुन कार्यान्वयनमा ल्याएको छ । यस्तै सीमा क्षेत्रमा भौतिक पूर्वाधार निर्माणलाई तीव्रता दिएको छ । चीनले सो कानुन देशको सार्वभौमिकताको सुरक्षाका लागि ल्याएको बताएको छ ।बेइजिङले सीमा क्षेत्रमा गाउँ निर्माण गर्न थालेको छ । त्यसैगरी डिसेम्बर ३० का दिन भारतको अरुणाञ्चल प्रदेशका १५ स्थानको चिनियाँ नामसहितको नक्सा जारी गरेको थियो । सीमा विवादका कारण सम्बन्धको अन्य क्षेत्रमा पनि गतिरोध देखिएको छ । चिनियाँ लगानीलाई नियन्त्रण गरिएको छ । जसका कारण भारतमा चीनको प्रत्यक्ष लगानी निकै घटेको बताइन्छ । २०१४ मा २ अर्ब अमेरिकी डलर रहेको प्रत्यक्ष चिनियाँ लगानी सन् २०१८ मा पुग्दा ८ अर्ब डलर पुगेको थियो ।
ईपीएस कामदारको भिसा थपियो,सोल (एजेन्सी) ईपीएसमार्फत दक्षिण कोरियामा काम गरिरहेका प्रवासी श्रमिकको भिसा अवधि एक वर्ष थप गरिएको छ । दक्षिण कोरियाली सरकारले कोभिड महामारीका कारण कामदार भित्र्याउन नसकेपछि जनवरी १ देखि अप्रिल १२ सम्म भिसा सकिन लागेका नेपालीसहित सबै विदेशी कामदारको भिसा एक वर्षका लागि थप गरेको हो ।कामदार भिसामा कोरिया आउने श्रमिकले सुरुमा ३ वर्षसम्मको प्रवेशाज्ञा पाउँछन् । उक्त अवधि सकिएपछि पुनः एक वर्ष १० महिना थप गरी चार वर्ष १० महिना भिसा पाउने नियम छ । तर पछिल्लो वर्ष कोभिड महामारीका कारण कोरियाले आवश्यक मात्रामा प्रवासी मजदुर भित्र्याउन नसकेकाले एक वर्षका लागि पुनः अवधि थप गरिएको हो ।
"बजेट खर्च न्यून हुनुमा पुरानै समस्या, उस्तै कार्यशैली","पुस दोस्रो सातासम्ममा साढे ८ प्रतिशत बराबर मात्रै पुँजीगत खर्च हुनुले कर्मचारीको कार्यशैली र तपाईंहरूको जवाफदेहिता खोज्नपर्ने देखियो, सचिवहरूलाई प्रश्न गर्दै सभापति दाहालले भने, योजना तथा कार्यक्रम छनोटमै समस्या छ वा कार्यान्वयनमा समस्या देखिएको हो ? तपाईंहरू स्पष्ट हुनुस् ।कृषि तथा प्राविधिक क्षेत्रमा कर्मचारी अभाव हुँदा त्यसको असर बजेट खर्चमा देखिएको कृषि तथा पशुपन्छी मन्त्रालयको सचिव गोविन्दप्रसाद शर्माले बताए । पुँजीगत खर्च न्यून देखिनुको मूल्य कारण कर्मचारी अभाव हो । कृषि मन्त्रालय र मातहतका निकायमा ४५ प्रतिशत कर्मचारीले काम धानिरहेका छन्, उनले भने । वार्षिक योजना तथा कार्यक्रमहरूको तयारीबिनै बजेट छुट्याइनु र त्यस्ता कार्यक्रममा स्रोतको सुनिश्चिततासमेत हुन नसक्नु अर्को समस्या रहेको उनको भनाइ छ । पुस मध्यसम्ममा मन्त्रालयले गरेको बजेट खर्चको अवस्था हेर्दा यस वर्ष पुँजीगत शीर्षकमा पाएको कुल रकमको ६५ देखि ७० प्रतिशत मात्रै खर्च हुने देखिएको पनि शर्माले बताए । अर्थ मन्त्रालयले भुक्तानीका फाइल रोकेर राखेको भौतिक पूर्वाधार तथा यातायात मन्त्रालयका सचिव रवीन्द्रमान श्रेष्ठको भनाइ छ । भौतिक पूर्वाधार मन्त्रालय र मातहतका विभिन्न निकायको करिब साढे २ अर्ब रुपैयाँ बराबरको भुक्तानी अर्थ मन्त्रालयले रोकेर राखेको छ, उनले भने । यसअघि खारेज विभिन्न सडक डिभिजन कार्यालय फेरि ब्युँत्याउन लागिएको पनि उनको भनाइ छ । केही सडक डिभिजन कार्यालय खारेज भएका थिए । तर ५६ जिल्लामा सडक पूर्वाधारको खर्च शून्य देखिएपछि ती कार्यालय ब्युँताउने प्रस्ताव मन्त्रिपरिषद्मा गएको छ, सचिव श्रेष्ठले भने ।भौतिक पूर्वाधार तथा यातायातमन्त्री रेणुकुमारी यादवले पनि समितिमा अर्थ मन्त्रालयसँगको असमन्वयबारे असन्तुष्टि व्यक्त गरिन् । हामीले पठाएका फाइल महिनौंसम्म अर्थ मन्त्रालयमा अड्किन्छन् । फाइलबारे दुईतीन दिनमै निर्णय गर्न अर्थमन्त्रीले कर्मचारीलाई निर्देशन दिएका छन् । तर उनीहरूले समयमै काम गर्दैनन्, उनले भनिन् ।जलविद्युत् र सिँचाइका परियोजनामा जग्गा मुआब्जा, अधिग्रहण तथा वनका मुद्दा सबैभन्दा पेचिलो रहेको ऊर्जा, जलस्रोत तथा सिँचाइ मन्त्रालयका सचिव देवेन्द्र कार्कीले बताए । ऊर्जा मन्त्रालयले सबैभन्दा समस्या वनबाट भोगेको छ । निजी जग्गाभन्दा सरकारी जग्गा अधिग्रहण गर्न बढी झन्झटिलो छ, उनले भने । आफ्नो मन्त्रालयअन्तर्गतका काम उपभोक्ता समितिलाई जिम्मा लगाउन खोज्दा त्यसले जटिलता निम्त्याएको सहरी विकास मन्त्रालयका सचिव मणिराम गेलालले बताए । हामीले खरिद र कार्ययोजना कार्यान्वयनका काम उपभोक्ता समितिलाई हेर्ने गरी पठाउने भनेका थियौं । यसमा धेरै उल्झन देखिए । अहिले त्यो सल्टिएको छ, उनले भने । कर्मचारी संयन्त्रले संघीयताको मर्मअनुसार काम गर्न नचाहेको र उनीहरू बढी सहरकेन्द्रित हुँदा विकास निर्माणका काममा प्रभावकारिता देख्न नसकिएको नेकपा एमाले नेता एवं पूर्वअर्थमन्त्री सुरेन्द्र पाण्डेको भनाइ छ । आयोजना छनोट, कार्यान्वयन, अनुगमन र मूल्यांकनसम्मका कामबारे अध्ययन गर्न सबै मन्त्रालयमा छुट्टै युनिट स्थापना गर्नुपर्ने देखिएको पनि उनले बताए । कर्मचारीलाई संघीयता चाहिएकै छैन । उनीहरूलाई संघमा जागिर खाने लहड छ, पाण्डेले भने, जनतालाई विकेन्द्रीकृत सेवा चाहिएको छ । तर कर्मचारी काठमाडौं छाड्न चाहँदैनन् । कर्मचारीतन्त्रको यही प्रवृत्तिका कारण विकास निर्माणका काममा पनि ढिलाइ भएको उनको दाबी छ । सार्वजनिक खरिद अनुगमनका काम केन्द्र सरकारभन्दा पनि स्थानीय तहलाई नै जिम्मा लगाउनुपर्ने उनको धारणा छ ।कर्मचारी संयन्त्र परिचालन तथा खटनपटनमा सरकार कमजोर देखिएको र यसको समग्र असर पुँजीगत खर्चमा देखिएको विषय पनि समितिमा उठेको थियो । आर्थिक कार्यविधि तथा वित्तीय उत्तरदायित्व ऐनमा भएको व्यवस्थालाई कर्मचारीहरूले गम्भीरतासाथ नलिएको समितिका धेरैजसो सदस्यहरूले बताए । आर्थिक कार्यविधि तथा वित्तीय उत्तरदायित्व ऐन २०७६ को दफा १९ मा राखिएको बजेट तथा कार्यक्रम कार्यान्वयनसम्बन्धी व्यवस्थाले आफ्नो कार्यालय तथा मातहतको कार्यालयका लागि स्वीकृत बजेट लक्ष्यअनुरूप खर्च नभए त्यसको जिम्मेवारी लेखा उत्तरदायी अधिकृतको हुनेछ भनेको छ । विनियोजन ऐन वा अन्य ऐनबमोजिम स्वीकृत बजेट तथा कार्यक्रमको अधीनमा रही बजेट कार्यान्वयन गर्ने कर्तव्य र जिम्मेवारी सम्बद्ध लेखा उत्तरदायी अधिकृतको हुने पनि ऐनमा उल्लेख छ ।"
पुँजीगत खर्चमा सरकारको तदारुकता देखिएन,"काठमाडौं नेपाल उद्योग वाणिज्य महासंघका अध्यक्ष शेखर गोल्छाले राजस्व संकलनमा जस्तो सरकारले पुँजीगत खर्चमा तदारुकता देखाउन नसकेको बताएका छन् । तरलता अभावको समस्या पेचिलो बन्दै गएका बेला सरकारको पुँजीगत खर्च मात्र बढ्न सके पनि त्यसले केही सहयोग गर्ने उनको भनाइ छ । भक्तपुर उद्योग वाणिज्य संघका नवनिर्वाचित पदाधिकारीहरूको सम्मानमा महासंघले आइतबार राखेको स्वागत एवं बधाई कार्यक्रममा गोल्छाले कोभिडका कारण थलिएको अर्थतन्त्रले केही गति लिन खोजेका बेला तरलताको अभावले समस्या देखिनु सुखद नरहेको बताए । निजी क्षेत्रलाई लाग्ने विभिन्न आरोपको पनि गोल्छाले खण्डन गरे । निजी क्षेत्र बढी व्यापारमुखी भएर उत्पादनमुखी क्षेत्रमा लाग्न नसकेको भन्ने आरोप केही हदसम्म सही भए पनि उपयुक्त वातावरण पाए उत्पादनमुखी क्षेत्रमा केन्द्रित हुन निजी क्षेत्र तयार रहेको उनको दाबी छ । आर्थिक गतिविधि बढ्न लागेको, आन्तरिक पर्यटन बिस्तारै चलायमान हुन थालेका बेला कोभिडको अर्को भेरिएन्टले विश्वलाई नै तर्साएको पनि गोल्छाको भनाइ छ । यति बेला अन्तर्राष्ट्रिय उडान बन्द भएका, देशहरू पुनः लकडाउनतर्फ गइरहेका र त्यसको प्रभाव नेपालमा पनि पर्ने चिन्ता सर्वत्र छ, उनले भने, अर्थतन्त्र र रोजगारीमा ठूलो योगदान रहेको पर्यटन क्षेत्र ओमिक्रोनको त्रासले सेटब्याक हुने खतरामा छ ।"
काठमाडौंरक्सौल रेलमार्गको फाइनल लोकेसन सर्भे सुरु,"(काठमाडौं)  काठमाडौं रक्सौल रेलमार्गको फाइनल लोकेसन सर्भे (एफएलएस) को काम सुरु गरिएको छ । गत असोज २२ मा नेपाल र भारत सरकारका उच्च अधिकारीबीच भएको समझदारीपत्र (एमओयू) अनुसार अध्ययन अघि बढाइएको हो । सम्झौताअनुसार १८ महिनाभित्र अध्ययन सक्नुपर्नेछ । एमओयूअनुसार तोकिएकै समयमा अध्ययन सक्ने प्राविधिक टोलीले जानकारी गराएको रेल विभागका महानिर्देशक दीपककुमार भट्टराईले बताए । अध्ययनबाट प्रोजेक्टको विस्तृत रिपोर्ट तयार हुनेछ । त्यसका आधारमा लगानी गर्ने आधार खोजिने उनको भनाइ छ । डिटेल प्रोजेक्ट रिपोर्ट (डीपीआर) तयार भएपछि कति समयभित्र बनाइसक्ने, फन्डिङ कसरी गर्ने भन्ने प्रक्रिया सुरु गरिनेछ, महानिर्देशक भट्टराईले भने, अध्ययनपछि निर्माणमा लाग्ने कुल लागत र फाइनल दूरी थाहा हुन्छ । भारतको कोंकण रेलवे कर्पोरेसनका प्राविधिक टोलीले रक्सौलतर्फबाट अध्ययन थालेको उनले जानकारी दिए । करिब एक महिनाअघि प्राविधिक टोलीसँग बैठक बसेर कसरी अध्ययन गर्ने भन्नेबारे छलफल भएको थियो, भट्टराईले भने, बैठकलगत्तै उनीहरू अध्ययनका लागि फिल्ड गएका हुन्, विभागले उनीहरूलाई आवश्यक सहयोग गरिरहेको छ । २०७६ भदौमा काठमाडौंरक्सौल रेलमार्गको पूर्वसम्भाव्यता अध्ययन सकिएको हो । काठमाडौंमा २०७५ भदौमा बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिम्स्टेक) को चौथो शिखर सम्मेलनका क्रममा तत्कालीन प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले रेलमार्गको पूर्वसम्भाव्यता अध्ययन गर्ने समझदारीपत्रमा हस्ताक्षर गरेका थिए । कोंकणले नेपाल सरकारसँगको समन्वयमा ८ महिना लगाएर अध्ययन प्रतिवेदन तयार पारेको थियो । प्रारम्भिक अध्ययनअनुसार रेलमार्गको दूरी १ सय ३६ किमि हुनेछ । वीरगन्जको रक्सौलस्थित सुक्खा बन्दरगाह (ड्राइपोर्ट) सम्म रेल चल्छ । उक्त स्थानबाट काठमाडौंलाई जोड्ने गरी रेलमार्ग निर्माण गर्न लागिएको हो । प्रारम्भिक अध्ययनअनुसार ४२ किमि सुरुङ बन्नेछ । यसको ३ खर्ब रुपैयाँ प्रारम्भिक लागत अनुमान गरिएको छ । डीपीआर तयार भएपछि लागत तलमाथि हुन सक्ने विभागले जनाएको छ । काठमाडौंरक्सौल रेलमार्गमा भने कुनै प्रगति छैन । अहिलेसम्म यसको विस्तृत अध्ययन हुन सकेको छैन । २०७५ मंसिरमा उक्त रेलमार्गको पूर्वसम्भाव्यता अध्ययन सकिएको हो । केरुङकाठमाडौं प्रस्तावित रेलमार्गको अध्ययनबारे पनि २०७६ असोजमा चिनियाँ राष्ट्रपति सी चिनफिङको नेपाल भ्रमणका क्रममा सम्भाव्यता अध्ययन सुरु गर्नेबारे सहमति भएको थियो । उक्त समयमा रेलमार्गको काम चाँडै सुरु गर्नेबारे दुवै देशका उच्च अधिकारी तयार थिए । सहमति भएको दुई वर्ष बित्दा पनि अहिलेसम्म प्रगति छैन ।भौतिक पूर्वाधार तथा यातायात मन्त्रालयअन्तर्गत विकास सहायता समन्वय तथा गुणस्तर महाशाखाका सहसचिव केशवकुमार शर्माका अनुसार काठमाडौंकेरुङ रेलमार्गबारे अहिलेसम्म देखिने गरी केही प्रगति भएको छैन । करिब एक साताअघि चीन सरकारको नेसनल रेलवेसँग भर्चुअल बैठक भएको थियो, उनले भने, बैठकमा पहिलाको अध्ययनअनुसार त्यसमा थपघट गर्ने गरी प्राविधिक टोलीले पेपर वर्क गर्नेछन् । कोभिडको जोखिम कायमै रहेकाले प्राविधिक टोली अध्ययनका लागि नआएका हुन् । सन् २०२२ को मध्यसम्ममा बैठक गर्ने गरी भर्चुअल बैठक टुंगिएको हो । पुरानो अध्ययनमा भएको थप प्रगति त्यो बेला हुने बैठकमा टोलीले पेस गर्नेछ, सहसचिव शर्माले भने । रसुवागढीदेखि काठमाडौंसम्म ७२ किमि दूरी रहने उक्त रेलमार्गमा ९८ प्रतिशत पहाड पर्छ, जसलाई छेडेर रेलमार्ग बनाउनुपर्नेछ । दुई देशका उच्च अधिकारीबीच २०७७ कात्तिकमा भएको भिडियो कन्फ्रेन्समा पनि अन्तरदेशीय रेलमार्ग, सुरुङमार्गसहित चिनियाँ सहयोगको परियोजना निर्माण सुरु गर्न टोलीले प्रतिबद्धता जनाएको थियो । अब प्राविधिक टोली आए निर्माणको प्रक्रियामा जान मिल्ने गरी अध्ययन हुनेछ । व्यापारिक रूपमा भारत र चीनलाई जोड्ने यी मार्गलाई महत्त्वसाथ हेरिएको छ । कोभिडले गर्दा दुवै रेलमार्गको अध्ययन प्रभावित बन्दै आएको थियो ।"
क्रस होल्डिङ भएका लघुवित्त मर्जरमा जानैपर्ने,"(काठमाडौं)  क्रस होल्डिङ (दोहोरो लगानी) भएका लघुवित्त वित्तीय संस्थाहरूलाई मर्जर तथा एक्विजिसनमा जान राष्ट्र बैंकले निर्देशन दिएको छ । राष्ट्र बैंकले सोमबार दिएको निर्देशनले सञ्चालनमा रहेका दुई दर्जन लघुवित्त वित्तीय संस्थालाई मर्जरमा जानैपर्ने बाध्यता सिर्जना भएको राष्ट्र बैंक स्रोतको भनाइ छ । निर्देशनमा दुई विषय उल्लेख छ । पहिलो, कुनै एक बैंक तथा वित्तीय संस्थाको दुई वा दुईभन्दा बढी लघुवित्तमा १० प्रतिशतभन्दा बढी लगानी रहेको अवस्थामा ती दुई लघुवित्त संस्थाले आपसमा मर्जरएक्विजिसनका लागि कार्ययोजना राष्ट्र बैंकमा पेस गर्नुपर्नेछ । हाल १६ वटा लघुवित्त वित्तीय संस्थामा बैंक तथा वित्तीय संस्थाको १० प्रतिशतभन्दा बढी लगानी रहेको राष्ट्र बैंक स्रोतले जनाएको छ । दोस्रो, विभिन्न बैंक तथा वित्तीय संस्थाको ५१ प्रतिशतभन्दा बढी सेयर स्वामित्व रहेका लघुवित्त वित्तीय संस्थाहरूले आपसमा गाभ्नगाभिन वा प्राप्तिमा जान कार्ययोजना पेस गर्नुपर्नेछ । यसअनुसार विभिन्न बैंक तथा वित्तीय संस्था मिलेर कुनै लघुवित्तमा ५१ प्रतिशतभन्दा बढी लगानी रहेको अवस्थामा त्यो संस्थाले अर्को त्यस्तै प्रकृतिको (विभिन्न संस्था मिलेर ५१ प्रतिशतभन्दा बढी लगानी रहेको) संस्थासँग मर्जरका लागि कार्ययोजना पेस गर्नुपर्छ । अहिले ८ वटा लघुवित्तमा विभिन्न बैंक तथा वित्तीय संस्थाको ५१ प्रतिशतभन्दा बढी लगानी रहेको राष्ट्र बैंकले जनाएको छ । यो निर्देशनमार्फत राष्ट्र बैंकले २४ वटा लघुवित्त वित्तीय संस्था घटाउन चाहेको स्रोतको दाबी छ । राष्ट्र बैंकले चालु आर्थिक वर्षको मौद्रिक नीतिमार्फत उक्त घोषणा गरेको थियो । मर्जर तथा एक्विजिसनका लागि कार्ययोजना बनाएर राष्ट्र बैंकमा पेस गर्नुपर्ने भएको छ । राष्ट्र बैंकको निर्देशनअनुसार क, ख र ग वर्गका बैंक तथा वित्तीय संस्थाको १० प्रतिशतभन्दा बढी सेयर स्वामित्व रहेका संस्थाबीच मर्जरका कार्ययोजना पेस गर्न राष्ट्र बैंकले भनेको हो । वाणिज्य बैंक, विकास बैंक र वित्त कम्पनीहरूको दोहोरो लगानी भएका लघुवित्त वित्तीय संस्थाहरू २०७९ असार मसान्तभित्र आपसमा गाभ्नु वा गाभिनुपर्ने व्यवस्था गरिनेछ, मौद्रिक नीतिमा भनिएको थियो । सोहीअनुसार अहिले आउँदो असारसम्म कार्ययोजना पेस गर्न भनिएको हो । थोक कर्जा प्रदायक लघुवित्त वित्तीय संस्था र खुद्रा कारोबार गर्ने लघुवित्त वित्तीय संस्थाबीच समेत आपसमा गाभ्नेगाभिने तथा प्राप्ति प्रक्रियामा सहभागी भई एकीकृत भए खुद्रा कारोबार गर्ने लघुवित्त वित्तीय संस्थाका रूपमा कार्य गर्न सक्ने व्यवस्था पनि मौद्रिक नीतिमा गरिएको छ ।"
स्थानीय तहको रकम आयात र व्यापारमा लगानी निषेध,"काठमाडौं स्थानीय तहको खातामार्फत आएको रकम बैंकहरूले आयात र व्यापारिक क्षेत्रमा लगानी गर्न नपाउने भएका छन् । स्थानीय तहको खातामा रहेको रकमको ८० प्रतिशत निक्षेपमा गणना गर्न पाउने व्यवस्था हालै गरिएको हो । यसका लागि राष्ट्र बैंकअन्तर्गत बैंकिङ विभागले सोमबार परिपत्र गरेको छ । दुई साताअघिसम्म स्थानीय तहको खातामा रहेको रकमको ५० प्रतिशत मात्र निक्षेपमा गणना गर्न पाउने व्यवस्था थियो । वित्तीय प्रणालीमा तरलता अभाव भएको भन्दै अर्थ मन्त्रालयले दुई साताअघि स्थानीय खातामा रहेको रकमको ८० प्रतिशतसम्म निक्षेपमा गणना गर्न पाउने व्यवस्था गरेको हो । सोही व्यवस्था कार्यान्वयनका लागि राष्ट्र बैंकले सोमबार मात्र निर्देशन जारी गरेको हो । यो व्यवस्थाअन्तर्गत वाणिज्य बैंकहरूमा थप ५० अर्ब रुपैयाँ निक्षेप थप हुने अर्थ मन्त्रालयको दाबी छ । अर्थ मन्त्रालयको उक्त निर्देशन कार्यान्वयन गर्न यही पुस २० देखि राष्ट्र बैंकमा स्थानीय तहको कारोबारको शोधभर्नाका लागि रहेको स्थानीय तहको सञ्चित कोषको ८० प्रतिशत रकम सम्बद्ध बैंकमा नै रहने गरी बाँकी २० प्रतिशत रकम राष्ट्र बैंकमा जम्मा हुने व्यवस्था गर्नुपर्नेछ, निर्देशनमा भनिएको छ, सञ्चित कोषमा भएको मौज्दात रकमको ८० प्रतिशतसम्म आयात र व्यापारिक क्षेत्रबाहेक उत्पादनशील क्षेत्रमा परिचालन गर्न पाउने गरी व्यवस्थापन गर्नुपर्नेछ । उक्त पैसाको सदुपयोग सम्बन्धमा बैंकहरूले हरेक महिना राष्ट्र बैंकलाई रिपोर्टिङ गर्नुपर्नेछ । उक्त स्रोतबाट आएको रकम आयात र व्यापारिक क्षेत्रमा लगानी भएको पाइए कानुनबमोजिम कारबाही गरिने राष्ट्र बैंक नियमन विभाग प्रमुख देवकुमार ढकालले बताए । बैंकहरूले रिपोर्टिङ गर्ने ढाँचा तयार भइसकेको छ, उनले भने, सोही ढाँचाअनुसार हरेक महिना राष्ट्र बैंकमा रिपोर्टिङ गर्नुपर्नेछ । स्थायीय तहको खातामा रहेको रकम ८० प्रतिशतसम्म निक्षेपमा गणना गर्न पाउने व्यवस्था २०७९ असारसम्मका लागि मात्र रहेको राष्ट्र बैंकले प्रस्ट्याएको छ । यसअघि अर्थ मन्त्रालयले बैंकहरूलाई पठाएको पत्रमा पनि उक्त विषय उल्लेख छ ।"
व्यवसायीलाई वाग्मती सरकारको सहुलियत ऋण,"(मकवानपुर)  वाग्मती सरकारले चालु आर्थिक वर्ष २०७८७९ मा साना व्यवसायीलाई सहयोग गर्ने उद्देश्यले २ अर्ब रुपैयाँ सहुलियत ऋण उपलब्ध गराउने भएको छ । कोरोना महामारीका कारण समस्यामा परेका कृषि, उद्योग, व्यापार, व्यवसाय तथा उत्पादन क्षेत्रलाई उत्थान गर्न सहुलियतपूर्ण ब्याज दरमा ऋण उपलब्ध गराउन सुरु गरिएको हो ।प्रदेश सरकारले आर्थिक वर्ष २०७७७८ बाटै विभिन्न क्षेत्रका व्यवसायीलाई तीन प्रतिशत ब्याजदरमा सहुलियतपूर्ण ऋण उपलब्ध गराउँदै आइरहेको छ । चालु आर्थिक वर्षको हालसम्म प्रदेशका तीन सय ३६ साना व्यवसायीले ३१ करोड ५३ लाख रुपैयाँ सहुलियतपूर्ण ऋण लिइसकेका छन् । आर्थिक मामिला तथा योजना मन्त्रालयका अनुसार साना व्यवसायीलाई अधिकतम १० लाख रुपैयाँसम्मका दरले ३१ करोड ५३ लाख रुपैयाँ सहुलियतपूर्ण ऋण लिएका हुन् ।प्रदेश सरकारले विभिन्न सात क्षेत्रमा काम गर्न चाहने साना व्यवसायीलाई सहुलियतपूर्ण ऋण उपलब्ध गराउँदै आएको छ । कृषि, उद्योग, पर्यटन प्रवर्द्धन, व्यापार, वन तथा वातावरण, फोहोरमैला व्यवस्थापन र महिला तथा दलित समुदाय विकासका लागि वार्षिक ३ प्रतिशतभन्दा बढी ब्याज नपर्ने गरी अधिकतम १० लाख रुपैयाँका दरले सहुलियतपूर्ण ऋण प्रदान गरिरहेको आर्थिक मामिला तथा योजना मन्त्रालय सहुलियतपूर्ण ऋण सचिवालयका फोकल पर्सन विनोद विडारीले बताए ।मन्त्रालयका अनुसार पाँच लाखभन्दा कम ऋण लिने साना व्यवसायीलाई साना किसान लघुवित्त वित्तीय संस्था लिमिटेड र त्योभन्दा माथि १० लाख रुपैयाँसम्म ऋण लिनेका लागि कृषि विकास बैंकका शाखा कार्यालयबाट ऋण प्रवाह गर्ने व्यवस्था मिलाइएको छ । धेरै साना व्यवसायीले ऋण लैजानुभएको छ । हामीले पनि कृषि तथा उत्पादनशील क्षेत्रमा लगानी बढाउन चाहेका छौं, विडारीले भने । चालु आर्थिक वर्षको मंसिरसम्म मन्त्रालयले ऋण लगानीका लागि कृषि विकास बैंकलाई २० करोड रुपैयाँ निकासा गरेको थियो । तर बैंकले सहुलियतपूर्ण ऋण कार्यक्रमअन्तर्गत ३१ करोड ५३ लाख रुपैयाँ लगानी गरिसकेको छ । मन्त्रालयले बैंकलाई थप ३० करोड रुपैयाँ निकासा गर्न आवश्यक प्रक्रिया पूरा गरिसकेको छ । बैंकले प्रदेशका १३ जिल्लाका ६५ शाखाबाट ऋण प्रवाह गरिरहेको छ ।पाँच लाखभन्दा कम ऋण लिने व्यवसायीलाई साना किसान लघुवित्त वित्तीय सस्थांले १९९ सहकारीमार्फत ऋण प्रवाह गरिरहेको छ । मन्त्रालयले चालु आर्थिक वर्षमा यस संस्थालाई ऋण प्रवाहका लागि २० करोड रुपैयाँ बजेट निकासा गरेको थियो । गत आर्थिक वर्षमा प्रदेश सरकारले दुई हजार ८ सय ६४ साना व्यवसायीलाई एक अर्ब १२ करोड रुपैयाँ ऋण लगानी गरेको थियो । गत आर्थिक वर्षमा सहुलियतपूर्ण ऋणका लागि ३ अर्ब रुपैयाँ बजेट छुट्याइएको थियो । पहिलो वर्षमा किसानहरूलाई जानकारी नहुँदा एक अर्ब ८८ करोड रुपैयाँ बजेट फ्रिज भएको थियो । प्रदेश सरकारले यस्तो ऋण ५ वर्षसम्मका लागि उपलब्ध गराउँछ ।"
म्याद नाघेको चियापत्ती नष्ट,मकवानपुर (कास) बहुराष्ट्रिय कम्पनी युनिलिभर नेपाल लिमिटेड हेटौंडा३ बसामाडीमा भेटिएको म्याद गुज्रिएको करिब ७१ टन चियापत्ती नष्ट गरिएको छ । जिल्ला प्रशासन कार्यालय मकवानपुरले अनुगमनका क्रममा युनिलिभरमा भेटिएको म्याद गुज्रिएको चियापत्ती नष्ट गर्न आदेश दिएको थियो । सोहीअनुसार खाद्य प्रविधि तथा गुण नियन्त्रण कार्यालय हेटौंडाले सोमबार नष्ट गरेको हो । हेटौंडा१० स्थित डम्पिङ साइडमा सरोकरवाला पक्षको निगरानीमा चियापत्ती नष्ट गरिएको हो । प्रशासन कार्यालयले गत मंसिर १२ मा गरेको फैसला तथा पुस १८ को निर्देशनअनुसार खाद्य नियमावली २०२७ को दफा ९ (क) बमोजिम चियापत्ती नष्ट गरिएको प्रमुख जिल्ला अधिकारी भरतमणि पाण्डेले जानकारी दिए । प्रशासनले १० हजार रुपैयाँ जरिवाना र म्याद नाघेको सामग्री जफत गरी नष्ट गर्ने फैसला गरेको थियो । बजार अनुगमनका क्रममा खाद्य प्रविधि कार्यालय हेटौंडाले युनिलिभरको चिया प्रशोधन केन्द्रबाट म्याद गुज्रिएको करिब ७० हजार ९ सय ८० केजी चियापत्ती फेला पारेको कार्यालयका प्रमुख क्षितिज श्रेष्ठले जानकारी दिए । चिया प्रशोधन तथा प्याकिङका लागि उद्योगले विभिन्न ब्रान्डका २ हजार २ सय २८ बोरा चिया प्रशोधन केन्द्रमा भण्डारण गरेर राखिएको थियो । त्यसमध्ये ३ सय ८५ बोरामा मात्र उपभोग्य मिति तथा अन्य विवरण रहेको पाइएको थियो । युनिलिभर प्रशासनका अनुसार करिब १ करोड ७९ लाख ९० हजार ८ सय ४० रुपैयाँ बराबरको चियापत्ती नष्ट भएको छ ।
सातै प्रदेशमा ग्लोबल आईएमईको साताव्यापी कार्यक्रम,काठमाडौं (कास) ग्लोबल आईएमई बैंक स्थापनाको १६औं वर्षमा प्रवेश गरेको छ । वार्षिकोत्सवका अवसरमा बैंकले सातै प्रदेशमा साताव्यापी कार्यक्रमको आयोजना गरेको बताएको छ । स्थापनाको १५ औं वर्ष पार गर्दासम्म एक वाणिज्य बैंकसहित १८ वटा बैंक तथा वित्तीय संस्था ग्लोबल आईएमईमा विलय भएका छन् । तत्कालीन जनता बैंकसहित १८ वटा बैंक तथा वित्तीय संस्था मिलेर बनेको ग्लोबल आईएमई बैंकले धेरै वित्तीय सूचकमा आफूलाई अब्बल बनाएको दाबी गरेको छ । वार्षिकोत्सवका अवसरमा आयोजित कार्यक्रममा अध्यक्ष चन्द्रप्रसाद ढकालले ग्लोबल बैंक उत्कृष्ट बैंकिङ सबैका लागि भन्ने नाराका साथ स्थापना भएको बताए ।
टेलिकमको निमित्त प्रबन्ध निर्देशकमा वैद्य,काठमाडौं (कास) नेपाल टेलिकमको निमित्त प्रबन्ध निर्देशकमा प्रतिभा वैद्य नियुक्त भएकी छन् । सञ्चार तथा सूचना प्रविधि मन्त्रालयबाट प्रबन्ध निर्देशकका लागि दरखास्त आह्वान भएको तर हाल उक्त प्रक्रिया सम्पन्न भइनसकेकाले कम्पनीकी नायब प्रबन्ध निर्देशक वैद्यलाई नै निमत्त प्रबन्ध निर्देशकको जिम्मेवारी दिइएको हो । सञ्चार तथा सूचना प्रविधि मन्त्रालयको सचिवस्तरीय निर्णयअनुसार वैद्यलाई निमित्त प्रबन्ध निर्देशकमा नियुक्त गरिएको टेलिकमले जनाएको छ ।
नयाँ वर्षमा सहारा एपको नयाँ योजना,काठमाडौं (कास) राइड सेयरिङ एप सहाराले अंग्रेजी नयाँ वर्षको अवसरमा यात्रु तथा सहारा पार्टनरलाई ६ लाख रुपैयाँको बिमा योजना ल्याएको छ । यात्रु तथा पार्टनरका लागि ५ लाखको दुर्घटना र १ लाख रुपैयाँको उपचार बिमा गर्ने सम्बन्धमा सहाराले अजोड इन्स्योरेन्ससँग सम्झौता गरेको छ । एक कार्यक्रमबीच शुक्रबार सहारा एपका तर्फबाट अध्यक्ष शेखर श्रेष्ठ र अजोडका तर्फबाट प्रमुख कार्यकारी अधिकृत कुमारबहादुर खत्रीले बिमासम्बन्धी सम्झौतामा हस्ताक्षर गरे । सम्झौताअनुसार यो योजना सहारा एपबाट राइड रिक्वेस्ट पठाएर यात्रा गर्ने यात्रु र चालक दुवैको हकमा लागु हुनेछ । सहाराले अंग्रेजी नयाँ वर्षदेखि आफ्ना पार्टनरहरूबाट कुनै किसिमको कमिसन नलिने उद्घोष गरेको छ ।
तत्काललाई विवाद समाधान,"(काठमाडौं)  नेपाली राष्ट्रिय क्रिकेट टोलीको प्रशिक्षण मंगलबारदेखि पूर्ण रूपमा सुरु हुने भएको छ । नेपाल क्रिकेट संघ (क्यान) र कारबाहीमा परेका खेलाडीबीच सहमति भएपछि नेपाली क्रिकेटमा देखिएको विवाद तत्काललाई समाधान भएको मुख्य प्रशिक्षक पुबुदु दासानायकेले बताएका छन् । क्यानले सेन्ट्रल कन्ट्रयाक्टमा वर्गीकरणको विषयबारे सञ्चारमाध्यममा गएर बोलेका कारण कप्तान ज्ञानेन्द्र मल्ल र उपकप्तान दीपेन्द्रसिंह ऐरीलाई पदमुक्त गर्नुका साथै उनीहरूसहित सोमपाल कामी र कमलसिंह ऐरीलाई ६ महिना सेन्ट्रल कन्ट्रयाक्टमा नराख्ने निर्णय गरेको थियो । त्यसपछि क्रिकेट संघ र खेलाडीबीचको विवादले ठूलो रूप लिएको हो । केही मुद्दाहरू थिए । मलाई लाग्छ हामी यसलाई समाधान गर्न सक्षम भयौं, यसमा हामी सबै खुसी छौं, प्रशिक्षक दासानायकेले सोमबार त्रिवि क्रिकेट मैदान कीर्तिपुरमा प्रशिक्षणका क्रममा सञ्चारमाध्यमसँग भने, एउटा उद्देश्यमा हिँड्नका लागि क्रिकेट र राष्ट्रिय टोली पहिलो प्राथमिकता रहेको सबैलाई मनन गर्यौं । यही बुझेपछि निकै सहज ढंगबाट विवाद समाधान भयो ।दोस्रो पटक नेपालको प्रशिक्षकमा नियुक्त भएपछि दासानायके डिसेम्बर २८ मा काठमाडौं आएका थिए । उनी आएयता खेलाडी र संघबीचको विवाद मिलाउन व्यस्त हुँदा राष्ट्रिय टोलीको प्रशिक्षण सुरु हुन सकेको थिएन । क्यानका अध्यक्ष चतुरबहादुर चन्दले आइतबार खेलाडीसँग रहेको सबै विवाद मिलेको जनाए पनि कारबाहीमा परेका खेलाडीको तर्फबाट आधिकारिक भनाइ नआएकाले विवाद समाधान स्पष्ट हुन सकेको थिएन । शरद भेषावकर, आरिफ शेख, कुशल मल्ल, आसिफ शेख, पवन सर्राफ, शाहब आलम, भीम सार्की, राजेश पुलामी, प्रदीप ऐरी, गुलशन झा, जितेन्द्र मुखिया, विवेक यादव, सौरभ खनाल, किशोर महतो सोमबार कीर्तिपुरमा टिम प्रशिक्षण सहभागी भएका थिए । क्यानले ओमानमा फेब्रुअरी १५ देखि हुने ट्वान्टी२० विश्वकप छनोटका लागि ३० सदस्यीय प्रारम्भिक टोली घोषणा गरिसकेको छ ।तर, २० खेलाडीले मात्र टिम रिपोर्टिङ गरेका थिए । रिपोर्टिङ गरेका २० खेलाडीमध्ये सागर ढकाल अस्वस्थका कारण होटलमै रहे भने हरिशंकर साह, नन्दन यादव, विनोद भण्डारी, विक्रम सोब र सुशन भारी कोभिड१९ को पीसीआर परीक्षण रिपोर्ट नआएका कारण मैदानमा उपस्थित थिएनन् । क्यानले चार खेलाडीमाथि कारबाही गर्दै सन्दीप लामिछानेलाई कप्तान बनाएसँगै विनोद भण्डारी, करण केसी, कुशल भुर्तेल, अविनाश बोहरा, रोहित पौडेललगायत खेलाडीले कारबाहीको विरोधमा ऐक्यबद्धता जनाउँदै आएका थिए । विनोद, विक्रम र सुशन आइतबार राति टिम होटल पुगेका थिए । सोमबार बिहान छलफल भएपछि साँझ ६ बजेसम्म बाँकी ९ खेलाडीले होटलमा रिपोर्टिङ गर्ने सहमति भएको थियो । ज्ञानेन्द्र, दीपेन्द्र, सोमपाल, कमलसिंहसहित कुशल भुर्तेल, करण केसी, अविनाश बोहरा, रोहितकुमार पौडेल र सन्दीप जोरा सोमबार साँझ टिम होटल पुगेका थिए । बाँकी रहेका ९ खेलाडी पनि मंगलबारदेखि प्रशिक्षणमा समावेश हुने दासानायकेले बताए । कप्तान सन्दीप भने अस्ट्रेलियामा बिग बास लिग खेलिरहेका छन् । जनवरी १९ पछि बिग बासको पहिलो चरण समाप्त हुने र त्यसपछि मात्र सन्दीपको नेपाल आउने सम्भावना रहेको दासानायके बताउँछन् । खेलाडीहरूले क्यानको निर्णयप्रति विरोध जनाउँदै ज्ञानेन्द्रलाई कप्तान र दीपेन्द्रलाई उपकप्तानमा फर्काउनुपर्ने र कारबाही फुकुवा गर्नुपर्ने माग राख्दै आएका थिए । अहिलेको स्थितिमा सन्दीपमात्र नेपालका कप्तान हुन्, दासानायकेले कप्तान परिवर्तन नहुने संघको अडान दोहोर्याएका छन् । क्यानका कार्यबाहक सचिव प्रशान्तविक्रम मल्लले संघ अभिभावक भएकाले क्यानले विवाद समाधान गर्नुपर्ने दायित्व निर्वाह गरेको जनाए । उनले भित्री सम्झौता केही नभए पनि कप्तान फर्काउनुपर्नेबाहेक खेलाडीको अन्य सबैजसो माग सम्बोधन हुने बताए ।आईसीसी ट्वान्टी२० विश्वकप छनोटका लागि ६ सातामात्र बाँकी रहे पनि समयलाई लिएर आफू चिन्तित नभएको दासानायकेले जनाए । जनवरी १० सम्म खेलाडीहरू राष्ट्रिय टोलीको प्रशिक्षणमा रहनेछन् र त्यसपछि प्रधानमन्त्री कप खेल्न प्रदेश र विभागीय टोलीमा जानेछन् । प्रधानमन्त्री कपमा राम्रो प्रदर्शन गर्नेका लागि पनि ट्वान्टी२० विश्वकप छनोटको ढोका खुला रहेको प्रशिक्षक दासानायकेले बताए ।"
भलिबल विजेताको सम्मान,"बागलुङ (कास) दोस्रो पुतलीबजार कप भलिबल विजेता गलकोट नगरपालिकाका खेलाडीलाई बागलुङमा सम्मान गरिएको छ । उनीहरूलाई जिल्ला खेलकुद विकास समितिले सम्मान गरेको हो । गलकोटले तनहुँको शुक्लागण्डकी नगरपालिकालाई २१२५, २५१३, २१२५, २५२०, १५१० को सेटमा हराएर उपाधि जितेको थियो । विजेता गलकोटले सर्वाधिक ५ लाख रुपैयाँ पुरस्कार पाएको थियो । गलकोटका प्रकाश सुना उत्कृष्ट खेलाडी भएका थिए । राजु बिक वेस्ट ब्लकर र सुरेन्द्र केसी वेस्ट कोच भएका थिए ।सम्मानले खेलाडीको हौसला थपिने विश्वास समितिका अध्यक्ष कुमार खड्काले व्यक्त गरे । जिल्लाकै शान थपेका खेलाडीलाई सम्मान गरेका हौं, खड्काले भने, खेलाडीको जीवन बाहिर वाहवाही छ, भित्र निकै कष्टकर छ, त्यसका लागि राज्यले सम्बोधन गर्नुपर्छ । समितिले चिनाउने काममा मात्रै साथ दिनसक्ने उनले बताए ।"
इंग्लिस टिम कति खराब ?,"अस्ट्रेलिया ४१ इंग्ल्यान्ड सन् २००२०३यो सिरिजमा इंग्ल्यान्ड सुरुमा ३ सय ८४ रनले पराजित रह्यो । त्यसपछि इनिङ्स र ५१ रनले । लगत्तै इनिङ्स र ४८ रन । फेरि ४८ रनको हार । अन्तिम टेस्टमा भने इंग्ल्यान्ड २ सय २५ रनले विजयी रह्यो । सिरिजको सुरुमै इंग्लिस कप्तान नासिर हुसेनले गाबाको फ्ल्याटपिचमा अस्ट्रेलियालाई पहिले ब्याटिङ निम्तो दिएको थियो । यो कति खराब निर्णय रह्यो भने यसपछि इंग्ल्यान्डले सिरिजमा सम्हालेर खेल्न सकेन । यत्तिको खराब निर्णय यसअघि कहिल्यै भएको थिएन होला ।अस्ट्रेलियाले त्यस टेस्टको पहिलो दिन दुई विकेटमा ३ सय ६४ रन त बनायो नै, इंग्ल्यान्डमा आफ्ना प्रमुख तीव्र गतिका बलर सिमोन जोन्सलाई चोटको कारण गुमायो । त्यस टेस्टको पहिलो इनिङ्समा इंग्ल्यान्ड ७९ रनमै समेटियो । इंग्ल्यान्डले मेलबर्नमा पनि फलोअन गरेको थियो । अन्तिम टेस्टमा प्राप्त सान्त्वना जितमा कम्तीमा मार्क बाउचर र माइकल भोनले शतक बनाए ।अस्ट्रेलिया ५० इंग्ल्यान्ड सन् २००६०७पाँच टेस्टको सिरिजमा पाँच हार । यी हार पनि कस्तो भन्दा २ सय ७७ रन, ६ विकेट, २ सय ६ रन, इनिङ्स र ९९ रन अनि १० विकेट । सन् २००५ मा इंग्ल्यान्डले १८ वर्षपछि पहिलोपल्ट एसेज जितेको थियो, तर यही पृष्ठभूमिमा इंग्ल्यान्ड ह्वाइटवासको सिकार बन्यो । सिरिजमा इंग्ल्यान्डले फेरि एकपल्ट नचिताएको सुरुआत लिएको थियो । इंग्लिस तीव्र गतिका बलर स्टिभ हार्मिसनले फालेको पहिलो बल स्लिपमा रहेका एन्ड्र्यु फ्लिन्टफको हातमा पुगेको थियो ।नियमित कप्तान माइकल भोन सिरिज ठ्याक्कै आइपुग्दा घाइते भए । फ्लिन्टफ त्यतिबेला दोस्रो स्लिपमा थिए । दोस्रो टेस्टमा इंग्ल्यान्डका लागि पउल कोलिनउडले आफ्नो खेल जीवनकै उत्कृष्ट २ सय ६ रन बनाए र इंग्ल्यान्डले ६ विकेट गुमाएर ५ सय ५१ रनमा आफ्नो इनिङ्स समाप्ति घोषणा गरेको थियो, तर इंग्ल्यान्ड पराजित नै रह्यो । अस्ट्रेलियाको जितपछाडिको प्रमुख कारण थियो ड्यामिन मार्टिन, ग्लेन म्याकग्रा र सेन वार्नको घातक बलिङ थियो ।अस्ट्रेलिया ५० इंग्ल्यान्ड सन् २०१३०१४लगातार हारको क्रम यस सिरिजमा पनि दोहोरियो । यो यस्तो थियो ३ सय ८१ रन, २ सय १८ रन, १ सय ५० रन, ८ विकेट र २ सय ८१ रन । ब्रिसवेनमा बलबाट राम्रो सुरुआत लिए पनि इंग्ल्यान्डका लागि सिरिज नराम्रोबाट साह्रै खराबमा पुगेको थियो । यो सिरिजमा अस्ट्रेलियाका लागि टर्मिनेटर को काम गरेका थिए मिचेल जोन्सनले । उनले सिरिजमा एक्लै ३७ विकेट लिए । अनि विकेटकिपरब्याट्सम्यान ब्रायड हेडिनले खुबै खुलेर रन बटुले । त्यो पनि आक्रामक भएर । इंग्यान्डका लागि एकमात्र उल्लेखनीय पक्ष भनेको बेन स्टोक्सको पहिलो शतक थियो । तर, जोनाथन ट्रटले पहिलो टेस्ट सकिनेबित्तिकै सिरिज नै छाडे । यसको कारण थियो अत्यधिक मानसिक तनाव । पर्थमा भएको टेस्टमा हारपछि त इंग्लिस बलर ग्रेम स्वानले संन्यास नै लिए । सिरिजमा ६ अवसरमा इंग्ल्यान्डले २ सय रन पनि काट्न सकेन । पूरा सिरिजमा इंग्ल्यान्डका ब्याट्सम्यान १६ पल्ट शून्यमा आउट भए ।अस्ट्रेलिया ४० इंग्ल्यान्ड सन् २०१७०१८सिरिजको चौथो टेस्ट त बराबरीमा टुंगियो, तर इंग्ल्यान्ड अन्य खेलमा १० विकेट, १ सय २० रन, इनिङ्स र ४१ रन अनि इनिङ्स र २३ रनले पराजित रह्यो । पूरा सिरिजमा कुनै पनि बेला त्यस्तो क्षण आएन, जतिबेला इंग्ल्यान्डले जितको सामान्यभन्दा सामान्य कल्पना गर्न सकोस् । ब्रिसवेनको पहिलो टेस्टमा इंग्ल्यान्डले बलियो सुरुआत लिएको थियो । तर, अन्त्यतिर जेन्स भिन्स भए नथान लियोनबाट रनआउट सिकार । त्यसपछि त इंग्ल्यान्ड नाटकीय पतनको सिकार बनिहाल्यो । यस्तो पतन त्यही टेस्टमा सीमित रहेन । यो त सुरुमात्रै थियो । स्टिभ स्मिथ ब्याटबाट अथाह चम्किए, उनले सिरिजमै ६ सय ८७ रन बनाए । प्याट कमिन्सको प्रदर्शन बलबाट कम्तीको रहेन । उनले २३ विकेट लिए । मेलबर्नको फ्ल्याट पिचमा एलिस्टर कुकले नटआउट २ सय ४४ रन बनाए । यसैकारण अस्ट्रेलियाले ह्वाइटवास निकाल्न सकेन ।अस्ट्रेलिया ३० इंग्ल्यान्ड सन् २०२१०२२अहिले चलिरहेको सिरिजमा दुई टेस्ट खेल्न अझै बाँकी छ । इंग्ल्यान्ड भने ३० ले पछाडि परिसकेको छ । त्यसको अर्थ अस्ट्रेलियाले सिरिजमाथि कब्जा जमाइसकेको छ । हार अन्तर यस्तो छ ९ विकेट, २ सय ७५ रन र इनिङ्स तथा १ सय ४४ रन । यसपल्ट इंग्ल्यान्ड खराब लय समात्दै अस्ट्रेलिया आइपुगेको थियो । सिरिजअगाडि पाहुना टिमले आफूले खेलेका १० टेस्टमध्ये दुईमात्र जितेको थियो । र, इंग्ल्यान्डको सुरुआत कस्तो रह्यो भने माइकल स्टार्कको सिरिजकै पहिलो बलमा रोरी बर्न्स बोल्ड भए । यही एक बलले देखाइसकेको थियो सिरिजमा के पो हुनेछ भनेर । इंग्ल्यान्डले सिरिजमा ३ सय रन छुन सकेको छैन । मेलबर्नमा इंग्ल्यान्डको ब्याटिङ निकै खराब रह्यो । ६८ रनमै इनिङ्स समेटियो । नाम नसुनिएका बलर स्कट बोल्यान्डले ६ रनमा ७ विकेट लिए । यस्तोमा इंग्लिस समर्थकलाई डर लागिसकेको छ एक अर्को ह्वाइटवास अगाडि आउँदै छ ।"
लिगमा हिमालयन शेर्पाको तेस्रो जित,"(काठमाडौं)  कप्तान विश्वास श्रेष्ठको पेनाल्टी गोलको सहयोगमा हिमालयन शेर्पा क्लबले दशरथ रंगशालामा सोमबार सातदोबाटो युवा क्लबलाई १० ले हराएर सहिद स्मारक ए डिभिजन लिगमा लगातार तेस्रो जित हात पारेको छ ।सातदोबाटोका डिफेन्डर पिटर सेगुनले पेनाल्टी क्षेत्रमा मिडफिल्डर त्रिदेव गुरुङलाई फाउल गरेपछि रेफ्री प्रज्वल क्षेत्रीले हिमालयन शेर्पालाई पेनाल्टीको अवसर दिएका थिए । जसलाई विश्वासले गोलमा परिणत गर्दै ४५ औं मिनेटमा हिमालयन शेर्पालाई १० ले अघि बढाए । निकै निराशाजनक प्रतिस्पर्धाको इन्ज्युरी समयमा मुताम्बा पिस्टोनले सहज अवसर उपयोग गर्न नसक्दा हिमालयन शेर्पा अग्रता दोब्बर बनाउनबाट चुक्यो ।सात मिनेटको इन्ज्युरी समयको अन्त्यतिर सातदोबाटोले पनि पेनाल्टी अवसर पाएको थियो । हिमालयन शेर्पाका डिफेन्डर जीवन गुरुङले मार्टिन सिलो नांगालाई पेनाल्टी क्षेत्रमा फाउल गरेपछि सातदोबाटोले बराबरी गर्ने राम्रो मौका पाएको थियो । तर, पेनाल्टीमा मार्टिनले प्रहार गरेको बल गोलकिपर दीप कार्कीले रोक्दै हिमालयन शेर्पाको ३ अंक निश्चित गरेका थिए । तेस्रो हारपछि सातदोबाटोका सहायक प्रशिक्षक सुरज महर्जनले भने, गेम राम्रै खेलेको हो । अन्त्यमा एउटा सानो गल्तीले हार्न पुग्यौं । पेनाल्टी हानेको राम्रै थियो तर किपरले रोकिदियो । मुख्य प्रशिक्षक मेघराज केसीलाई मातृशोक परेपछि टचलाइन सम्हाल्ने अवसर पाएका महर्जनले थपे, मैदानमा उहाँ (मेघराज) हुनु र नहुनुले अलि फरक त परिहाल्छ । हाम्रो अलि मिहिनेत पुगेन जस्तो लाग्यो । अर्को खेलमा थप मिहिनेत गर्नेछौं । सुरुका तीन खेलमा ७ अंक जोडेको सातदोबाटो पछिल्ला ४ खेलमा १ अंकमै सीमित भएको छ । सातदोबाटो दुई जित, दुई बराबरी र तीन हारको नतिजासहित ८ अंक बनाएर आठौं स्थानमा छ ।सातौं चरणको अन्तिम खेलमा सफलता हात पारेपछि हिमालयन शेर्पाका प्रशिक्षक युगलकिशोर राईले भने, जहिले पनि गोल रक्षा गर्न एकदम गाह्रो हुन्छ । हामीलाई पनि गाह्रो भएको हो । दुवै टिमले अवसरहरू पाएका हुन् । सातदोबाटोले राम्रो खेलेको हो । हामीलाई दबाब दिएको हो । हाम्रो प्रदर्शनमा सन्तुष्ट छैन । उनले सहायक रेफ्रीले टिमप्रति सम्मान गर्न आवश्यक रहेको पनि बताए । सुरुका चार खेलमा दुई अंकमा सीमित रहेको हिमालयन शेर्पाले पछिल्ला तीन खेलमा ब्रिगेड ब्वाइज, च्यासल र सातदोबाटोलाई पराजित गर्यो । तीन जित, दुई बराबरी र दुई हार खेल्दै ११ अंक जोडेर हिमालयन शेर्पा शीर्ष पाँचमा उक्लियो ।"
आयोजक त्रिवेणी सेमिफाइनलमा,लमजुङ (कास) साबिक विजेता आयोजक त्रिवेणी युवा क्लब र समाज कल्याण युवा क्लव काठमाडौं यहाँ भइरहेको २९ औं त्रिवेणी कप फुटबल प्रतियोगिताको सेमिफाइनल पुगेका छन् । बेंसीसहरस्थित त्रिवेणी रंगशालामा सोमबार आयोजकले रोड्स रामपुर चितवनलाई २१ गोलले हरायो । त्रिवेणीका सोनाम तामाङ म्याद अफ द म्याच भए । दोस्रो खेलमा कालिका स्पोर्ट्स एकेडेमी चितवनलाई ३२ ले हराउँदै समाज कल्याण युवाले सेमिफाइनल यात्रा तय गरेको हो । समाज कल्याणका विदेशी खेलाडी याहु कौसी म्याद अफ द म्याच भए ।मंगलबार आयोजक त्रिवेणी र टोखा भगवती क्लब काठमाडौंबीच प्रतिस्पर्धा हुँदै छ । अर्को खेल बुद्ध युवा क्लब भोटेओडार र समाज कल्याण युवा क्लबबीच खेल हुने आयोजक क्लबका उपाध्यक्ष तथा संयोजक इन्द्र रानाले बताए । विजेताले ५ लाख र उपविजेताले ३ लाख रुपैयाँ पुरस्कार पाउनेछन् ।
मनीषको उच्च स्कोर,"काठमाडौं (कास) मनीष केसीले २६ स्कोर मदतमा टाइम्सले सोमबार प्रथम अनमोल स्मृति पुरुष खुला बास्केटबल प्रतियोगितामा विशाल मिलन केन्द्र (बीएमके) लाई ९५७४ स्कोरले पराजित गरेको छ । दोस्रो क्वाटरमा १७१९ को अन्तरले पछि परेको टाइम्स बाँकीमा भने अगाडि रह्यो । टाइम्सले पहिलोमा २६१२, तेस्रोमा २७२२ र चौथोमा २५२१ को अग्रता बनाएको थियो । गोड्सले स्कल क्यान्डीलाई ६५५० ले हराउँदा विराज राणाले १८ स्कोर योगदान गरेका थिए । चौथो क्वाटरमात्र गोड्सले जितको आधार तय गरेको हो । त्यसमा गोड्सले २५९ को अग्रता बनायो । सुरुका तीन क्वाटरमा गोड्सले क्रमशः १२१३, १२२१, १६१५ को प्रदर्शन गरेको थियो । गोड्स र स्कलले २२ खेलमा समान १ जित पाएका छन् । अघिल्लो दिन गोड्स रोयल बास्केबलसँग पराजित हुँदा स्कलले क्याम्पियनमाथि जित पाएको थियो ।"
कनकाईमा दमक विजयी,"विराटनगर (कास) झापाको सुरुङ्गामा जारी प्रदेश १ स्तरीय अन्तरपालिका कनकाई कप भलिबल प्रतियोगिताको सोमबार जित हात पार्दै दमक नगरपालिका र झापा गाउँपालिका समूह विजेता हुँदै सेमिफाइनल पुगेका छन् । दमकले सोमबार समूह ए को अन्तिम खेलमा उपाधि दाबेदार भोजपुरको आमचोक गाउँपालिका र समूह बी को खेलमा झापाले मोरङको बेलबारी नगरपालिकालाई पराजित गर्दै समूह विजेता बनेका हुन् । तीन राष्ट्रिय खेलाडीसहित मैदानमा उत्रिएको दमकले आमचोकलाई २५२१, २५२२, २५२३ को सोझो सेटमा हरायो । दमकबाट राष्ट्रिय खेलाडी धनबहादुर भट्ट, हरिहजुर थापा र हरिबहादुर अधिकारीले प्रतिस्पर्धा गरेका थिए । उत्कृष्ट प्रदर्शन गरेका धनबहादुर म्यान अफ द म्याच भए । त्यस्तै झापाले बेलबारी नगरपालिकालाई २५२२, २५२२, २५१३ को सोझो सेटमा पराजित गरेको थियो । उत्कृष्ट प्रदर्शन गरेका रोहित सिवाकोटी म्यान अफ द म्याच भए । फाइनल पुग्नका लागि दमकले समूह बी को उपविजेता बेलबारीसँग तथा झापाले समूह ए को उपविजेता आमचोकसँग प्रतिस्पर्धा गर्नेछन् । विजेताले १ लाख १ हजार १ सय ११ तथा उपविजेताले ५१ हजार रुपैयाँ हात पार्नेछन् । प्रतियोगिताको आयोजना सुरुङ्गा जेसिजले गरेको हो ।"

शीर्षक,विवरण
जनसंख्या वृद्धिदर ८० वर्षयताकै कम,"कालापानीपारिको जनसंख्या करिब ६ सयविभागले नेपालको नयाँ नक्साअनुसार लिपुलेक, लिम्पियाधुरा, कालापानी क्षेत्रको जनगणना पनि गरेको छ । यी क्षेत्रमा भौतिक उपस्थितिमा जनगणना हुन सकेन, महानिर्देशक श्रेष्ठले भने, तर, अप्रत्यक्ष प्रविधि प्रयोग गरी त्यहाँको प्रारम्भिक जनसंख्या पनि निकाल्न सकेका छौं । तथ्यांकमा समावेश भएको छ । विभागका उपमहानिर्देशक हेमराज रेग्मीका अनुसार कालापानी क्षेत्रको जनसंख्या करिब ६ सय छ । त्यस क्षेत्रको जनसंख्या पाँच सयदेखि ६ सयसम्म रहेको छ, उनले कान्तिपुरसित भने, वडा तहसम्मको जनसंख्या यकिन गर्न बाँकी रहेकाले अहिले नै किटेर भन्न सक्ने अवस्था छैन । २०१८ सालको छैटौं राष्ट्रिय जनगणनापछि ती भूभागमा जनगणना हुन सकेको थिएन ।"
राष्ट्रिय सभामा सत्तापक्षको करिब दुई तिहाइ,अब कसको कति ? एमाले १६माओवादी १५कांग्रेस १०एकीकृत समाजवादी ८जसपा ३लोसपा १ जनमोर्चा १ स्वतन्त्र १ मनोनीत २मनोनीत हुन बाँकी १अध्यक्ष १
एमाले पनि चुनाव केन्द्रित गठबन्धनतिर,"(काठमाडौं)  पाँचदलीय सत्ता गठबन्धनप्रति आक्रामक अभिव्यक्ति र अनुदार नीति अपनाएको प्रमुख प्रतिपक्षी दल एमालेले पनि चुनाव केन्द्रित गठबन्धनको अभ्यास सुरु गरेको छ । राष्ट्रिय सभा सदस्य निर्वाचनमा मधेस केन्द्रित दल लोकतान्त्रिक समाजवादीसँग तालमेल गरेर एमालेले आगामी तीनै तहका निर्वाचनमा चुनाव केन्द्रित गठबन्धनतिर जाने संकेत दिएको छ । एमाले अध्यक्ष केपी शर्मा ओलीले पाँचदलीय गठबन्धन एकातिर भए पनि ऊसँग एमाले एक्लै भिड्न तयार रहेको लगातारका अभिव्यक्ति दिइरहेका बेला मधेस प्रदेशमा राष्ट्रिय सभा निर्वाचनका लागि भएको तालमेल अर्थपूर्ण रहेको नेताहरूको विश्लेषण छ । तालमेलले राष्ट्रिय सभा सदस्यको नतिजा आफूअनुकूल बनाउन नसक्ने अंकगणित हुँदाहुँदै पनि लोसपासँग सहकार्य गरेर एमालेले भविष्यमा गठबन्धन बनाउन सक्ने सन्देश दिएको छ ।एमाले स्थायी कमिटी सदस्य रघुवीर महासेठ अरू पार्टीभन्दा लोसपासँग राजनीतिक एजेन्डामा मत मिल्ने हुँदा भविष्यमा गठबन्धन बन्ने सम्भावना रहेको बताउँछन् । अहिले राष्ट्रिय सभाको निर्वाचनका लागि मात्रै गठबन्धन बनेको हो तर आज पनि हाम्रा राजनीतिका धेरै एजेन्डामा लोसपाको समर्थन छ, मत मिल्छ, उनले भने, भविष्यमा पनि अहिलेजस्तै साथ दिनुभयो भने अरू पार्टीसँग भन्दा लोसपासँग गठबन्धनको सम्भावना बढी छ किनभने राजनीतिमा असम्भव भन्ने हुँदैन ।राष्ट्रिय सभा चुनावमा मधेस प्रदेशको नतिजा सत्ता गठबन्धनको पक्षमा गएको छ । सत्ता गठबन्धनबाट माओवादी केन्द्रकी उर्मिला अर्याल र जनता समाजवादी पार्टीका महम्मद खालिद सिद्धिकी निर्वाचित भए । लोसपाले रूपाकुमारी यादवलाई र एमालेले उसमान अन्सारीलाई उम्मेदवार बनाएका थिए । हार्ने निश्चित हुँदाहुँदै पनि एमालेले किन मधेस प्रदेशमा लोसपासँग गठबन्धन बनायो ? एमाले र लोसपाका नेताहरू यसलाई रणनीतिक कदम मान्छन् । नतिजा अनुकूल आउँदैन भन्ने स्पष्ट हुँदाहुँदै पनि अहिलेको सहकार्य भविष्यका चुनावमा गठबन्धन बनाउने आधार हो, यसले विश्वास र सन्देश दुवै दिन्छ, एमालेका एक पदाधिकारीले भने । अहिले एमालेका लागि मधेस प्रदेश केही कारणले रणनीतिक भूगोल हो भने त्यहाँ उसलाई गठबन्धन गर्ने नजिकको राजनीतिक शक्ति पनि छ । महन्थ ठाकुर नेतृत्वको लोसपासँग एमाले अध्यक्ष ओलीको केही समययता सहकार्य छ । संसद् विघटन गर्ने ओलीको कदमलाई तत्कालीन जसपा अध्यक्ष ठाकुरले समर्थन गरेका थिए भने उनीनिकट नेताहरू ओली नेतृत्वको सरकारमा सहभागीसमेत भएका थिए । यही विवाद बढ्दै गएपछि तत्कालीन जसपा विभाजन भएर ठाकुरको नेतृत्वमा लोसपा बनेको हो । राजनीतिमा सबै कुरा जित्नका लागि मात्रै गरिँदैन, हार्दा पनि त्यसको प्रतीकात्मक अर्थहरू हुन्छन्, आज लोसपाको निर्माण एमालेसँगको सहकार्यको कारणले भएको हो, एमालेको नेतृत्वमा रहनुभएका खड्गप्रसादजीले लोसपालाई देखाउन चाहनुहुन्छ कि यो परिस्थितिमा पनि हामी तपाईंसँग छौं, वरिष्ठ पत्रकार एवं लेखक चन्द्रकिशोर भन्छन्, दोस्रो, एमालेका लागि अझै पनि मधेस प्रदेशमा चुनावी यात्रा चुनौतीपूर्ण छ । त्यसका लागि पनि उहाँले मधेस आन्दोलनसँग जोडिएको शक्तिलाई साझेदार बनाउन हौसिनुभएको छ । त्यसकै रूपमा राष्ट्रिय सभाको चुनावी तालमेललाई हेर्न सकिन्छ । यो आउने निर्वाचनलक्षित गतिविधि हो ।मधेसमा उपेन्द्र यादवको जसपा सरकारमा छ भने ठाकुर नेतृत्वको लोसपा विपक्षी दल हो । पाँचदलीय गठबन्धन चुनावसम्मै गयो भने वैकल्पिक गठबन्धन त बन्छ नै, लोसपाका एक नेताले विश्लेषण गरे, मधेस प्रदेशमा हामी र एमालेबीच सहकार्य भयो भने चुनावमा धेरै अर्थ राख्छ । भविष्यको ढोका खोल्न अहिले राष्ट्रिय सभा सदस्य निर्वाचनमा सहकार्य भएको हो । यसमा कुनै शंका गर्नु पर्दैन । एमालेले मधेसबाटै वैकल्पिक गठबन्धन निर्माणको कोसिस गर्नु उसको बाध्यता पनि हो । उसले मधेसमा विभाजनको ठूलो धक्का व्यहोरोको छ । प्रदेशसभामा माधव नेपाल नेतृत्वको एकीकृत समाजवादी एमालेभन्दा ठूलो शक्ति छ । यसले आगामी निर्वाचन एमालेका लागि मधेस प्रदेशमा सहज हुँदैन भन्ने सन्देश दिइसकेको छ । भर्खरै विभाजन भएको लोसपालाई पनि एक्लै चुनाव त्यति सहज देखिँदैन । लोसपाका नेता जितेन्द्र सोनलले राष्ट्रिय सभा निर्वाचनमा एमालेसँगको गठबन्धनले राम्रो संकेत गरेको बताए । चारचार पार्टीको गठबन्धन हुँदा स्वाभाविक हिसाबले मतभार पनि धेरै थियो तर पनि हामीले राष्ट्रिय सभा निर्वाचनका लागि एमालेसँग गठबन्धन बनायौं, यसबाट हामीले राम्रो संकेत पायौं, हाम्रा मतदाता उत्साहपूर्वक सहभागी हुनुभयो । यद्यपि निर्वाचनमा हारजित हुन्छ, सोनलले भने, अब यसपछिको बाटोबारे अहिले केही भन्नु हतार हुन्छ किनभने सरकारी गठबन्धन कसरी अगाडि बढ्छ, त्यो हेर्छौं । हाम्रा शीर्ष नेताहरूबीचमा पनि छलफल हुन्छ । जोसँग गठबन्धन बनाउनु छ, त्यो पार्टीको धारणा के आउँछ, त्यसपछि यस विषयमा निर्णय गरेर अगाडि बढ्ने स्थिति हुन्छ ।विभाजनमा धेरै धक्का खाएको मधेस प्रदेशमा आफ्नो शक्ति यथावत् राख्न एमालेका लागि सहज छैन । त्यसैले उसले लोसपालगायत शक्तिसँग सहकार्यको नीति लिएको हुन सक्ने कतिपयको विश्लेषण छ । लोसपाका अर्का एक केन्द्रीय नेता भन्छन्, चुनाव हारजितको अंकगणित हो । यस्तोमा सीके राउतको जनमत पार्टीसँग सहकार्य भयो भने पनि अचम्म नमान्दा हुन्छ । त्रिपक्षीय सहकार्य हुँदैन भन्न सकिँदैन । संयोग कस्तो छ भने सीके राउतले ओली प्रधानमन्त्री हुँदा सहमति गरेर मूलधारको राजनीति सुरु गरेका छन् । यद्यपि पृथकतावादी गतिविधि गरेको आरोप उनीमाथि कायमै छ । सार्वजनिक अभिव्यक्तिमा भने ओली आफैंले लगातार एमाले एक्लै चुनाव लड्ने दाबी गर्दै आएका छन् । पछिल्लो पटक पुस २३ मा एमाले जिल्ला अधिवेशन उद्घाटनलाई केन्द्रीय कार्यालयबाट सम्बोधन गर्दै उनले एमाले कसैको बैसाखी टेकेर चुनाव नलड्ने, आफैँ जित्ने दाबी गरेका थिए । गठबन्धन र गठबन्धन सरकारप्रति एमालेले लगातार आलोचना गरिरहेको छ । सरकारको ६ महिना पुगेपछि ओलीले विज्ञप्ति निकालेर गठबन्धन सरकारको ६ महिने कार्यकालमा मुलुक गहिरो संकटतिर धकेलिँदै गएको दाबी गरेका थिए । यसबाहेक ओलीले यस अवधिमा शक्ति पृथकीकरण र राज्यका अंगहरूबीचको सन्तुलन, मुलुकको अर्थतन्त्र, बाह्य सम्बन्ध र शान्तिसुरक्षाको अवस्थालगायत प्रमुख पक्ष गम्भीर रूपले समस्याग्रस्त बनेको दाबी गरेका थिए ।निहित स्वार्थपूर्तिका लागि केही नेता र सर्वोच्च अदालतका पदाधिकारीको अवाञ्छित साँठगाँठबाट संविधानको अपव्याख्या गरिएको र त्यही अपव्याख्याको जगमा वर्तमान गठबन्धन सरकार बनेको ओलीको भनाइ छ । सरकार संविधानले निर्दिष्ट गरेको न्यूनतम दायित्व पूरा गर्नसमेत असफल भएको, राष्ट्रिय हितको रक्षामा चुकेको, महामारीमा अकर्मण्य बनेको र जनतालाई न्यूनतम राहत दिन असमर्थ भएको एमालेको निष्कर्ष छ । गठबन्धन सरकारको ६ महिनामा राष्ट्रलाई नै असफलताको दिशातिर धकेल्ने जोखिम पैदा भएको तथा अर्थतन्त्रका सबै सूचकले गम्भीर अनिष्टको संकेत गरिरहेको एमालेको दाबी छ । अन्य पार्टीका नेताकार्यकर्ता भित्र्याउने र चुनावमा बलियो शक्तिका रूपमा उदाउने एमालेको दाबी छ । यसका लागि उसले पार्टी प्रवेश अभियान नै चलाएको छ ।"
खानी विभागका महानिर्देशकसहित १८ विरुद्ध भ्रष्टाचार मुद्दा,कसलाई कति बिगो र कैद माग ?पशुपति मुरारका (सिद्धार्थ मिनरल्स) ४९ करोड ४५ लाखशरद गोयल (मारूती सिमेन्ट्स) २० करोड ५० लाखविष्णुप्रसाद न्यौपाने (सर्वोत्तम सिमेन्ट) १६ करोड ३१ लाखऋषि अग्रवाल (अन्नपूर्ण क्वेरिज) ११ करोड १७ लाख नरेश दुगड (युनाइटेड सिमेन्ट) ९ करोड ६९ लाखनिपेश तायल (सोनापुर मिनरल्स) ६ करोड ९८ लाखमानबहादुर श्रेष्ठ (डोलोमाइट चुनढुंगा) ५ करोड ४३ लाखभीमबहादुर थापा क्षत्री (कञ्चन क्वेरिज) ३ करोड ८ लाखप्रबलजंग पाण्डे (उदयपुर मिनरल्स) १ करोड ७९ लाख(सबैलाई दुई वर्षसम्म कैद)रामप्रसाद घिमिरे (महानिर्देशक)जयराज घिमिरे (उपमहानिर्देशक)सपना अधिकारी (कानुन अधिकृत)चन्द्रकुमार पोखरेल (उपन्यायाधिवक्ता)प्रशान्त बोहरा (सिनियर इन्जिनियर)धर्मराज खड्का (सिनियर इन्जिनियर)श्रीभद्र गौतम (लेखा अधिकृत)वसन्त अधिकारी (रिसर्च अधिकृत) सौनक भण्डारी (भूगर्भविद्)
संरक्षण पर्खाइमा भृकुटी डोली बिसौना,"(सिन्धुपाल्चोक)  बौद्धमन्त्रजस्तै लाग्ने अक्षर कुदिँएका शिलालेख छन् । फराकिलो चौरमा केही कलात्मक ढुंगा ओछ्याइएका छन् । तर हेर्दा चौतारीजस्तै लागे पनि यहाँ छापिएका अधिकांश ढुंगा झिकिसकिएका छन् । सिन्धुपाल्चोकबाट चीनको स्वशासित क्षेत्र तिब्बत जोड्ने पुरानो पैदल रुटमा पर्छ बाह्रबिसे नगरपालिका७ खोलेखर्क लेक । यही क्षेत्रको जंगल बिचोबिच छ पुराना र कलात्मक ढुंगा बिछ्याइएको चौतारी छ, जसलाई स्थानीय भृकुटी डोली बिसौना भन्छन् ।बाह्रबिसे खोलेखर्कका ९० वर्षीय चामे तामाङका अनुसार राष्ट्रिय विभूति भृकुटीको विवाह भई तिब्बत जाने क्रममा यही स्थानमा उनको डोलीसहित दक्ष कालिगड र सेनाको टोली बास बसेको थियो । त्यही सम्झनामा यो बिसौनाको नाम भृकुटी डोली बिसौना नामकरण गरिएको हो, जनश्रुति सुनाउँदै तामाङले भने, एक रात यहीं बास बसेर उनीहरू चीनको तिब्बत गएका थिए । त्यसबेला कालिगडले चौतारी बनाएर शिलालेख, पवित्र मन्त्र कुँदेर छाडेका हुन् । २०६८ सालसम्म यस चौतारीमा कलात्मक तरिकाले कुदिँएको ठूलो शिलालेख, मूर्ति र तिब्बती परम्परागत झण्डाको अवशेष भेटिएको थियो । पछि त्यो चोरी भएको उनले बताए । पुरातात्त्विक र कलात्मक भएकोले यहाँका अधिकांश ढुंगाहरू चोरी भइसकेका छन् । बाँकी अवशेष पनि हराउने क्रममा रहेकोले चौतारीको जर्गेना गर्नुपर्नेमा उनले जोड दिए ।विभिन्न ऐतिहासिक दस्ताबेज र अभिलेखअनुसार भृकुटी लिच्छविकालीन राजा अंशुवर्माकी छोरी हुन् । उनलाई स्थानीय भाषामा बेसा को नामले पनि चिनिन्छ । अंशुवर्माले तिब्बतसँग दरिलो सम्बन्ध बनाउन छोरीको विवाह त्यहाँका राजा श्रङचङगम्पोसँग गरिदिएका थिए । विवाहपछि तिब्बत जाने क्रममा बौद्ध धर्मावलम्बीसमेत रहेकी भृकुटीले नेपालबाट बुद्धका कलात्मक आकृति र दक्ष नेवारी कालिगडलाई आफूसँगै लगेकी थिइन् । उनीहरू यो बिसौनीभन्दा केहीमाथि रहेको माख्लो चौरमा एक रात बास बसेर तिब्बतको ल्हासा पुगेको किंवदन्ती छ । तर ऐतिहासिक र कलात्मक पृठिभूमिको यो क्षेत्र संरक्षण अभावमा अलपत्र छ ।केही समयअघि इन्द्रावती गाउँपालिकाले वडा४ नौलपुरमा भृकुटी शान्ति पार्क शिलान्यास गरेको थियो । काठमाडौंबाट साँखु हुँदै फलचौर, इन्द्रावतीको भीमटार, नौलपुर, खोलेखर्क, तातोपानीको माथिल्लो बाटो भएर भृकुटी तिब्बत गएको स्थानीय किंवदन्तीलाई मानेर नवलपुरमा पार्क निर्माण थालिएको गाउँपालिका अध्यक्ष वंशलाल तामाङले बताए । भृकुटी ट्रेकिङ रुट बनाउने सोचमा छौं । महान् विभूतिलाई सम्झाउने यो कामले भावी पुस्ताले इतिहास थाहा पाउनेछ, उनले भने । यहाँबाट गौरीशंकर, जुगल, गणेशसहित दर्जनौं हिमशृंखला देख्न सकिन्छ । केही दूरीमै कलात्मक धनलक्ष्मी गुफा, गौली शिला छ । ३१ फिट अग्लो ओम पार्क यही ठड्याइँदै छ ।"
चरिकोट अस्पतालमा जनशक्ति न बजेट,"(दोलखा)  बिरामीको सेवा गर्नुपर्ने चरिकोट प्रादेशिक अस्पताल आफैं थला पर्न थालेको छ । २०७७ मंसिर १८ मा संघीय मन्त्रिपरिषद्को निर्णयले प्राथमिक स्वास्थ्य केन्द्रलाई स्तरोन्नति गरी प्रदेश अस्पतालका रूपमा सञ्चांलन गर्न वाग्मती प्रदेशलाई स्वीकृति दिएको थियो । तर प्रादेशिक अस्पताल बनेको १४ महिनासम्म अझै जनशक्ति पठाइएको छैन । ५० शय्याको अस्पतालमा कर्मचारी नहुँदा व्यवस्थापन लथालिंग छ । करारका कर्मचारीको भरमा अस्पताल सञ्चालन भइरहेको छ । करारका कर्मचारीलाई भीमेश्वर नगरपालिकाले विकास बजेट काटेर तलबभत्ता दिँदै आएको छ । भएका उपकरण सञ्चालनमा नआउँदा थन्किएका छन् ।कोरोना महामारीलाई लक्ष्य गर्दै गतवर्ष नै अक्सिजन प्लान्ट राख्ने गरी काम अघि बढे पनि अहिलेसम्म प्लान्ट सञ्चालनमा आएको छैन । अस्पतालमा ५ वटा भेन्टिलेटर, २ बेड पीआईसीयू (बालबालिकाको सघन उपचार गर्ने कक्ष), ५ बेड आईसीयू र ५ बेडकै एचडीयू कक्ष छन् । तर एचडीयूबाहेक अन्य कक्षबाट सेवा दिन थालिएको छैन । अस्पतालमा उपकरण भएर पनि व्यवस्थापन कमजोर बन्दा बिरामीले भएका सेवा पनि पाएका छैनन् । यो साता मात्रै काजमा आएका एक चिकित्सकलाई अस्पतालमा गैरजिम्मेवार कार्य र जथाभावी गरेको भन्दै अस्पताल व्यवस्थापन पक्षले फिर्ता पठाएको छ ।मिर्गौलापीडितका लागि निःशुल्क सेवा दिन एक करोड रुपैयाँभन्दा बढी खर्चेर वाग्मती प्रदेशले पठाएको डायलसिस मेसिन र सामग्री अस्पताल परिसरमा एक वर्षदेखि अलपत्र छ । ठाउँ अभावका कारण डायलसिस मेसिन र सामग्री परिसरमै राखिएको अस्पतालका सूचना अधिकृत शान्तिप्रसाद न्यौपानेले बताए । प्रदेश सरकार मातहात अस्पताल सञ्चालनमा भए पनि अहिलेसम्म अस्पतालले प्रमुखसमेत नपाएको उनले गुनासो गरे । यो अस्पताल कसको भन्ने नै भएन, उनले भने, प्रदेश अस्पताल भनिएको छ, तर जनशक्ति व्यवस्थापन अहिलेसम्म गरिएकै छैन । अस्पताल प्रमुख नखटाउँदा व्यवस्थापन कमजोर बनेको उनको भनाइ छ ।हाल करारका कर्मचारीलाई अस्पताल प्रमुखको जिम्मा दिइएको छ । ७३ कर्मचारी रहेको अस्पतालमा ६३ जना त करारका छन् । बाँकी १० जना तत्कालीन प्राथमिक स्वास्थ्य केन्द्रका स्थायी कर्मचारी हुन् । उनीहरूको पनि प्रदेशमा समायोजन भएको छैन । हामी कुन निकायका कर्मचारी हौं भन्ने नै थाहा छैन, न्यौपानेले भने, समायोजन भएनभएको कुनै जानकारी दिइएको छैन । स्थायी १० कर्मचारीको तलबभत्ता संघीय सरकारले पठाए पनि अन्य ६३ जनाको तलबभत्ता भीमेश्वर नगरपालिकाले व्यहोर्दै आएको छ । अस्पतालका नाममा बैंक खातासमेत सञ्चालनमा आउन सकेको छैन ।मातृशिशु सुरक्षा कार्यक्रम लागू भएको चरिकोट अस्पतालमा विशेषज्ञसहितको प्रसूति सेवा पनि उपलब्ध छ । जोखिममा परेका गर्भवती महिलालाई शल्यक्रियामार्फत प्रसूति गराउनुपरेमा सरकारले ७ हजार रुपैयाँ रकम दिन्छ । उक्त रकमबाट प्रसूति गराउँदा लाग्ने खर्च व्यहोर्नुपर्ने भए पनि सेवाग्रहीलाई भने निजी फार्मेसीबाट औषधिलगायत सामग्री खरिद गर्न लगाइने गरेको पाइएको छ । यस्तै, अस्पताल परिसरमै बढाबढ भाडामा निजी फार्मेसी सञ्चालन गर्न दिइएको छ । अस्पतालमा निःशुल्क पाइने औषधिसमेत निजी फार्मेसीबाट खरिद गरेर ल्याउन चिकित्सकले नै पठाउने गरेको एक सेवाग्राहीले गुनासो गरे । अस्पतालमा ७० थरीका औषधि निःशुल्क पाइने भनिए पनि धेरै औषधि उपलब्ध छैनन् । सूचना अधिकृत न्यौपानेले भने विगतमा यस्तो कमजोरी भए पनि अहिले भएसम्म अस्पतालमै भएको औषधि सिफारिस गर्ने गरेको दाबी गरे ।विगतमा गर्भवती महिलाको अपरेसनको सामग्री निजी फार्मेसीमा खरिद गर्न लगाएको थाहा पाएपछि हामीले रोक्यौं, उनले भने, अहिले अस्पतालमा उपलब्ध औषधि र सामग्रीलाई नै पहिलो प्राथमिकता दिइन्छ । कोरोना महामारीमा अत्यावश्यक मानिने विभिन्न उपकरण खरिद गरेर थन्किएका छन् । विद्युत् आपूर्तिमा समस्या हुँदा अक्सिजन प्लान्ट सञ्चालनमा ल्याउन नसकिएको उनले बताए । अस्पतालमा सबै उपकरण जडान भइसकेको छ । विद्युत्को ट्रान्सफर्मर जडान हुनेबित्तिकै अक्सिजन प्लान्ट सञ्चालनमा आउँछ, उनले भने ।हाल अस्पतालमा ८ जना चिकित्सक कार्यरत छन् । २ जना विशेषज्ञ चिकित्सक हुन् । तीमध्ये एक जनालाई अस्पतालले प्रदेशमै फिर्ता गरेको छ । अर्का विशेषज्ञ चिकित्सकलाई मासिक ३ लाख ४८ हजार रुपैयाँ तलब नगरपालिकाले दिई सेवामा खटाइएको छ । तलबमा एकरूपता नभएका कारण अस्पतालमा चरम गुटबन्दी भइरहेको एक कर्मचारीले बताए । उनका अनुसार तलबभत्तामा एकरूपता नहुँदा आकस्मिक सेवासमेत प्रभावित हुँदै आएको छ । कोही बिरामी इमर्जेन्सीमा भर्ना हुन पुगे घण्टौं चिकित्सक नआउने समस्या छ, ती कर्मचारीले भने, यतिसम्मको लापरबाही यसअघि अस्पतालमा देखेको थिइनँ ।भीमेश्वर नगरपालिकाका प्रमुख प्रशासकीय अधिृकत मानबहादुर खड्काले प्रदेश अस्पताल भनिए पनि प्रदेशले कुनै पनि जनशक्ति र आर्थिक व्यवस्थापन नगर्दा अस्पताल बन्द गर्नुपर्ने अवस्थामा आइपुगेको बताए । उनले अस्पतालको समस्या प्रदेश सरकारलाई जानकारी गराए पनि बेवास्ता गरिएको गुनासो गरे । साउनदेखि अहिलेसम्म अस्पतालमा तलबभत्ता र सामग्री खरिदका लागि एक रुपैयाँ नपठाएको उनले जनाए । नगरको विकास खर्च काटेर प्रदेश अस्पताल सञ्चालन गर्न सकिँदैन, उनले भने, तत्काल जनशक्ति व्यवस्थापन र बजेट नपठाए बन्दको विकल्प छैन । प्रदेशले पुससम्म सबै व्यवस्थापन गर्ने भने पनि माघलाग्दा समेत कुनै वास्ता नगरेको उनले गुनासो गरे । यो महिनासम्म प्रदेशले अस्पतालको व्यवस्थापन नगरे ताल्चा लगाएर राख्छौं, उनले भने, सबै सेवा नियमित गर्न बजेट आवश्यकता छ तर प्रदेशले पटकपटक झुक्याएको छ ।"
स्याफ्रुबेंसीरसुवागढी सडक स्तरोन्नति अलपत्र,"रसुवा (कास) स्याफ्रुबेंसीरसुवागढी सडकखण्ड स्तरोन्नति २८ महिनाअघि सुरु गरिए पनि हालसम्म काम अघि बढ्न सकेको छैन । रसुवाको गोसाइँकुण्ड गाउँपालिका२ घट्टेखोलामा औपचारिक रूपमा सडक स्तरोन्नतिको उद्घाटन गरिए पनि काम हुन नसकेको हो ।चीन सरकारको अनुदानमा सडक स्तरोन्नति हुने भनिएको थियो । २०७६ असोज ११ मा तियांन्जेन इन्स्ट्रक्चर अफ चाइना तिब्बत इन्टरनेसनल इकोनमिक एक्सचेन्ज सर्भिस सेन्टरका निर्देशक, निर्माण कम्पनीका प्रोजेक्ट मेनेजर र सडक विभागका उपमहानिर्देशक अर्जुनजंग थापालगायतले सडक स्तरोन्नति सुरु गरेका थिए । चाइना तिब्बत टिनालु कम्पनी लिमिटेडले स्तरोन्नतिको जिम्मा पाएको छ । निर्माण कम्पनीका कर्मचारी नआउँदा काम सुरु हुन नसकेको जनाएको छ । कोरोनाका कारण कर्मचारी नआउँदा काममा ढिलाइ भएको गल्छीत्रिशूलीमैलुङस्याफ्रुबेंसीरसुवागढी सडक आयोजनाका आयोजना प्रमुख निरज शाक्यले बताए ।उक्त सडक खण्डमा ८२ वटा घरटहरा र ३ सय २३ वटा बिजुलीका पोल हटाउनुपर्नेछ । बिजुलीका पोल सार्ने काम भइरहेको नेपाल विद्युत् प्राधिकरण धुन्चे वितरण केन्द्रले जनाएको छ । मानव बस्ती र भीरबाहेकका स्थानमा करिब ८० प्रतिशत बिजुलीका पोल सार्ने काम सकिएको केन्द्रका प्रमुख प्रेमबहादुर भण्डारीले बताए । काम सुरु हुनुभन्दा अगाडि सबै कुरा खाली गरिसक्नुपर्ने निर्माण कम्पनीले जनाएको छ । यो सडक खण्डको लम्बाइ करिब १५८ किलोमिटर छ । एक लेनको कच्ची सडक स्तरोन्नतिपछि कालोपत्रेसहित दुई लेनको हुनेछ ।"
सामूहिक बलात्कार आरोपित थुनामा,"काठमाडौं (कास) जिल्ला अदालत काठमाडौंले सामूहिक बलात्कार आरोपित नौ जनालाई पुर्पक्षका लागि थुनामा पठाएको छ । गत पुस १२ र १३ मा काठमाडौं२६ गोंगबु मित्रनगरस्थित गेस्टहाउसमा लगेर ३४ वर्षीया महिलालाई बलात्कार गरेको आरोपमा पक्राउ परेका उनीहरूलाई अदालतले बुधबार थुनामा राख्ने आदेश दिएको हो । सामूहिक बलात्कारको आरोपमा प्रहरीले मुगु छायानाथ रारा नगरपालिका१० झाकोटका २३ वर्षीय हिक्मत नेपाली, २२ वर्षीय रतन नेपाली, १९ वर्षीय दीपक नेपाली, २३ वर्षीय शिवहरि बुढा, २४ वर्षीय युवराज बडुवाल, २५ वर्षीय हस्त नेपाली, २४ वर्षीय चन्द्र साउद, सोही नगरपालिका६ का लिउडीका २१ वर्षीय सुरेश सेज्वाल र अर्घाखाँची सितगंगा नगरपालिका१२ घर भई कपिलवस्तु बुद्धभूमि बस्ने ४३ वर्षीय गोपालकुमार शिरिषलाई पक्राउ गरेको थियो । अदालतले घटनामा प्रयोग भएको होटलका सञ्चालकहरू तीन जनासँग जनही ३३ लाख रुपैयाँ धरौटी माग गरेको काठमाडौंका प्रहरी प्रवक्ता एसपी दिनेशराज मैनालीले बताए ।"
भ्रष्टाचार सूचकांकमा प्रतिविम्बित राज्य सञ्चालकहरूको अनुहार,"चार वर्षअघि बनेको बलियो जननिर्वाचित सरकार सन् २०२१ को जुलाई आधाआधीसम्म टिकेको थियो । सुशासनलाई लिएर उसको नारै थियो भ्रष्टाचारमा शून्य सहनशीलता । जगजाहेरै छ, भ्रष्टाचार नियन्त्रणमा उसले कस्तो भूमिका खेल्यो । त्यसयता बनेको वर्तमान सरकारमा सहभागी घटकहरूले उसमाथि असंवैधानिक कदम चालेको, अतिरिक्त सुशासन दिन नसकेको आरोप लगाएका थिए । तर, यही सरकारले पनि भ्रष्टाचार नियन्त्रण र सुशासन अभिवृद्धिमा थोपो पहल गरेको छैन, मुलुकमा आर्थिक अनियमितता उसै गरी व्याप्त छ । भ्रष्टाचारविरुद्ध काम गर्ने एक अन्तर्राष्ट्रिय गैरसरकारी संस्था ट्रान्सपरेन्सी इन्टरनेसनलले प्रकाशित गरेको करप्सन पर्सेप्सन इन्डेक्स, २०२१ भन्छ विश्वका १८० मुलुकको अध्ययन गर्दा नेपाल अति भ्रष्टाचार हुनेमध्ये पर्छ । १०० पूर्णांकमा जम्मा ३३ अंक प्राप्त गरेर ११७ औं स्थानमा छ, जुन अघिल्लो वर्ष बराबरकै हो । यसमा ५० अंक पनि नल्याउनु भनेको देशको सार्वजनिक क्षेत्रमा अति भ्रष्टाचार छ भन्ने देखिनु हो । यो प्रतिवेदनको ऐनामा राज्यसञ्चालक तथा सम्बन्धित ओहोदावालाहरूले आफ्नो अनुहार हेर्नुपर्छ, र बुझ्नुपर्छ यसमा हिस्सेदार र भागीदार उनीहरू आफैं हुन् । उनीहरूको कर्मको प्रतिच्छाया यस सूचकांकमा झल्किएको हो । सरकारमा पुग्ने नेताहरू समयसन्दर्भमा मुखले भ्रष्टाचार नियन्त्रण गर्छौं भन्न छाड्दैनन्, त्यसका निम्ति अत्यावश्यक कदम भने कहिल्यै चाल्दैनन् । मुखले जे भने पनि कामले उनीहरूको जोड हुन्छ आफ्नो आर्थिक आचरणमाथि कसैले प्रश्न नउठाओस्, र जति भ्रष्टाचार गरे पनि कानुनको फन्दामा नपरियोस् । भ्रष्टाचार तथा आर्थिक अपचलनविरुद्ध अनुसन्धान गरी मुद्दा चलाउने संवैधानिक निकाय अख्तियार दुरुपयोग अनुसन्धान आयोगमा कसरी काबिल मान्छे पुर्याउने र संस्थाको उद्देश्य हासिल गर्नेभन्दा पनि कसरी आफ्नो मान्छे पुर्याउने र आफू सधैं बच्ने भन्नेमै राजनीतिक नेतृत्वहरू केन्द्रित देखिन्छन् । यो कुनै आरोप होइन, नांगा आँखाले नै छर्लंग देखिने कैयौं काण्डहरूका दोषीलाई दण्ड दिलाउने गरी अख्तियारले अनुसन्धानै नगरेबाट स्वतः देखिएको प्रमाण हो । दलहरूको आर्थिक पाटोमाथि अनुसन्धान गर्नुपर्ने निर्वाचन आयोगको अवस्था पनि यही हो । पछिल्ला वर्षहरूमा त अझ न्यायालयमा पनि दलहरूले न्यायाधीशका रूपमा कार्यकर्ता भर्ती गरिरहेका छन् । परिणाम सामुन्ने छ, अन्तर्राष्ट्रिय अध्ययन भन्छ नेपालमा भ्रष्टाचार नियन्त्रण र सुशासनको स्थिति निरन्तर नाजुक छ । कतिसम्म भने विश्वकै औसत अंक ४३ हुँदा नेपालको त्योभन्दा १० अंक कम छ । दक्षिण एसियामै पनि नेपाल बढी भ्रष्टाचार हुने मुलुकमध्ये पर्छ । नेपालको दुई गुणाभन्दा दुई बढी अर्थात् ६८ अंक प्राप्त गरी भुटान २५ औं स्थानमा छ भने माल्दिभ्स र भारत समान ४० अंकसहित ८५ औं स्थानमा छन् । श्रीलंका ३७ अंकसहित १०२ स्थानमा छ । पाकिस्तान, बंगलादेश र अफगानिस्तान मात्र क्रमशः २८, २६ र १६ अंकका साथ नेपालभन्दा पछि छन् । दक्षिण एसियाकै औसत अंक नेपालभन्दा ३ बढी अर्थात् ३६ छ । सन् २०१९ मा ३४ अंक पाएको नेपाल त्यसयता अझ खस्किएको हो । यस प्रतिवेदनका निम्ति विश्व बैंक, विश्व आर्थिक मञ्च, ग्लोबल इन्साइट, बर्टेल्सम्यान फाउन्डेसन, वर्ल्ड जस्टिस प्रोजेक्ट र भेराइटिज अफ डेमोक्रेसी प्रोजेक्टले विषयगत रूपमा अलगअलग सर्वेक्षण गरेका थिए । कार्यपालिका र न्यायपालिका सम्बन्धित राजनीतिक भ्रष्टाचार विषयमा भेराइटिज अफ डेमोक्रेसी प्रोजेक्टले गरेको सर्वेक्षणमा नेपालले ३० अंक मात्र पाएको छ । यसको अर्थ, भ्रष्टाचार निवारणमा ठोस भूमिका खेल्नुपर्ने निकायहरू नै बढी भ्रष्ट मानिन्छन् भन्ने हो । उल्लिखित संस्थाहरूले विभिन्न विषयविज्ञ र व्यवसायीव्यापारीहरूबीच सर्वेक्षण गरेर धारणा मापन गरेका आधारमा ट्रान्सपरेन्सीले यो प्रतिवेदन तयार पारेको हो । मुलुकमा एकपछि अर्को भ्रष्टाचारका ठूला काण्डहरू बाहिरिरहेका छन् । तर तिनमा संलग्नउपर मुद्दै चलाइँदैन, चलाइए पनि अनुसन्धान कमजोर गरेर प्रमाण पुर्याइँदैन । छानबिनका नाममा अनेक आलटाल गरेर मुद्दा चलाउने अवधि नै घर्क्याइन्छ । कोभिड औषधि खरिद प्रकरण, नेपाल एयरलाइन्सको वाइडबडी जहाज काण्ड, आयल निगमको जग्गा प्रकरण, एन्फामा भएको घोटाला, सेक्युरिटी प्रिन्टिङ प्रेस काण्ड, हयात जग्गा प्रकरण, नेपाल ट्रस्टका जग्गा निजी कम्पनीलाई कौडीको भाउमा भाडामा लिजमा दिने विषयमा भएका अनियमितता, ललिता निवास प्रकरण यससम्बन्धी देखिएका केही उदाहरण हुन् । यस्तै यातायात, मालपोतजस्ता कार्यालयको कार्यशैली र तिनमा सक्रिय बिचौलियाको जञ्जालले सार्वजनिक सेवामाथि नागरिकको पहुँच कति दुष्कर बनाएको छ, सर्वविदितै छ । जबसम्म मुलुकमा यस्ता काण्ड हुन छाड्दैनन् वा तिनमा संलग्नहरू दण्डित हुँदैनन् र सुशासनको अवस्था कमजोर नै रहिरहन्छ, तबसम्म यो सूचकांकमा सुधार आउनेछैन । भ्रष्टाचार सम्बन्धमा देशको छवि जस्तो छ, सूचकांक त्यस्तै आउने हो । त्यसैले राज्य सञ्चालन र भ्रष्टाचार नियन्त्रण गर्नुपर्ने निकायका सम्बन्धित ओहोदावालाहरूले आफूलाई सच्याउने तत्परता देखाउनुपर्छ । अनियमितताका शृंखलाहरू रोकिनुपर्छ र शक्तिशालीहरू संलग्न भ्रष्टाचारविरुद्ध कारबाही हुन थाल्नुपर्छ । सबैको सत्प्रयास भयो भने मात्रै भ्रष्टाचार व्याप्त हुने मुलुकहरूको सूचीबाट नेपाल बाहिरिन सक्छ ।"
सरकारी कार्यालयका नउठ्ने फोन,"प्रत्यक्ष भेट नहुने अवस्थामा टेलिफोनको प्रयोग गरिन्छ । पारिवारिक, व्यावसायिक तथा कूटनीतिक संवादका लागि यो निकै उपयोगी छ । नेपालमा विशेषतः सरकारी सञ्चार संस्था नेपाल टेलिकमको सेवा गाउँगाउँ विस्तार भएको छ । निजी आवास, विभिन्न संघसंस्था तथा सरकारी कार्यालय टेलिफोनबाटै जोडिएका छन् । निजी तथा सरकारी कार्यालयमा टेलिफोनको विशेष उपयोगिता हुन्छ, सेवाग्राहीले जानकारी लिने भरपर्दो माध्यम हो यो । निजी कार्यालयमा सेवाग्राहीको फोन उठे पनि अधिकांश सरकारी कार्यालयमा फोन उठ्न निकै गाह्रो छ । यस्तो अनुभव मेरो मात्र होइन धेरैको हुने गर्छ, सेवाग्राहीलाई यस्तो बेवास्ता किन ? सरकारी कार्यालयमा दुई वा सोभन्दा बढी टेलिफोन जडान गरिएको हुन्छ, अझ फोन उठाउन कर्मचारीसमेत राखिएको हुन्छ तैपनि फोन किन उठ्दैन ? फोन नउठ्दा सामान्य कामका लागि पनि सेवाग्राही कार्यलय नै धाउनुपरिरहेको छ । सेवाग्राहीकै लागि राखिएको टेलिफेनको उपयोगिता छैन भने कर्मचारीहरूलाई पारिवारिक फोन गर्न मात्र किन राज्यको सम्पत्तिको नाश गर्ने ? यस्तो अवस्था कहिलेसम्म रहने हो ? हुन त, यस्तो हुनु सामान्य ठान्लान् सम्बन्धित निकायले तर सेवाग्राहीको नजरबाट हेर्दा यो निकै कष्टकर विषय हो । सम्बन्धित निकायले यता ध्यान पुर्याउने हो कि ! विनोद पौडेल, नमोबुद्ध नगरपालिका०५, काभ्रेपलाञ्चोक"
दिगो विकासका बाधक,"विकसित एवं विकासशील देशहरूमा ५, १० तथा १५ वर्षभित्रको समृद्धिको रूपरेखा कोर्न नेता, प्रशासक, योजनाकार, बौद्धिक वर्ग एकसाथ जुटेका हुन्छन् । नेपालको विकास, शासकीय चरित्र हेर्दा यस्तो संयुक्त पहल दन्त्यकथाजस्तो लाग्छ । पछिल्लो तीन दशकको समीक्षा गर्ने हो भने, कुनै क्षेत्रमा पनि सुधार भएको पाइँदैन । कृषि क्षेत्र तहसनहस भएको छ, प्रत्येक नेपाली आयातित खाद्यान्नमा बाँच्न बाध्य छन् । देशभित्र काम पाइनेमा कसैलाई विश्वास छैन । हाम्रोजस्तो अल्पविकसित देशमा घरघरमा रोजगारी को परिकल्पनाबाट सहर, गाउँमा विशिष्ट कार्यक्रम सञ्चालन गर्नुपर्ने हो, तर सो कुरा सपनाजस्तो भएको छ, विकासको नाममा आआफ्नो स्वार्थ पूरा गर्ने ध्याउन्न हुन्छ, राजनीतिक दलहरूको ।अधिकांश पालिका र प्रदेशहरूमा प्रशासक र नेतृत्वबीच समन्वय रहेको पाइँदैन । चार वर्षअघि सुर्खेतका प्रमुख प्रशासक र शीर्ष नेताबीच आवासगृह कब्जा गर्ने विषयमा कुस्ताकुस्ती परेको तीतो सत्यलाई शासकीय बेमेलको नमुना मान्न सकिन्छ । पछिल्लो समय अधिकांश प्रदेश र पालिकाहरूमा भएको भाँडभैलो हेर्दा मुलुक विकासभन्दा विनाशतर्फ उन्मुख छ भन्न कर लाग्छ । कुनै दलमा आबद्ध नभएका र समृद्धि सपनाको उत्साह, उमंग लिएर पालिका, प्रदेशमा खटाइएका सचिव, प्रशासकीय अधिकृतहरूलाई सम्बन्धित निकायमा पुग्नेबित्तिकै तपाईं कुन पार्टीको ? भन्ने प्रश्नले झस्काएपछि सबै विकास सपना चकनाचुर हुन पुग्छ । नेतृत्व र प्रशासकको दृष्टिकोण, स्वार्थमा मेल नखाएका कारण चरम तनावमा पर्ने कतिपय प्रशासक मधुमेह, उच्च रक्तचापको सिकार हुने गरेको पनि सुन्नमा आउँछ । स्थानीय सरकारमा आफ्ना मान्छे राख्ने परिपाटीले माथिदेखि तलसम्म भ्रष्टाचारको सेटिङ बनेको नहोला पनि भन्न सकिँदैन । ठेकदारी प्रथाभित्र पाँच महिनामा सकिने काम पाँच वर्षमा पनि पूरा नहुने, पुललगायत कतिपय ठूला संरचना स्तरहीन हुनुका साथै बन्दा बन्दै भत्किने, ठेकदारमाथि कारबाही नहुने, डोजरे विकासको नाममा बिनायोजना अनुपम प्राकृतिक संरचनामा विध्वंस मच्चाउनेजस्ता निकृष्ट शैलीलाई दिगो विकासको पर्याय कसरी मान्ने ? भुवनेश्वर शर्मा, चन्द्रागिरि२, काठमाडौं"
उखु किसानका समस्या ज्युँका त्युँ,"वर्षभरिमा झन्डै छ सात पटक मुख्य समाचारको रूपमा प्रकाशित उखु किसानको समस्या, जुन सरकार आए पनि ज्युँका त्युँ छ । मल, बीउ, विषादी खरिददेखि आफ्नो उत्पादन बिक्रीमा समेत पटकपटक बिचौलियाहरूबाट किसान ठगिँदै आएका छन् । धेरैजसो वास्तविक किसानको पर्याप्त जग्गाजमिन हुँदैन, जग्गा भाडामा लिएर व्यवसाय गरेका हुन्छन् । उखु नगदेबाली भए पनि उद्योग र बिचौलियाहरूले किसानसँग उधारोमा खरिद गर्छन् । किसानहरूले भने मल, बीउ, जग्गा भाडाका लागि नगद नै दिएका हुन्छन् । यसरी दिनरात मिहिनेत र ब्याज तिरेर लगानी गरेको उत्पादन उधारोमा दिनुपरिरहेको छ । दिएको उखुको बक्यौता रकम वर्षौंसम्म चुक्ता हुँदैन । किसानहरूले पटकपटक आन्दोलन गरी सरकार र उद्योगसँग गरेका सम्झौता पूर्ण रूपमा कार्यान्वयनमा आएका छैनन् । सरकारले उखुको समर्थन मूल्य तोके पनि किसानले सोअनुरूप पाएका पनि छैनन् । अहिलेका कृषि तथा पशुपन्छीमन्त्री महेन्द्र राय यादव तराईकै भएकाले उनले उखु किसानका समस्या समाधानमा अग्रसरता दिन्छन् कि भन्ने झिनो आस छ । मन्त्री यादवले यो समस्या नदोहोरिने गरी समाधान गरिदिए, किसानहरूलाई ठूलै राहत हुने थियो । रामेश्वर बासी, चाँगुनारायण९, ताथली"
षड्यन्त्र गर्ने कि चुनाव,"चुनाव त गर्ने तर कस्तो ? आजलाई छलफल गर्नुपर्ने अर्को प्रश्न छ, चुनाव त गर्ने तर कस्तो ? अर्थात्, एक थान निर्वाचन मात्र गर्ने कि प्रभावकारी निर्वाचन गर्ने ? निर्वाचन शासकीय प्रभुत्वको नवीकरण मात्र होइन । यो लोकतन्त्रलाई सबल गर्ने मुख्य काम हो । यसर्थ सरकारसँग निर्वाचन गर्ने प्राविधिक सोच भएर मात्र पुग्दैन । ऊसँग विहंगम राजनीतिक चिन्तन र गम्भीरता हुनुपर्छ । कसैको विमति नहोला, लोकतन्त्रमा निर्वाचन आवश्यक छ । तर निर्वाचनको गुणात्मकता यसको अनिवार्य सर्त हो । अन्यथा निर्वाचन त होला, तर मण्डले निर्वाचनले लोकतन्त्रलाई झन् विकृत बनाउँछ । के हामीले चाहेको त्यही हो ? निर्वाचनलाई प्रभावकारी बनाउने केही सर्त छन् । अर्थात्, ती सर्तहरू पूरा हुनासाथ निर्वाचन राजनीतिक उत्सव बन्नेछ । जस्तो पटक पटक भनिएको कुरा हो, निर्वाचनलाई कम खर्चिलो बनाऔं । निर्वाचन खर्चलाई पारदर्शी बनाऔं । यसका लागि राज्यले दलहरूलाई अनुदान दिने व्यवस्था गरौं । स्टेट फन्डिङ । र, दलहरूले उठाउने चन्दालाई नियन्त्रण गरौं । साथसाथै, स्वयं निर्वाचन आयोगले दलहरूको लेखापरीक्षण गर्ने कानुनी प्रबन्ध गरौं । यी हेर्दा साधारण तर निर्वाचनको प्रभावकारीता वृद्धि गर्ने महत्त्वपूर्ण विषय हुन् ।निर्वाचनलाई प्रभावकारी बनाउने अर्को विषय हो वाचाहरूको अनुगमन । अर्थात्, जनप्रतिनिधिमाथि मतदाताको निरन्तरको नियन्त्रण । निर्वाचनका बेला फूलबुट्टा भरेर उम्मेदवारले मतदातासँग वाचा गर्ने र चुनाव जितेपछि वाचा बिर्सिने आम समस्या देखिन्छ । जनतालाई झुक्याएर मत लिने तर वाचा पूरा नगर्ने । लामो समयदेखि यस्तै हुँदै आइरहेको छ । परिणामतः, जनता आफ्ना अधुरा सपनाहरू लिएर बाँच्न विवश छन् । ठगिन विवश छन् । त्यसैले मजदुर, किसानले बनाएका सपनाहरू अधुरै छन् । गरिब, महिला, जनजाति, दलितका सपनाहरू अपुरै छन् । मरुभूमिमा ऊँट चराउन हिँडेका युवाहरू अझै उतै छन् । रोजगारी, उद्यमशीलता र कृषि क्रान्ति नेताहरूका गफ मात्र भए । न त बिजुली, सडक, रेल यातायात । चुनावमा ठूलठूला कुरा गर्ने र नागरिक विश्वासको अवमूल्यन गर्ने राजनीति अब बन्द हुनुपर्छ । यसका लागि वाचाहरूको अनुगमन, नो भोट र राइट टु रिजेक्टको व्यवस्था अनिवार्य छ । यसै गरी विदेशमा बस्ने नेपालीहरूको मतदानको अधिकार आजको महत्त्वपूर्ण मुद्दा हो । ५० लाख युवाहरूलाई मतदानबाट वञ्चित गरेर हामीले कस्तो चुनाव गर्ने ? २०७४ चैतमै सर्वोच्च अदालतले सरकारलाई यो हकको कार्यान्वयन गर्ने आदेश दिएको थियो । तर सबै चुपचाप । अब यसको कार्यान्वयन हुनुपर्छ । पैसा चल्ने, मत नचल्ने कसरी हुन्छ ? निश्चय नै, जनताका लागि निर्वाचन अवसर हो । आफ्नो प्रतिनिधि निर्वाचित गर्ने अवसर । तर प्रतिनिधि असल, नैतिकतावान र सृजनशील भएन भने ? आजसम्म हामी यही दुर्भाग्यबाट श्रापित हुँदै आयौं । तर आशा मरिसकेको छैन । त्यसैले कामना गरौं, अबको निर्वाचन जनताका लागि अनन्त अवसरहरू लिएर आउनेछ । यो ठीक समयमा हुनेछ । यो षड्यन्त्रको साधन बन्ने छैन । र, आउने निर्वाचन मात्र एक थान निर्वाचन हुने छैन, बरु यही विन्दुबाट प्रभावकारी निर्वाचनको नयाँ सुरुआत हुनेछ । त्यसपछि हुनेछ निर्वाचन लोकतन्त्रको महोत्सव । अन्यथा निर्वाचन त होला, तर त्यसले लोकतन्त्रलाई सबल बनाउँदैन । लोकतन्त्रलाई पृथक् राखेर गरिने निर्वाचन मात्र षड्यन्त्रको पुलिन्दा हो । यस्तो निर्वाचनको के अर्थ ? त्यसैले निर्वाचनको तरिका फेरे धेरै कुरा फेरिनेछ ।"
स्वार्थको द्वन्द्व व्यवस्थापन गर्ने कानुन किन ?,"स्वार्थको द्वन्द्वको व्यवस्थापनको चुनौतीस्वार्थको द्वन्द्वको व्यवस्थापन गर्ने सवालमा अहिले दुईवटा मुख्य चुनौती देखिन्छन् । पहिलो, राजनीतिक इच्छाशक्तिको कमी । दोस्रो, स्वार्थको द्वन्द्वप्रति राष्ट्रिय दृष्टिकोण । स्वार्थको द्वन्द्वको व्यवस्थापन प्रभावकारी रूपमा हुनु भनेको शक्तिमा भएकाहरूका पद र कार्यालयको निजी स्वार्थको दुरुपयोग रोक्नु हो । के हाम्रा राजनीतिक नेतृत्वहरू आफैंलाई अंकुश लगाउन तयार छन् त ? पक्कै पनि छैनन् । भएका भए २०६९ सालको कानुन बनाउने सरकारको निर्णय, सरकारी थिंक ट्यांक नीति अनुसन्धान प्रतिष्ठानको लिखित सिफारिस र अख्तियारको सुझाव प्रधानमन्त्री कार्यालयमा बेवारिसे बन्ने थिएन । त्यसै गरी, हाम्रा राजनीतिक पार्टी र सरकारहरूमा व्यवसायी, व्यापारी, उद्योगी, ठेकदार, म्यानपावर व्यवसायी र बिचौलियाहरूको प्रभाव बढ्दै गएको छ । केन्द्रदेखि वडासम्म नै राजनीतिक पार्टीहरूलाई प्रभावित पारी आफ्नो स्वार्थसिद्ध गर्न लिप्त भएको यो वर्ग सरकार र राजनीतिक नेतृत्वलाई केन्द्रदेखि वडासम्म प्रभाव पार्ने अवस्थामा छ । यो वर्गले स्वार्थको द्वन्द्वको व्यवस्थापन गर्ने कानुन बनाउन नदिने सम्भावना प्रबल छ । यस अर्थमा प्रबल राजनीतिक इच्छाशक्तिबिना यस्तो कानुन बनाउन सम्भव देखिँदैन । हुन त प्रधानमन्त्री शेरबहादुर देउवाले डा गोविन्द केसीसँग भदौ १ र पुस १४ मा उक्त कानुन बनाउने प्रतिबद्धता गरेका छन् । कार्यान्वयन गर्ने गरी उक्त प्रतिबद्धता गरिएको हो भने त्यो स्वागतयोग्य छ । तर व्यापारी, उद्योगी, ठेकदार र निर्माण व्यवसायीबाट घेरिएका प्रधानमन्त्रीबाट प्रतिबद्धता कार्यान्वयन हुनेमा कमै आशा गर्न सकिन्छ । डा केसी अर्को अनशन नबसी उक्त प्रतिबद्धता कार्यान्वयन नहुन सक्छ ।स्वार्थको द्वन्द्वलाई कसरी हेर्ने र यसलाई कसरी परिभाषित गर्ने भन्नेमा हामीमा समस्या छ । मौजुदा क्षेत्रगत कानुनमा कार्यकारिणी, न्यायपालिका र विधायिकामा हुने स्वार्थको द्वन्द्वको व्यवस्थापन सम्बन्धी केही प्रावधानको व्यवस्था गरिएको छ । जस्तो कि, मुलुकी देवानी कार्यविधि संहिताको दफा २७१, न्याय परिषद् ऐनको दफा २९ र ३३ मा न्यायाधीशहरूको स्वार्थ व्यवस्थापन गर्न खोजिएको छ । त्यस्तै सुशासन (व्यवस्थापन र सञ्चालन) ऐनको दफा १८ ले कार्यकारी अंगमा हुने स्वार्थको द्वन्द्वको व्यवस्थापन गर्न खोजेको छ । त्यस्तै, प्रतिनिधिसभा नियमावली र राष्ट्रिय सभा नियमावलीमा विधायिकामा हुने स्वार्थको द्वन्द्वको व्यवस्थापन गर्न प्रयास गरिएको छ । तर यी सबै कानुनी प्रावधान अन्तर्राष्ट्रिय अभ्यास र मापदण्डको कसीमा राख्दा एकदमै प्रारम्भिक (बेसिक) छन् । स्वार्थको द्वन्द्वसँग सम्बन्धित विविध आयामलाई यी कानुनी प्रावधानले समेटेका छैनन् । जस्तो, स्वार्थको द्वन्द्वको परिभाषा नै छैन । स्पष्ट रूपमा परिभाषा नगरी स्वार्थको द्वन्द्वको व्यवस्थापन हुनै सक्दैन । किनकि स्वार्थको द्वन्द्व आफैंमा व्यापक र जटिल अवधारणा हो । त्यस्तै, सम्भावित र भविष्यमा हुने स्वार्थको द्वन्द्वबारे पनि मौजुदा कानुनी प्रावधानहरू मौन छन् । प्रायोजित भ्रमण, खाना र अन्य सुविधा, सार्वजनिक अभिनन्दन, मानार्थ डिग्री, छात्रवृत्ति, सम्मान, गोप्य सूचनाजस्ता स्वार्थको द्वन्द्वसँग सम्बन्धित विषयलाई समेटिएको छैन । त्यस्तै, यी कानुनमा स्वार्थको द्वन्द्व सम्बन्धी दृष्टिकोणमा पनि समस्या छ । यी कानुनमा स्वार्थको द्वन्द्वलाई आचरणका रूपमा मात्र हेरिएको छ, जबकि स्वार्थको द्वन्द्वसँग आचरण र कानुनी प्रश्न दुवै जोडिएको हुन्छ । र, अन्तर्राष्ट्रिय अभ्यास अनुसार स्वार्थको द्वन्द्व भ्रष्टाचारजन्य फौजदारी कसुर हो । अन्त्यमा, स्वार्थको द्वन्द्वको व्यवस्थापन नीतिगत र कानुनी रूपमा गर्ने मामिलामा हामी प्रारम्भिक अवस्थामै छौं । मौजुदा क्षेत्रगत कानुनी प्रावधानबाट स्वार्थको द्वन्द्वको व्यवस्थापन सम्भव छैन । सुशासन अभिवृद्धि गरी लोकतन्त्र सुदृढ गर्न स्वार्थको व्यवस्थापन अपरिहार्य छ । स्वार्थको व्यवस्थापन एकीकृत कानुनबाट मात्र सम्भव छ । त्यस्तो कानुन बनाउन राजनीतिक इच्छाशक्ति कम भएको सन्दर्भमा सञ्चारमाध्यम, नागरिक समाज, विकास साझेदार र गैरसरकारी संस्थाहरूले सरकार र राजनीतिक दलहरूलाई निरन्तर दबाब दिन आवश्यक छ । चापागाईंले नेपालको संसदीय मामिलामा स्वार्थको द्वन्द्व विषयमा अनुसन्धान गरेका छन् ।"
गणतन्त्र दिवसमा भारतको शक्ति प्रदर्शन,"नयाँदिल्ली (एजेन्सी) चीनलगायत छिमेकी देशहरूसँगको सम्बन्ध बिग्रिरहेका बेला भारतले आफ्नो गणतन्त्र दिवसका अवसर पारेर सैनिक शक्ति प्रदर्शन गरेको छ । ७३ औं गणतन्त्र दिवसका अवसरमा बुधबार राजधानी नयाँदिल्लीस्थित राजपथमा देखाइएका सैनिक क्रियाकलाप भारतीय राष्ट्रपति रामनाथ कोविन्द र प्रधानमन्त्री नरेन्द्र मोदीलगायत विशिष्ट व्यक्तिले निकै ध्यानपूर्वक हेरे । राजपथमा ९० मिनेट चलेको सैन्य परेडमा नौसेना, वायुसेना र स्थलसेनाले आफ्नो शक्ति प्रदर्शन गरेका हुन् । महिला सैनिक शक्ति प्राथमिकताका साथ देखाइएको समारोहमा दर्जनौं लडाकु जेट सामेल थिए । त्यस्तै, एमआई१७ भी ५, चिनुक र अपाचे हेलिकोप्टरमार्फत हवाई सेनाले आफ्ना कौशल देखाएका थिए । त्यस अवसरमा भारतका विभिन्न राज्यको संस्कृति झल्किने झाँकीसमेत प्रस्तुत गरिएको थियो । कोभिड१९ को संक्रमणका कारण दर्शकको संख्या भने ४ हजारमा सीमित पारिएको थियो । चीन र पाकिस्तानलगायत देशसँगको सम्बन्ध निकै तनावपूर्ण रहेका बेला गरिएको सैन्य शक्ति प्रदर्शनलाई निकै अर्थपूर्ण रूपमा हेरिएको छ । करिब ३ हजार ४ सय ८८ किलोमिटर सीमा जोडिएका भारत र चीनबीच करिब एक दर्जन स्थानमा लामो समयदेखि विवाद कायमै छ । सीमा विवादकै कारण दुई देशबीच सन् १९६२ यता ५ पटक युद्ध भइसकेका छ । लद्दाखको पाङ्गोंग तालस्थित विवादित क्षेत्रमा सन् २०२० को मे ५ मा दुई देशका सैनिकहरूबीच भिडन्त भएपछि भने स्थिति थप तनावपूर्ण छ । त्यसयता दुवै देशका शीर्ष नेताबीच समस्या समाधानका लागि गरिएका वार्ता भने निष्कर्षमा पुग्न सकेका छैनन् । त्यसका साथै पछिल्लो समय नेपालसँग पनि सीमा विवाद बल्झिएको छ । त्यस्तै, कश्मीर र आतंकवाद मुद्दाका कारण भारतको छिमेकी पाकिस्तानसँग लामो समयदेखि द्वन्द्व जारी छ । भारतले पहिलो पटक सन् १९५० मा इन्डोनेसियाका राष्ट्रपति सुकार्नोलाई प्रमुख अतिथि बनाएको थियो । त्यसयता सैनिक परेडमा एक जना विदेशी विशिष्ट व्यक्ति प्रमुख अतिथि बनाउने गरिएको हो । तिक्ततापूर्ण सम्बन्ध रहेको पाकिस्तानका प्रतिनिधिलाई भने भारतले सन् १९६५ यता बोलाएको छैन । त्यस्तै, सन् १९५८ मा चिनियाँ कम्युनिस्ट पार्टीका एक जना दिग्गज व्यक्तित्व मार्शल ये जियान्यिङ प्रमुख अतिथिका रूपमा भारत आएका थिए । त्यो भारत र चीनबीच सीमायुद्ध हुनभन्दा ४ वर्षअघि हो । बेलायती प्रधानमन्त्रीलाई भने भारतले ५ पटकसम्म निम्त्याइसकेको छ । अमेरिकी राष्ट्रपति बाराक ओबामाले सन् २०१५ को परेड हेरेका थिए । उनी भारतको सैन्य परेडमा सहभागी हुने पहिलो अमेरिकी राष्ट्रपति हुन् । ओबामाको उपस्थितिलाई शीतयुद्धपछि भारत र अमेरिकाबीचको सम्बन्ध सबैभन्दा उच्च तहमा पुगेका रूपमा अर्थ्याइएको थियो । तर भारतीय सञ्चारमाध्यमले भने त्यसलाई मोदीको कूटनीतिक कु भनेका थिए । द न्युयोर्क टाइम्सलगायत अमेरिकी सञ्चार माध्यमले भने मोदीको निमन्त्रणा स्वीकार गरेर ओबामाले भारतलाई ठूलो सम्मान दिएका भन्दै समाचार बनाएका थिए । विश्लेषकहरूले भने उक्त घटनाको अर्थ विश्वमञ्चमा भारतको आगमनका रूपमा बुझ्नुपर्ने बताएका थिए । अमेरिकामा बढ्दै गएको भारतीय मूलका मानिसहरूको जनसंख्याका कारण पनि ओबामाले भारतीय निम्तो स्विकार्न बाध्य भएका कतिपयको भनाइ थियो । अंग्रेज शासनबाट स्वतन्त्र भएपछि भारतले संविधानसभामार्फत बनाएको संविधान सन् १९५० को जनवरी २६ मा घोषणा गरेको थियो । उक्त दिन भारतले ब्रिटिस साम्राज्यसँगको सम्बन्ध भंग गरेपछि राष्ट्रपति राजेन्द्र प्रसादले पहिलो राष्ट्रपतिका रूपमा शपथ लिएका थिए । त्यसको सम्झनामा भारतले प्रत्येक वर्ष गणतन्त्र दिवस मनाउने गर्छ । त्यसयता भारतले लगातार दोस्रो पटक विदेशी पाहुनाको उपस्थितिबिना नै गणतन्त्र दिवस समारोह मनाएको हो । कोभिड१९ को संक्रमणका कारण गत वर्ष र यस वर्ष भारतले समारोहमा विदेशी पाहुनालाई निमन्त्रणा नगरेको हो ।भट्टाचार्य र मुखर्जीद्वारा सम्मान अस्वीकारपश्चिम बंगालका पूर्वमुख्यमन्त्री बुद्धदेव भट्टाचार्य र प्रसिद्ध गायिका सन्ध्या मुखर्जीले गणतन्त्र दिवसका अवसरमा घोषणा गरिएको पद्म पुरस्कार लिन अस्वीकार गरेका छन् । सरकारले अन्य धेरै जनासहित भट्टाचार्यलाई पद्म भूषण र मुखर्जीलाई पद्मश्री सम्मान दिने निर्णय गरेको थियो । पश्चिम बंगालमा ११ वर्ष मुख्यमन्त्री रहेका भट्टाचार्य मार्क्सवादी कम्युनिस्ट पार्टीका नेता हुन् । उनले आफूलाई सम्मानित गरिने विषयमा कुनै पूर्वजानकारी नदिएको कारण देखाउँदै सम्मान लिन अस्वीकार गरेका हुन् । त्यस्तै गायिका मुखर्जीका तर्फबाट उनकी छोरी सौमी सेन गुप्ताले ९० वर्षको उम्मेरमा आफ्नी आमालाई पद्मश्री पुरस्कार दिएर सरकारले अपमानजनक व्यवहार गरेको उल्लेख गरेकी छन् ।"
काठमाडौं दूतावासमा पनि मनाइयो,"काठमाडौं (कास) काठमाडौंस्थित भारतीय राजदूतावासमा बुधबार भारतको ७३ औं गणतन्त्र दिवस मनाइएको छ । नेपालका लागि भारतीय राजदूत विनयमोहन क्वात्राले भारतको राष्ट्रिय झन्डा झन्डोत्तोलन गरेर कार्यक्रमको सुरुवात गरे । त्यसपछि भारतीय राष्ट्रपति रामनाथ कोविन्दको सन्देश पढेर सुनाए । राजदूत क्वात्राले वीर नारी र मृतक सैनिकका नातेदारलाई ६ करोड ३५ रुपैयाँसहित कम्बल वितरण गर्दै सम्मानसमेत प्रकट गरे । मानवीय प्रयासका सबै क्षेत्रमा हासिल गरेका उपलब्धि र स्वतन्त्रताको ७५ वर्षको उत्सव मनाउन भारत सरकारले अघि सारेको आजादीका अमृत महोत्सव पहलकदमीकै एक हिस्साका रूपमा यो कार्यक्रमको आयोजना गरिएको दूतावासले जनाएको छ । आजादीका अमृत महोत्सवअन्तर्गत वर्षैभरि र सन् २०२३ को अगस्टसम्म थुप्रै कार्यक्रम आयोजना गरिनेछ । महोत्सव मनाउन नेपालका विभिन्न जिल्लामा ७५ वटा विकास परियोजना यसै वर्ष उद्घाटन गर्ने योजना रहेको दूतावासले जनाएको छ । नेपालका विभिन्न संस्था तथा स्थानीय निकायलाई दूतावासले ७५ वटा एम्बुलेन्स र स्कुल बस उपहारस्वरूप प्रदान गर्ने पनि दूतावासले उल्लेख गरेको छ । भारतको ७३ औं गणतन्त्र दिवसका अवसरमा नेपालले पनि शुभकामना सन्देश पठाएको छ । राष्ट्रपति विद्यादेवी भण्डारीले समकक्षी रामनाथ कोविन्दलाई, प्रधानमन्त्री शेरबहादुर देउवाले समकक्षी नरेन्द्र मोदीलाई र परराष्ट्रमन्त्री नारायण खड्काले एस जयशंकरलाई छुट्टाछुट्टै शुभकामना सन्देश पठाएका हुन् । राष्ट्रपति भण्डारीले समकक्षी राष्ट्रपति कोविन्दको सुस्वास्थ्य र सुखका साथै भारतीय जनताको प्रगति र समृद्धिको कामना गरेकी छन् । यस्तै, प्रधानमन्त्री देउवाले सन्देशमा सामाजिकआर्थिक विकासमा भारतको उल्लेखनीय उपलब्धि, प्रविधि र नवप्रवर्तनमा भएको प्रभावकारी प्रगतिको प्रशंसा गरेका छन् । परराष्ट्रमन्त्री खड्काले दुई देशबीचको न्यानो र मैत्रीपूर्ण सम्बन्ध आगामी दिनमा थप प्रगाढ हुने विश्वास सन्देशमार्फत व्यक्त गरेका छन् ।"
थप ३ मुलुकसँग कूटनीतिक सम्बन्ध,"काठमाडौं (कास) नेपालले थप तीन मुलुकसँग कूटनीतिक सम्बन्ध स्थापना गरेको छ । परराष्ट्र मन्त्रालयले बुधबार सार्वजनिक गरेको सन् २०२१ को वार्षिक प्रतिवेदनअनुसार पछिल्लो एक वर्षमा नेपालले गाम्बिया, सियरालियोन र कमन वेल्थ अफ कोमिनिकासँग सम्बन्ध स्थापना गरेको हो । योसँग नेपालको कूटनीतिक सम्बन्ध भएका मुलुकको संख्या १७१ पुगेको छ । नेपालले सबैभन्दा पहिला सन् १८१६ मा बेलायतसँग कूटनीतिक सम्बन्ध स्थापना गरेको थियो । त्यसपछि अमेरिका १९४७ र भारतसँग कूटनीति सम्बन्ध स्थापना भएको थियो । नेपालका अहिले ३० दूतावास, तीन वटा संयुक्त राष्ट्रसंघका लागि स्थायी नियोग र सातवटा महावाणिज्य दूतावास छन् । परराष्ट्रको प्रतिवेदनमा नेपालको भारत र चीनसँग सम्बन्ध सुदृढ रहेको दाबी गरिएको छ । प्रतिवेदनमा छिमेकी मुलुकसँग भएका सीमा समस्यालगायत विषय उठाइएको छैन । कोभिड१९ महामारीमा भारत, चीन, अमेरिकालगायत मुलुकले गरेको स्वास्थ्य सामग्री सहयोगलाई प्रतिवेदनमा उल्लेख गरिएको छ ।"
युरोपमा नक्कली खोप पासको बिगबिगी,"(पेरिस)  युरोपका अधिकांश देशमा नक्कली कोभिड पासको प्रयोग बढेपछि प्रहरीले अनुसन्धान सुरु गरेको छ । त्यस क्रममा स्पेनी प्रहरीले युरोपेली संघको नक्कली कोभिड१९ स्वास्थ्य पास बेचेको आशंकामा विभिन्न स्थानमा छापा मारेको छ । त्यस क्रममा ७ जना पक्राउ परेका छन् । मंगलबार पक्राउ गरिएको समूहले स्पेनको राष्ट्रिय खोप सूचीमा रहेका अनुमानित १ हजार ६ सय जनालाई गलत तरिकाबाट खोप पास उपलब्ध गराएको जनाइएको छ । स्पेनी अधिकारीहरूले नक्कली पास बेच्ने समूहको नेता फ्रान्समा रहेकाले पक्राउका लागि फ्रान्सेली अधिकारीसँग समन्वय गरिरहेको जनाएका छन् । त्यस्तै, फ्रान्सको लियोन सहरका एक दम्पतीलाई एक हजारभन्दा बढी नक्कली कोभिड१९ स्वास्थ्य पास बेचेको आशंकामा पक्राउ गरिएको छ ।दम्पतीले जिरोंदमा एक फ्रान्सेली नर्सको खाता ह्याक गरी नक्कली प्रमाणपत्र सिर्जना गरेको आरोप लागेको छ । उनीहरूलाई धेरै महिना लामो अनुसन्धानपछि मंगलबार पक्राउ गरिएको बोर्दो सहरको सरकारी वकिलको कार्यालयले जनाएको छ ।तिनीहरूले ल ताइयों मेदक भन्ने ठाउँमा रहेको क्लिनिकमा नर्सको रेकर्ड पहुँच गर्न अज्ञात सफ्टवेयर प्रयोग गरेको प्रहरीले पत्ता लगाएको हो । लियोन सहरको बाहिरी भागमा बस्ने एक जोडीलाई साइबर आक्रमण गरी पास बनाएको पत्ता लगाइएको थियो । प्रहरीले तिनबाट एक ह्यान्डगन, ९ हजार युरो, २० वटा मोबाइल फोनलगायतका विद्युतीय सामग्रीसमेत जफत गरेको छ । स्पेनी प्रहरीले अन्तर्राष्ट्रिय आपराधिक गिरोहले देशको खोप दर्ता संयन्त्रमा पहुँच प्राप्त गर्न मद्दत गर्न स्वास्थ्य पेसेवर पनि भर्ती गरेको हुन सक्ने आशंका गरेको छ । गोप्य पहुँच कोडको सम्भावित चोरीबारे थप अनुसन्धान भइरहेको भनाइ प्रहरीको छ । यसरी नक्कली खोप पास बेच्नेहरू जर्मनी, फ्रान्स, डेनमार्क, इटाली, पोर्चुगल, ग्रीस, बेल्जियम, स्विट्जरल्यान्ड, स्लोभेनिया, रोमानिया, अस्ट्रियालगायतका दर्जनौं देशमा फेला परेपछि प्रहरीले विभिन्न ठाउँमा छापा हानेको हो ।फ्रान्सका स्वास्थ्यमन्त्री ओलिभिय भेरानले पछिल्लो समय अस्पतालमा भर्ना भएका बिरामीहरूमध्ये ३० प्रतिशत नक्कली कोभिड पास भएकाहरू फेला परेको बताएका छन् । अस्ट्रियामा प्रहरीले नक्कली खोप पासको शंकास्पद बिक्री भएको भन्दै तिनको खोजतलास गर्न देशव्यापी छापा मारेको छ । नक्कली कागजातको प्रयोग र जालसाजी गरेको आशंकामा कुल २२ जनामाथि अनुसन्धान भइरहेको अस्ट्रियाको गृह मन्त्रालयले विज्ञप्तिमार्फत उल्लेख गरेको छ । अस्ट्रियन प्रहरीका अनुसार संदिग्धमध्ये अधिकांश खोप अभियानविरोधी रहेका र आफू र आफ्ना परिवारका सदस्यका लागि नक्कली खोप पास बनाउन आएका थिए ।नक्कली पास विक्रेताहरू फेसबुक, इस्ताग्राम, टेलिग्राम, ट्वीटर अन्य अनुप्राग एप्सहरू प्रयोग गरेर नक्कली खोप पास बिक्री गरिरहेको फ्रान्सका सुरक्षा अधिकारीहरूले सार्वजनिक गरेका छन् । छापा मार्ने क्रममा प्रहरीहरूले धेरै नक्कली खोप पासका साथै मोबाइल फोन र कम्प्युटरहरू जफत गरेका छन् । युरोन्युजका अनुसार अस्ट्रियाले अप्रिल २०२१ मा नक्कली खोप प्रमाणपत्रको बिक्रीविरुद्ध लड्न सुरक्षा अधिकारीहरूको छुट्टै समूह स्थापना गरेको थियो । त्यसपछि पनि नक्कली खोप पास कायम रहेको बताइएको छ । इटालीमा ४५ जनालाई नक्कली कोरोना खोप दिएको आरोपमा एक जना नर्सलाई दुई साताअघि पक्राउ गरिएको थियो । ती नर्सले खोप फ्याँकिदिएकी र पत्ता नलगाऊन् भनी बच्न बिरामीलाई ब्यान्डेज लगाइदिएको प्रहरीले बताएको छ । बेल्जियममा एक जना चिकित्सक करिब ५ सय नक्कली खोपको प्रमाणपत्र बनाएको आरोपमा पक्राउ परेका थिए । उनीमाथि सरकारी अदलातमा मुद्दा चलाइएको छ । संदिग्धहरूले कोभिड१९ अस्वीकार गर्ने र खोपविरोधीलाई लक्षित गरी अनलाइनमार्फत नक्कली परीक्षण परिणाम र खोप प्रमाणपत्रको विज्ञापन गरेका प्रहरीको भनाइ छ ।प्रहरीका अनुसार नक्कली पीसीआर परीक्षणको नतिजा करिब ५० युरो र नक्कली खोप पास जनही २ सय युरोदेखि १ हजार युरोसम्म बिक्री हुने गरेको छ ।"
विश्वव्यापी चुनौती बन्दै क्रिप्टो कारोबार,"भारतीय केन्द्रीय अर्थमन्त्री निर्मला सीतारमणले क्रिप्टो कारोबारलाई पूर्ण प्रतिबन्ध लगाउने नभई त्यसको नियमन र अनुमगनमा बढी केन्द्रित हुनुपर्ने नीति गतवर्ष अघि सारेकी थिइन् । सोहीअनुसार क्रिप्टोकरेन्सी एन्ड रेगुलेसन अफ अफिसियल डिजिटल करेन्सी बिल २०२१ त्यहाँको संसद्मा पेससमेत गरिएको थियो ।तर विधेयक पारित हुन सकेको छैन । विज्ञहरूका अनुसार क्रिप्टोकरेन्सी कारोबारलाई नियमन गर्न तथा कानुनी दायरामा ल्याउन त्यति सजिलो छैन । किनभने अनलाइन प्रविधिबाट व्यक्तिगत रूपमा हुने कारोबारलाई नियामकले ट्र्याक गर्न (पछ्याउन) का लागि प्राविधिक र कानुनी दुवै ढंगले जटिल छ । यसलाई अवैध घोषणा गर्नुका पछाडि अस्थिर मूल्य, कारोबारको तरिका, माइनिङमा विद्युत्को अत्यधिक प्रयोग तथा वातावरणीय हिसाबले पनि यसले पार्ने असरलाई कारणका रूपमा हेरिएको छ । त्यस्तै, साइबर क्राइम अर्को ठूलो चुनौती हो । लागूऔषध तथा हातहतियारको किनबेच, सट्टेबाजीलगायत क्रियाकलापमा पनि क्रिप्टोमार्फत कारोबार हुन थालेपछि यसको नियमनमाथि थप प्रश्नहरू विश्वव्यापी रूपमा उठिरहेका छन् । साइबर हमलामार्फत अर्बौं बराबरका क्रिप्टोहरू ह्याकरले चोरी गर्ने गरेका घटनाहरू पनि विश्वभर नै समस्याका रूपमा देखिरहेका छन् ।"
मुग्लिङनागढुंगा सडकमा मालवाहकलाई अब छुट्टै लेन,"(चितवन)  संघीय राजधानी काठमाडौं जोड्ने प्रमुख मार्ग मुग्लिङनागढुंगा सडकमा मालवाहक सवारीसाधनका लागि फरक लेनको व्यवस्था गरिने भएको छ । विस्तारको क्रममा रहेको यो सडकअन्तर्गत उकालो क्षेत्रमा गुड्न मालवाहक सवारीलाई सहजता र ट्राफिक व्यवस्थापनका लागि क्लाइम्बिङ लेन बनाउन लागिएको हो । यो लेन बनेपछि मालवाहक सवारीलाई अन्य सवारीले पछ्याइरहनुपर्ने र कुनै सवारी बिग्रिएर घण्टौं जाममा बस्नुपर्ने अवस्था रहने छैन । यो सडक विस्तार गर्नुको प्रमुख उद्देश्य मालवाहक सवारीसाधनको आवागमनमा सहजता ल्याउनु हो । त्यसैले क्लाइम्बिङ लेन राख्न थालेका हौं, नागढुंगामुग्लिङ सडक विस्तार आयोजनाका प्रमुख इन्जिनियर किरण कार्कीले भने ।चितवनको मुग्लिङदेखि काठमाडौंको नागढुंगासम्मको सडकको लम्बाइ ९४८० किलोमिटर छ । यो खण्डमा पृथ्वी राजमार्गको ८२४० किमि र त्रिभुवन राजपथको १२४० किमि सडक पर्छ । यो सडकलाई तीन खण्ड बनाएर विस्तार भइरहेको छ । जसमा नागढुंगानौबिसे (१२२६ किमि), नौबिसेमलेखु (४३५४२ किमि) र मलेखुमुग्लिङ (३८८६१ किमि) पर्छन् । मुग्लिङनागढुंगा खण्डमा ३७७५७ किमि सडकमा क्लाइम्बिङ लेन रहने आयोजना प्रमुख कार्की बताउँछन् । नागढुंगानौबिसेमा ४७१० किमि र नौबिसेमुग्लिङ खण्डमा ३२८६५ किमि सडकमा अतिरिक्त लेन बन्नेछ, उनले भने, खासमा उकालो क्षेत्रमा सडक ३ लेनको बन्ने हो । एउटा लेन मालवाहक गाडीका लागि मात्रै हुनेछ । अरू गाडी बाँकी २ लेनबाट गुड्नेछन् ।मुग्लिङनागढुंगा सडक हुँदै दैनिक १२ हजारभन्दा धेरै सानाठूला सवारीसाधन काठमाडौं छिर्ने गर्छन् । तर, यो सडक मुस्किलले दुई लेनको मात्रै छ । सवारी चाप, पहिरो र सडक नै पुरानो भएका कारण अवस्था जीर्ण छ । मोडहरू फराकिला छैनन् । उकालोमा मालवाहक गाडी पछ्याउँदा अन्य गाडीको लामै लाम लाग्छ । मुलुककै लाइफलाइनका रूपमा रहेको सडकको दुरवस्था सुधार गर्न आयोजनाले काम सुरु गरेको हो । यो सडकलाई अन्तर्राष्ट्रिय मापदण्डअनुरूप २ लेन, बजार क्षेत्रमा ४ लेन र उकालोमा क्लाइम्बिङ लेनसमेत बनाउने गरी विस्तार गर्न लागिएको आयोजनाका सूचना अधिकारी इन्जिनियर कृष्ण आचार्यले बताए ।अहिलेको सडक दुई लेनका लागि पनि एक मिटर कम हुन्छ । हामी यसलाई मापदण्डअनुरूप दुई लेनको कायम गर्दै छौं, उनले भने, बजार रहेका १६ स्थानमा सडक २१३० मिटरसम्म फराकिलो बनाइनेछ । ४ लेन रहने सडकको कुल लम्बाइ ९८६० किमि हुनेछ । सडक विस्तारमा समेत समय अनुकूलको प्रविधि उपयोग गरिने उनले बताए ।आयोजनाको कुल लागत १६ अर्ब ४५ करोड ४२ लाख ४६ हजार रुपैयाँ अनुमान गरिएको छ । निर्माण सुरु भएपछि नागढुंगानौबिसे खण्ड २ वर्षमा र बाँकी खण्ड ३ वर्षमा सक्ने लक्ष्य आयोजनाको छ । तर सडक विस्तार समयै सक्न र विस्तारका क्रममा गाडीको चाप व्यवस्थापन गर्न भने चुनौतीपूर्ण देखिएको छ । यसअघि नारायणगढमुग्लिङ खण्ड विस्तार गर्दा निकै समस्या परेको थियो । मुलककै मुख्य राजमार्ग हो । धेरै गाडीहरू चल्छन् । काममा पनि ढिलाइ नहोस्, यातायात पनि प्रभावित नहोस् भन्नेर विशेष योजना बनाउनुपर्छ । यसका लागि एकै पटक धेरै सडक खन्ने हैन, ससानो खण्ड बनाएर काम गर्दै जान सकिन्छ, नेपाल यातायात व्यवसायी राष्ट्रिय महासंघका केन्द्रीय उपाध्यक्ष रामप्रसाद सुवेदीले भने । उनले उकालोमा भारी बोकेका ट्रकका लागि छुट्टै लेन बन्नु राम्रो भएको र त्यो लेन कालोपत्रे गर्नुभन्दा कंक्रिट ढलान गर्नु उचित हुने राय दिए ।आयोजना प्रमुख कार्की विस्तारका बेला आउन सक्ने समस्याहरूलाई समाधान गर्दै लैजान अहिलेदेखि नै तयारी सुरु भएको दाबी गर्छन् । उनले सरोकार समितिहरू बनाएर सल्लाह लिँदै आएको जानकारी दिए । यो आयोजना विश्व बैंकको ऋण सहयोगमा सम्पन्न हुँदै छ । चैत १५ भित्रै नागढुंगामलेखु खण्ड विस्तारको ठेक्का सम्झौता हुनेछ । त्यसको २४ महिनापछि मुग्लिङमलेखुको पनि सम्झौता हुनेछ, उनले भने । आयोजना कार्यालयले अहिले विस्तारका बेला काट्नुपर्ने रूखहरूको लगत संकलन गर्ने, घरहरूको विवरण लिने र विद्युत्का पोल सार्दा लाग्ने खर्च आकलनको काम गरिरहेको जनाएको छ ।"
शीत भण्डारले सुन्तलाको आम्दानी दोब्बर,"(अर्घाखाँची)  पाणिनि गाउँपालिका२ पोखराथोकका अगुवा किसान चन्द्रकान्त पौडेलले अघिल्ला वर्षमा सुन्तला पाकेपछि बिक्री गरिहाल्थे । अहिले उत्पादन भएका आधाजति सुन्तलाका दाना घरअगाडिको कोल्ड स्टोर (चिस्यान केन्द्र) मा राखेका थिए । ३ सय टन क्षमताको स्टोरमा उनीसहित पणेना, सिम्ले, खिदिम र पोखराथोकसहित सिंगो गाउँपालिकाका अढाई सय सुन्तला किसानमध्ये २३ ले ६ हजार ५ सय क्यारेटमा १ लाख ३० हजार सुन्तला स्टोरमा राखेका छन् । २ करोड रुपैयाँ लगानीमा गाउँपालिकाले निर्माण गरेको कोल्ड स्टोरलाई सुन्तला किसानको शिवशक्ति मिश्रित कृषक समूहलाई सञ्चालनको जिम्मेवारी दिएर हस्तान्तरण गरिएको छ ।सुन्तला पाक्ने सिजनमा किलोको ६०७० रुपैयाँमा बोटबाटै बिक्री भएको थियो, स्टोरमा राखेको सुन्तला अहिले त प्रतिकिलो १ सय २० रुपैयाँमा बिक्री भएको छ, शिवशक्ति मिश्रित कृषक समूहका कोषाध्यक्षसमेत रहेका पौडेलले भने, ३ हजार टन जति सुन्तला बिक्री भइसके । सुन्तलाको स्वाद पहिलेको जस्तै छ । यसबाट हामी उत्साहित छौं ।कोल्ड स्टोरमा अहिले सुन्तला, कागती, मौसम र अमिला छन् । कागती पहिला ६० रुपैयाँ किलोमा बिक्री भएको थियो । अहिले १ सय ४० रुपैयाँमा बिक्री भएको पौडेलले बताए । मौसम र अमिला बिक्री भएको छैन । वर्षौंदेखि सुन्तला बोटबाट र आफैं टिपेर ग्राहकलाई बिक्री गर्थ्यौं, उनले भने, ग्राहकले भनेको मूल्यमा बिक्री गर्नुपर्थ्यो । हामीले स्टोरमा राखेर यसरी बिक्री गरेको पहिलो अनुभव हो । आउँदो वर्ष उत्पादन भएजतिका सबै सुन्तला मैले स्टोरमै राख्छु, धेरै किसानले राख्ने सोचमा छन् । चैतवैशाखसम्म केही सुन्तला स्टोरमै राखेर हेर्ने उनले बताए । पहाडमा उत्पादित वस्तु बेसिजनमा बुटवल, तानसेनलगायत ठूला बजारमा पठाउँदा किसानलाई दोब्बर आम्दानी भएपछि कृषिकर्मतिर युवाहरू उत्साहित भएको उनले बताए ।कोल्ड स्टोरमा राखेका सुन्तला बिक्री गर्दा आम्दानी दोब्बर थपियो, समूहका अध्यक्ष रेवतीप्रसाद पौडेलले भने, आउँदो वर्ष फलेका सबै दाना स्टोरमा राखेर बेमौसमी सिजनमा बिक्री गर्छु । सुन्तला र सुन्तलाजन्य वस्तुसहित आलु, तरकारी, खाद्य वस्तु पनि कोल्ड स्टोरमा राखेर बेसिजनमा बिक्री गर्दा फाइदा हुने रहेछ । सुन्तलाका बोटभित्र अन्तरबाली प्रणालीबाट आलु, काउली, मूला, सिमीसहित सखरखण्ड, तरुल, पिँडालु, आलु, अदुवा, हलेदोसहित तरकारी र मसलाबाली उत्पादन हुन्छ । अब फलफूल, तरकारीसहित उत्पादित वस्तु स्टोरमा राखेर बेसिजनमा बिक्री गर्दा किसानलाई धेरै फाइदा हुने हुँदा आफूहरू उत्साहित भएको पौडेलको भनाइ छ । यस वर्ष पाणिनिमा ७ करोड रुपैयाँभन्दा बढीको सुन्तला उत्पादन भएको गाउँपालिका अध्यक्ष अच्युत गौतमले जानकारी दिए । सिजनमा उत्पादित सुन्तलासहित फलफूल, तरकारी, मसलाबाली र अन्नबाली स्टोरमा राख्ने र बेसिजनमा महँगो मूल्यमा बिक्री गर्दा सीधै किसानलाई फाइदा हुन्छ, उनले भने, कोल्ड स्टोरले किसान उत्साहित छन् । उत्पादन वृद्धि गराउने गरी कृषि कार्यक्रम पनि अघि सारेका छौं ।गाउँमा उत्पादित तरकारी तथा खाद्यवस्तु राख्न मालारानी गाउँपालिकाले चार स्थानमा कोल्ड स्टोर निर्माण गरेको छ । वडा ५ को बाँगीमा १ सय टन र वडा २ को डाँडाखर्क, वडा ३ को कुनाखर्क र वडा ६ को रतनमारेमा १०१० टन क्षमताको कोल्ड स्टोर बनेका छन् । १ करोड २९ लाख रुपैयाँ लगानीमा चारवटा स्टोर निर्माण गरिएको हो । बाँगीमा निर्माण सकिएको २० दिनसम्म स्टोर खाली छ । यहाँ आलु, तरकारीसहित अन्नबाली स्टोरमा राखेर बेमौसममा बजारमा निर्यात गर्ने लक्ष्य हो । टनका टन आलु उत्पादन गर्ने र स्टोरमा राखेर बेसिजनमा सदरमुकामसहित जिल्लाबाहिर निर्यात गर्ने गरी स्टोर निर्माण गरिएको हो ।"
सेगवे नाइनबोटको स्मार्ट इलेक्ट्रिक स्कुटर ॅई१०० नेपालमा,"काठमाडौं (कास) सेगवे नाइनबोटले आकर्षक, नयाँ शैली र मौलिक इलेक्ट्रिक स्कुटर ई१०० नेपालमा सार्वजनिक गरेको छ । यो स्कुटर चालक सिटमा बसेपछि र स्ट्यान्ड हटाएपछि मात्रै स्टार्ट हुन्छ । यसमा किलेस सिस्टम छ । साँचोबाहेक रिमोट कन्ट्रोलमा २ वटा बटनहरू छन् । एउटाले स्कुटरलाई अनअफ मोडमा राख्छ भने अर्कोले लक गर्न मद्दत गर्छ । यो स्कुटर विभिन्न चार रंगहरू कालो, सेतो, नीलो र रातोमा उपलब्ध रहेको कम्पनीले जनाएको छ । विद्युतीय सवारी भए पनि यसको तौल ८० केजी छ । यसमा ६ वटा लेन्ससहितको इन्टेलिजेन्ट म्याट्रिक्स एलईडी हेडल्याम्प राखिएको छ, जसले स्वचालित रूपमा वातावरणीय प्रभावअनुसार प्रकाश फाल्छ । यसबाहेक मोबाइल चार्जिङ स्लट, ३ फरक ड्राइभिङ मोड, लिथियमआयनयुक्त पानी प्रतिरोधी ब्याट्री पनि उपलब्ध छ । डुअल ब्याट्री मोडअन्तर्गत २ सय किमिसम्म यात्रा गर्न सकिन्छ । यसको मूल्य २ लाख ९१ हजार रुपैयाँ तोकिएको कम्पनीले जनाएको छ ।"
राष्ट्रिय वाणिज्य बैंकमा स्मार्ट क्यूआर टेलर,काठमाडौं (कास) राष्ट्रिय वाणिज्य बैंकले ५७ औं वार्षिकोत्सवका अवसरमा स्मार्ट क्यूआर टेलरमार्फत सेवा दिन थालेको छ । बैंकले ग्राहकलाई सर्वसुलभ रूपमा डिजिटल बैंकिङ सेवा प्रदान गर्ने उद्देश्यले माघ १० बाट यो सेवा दिन थालेको हो । बैंकका नायब प्रमुख कार्यकारी अधिकृत कविराज अधिकारीले सेवाको शुभारम्भ गरे । मोबाइल बैंकिङ सुविधा लिएका ग्राहकले आफ्नो मोबाइलबाट बैंक काउन्टरमा उपलब्ध क्यूआर स्क्यान गरी २ लाख रुपैयाँसम्म नगद भुक्तानी लिन सक्ने छन् । सबै शाखा कार्यालयहरूको काउन्टरमा स्मार्ट क्यूआर टेलर सेवा लागू रहेको बैंकले जनाएको छ । यसले अब सीमित कारोबरका लागि बैंकमा चेक बोकेर जानुपर्ने झन्झट हटाएको छ । बैंकले इन्टरनेट नभएको स्थानमा पनि मोबाइल बैंकिङको कार्य गर्न सक्ने गरी अनस्ट्रक्चर्ड सप्लिमेन्टरी सर्भिस डाटा (यूएसएसडी) सेवाको गत माघ १० बाटै शुभारम्भ गरेको छ ।
कुपन्डोलमा बजाजको नयाँ सर्भिस सेन्टर,काठमाडौं (कास) नेपालका लागि बजाज मोटरसाइकलको आधिकारिक वितरक हंसराज हुलासचन्द एन्ड कम्पनीले कुपन्डोलको गुसिङगालमा नयाँ सर्भिस सेन्टर सञ्चालनमा ल्याएको छ । गुसिङगाल मोटरसाइकल सर्भिस सेन्टर नामक यस सेन्टरबाट सबै सर्भिस तथा स्पेयर पार्टस् उपलब्ध हुने कम्पनीले जनाएको छ । मोटरसाइकल सर्भिसिङमा २० वर्षको अनुभव भएका दक्ष प्राविधिकहरूबाट सर्भिसिङ गराइने दाबी गर्दै कम्पनीले यस सेन्टरमा जम्मा ५५ मिनेटमै काम सम्पन्न हुने बताएको छ । एक दिनमा ८० भन्दा बढी बाइकहरू सर्भिसिङ गर्न सक्ने क्षमता भएको यस सेन्टरमा ग्राहकको सुविधाका लागि प्रतीक्षालय र क्याफेको सुविधा पनि छ ।
धौलागिरि लघुवित्तको सेयर बिक्री प्रबन्धकमा सनराइज क्यापिटल,"काठमाडौं (कास) धौलागिरि लघुवित्त वित्तीय संस्थाको सेयर बिक्री प्रबन्धकमा सनराइज क्यापिटल नियुक्त भएको छ । कम्पनीले कुल ३ लाख कित्ता साधारण सेयर निष्कासन गर्नको लागि सनराइज क्यापिटललाई निष्कासन तथा बिक्री प्रबन्धकमा नियुक्त गरेको हो । यससम्बन्धी सम्झौतामा लघुवित्तका तर्फबाट प्रमुख कार्यकारी अधिकृत मीनबहादुर बोहरा तथा क्यापिटलका तर्फबाट प्रमुख कार्यकारी अधिकृत विजयलाल श्रेष्ठले हस्ताक्षर गरे । धौलागिरि लघुवित्त वित्तीय संस्था राष्ट्रिय स्तरको हो । पुस मसान्तसम्ममा नेपालका २० जिल्लामा संस्थाका ४६ वटा शाखा कार्यालय सञ्चालनमा छन् । संस्थाको कुल कर्जा लगानी १ अर्ब ४४ करोड, निक्षेप संकलन ६२ करोड १४ लाख छ । हाल चुक्ता पुँजी ७ करोड रहेकामा सार्वजनिक निष्कासनपछि १० करोड पुग्नेछ ।"
जन्मदर घट्नु चिन्ताकै विषय हो,"जनसंख्याको वार्षिक वृद्धिदर १३५ प्रतिशतबाट घटेर ०९३ मात्रै हुनुको कारण के होला ?सामान्यतया भइरहेको जनसंख्यालाई प्रतिस्थापन गर्न एक जना महिलाले २१ अर्थात् १० जना महिलाले २१ जना बच्चा जन्माउनुपर्ने हुन्छ । नेपालको सन्दर्भमा योभन्दा कम देखियो । यो घट्दैघट्दै गयो भने जनसंख्या वृद्धिदर ऋणात्मक नै हुनेछ । तर अहिलेसम्म ऋणात्मकको अवस्थामा हामी पुगिसकेका छैनौं । १० वर्षमा करिब २७ लाख जनसंख्या वृद्धि भएको छ । तर वृद्धिदर घटेको छ । प्रमुख कुरा शिक्षा, स्वास्थ्य र आर्थिक अवस्थासँग जोडिन्छ । शिक्षा र स्वास्थ्यका कारण बाल मृत्युदर घटेको छ । मृत्युदर घट्नेबित्तिकै जन्मदर पनि घटेर जान्छ । शिक्षा आर्जन गरेपछि मान्छे केही न केही रोजगारी तथा उद्यमशीलतामा लाग्छन् वा विदेश जान्छन् । यी सबै काम गर्दा विवाह गर्ने उमेर नै ढिलो हुने, विवाह गरिहाले चाँडो बच्चा नजन्माउने, जन्माए पनि एउटा मात्रै जन्माउने हुन थाल्यो । लैंगिक हिसाबले छोरा र छोरीबीचको विभेद पनि कम हुँदै गएको छ । जन्मदर घट्नेक्रम विश्वव्यापी नै हो । विश्वकै जनसंख्या वृद्धिदर ०९ प्रतिशत मात्रै हुन्छ भन्ने प्रक्षेपण सार्वजनिक भएको थियो । नभन्दै हामी पनि त्यही हाराहारीमा पुगेका छौं । अमेरिकाको जनसंख्या वृद्धिदर पनि ०२ प्रतिशत मात्रै छ । जनसंख्या वृद्धिदर नकारात्मक नै हुने सम्भावना छ कि छैन ?अहिले नै यो अनुमान गर्न अलि हतार हुन्छ । जनगणनाको सम्पूर्ण विवरण प्राप्त भएपछि मात्रै यसको अनुमान गर्न सकिन्छ । २ करोड ९२ लाख जनसंख्याको छुट्टाछुट्टै विवरण कम्प्युटरमा प्रविष्ट गर्न ६८ महिना लाग्छ । एक वर्षपछि मात्रै जनसंख्याको वृद्धिदर ऋणात्मक होला वा नहोला भन्ने अनुमान गर्न सकिन्छ । तर ०९३ प्रतिशतको वृद्धिदर भनेको १ प्रतिशतकै हाराहारी हो । त्यसकारण अझै केही दशकसम्म जनसंख्या वृद्धिदर ऋणात्मक नै चाहिँ नहोला भन्ने मेरो व्यक्तिगत अनुमान छ । प्रारम्भिक नतिजाअनुसार विदेशमा रहनेको संख्या कम अर्थात् अलि अपत्यारिलो जस्तो देखियो नि ?मेरो अनुमान पनि यथार्थभन्दा कम संख्या नै हो । विदेशमा रहेकाको जनसंख्या जनगणनाले छुट हुन गएको छ । किनभने जनगणनाको विश्वव्यापी मापदण्डलाई अनुशरण गर्ने हो हामीले । नेपालमा भएको परिवारले टिपाएको संख्याका आधारमा करिब २२ लाख विदेशमा भनेका हौं । नेपालबाट पूरै परिवार नै विदेश गएका छन् भने यहाँ कसैले उनीहरूको विवरण टिपाउँदैनन् । त्यो छुट्दा संकुचन देखिएको हो । ०६८ को जनगणनाअनुसार विदेशमा रहने कुल नेपाली जनसंख्याको १२ प्रतिशत मात्रै महिला थिए, अहिले १८ प्रतिशत छन् । कसरी वृद्धि भयो ?विदेशमा श्रमिक महिलाको माग बढ्दो छ । श्रम मात्रै हैन पढाइ तथा अन्य कारणले पनि विदेश जाने क्रम बढेको छ । अर्को कारण हाम्रो लैंगिक विभेद कम हुनु हो । पहिलेपहिले छोरालाई मात्रै विदेश पठाउने चलन थियो भने अहिले छोराछोरी समान भएका छन् । यसले पनि विदेशमा महिलाको संख्या उल्लेख्य बढेको हुनुपर्छ ।अहिलेको तथ्यांकअनुसार हाम्रो मुलुकमा समग्र अर्थिक तथा सामाजिक प्रभाव के होला ?यो प्रारम्भिक तथ्यांक हो । लैंगिक, आर्थिक अवस्था, डेमोग्राफिक विश्लेषण गर्न बाँकी नै छ । प्रारम्भिक रूपमा हेर्ने हो भने जन्मदर घट्नु अलि चिन्ताकै विषय हो । किनभने धेरै जनसंख्या विदेशिने, जन्मदर घट्ने र वृद्धवृद्धा मात्रै यहाँ रहने हो भने यसको चौतर्फी प्रभाव पर्छ । वृद्धवृद्धालाई दिने सेवा सुविधादेखि विभिन्न आर्थिक भार बढ्दै जानेछ । यहाँ उत्पादन झन् घट्न जान्छ । यसकारण जनसंख्याको बृहत् विवरण आएपछि हाम्रो समग्र नीति नियममा पुनरावलोकन गर्ने बेला आएको छ ।"
जनमतको हिंस्रक अवरोध,"जनकपुर (कास) जनमत पार्टीका कार्यकर्ताले सरकारी गाडी तोडफोड गर्नुका साथै जनप्रतिनिधिमाथि आक्रमण गरेका छन् । सर्लाही, हरिवनका प्रमुख गणेश प्रसाईं र उपप्रमुख रेणुका पौडेल चढेको सरकारी गाडी देख्नेबित्तिकै भैरव चोकनजिक घेराबन्दी गर्दै लाठीभाटाले हिर्काएका थिए । गाडीको सिसा उछिट्टिएर भित्र बसेका सबै जनाको शरीरमा लाग्यो । राष्ट्रिय सभाको मतदान स्थलनजिकै पुगिसकेपछि प्रसाईं र पौडेलमाथि जनमत पार्टीका नेताकार्यकर्ताले आक्रमण गरेका हुन् । एक मुट्ठी सिसा गोजीबाटै निकालें । अगाडिबाट नभेटेपछि पछाडिको सिसा फोडेर लाठीले घोच्न खोजे । पछाडिको सिसा झर्यामझुरुम्म फुटाए । बाँच्छु भन्ने लागेकै थिएन । स्थानीयले बचाए, प्रसाईंले सुनाए । पाँचवटा सडकलाई ब्यारिकेट गरी ठूलो संख्यामा सुरक्षाकर्मी परिचालन गरेर मतदान स्थललाई सुरक्षित पारिएको थियो । राष्ट्रिय सभाको चुनावमा प्रदेश सांसद र पालिका प्रमुखअध्यक्ष, उपप्रमुखउपाध्यक्ष मात्रै मतदाता हुन्छन् । उनीहरूलाई छेक्न र आक्रमण गर्न जनमत पार्टीले ठूलो संख्यामा नेताकार्यकर्ता जनकपुरमा उतारेको थियो । कार्यकर्ताले जानकी मन्दिरनजिक प्रदेश सांसद मनीष सुमन चढेको सरकारी गाडीमा पनि आक्रमण गरे । एक्कासि आइपुगेका प्रदर्शनकारीले गाडीलाई चारैतिरबाट घेरा हालेर लाठी र भाटाले आक्रमण गरेका थिए । महोत्तरीको बर्दिवासमा आयोजित एक कार्यक्रममा सहभागी हुन गइरहेका जलेश्वर अस्पतालका मेडिकल सुपरिन्टेन्डेन्ट (मेसु) डा सतिश साहको गाडी पनि कार्यकर्ताको आक्रमणमा परेको थियो ।"
मोरिससविरुद्ध प्रयोगको रणनीतिमा अल्मुताइरी,"काठमाडौं (कास) नेपाली राष्ट्रिय फुटबल टिमका मुख्य प्रशिक्षक अब्दुल्लाह अल्मुताइरीले मोरिससविरुद्ध दुई मैत्रीपूर्ण अन्तर्राष्ट्रिय खेलमा प्रयोगको रणनीति लिएका छन् । अखिल नेपाल फुटबल संघ (एन्फा) ले मोरिससविरुद्ध हुने दुई अन्तर्राष्ट्रिय मैत्रीपूर्ण खेलका लागि बुधबार नेपाली राष्ट्रिय टिमको घोषणा गरेको छ । त्यसमा अल्मुताइरीले दुई फरक खेलका लागि दुई अलग्गै टिम बनाएका छन् । मोरिससविरुद्ध दशरथ रंगशालामा हुने पहिलो खेल शनिबार हुनेछ । दोस्रो खेल मंगलबार हुनेछ । मैत्रीपूर्ण खेललाई लिएर प्रशिक्षक अल्मुताइरीले भनेका छन्, म खेलाडीलाई अन्तर्राष्ट्रिय फुटबलको अनुभव दिन चाहन्छु । यसले भविष्यमा थप बलियो टिम बनाउन मदत गर्नेछ । यस्ता मैत्रीपूर्ण खेलबाट बहुमूल्य अनुभव पनि बटुल्न सकिन्छ । यी दुई खेलमा नतिजाभन्दा पनि प्रदर्शन प्रमुख रहनेछ ।प्रशिक्षक अल्मुताइरीका अनुसार जुनमा नेपालले एसिया कप छनोटको तेस्रो चरण खेल्दै छ । त्यसअघि उनी सबै खेलाडीको प्रदर्शन हेर्न चाहन्छन् । उनले बन्द प्रशिक्षणमा रहेका ३४ खेलाडीलाई नै मौका दिने योजनाअनुसार यो दुई फरक टिमको घोषणा गरेको हो । दुवै टिममा परेका खेलाडी भने १२ छन् । पहिलो खेलका लागि घोषित टिममा किरण लिम्बु, दीप कार्की, टेकेन्द्र थापा, गौतम श्रेष्ठ, दिनेश राजवंशी, देवेन्द्र तामाङ, सुमन अर्याल, सुरज ठकुरी, सुदीप गुरुङ, सुमन लामा, तेज तामाङ, विशाल राई, सुजल श्रेष्ठ, मनीष डाँगी, अञ्जन विष्ट, आशिष लामा, दर्शक गुरुङ, विमल घर्तीमगर, सुनील बल, नितिन थापा, आकाश बुढामगर, कृतिशरत्न छेन्जु र जगजित श्रेष्ठ छन् । दोस्रो खेलका लागि घोषित टिममा किरण लिम्बु, विशाल श्रेष्ठ, शत्रुधन चौधरी, गौतम श्रेष्ठ, दिनेश राजवंशी, देवेन्द्र तामाङ, सुमन अर्याल, सुरजज्यू ठकुरी, पुजन उपरकोटी, सुमन लामा, तेज तामाङ, नवीन गुरुङ, सुजल श्रेष्ठ, सुवास गुरुङ, अञ्जन विष्ट, आशिष लामा, विमल घर्तीमगर, अनन्त तामाङ, आशिष राई, एरिक विष्ट, सुशील राई, प्रशान्त अवस्थी र सन्तोष तामाङ छन् ।"
एपीएफ १४ वर्षपछि फाइनलमा,"(पोखरा)  ए डिभिजन लिगको शीर्षस्थानमा रहेको मछिन्द्र क्लबलाई स्तब्ध बनाउँदै नेपाल एपीएफ क्लब २० औं आहारारा गोल्डकप फुटबलको फाइनलमा पुगेको छ । पोखरा रंगशालामा बिहीबार एपीएफले ३१ को जित निकाल्दै १४ वर्षपछि फाइनल यात्रा तय गरेको हो । यसअघि एपीएफ २०६४ मा मात्रै फाइनल पुगेको थियो । अर्को विभागीय टोली पुलिससँग २० ले पराजित हुँदै उपाधि उचाल्ने सपना अधुरै राखेको एपीएफले यसपालिको सम्भावनालाई बलियो बनाएको छ । एपीएफको जितमा सनिश श्रेष्ठ, प्रदीप लामा र कप्तान नवीन लामाले गोल गरे । दुवै टोलीले सुरुदेखि नै आक्रामक खेले । आफ्ना सात खेलाडी राष्ट्रिय टोलीको प्रशिक्षणमा समेटिएपछि मछिन्द्रले न्युरोड टिम (एनआरटी) र फ्रेन्ड्स क्लबबाट खेलाडी भित्र्याएको थियो । एपीएफले पनि लिगदेखि नै पहिलोपल्ट विदेशी खेलाडी भित्र्याएर टोलीलाई बलियो बनाएको छ । मछिन्द्रले क्वाटरफाइनलमा सशक्त टिम संकटालाई ४१ ले हराएको थियो । एपीएफसँगको खेलमा भने मछिन्द्र हाबी हुन सकेन । खेलको छैटौं मिनेटमै फरवार्ड अर्मान्ड बिडोमको प्रयास गोल हुनबाट बच्यो । बिक्की तामाङको क्रसमा अर्मान्डले पेनाल्टी बक्समा टर्न गर्दै सशक्त प्रहार गरे पनि पोस्ट नजिकैबाट बाहिरिएको थियो । २५ औं मिनेटमा सनिशले फ्रिकिकको उपयोग गर्दै गोल गरे । मछिन्द्रका छिरिङ गुरुङले मणि लामालाई फाउल गरेपछि प्राप्त फ्रिकिकमा प्रदीपले झन्डै ३० यार्ड टाढाबाट प्रहार गरे । सनिशले जम्प गर्दै हेडमार्फत उत्कृष्ट गोल गरेर सुरुआती अग्रता दिलाए । २८ औं मिनेटमा मछिन्द्रका ओमोलाजा नुरेन करिमको फ्रिकिकलाई एपीएफ गोलरक्षक युया कुरियामाले पञ्च गर्दै बचाए । उनको प्रभावशाली प्रदर्शन एपीएफका लागि बरदान साबित भयो । खेल अवधिभर उनको प्रदर्शन उत्कृष्ट थियो । ३२ औं मिनेटमा छिरिङको पासमा अभिषेक रिजालको हेडर पोस्ट नजिकैबाट बाहिरियो । ४० औं मिनेटमा भने करिमको प्रहार रोक्ने मौका युयाले पाएनन् । सनिशकै शैलीमा करिमले गोल गरेर खेल बराबरी बनाए । एपीएफका सविन थापाले मेसुके ओलामोउलाई फाउल गरेपछि कप्तान रेजिन धिमालले झन्डै ३० यार्डबाट फ्रिकिक प्रहार गरे । अनमार्क रहेका करिमले हेडमार्फत दर्शनीय गोल गरे । तर, एपीएफलाई रोक्न करिमको उक्त गोल पर्याप्त भएन । पहिलो हाफ सकिनेबित्तिकै पहेँलो कार्डको वर्षा भयो । रेफ्रीले पहिलो हाफ सकिएको सिठी फुक्नेबित्तिकै एपीएफका आवास लामिछानेले बल समाएर बाहिर फालेपछि रेफ्री नवीन्द्र महर्जनले उनलाई पहेँलो कार्ड देखाए । त्यसपछि एपीएफ र मछिन्द्रका खेलाडीबीच भनाभन भयो । त्यतिबेला मछिन्द्रका बुद्धराज लिम्बुलाई रेफ्रीले पहेँलो कार्ड देखाएपछि मैदान तनावपूर्ण बन्यो । त्यसक्रममा मछिन्द्रका सहायक प्रशिक्षक रत्नकुमार महर्जन र सहायक म्यानेजर विभोर गुरुङलाई पनि रेफ्रीले पहेँलो कार्ड देखाए । ६४ औं मिनेटमा कप्तान धिमालको कर्नरलाई गोलरक्षक युयाले पञ्च गर्दै बचाए । ६८ औं मिनेटमा प्रदीप लामाले गोल गर्दै एपीएफलाई २१ को अग्रता दिलाए । गोलरक्षक अघि बढेको अवस्थामा प्रदीपले नवीन लामाको क्रस गोलमा परिणत गरे । गोलरक्षक र डिफेन्डरबीचको तालमेल मिल्न नसक्दा प्रदीपले फाइदा उठाए । ७१ औं मिनेटमा मछिन्द्र १० खेलाडीमा समेटियो । करिमले विवाद गर्न थालेपछि रेफ्रीले दोहोरो पहेँलो कार्ड देखाउँदै मैदानबाहिर पठाए । २१ पछि परिसकेको अवस्थामा १० खेलाडीमा समेटिनु मछिन्द्रका लागि झन् कठिन बन्यो । ७४ औं मिनेटमा नवीनकै क्रसलाई एपीएफका छिरिङले हेड गरेर अन्तर फराकिलो हुनबाट जोगाए । ७६ औं मिनेटमा अर्मान्डले वान भर्सेस वानको अवस्थामा लड्न पुगे । अर्मान्डले खेलको ९० औं मिनेटमा गरेको हेडर क्रसबारभन्दा माथि जाँदा अग्रता बढाउन चुके । इन्ज्युरी समयको पाँचौं मिनेटमा कप्तान नवीन लामाले गोल गर्दै एपीएफको जित सुनिश्चित गरे । आवास लामिछानेको प्रहार गोलरक्षक सूर्यले विफल पारेका थिए । तर रिबाउन्डमा नवीनले खाली पोस्टमा सहजै गोल गरे । खेलमा प्रदीप प्लेयर अफ द म्याच भए । मछिन्द्रका प्रशिक्षक प्रवेश कटुवालले आफ्ना दुई मुख्य खेलाडी रेजिन सुब्बा र उत्सव राई चोटबाट निको नभई खेलाउनुपर्दा अप्ठेरो भएको बताए । हाम्रा ७ खेलाडी राष्ट्रिय टिमको प्रशिक्षणमा छन्, भएका खेलाडी पनि घाइते भए, उनले भने । एपीएफका प्रशिक्षक कुमार थापा खेलाडीको मिहिनेतदेखि प्रशन्न देखिए । लिगपछि पोखरा आएर खेल्दा खेलाडीमा पुनर्ताजगी महसुस भएको उनले बताए । एपीएफले उपाधिका लागि आर्मी र मनाङबीच बिहीबार हुने खेलको विजेतासँग खेल्नेछ ।"

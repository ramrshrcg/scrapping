शीर्षक,विवरण
पहुँचवालालाई मनपरी खर्च,कहिले कति वितरण ?२०७२७३१६ करोड ४० लाख ३५ हजार२०७३७४२९ करोड ६ लाख ८ हजार२०७४७५३१ करोड ८० लाख २७ हजार२०७५७६१३ करोड ४ लाख ९५ हजार२०७६७७९ करोड ११ लाख ६७ हजार२०७७७८७ करोड ९३ लाख ६७ हजार२०७८७९१६ करोड २६ लाख ९८ हजार ७४२०७९८० (हालसम्म)२ करोड ६१ लाख ७७ हजार
विश्वासको मतपछि मात्र मन्त्रिपरिषद् विस्तार,जसले सर्त राखेराप्रपा िपृथ्वी जयन्तीमा बिदा िमन्त्रिपरिषद्ले गरेका नीतिगत निर्णय अख्तियारको छानबिन दायरामा ल्याउनुपर्ने जसपा िनागरिकतासम्बन्धी समस्या समाधान नागरिक उन्मुक्ति िरेशम चौधरीलाई रिहा
बुस्टर डोजका लागि छैन खोप,"बुधबार सय जनाभन्दा बढीलाई खोप नभएकै कारण फिर्ता पठाउनुपर्यो, वीर अस्पतालका कोभिड खोप संयोजक महादेव पन्तले भने, अहिले बुस्टर लगाउन मिल्ने खोप नेपालमै छैन । जनवरीको दोस्रो सातासम्म आउन सक्ने उनको भनाइ छ । वीरमा बुधबार ६५ जनालाई भेरोसेल खोप लगाइएको थियो । यसमध्ये केहीलाई पहिलो, केहीलाई दोस्रो र केहीलाई बुस्टर लगाइएको हो । पन्तका अनुसार हाल फाइजर, कोभिसिल्ड, जोनसेन खोप लगाएकाहरूका लागि बुस्टर खोप उपलब्ध छैन । पूर्ण मात्रामा भेरोसेल लिएकालाई मात्र बुस्टरका रूपमा भेरोसेल वा अन्य खोप लगाउन मिल्छ तर अन्य खोप लिएकाले बुस्टरमा भेरोसेल लगाउन मिल्दैन, उनले भने । कोभिडको सम्भावित नयाँ लहरबाट त्रसित हुनेहरू र विदेश जान लागेकाहरूले बुस्टर लगाउन आए हाल खोप नपाउने स्थिति छ । शुक्रराज ट्रपिकल तथा सरुवा रोग अस्पताल टेकुमा समेत पछिल्लो १२ दिनदेखि भेरोसेलबाहेक अन्य खोप नरहेको चिफ कन्सल्टेन्ट फिजिसियन डा विमल चालिसेले बताए । स्वास्थ्य मन्त्रालय स्रोतका अनुसार हाल वयस्कका लागि चिनियाँ खोप भेरोसेलबाहेक अन्य खोप नेपालमा छैन । ५ देखि ११ वर्षसम्मका बालबालिकाका लागि बुस्टर डोजका रूपमा उपयोग गर्न सकिने करिब ५ लाख मात्रा फाइजर खोप भने स्टकमा छ । यस्तै, चीनको सिनोभ्याक खोप करिब ४० लाख मात्रा भए पनि हालसम्म यो खोप बुस्टरका लागि विश्व स्वास्थ्य संगठनबाट प्रस्तावित गरिएको छैन ।१२ वर्षमाथिका लागि उपयुक्त मानिएको र नयाँ भेरिएन्टमा पनि काम लाग्ने बाइभेलेन्ट खोप १५ लाख मात्रा कोभ्याक्समार्फत ल्याउने प्रक्रिया धेरै अघि सुरु गरे पनि अनुमतिका लागि औषधि व्यवस्था विभागको निर्णय पर्खिरहेको स्वास्थ्य सेवा विभाग, परिवार कल्याण महाशाखाका निर्देशक डा विवेककुमार लालले बताए । उक्त खोप नयाँ भेरिएन्ट बीए५ मा समेत प्रभावकारी देखिएको छ । वयस्कलाई दिइने खोप प्रदेश, जिल्लातिर गइसकेकाले हाल उपलब्ध छैन, उनले भने, हामीसँग चीनमा उत्पादित सिनोभ्याक खोप भए पनि डब्लूएचओले बुस्टर खोपका लागि प्रयोग गर्ने अनुमति दिइसकेको छैन । अहिलेको अवस्थामा १५ लाखभन्दा बढी मात्रा खोप मगाउनु जरुरी रहेको उनले बताए ।धुलिखेल अस्पतालको जिनोमिक ल्याब प्रमुख डा राजीव श्रेष्ठ भने प्राथमिक खोप जुनसुकै लगाए पनि उच्च प्रभावकारी देखिएका जुनसुकै खोप बुस्टरका रूपमा लगाउन सकिने बताउँछन् । यसअघि पूर्ण मात्रा जुनसुकै खोप लिए पनि बुस्टरका रूपमा फाइजर, मोडर्ना, एस्ट्राजेनेका आदि लिन सकिन्छ, उनले भने । स्वास्थ्य मन्त्रालय स्रोतका अनुसार बुधबार एन्टिजेन र पीसीआर गरी ३ सय ८४ नमुना परीक्षण गर्दा कुनैमा संक्रमण देखिएन । मन्त्रालयले बुधबारको तथ्यांक सार्वजनिक गरेको छैन । मंगलबार १ हजार ४ सय ३२ नमुना परीक्षण गर्दा ८ जनामा संक्रमण देखिएको थियो । हाल सक्रिय संक्रमित १६ जना छन् । हालसम्म कुल जनसंख्याको ७६५ प्रतिशत अर्थात् २ करोड २३ लाख २४ हजार ९ सय ३३ जनाले पूर्ण र ७९५ प्रतिशत अर्थात् २ करोड ३२ लाख ८ हजार ४ सय ८३ जनाले एक मात्रा खोप लिएका छन् । बुस्टर डोज लगाउनेको संख्या ७९ लाख ७२ हजार ७ सय ९१ छ ।"
अमूल्य सुनाखरी,"छैन संरक्षण कार्ययोजना साइटिस ऐन कार्यान्वयनमा आएपछि यो जातिको कुनै पनि प्रजाति नेपालमा बिक्री वितरणमा पूर्ण बन्देज लगाइएको छ । साइटिसको अनुसूची २ मा रहेको वनस्पतिको व्यापार प्रजातिको व्यवस्थापन कार्ययोजना बनाएर मात्रै गर्न पाइने भनिएको छ । नेपालले हालसम्म सुनाखरीका कुनै पनि प्रजातिका लागि कार्ययोजना बनाएको छैन । जंगलबाट संकलन गर्ने कार्य पनि गैरकानुनी देखिएको छ ।साइटिस ऐन कार्यान्वयनमा आउनुअघि नेपालबाट सुनाखरीको निर्यात हुने गरेको थियो । सन् १९७७ देखि २०१६ सम्म ३८ प्रजातिका सुनाखरी निर्यात हुने गरेको ग्रिनहुड नेपालले जनाएको छ । उक्त अवधिमा डेन्ड्रोबियम प्रजाति बढी निर्यात हुने गरेको उल्लेख छ । बस्यालले नै संकलन गरेको तथ्यांकअनुसार सन् २००८ देखि २०१६ सम्म नेपालबाट ४९ हजार ७८९ केजी सुनाखरी निर्यात भएको उल्लेख छ । निर्यात भएका ९६ प्रतिशत जंगलबाट संकलन गरेर ल्याइएका थिए । यस्तै, २०१० देखि २०२० सम्म सरकारी निकायमा २८ हजार ३ सय १५ केजीसहित ७ जना मानिसहरू पक्राउ परेको तथ्यांक रहेको उनले जानकारी दिइन् । अवैधानिक व्यापारको विषयमा छानबिन गर्न विभिन्न ठाउँमा गइयो, आधिकारिक तथ्यांक पाइँदैन, उनले भनिन्, विभिन्न बहानामा यसको निकासी भइरहेको छ ।सुनाखरी विज्ञ एवं वनस्पतिशास्त्र केन्द्रीय विभागकी प्राध्यापक विजया पन्तले माहुरी लगायतका किराहरू सुनाखरीका फूलमा झुम्मिने र परागसेचन प्रक्रियामा महत्त्वपूर्ण भूमिका खेल्ने बताउँछिन् । उनले अर्किडको बिउहरूमध्ये करिब १ प्रतिशत मात्रै अंकुरण हुने भएकाले पनि संरक्षणमा चुनौती रहेको उनको भनाइ छ । पारस्थितिकीय प्रणालीको जर्गेनाका लागि किरा, माहुरी प्रजाति, कमिला सबैलाई यसले खानाको उपलब्धता गराइदिन्छ, उनले भनिन् ।अनुसन्धानका क्रममा जडीबुटी व्यवसायीले पानी अमलाको नाममा सुनाखरीको अर्को प्रजाति शक्ति गुम्बाको अवैध निर्यात गरिरहेको देखाएको छ । हेर्दा उस्तैउस्तै देखिने भएकाले कर्मचारीसँगको मिलोमतोमा यसको निर्यात भइरहेको उनले बताइन् । कुनै प्रजातिहरू पाउडरका रूपमा, सुकाएर, प्याकेजिङ गरेर अरू वस्तुको नाममा, चियाका रूपमा निर्यात हुने गरेको पनि ग्रिनहुडको अनुसन्धानमा देखिएको हो । आलुजस्ता देखिने डाँठजस्तो देखिने सुनाखरीका केही प्रजातिलाई तरकारी जसरी नै राखेर पनि निर्यात हुने गरेको अनुसन्धानले देखाएको छ । हाम्रो अर्को महत्त्वपूर्ण उपलब्धि भनेको वनस्पति र वन्यजन्तुको अवैध व्यापारमा प्रयोग हुने रुट एउटै भएको पायौं, उनले भनिन्, माध्यम फरक भए पनि रुट एउटै भएको पाइयो । पछिल्लो समयमा डिजिटल प्लेटफर्म र तल्लो तहमा पनि यो जातिको अवैध व्यापार सम्बन्धमा नियम निकायले निगरानी बढाउनुपर्ने उनको सुझाव छ । गामडोल (सेटाइरियम) भन्ने प्रजाति पनि धेरै मात्रामा व्यवसाय भइरहेको छ ।सुनाखरी धेरैजसो औषधि बनाउन काम लाग्छ । कतिपय खानेकुराको स्वाद दिनका लागि पनि यसको प्रयोग हुने गर्छ । केही जातिहरू सजावटका रूपमा पनि प्रयोग हुने गर्छन् । व्यवसायीहरूले धेरैजसो कसरत गरेर स्थानीयसँगको समन्वयमा संकलन गर्न पाउने, सजावटमा प्रयोग र आम्दानी पनि धेरै हुने भएकाले यसको अवैध संकलन हुने गर्छ । सुनाखरीको फूल, पात, जरा, काण्डलगायत विभिन्न भागहरू व्यापारमा प्रयोग हुँदै आएको छ ।ग्रिनहुडका अनुसन्धानकर्ता कुमार पौडेल अवैध व्यापार नियन्त्रणका लागि साइटिसको व्यापार नियन्त्रण गर्ने ऐन बनाइए पनि सुनाखरीजस्तो संकटापन्न वनस्पतिको संरक्षणका लागि तल्लो तहमा समन्वय अभाव भएको बताउँछन् । सामुदायिक वनका कार्ययोजनाहरूमा पनि संकटापन्न वनस्पतिहरूको संरक्षणका सवालमा उल्लेख नभएको उनको दाबी छ ।वनस्पति विभागका उपमहानिर्देशक रमेश बस्नेतले सुनाखरीको पहिचान गर्ने सवालमा ट्याक्सोनोमीको अध्ययनमा जोड दिनुपर्ने बताउँछन् । जटामसी, कुट्की, कालादाना, पाँचऔंले जस्ता वनस्पति हिमाली क्षेत्रबाट निकासी भइरहेको स्विकार्दै उनले पछिल्लो समय काला दाना र सेतो भदौरे भन्ने जडीबुटीको अवैध निकासी भइरहेको जनाए । वन तथा भूसंरक्षण विभागका महानिर्देशक देवेशमणि त्रिपाठी यसबारे अनभिज्ञता प्रकट गर्छन् । व्यवसायीहरूले फरक वनस्पतिको नाममा सुनाखरी निकासी गरिरहेका छन् भन्ने सूचना हामीलाई छैन, यस्तो हो भने सरकारले निगरानी बढाउँछ, उनले भने । विज्ञहरूले वनस्पतिको पहिचान गर्नका लागि त्यसको आनुवांशिक (मोलुकुलर) अध्ययन गर्नुपर्नेमा पनि जोड दिएका छन् । उपप्राध्यापक पौडेलले वनस्पतिको सम्पूर्ण आनुवांशिक अध्ययन नगरेसम्म अवैध रूपमा धूलोमा परिणत गरेर वा प्याक गरेर निर्यात हुने बताए । उनले हरेक वनस्पतिको बार कोडिङ गर्दा नियमक निकायले निर्यातको सिफारिस गर्दा पनि त्रुटि नदेखिने बताए । वनस्पति विभागका उपमहानिर्देशक बस्नेतले बार कोडिङ गर्न सकिनेमा जोड दिएका छन् । बाहिरी आवरण हेरेर वनस्पतिको पहिचान गर्ने पद्धतिभन्दा त्यसको आनुवांशिक अध्ययन बढी प्रभावकारिता हुने विज्ञहरूको भनाइ छ ।अनुसन्धानकर्ता डा रास्कोटी पनि सुनाखरीको आनुवांशिक अध्ययनमा जोड दिन्छन् । सुनाखरीको बीउले अंकुरण गर्नका लागि विशेष प्रकारको ढुसीबाट पोषक तत्त्व लिन्छ । तापक्रम वृद्धि हुँदा ढुसीलाई प्रत्यक्ष प्रभाव हुँदा बीउको अंकुरणमा समस्या हुन्छ, उनले भने ।"
हुर्कंदै हिउँचितुवा,"केदार शिवाकोटी (दोलखा)मान्छेका छेउछाउ पर्दैन । बच्चा हुर्काउँदा त झन् पोथीलाई भालेको डर हुन्छ । सिकार गर्दै, सन्तान लुकाउँदै हुर्काउने हिउँचितुवा सितिमिति क्यामराका लेन्समा पर्दैन । तर, लप्चीमा खेल्दै गरेका हिउँचितुवाका तस्बिर ट्र्यापिङ क्यामरामा कैद भयो । गौरीशंकर संरक्षण क्षेत्रले गरेको क्यामरा ट्र्यापिङमा दुई वटा हिउँचितुवामा माउ र हुर्कंदै गरेको बच्चा रहेको अध्ययनपछि खुल्यो ।सन् २०१९ मा संरक्षण क्षेत्रले पहिलो पटक गरेको क्यामरा ट्र्यापिङमा एक वयस्क हिउँचितुवाको तस्बिर कैद भएको थियो । हाल उक्त क्षेत्रमा हुर्कंदै गरेको बच्चा र माउ देखिएको हो । ३ वर्षको अन्तरमा दोस्रो पटक लप्ची क्षेत्रमा हिउँचितुवा देखिएको छ । ३ हजार मिटरको उचाइभन्दा माथिल्लो भेगमा पाइने हिउँचितुवाको जीवन शैली संरक्षणकर्मीका लागि अध्ययनको विषय रहिआएको छ । हाल यहाँ उक्त जन्तुको अवस्था बुझ्न ट्र्यापिङ क्यामरा राखिएका छन् । माउसँगै बच्चा लप्चीमा देखिँदा संरक्षणकर्मी उत्साहित छन् । हामी लेकाली क्षेत्रका वन्यजन्तुको अवस्था अध्ययन गरिरहेका छौं, हिउँचितुवा देखिनु सबैका लागि खुसीको विषय भएको छ, गौरीशंकर संरक्षण क्षेत्रका सूचना अधिकारी तुलसीप्रसाद दाहालले भने, यहाँ अरू पनि त्यस्ता परिवार हुन सक्ने सम्भावना बढेको छ । ट्र्यापिङ क्यामरा राखेका चार ठाउँमा हिउँचितुवाको तस्बिर कैद भएको उनले बताए । तस्बिरमा देखिएका हिउँचितुवाहरू एउटै हुन् वा फरक भन्ने अध्ययनपछि मात्रै थाहा हुने उनको भनाइ छ । हिमालको फुस्रो पहाड र हिउँ भएका क्षेत्रमा देखिने हिउँचितुवा यो क्षेत्रमा पहिलो पटक जंगलमा समेत ट्र्यापिङ क्यामरामा परेको उनले बताए । लप्ची क्षेत्रको जंगलमा पनि ट्र्यापिङ क्यामराको फोटोमा हिउँचितुवा परेको छ, यो विरलै पाइन्छ, उनले भने, यो हिउँचितुवा हिँड्ने बाटो हो वा सिकार खोजीमा जंगल पसेको हो भन्नेबारे अहिले अध्ययन हुँदै छ ।लप्ची क्षेत्रमा जलविद्युत् आयोजना निर्माण भइरहेको छ । निर्माणका लागि निश्चित क्षेत्रमा उत्खनन र जंगल फँडानी भइरहँदा वन्यजन्तु प्रभावित भएको अनुमान छ । त्यसैले संरक्षण क्षेत्रले उक्त क्षेत्रमा निगरानी बढाएको छ । मानव निर्मित संरचनाले हिउँचितुवा र अरू वन्यजन्तुको बासस्थान र आहारामा असर परेको हुन सक्छ, दाहालले भने, जसका कारण हिउँचितुवा पहिलेपहिले देखिने क्षेत्रभन्दा तलतिर सिकारका लागि झरेको र त्यही बेला क्यामरामा फोटो कैद भएको हुन सक्छ । रोल्वालिङ क्षेत्रमा पनि क्यामरा ट्र्यापिङमा पनि हिउँचितुवाका तस्बिरहरू कैद भएको संरक्षण क्षेत्रले जनाएको छ ।"
विवादमा बिते देउवाका १७ महिना १३ दिन,"विवादास्पद काम िन्यायालयलाई कार्यकारीको छायामा राख्ने प्रयास, प्रधानन्यायाधीशलाई मन्त्रिपरिषद्मा कोटा िगैरसांसद गोविन्द शर्मा बन्दीलाई मन्त्री नियुक्त िशिक्षा र स्वास्थ्य क्षेत्रका व्यापारी उमेश श्रेष्ठलाई स्वार्थ बाझिने गरी मन्त्री नियुक्त िगभर्नर निलम्बन गरेर राष्ट्र बैंकलाई अस्थिर बनाउने प्रयास ितत्कालीन अर्थमन्त्रीले अनधिकृत व्यक्तिलाई सामेल गरेर बजेट निर्माण गर्दा सहयोगी िअर्थमन्त्रीको संलग्नतामा शंकास्पद रकम फुकुवा गर्दा मौन िकेन्द्र र प्रदेशमा आलोपालो मन्त्रीको नजिर िसंसदीय दल र केन्द्रीय कार्यसमितिमध्ये कुनै एकमा २० प्रतिशत पुगे पार्टी फुटाउन सकिने अध्यादेश िदार्चुलामा भारतीय सुरक्षाकर्मीले तुइन काटिदिँदा नेपाली युवाको ज्यान गएको घटनामा मौनता िटेलिकमको प्रबन्धकमा विवादास्पद छविका सुनील पौडेल नियुक्त िभारत भ्रमणमा जाँदा कूटनीतिक प्रोटोकलविपरीत भाजपाको कार्यालयमै पुगेर भेटघाट"
हठले गठबन्धन तोडियो,"काठमाडौं (कास) कांग्रेस संस्थापन इतरपक्षले पार्टी सभापति शेरबहादुर देउवाको सत्तामोह र हठले गठबन्धन तोडिएको निष्कर्ष निकालेको छ । नेता शेखर कोइरालाले बुधबार डाकेको इतरपक्षका पदाधिकारी तथा केन्द्रीय सदस्यको बैठकले हिजो पार्टीमा विरोध हुँदाहुँदै गठबन्धन किन गरियो, आज किन जोगाउन सकिएन भन्दै सभापति देउवासँग केन्द्रीय कार्यसमितिमा जवाफ माग्नुपर्ने निष्कर्ष निकालेको छ । नेता गुरु घिमिरेले केन्द्रीय कार्यसमितिमा देउवाको राजीनामा माग्नुपर्ने, नदिए विशेष महाधिवेशन बोलाएर भए पनि हटाउनुपर्ने धारणा राखेका थिए । एउटा व्यक्तिको सत्तास्वार्थले कांग्रेसलाई दुर्दशामा पुर्याउने काम भयो । देशभरका १४ सय पदबाट विमुख बनाउने काम गरियो । कम्युनिस्टलाई मिलाउन सभापतिकै योगदान रह्यो, घिमिरेले भने, अब पार्टीको केन्द्रीय कार्यसमिति बैठकमा राजीनामा माग्नुपर्छ, नदिए विशेष महाधिवेशनमा जानुपर्छ । केन्द्रीय सदस्य अर्जुननरसिंह केसीले केन्द्रीय कार्यसमिति बैठकअघि अर्को बृहत् बैठक बसेर धारणा बनाउने बताए । आज सामान्य कुराकानी भए, पार्टी सभापतिको सत्ता लिप्सा, स्वार्थ र सानो गिरोहबाट चल्ने प्रवृत्तिका कारण यो राजनीतिक दुर्घटना भएको हो भन्नेमा अधिकांश साथीहरूको मत छ, केसीले भने, वैधानिक बाटोबाट सभापति बनाएकाले हटाउन पनि वैधानिक बाटो नै अपाउनुपर्छ । कसरी अघि बढ्ने भन्नेबारेमा बृहत् बैठक बस्नेछौं । केसीले संसदीय दलको निर्वाचनपछि सभापतिले पार्टीका पदाधिकारी, केन्द्रीय कार्यसम्पादन र केन्द्रीय कार्यसमितिसँग छलफलै नगरी आफ्नो स्वार्थलाई केन्द्रमा राख्दा गठबन्धन टुटेको बताए । स्थानीय तहकै निर्वाचनदेखि कांग्रेसमा गठबन्धन हुनुहुँदैन भन्ने आम मत थियो । जबर्जस्ती गठबन्धनमा लगियो । धेरै साथीहरूको राजनीतिक हत्या गरियो, उनले भने, त्यसरी बनाएको गठबन्धन अहिले आएर किन तोडियो ? सभापतिसँग अब हामीले खोज्ने जवाफ यही हो । एक वर्षअघि सम्पन्न पार्टीको १४ औं महाधिवेशनले नेता चयन गर्ने काम मात्रै भएकाले नीति महाधिवेशन तत्काल बोलाउनुपर्ने पक्षमा संस्थापनइतर छ । महामन्त्री गगन थापाले पनि अबको केन्द्रीय कार्यसमिति बैठकले मिति र स्थानसमेत तोकेर नीति महाधिवेशन बोलाउनुपर्ने बताए । महाधिवेशनमै नीति महाधिवेशन छुट्टै गर्ने प्रस्ताव पारित भएको थियो । संस्थापनइतरमै रहेका अर्का महामन्त्री विश्वप्रकाश शर्मा र केन्द्रीय सदस्य प्रदीप पौडेल भने उपस्थित थिएनन् ।"
वाग्मतीको संसदीय प्रक्रिया सुरु,"लामा कांग्रेस संसदीय दलको नेताकांग्रेस वाग्मती प्रदेश संसदीय दलको नेतामा बहादुरसिंह लामा निर्वाचित भएका छन् । प्रदेशसभाको ठूलो दल कांग्रेसले बुधबार निर्वाचनमार्फत दलको नेता छनोट गरेको हो । लामाले २१ मत पाए भने प्रतिस्पर्धी इन्द्रबहादुर बानियाँले १६ मत प्राप्त गरे । सहमतिको प्रयास गरे पनि सम्भव नभएपछि ३७ सांसद रहेको कांग्रेसले दलको नेता छान्न बुधबार हेटौंडामा निर्वाचन गरेको थियो ।लामा नुवाकोट२ (२) बाट निर्वाचित सांसद हुन् । दुवै नेता कांग्रेस संस्थापन समूहका हुन् । बानियाँ कांग्रेस वाग्मती प्रदेश सभापति र लामा पार्टी केन्द्रीय सदस्य हुन् । लामाको प्रस्तावकमा केन्द्रीय सदस्यद्वय कुन्दनराज काफ्ले र समर्थकमा केन्द्रीय सदस्य उर्मिला नेपाल, तीर्थबहादुर लामा, रमेशकुमार महत तथा रामकृष्ण चित्रकार थिए । बानियाँको प्रस्तावकमा प्रभात तामाङ र समर्थकमा छिरिङ दोर्जे लामा थिए । एमालेले बिहीबार र माओवादी केन्द्रले यसै साताभित्र दलको नेता चयन गरिसक्ने जनाएका छन् ।"
कुखुरा व्यवसायीका लागि क्षतिपूर्ति कोष,"मकवानपुर (कास) वाग्मती प्रदेश सरकारले कुखुरा व्यवसायीका लागि क्षतिपूर्ति कोष स्थापना गरेको छ । प्रदेशले कुनै रोगका कारण यस क्षेत्रमा पर्न सक्ने असरलाई मध्यनजर गरी ५ करोड रुपैयाँ बराबरको क्षतिपूर्ति कोष स्थापना गरी सञ्चालनमा ल्याएको हो । देशको कुल कुखुराको मासु उत्पादनमा ६९ प्रतिशत र अण्डामा ६० प्रतिशत योगदान वाग्मती प्रदेशको रहँदै आएको छ । प्रदेशका चितवन, मकवानपुर, नुवाकोट, सिन्धुली र धादिङमा बढी मासु उत्पादन हुने गरेको छ । कृषि तथा पशुपन्छी विकास मन्त्रालयका सचिव डा शरणकुमार पाण्डेले पोल्ट्रीको राजधानी नै यस प्रदेश रहेका कारण किसान र व्यवसायी दुवैको संरक्षण गर्ने गरी कोष सञ्चालनमा ल्याइएको बताए । हालको लगानी र उत्पादनअनुसार किसान र व्यवसायीले बजार मूल्य पाइरहेका छैनन् । समयसमयमा फैलिने बर्डफ्लुलगायत रोगबाट पनि किसानहरू पीडित हुने गरेका छन् । त्यसकारण प्रदेश सरकारले किसानको हितमा राखेर कोष सञ्चालनमा ल्याएको हो, उनले भने, अब हामी किसानका वर्गीकरण गरी परिचयपत्र वितरण गर्नेछौं । जसको कारणले गर्दा क्षतिपूर्ति उपलब्ध गराउन, उत्पादन र वितरणलाई मध्यनजर गरी बजार व्यवस्थापनमा टेवा पुग्नेछ ।"
जसले सामुदायिक विद्यालयलाई बनाए अब्बल,"लीला श्रेष्ठ (भक्तपुर)यसअघि छोराछोरीको पढाइ बुझ्न आउने अभिभावक बुधबार हातमा फूल, खादा, माला बोकेर सुकसुकाउँदै विद्यालय हाता प्रवेश गरिरहेका थिए । विद्यार्थी विद्यालयको बरन्डामा बसेर रोइरहेका थिए । शिक्षक आफैं सम्हालिन सकेका थिएनन् । विद्यालय प्रांगणमा उपस्थित स्थानीय, शिक्षासेवी, राजनीतिज्ञ, जनप्रतिनिधिलगायत व्यक्तित्व एकले अर्कालाई सम्हाल्ने अवस्थामा नै थिएनन् । यो दृश्य भक्तपुर नगरपालिका३ तेखापुखुमा अवस्थित मेधा माध्यमिक विद्यालयका प्रधानाध्यापक गंगाधर हाडाको हृदयाघातबाट निधन भएपछि श्रद्धाञ्जलीसभाको हो । हाडाको निधनले भक्तपुरवासीले शिक्षाको मियो ढलेको महसुस गरेका छन् । शिक्षा क्षेत्रको एक धरोहरलाई गुमायौं, विद्यालयका व्यवस्थापन समितिका पूर्वसदस्य रामेश्वर भुजूले भने । हाडाको सोमबार बिहान विद्यालय जाने क्रममा हृदयाघातका कारण बाटोमै निधन भएको हो । बिहान विद्यालय जाने क्रममा गाह्रो महसुस भएछ र मोटरसाइकल रोकेर पानी किनेर खान खोज्दाखोज्दै ढल्नुभएछ, नेपाल शिक्षक संघ भक्तपुरका उपाध्यक्ष एवं गंगाधरका भाइ रामले भने, भक्तपुर अस्पताल पुर्याउँदा उहाँको निधन भइसकेको थियो ।हाडा २०६१ फागुन ५ मा साविक कन्या माध्यमिक विद्यालय (हालको मेधा मावि) मा शिक्षकका रूपमा प्रवेश गर्दा विद्यार्थी संख्या ८० थियो । एसएलसी परीक्षामा त्यो वर्ष सबै विद्यार्थी फेल भएका थिए । त्यसअघि पनि एसएलसीको नतिजा निल थियो । कक्षा १, २, ३ मा जम्मा ४ जना विद्यार्थी थिए । पटकपटक निल भएपछि त्यो वर्ष पनि विद्यार्थी अनुत्तीर्ण भए निमाविमा झार्ने पत्र प्राप्त भइसकेको थियो, भुजूले भने, हाडा सर आउनुभएपछि विद्यार्थी बढ्यो, नतिजामा सुधार भयो । त्यसपछि पछाडि फर्केर हेर्नुपरेको छैन । अंग्रेजी शिक्षक उनलाई तत्कालै सहायक प्रधानाध्यापक बनाइएको थियो । उनैको मिहिनेत, शिक्षकको समन्वय र सहकार्यले यो विद्यालय जिल्लामै उदाहरणीय बनेको छ । जिल्लाका सामुदायिक मात्र नभई संस्थागत विद्यालयको प्रतिस्पर्धी मानिएको उक्त माविले एक दशकयता एसएलसीएसईई परीक्षामा शतप्रतिशत उत्तीर्ण गराउँदै आएको छ । नयाँ शैक्षिक सत्रमा मेधामा विद्यार्थी भर्ना गराउन चाहनेको चाप प्रत्येक वर्ष बढ्दो छ ।उहाँको जीवन शिक्षा सुधारमै बित्यो, भक्तपुर नगरपालिकाकी उपप्रमुख रजनी जोशीले भनिन्, मेधालाई मेधावी बनाएर देशकै उत्कृष्ट विद्यालयका रूपमा चिनाउने काम उहाँले गर्नुभयो । २०२३ कात्तिक ७ मा जन्मिएका हाडा नेपाल शिक्षक महासंघ भक्तपुरका पूर्वअध्यक्ष र नेपाल शिक्षक संघ भक्तपुरका निवर्तमान अध्यक्षसमेत थिए । घरपरिवारलाई भन्दा बढी समय विद्यालय र विद्यार्थीलाई दिने उहाँले सामुदायिक विद्यालय सुधारका लागि सधैं लड्नुभयो, विद्यालय व्यवस्थापन समितिका पूर्वसदस्य बाबुराजा जोशीले भने, उहाँको सम्मान तथा शिक्षकको प्रेरणाका लागि प्रतिष्ठान खोल्न आवश्यक छ । बुधबार सयौंको संख्यामा उपस्थित विद्यार्थी, अभिभावक, स्थानीय, अन्य विद्यालयका शिक्षक, जनप्रतिनिधि, राजनीतिज्ञ, शिक्षासेवीले उनलाई श्रद्धाञ्जली अर्पण गरेका थिए ।"
मुख्यमन्त्री सम्मेलन स्थगित,"रूपन्देही (कास) बिदा हुनुपूर्व सातै प्रदेशका मुख्यमन्त्रीहरूको लुम्बिनी प्रदेशमा गर्ने भनिएको सम्मेलन स्थगित भएको छ । लुम्बिनीका मुख्यमन्त्री कुलप्रसाद केसीको प्रस्तावमा आगामी सरकार र केन्द्रीय संसद्लाई बन्नुपर्ने कानुन र संघीयता कार्यान्वयनका लागि सुझाव दिने उद्देश्यले आगामी शुक्रबार सम्मेलन गर्ने मिति तोकिएको थियो । लुम्बिनी प्रदेश मन्त्रिपरिषद्को बुधबार बसेको बैठकले पछिल्लो राजनीतिक परिस्थिति र सबै प्रदेशमा पुस २१ भित्र प्रदेशसभा बैठक बस्नुपर्ने संवैधानिक बाध्यताका कारण समय अभाव भएको भन्दै सम्मेलन स्थगित गर्ने निर्णय गरेको आन्तरिक मामिला, कानुन तथा सञ्चारमन्त्री तिलकराम शर्माले बताए । केही प्रदेशका मुख्यमन्त्री उपस्थित हुन नखोजेपछि सरकारले सम्मेलन स्थगितको निर्णय गरेको हो । अन्य प्रदेशका मुख्यमन्त्रीका लागि पनि समय अभाव भयो, प्रदेश सरकारका प्रवक्तासमेत रहेका शर्माले भने, त्यसैले अहिले सम्भव देखिएन र स्थगित गरियो ।"
रास्वपाले विज्ञलाई मन्त्री बनाउने,"राप्रपाले राख्यो सर्तसरकारमा सहभागी हुन राष्ट्रिय प्रजातन्त्र पार्टीले केही सर्त राखेको छ । सांसदसहित बहुसंख्यक कार्यसमिति सदस्यले पार्टी सरकारमा सहभागी हुनुपर्नेमा जोड गरेपछि केन्द्रीय कार्यसम्पादन समितिले सर्त अघि सारेको हो । अध्यक्ष राजेन्द्र लिङ्देन र वरिष्ठ उपाध्यक्ष रवीन्द्र मिश्रलगायतले सरकारमा जानै नहुने सार्वजनिक अभिव्यक्ति दिइरहेका बेला सांसदहरूले भने पार्टीबाट मन्त्री पठाउनुपर्ने माग गरेका थिए ।प्रवक्ता मोहन श्रेष्ठले कार्यसम्पादन समितिको बहुमत सदस्यको सुझावअनुसार पार्टीले सरकारमा सर्तसहित सहभागी हुने निर्णय लिएको जानकारी दिए । राष्ट्रियता, विकास, सुशासन, सेवा प्रवाहसम्बन्धी सर्तहरू न्यूनतम साझा कार्यक्रममा राख्छौं, उनले भने, त्यसमा सहमति भएपछि मात्रै सरकारमा सहभागी हुने निर्णय गरिएको छ । पृथ्वी जयन्तीमा सार्वजनिक बिदा दिनुपर्ने, मन्त्रिपरिषद्ले गरेका नीतिगत निर्णय पनि अख्तियारको छानबिनको दायरामा ल्याउनुपर्ने, यसै आर्थिक वर्षभित्र कृषि मल कारखाना स्थापनाको प्रक्रिया थाल्नुपर्ने, सबै अस्पतालमा स्वास्थ्य बिमा लागू गर्नुपर्नेलगायत सर्त रहेको उनले जानकारी दिए । कार्यसम्पादन समिति एक सदस्यका अनुसार बहुमत सदस्य तथा सांसदले सरकारमा सहभागी हुनैपर्ने भनेपछि लचक सर्त अगाडि सारिएको हो । निर्वाचनमा उठाइएका हिन्दु राष्ट्र र राजसंस्थाको पुनःस्थापनाबारे भने सर्तमा कतै उल्लेख छैन । प्रतिनिधिसभामा १४ सांसद रहेको राप्रपाले कति मन्त्रालय पाउने भन्ने टुंगो लागिसकेको छैन ।"
सम्पादकलाई चिठी,"भुइँको टिप्न खोज्दा पोल्टो पनि रित्तियो भुइँको टिप्न खोज्दा पोल्टाको पनि पोखिन्छ भन्ने उखान यति बेला नेपाली कांग्रेसको हकमा लागू भएको छ । प्रधानमन्त्री हुनेमा कांग्रेस सभापति शेरबहारदुर देउवा शतप्रतिशत विश्वस्त थिए । तर, एकै दिन राजनीतिमा कसैले नसोचे जसरी उथलपुथल भयो । आगामी कार्यकालका लागि गठबन्धन यथावत् रहने भन्दै निर्वाचनमा गएका दलहरू सरकारको नेतृत्वको विषयलाई लिएर छुट्टिएका छन् । वास्तवमा यो पटक गठबन्धन तोडिनुमा गठबन्धनकै नेतृत्व गरेको कांग्रेस मुख्य दोषी हो । मिलीजुली सरकार बनाउनुपर्ने भएपछि गठबन्धनका सबै दललाई मिलाएर अगाडि बढ्नुपर्छ भन्ने जान्दाजान्दै देउवाले माओवादीका अध्यक्ष पुष्पकमल दाहाललाई चिप्ल्याउँछु भन्ने ठानेर पहिलो चरणमा प्रधानमन्त्री र राष्ट्रपति आफ्नै दलले पाउनुपर्ने अडानमा टसमस भएनन् । सत्ता समीकरणका लागि जसरी कांग्रेससँग छलफल भइरहेको थियो, त्यसै गरी नेकपा एमालेसँग पनि दाहालले विभिन्न माध्यमबाट छलफल चलाइरहेका छन् भन्ने देउवाले पत्तो पाएनन् या पत्तो पाउँदापाउँदै दाहाल छोडेर जानै सक्दैनन् भन्नेमा ढुक्क भए । सबैभन्दा ठूलो दल भएर पनि संघदेखि प्रदेशसम्मका नेतृत्वदायी पदबाट कांग्रेस विमुख हुनुपरिरहेको छ । केही घण्टाको राजनीतिक बदलावले यस्तो अवस्था आउँछ भनेर कांग्रेसले अलिकति पनि लख काटेको थिएन । देउवा आफैं प्रधानमन्त्री हुनेमा यतिसम्म विश्वस्त रहेछन् कि बालुवाटार छोड्न पर्दैन भनेर निजी निवासको मर्मत थालेका रहेछन् । असमझदारी त्यति ठूलो पनि थिएन । दाहाललाई प्रधानमन्त्रीको पहिलो कार्यकाल दिएको भए गठबन्धनले निरन्तरता पाउँथ्यो । र, दुई वर्षपछि देउवा छैटौं पटक प्रधानमन्त्री हुने थिए । अन्य पदमा दाहालले खासै चासो पनि दिएका थिएनन् । दाहाललाई जसरी पनि प्रधानमन्त्री हुनु थियो र केपी शर्मा ओलीलाई गठबन्धन भत्काउनु थियो । अन्त्यमा एमालेसँग माओवादी मिल्दा दुवैको चाहना पूरा भयो । र कांग्रेसले डाडुपन्यु आफैं राख्न खोज्दा पाउने पनि गुमाउन पुग्यो । सुजन देवकोटा, पालुङ्टार४, गोरखाबोल्ने होइन काम गर्ने पुष्पकमल दाहाल नेतृत्वको मन्त्रिपरिषद्को पहिलो बैठकले राहदानी, सवारीचालक अनुमतिपत्र लिन लाइन बस्नुपर्ने बाध्यता हटाउने निर्णय गरेछ । सत्तामा हुँदा जताततै रामराज्य देख्ने र सत्ताबाहिर हुँदा नागरिकका समस्या जताततै देख्ने नियतिका बीच सत्तामा पुग्नासाथ नागरिकको सास्ती देखेको झझल्को दिनु नयाँ सरकारको सकारात्मक पक्ष हो । तर, सरकारले के निर्णय गर्यो भन्ने कुराले नागरिकलाई कुनै अर्थ राख्दैन, व्यवहारमा कसरी लागू भएका छन् भन्ने चासोको विषय बनेको छ । त्यसो त, लाइसेन्स ट्रायल परीक्षामा अंकभार प्रणाली लागू गर्ने सरकारी निर्णय वाग्मती प्रदेशमै लागू भएको छैन । यो दादागिरीका पछाडि औंलामा गन्न सक्ने केही बिचौलियाको स्वार्थ कहाँ र कोकोसँग छ भन्ने कुरा नयाँ सरकारले थाहा पाओस् । लाइसेन्स परीक्षामा ट्रायल सेन्टरहरूकै गाडी, मोटरसाइल र स्कुटरबाट अनिवार्य परीक्षा दिनुपर्ने बाध्यतालाई हटाइयोस् । आखिर भोलि सडकमा गाडी चलाउँदा व्यक्तिले आफ्नो सवारी चलाउँछ, ट्रायल सेन्टरको होइन भन्ने हेक्का राखियोस् । आज निर्णय गरेर भोलिदेखि लागू गर्न लगाइयोस् । परीक्षा लिने ट्रायल सेन्टरहरू थपियोस् । राहदानी दिने केन्द्र बढाइयोस्, प्रविधि र जनशक्ति थप गरियोस् । यी र यस्ता निर्णय सार्वजनिक भएको सुन्न हामी आतुर छौं । बोल्ने होइन, काम गर्ने सरकार आएको छ भन्ने अनभूति गर्न पाइओस् । विनोद अधिकारी, मिर्लुङ, तनहुँ"
विश्वविद्यालयमा प्राज्ञिक अन्तरप्रजनन,"प्राज्ञिक अन्तरप्रजननजसरी जैविक जगत्मा हाडनाता प्रजननले सन्तानलाई नोक्सान गर्छ, त्यसरी नै शैक्षिक जगत्मा हुने प्राज्ञिक अन्तरप्रजननले शैक्षिक संस्थानलाई हानि पुर्याउँछ । सामान्यतया प्राज्ञिक अन्तरप्रजनन भन्नाले विश्वविद्यालयले प्राध्यापक भर्ती गर्दा आफ्नै विश्वविद्यालयमा अन्तिम पढाइ सकेका विद्यार्थीहरूबाटै प्राध्यापकको छनोट गर्ने प्रक्रियालाई बुझिन्छ । नेपालमा त्रिभुवन लगायतका विश्वविद्यालयहरूमा अहिले प्राध्यापकहरूको अवस्था हेर्ने हो भने प्राज्ञिक अन्तरप्रजननको समस्या चर्को देखिन्छ । आफूलाई पढाउने गुरु र आफूले पढाएका चेला सँगै प्राध्यापन गर्ने प्राध्यापकहरूको बाहुल्य यतिखेर त्रिविमा छ । त्रिविमा मात्रै होइन, पछि खुलेका काठमाडौं विश्वविद्यालयबाहेकका विश्वविद्यालयहरूमा पनि प्राज्ञिक अन्तरप्रजननको समस्या व्याप्त देखिन्छ । त्यसले हाम्रा विश्वविद्यालयहरूमा प्राध्यापकहरूबीचको आपसी सम्बन्धलाई समकक्षी (पिअर्स) को भन्दा पनि आफूलाई पढाएकोलाई पुज्ने र आफूले पढाएकोबाट पुजिन खोज्ने दर्ज्यानी (हाइरार्किकल) गुरुचेलाको सम्बन्धमा रूपान्तरित गरेको छ । नेपाली समाजमा अझै पनि उमेर, जात, लिंग, क्षेत्र, कनिष्ठतावरिष्ठताका आधारमा ठूलोसानो मान्ने सामन्ती संस्कार व्याप्त छ । हामीलाई औपचारिकअनौपचारिक रूपमा पद, उमेर, जात र वरिष्ठताका आधारमा ठूला भनिएका सामु आज्ञाकारी र चाप्लुस बन्न सिकाइन्छ । गुरुलाई प्रश्न गर्नेलाई भन्दा पनि पुज्नेलाई संस्कारी मान्ने चलन छ । तर विश्वविद्यालय भनेको स्वतन्त्रतापूर्वक अनुसन्धान गर्ने, प्रश्न गर्ने, एकअर्काका कमीकमजोरी औंल्याउने र प्राज्ञिक वादप्रतिवाद गर्ने थलो हो । प्रश्न र बहस प्राज्ञिक अनुसन्धानको आधारभूत तत्त्व हो । प्रासंगिक प्रश्नहरूले नै उत्कृष्ट अनुसन्धान जन्माउँछन् । तर हाम्रा विश्वविद्यालयमा विद्यमान गुरुचेलाको श्रेणीगत संरचनाले प्रश्न गर्ने आधारलाई नै समाप्त पारिदिएको छ । त्यसैले हाम्रा विश्वविद्यालयका प्राध्यापकहरूबीचमा गुण र दोषका आधारमा प्रश्न उठाउने प्रचलन न्यून छ । गुरुचेलाका सबलता र दुर्बलता दुवैलाई थाहा भइसकेको हुनाले एकअर्काका कमजोरी केलाउने, त्यसलाई सुधार्न छलफल गर्नेभन्दा पनि तैं चुप मै चुपको यथास्थितिमा रमाउने चलन छ । यसले गर्दा हाम्रा विश्वविद्यालयमा उत्कृष्ट अनुसन्धान हुनु त परको कुरा, अनुसन्धान नैतिकताको पनि खडेरी लागेको छ । त्यसैले त्यहाँ थेसिस किनबेच, बौद्घिक चोरी र प्राध्यापकका यौन दुराचारका मुद्दाहरू सार्वजनिक हुँदासमेत आवाज उठाउनेहरू हतपती भेटिँदैनन् । त्यसकारण हाम्रा विश्वविद्यालयहरूमा कैयौं वर्षदेखिका समस्या समाधान हुनुको सट्टा थुप्रिँदै जानुमा अन्य थुप्रै कारणमध्ये प्राज्ञिक अन्तरप्रजनन पनि एक हो । अध्ययनहरूले प्राज्ञिक अन्तरप्रजननले निकृष्ट विद्वत्तालाई जन्माउने, विचार र विज्ञताको फैलावटलाई रोक्ने र प्रज्ञिक क्षमतालाई भुत्ते बनाउने देखाएका छन्, जुन त्रिविमा यतिखेर प्रस्ट रूपमा देखिन्छ । केही दशकपहिले त्रिविका अनुसन्धान केन्द्रहरू जीवन्त थिए । देशका जल्दाबल्दा मुद्दाहरूमा त्यहाँ छलफल, बहस र अनुसन्धान हुने गर्थे । त्यहाँका प्राध्यापकहरू पनि विचार निर्माण गर्नमा, ट्रेन्ड सेट गर्नमा अग्रणी देखिन्थे । तर पछिल्ला समयमा विभिन्न प्रणाली अन्तर्गत त्रिविमा भर्ती गरिएका प्राध्यापकहरूले आफ्नै संस्थाको समस्याबारे बोल्न सक्ने अवस्था छैन भने देशको समस्या त परको कुरा ! उनीहरूले नयाँ पुस्तालाई आफूजस्तो रोल मोडल बन्नुपर्छ भनेर उत्प्रेरित गर्न सकिरहेका छैनन् । विश्वविद्यालयको आत्मा मरिसकेकाले होला, त्रिविको वर्तमान अवस्थाबारे पूर्वउपकुलपति केदारभक्त माथेमाको ठम्याइ छ यो मृत भइसक्यो । अन्त्यमा, जसरी आनुवंशिक हिसाबले भिन्नभिन्न व्यक्तिबीच हुने मैथुनले शौर्यवान् ठिमाहा जन्माउँछ, त्यसरी नै प्राज्ञिक उत्कृष्टताका लागि पनि भिन्न विचार, संस्कार र विश्वदृष्टि भएका प्राज्ञिक व्यक्तिहरूबीच प्राज्ञिक मैथुन जरुरी छ । विकसित देशका विश्वविद्यालयहरूले प्राध्यापक भर्ती गर्दा प्राज्ञिक अन्तरप्रजननलाई रोक्ने गरेका हुन्छन् । किनभने शैक्षिक गुणस्तर र अनुसन्धान उत्कृष्टताका लागि प्राध्यापकको चयन विश्वविद्यालयका लागि सबैभन्दा महत्त्वपूर्ण निर्णय हो । विश्वविद्यालयको निर्माणको सुरुआती अवस्थामा प्राज्ञिक अन्तरप्रजनन नै अपनाउनुपर्ने बाध्यता भए पनि विश्वविद्यालयको परिपक्वतासँगै प्राध्यापकहरूको छनोटमा प्राज्ञिक अन्तरप्रजनन नहोस् भन्नेमा सजगता अपनाउनैपर्छ । त्रिवि लगायतका नेपालका विश्वविद्यालयहरूमा यतिखेर अनगिन्ती समस्या छन् । र, तीमध्ये हतपती चर्चामा नआउने तर अन्यत्रका विश्वविद्यालयमा गम्भीर रुपमा लिइने प्राज्ञिक अन्तरप्रजनन पनि यहाँको प्रमुख समस्या हो, जसलाई समाधान गर्न ढिलो भइसक्यो ।"
बार्दली सहमति र भविष्य,"आम निर्वाचनमा ठूलै मतान्तरसहित तेस्रो दलमा खुम्चेर पनि धेरैलाई आश्चर्यमा पार्दै प्रधानमन्त्री बन्न सफल नेकपा माओवादीका अध्यक्ष पुष्पकमल दाहालले सात सदस्यीय मन्त्रिमण्डलसहित गत सोमबार पद तथा गोपनीयताको शपथ लिएका छन् । आफूसँग जोरी खोजेकाले केपी ओलीलाई बालुवाटारबाट बालकोटको बार्दलीमा सीमित गरिदिएको उद्घोष गर्दै आएका दाहालले सोही बार्दलीबाटै र उनै ओलीकै साथ पाएर बालुवाटारको बाटो तय गरेका हुन् । अहिलेसम्म सरकारमा सहभागी दल माओवादी, राष्ट्रिय स्वतन्त्र पार्टी (रास्वपा), जनमत पार्टी एवं एमाले र सरकारलाई समर्थन गरेका जनता समाजवादी पार्टी (जसपा), राष्ट्रिय प्रजातन्त्र पार्टी (राप्रपा) र नागरिक उन्मुक्ति पार्टी पनि बालकोटबाटै जुटाइएका हुन् । दाहालसँग दुईदुई पटक सत्ता बाँडफाँटको समझदारी गरेर पनि हस्तान्तरण गर्ने समयमा बेइमानी गरेको आरोप लागेका ओलीले यस पटक भने दाहालले रोजेको बाटामा साथ दिएको देखियो । कतिपयले ओलीको साथलाई गुन तिरेको भनी व्याख्या गरेका भए पनि, हिजो नेकपामा सहअध्यक्षका रूपमा सँगै रहँदा होस् या नेकपाबाट छुट्टिएपछि पनि हरपल दाहाल र माधव नेपाललाई खुइल्याउँदै आएका उनीसँगको गठबन्धन नेपालमा प्रायः राजनीतिका नाममा चल्ने तिकडममा आधारित सत्ताको खेलमा दाहालको विकल्पहीन बाध्यता थियो । जब माओवादी लगायत पाँच दल सँगै हिँडिरहँदा पछिल्लो निर्वाचनमार्फत संसद्को सबभन्दा ठूलो दल बनेको कांग्रेस नेतृत्वले तिकडममा खेल्नेले कुन तह र हदसम्म र कसरी खेल्छन् भन्ने भेउ गुमायो, सत्ताको खेलमा ओलीको आगमन स्वाभाविक थियो । बार्दलीमा भएको करिब दुई घण्टाको छलफलको निष्कर्ष भनेर बाहिर आएका खबरहरू अनुसार एमाले र माओवादीले आगामी पाँच वर्षको सत्ता बाँडफाँटको खेस्रा समझदारी गरेका छन् । आधाआधा कार्यकाल प्रधानमन्त्री चलाउने गरी सहमती भएको खबरसँगै कांग्रेस र एकीकृत समाजवादीमा भने एकाएक निराशाका स्वरहरू सुनिन थालेका छन् । यसरी निराश भइरहेकाहरूले संसद्को अंकगणित हेरेरै बार्दलीको सहमतिलाई रिफरेन्समा लिइरहेका हुन्जस्तो लाग्दैन । माओवादी संसद्मा आएदेखि नै नेपालको संसद्को अंकगणित कम्युनिस्ट भनिनेहरू एक भइदिँदा उनीहरूको बहुमतमा देखिन्थ्यो । यस पटकको संसद् त्यस्तो छैन, अर्थात् संसद्मा कम्युनिस्टहरूको बाहुल्य छैन । सरकारमा सहभागी नभएका कम्युनिस्टहरू एकीकृत समाजवादीका १० सिट, राष्ट्रिय जनमोर्चाको १ सिट र नेपाल मजदुर किसान पार्टीको १ सिट जोड्दा पनि कम्युनिस्टको बहुमत पुग्दैन । एमाले र माओवादी मात्रको सिट संख्या जोड्दा ११० अर्थात् ४० प्रतिशत मात्र छ । ६० प्रतिशत सांसद बाहिर राखेर यी दुई दलले मात्र पाँचवर्षे कार्यकालको आधाआधा भनेर बाँडफाँट गर्नु आफैंमा हास्यास्पद देखिन्छ । यसै अर्थमा आधारहीन यो सहमतिमा गरिएका कुरा पत्याएर मुख मिठ्याउने र कतै सबै थोक त गुमाइएन भन्ठान्नेहरू दुवैले के बुझ्नुपर्छ भने, संसद्मा एमाले र कांग्रेसले मिलेर सहमति गरेमा बाहेक, कुनै दुई दल या नेता मिलेर अब यतियति समय सत्ता साझेदारी गरौं भन्ने परिस्थिति छैन । दुवै शक्ति पूर्ण इमानदार भएर लाग्दा पनि संसद्ले अन्यथा गर्न सक्ने अवस्था यथावत् छ । सहमतिको पालना भएन भनेर भविष्यमा एकआपसमा दोषारोपण गर्ने मार्गबाहेक दुई दलबीच भएको भनिएको सम्झौता वा समझदारी व्यवहारमा लागू हुन सक्ने सुनिश्चितता देखिँदैन ।प्रधानमन्त्री दाहाललाई समर्थन गरेका दलहरूको दृष्टि अहिले चाहेका मन्त्रालयहरूसहित अरू धेरै पदमा छन् । त्यस्तै, प्रदेशमा मुख्यमन्त्री र अन्य मुख्य पदमा दलहरूको नजर पर्नु पनि अस्वाभाविक होइन । तर एमाले र माओवादीले मात्रै मुख्य पद ताकिरहेको अवस्थामा कांग्रेस यो अंकगणितलाई लिएर एक पटक अवश्य गम्भीर भएको हुनुपर्छ । गठबन्धन कायम गर्न नसकेकामा आलोचित संस्थापनको प्रतिकृया नआइसकेको भए पनि र प्रधानमन्त्रीको खेलमा यस पटकलाई फेल भए पनि कांग्रेस मूचर््िछत छैन, असफलतालाई शक्तिमा बदल्न शेखर कोइराला, गगन थापा र विश्वप्रकाश शर्माहरू प्रयासरत रहेको संकेत आइरहेको छ । सुशील कोइराला सभापति हुँदा आन्तरिक निर्वाचनमा सभापतिमा पराजित देउवादेखि महामन्त्रीमा पराजित विमलेन्द्र निधिसम्मलाई अन्य दलसँगको सौदाबाजी र छलफलमा नछुटाउने चलन चलाएको कांग्रेसले यस पटकचाहिँ जितेका पदाधिकारीहरूलाई समेत दलीय सहकार्यका वार्तामा सहभागी गराउन नचाहेको देखिनाले यसका शुभेच्छुकहरू नेतृत्वसँग आक्रोशित छन् । माओवादीसँग वार्तामा बस्ने टोली गठनमा उदार नभइदिनाले परिणाम पनि सकारात्मक नआएको सन्देश जानुले अबका दिनमा कांग्रेस संस्थापनलाई ४० प्रतिशतको प्रतिनिधित्व गर्ने शेखर खेमालाई पनि भूमिका दिनुपर्ने रहेछ भन्नेतर्फ सोच्न बाध्य बनाएको देखिन्छ । अहिलेसम्म मिलाएरै लगेका छन्, संसदीय दलमा जित सुनिश्चित गरेपश्चात् पनि मिलाएरै लैजालान् नि त भनी देउवालाई गरिएको विश्वासले एकाएक काम नगरेका कारण कांग्रेस र शुभेच्छुकको मनोबल गिर्न नदिन रणनीतिक चाल अन्तर्गत गगनविश्वप्रकाश समूह र संस्थापनबीचको घनीभूत सहकार्य अपरिहार्य भइसकेको कांग्रेसजनको बुझाइ छ । साहित्यिक भेलामा सहभागिताका लागि पोखरा बसाइमा रहँदा गगन र विश्वप्रकाशबीच यसबारे विमर्श भएको र उनीहरू संस्थापनले नचाहँदा पनि अब सक्रिय बनेर लाग्ने मुडमा रहेको बुझ्न गाह्रो छैन । यसरी कांग्रेसले आफ्नो शक्तिलाई भविष्यको रणनीतिका लागि सक्रिय पार्दै गर्दा एमाले र माओवादी मिल्नासाथ बहुमत हुने प्रदेश १, गण्डकी प्रदेश र कर्णाली प्रदेशलाई एउटा कोणले हेर्न सकिन्छ भने दुई कम्युनिस्टबाहेकका दलहरूको सहकार्यमा बहुमत पुग्ने अन्य चार प्रदेशलाई अर्को दृष्टिले । त्यस्तै, प्रतिनिधिसभामा मात्र सीमित रवि लामिछानेको दलसँग एउटा दृष्टिकोण चाहिन्छ भने प्रदेशहरूमा उपस्थित अन्य दलका सन्दर्भमा अलग इन्गेजमेन्ट । प्रदेशसभामा पनि उम्मेदवार उठाएको भए रास्वपा राष्ट्रपति निर्वाचनमा तेस्रो दलका रूपमा उदाउने सम्भावना थियो । तर त्यसो नहुनाले संघीय संसद्मा चौथो स्थानमा देखिए पनि राष्ट्रपति निर्वाचनको प्रयोजनका लागि रास्वपाको हैसियत सातौं हो । फरक मतभार भए पनि, प्रदेश सभासदस्यसमेत राष्ट्रपतिको निर्वाचन गर्ने इलेक्टोरल कलेजका सदस्य हुने नाताले रास्वपालाई पछाडि पार्दै राप्रपा चौथो, जसपा पाँचौं, एकीकृत समाजवादी छैटौं दल भएका छन् । उक्त प्रकृयामा राष्ट्रिय सभा सदस्यसमेतको सहभागिता रहने भएकाले यस पटक राष्ट्रपति निर्वाचनको मतदानमा एकीकृत समाजवादी चौथो र जसपा पाँचौं महत्त्वपूर्ण दल भएका छन् । तराईका जिल्लामार्फत प्रदेशसभाहरूमा राम्रै उपस्थिति बनाएका जनमत पार्टी, लोसपा र नागरिक उन्मुक्तिको पनि यस मामिलामा महत्त्वपूर्ण उपस्थिति छ । एमाले र माओवादी मिल्दैमा बहुमत नहुने मधेश, वाग्मती, लुिम्बनी र सुदूरपश्चिम गरी चार प्रदेशमा कांग्रेसले राप्रपा, जसपा, एकीकृत समाजवादी, नागरिक उन्मुक्ति र जनमत दलसँग सहकार्य गर्ने सम्भावना उच्च देखिन्छ । त्यसो गर्दाको अकंगणित हेर्दा १०७ सदस्यीय मधेश प्रदेशमा दुई दलइतर सदस्य ७३ जना छन् भने ११० सदस्यीय वाग्मती प्रदेशमा ५९ अनि ८७ सदस्यीय लुम्बिनीमा ४७ र ५३ सदस्यीय सुदूरपश्चिममा ३१ निर्वाचित सदस्य छन् । गत आइतबार दाहालले लिएको नाटकीय मोडबाट पाठ सिकेको कांग्रेस प्रदेशका मुख्य पद अरूलाई दिएरै भए पनि सहमतिमा अगाडि जान साना र नयाँ दलहरूसँग संवादको मुडमा रहेको देखिन्छ । राष्ट्रपति, उपराष्ट्रपति, सभामुख, उपसभामुख र मुख्यमन्त्री लगायतका मुख्य पदमा मिलेर जाने गरी ती दलहरूसँग सहकार्यको वातावरण बन्न एकातिर असम्भव छैन भने, अर्कातिर कतिपयलाई आइतबार सहमतिमा आएका दलहरू अहिले नै कांग्रेससँग सहकार्य गर्लान् र भन्ने लाग्न सक्छ । दाहाल नेतृत्वको सरकारलाई समर्थन गरे पनि जसपा र राप्रपालाई दुई कम्युनिस्टबीच मात्र भएको भनिएको आवधिक नेतृत्व बाँडफाँटको सहमति चित्त बुझ्ने विषय नै थिएन । त्यसैले उनीहरूले मन्त्रीहरूका नामै पठाएका छैनन् । सुवास नेम्बाङ या ओली निकटस्थको नाम दुई दलले राष्ट्रपतिको उम्मेदवारमा अघि सार्ने चर्चाबीच विगतमा नागरिकता विधेयक लगायतमा एमालेबाट भएका अवरोध मधेशमा ताजै छ । हिजो नेकपामा रहँदा माओवादी पृष्ठभूमिका सदस्यले महसुस गरेको तत्कालीन संस्थापनको प्रताडना पनि आलै छ । अर्को शब्दमा, दुई दलले राष्ट्रपतिका लागि भनेर बाहिर ल्याएका यी नाममा समग्र मधेश र बहिष्करणमा परेका समुदायहरूको गम्भीर चासो देखिन्छ । नेकपा गठन गर्दादेखि ३९ महिनाको सत्ता अवधिमा नेम्बाङ लगायतका हस्तीहरू नै ओलीका पर्दा पछाडिका पात्र रहेको कतै नछिपेको छैन । समावेशिताको वकालत गर्ने महिलाहरूमाथि चलेको बुलडोजर, संघीयतावादीको अपेक्षामाथि बज्रेको बन्चरो, नागरिकता विधेयकमा मधेशलाई जोडेर भएको अपमान लगायतका कार्यमा संलग्न यी पात्रहरूका नाम सम्भावित राष्ट्रपतिका रूपमा बाहिर आउँदा अहिले दाहाललाई साथ दिन हस्ताक्षर गर्ने सांसदहरूले तिनलाई मतदान गरेर कसरी राष्ट्रपति बनाउलान् र ? नेम्बाङका हकमा रहेको राप्रपाभित्रको धर्मसँग जोडिएको अर्कै प्रकारको नफरत लाई पनि यो समूहले उपेक्षाका रूपमा अभिव्यक्त गर्ने सम्भावना छ । कम्युनिस्टहरूको एकल बहुमत भएको २०६४ को संविधानसभामा कांग्रेसले मधेशी मूलका रामवरण यादवलाई रणनीतिक रूपमा उभ्याउँदा राष्ट्रपति पदमा निर्वाचित गराउन सफल भएको अनुभवका आधारमा, कांग्रेसजन गम्भीर भएर लाग्ने हो भने, आफ्नै सदस्य जिताउन सम्भव नदेखे सहमतिको साझा उम्मेदवार बनाएर पनि बहुमत नै नभएका दुई दलले बनाउन खोजेको शक्ति सिन्डिकेट भत्काउन असम्भव देखिन्न । जब ओली या उनका उम्मेदवारले राष्ट्रपतिमा पराजय भोग्ने अवस्था आउँछ, त्यसै दिनदेखि एमालेमाओवादीओलीदाहाल द्वन्द्वले नयाँ रूप लिने सहजै अनुमान गर्न सकिन्छ । अर्को शब्दमा, राष्ट्रपति निर्वाचनमा सफलता या असफलताले यो सरकारको आयु र दुई कम्युनिस्टको सहकार्यको तिथिमिति तोक्ने यो अवस्थालाई संसद्को ठूलो दलले अवसरका रूपमा लिनु आफैंमा अस्वाभाविक पनि होइन । कतिपयले बार्दली सहमतिलाई प्रधानमन्त्री नियुक्त भएको पहिलो दुई वर्ष र एक पटक राखेको अविश्वास प्रस्ताव असफल भएको एक वर्षसम्म अर्को प्रस्ताव राख्न नपाइने भन्ने संविधानको धारा १०० को उपधारा ४ सँग जोडेर अब प्रधानमन्त्री दाहाल कमसेकम दुई वर्ष त त्यो पदमा रहनेछन् भन्ने आशयका आधारमा हेर्न खोजेको देखिन्छ । धारा १०० कै उपधारा २ ले नै प्रधानमन्त्री दाहाललाई अरू कमजोर बनाएको छ र लेखेको छ, सरकारमा सहभागी दलले आफ्नो समर्थन फिर्ता लिएमा तीस दिनभित्र प्रधानमन्त्रीले विश्वासको मतका लागि प्रतिनिधिसभासमक्ष प्रस्ताव राख्नुपर्नेछ । समर्थन फिर्ता लिने दल आफैंमा कुन हैसियतको हुनुपर्ने भन्ने प्रस्ट नहुँदा सानै दल भए पनि समर्थन फिर्ता लिइदियो भने प्रधानमन्त्रीका लागि संसद्मा फ्लोर टेस्ट गर्ने बाध्यता आइलाग्छ । यो परिवेशमा जति धेरै दलको समर्थनमा सरकारमा गयो, उति नै धेरै पटक समर्थन फिर्ताको सम्भावना हुने र संविधानको यो उपधारा आकर्षित हुने अवस्था रहने हुँदा सातदलीय समर्थन भनेर नम्बर देखाउने बार्दली सन्देश र सहमतिको खाका लामो समय टिकाउन कठिन हुन सक्ने भविष्यवाणीका आधारहरू छन् ।"
कांग्रेसमा नासिँदो नैतिकता,"माओवादी अध्यक्ष पुष्पकमल दाहाल प्रचण्ड, संविधानको धारा ७६(२) बाट नभई ७६(३) बाट प्रधानमन्त्री बन्ने जोखना हेरिबसेका शेरबहादुर देउवालाई विस्मित पार्दै, प्रधानमन्त्री बनेका छन् । यो घटना अनपेक्षित नभए पनि अप्रत्याशित भने थियो । राजनीति सधैं सोझो रेखामा हिँड्दैन भन्ने कुरा जानिआइएको हो तर नेपाली राजनीति धेरै अविश्वसनीय रहेको यथार्थ पुनः एक पटक उजागर भएको छ । यो घटनाक्रमले एउटा कुरा जबर्जस्त तरिकाले स्थापित गरेको छ पार्टीका शीर्ष नेताहरूको प्रधानमन्त्री पदप्राप्तिभन्दा अर्को कुनै लक्ष्य छैन । त्यसका लागि कुनै सिद्धान्त र मूल्यमान्यताले अर्थ राख्दैन । नैतिकता दुर्लभ प्रजाति भएको यस्तो बेला नेपाली राजनीतिमा नैतिकताको अभ्यास कति भएको छ र अब कसरी त्यसलाई नेपाली राजनीतिको केन्द्रमा राख्न सकिन्छ भन्नेबारे यो आलेख केन्द्रित रहनेछ । दुईदुई पटक संसद् विघटन गरेका केपी ओलीसँग मिलेर सरकारको नेतृत्व गर्दा प्रचण्डले कुनै पनि प्रश्नको उत्तर दिइसकेका छैनन् । प्रचण्डलाई प्रधानमन्त्री स्विकार्नुपर्दाको क्षोभका कारण पनि होला, बोलक्कड ओली केही दिनदेखि मौन धारण गरिरहेका छन् । त्यसो त उनले प्रचण्ड प्रधानमन्त्री नबन्ने पक्का भो भनेर पुस ८ मा अभिव्यक्ति दिएका थिए, प्रचण्ड उनकै समर्थनमा प्रधानमन्त्री बन्ने निहितार्थसहित । त्यो उनको कुटिल र चातुर्यपूर्ण अभिव्यक्ति थियो । संसद् भवनमा शपथ लिएपश्चात् उनीहरूले चियापान समारोहमा एउटै सुन्तला बाँडीचुँडी खाएका थिए । कुरा बुझ्नेलाई संकेत र इसारा काफी थियो तैपनि सत्तान्ध देउवाले भेउ पाएनन् । जति नै पटक प्रधानमन्त्री बने पनि २०५२ देखि नै देउवा अर्कैले तयार पारेको बन्दोबस्तीमा त्यो पदमा आसीन हुँदै आएका हुन्, आफैं कुनै सफल रणनीतिकार भने होइनन् भन्ने प्रमाणित गर्न अब कुनै उदाहरण खोजिरहनु नपर्ला । नेपाली कांग्रेस नेतृत्वको गठबन्धन किन जरुरी थियो र आज त्यसको औचित्य किन सकियो, विश्वसनीय उत्तर अब प्रचण्डले नदिए पनि होला तर देउवालाई यो प्रश्नले केही समयसम्म ऐठन पारिरहने नै छ । प्रचण्डले प्रधानमन्त्री पद बाजी मार्दै ह्याट्रिक त गरेका छन् तर त्यसको नैतिक धरातल भने शून्यप्रायः छ । २०७२ यता प्रधानमन्त्री पद कुनै रोमाञ्चकता र उत्साहबिनाको, ओली, देउवा र प्रचण्डबीचको नीरस कुर्सी दौडमा सीमित भएको छ । नेपाली राजनीतिको निकट अतीतमा गिरिजाप्रसाद कोइरालाले २०५१ मा, किसुनजीले २०५६ मा, माधव नेपालले २०६४ मा, सुशील कोइरालाले २०६४ मा देखाएको नैतिकताका दृष्टान्तहरू हेरौं । गिरिजाप्रसादले बहुमतप्राप्त पार्टीका तर्फबाट सरकारको नेतृत्व गर्ने अवसर पाउँदा पार्टीलाई एक ढिक्का राख्न नसकेर मध्यावधिको आह्वान गरे, पार्टी दोस्रो ठूलो दल बनेपछि बहुमतको प्रधानमन्त्री भएको नेता अल्पमतको प्रधानमन्त्री बन्न लोभ गर्नु हुन्न भनेर उनले पार्टी संसदीय दलको नेता बन्नबाट आफैंलाई रोकेर देउवाका लागि मार्गप्रशस्त गरिदिए । किसुनजीलाई २०५६ मा भावी प्रधानमन्त्रीका रूपमा गिरिजाप्रसाद नेतृत्वको कांग्रेस पार्टीले प्रस्तावित गरेको थियो, जसलाई जनताले अनुमोदन गरे । तर ९ महिना नपुग्दै गिरिजाप्रसादले राजीनामा मागे, किसुनजीले मेरो प्रस्तावकले नै मेरो निरन्तरता नचाहेकाले मैले यो पदमा बस्न उपयुक्त छैन भनेर संसद्को रोस्ट्रमबाटै राजीनामा घोषणा गरे । त्यति बेला किसुनजीले पार्टी संसदीय दलको सामना वा संसद् विघटनतर्फ सोच्दा पनि सोचेनन् ।२०६४ को पहिलो संविधानसभा चुनावमा नेपाली कांग्रेस पार्टी दोस्रो बनेपछि कार्यवाहक सभापति सुशील कोइरालाले राजीनामा गरे पनि गिरिजाप्रसादले अस्वीकार गरे । त्यस्तै, नेकपा एमालेका महासचिव माधव नेपालले पार्टी तेस्रो स्थानमा खुम्चिएकाले पदबाट राजीनामा गरे । उनको राजीनामाले झलनाथ खनालदेखि केपी ओलीसम्मका लागि बाटो खोलिदियो । माधवले त्यसो नगरेका भए आज ओली यो अवस्थामा हुन्थे वा हुन्थेनन्, यसै भन्न सकिन्न । यी चार घटनाक्रममा एउटा साझा विषय थियो ती नेताहरूले राजीनामा गर्दा पार्टीका केन्द्रीय कार्यसमितिसंसदीय दलमा उनीहरूकै बहुमत थियो । तर बहुमत मसँग छ भनेर उनीहरूले अड्डी कसेननÙ आफ्नो असफलतालाई आत्मसात् गरे, अन्तर्मनको आवाज सुने र पदबाट राजीनामा गरे । बहुमतको अहंकार हमेसा नैतिकताका लागि हुन्छ । राजीनामा कसैले लिएको नीतिको असफलताको स्वीकारोक्तिको उच्चतम अभिव्यक्ति हो । नैतिक आचरणका लागि खास संस्कार अर्थात् मनमा जवाफदेही र आँखामा भावी सन्ततिको भविष्य हुनैपर्छ । बेलायतमा असफल नेतृत्वको बहिर्गमनलाई सहज बनाउन पार्टी विधानमै व्यवस्था गरिएको छ । चुनावमा बहुमत दिलाउन नसक्ने नेताले पार्टी अधिवेशनको सामना नगरीकन राजीनामा गरेर नयाँ नेतृत्वका लागि ढोका खुल्ला गरिदिन्छन् । त्यहाँ देशभन्दा जनताको मतादेश ठूलो भन्ने स्थापित छ । नेपालका पार्टीहरूका विधानमा त्यस्तै प्रकृतिको धाराको बन्दोबस्ती गरेर पालन नहुँदासम्म असफल र स्वप्नहीन नेतृत्वबाट मुक्ति मिल्ने छाँटकाट छैन । २०७४ मा देउवा नेतृत्वको नेपाली कांग्रेस पार्टी दोस्रो बन्यो । उनले त्यो घटनाको जिम्मेवारी लिन इन्कार गरे, जुन कांग्रेस इतिहास र परम्पराको सर्वथा खिलाफ थियो । उनले बीपी, सुवर्णशमशेर, गणेशमान सिंह, किसुनजी, गिरिजाप्रसाद, सुशील कोइराला कसैको पनि असल संस्कारबाट पाठ नसिकेको निर्लज्ज प्रमाण थियो त्यो । उनले पार्टीभित्रको प्राविधिक बहुमतको दम्भलाई आधार मानेर पार्टीलाई रूपान्तरण र नवीकरणको दिशामा लैजानबाट रोके अनि पार्टी सिंगो पाँच वर्ष कर्मकाण्डी गतिविधिमा अलमलिएर बस्यो । कुनै पनि युद्धमा पराजयको सर्वाधिक ठूलो दोष प्रधान सेनापतिको हुन्छ न कि जवानहरूको । देउवाले २०७४ को पराजयको दोष आफूले नलिई यो वा त्यो बहानामा जवानहरूको काँधमा भिडाएका थिए । कांग्रेसले अहिले त्यही निर्णयको मूल्य चुकाइरहेको छ ।चुनावअगाडि गठबन्धनको कुरा पार्टी सभापतिको सहजताका लागि गरिएको थियो । पार्टीमा त्यसबारे फरक मत उठेको थियो । तर सुझबुझपूर्वक देउवाको बहुमतको सम्मान गर्न त्यो निर्णय भएको थियो । संघीय संसद्मा ९१ सिटमा कांग्रेसले प्रतिस्पर्धा गर्न पाउनुमा गगन थापा र शेखर कोइरालाको संघर्षको भूमिका थियो । प्रचण्ड त कांग्रेसलाई खुम्च्याएर सत्ताको चाबी आफ्नो हातमा पार्न उद्यत थिए, देउवाले प्रचण्डको त्यो चाललाई उपेक्षा गरेका थिए । चुनाव परिणाम आएपछि पनि सभापतिलाई निर्णय गर्नमा कसैले बाधा हालेको थिएन । जसरी हुन्छ गठबन्धनको निरन्तरता होस् भन्ने थियो । तर सभापतिले गठबन्धन टिकाउन सकेनन् । संसदीय दलको नेतामा पराजित भएपश्चात् गगनले प्रस्ट भाषामा भनेका थिए, गठबन्धनसँग वार्ता, निर्णय गर्दा सबै प्रक्रिया पारदर्शी गरियोस् । बन्दकोठाभित्रको सौदाको विषय नबनाइयोस् । यो अति सजिलो लडाइँ थियो, सेनापति सुरक्षित रहने र सिपाहीहरू पनि विजयी हुने । तर सत्ताको अहंकारले गर्दा देउवाले गगनको त्यो पुकार र आग्रह सुन्न चाहेनन् अनि न सेनापति जोगिए न त सेनाहरू नै विजयी हुने ठाउँ बाँकी रह्यो । संसदीय राजनीतिमा कुनै पनि पार्टीलाई अधिक निराशा र हतोत्साहका क्षणहरू आउँछन्जान्छन् तर त्यस्तो बेला पार्टी नेतृत्व समस्याको समूल पहिचान गरेर त्यसको निदान वा उपचारतर्फ लाग्छ कि लाग्दैन भन्ने हो । कांग्रेसले २०६४ र २०७४ मा पनि यस्तै निराशा झेलेको थियो तर कुनै पनि बेला पार्टीमा आधारभूत बदलाव ल्याउन पर्याप्त विमर्श भएन । आगामी केन्द्रीय कार्यसमितिले पक्षविपक्षभन्दा पनि कांग्रेस मन भएर एकमतले निर्णय गरोस् मेजर अपरेसन नगरी पार्टीको रोग निको हुँदैन । कांग्रेस आफ्नै खुट्टामा उभिन सक्नुपर्छ र त्यसका लागि पेटमा परिवर्तनको ज्वाला र आँखामा जनताले विश्वास गर्ने सपना भएको नेतृत्व चाहिन्छ । २०६३ यता नेपाली राजनीतिमा कम्युनिस्टहरूको आयतन बढेको छ । त्यसको क्षतिपूर्ति कसरी गर्ने भन्नेबारे कांग्रेसले विमर्श गरेको छैन । अहिले त कांग्रेसको ७ प्रतिशत लोकप्रिय मत घटेको छ, त्यो मत परम्परागत वामपन्थतर्फ नभएर दक्षिणपन्थ र प्रियतावादी नवदक्षिणपन्थतर्फ गएको छÙ कांग्रेसले बेलैमा चिन्तनमनन गर्ने हो भने त्यो मत फेरि फर्काउन सक्छ, तर मूल नेतृत्व नबदलिईकन त्यो सम्भव छैन । कांग्रेसमा आउन चाहनेहरूले भरोसा गर्नलायक नेतृत्व देखिरहेका छैनन् । कुनै व्यक्तिले रूख चिह्नमा भोट दिँदा त्यसको अधिकतम लाभ पाउने पार्टीप्रमुखले हो, त्यही प्रमुखबाट केही आशा नहुने भएपछि किन रूखलाई भोट दिने ? वर्तमान नेतृत्वलाई अगाडि लगाएर कांग्रेसको संगठन सुदृढ हुन सक्दैन । बटम लाइन यही हो । नयाँ मान्छे कांग्रेसमा आउँदै गर्दा त्यसको लाभांश पाउने र रजगज गर्ने नेता पुरानै हुन्छन् भने किन कोही कांग्रेसमा आउने ? विकल्प खोज्छ नि उसले ! त्यसैले पार्टीको रूपान्तरण वा पुस्तान्तरणको बाटो बहुमतको दम्भले नभएर अन्तर्मनको आवाज र नैतिकताले मात्र खोल्न सक्छ । जसको नीति उसको नेतृत्व चलिआएको मान्यता हो । त्यही कारण कांग्रेस नेताहरूले निर्णय प्रक्रियामा सभापतिलाई सहज बनाउने वातावरण बनाएका हुन् । कांग्रेसले बीपी र गिरिजाप्रसादका पालामा भन्दा सुविधाजनक स्थानमा हुँदा पनि सही दिशा पाउन नसकेको दोष देउवालाई जान्छ । यो अतिरञ्जना नभएर वस्तुगत यथार्थ हो । अब उनले सभापति र संसदीय दलको नेताको बोझबाट विश्राम लिनैपर्छ । कांग्रेसका लागि नीति अधिवेशन, महासमितिभन्दा एउटा चिन्तन शिविर जरुरी छ मिसन २०८३ का लागि, जतिखेर कांग्रेस आफ्नै तागतमा पहिलो शक्ति बन्न सकोस् । इतिहासमा गल्ती स्वीकार गरेर कोही पनि सानो भएको छैन तर गल्ती दोहोर्याएर धेरै नेता इतिहासमा मजाकको पात्र भने बनेका छन् । मूल्यमान्यताको क्षयीकरण कसरी रोक्ने, त्यो आजको चिन्तनको विषय हुनुपर्छ । त्यसको प्रारम्भीक अपेक्षा अग्रणी पार्टी कांग्रेसबाट गरिनु स्वाभाविक हो । धारा ७६(५) अन्तर्गत देउवा प्रधानमन्त्री बन्नु मनासिब थिएन, उनले त्यति बेलै विकल्प दिनुपर्थ्यो । यी सबै समस्याको जड हो नेपाली राजनीतिमा बहिर्गमनको स्थापित मान्यता नहुनु । नैतिकताको प्रवर्द्धन कसरी हुन्छ, यसबारे धेरै खोतल्न जरुरी छ । फगत अंकगणितीय बहुमत र अल्पमतको चिन्तनले नैतिकता प्रदर्शित गर्न बन्देज गर्छ । कुनै पनि जीवन्त पार्टी इतिहासको गतिशील हतियार बन्नुपर्छ, निर्लज्ज नेतृत्वको व्यक्तिगत अहम् साध्ने औजार होइन ।"
विकास चाहने राजा,"इतिहास लिपिबद्ध नै हुन्छ भन्ने छैन । पुराना घटना तथा पात्र जुगौंजुगसम्म रहेका कैयौं उदाहरण छन् । राजा वीरेन्द्र शाहको सम्झना पनि नेपाली लगायत उहाँका समीपमा भएका विदेशीहरूले बारम्बार गर्छन् । पंक्तिकार २०२२ जुलाईअगस्टमा अमेरिकाको बस्टनमा केही दिन रहँदा, संयोगवश ८० वर्ष जतिका एक व्यापारीसँग भेट भयो । म नेपाली हुँ भन्दा उनले राजा वीरेन्द्रबाट कुरा सुरु गरे । वीरेन्द्र एक प्रखर राष्ट्रवादी र प्रजातान्त्रिक राजा थिए, सधैं नेपाल र नेपालीका बारे चिन्तन गर्ने, विश्व राजनीतिमा चाख राख्ने तथा साधारण परिवेशमा पनि रमाएर बस्न सक्ने राजा थिए रे हो भनेर सोधे । पंक्तिकारले राजा वीरेन्द्रको अंगरक्षकका रूपमा २० वर्षसम्म सेवा गरेको भन्दा सुरुमा उनले पत्याएनन् । केही बेरपछि सन् १९८३ मा अमेरिकाको राजकीय भ्रमणका अवसरमा ह्वाइट हाउसको कार्यक्रममा अमेरिकी राष्ट्रपति रोनल्ड रिगन र राजा वीरेन्द्रको पछाडि पंक्तिकार उपस्थित रहेको भिडियो युट्युबमा देखाउँदा उनी अवाक् भए र भने, आज यो प्रसंग यहीँ रोकौं । भोलि बिहान मेरोमा ब्रेकफास्टका लागि आउन सक्नुहुन्छ ? मैले उनको निमन्त्रणा स्विकारें । उनले मेरी श्रीमती, छोरा र बुहारीलाई पनि ब्रेकफास्टमा ल्याउनू भने । भोलिपल्ट सबेरै हामी उनको घर गयौं । तालको किनारमा अवस्थित घर भव्य थियो । ब्रेकफास्टपछि मेरी श्रीमती, छोरा र बुहारीलाई तालमा घुमाउन उनले निजी डुङ्गाको प्रबन्ध गरे । अफिसजस्तो देखिने उनको कोठामा दुई जना मात्र भएपछि अघिल्लो दिनको सन्दर्भ निस्कियो । हार्वर्ड विश्वविद्यालयका ट्युटरले सन् २००७ मा प्रकाशित गरेको डेमोक्रटाइजिङ मोनार्क टेबलबाट निकालेर देखाए । मैले यो किताब पढिसकेको छु भन्दा उनी छक्क परेका थिए । पंक्तिकारको सम्पर्कमा आएका यस्ता अरू विदेशीले पनि कुराकानीका क्रममा राजा वीरेन्द्रबारे जिज्ञासा राख्छन् । धेरैले त परिचय दिनेबित्तिकै तपार्इं राजा वीरेन्द्रसँगै हुनुहुन्थ्यो होइन ? भनिहाल्छन् । यस कुराले मलाई गौरवबोध हुन्छ । यस्तै कुराकानी २०७९ असोज ३० मा काठमाडौंको धुम्बाराहीस्थित हेम्स अस्पतालका कान सम्बन्धी विशेषज्ञ प्रकाश काफ्लेसँग पनि भयो । कान देखाउन उनको कोठामा पस्नेबित्तिकै तपाईंलाई नामैले चिनिसकें भने । राजा वीरेन्द्रको प्रशंसा गर्दै उनले कमजोरीका बारेमा पनि बताए । त्यति बेला राजा वीरेन्द्रले चाहेका र गरेका भए नेपालमा धेरै विकास भैसक्थ्यो भने । असल राजा भएर पनि किन विकास गर्न अगाडि नबढेको भनेर जिज्ञासा राखे । क्लिनिकमा बिरामीको लाम हुँदा पनि निकै बेर उनीसँग यस विषयमा कुराकानी भयो । राजा वीरेन्द्रमा नेपाल र नेपालीप्रति असाधारण माया हुँदाहुँदै उहाँले चाहे जतिका काम हुन र गर्न नसक्नुका कैयौं कारण छन्, जसको चर्चा यो लेखको मूल विषय होइन । देशको समग्र विकास एउटा राजाले मात्र गरेर हुँदैन भन्नेमा उहाँ प्रस्ट हुनुहुन्थ्यो । यसका लागि सबै तह र तप्काका जिम्मेवार व्यक्ति तथा निकायहरूले राजासँगसँगै नियमकानुन अन्तर्गत रहेर इमानदारी देखाउनैपर्छ भन्नुहुन्थ्यो । राजाले चौतारीका रूपमा सबैलाई छहारी दिएर प्रणालीलाई व्यवस्थित गराउने मात्र हो भन्ने धारणा बारम्बार प्रकट गर्नुहुन्थ्यो । यो विचारले नै राजा वीरेन्द्रलाई सबैले प्रजातान्त्रिक राजा भनेका हुन् भन्ने लाग्छ । तर जिम्मेवार पद सम्हालेका, राजाका विश्वासपात्र भनाउँदा केही व्यक्तिले नेपाल जहिले अस्थिर रहोस् भन्ने चाहना राख्छन्, बाह्य र आन्तरिक षड्यन्त्रकारी शक्तिको उक्साहटमा हो वा अज्ञानताले । नेपालको द्रुतगतिमा विकास गर्ने राजा वीरेन्द्रको चाहनामा विभिन्न तगारो आइपर्यो । उदाहरणका लागि २०२८ सालमा वीरेन्द्र राजा भएपछिको एक वर्षमा उहाँकै अध्यक्षतामा राष्ट्रिय विकास परिषद् गठन गरी विकासमा सबैलाई समेटेर अगाडि बढ्न खोजियो । तर त्यतिबेलाका पञ्चायती व्यवस्थाकै हस्ती भनाउँदाहरूबाट पनि कालो टीका लगाएर काठमाडौंमा भूमिगत गिरोह भन्दै घुमाउरो पाराले राजा वीरेन्द्रको समग्र देश निर्माणको सोचलाई अवरोध पुर्याउने आशयको भाषण पंक्तिकार त्रिचन्द्र कलेजको विद्यार्थी हुँदा सुनेकै हो । यति मात्र नभई पञ्चायतकालका एक प्रधानमन्त्री दिल्ली भएर युरोप जाँदा राजा वीरेन्द्रले दिल्लीमा कसैलाई नभेट्नू भन्दा पनि भारतका तत्कालीन प्रधानमन्त्रीलाई भेटेको सूचना राजालाई प्राप्त भयो । त्यसपछि उहाँले युरोपबाट फर्कनेबित्तिकै प्रधानमन्त्रीलाई हटाउनुभयो । राजा वीरेन्द्रको कार्यकालमा जनताले चाहेजति विकास हुन नसके पनि राष्ट्र र राष्टियता कहिल्यै डगमगाउन पाएन । उहाँले जे काम पनि सुझबुझका साथ गर्नुहुन्थ्यो । यसको उदाहरणका रूपमा विश्वेश्वरप्रसाद कोइराला मुद्दालाई लिन सकिन्छ । कोइराला २०३३ पुस १६ गते राष्ट्रिय मेलमिलापको सिद्धान्त अनुरूप नेपाल आउन खोज्दा केही व्यक्तिले राजा वीरेन्द्र अप्रजातान्त्रिक घेराभित्र छन्, तपार्इंलाई मृत्युदण्ड हुन सक्छ भनेका थिए । तर, त्यस्तो केही भएन । राजा वीरेन्द्रको बोली र व्यवहारमा राष्ट्र, राष्ट्रियता र प्रजातन्त्र थियो । यो कुरा बहुदलीय व्यवस्थाका दरिलो संरक्षकका रूपमा उहाँका कैयौं सन्देशमा देखिन्छ । जस्तो, २०५३ माघ १८ मा भएको गद्दी आरोहणको रजत महोत्सव समारोहमा उहाँले हाम्रो सम्पूर्ण अभ्यास, संस्कार र व्यवहार प्रजातान्त्रिक आधार, मूल्य मान्यताभित्र हुनु जरुरी छ । बहुदलीय व्यवस्थामा दलहरूबीच विभिन्न किसिममा मतान्तर हुनु स्वाभाविकै भए पनि राष्ट्रिय सरोकारका विषयमा दलीय दृष्टिकोणबाट माथि उठी राष्ट्रिय सहमतिमा पुग्नु आवश्यक हुन्छ भन्नुभएको थियो । राष्ट्रको मियोका रूपमा उभिन सक्ने र उभिने नेतृत्व आज यो देशमा कहाँ छ ? आज राजनीतिक नेतृत्व सत्ता, शक्ति र स्वार्थ पूरा हुन्छ भने जता पनि ढल्किन्छ । संविधानका कैयौं प्रतिबद्धता व्यवहारमा उल्लंघन भएका छन् । यही कारण व्यवस्थापिका, कार्यपालिका तथा न्यायपालिका राजनीतिक दल तथा नेताहरूको खेलौनाजस्तो भएका छन् । राजा वीरेन्द्रका अंगरक्षक रहेका धमला नेपाली सेनाका अवकाशप्राप्त उपरथी हुन् ।"
"पञ्जाबमा नेपाली मजदुर बन्धक, एकको मृत्यु","अबधेशकुमार झा (बरमझिया, सप्तरी)सप्तरीको कञ्चनरूप नगरपालिका२ बरमझियास्थित रामटोलबाट १४ जना दसैंलगत्तै भारतको पञ्जाब हिँडेका थिए । उनीहरू अधिकांश दलित चमार र केही मुस्लिम समुदायका हुन् । धान सुकाउने काममा मासिक १० हजार भारु तलब हुने भन्दै उनीहरूलाई लैजाने थिए, स्थानीय लक्ष्मी दास र इनरजित यादव । यसरी जानेमध्येका ५४ वर्षीय लखन रामको आइतबार मृत्यु भएपछि उनीहरूलाई बँधुवा मजदुरको हैसियतमा काम गराउँदै यातनासमेत दिने गरेको खुलेको छ । बिहानदेखि राति अबेरसम्म काम गरेर फर्केपछि ओछ्यानमा सुतेकै बखत काकाले ज्यान गुमाउनुपर्यो, भतिजा नरेश रामले बताए । लखनसहितका मजदुर पञ्जाबको समानामा रहेको मित्तल राइस सेलर मिलमा कार्यरत थिए । दसैंलगत्तै हिँडेका उनीहरूलाई सुरुमा बरमझियाबाट म्याजिक गाडीमा राखेर सप्तरीसित जोडिएको नेपालभारत सिमाना कुनौली पुर्याइएको थियो । बिहारको कुनौली बजारबाट टेम्पोमा निर्मली पुर्याएपछि त्यहाँ ६ दिनसम्म राखियो । त्यसपछि दुईतले बस ल्याए, त्यसमा नेपालकै विभिन्न ठाउँबाट ल्याइएका १ सय ८० जनालाई चढाए, बरमझियाबाट जानेमध्येका पंकज रामले भने, बीचमा घण्टौं रोक्दै बस्दै ६ दिनपछि पञ्जाब पुर्याए । उनीहरूका अनुसार कामको सुरुवाती दिनदेखि नै कामदारमाथि अमानवीय व्यवहार सुरु भएको थियो । काम त धान सुकाउने र बोरामा हालेर राख्ने थियो तर बिहान ६ देखि राति १२१ बजेसम्म काममा लगाए, पंकजले सुनाए, राति १ बजे कोठा पुग्दा कहिले नुनसँग त कहिले आलुचटनीसँग भात दिन्थे । राति कोठामा ताला लगाएर राख्थे । पिसाब लाग्दा पनि कोठा नखोल्दा हामी सुतेकै कोठामा गर्थ्यौं । केही बोल्यो कि कुटिहाल्थे । काम सुरु गरेकै दिनदेखि १८ घण्टा काम गराउने, कोठामा ताला लगाएर राख्ने, राम्ररी खाना नदिने र यातना दिने गरेको उनी बताउँछन् । ठेकेदार, मुन्सीलगायत सेलर मिलका स्टाफको अमानवीय व्यवहारपछि बरमझियाबाट गएको समूहका चार जना पाँचौं दिनमा भागेका थिए । मिल घेरिएको १० फिट उचाइको पर्खाल थियो, रूखबाट पर्खाल नाघेर भाग्यौं, अनि कुल क्षेत्र पुग्यौं, पंकजले भने । उनीसहित सुरेश राम, राजेश राम र ममताज मियाँ भागेका थिए । नयाँ ठाउँमा पुगेका उनीहरूले १० दिनसम्म काम गरे तर श्रमअनुसार पैसा पाएनन् । लेबरको काम गरिरहेका उनीहरू एक हजार रुपैयाँ पाएपछि घर फर्किएका थिए । एक हजार त बाटोमै सकियो, सुरेशले भने, पछि बिनाटिकट ट्रेनमा चढ्यौं, टिकट चेक गर्ने अधिकारी आउँदा एउटा डिब्बाबाट अर्कोमा चढ्दै छल्दै दरभंगासम्म पुग्यौं । दरभंगाबाट जेनतेन कुनौली नाका पुगेका चारै जना त्यहाँबाट पैदलै बरमझियास्थित घर आइपुगेका थिए । उनीहरूपछि नरेश राम र निराज शेख पनि भागेका थिए, तर उनीहरू नजिकै पक्राउ परे । त्यसपछि दुई दिनसम्म पटकपटक चिर्पटले हान्दै यातना दिए, लखनको शव लिएर फर्किएका देवसुन्दर रामले भने, फेरि भाग्ने प्रयास गरे मारिदिने धम्की पनि दिए । चार जना साथीहरू भागेपछि आफूहरूमाथि थप यातना दिने काम भएको उनको भनाइ छ । खानको राम्रो व्यवस्था त थिएन नै उनीहरू बोरामै सुत्थे । ओछ्याउने पनि बोरा अनि ओढ्ने पनि बोरा, देवसुन्दरले भने, जाडो लाग्यो कि के भयो लखन ओछ्यानबाट उठ्नै सकेनन् । कामबाट फर्किएर सुतेका लखनको आइतबार बिहानीपख सुतेकै ठाउँमा मृत्यु भएको थियो । ठेकेदार र मिलका स्टाफले पञ्जाबमै उनको अन्त्येष्टि गर्न दबाब दिएका थिए । तर, रोजगारीका लागि कुबेत जान काठमाडौं पुगेका लखनका जेठा छोरा बद्रीलाई फोन गरेपछि उनले बुवाको शव नेपाल नपठाए उजुरी गर्ने बताएपछि मिलका मालिक शव पठाउन राजी भएको देवसुन्दरले बताए । शव लिएर देवसुन्दरसँगै नरेश पनि घर आएका छन् । चार जना पाँच दिनमै भागे, लखनको शव लिएर हामी दुई जना आयौं, बरमझियाकै निराज शेख, रहिम शेख र किशोरी राम अझै त्यहाँ बन्धक अवस्थामै छन्, देवसुन्दरले भने । बाँकी केही मिलबाट भागेर सम्पर्कमै छैनन् । उनका अनुसार किशोरीको स्वास्थ्य अवस्था खराब छ । उनको खुट्टा सुन्निएको छ भने मुखबाट रगत आउने समस्या छ । मेरो पतिसँग न फोन सम्पर्कसमेत गर्न दिएको छैन, किशोरीकी श्रीमती करियाही देवीले भनिन्, त्यहाँबाट कसरी निकाल्ने हो, सरकारले सहयोग गरिदिनुपर्यो । मृतक लखनका श्रीमती, दुई छोरा र बुहारी छन् । ८६ वर्षीया वृद्ध आमा बौकीदेवी शव आएपछि छिनछिनमा मूर्च्छित हुने गरेकी छन् । म बाँचेकै छु, छोराको शव देख्नुपर्यो, उनले भनिन्, मेरो छोराको यस्तो अवस्थामा पुर्याउनेलाई कारबाही गराइदिनू । किरिया बसेका लखनका जेठा छोरा बद्रीको कुवेत जाने सपना पनि तत्कालका लागि समाप्त भएको छ । कान्छा छोरा पनि वैदेशिक रोजगारीबाट फर्किएका छन् । मेरो बुबालाई न त खाना राम्ररी दिन्थ्यो न समयमै सुत्नुहुन्थ्यो, बद्रीले भने, बुबाको मृत्यु स्वाभाविक होइन, श्रम शोषण र शारीरिक यातना दिने ठेकेदारलाई कारबाही हुनुपर्छ ।यसैबीच, मृतक लखनका परिवार, यातना भोगेर आएकाहरूले बुधबार इलाका प्रहरी कार्यालय कञ्चनपुरमा जाहेरी दिँदै आफूहरूलाई लैजानेमाथि कारबाहीको माग गरेका छन् । कञ्चनरूप९ का इनरजित यादव र वडा नम्बर ३ का लक्ष्मी दासविरुद्ध उनीहरूले उजुरी दिएका हुन् । जिल्ला प्रहरी कार्यालय सप्तरीका प्रवक्ता डीएसपी नरेशकुमार सिंहले उजुरी आएकाले थप विवरण बुझ्ने काम भइरहेको बताए ।"
पोखरेल महान्यायाधिवक्ता नियुक्त,"काठमाडौं (कास) अधिवक्ता दीनमणि पोखरेल महान्यायाधिवक्ता नियुक्त भएका छन् । प्रधानमन्त्री पुष्पकमल दाहाल प्रचण्डको सिफारिसमा राष्ट्रपति विद्यादेवी भण्डारीले पोखरेललाई बुधबार नियुक्त गरेकी हुन् । राष्ट्रपति कार्यालयका प्रवक्ता सागर आचार्यले प्रेस विज्ञप्ति जारी गर्दै नियुक्तिबारे जानकारी दिएका हुन् । संवैधानिक कानुनका जानकार अधिवक्ता पोखरेलले बौद्धिक सम्पत्ति सम्बन्धी कानुनमा विद्यावारिधि गरेका छन् । सरकारको मुख्य कानुनी सल्लाहकार रहने महान्यायाधिवक्ता प्रधानमन्त्रीले चाहेको अवधिसम्म आफ्नो पदमा बहाल रहने व्यवस्था संविधानमा छ । संवैधानिक एवं कानुनी विषयमा नेपाल सरकार र सरकारले तोकिदिएको अन्य अधिकारीलाई राय सल्लाह दिनु महान्यायाधिवक्ताको कर्तव्य हुन्छ । नेपाल सरकारको हक, हित वा सरोकार निहित रहेको मुद्दामा अदालतमा प्रतिनिधित्व महान्यायाधिवक्ता वा मातहतका सरकारी वकिलबाट हुन्छ । कुनै अदालतमा नेपाल सरकारका तर्फबाट मुद्दा चलाउने वा नचलाउने भन्ने अन्तिम निर्णय गर्ने अधिकार पनि महान्यायाधिवक्तालाई हुन्छ । नेपाल सरकारका तर्फबाट दायर भएको मुद्दा फिर्ता लिँदा पनि महान्यायाधिवक्ताको राय लिनुपर्छ ।"
मूल्य नतोक्दा उधारोमै उखु बेच्दै किसान,"समर्थन मूल्य निर्धारण गर्न एक पटक बैठक बस्यो तर कहिले तोकिने यकिन छैन । क्रसिङ सुरु भएकाले गत वर्षकै मूल्यमा खरिद गरिरहेका छौं, अग्रवालले भने, विगतको भन्दा मूल्य बढाउने निर्णय भएको छ । सरकारले निर्णय गरेपछि कार्यान्वयन हुन्छ । उखु मुख्यतः सर्लाही, मोरङ, सिरहा, धनुषा, महोत्तरी, रौतहट, बारा, पर्सा, पश्चिम नवपरासी, कैलाली, कञ्चनपुरमा खेती गरिन्छ । तर, समयमै भुक्तानी नपाउँदा किसानहरू निरुत्साहित भइरहेको महासंघको भनाइ छ । उखु खेती र उत्पादन हरेक वर्ष घट्दो क्रममा छ, अध्यक्ष मैनालीले भने ।"
अर्थतन्त्रको चुनौतीलाई अवसरमा बदल्छौं,"व्यवसायीको आन्दोलन स्थगित ब्याजदर वृद्धि र चालु कर्जासम्बन्धी मार्गदर्शनविरुद्ध झन्डै दर्जन जिल्लामा जारी उद्योगी व्यवसायीको आन्दोलन स्थगन भएको छ । उपप्रधान तथा अर्थमन्त्री विष्णु पौडेलको आग्रहमा उद्योगी व्यवसायीहरूले बुधबारदेखि सबै आन्दोलन स्थगन गरेका उद्योग वाणिज्य महासंघकी पूर्वअध्यक्ष भवानी राणाले बताइन् ।अर्थमन्त्रीज्यूले म भर्खर आएको छु, समस्याबारे बुझ्न केही समय दिनुस् भनेपछि जिल्लाका साथीहरूले आन्दोलन स्थगन गर्नुभएको छ, उनले भनिन्, विराटनगरका साथीहरूले आन्दोलन रोकेरै वार्ताका लागि काठमाडौं आउनुभएको थियो । बाँकी जिल्लामा आन्दोलन जारी नै थियो । अब ती जिल्लाको आन्दोलन पनि स्थगन भएको हो । अर्थमन्त्री पौडेल र गभर्नर महाप्रसाद अधिकारी सहभागी वार्तामा उहाँहरूबाट संयुक्त रूपमा व्यवसायीका समस्या सम्बोधन गर्ने प्रतिबद्धता आएपछि आन्दोलन रोकिएको उनले जानकारी दिइन् ।करिब एक वर्षयता हुँदै आएको बैंकको ब्याजमा अप्राकृतिक वृद्धि, पुनर्कर्जा फिर्ता, लगानीयोग्य पुँजी अभाव, तरलतामा कमी, आधार दर वृद्धि, आधार दरमा मनपरी प्रिमियम दर थप गर्ने अभ्यास, आयातमा अवरोध, शतप्रतिशत मार्जिनलगायत व्यवस्थाको विरोध गर्दै उद्योगी व्यवसायीले आन्दोलन सुरु गरेका थिए । आन्दोलित उद्योगी व्यवसायीलाई अर्थमन्त्री पौडेलले वार्ताका लागि बोलाएपछि बुधबार वार्ता भएको हो । वार्तामा विराटनगर, वीरगन्ज, काठमाडौं, भैरहवा र नेपालगन्जसहित जिल्ला, नगर र महासंघका वस्तुगत संघका प्रतिनिधि सहभागी भएका थिए । एकल अंकको ब्याजदर कायम हुनुपर्ने, सीडी अनुपात हटाएर पुरानै सीसीडी कायम गर्नुपर्ने, चालु पुँजी कर्जासम्बन्धी मार्गदर्शन खारेज गरिनु पर्नेलगायत माग व्यवसायीहरूले राखेका थिए ।"
नेप्लिज मार्केटिङ एसोसिएसनको तीन संस्थासँग सम्झौता,"काठमाडौं (कास) नेप्लिज मार्केटिङ एसोसिएसनले नेपाल उद्योग परिसंघ (सीएनआई), राष्ट्रिय आविष्कार केन्द्र र एस इन्स्टिच्युट अफ म्यानेजमेन्टसँग छुट्टाछुट्टै सम्झौता गरेको छ । एसोसिएसनका तर्फबाट अध्यक्ष महेश स्वाँर र सीएनआईका तर्फबाट राजबहादुर शाही, एस इन्स्टिच्युट अफ म्यानेजमेन्टबाट अभिषेक कार्की, राष्ट्रिय आविष्कार केन्द्रबाट महावीर पुनले बुधबार सम्झौतापत्रमा हस्ताक्षर गरे । सम्झौताअनुसार एसोसिएसनले सीएनआईको मेक इन नेपाल अभियान, सीएनआईकै युवा उद्यमी मञ्चको स्टार्टअप क्याम्पेन, इन्क्युबेसन सेन्टरलगायतको मार्केटिङ ब्रान्डिङ र प्याकेजिङको काममा सहयोग गर्ने छ । एस इन्स्टिच्युट अफ म्यानेजमेन्टलाई बजारीकरण गर्न र राष्ट्रिय आविष्कार केन्द्रलाई कृषि औजार अनुसन्धान र बजारीकरणमा सहयोग गर्ने एसोसिएसनका अध्यक्ष स्वाँरले बताए । एसोसिएसनको सरकार र सरकारी निकायसँग सहकार्य गरेर मुलुकबाहिर समेत बजारीकरण प्रवर्द्धनको उद्देश्य रहेको उनले स्पष्ट पारे । यसैबीच, एसोसिएसनले डिजिटल मार्केटिङ ट्रेनिङको दोस्रो संस्करणका साथै पहिलो वार्षिकोत्सव पनि सम्पन्न गरेको छ । भारत र बंगलादेशका प्रशिक्षक मार्फत उक्त तालिम दिइएको थियो ।"
अर्थ संक्षेप,"क्यान महासंघ अध्यक्षमा पोदारकाठमाडौं (कास) कम्प्युटर एसोसिएसन नेपाल महासंघ (क्यान) को अध्यक्षमा रणजित कुमार पोदार सर्वसम्मत भएका छन् । महासंघको काठमाडौंमा भएको २९ औं वार्षिक साधारणसभा र १४ औं महाधिवेशनले पोदारको नेतृत्वमा ४३ सदस्यीय कार्यसमिति चयन गरेको हो । महासंघको वरिष्ठ उपाध्यक्षमा खुशल रेग्मी, उपाध्यक्षमा संस्थागत समूहबाट राजेन्द्रप्रसाद अर्याल, महिला समूहबाट सरिता सिंह, जिल्ला शाखा समूहबाट हर्कबहादुर सेटी र ध्रुवराज शर्मा (सुदीप) र महासचिवमा चिरञ्जीवी अधिकारी चुनिएका छन् । सूचना प्रविधि क्षेत्रमा आबद्ध पेसाकर्मी, विद्यार्थी, व्यवसायी तथा सम्बन्धित निकायसँग समन्वय गरी यस क्षेत्रको उल्लेखनीय विकास गर्न महासंघले पहलकदमी लिने अध्यक्ष पोदारले बताए ।एक्कोर समूहले ॅमर्क्योर काठमाडौं होटल बनाउनेकाठमाडौं (कास) दि मेट्रोपोलिटन होटल प्रालि र एक्कोर इन्डिया एन्ड साउथ एसियाबीच नेपालमा होटल निर्माण गर्ने सम्झौता भएको छ । सम्झौताअनुसार एक्कोर समूहले दि मेट्रोपोलिटन होटल प्रालिमार्फत काठमाडौंमा १०२ कोठाको सुविधासम्पन्न होटल मर्क्योर काठमाडौं मा लगानी गर्नेछ । त्रिभुवन अन्तर्राष्ट्रिय विमानस्थलबाट छोटो दूरीमा पर्ने तथा पशुपतिनाथ, स्वयम्भूनाथलगायत सम्पदास्थलमा पनि सहजै पुग्न सकिने स्थानमा होटल निर्माण गरिने जनाइएको छ । व्यवसायीहरू देशबन्धु बस्नेत, विजया बि मल्ल र राजेन्द्र राउत होटलको प्रवर्द्धन गर्न स्थापना गरिएको दि मेट्रोपोलिटन होटलका सञ्चालक हुन् । होटलमा उच्च स्तरको आवासीय सुविधा, रेष्टुरेन्ट, बार, फिटनेस सेन्टर, स्वीमिङ पुललगायतको सुविधा रहनेछ । एक्कोर समूहको भारत, मध्यपूर्व, अफ्रिकी क्षेत्रका विभिन्न मुलुकका ४३० भन्दा बढी होटलमा लगानी छ ।सूर्य लाइफ र ज्योति लाइफको एकीकृत कारोबार सुरुकाठमाडौं (कास) सूर्य लाइफ इन्स्योरेन्स र ज्योति लाइफ इन्स्योरेन्स गाभित्रएर बनेको सूर्यज्योति लाइफ इन्स्योरेन्सले एकीकृत कारोबार सुरु गरेको छ । मर्जरमा जान गत असारमा प्रारम्भिक सम्झौता गरेका दुवै कम्पनीले गाभिएर एकीकृत कारोबारसमेत गर्न थालेका हुन् । कारोबार सुरु गरेको २ दिनमै हजारभन्दा धेरै पोलिसी जारी गरेको कम्पनीले दाबी गरेको छ । मर्जरपश्चात् बनेको कम्पनीको चुक्ता पुँजी ४ अर्ब ५४ करोड, जीवन बीमाकोष २२ अर्ब र लगानी २८ अर्ब रुपैयाँ पुगेको छ । योसँगै कम्पनी चुक्ता पुँजीमा मुलुककै तेश्रो ठूलो बीमा कम्पनी बनेको छ ।ॅमेरो भ्वाइस युनिभर्स र ॅमेरो डान्स युनिभर्स हुनेकाठमाडौं (कास) इन्ट्रा नेसनल वेलफेयर एन्ड सपोर्ट फाउन्डेसन अफ अमेरिकाले अन्तर्राष्ट्रिय स्तरको रियालिटी शो मेरो भ्वाइस यूनिभर्स र मेरो डान्स यूनिभर्स आयोजना गर्ने भएको छ । घोषणा समारोहमा फाउन्डेसनले प्रतियोगितामा सहभागी हुन १८ वर्षभन्दा माथिका विश्वभरका नेपालीले इन्ट्रा नेसनल एपमार्फत आवेदन दिन सक्ने जनाएको छ । जसका लागि जनवरी अन्तिमसम्मको समय तोकिएको छ । प्रारम्भिक छनोट प्रक्रियापछि फाउन्डेसनले विश्वका विभिन्न स्थानमा अडिसन लिनेछ । मेरो भ्वाइस यूनिभर्सको निर्णायकमा सुरेश अधिकारी, शिव परियार, अन्जु पन्त, सुजाता बर्मा, पुष्पन प्रधान रहनेछन् भने मेरो डान्स यूनिभर्समा मिथिला शर्मा, दिलीप रायमाझी, शंकर बिसी, केकी अधिकारी, प्रियंका कार्की र नरमन राई रहने आयोजकले जनाएको छ । दुवैतर्फका विजेताले जनही एक करोड रुपैयाँ, फस्ट रनरअपले ३० लाख र सेकेन्ड रनरअपले २० लाख रुपैयाँ पुरस्कार पाउनेछन् ।"
चिनियाँलाई प्रवेश निषेध गर्ने अमेरिकाको तयारी,"वासिङ्टन (एजेन्सी) अमेरिकाले चीनबाट आउने यात्रुहरूलाई प्रतिबन्ध लगाउने तयारी गरेको छ । चीनले जनवरी ८ देखि आफ्नो देश प्रवेश गर्ने विदेशी यात्रुहरू क्वारेन्टिनमा बस्नु नपर्ने घोषणा गरेसँगै अमेरिकाले नयाँ निर्णय गर्न लागेको हो । अमेरिकी अधिकारीहरूले पछिल्लो समय चीनमा कोरोना भाइरस संक्रमितको संख्या निकै बढिरहेको र यसबारेको सूचनामा पारदर्शिता नभएका कारण नयाँ नियम ल्याउन बाध्य भएको जनाएका छन् । कोरोना भाइरसको संक्रमणमा आएको तीव्रता र तथ्यांक पारदर्शिता नभएको अवस्थाप्रति अन्तर्राष्ट्रिय समुदायको चासो निकै बढेको छ, एक अमेरिकी उच्च अधिकारीले भनेका छन् । चीनमा बढ्दो संक्रमणप्रति चिन्तित जापान, मलेसिया र ताइवानले यसअघि नै चीनबाट आउने यात्रुहरूका हकमा कडा नियम जारी गरिसकेका छन् । ती देशले चीनबाट आउने यात्रुको कोरोना रिपोर्ट नेगेटिभ हुनुपर्नेलगायतका नियम ल्याएका हुन् । चीनले भने कोरोनासम्बन्धी नियमहरू वैज्ञानिक आधारमा जारी गरिनुपर्ने बताएको छ । चिनियाँ विदेश मन्त्रालयका प्रवक्ता वाङ वेनबिनले पश्चिमा देश र सञ्चारमाध्यमहरूले स्थितिलाई बढी उछालेका र कोरोनासम्बन्धी चिनियाँ नयाँ नीतिको गलत व्याख्या गरेको आरोप लगाएका छन् । भारतले पनि चीनबाट आउने यात्रुका लागि नियमहरू कडा पार्न लागेको भारतीय सञ्चारमाध्यमहरूले जनाएका छन् । तर भारतले भने चीनको निर्णय सार्वजनिक हुनुभन्दा अघि नै यात्रुहरूका लागि नियम कडा पार्ने तयारी गरिसकेको जनाइएको छ । चीनले मंगलबार एक घोषणा गर्दै आफ्नो देश प्रवेश गर्ने विदेशीहरू जनवरी ८ देखि क्वारेन्टिनमा बस्नु नपर्ने जनाएको थियो । सन् २०२० को मार्चयता चीन प्रवेश गर्ने सबै यात्रुलाई अनिवार्य तीन साता क्वारेन्टिनमा बस्नुपर्ने नियम लगाइएको थियो । जुन पछिल्लो समय पाँच दिनमा झारिएको थियो । तर जनवरी ८ देखि भने अनिवार्य क्वारेन्टिनको व्यवस्था अन्त्य गरिएको हो । भाइरसको संक्रमण फैलिएसँगै शून्य कोभिड नीति अन्तर्गत लगाइएका प्रतिबन्धहरू पछिल्लो दिनमा चीनले शृंखलाबद्ध रूपमा हटाउँदै आएको छ । तर पछिल्ला दिनमा चीनका कतिपय सहरमा कोरोना संक्रमणका घटनामा तीव्र रूपमा वृद्धि भएको जनाइएको छ । जसका कारण अमेरिकासँगै भारत, जापान, मलेसिया, ताइवानलगायतका देशले चीनबाट आउने यात्रुका लागि नियमहरू कडा पारेका हुन् । पछिल्ला दुई सातायता चिनियाँ स्वास्थ्यकर्मीहरूले चीनमा संक्रमण बढिरहेको र त्यससँग जुध्न आफूहरूले संघर्ष गरिरहेको बताउँदै आएका छन् । नयाँ सबभेरिएन्ट बीएफ७ तीव्र रूपमा फैलिएको र त्यसका कारण अस्पतालहरूमा भीड बढेको उनीहरूको भनाइ छ । गत साता विश्व स्वास्थ्य संगठन (डब्लूएचओ) ले चीनका अस्पतालहरू संक्रमितले भरिन थालेका जनाएको थियो । संगठनको आपत्कालीन विभागका प्रमुख माइकल र्यानले चिनियाँ अस्पतालका सघन उपचार कक्ष (आईसीयू) भरिएका जस्तो देखिएको जनाएका थिए । डब्लूएचओका महानिर्देशक टेड्रोस एड्हानोम गेहब्रेयससले चीनमा बढिरहेको संक्रमण चिन्ताजनक भएको बताउँदै संक्रमणको गम्भीरता, अस्पताल भर्ना दर र आईसीयूको आवश्यकताबारे तथ्यांक उपलब्ध गराउन चीन सरकारसँग आग्रह गरेका थिए । त्यसका साथै, खोपको प्रयोग व्यापक पार्नुपर्ने संगठनको भनाइ छ । चीनले कोरोनाविरुद्धको आफ्नै देशमा उत्पादन गरेको खोप प्रयोग गर्दै आएको छ । तर उक्त खोप अन्य देशमा उत्पादित खोपको तुलनामा कम प्रभावकारी भएको विज्ञहरूको आशंका छ । तीन वर्षदेखि चीनले भाइरस परीक्षण र कडा लकडाउनमा जोड दिएको भए पनि त्यही रूपमा खोप लगाउने काम भने हुन सकेको छैन । संक्रमण दर बढेको भए पनि मृत्युदर भने नबढेको चिनियाँ अधिकारीहरूको भनाइ छ । तर चीनको सरकारी निकायले केही दिनयता कोरोनासम्बन्धी तथ्यांक सार्वजनिक गर्न छाडेका कारण संक्रमित र ज्यान गुमाएकाहरूको संख्या थाहा हुन सकेको छैन । गत साता सार्वजनिक तथ्यांकमा राजधानी बेइजिङमा दैनिक ४ हजारभन्दा बढी संक्रमित हुने गरेका जनाइएको थियो । कोरोना भाइरसको संक्रमण फैलिएसँगै चीनले अख्तियार गर्दै आएको शून्य कोभिड नीति ले जनजीवन नराम्ररी प्रभावित भएको भन्दै नोभेम्बरमा चिनियाँहरूले प्रदर्शन गरेपछि चीनले लचिलो नीति अख्तियार गरेको हो । पश्चिमी चीनको उरुम्चीमा कडा प्रतिबन्धहरू जारी रहेका बेला एक अपार्टमेन्टमा फैलिएको आगलागीमा १० जनाको ज्यान गएपछि राष्ट्रपतिविरुद्धको प्रदर्शन चर्केको थियो । उरुम्चीबाट सुरु भएको प्रदर्शन बेइजिङ, सांघाई, नान्जिङ, गोङजाउ, चोङकिङलगायतका सहरमा फैलिएको थियो ।"
हिमआँधीबाट ६२ जनाले ज्यान गुमाए,"न्युयोर्क (एजेन्सी) अमेरिकामा हिमआँधीका कारण ज्यान गुमाउनेको संख्या ६२ पुगेको छ । मृतकमध्ये सबैभन्दा बढी न्युयोर्क राज्यको बफेलो सहरका हुन् । उत्तर अमेरिकामा एक सातायताको घातक हिमआँधीका कारण जनजीवन निकै प्रभावित भएको अधिकारीहरूले जनाएका छन् । अमेरिका र क्यानडाका अधिकांश क्षेत्रमा फैलिएको आँधीका कारण हजारौं मानिसहरू बिजुलीबिना नै बाँच्न बाध्य भएका अमेरिकी सञ्चार माध्यमहरूले जनाएका छन् । इरी काउन्टीमा पर्ने बफेलो सहरमा मात्रै ज्यान गुमाउनेको संख्या २८ पुगेको छ । मृतकमध्ये केहीको हिउँ हटाउने क्रममा हृदयाघात भएर ज्यान गएको अधिकारीहरूले जनाएका छन् । घर वरपर जमेको हिउँ सावेलले हटाउँदा ढाड दुख्ने र हृदयाघात हुन सक्ने भन्दै बफेलो सहरमा सूचनासमेत जारी गरिएको छ । क्रिसमसको समयमा हिउँमा फसेको र अलपत्र परेको घटना जीवनमा कहिल्यै बिर्सन नसक्ने कतिपयको भनाइ छ । आँधीका कारण अमेरिका ओहायो, मिजोरी, विस्कन्सिन, कान्सस र कोलोराडोमा पनि मानिसहरूको ज्यान गएको छ । छिमेकी देश क्यानडाका ओन्टारियो, कुबेक र ब्रिटिस कोलम्बिया राज्यमा पनि केही मानिसले ज्यान गुमाएका छन । न्युयोर्कको इरी काउन्टीका अधिकारीहरूले खोजी र उद्धार कार्य जारी रहेको र ज्यान गुमाउनेको संख्या अझै बढी हुन सक्ने बताएका छन् । सबै संख्या अझै समेटिएको जस्तो देखिँदैन, बफेलो सहरका मेयर बाइरोन ब्राउनले भने, हामीलाई लाग्छ, इरी काउन्टीमा ज्यान गुमाउनेको संख्या बढी छ । आँधीपछि करिब ५ हजार मानिसहरू उक्त क्षेत्रमा बिजुलीबिना नै बसेको ब्राउनको भनाइ छ । धेरैजसो स्थानीयले देखेको यो जीवनकालकै सबैभन्दा खराब अवस्था हो । हिमआँधी उत्कर्षमा रहेका बेला विद्युत् आपूर्ति बन्द भएपछि त्यहाँ २० हजारभन्दा बढी मानिस चिसोमा बस्न बाध्य भएका थिए । भारी हिमपातसँगै सवारीसाधन चलाउन प्रतिबन्ध गरिएको बफेलो सहरमा ट्राफिक व्यवस्थापन गर्नका लागि सैनिक प्रहरी खटाइएको अधिकारीहरूलाई उल्लेख गर्दै बीबीसीले जनाएको छ । सहरमा आपत्कालीन अवस्थाको घोषणा गरिएसँगै कतिपय स्थानमा लुटपाट भएको जनाइएको छ । बफेलो सहरका प्रहरी आयुक्त जोसेफ ग्राग्मलियाले केही स्थानमा लुटपाट भएको र ४ जना पक्राउ परिसकेका जनाएका छन् । हिमआँधीका कारण हजारौं उडान रद्द भएका छन् ।"
इतिहासबाट सिक्न नसकेको पाठ,"हिमेश (काठमाडौं)खेलाडीले खेल्न छाडेर प्रदर्शन गर्न बाध्य हुन्छन् भने बुझौं, त्यहाँनिर ठूलै समस्या छ । तेक्वान्दोका खेलाडीदेखि प्रशिक्षक मंगलबार सातदोबाटोदेखि त्रिपुरेश्वरसम्म विरोध प्रदर्शनमा व्यस्त रहे प्लेकार्ड बोक्दै । राष्ट्रिय खेलकुद परिषद्(राखेप) परिसरको गेटमा अन्तिममा भाषणबाजी पनि भयो । घेराउ गर्ने काम पनि भयो । केही ठुल्ठूला गम्भीर आरोप पनि लगाइएको सुनियो । पछिल्लो केही दिनदेखि सातदोबाटोस्थित तेक्वान्दो संघको भवनअगाडि खेलाडी धर्नामै थिए । तिनलाई आफ्नो भविष्यलाई लिएर चिन्ता हुने भयो नै । जोसुकैको नेतृत्वमा यस्ता प्रदर्शन भए पनि एउटा तथ्य निश्चित छ, जतिजति बेला कुनै खेल विवादमा पर्छ, आरोपप्रत्यारोप हुन्छ, समस्यामा पर्ने खेलाडी र प्रशिक्षकमात्र हुन् । राष्ट्रिय खेलकुद परिषदले नेपाल तेक्वान्दो संघको दर्ता खारेजी गरेपछि विवाद उत्कर्षमा पुगेको हो । त्यसो त विवादको बिउ रोपिएको धेरै वर्षअगाडि नै थियो, तर अहिले भने नाजुक स्थितिमा पुगेको छ । त्यसो त उसु र शारीरिक सुगठन संघ पनि खारेजीमै परेका थिए । तर, अहिले सबैको सरोकार भने तेक्वान्दोमै केन्द्रित छ । यो सबैको सार हो, नेपाली खेलकुदले कहिले पनि इतिहासबाट सिक्न चाहेन । भनिन्छ, इतिहासले सच्चिने अवसर दिन्छ । तर, नेपाली खेलकुद कहिल्यै सच्चिन नै चाहन्न । नत्र, परिषदले खेलकुद विकास ऐन कार्यान्वयन गर्ने भनेर संघहरू साँच्चै विघटन गर्ने थिएन । यस्ता घटनाका लागि सबैभन्दा ठूलो नजिर छ, ०५८ सालतिरको अखिल नेपाल फुटबल संघ (एन्फा) विवाद । तत्कालीन परिषद्का सदस्यसचिव विनोदशंकर पालिखेले गणेश थापाको नेतृत्वको एन्फा अस्तित्वमा रहँदै अर्को फुटबल संघ गठन गरे । पछि यसको चुनाव पनि भयो । अध्यक्षमा गीता राणा चुनिए । लामो समय दुई समानान्तर फुटबल संघ अस्तित्वमा रह्यो । तर सरकारी समर्थनप्राप्त फुटबल संघले केही घरेलु प्रतियोगिता आयोजना गर्नर्बुाहेक अर्को केही गर्न सकेन । फिफाको समर्थन थापा नेतृत्वको एन्फामै रह्यो । त्यही एन्फाविना फुटबलको गतिविधि अगाडि बढ्नै सकेन । यही विवादको केही समयपछि नेपाल ओलम्पिक कमिटीबारे पनि यस्तै समस्या बल्झियो । दुई ओलम्पिक कमिटी अस्तित्वमा रहे । तर सरकारीमान्यता प्राप्त छ भनिएको ओलम्पिक कमिटीले केही गर्न सकेन । विश्व खेलकुदको नियम नै हो, यो क्षेत्रमा सरकारी हस्तक्षेप सवर्था अस्वीकार्य छ । एन्फाको जस्तै समस्यामा अरू धेरै खेल संघबाट पनि गुज्रिएका छन् । यी सबै त्यतिबेलाका घटनाक्रम हुन्, जतिबेला फरक खेल ऐन अस्तित्वमा थियो । अब त नयाँ खेलकुद ऐन आइसकेको छ । त्यसले स्पष्ट भन्छ, त्यही संघ आधिकारिक हो, जसलाई अन्तर्राष्ट्रिय समर्थनप्राप्त छ । पुराना नजिर र यही ऐनलाई टिकेर भन्ने हो भने प्रकाश शम्शेर राणा नेतृत्वकै नेपाल तेक्वान्दो संघमात्र आधिकारिक हो, अरू होइनन् । यस्तो हुँदैन थियो त परिषदको नेतृत्वमा पुग्नेलाई केही चित्त बुझेन भने संघ खारेजीमा गइहाल्थ्यो । पञ्चायतकालदेखि प्रजातन्त्रको पुनर्स्थापना भइसक्दा पनि यस्तो परम्परा रोकिएन । तर अहिले नयाँ खेलकुद ऐन आइसकेको छ, यसमा त स्पष्ट किटान भइसकेको छ । त्यसैले त राणा नेतृत्वको नेपाल तेक्वान्दो संघले भन्न सकेको छ, परिषदको काम अवैधानिक छ । संघ दाबी गर्छ, हामीले नेपालको कानुन नमान्ने भनेकै छैनौं । यो सबै पृष्ठभूमिमा नेपाल तेक्वान्दो महासंघ गठनको कुनै अर्थ छैन । यसले अन्तर्राष्ट्रिय रूपमा कुनै पनि प्रकारको काम गर्न सक्दैन । न त यसले गरेको कामको अन्तर्राष्ट्रिय समर्थन प्राप्त हुनेछ । नेपाल ओलम्पिक कमिटीको हालै बसेको साधारणसभाको उद्घाटन सत्रका बेला पनि अध्यक्ष जीवनराम श्रेष्ठले संघ विघटन गर्ने सोच नै पुरानो भइसकेको र यसको कुनै अर्थ नभएको बताएका थिए । यो सबै पृष्ठभूमिमा एउटा प्रश्न महत्त्वपूर्ण छ । परिषदलाई कुनै संघको काम कारबाही चित्त नबुझ्न सक्छ, केही संघले साँच्चै बदमासी पनि गर्न सक्छ, त्यस स्थितिमा के गर्ने त ? भलै, उसलाई अन्तर्राष्ट्रिय मान्यताप्राप्त रहेको पनि हुनसक्छ । यसको सबैभन्दा राम्रो विकल्प हो, संघको साधारणसभामा कसैमार्फत बलियो आवाज उठाउने र संघको चुनावमा सक्रियता देखाउने । फेरि त्यो चुनाव पनि परिषदको इच्छाअनुसार होइन, त्यस संघको अन्तर्राष्ट्रिय संस्थाकै कार्यक्रमअनुसार । फेरि संघमा रहेका पदाधिकारीले व्यक्तिगत रूपमा कसैले गलत गरेको छ भने त्यसलाई त्यसैअनुसार कारबाही गर्न सकिन्छ । त्यस स्थितिमा पनि संघ खारेजी नै कुनै विकल्प होइन । नेपाली तेक्वान्दो संघकै विवादमा फर्कने हो भने विशेषतः त्यसका महासचिव दीपराज गुरुङबारे धेरैको चित्तबुझाइ नहुन सक्छ । उनले लामो समय नेपाली तेक्वान्दोमा बिताइसकेका छन् । यसक्रममा जति मित्र कमाएका छन्, त्योभन्दा बढी शत्रु नै कमाएका छन् । उनको कार्यशैलीमा विमति जनाउने धेरै छन् । तर एउटा तथ्य के निश्चित हो भने उनी नै आधिकारिक पदाधिकारी हुन् । उनलाई हटाउनु छ, तेक्वान्दोबाट पन्छाउनु छ भने आधिकारिक चुनावमै हराउनु हो । अर्को विकल्प छैन । यस्ता विकल्प कसैलाई चित्त बुझ्दैन भने त्यसको कुनै समाधान नै हुने छैन । त्यसैले दोहोर्याएर नेपाली खेलकुदमा आउने समस्या यही हो । अनि यी समस्याले कोही साँच्चै मर्कामा पर्छ भने ती सच्चा खेलाडीमात्र हुन्, अरू कोही होइनन् ।"
पोखरामा कासेरेन्यो विजयी,"पोखरा (कास) स्पेनको बी डिभिजन फुटबल क्लब कासेरेन्योले पोखरामा बुधबार मैत्रीपूर्ण खेलमा गण्डकी ११ लाई ३० ले पराजित गरेको छ । पोखरा रंगशालामा कासेरेन्योको जितमा कार्मेलो मोरा, मिचेल कारिलेरो र बेर्मुले गोल गरेका थिए ।खेलको २३ औं मिनेटमा कार्मेलोले गोल गर्दै टोलीलाई अग्रता दिलाए । डिफेन्डर जीवन गुरुङको कमजोरीको फाइदा उठाउँदै कार्मेलोले वान भर्सेस वानमा गोल गरे । खेलको ३० औं मिनेटमा मिचेलले गोल गर्दै कासेरेन्योलाई २० को अग्रता दिलाए । भेट्रान खेलाडी मिचेल स्पेनका पूर्वराष्ट्रिय खेलाडी हुन् । पहिलो हाफमा आक्रामक खेलेको कासेरेन्योले दोस्रो हाफमा भने अपेक्षित खेल प्रदर्शन गर्न सकेन । यद्यपि उत्कृष्ट पास खेल्दै गण्डकीलाई दबाबमा राखे । अनिल गुरुङको कप्तानीमा मैदान उत्रिएको गण्डकीका खेलाडी छरितो खेले पनि स्पेनिस खेलाडीको अग्लो कदका कारण एयर बलमा जम्न सकेनन् । खेलको ९० औं मिनेटमा बेर्मुले गोल थप्दै कासेरेन्योलाई ३० को जित दिलाए । खेलमा स्पेनको राष्ट्रिय टिममा रहेर विश्वकप खेलिसकेका पूर्वखेलाडी रुबेन डे ला रेड पनि सहभागी थिए । उनी पहिलो हाफपछि बाहिरिए । लुम्बिनी गार्डेन फाउन्डेसनले नेपालमा दुई मैत्रीपूर्ण खेल खेल्नका लागि स्पेनको दोस्रो डिभिजनको क्लब नेपाल ल्याएको हो । कासेरेन्योले दशरथ रंगशालामा बिहीबार साँझ काठमाडौं ११ सँग दोस्रो मैत्रीपूर्ण खेल खेल्नेछ ।"
सुपर ओभरमा लुम्बिनी 'भाग्यमानी,"(काठमाडौं)भनिन्छ क्रिकेटमा त्यसलाई भाग्यले साथ दिन्छ, जसले लयमा खेलिरहेको हुन्छ । जो बहादुर पनि हुन्छ । नेपाल टी२० लिगमा यो भनाइ ठ्याक्कै लुम्बिनी अल स्टार्सका लागि मिल्न आउँछ । बुधबार कीर्तिपुरस्थित त्रिवि क्रिकेट मैदानमा लुम्बिनी फारवेस्ट युनाइटेडसँग हारको संघारमा थियो । तर सबैभन्दा पहिले लुम्बिनीले बहादुरीपूर्वक खेलेर प्रतिस्पर्धा टाइ बनायो अनि सुपर ओभरमा भाग्यले साथ दिइहाल्यो । नतिजा लुम्बिनी लगातार चौथो जित निकाल्दै ८ अंकसहित ६ टिमसम्मिलित प्रतियोगिताको शीर्षस्थानमा छ । फारवेस्ट एक जितसँगै २ अंक लिएर पुछारबाट दोस्रो स्थानमा छ । सुपर ओभरमा लुम्बिनीका लागि किशोर महतोले १९ रनको स्कोर रक्षा गरेका थिए र फारवेस्टले ९ रनमात्र बनाउन सकेको थियो । प्रतियोगिताकै पहिलो सुपर ओभरमा पहिले ब्याटिङ गर्दै लुम्बिनीले १ विकेट गुमाई १९ रन बनाएको थियो । त्यसमा लाहिरू मालिन्थाले करण केसीको बलमा दुई छक्का प्रहार गरे । निर्धारित २० ओभरको खेलमा स्कोर बराबरी भएपछि सुपर ओभर आवश्यक परेको थियो । त्यसअघि पहिले ब्याटिङ गरेको फारवेस्टले ६ विकेट गुमाई २० ओभरमा १ सय ३७ रन बनाएको थियो । त्यसमा प्रारम्भिक ब्याटर देव खनालले सर्वाधिक रन बनाए । उनले ४२ बलमा ४८ रन बनाए । त्यसमा ५ चौका सामेल थियो । कप्तान हसमतुल्लाह साहिदीले २९ बलमा ३२ रन बनाए । त्यसको जवाफमा लुम्बिनीले पनि २० ओभरमा ९ विकेट गुमाएर १ सय ३७ रन बनाएको थियो । एक समय ४५ रन बनाउँदासम्म ५ विकेट गुमाएको लुम्बिनी जेनतेन ७ विकेट गुमाई ८५ रनको स्थितिमा पुगेको थियो । त्यतिबेला पनि जित उसको पकडमा थिएन । त्यही स्थितिमा लुम्बिनीका गुलशन झाले २४ बलमा नटआउट ३६ रन बनाए । उनले ३ चौका र १ छक्का प्रहार गरे । विपुल शर्माले रनआउट हुनु अगाडि २७ बलमा ३१ रन जोडे । विपुलले विकेट गुमाएयता गुलशन पनि रनआउटको जोडदार अपिलबाट गुज्रिएका थिए । त्यतिबेला पनि भाग्य उनकै पक्षमा रह्यो । त्यसअघि श्रीलंकाली प्रारम्भिक ब्याटर मलिन्थाले २० बलमा ३४ रन बनाए । अर्को छेउबाट लगातार विकेट गुमाउँदा उनले संयमित प्रदर्शन गरेका थिए । उनले २ चौका र ४ छक्का प्रहार गरे । उनी प्लेयर अफ द म्याच पनि भए । दिनको दोस्रो खेलमा नायक हुने पालो भने पाकिस्तानी अलराउन्डर हुसेन टलटको थियो । उनी ब्याट र बल दुवैबाट चम्केपछि विराटनगर सुपर किंग्सले प्रतियोगितामा पहिलो जित निकाल्न सफल रह्यो । जित र त्यसबाट प्राप्त २ अंकसहित विराटनगर चौथो स्थानमा उक्लेको छ । टोलीले आफ्नो नेट रनरेट राम्रो बनाएको छ । यसका लागि विराटनगरले पोखरा एभेन्जर्सलाई ६ विकेटले हरायो । प्रतियोगितामै एभेन्जर्स अहिलेसम्म सबैभन्दा कमजोर टिम साबित भएको छ । टोलीले लगातार चौथो हार सामना गरेको हो । छिटै टिमले कुनै प्रकारको चमत्कारी प्रदर्शन गर्न सकेन भने पोखरा दलदलमा फस्दै जानेछ । पहिलो खेल सुपर ओभरमा गएपछि दोस्रो खेल १९ ओभरमा छोट्याइएको थियो । यसक्रममा पहिले ब्याटिङ गरेको पोखराले ७ विकेट गुमाएर १ सय ३९ रन बनायो । त्यसमा कुशल मल्लले १८ बलमा सर्वाधिक ३७ रन बनाए । सिद्धान्त लोहनीले २६ रन जोडे । टलटले ३३ रन खर्चेर २ विकेट लिए । पछि जवाफी इनिङ्समा टलटले ३० बलमा नटआउट ५० रन बनाए । उनले ४ चौका र १ छक्का प्रहार गरे । उनी नै प्लेयर अफ द म्याच चुनिए । त्यसमै टिकेर विराटनगरले १७५ ओभरमा ४ विकेट गुमाएर १ सय ४० रन बनायो । टिमका लागि जितको आधार प्रारम्भिक ब्याटर जोडी आन्द्रे म्याकार्थी र अर्जुन साउदले तयार पारे । उनीहरूले पहिलो विकेटमा ४७ रनको साझेदारी गरे । यसमा म्याकार्थीले २१ र अर्जुनले २५ रन बनाए । टिम ३ विकेट गुमाई ७२ रनको स्थितिमा रहँदा टलट क्रिजमा ओर्लेर जिम्मेवारीपूर्ण प्रदर्शन गर्न सफल रहे । विवेक यादवले पनि नटआउट रहेर ८ बलमा महत्त्वपूर्ण १४ रन जोडेका थिए ।"

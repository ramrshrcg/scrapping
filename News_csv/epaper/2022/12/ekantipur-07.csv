शीर्षक,विवरण
प्रतिनिधिसभामा ७ राष्ट्रियसहित १२ दल,"पहिलो पटक निर्वाचनमा भाग लिएर राष्ट्रिय स्वतन्त्र पार्टी (रास्वपा) ले प्रत्यक्षमा ७ सिट जितेको छ । समानुपातिकमा ११ लाख ३० हजार ३ सय ४४ मत ल्याएर १३ सिट थप्दै उसले कुल सिट संख्या २० पुर्याएको छ । राप्रपा प्रत्यक्षमा ७ र समानुपातिकमा ७ सहित १४ सिट जित्दै पाँचौं ठूलो दल भएको छ । पाँच वर्षअघिको निर्वाचनमा प्रत्यक्षमा एक सिट मात्र जितेको राप्रपाले यसपालिको निर्वाचनमा उल्लेख्य सुधार गरेको हो । २०७४ को निर्वाचनमा समानुपातिकतर्फ १ लाख ९६ हजार ७ सय ८२ मत मात्र ल्याएर राप्रपा राष्ट्रिय पार्टी बन्न सकेको थिएन । यस पटक उसले समानुपातिकमा ५ लाख ८८ हजार ८ सय ४९ मत ल्याएको छ । प्रतिनिधिसभामा जनता समाजवादी पार्टीका १२ सांसद हुने भएका छन् । उसका ७ जना प्रत्यक्षबाट निर्वाचित भएका हुन् भने समानुपातिकबाट ५ जना चुनिने निश्चित भएको छ । प्रत्यक्षमा १ सिट जितेको जनमत पार्टीले समानुपातिकमा ३ लाख ९४ हजार ६ सय ५५ मत ल्याएर ५ सिट थपेको छ । सीके राउत नेतृत्वको जनमत पार्टी पनि पहिलो पटक प्रतिनिधिसभा सदस्य निर्वाचनमा सहभागी भएको हो । प्रत्यक्षमा १० सिट जितेको एकीकृत समाजवादी पार्टीले तीन प्रतिशतको थ्रेसहोल्ड नकटाउँदा समानुपातिक सिट पाउन सकेन । राष्ट्रिय पार्टी बन्न नसके पनि १० सिट रहेकाले एकीकृत समाजवादीले प्रमुख सचेतकसमेत राख्न पाउनेछ । लोकतान्त्रिक समाजवादी पार्टी ४, नागरिक उन्मुक्ति पार्टी ३, नेपाल मजदुर किसान पार्टी र जनमोर्चा प्रत्यक्षमा ११ सिट जिते पनि समानुपातिकमा थ्रेसहोल्ड कटाउन नसकेर राष्ट्रिय पार्टी बनेनन् । राष्ट्रिय पार्टीको मान्यता नपाए पनि साना दललाई संसद् सचिवालयले कार्यालय उपलब्ध गराउनुपर्ने हुन्छ । प्रतिनिधिसभामा कुनै पनि दलको एकल बहुमत पुगेको छैन नै, पाँचदलीय सत्ता गठबन्धनलाई पनि बहुमतका लागि दुई सिट कम भएको छ । बहुमतका लागि १ सय ३८ सिट चाहिनेमा गठबन्धनको १ सय ३६ सिट मात्र पुगेको छ । केही निर्वाचन क्षेत्रमा तालमेल गरेका एमाले, जसपा र राप्रपाको कुल सिट संख्या १ सय ४ सिट मात्र पुगेको छ । प्रतिनिधिसभामा प्रत्यक्षबाट १ सय ६५ र समानुपातिकबाट १ सय १० जना निर्वाचित हुने प्रावधान छ । समानुपातिकमा तीन प्रतिशत मत कटाएका सात दलको कुल मत ९२ लाख ७१ हजार ७ सय ९१ लाई आधार मानेर निर्वाचन आयोगले १ सय १० सिट बाँडफाँड गरेको छ । समानुपातिकमा पाएको सिट संख्याका आधारमा बन्दसूचीको क्लस्टर (समूह) बाट निर्वाचित हुने उम्मेदवारको नामावली तीन दिनभित्र पठाउन निर्वाचन आयोगले बुधबार दलहरूलाई पत्र पठाउँदै छ । दलले महिला, दलित, आदिवासी जनजाति, खसआर्य, मधेसी, थारू, मुस्लिम, पिछडिएको क्षेत्र, अल्पसंख्यक समुदाय तथा अपांगता भएको व्यक्तिको प्रतिनिधित्व हुने गरी समानुपातिकबाट विजयी हुने उम्मेदवार छनोट गर्नुपर्ने हुन्छ । यसमा बन्दसूचीको क्रम तलमाथि पार्न मिल्दैन । अपांगता भएका व्यक्ति, अल्पसंख्यक समुदाय र पिछडिएको क्षेत्रको प्रतिनिधित्व गराउँदाबाहेक सम्बन्धित समावेशी समूहको माथिल्लो क्रममा भएको उम्मेदवारको छनोट नगरी तल्लो क्रमको उम्मेदवार छान्न पाइने छैन, प्रमुख निर्वाचन आयुक्त दिनेश थपलियाले भने ।दलले प्रत्यक्ष र समानुपातिकमा पाएको सिट, राष्ट्रिय सभामा रहेका सदस्यका आधारमा समावेशी प्रतिनिधित्व गराउनुपर्छ । संघीय संसद्मा दलले कम्तीमा ३३ प्रतिशत महिला प्रतिनिधित्व गराउनुपर्ने बाध्यकारी व्यवस्था छ । यो व्यवस्था प्रदेशसभामा पनि लागू हुन्छ । प्रत्यक्षतर्फ १ सय ६५ निर्वाचन क्षेत्रबाट ९ महिला मात्रै निर्वाचित भएका छन् । त्यसैले समानुपातिकमा छनोट हुने उम्मेदवारमा अधिकांश महिला हुनेछन् । १० प्रतिशतभन्दा बढी सिट प्राप्त गर्ने दलले आदिवासी जनजाति २८७, खसआर्य ३१२, थारू ६६, दलित १३८, मधेसी १५३ र मुस्लिम ४४, पिछडिएको क्षेत्रबाट कम्तीमा ४३ प्रतिशत प्रतिनिधित्व गराउनुपर्नेछ । १० प्रतिशतभन्दा कम सिट प्राप्त गर्ने दलले पनि समावेशी प्रतिनिधित्वलाई ख्याल गर्नुपर्नेछ ।"
दार्चुला घटनाबारे भारतलाई कूटनीतिक नोट,"महराको मृत्युमा भारतको जवाफभारतीय पक्षले महाकाली नदीपारि तावाघाटलिपुलेक सडक निर्माणका क्रममा विस्फोट गराउँदा उछिट्टिएको ढुंगा लागेर दार्चॅलाको व्यास२, दुम्लिङका ९ वर्षीय बालक पवन महराको मृत्यु भएको घटनामा नेपालले पठाएको कूटनीतिक नोटको जवाफ एक महिनापछि आएको छ । गत कात्तिक १० मा महराको मृत्यु भएपछि भोलिपल्टै परराष्ट्र मन्त्रालयले घटना छानबिन गरी दोषीउपर कारबाही गर्नुपर्ने र पीडित परिवारलाई राहत उपलब्ध गराउनुपर्ने मागसहित भारतलाई कूटनीतिक नोट पठाएको थियो । त्यसको जवाफ भारतको विदेश मन्त्रालयले परराष्ट्र मन्त्रालयलाई यही मंसिर ५ मा पठाएको स्रोतले जनाएको छ । भारतले पठाएको जवाफमा घटना भएलगत्तै पीडितलाई राहत दिलाउन विदेश मन्त्रालयले सडक निर्माण कम्पनी गर्ग एन्ड गर्गलाई निर्देशन दिएको उल्लेख गर्दै भविष्यमा यसरी सडक निर्माण गर्दा नेपाली पक्षलाई पनि जानकारी दिने प्रतिबद्धता जनाइएको छ । महराको मृत्यु भएको घटनामा गर्ग एन्ड गर्ग कम्पनीले गल्ती स्वीकार गर्दै मृतकको परिवारलाई १० लाख रुपैयाँ भारु राहत उपलब्ध गराएको थियो । थप राहतका विषयमा कूटनीतिक जवाफमा केही उल्लेख छैन । सीमा क्षेत्रमा सडक विस्तार गर्ने क्रममा विस्फोट गराउनुअघि भारतीय पक्षले आसपास क्षेत्रमा सूचना प्रवाह गरेको थिएन । विस्फोटपछि उछिट्टिएको ढुंगा लागेर एक नेपाली किशोरी पनि घाइते भएकी थिइन् । महाकाली नदी तर्ने क्रममा २०७८ साउन १५ मा तुइनबाट खसेर दार्चुलाका ३३ वर्षीय जयसिंह धामी बेपत्ता भएको विषयमा भने भारतले अझै जवाफ दिएको छैन । नेपालको गृह मन्त्रालयले गरेको छानबिनमा भारतीय सशस्त्र सीमा बल (एसएसबी) ले तुइन खुस्काइदिँदा उक्त घटना भएको निष्कर्ष निकालेको थियो । त्यहीअनुसार परराष्ट्र मन्त्रालयले भारतलाई घटनामा संलग्नलाई कारबाही गर्दै बेपत्ता धामीको परिवारलाई उचित क्षतिपूर्तिका लागि भारतलाई आग्रह गरेको थियो । बेपत्ता धामीको परिवारलाई नेपाल सरकारले नै १० लाख रुपैयाँ राहत उपलब्ध गराइसकेको छ । भारतले गल्ती स्वीकार गर्नॅ र धामीको परिवारलाई राहत दिनुको साटो महाकाली नदीमा मोटरेबल पुल बनाइदिने निर्णय गरेको थियो । काठमाडौंस्थित भारतीय दूतावास र नेपालको भौतिक पूर्वाधार तथा यातायात मन्त्रालयले पुल निर्माणका लागि २०७८ माघ १८ मा सम्झौता गरेका थिए । त्यही सम्झौताअनुसार उक्त पुलको शिलान्यास पनि भइसकेको छ ।"
प्रतिबन्धित वस्तुको आयात खुला,"बन्देज लगाएका बेला विदेशी मुद्रा सञ्चिति ११ खर्ब ६७ अर्ब ९२ करोड रुपैयाँ अर्थात् त्यतिबेलाको विनियम दरअनुसार ९ अर्ब ६१ करोड अमेरिकी डलर थियो । नेपाली रुपैयाँमा सञ्चिति बढेको देखिए पनि डलरमा घटेको हो । अमेरिकी डलर मजबुद हुँदा यो स्थिति आएको हो । बन्देज गरिएका सवारीसाधन, आइफोन र मदिरा विदेशी मुद्रा खर्च हुने वस्तु हुन् । उद्योग वाणिज्य तथा आपूर्ति मन्त्रालयका एक अधिकारीले लामो समयसम्म आयात बन्द गर्दा अर्थतन्त्रलाई नै असर पर्ने भएकाले खुला गर्ने निर्णय भएको बताए । मुलुकको अर्थतन्त्र आयातमा आधारित रहेकाले पनि बन्देज खुलाउन अति आवश्यक रहेको उनको भनाइ छ । बन्देजकै कारण राजस्वमा ठूलो चाप परेको छ, ती अधिकारीले भने, सञ्चिति बचाउने नाममा राजस्वलाई सधैं चुनौती दिन पनि सकिँदैन । त्यही भएर खुलाउन प्रस्ताव गरिएको हो । ती अधिकारीले बन्देजका कारण तस्करी मौलाइरहेको बताए । सवारीसाधनको तस्करी नभए पनि खुला सीमाकै कारण प्रतिबन्धित वस्तु बजारमा पाइएकै थियो । प्रतिबन्धले गुणस्तरहीन वस्तु पनि तस्करी भएको देखियो, ती अधिकारीले भने ।"
पाथीभरामा रेडपान्डा,"यिनै तथ्यहरूले यो क्षेत्रलाई रेडपान्डा संरक्षण क्षेत्र कसरी बनाउन सकिन्छ भन्ने विषयको बहस पनि सुरु भएको छ । अन्य कुनै जनावर र बालीनालीमा समेत क्षति नपुर्याउने रेडपान्डा यो क्षेत्रमा प्रशस्त रहेको अनुमान स्थानीय र संरक्षणकर्मीको छ । रेडपान्डा नेटवर्कका कार्यक्रम संयोजक वाङचुक भोटियाले रेडपान्डाको राम्रो उपस्थिति देखेर यही क्षेत्रको देउरालीमा अध्ययन केन्द्र बनाएको बताउँछन् । यहाँ आधुनिक किसिमको भवन बनाइएको छ । गर्मीमा गर्मी र जाडोमा चिसो नहुने खालको सामग्री प्रयोग गरी भवन बनाइएको हो । नेटवर्कले स्थानीय गैरसरकारी संस्थासँगको सहकार्यमा संरक्षणको काम गर्दै आएको छ । ताप्लेजुङमा काम गर्ने संस्था हिमाली संरक्षण मञ्चका कार्यक्रम संयोजक रमेश राईका अनुसार कोरोना महामारीअघिसम्म विदेशमा क्रियाशील संरक्षणकर्मी पाथीभरा क्षेत्रमा अध्ययनका लागि आएका थिए । उनीहरूले प्रशस्त मात्रामा फोटो र भिडियो खिच्ने अवसर पनि पाए । यो क्षेत्रलाई रेडपान्डा क्षेत्र बनाउनका लागि आफूहरूले सरकारी निकायसँग अनुरोध गरेको राई बताउँछन् । रेडपान्डा संरक्षणका लागि पाथीभरा क्षेत्रका सामुदायिक वनले अनुशासनको पालना पनि गरेका छन् । रेडपान्डा गर्भवती हुने समय साउनदेखि र बच्चा जन्माउने र हुर्काउने अवधि असोजसम्म यहाँ बासिन्दा घाँसदाउरा गर्न जंगलमा जाँदैनन् । सामुदायिक वनले आफ्नो वार्षिक कार्ययोजनामा नियम नै बनाएको सामुदायिक वन उपभोक्ता महासंघका जिल्ला अध्यक्ष सुरज ओझा बताउँछन् । सुकेटारदेखि काफ्लेपार्टीसम्म गाडीमा हर्न बजाउन पनि निषेध गरिएको छ । यहाँ आउने कुकुरबाट भने चुनौती रहेको उनले बताए । पाथीभरामा गरिने बलिको मासु खोज्दै कुकुरहरू जान्छन् । रेडपान्डा नेटवर्कका भोटिया कुकुर न्यूनीकरणका लागि तीन वर्षसम्म लगातार बन्ध्याकरण शिविर चलाएको बताउँछन् । मार्ने कुरो भएन, वाङचुकले भने, पालेर बाँध्न भन्यौं, बच्चा नजन्माओस् भनेर बन्ध्याकरण शिविर चलायौं । वन्यजन्तु पाइने क्षेत्रमा जैविक अध्ययन गरेर मात्रै सडक विस्तार गरिदिन, वनजंगलमा डढेलो नलगाउन र संरक्षण गर्नुको कारणका विषयमा समुदायलाई सचेत बनाउन कार्यक्रम भइरहेका छन् । पूर्वमा ताप्लेजुङ, पाँचथर, इलाम, खोटाङ, संखुवासभा, भोजपुरलगायत पहाडी जिल्लामा रेडपान्डा पाइन्छन् । रेडपान्डा नेटवर्कले छ वर्षअघि गरेको अध्ययनले ताप्लेजुङ, पाँचथर र इलाममा मात्रै तीन सय हाराहारीमा रहेको अनुमान गरेको थियो । पाँचथर र इलाममा कलरिङ गरेर पनि अध्ययन भइरहेको छ । देशभर करिब ६ सयको संख्यामा रहेको अनुमान छ । यति थोरै संख्यामा रहेको जनावरको छाला चोरी तस्करीमा पक्राउ पर्ने क्रम भने अहिले पनि रोकिएको छैन । आफू निर्वाचित भएपछि पाथीभरा क्षेत्रलाई मन्दिर दर्शनसँगै वन्यजन्तुको अवलोकन स्थल बनाउन अध्ययन गरिरहेको फुङलिङ नगरपालिका प्रमुख अमिर मादेन बताउँछन् । मैले संरक्षणकर्मी साथीसँग पनि छलफल गरिरहेको छु, उनले भने, योजना शाखा र इन्जिनियरसँग कुरा भइरहेको छ, एउटा निष्कर्षमा पुग्छौं । प्रतिनिधिसभामा निर्वाचित सांसद योगेशकुमार भट्टराई जलवायु परिवर्तनको असर तीव्र रूपमा देखिइरहेका बेला यसको न्यूनीकरण र पर्यटन प्रवर्द्धनका लागि विशेष योजना ल्याएर काम गर्नुपर्ने र आफू त्यो दिशामा लाग्ने बताउँछन् । रेडपान्डालाई राष्ट्रिय निकुञ्ज तथा वन्यजन्तु संरक्षण ऐन २०२९ अन्तर्गत अनुसूची १ मा सूचीकृत गरिएको छ । नेपाल, सिक्किम, बर्मा, दक्षिण चीनमा पाइने यो प्राणी नेपालका लाङटाङ, सगरमाथा, कञ्चनजंघा, मकालुजस्ता संरक्षण क्षेत्रमा पाइन्छ ।"
"थपिन्छन् बर्सेनि नाम, थपिँदैन पर्याप्त बजेट",देवेन्द्र भट्टराई (तेह्रथुम) र विमल खतिवडा (काठमाडौं)
कांग्रेस संसदीय दल नेता को ?,अंकगणित देउवाको पक्षमाअहिलेको समीकरणमा ठूलै आश्चर्य नभए प्रतिनिधिसभाको अंकगणित भने सभापति देउवाको पक्षमा छ । टिकट वितरणमा हाबी भएका देउवाले प्रत्यक्षमै स्पष्ट बहुमत जुटाएका छन् भने समानुपातिक प्रणालीबाट चुनिएपछि त्यो बहुमत झनै फराकिलो बन्ने देखिन्छ । प्रत्यक्षतर्फ कांग्रेसले ५७ सिट जितेको छ । त्यसमध्ये गत महाधिवेशनको समीकरण हेर्दा ३७ जना देउवा पक्षका छन् भने कोइराला पक्षका २० जना छन् । समानुपातिकमा पनि देउवा पक्षको बाहुल्य छ । समग्रमा दुई तिहाइ सांसद देउवा पक्षकै हुने देखिन्छ ।
"स्वतन्त्र पार्टीको सर्त, राप्रपा प्रतिपक्षमै","(काठमाडौं)  प्रतिनिधिसभामा चौथो ठूलो दल बन्दै गरेको रवि लामिछाने नेतृत्वको राष्ट्रिय स्वतन्त्र पार्टी (रास्वपा) मुद्दा मिल्ने दलसँग सरकारमा सहभागी हुन तयार देखिएको छ । पाँचौं ठूलो दल बन्न लागेको राप्रपा भने तत्काल सरकारमा नजाने भएको छ । पहिलो पटक निर्वाचनमा भाग लिएर राष्ट्रिय पार्टी बनेको रास्वपाका नेताहरू निर्वाचनपूर्व आफूले गरेका वाचा पूरा गर्ने प्रतिबद्धता आए सरकारमा सहभागी हुन तयार रहेको बताउँछन् । कांग्रेस नेतृत्वको सत्तारूढ पाँचदलीय गठबन्धन र संसद्मा दोस्रो पार्टी बन्न लागेको एमालेका नेताहरूसँग उनीहरूले मुद्दाका आधारमा सरकारमा सहभागी हुनेनहुने निर्णय लिने बताउने गरेका हुन् । राप्रपाका नेताहरू भने अत्यावश्यक परे कुनै गठबन्धनलाई बाहिरैबाट समर्थन गर्ने तर सरकारमा सहभागी नहुने बताउँछन् । राप्रपा अध्यक्ष राजेन्द्र लिङ्देनले सरकारमा सहभागी बन्नका लागि प्रस्ताव आइरहेको बताए । सरकार हाम्रो प्राथमिकतामा छैन, उनले भने, कुनै पक्षलाई सरकारमा बहुमत पुग्ने अवस्था रहेन र राप्रपाको समर्थनले बहुमत भएर सरकार गठन हुने अवस्था आए समर्थन गर्न सक्छौं, गठन अड्काउँदैनौं । राप्रपाले एमालेसँग चुनावी तालमेल गरेको थियो । पाँचदलीय गठबन्धनसँग जाने कि एमालेसँग भन्ने विषयमा निर्णय गरेका छैनौं । हाम्रो प्राथमिकता प्रतिपक्षमा बसेर काम गर्नुपर्छ भन्ने छ । रास्वपाका प्रवक्ता मुकुल ढकाल मुद्दाका आधारमा राजनीति गर्नेमा पार्टीका सबै नेता एकमत रहेको बताउँछन् । हामीले चुनावमा जनतासामु वाचा गरेका थियौं । पूरा गर्ने गरी दलहरूसँग सामान्य छलफल भइरहेको छ, उनले भने, हामी स्पष्ट छौं, भागबन्डाका आधारमा होइन, एजेन्डाका आधारमा सरकारमा जानेनजाने निर्णय गर्छौं । केन्द्रीय समिति बैठक बसेर निर्णय गर्ने उनले बताए । कांग्रेस, माओवादी केन्द्र, एकीकृत समाजवादी, लोसपा र जनमोर्चा रहेको पाँचदलीय गठबन्धनले प्रतिनिधिसभामा प्रत्यक्षतर्फ ९० सिट जितेको छ । समानुपातिक प्रणालीबाट गठबन्धनलाई केही सिट नपुग्ने देखिएको छ । त्यसैले सत्तारूढ गठबन्धनले सत्ता साझेदारीका लागि अन्य दलसँग छलफल चलाइरहेको छ । प्रतिनिधिसभामा पहिलो पटक प्रतिनिधित्व गर्दै गरेका जनमत पार्टी र नागरिक उन्मुक्ति पार्टीले कांग्रेस नेतृत्वको गठबन्धनमा सहभागी हुने संकेत गरिसकेका छन् । चुनावी तालमेल गरेका एमाले, राप्रपा र जसपाको प्रत्यक्षतर्फको सिट संख्या ५८ छ । निर्वाचन आयोगले समानुपातिकतर्फका १ सय १० सिट दलहरूलाई बाँडफाँट गर्न बाँकी छ ।"
प्रदेशसभा बैठक पुरानै भवनमा,"(हेटौंडा)  मंसिर ४ मा भएको प्रदेशसभा सदस्य निर्वाचनको अन्तिम मत परिणाम सार्वजनिक भइसकेको छ । आगामी ५ वर्षका लागि चुनिएका प्रदेशसभा सदस्यहरू अब नियमित बैठक बस्नेछन् र प्रदेशका लागि आवश्यक नीतिनियम तथा विकास निर्माणबारे छलफल गर्नेछन् । तर, सांसदहरूले यसपल्ट पनि पुरानै प्रदेशसभा भवनमा बैठक बस्नुपर्ने भएको छ । निर्माणाधीन संसद् भवनको काम पूरा नभएपछि अहिले पुरानै भवनको मर्मत भइरहेको हो ।हेटौंडा उपमहानगरपालिका१० स्थित प्रदेशसभाको मूल गेटदेखि सभामुखउपसभामुखको कार्यकक्ष, संसदीय दलका कार्यालयसम्मको मर्मत र रंगरोगन धमाधम भइरहेको छ । संसदीय समितिहरूका लागि भने नयाँ भवन नै तयार पार्ने गरी काम भइरहेको प्रदेशसभा सचिवालयले जनाएको छ । पुरानै प्रदेशसभा भवनलाई मर्मत गरेर नयाँ रूप दिन लागिएको सचिवालयका सूचना अधिकारी सुन्दर बाँस्कोटाले बताए । प्रदेशसभा सदस्यहरूलाई बस्न सहज हुने गरी कुर्सीको व्यवस्थापन तथा हलमा फलसिलिङको काम चालु छ, उनले भने, सभामुख र उपसभामुखको कार्यकक्षको पनि नयाँ तरिकाले सजावट गर्ने तथा क्यान्टिनको समेत व्यवस्थापन मिलाइँदै छ ।प्रदेशसभा बैठक आह्वान हुनुअघि नै मर्मतका सबै काम सक्ने गरी सचिवालयका कर्मचारीहरू खटिएका उनले बताए । पुसको पहिलो सातासम्म पहिलो बैठक बस्न सक्ने गरी व्यवस्थापन गर्न तयारीमा जुटेका छौं, उनले भने ।वाग्मती प्रदेशसभामा प्रत्यक्षबाट ६६ जना र समानुपातिकतर्फका ४४ जना गरी १ सय १० सदस्य रहनेछन् । प्रदेशसभाको पहिलो कार्यकालमा तत्कालीन शिक्षा निर्देशनालयको भवन प्रयोग भएको थियो । तर, बैठकस्थल साँघुरो र कुर्सीको व्यवस्थापन उचाइ मिल्ने गरी व्यवस्थापन हुन सकेको थिएन । बैठक कक्षमा छिर्न र निस्कन समस्या हुने गर्थ्यो । पछिल्लो लहरमा बस्ने सदस्यलाई बैठक नसकी चाहेर पनि बाहिर निस्कन सक्ने अवस्था थिएन । साँघुरो बाटो हुँदै सभामुखको आसनअघिबाटै हल भित्रबाहिर गर्नुपर्ने अवस्था थियो । हलको बीचबीचमा रहेका पिलरले दायाँबायाँ र सभामुखलाई हेर्न पनि समस्या हुने गरेको थियो ।डोरमणि पौडेलको अध्यक्षतामा २०७४ माघ १८ मा पहिलो बैठक बसेयता सोही भवनमा प्रदेशसभाले जसोतसो ५ वर्ष गुजारेको छ । यसबीचमा ३ पटक सरकार परिवर्तन भए । तर, कुनै पनि सरकारले प्रदेशसभा तथा अन्य प्रादेशिक संरचना बनाउन जग्गाको समेत सुनिश्चितता गर्न सकेनन् । दुई वर्षअघिदेखि हालकै प्रदेशसभा भवनछेउमै अस्थायी प्रकृतिको सभाहल निर्माण थालिए पनि अझै काम पूरा हुन सकेको छैन । करिब ६० जना अट्ने हलमा ११० जना प्रदेशसभा सदस्य, कर्मचारी र दर्शक कक्षसमेतको व्यवस्थापन हुँदै आएको छ । स्थान अभावका कारण प्रदेशसभामा रहेका विभिन्न समितिहरूको बैठक प्रदेशसभा बाहिरसमेत बस्ने गरेको छ । प्रदेशसभाको नयाँ भवनको निर्माण सम्पन्न गर्न अझै केही महिना लाग्ने देखिएको छ, त्यतिन्जेलसम्म पुरानै भवनमा बैठक बस्नेछ, उनले भने । प्रदेशको भौतिक पूर्वाधार विकास मन्त्रालयअन्तर्गत सहरी विकास तथा भवन निर्माण कार्यालयमार्फत अर्घाखाँची सगुन पारामाउन्ट जेभीले निर्माणको काम गरिरहेको छ । २०७७ कात्तिक १९ मा ४ करोड ९४ लाख ९ हजार ९ सय ९ रुपैयाँमा २ सय ५० जना अट्ने सभाहल निर्माणको सम्झौता भएको थियो । २०७९ वैशाख १ सम्ममा निर्माण सक्ने गरी सम्झौता भएकोमा म्याद सकिएको झन्डै ८ महिनासम्ममा ८० प्रतिशत मात्रै काम सकिएको छ । समयमै निर्माण नसकिएपछि २०८० जेठ ३० सम्मका लागि म्याद थप गरिएको सहरी विकास कार्यालयले जनाएको छ । भवनको वाग्मती प्रदेशसभाका तत्कालीन सभामुख सानुकुमार श्रेष्ठले २०७७ मंसिर १० मा शिलान्यास गरेका थिए ।कार्यालयका सूचना अधिकारी टेकनाथ काफ्लेका अनुसार विदेशबाट आयात गर्नुपर्ने सामग्रीका लागि एलसी बन्द हुनु, कोरोना महामारीलगायत कारण देखाउँदै निर्माण कम्पनीले ढिलाइ गरेको बताए । अबको दुई महिनामा सबै काम सकेर भवन हस्तान्तरण गर्ने ठेकेदार कम्पनीले बताएको छ, उनले भने । यसपल्ट वाग्मती प्रदेशसभामा राप्रपाले प्रत्यक्षतर्फ ७ सिट र समानुपातिकतर्फ थ्रेसहोल्ड कटाएको छ । जसले गर्दा अब राप्रपालाई पनि संसदीय दलको कार्यालय उपलब्ध गराउनुपर्ने भएको छ । थप कार्यालयको व्यवस्थापन गर्न सचिवालयलाई झन् दबाब परेको छ ।"
महानगर प्रहरी भर्नामा युनिक सेक्युरिटिजको बदमासी,"(काठमाडौं)  काठमाडौं महानगरपालिकाले आउट सोर्सिङ मार्फत भर्ना लिएका नगर प्रहरी जवानमध्ये आधाजसो अयोग्य रहेको पाइएको छ । महानगरले युनिक सेक्युरिटिजसँग एक वर्षका लागि १ सय ६२ जना नगर प्रहरी जवान उपलब्ध गराउने समझदारी गरेको थियो । जसमा ४० वर्ष ननाघेका तथा यसअघि आर्मी, जनपद र सशस्त्र प्रहरी बलमा काम गरिसकेका व्यक्ति हुनुपर्ने थियो । तर, योग्यता नपुगेका व्यक्तिलाई नगर प्रहरीका रूपमा पठाएको पाइएको महानगर प्रहरी बलले जनाएको छ ।महानगर प्रहरी प्रमुख राजुनाथ पाण्डेले युनिक सेक्युरिटिजले पठाएका १ सय ६२ जनामध्ये ८१ जना मात्रै योग्य रहेको बताए । कम्पनीले सिफारिस गरेकाहरूको विवरण र योग्यता जाँच गर्दा तोकिएको मापदण्ड पूरा नभएको पाइएपछि त्यस्ता अयोग्य व्यक्तिलाई भर्ना नगरी फिर्ता पठाइएको उनले स्पष्ट पारे । आउट सोर्सिङबाट आएका नगर प्रहरी जवानहरूलाई मैले योग्यता पुगेको प्रमाणपत्र ल्याउन भनेको थिएँ । ११ दिनपछि कम्पनीले ८१ जनाको मात्रै पठाएको छ, उनले भने, कतिपय ४० वर्ष उमेर नाघेका छन् । प्रहरी र आर्मीमा सेवा नै नगरेकोलाई पनि कम्पनीले पठाएको रहेछ । सम्झौताविपरीत देखिएका सबैलाई फिर्ता पठाइदिएका छौं ।सम्झौतामा एक जना नगर प्रहरी उपलब्ध गराएबापत कम्पनीले प्रतिमहिना २० हजार ५ सय २३ रुपैयाँ पाउने सम्झौतामा उल्लेख छ । पुरुषको हकमा ४० वर्ष उमेर ननाघेका, भूतपूर्व सेना र नेपाल प्रहरी वा सशस्त्र प्रहरीमा कम्तीमा ५ वर्ष सेवा गरेको हुनुपर्ने सीमा छ । महिलाको हकमा उमेरको हदबन्दी ४५ वर्ष राखिएको छ, महानगरको खरिदइकाइ निर्देशक ध्रुव काफ्लेले भने । युनिक सेक्युरिटिजले हचुवाको भरमा व्यक्ति छनोट गरेर नगर प्रहरी सेवामा पठाएको महानगर प्रहरी प्रमुख पाण्डे बताउँछन् । युनिक सेक्युरिटिजले बदमासी गर्यो । लटरपटर तरिकाबाट व्यक्ति चुनेर नगर प्रहरीमा भर्नाका लागि पठायो, उनले थपे । कान्तिपुरले उक्त कम्पनीका प्रतिनिधि बताउने पर्सीराम चौधरीसँग यसबारे बुझ्न खोज्दा व्यस्त छु भन्दै फोन काटिदिए ।युनिक सेक्युरिटिजमार्फत नगर प्रहरीमा ११ दिन सेवा दिएका ४६ वर्षीय विकास भुसालले कम्पनीले २ सय जनालाई फाराम भर्न लगाएर उमेरको हदबन्दी नहेरी सेवामा खटाएको बताए । नगर प्रहरीसँगको सम्झौताबारे हामीलाई थाहा थिएन । कम्पनीले छनोट गरेपछि सेवामा खटियौं तर अयोग्य भन्दै ११ दिन काम गरेपछि फिर्ता भयौं, उनले भने ।"
बुस्टर डोज लगाउने न्यून,"(काठमाडौं)  संक्रमणको त्रासका बेला खोप नपाएर खोजी गर्ने धेरै थिए । हाल मुलुकमा कोभिडविरुद्घको पूर्ण मात्रा खोप लिएकाहरूले समयमै लिनुपर्ने अतिरिक्त मात्रा (बुस्टर डोज) लिनेहरूको संख्या भने अत्यन्त न्यून देखिएको छ । यसले गर्दा खोपको माध्यमले कोभिडविरुद्घ तयार हुने एन्टिबडी कम भएर पुनः संक्रमणमा पर्नेहरूमा स्वास्थ्य जटिलता देखिन सक्ने जोखिम बढेको चिकित्सकहरूले बताएका छन् । अझ पछिल्लो समय अतिरिक्त मात्राका रूपमा कोभिडविरुद्घको खोप तेस्रोपछि चौथो मात्रासमेत दिन थालिएको छ । तर यस्ता दोस्रो अतिरिक्त मात्रा खोप लिनेहरूमा अधिकांश विदेश जान लागेकाहरू छन् । अहिले कोभिडविरुद्घ खोपको बुस्टर डोज निकै कमले लगाएका छन्, स्वास्थ्य सेवा विभाग, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा चुमनलाल दास भन्छन्, अतिरिक्त मात्रा नलिएकाहरूमा कोभिडको संक्रमण देखिए शरीरमा एन्टिबडीको कमीले गर्दा जटिलता देखिन सक्ने सम्भावना बढ्छ । हाल तेस्रो मात्राका रूपमा समयमै बुस्टर डोज लगाउनबाट सर्वसाधारण हच्किरहेका छन् । तर, सम्भावित संक्रमणको जटिलतालगायतको आकलन गर्दै स्वास्थ्य मन्त्रालयले कोभिडविरुद्धको बुस्टर डोजका रूपमा चौथो मात्रा खोप लगाउनका लागि १५ लाख मात्रा वाई भायोलेन्ट खोप लिन कोभाक्स सुविधालाई सहमति जनाइसकेको छ । हामीले ल्याउने प्रयास गरिरहेको यो वाई भायोलेन्ट खोप कोभिडको नयाँ स्ट्रेनविरुद्घ पनि प्रभावकारी छ, स्वास्थ्य सेवा विभागको बाल स्वास्थ्य तथा खोप शाखा प्रमुख सागर दाहाल भन्छन्, यो खोप तेस्रो मात्रा र कोमर्विड अवस्था भएका, ५५ वर्ष माथिका, रोग प्रतिरोधक क्षमता कम भएकाहरूलाई चौथो मात्राका रूपमा दिइनेछ ।वीर अस्पतालका कोभिड खोप संयोजक महादेव पन्त पछिल्लो समय खोप लिने, त्यसमा पनि अतिरिक्त मात्रा खोप लिनेको संख्यामा अति कमी आएको स्विकार्छन् । हिजोआज दिनहुँ सरदर ४०५० जना कोभिडविरुद्धको खोप लगाउन आउँछन् । त्यसमा पछि प्रायः लाई विदेश जान अतिरिक्त मात्रा लगाउनुपर्ने बाध्यताले गर्दा आउनुपरेको हो कि जस्तो लाग्छ, उनी भन्छन्, हामीले तेस्रो (बुस्टर डोज) र चौथो अतिरिक्त मात्रासमेत लगाउने गरेका छौं ।कोभिडविरुद्घको खोप पूर्ण मात्रा लिएको तीन महिनापछि अतिरिक्त मात्रा लिनुपर्ने प्रावधान छ । केही खास अवस्थाका व्यक्तिहरू पहिलो अतिरिक्त मात्रा खोप लिएको ६ महिनापछि पुनः दोस्रो अतिरिक्त मात्रा लिनुपर्ने हुन्छ । चौथो मात्रा पाउनेहरू स्वास्थ्यकर्मी, ६० वर्ष माथिका, रोग प्रतिरोधक क्षमता कम भएका, दीर्घरोगीलगायत छन् । हाल अतिरिक्त मात्रा खोप लिने क्रम धेरै कम रहेको औंल्याउँदै दाहालले भने, आमव्यक्तिमा हाल अतिरिक्त मात्राको माग नै छैन । यस्तो स्थिति हामीकहाँ मात्र नभएर विश्वव्यापी नै देखिएको छ ।जनसंख्याको ठूलो हिस्साले कोभिडका बारेमा पहिले जुन जोखिम महसुस गरेका थिए त्यो हाल नगर्नाले अतिरिक्त मात्रा खोप लगाउनेहरू नगण्य देखिएको खोपविज्ञ डा श्यामराज उप्रेती बताउँछन् । उनका अनुसार समय बित्दै जाँदा बिस्तारै एन्टिबडी कम हुँदै गएकाहरूमा पुनः अतिरिक्त मात्रा खोप नलिए संक्रमण कडा हुन सक्छ भने बुढापाका, रोग प्रतिरोधक क्षमता कम भएका दीर्घ रोगी आदिमा मृत्यु हुनेसम्मको जोखिम कायमै छ ।खोपको माग कम भएकाले खेर जाने दरसमेत बढेको छ । ६ भाइलमा आउने खोपबाट एक जनालाई दिँदासमेत ५ मात्रा खेर जाने सम्भावना रहेको जनाउँदै दाहाल भन्छन्, यसैले पहिले हामी खोप वितरण गर्थ्यौं, अहिले हामी खोप जोगाउन माग गरिएको आधारमा पठाउने गरेका छौं ।विज्ञहरूका अनुसार एकपटक कोभिडको पूर्ण मात्रा खोप लगाइसकेकाहरूमा केही निश्चित समयपछि एन्टिबडीको स्तर कम भएर कोभिड संक्रमण कडा रूपमा देखिन सक्छ । हाल कोभिड संक्रमण भएकाहरूले खोप लगाएकाले रोगको कडापन खासै नदेखिएको जनाउँदै धुलिखेल अस्पतालको जिनोमिक ल्याबका प्रमुख डा राजीव श्रेष्ठ भन्छन्, पूर्ण मात्रा खोप लिएकाहरूको शरीरमा केही खास समयपछि कोभिडविरुद्घको एन्टिबडी घट्दै गएको अध्ययनहरूले देखाएकाले सम्भावित संक्रमणपछि जटिलता नदेखियोस् भनेर अतिरिक्त मात्रा खोप लिन भनिएको हो । ईडीसीडीस्थित इपिडिमियोलोजी तथा महामारी शाखाका प्रमुख डा अभियान गौतमका संक्रमण फेरि आए जोखिम हुन सक्छ । स्वास्थ्य मन्त्रालयको अनुसार मुलुकमा जनसंख्याको ७९५ प्रतिशत अर्थात् २ करोड ३२ लाख ८ हजार ४ सय ८३ जनाले एक मात्रा कोभिडविरुद्घको खोप लिएका छन् भने ७६५ प्रतिशत अर्थात् २ करोड २३ लाख २४ हजार ९ सय ३३ जनाले पूर्ण मात्रा खोप लगाएका छन् । यस्तै हालसम्म जनसंख्याको २७३१ प्रतिशत अर्थात् ७९ लाख ७२ हजार ७ सय ९१ जनाले अतिरिक्त मात्रा खोप लगाएका छन् ।"
जिल्ला न्यायाधीश गिरीमाथि यौनशोषणको आरोप,"(कपिलवस्तु)  जिल्ला न्यायाधीश भुवन गिरीविरुद्ध उनकी श्रीमतीले आफैंमाथि हिंसा र यौनशोषण गरेको आरोप लगाउँदै जिल्ला प्रहरी कार्यालयमा कारबाहीका लागि निवेदन दिएकी छन् । यता, श्रीमान् गिरीले पनि पैसा चोरेको आरोप लगाउँदै कारबाहीका लागि श्रीमतीविरुद्ध प्रहरीकामा उजुरी दिएका छन् । दुवै निवेदन लिएर प्रारम्भिक अनुसन्धान सुरु गरेको जिल्ला प्रहरी कार्यालयका डीएसपी मीनबहादुर घलेले बताए । मंसिर ४ पछि दुवै जनाले निवेदन दिएको भए पनि मुद्दा दर्ता भने भइसकेको छैन । जिल्लामा प्रहरीले मुद्दा दर्ता नमानेपछि श्रीमती काठमाडौं गएर विभिन्न सञ्चारमाध्यममा अन्तर्वार्ता दिएपछि यो घटनाले बढी चर्चा पाएको हो । घटनाको छानबिन सुरु भएपछि श्रीमान् गिरी १५ दिनको बिदा लिएर बसेका छन् । जिल्लामा प्रहरीले उजुरी लिन नमानेपछि श्रीमती गिरीले राष्ट्रिय मानवअधिकार अयोग र महिला आयोगमा पुगेर उजुरी दिएकी थिइन् । न्यायाधीश गिरीले आफूलाई पटकपटक गर्भ तुहाउन लगाएर मातृत्वको अधिकारबाट वञ्चित गराएको भन्ने पीडित महिलाको उजुरी छ, मानवअधिकार आयोगकी सदस्य लिली थापा भन्छिन्, बन्धक बनाएर कुटपिट पनि गर्ने गरेको उनको लिखित उजुरीमा उल्लेख छ । थापाका अनुसार उजुरीकर्ता महिला डराएको देखिएकाले उनलाई आयोगले विशेष संरक्षणमा राखेको छ । उनको उजुरीपछि आयोगले न्याय परिषद्लाई पत्र लेख्दै घटनाबारे अनुसन्धान अघि बढाउन भनेको थापाले बताइन् । यता जिल्ला प्रहरी कार्यालयमा दुवै आयोगले पत्र पठाउँदै चासो राखेका छन् । जिल्लाका ४ नम्बर न्यायाधीश गिरीकी उनी कान्छी श्रीमती हुन् । जेठीसँग छुट्टीभिन्न भई उनले २०७५ वैशाख अन्तिम साता कान्छीसँग विवाह गरी बस्दै आएका थिए । ४८ वर्षीय गिरी बाँकेको बैजनाथ६ का हुन् भने उनकी ३९ वर्षीया कान्छी श्रीमती नेपालगन्ज९ की हुन् । गत फागुनमा १८ जना जिल्ला न्यायाधीशका लागि २ सय १२ जनाले परीक्षा दिएकामा गिरीसहित ३ जना मात्र उत्तीर्ण भएका थिए ।"
सम्पादकलाई चिठी,"प्रकृति जोगाउने फैसला व्यापार घाटा कम गर्ने नाममा जथाभावी ढुंगा, गिटी, बालुवा लगायतका खनिज पदार्थ उत्खलन गरी बिक्री गर्न नपाउने सर्वोच्च अदालतको हालैको फैसला सही छ । यो फैसलाले वातावरणको मुद्दा नबुझ्ने नेताहरूलाई सोच्न बाध्य बनाएको छ । २०७७ सालमा केपी शर्मा ओली सरकारले २०७८७९ को बजेटमा व्यापार घाटा कम गर्न ढुंगा, गिटी, बालुवा बिक्री गर्नेसम्बन्धी अध्यादेश ल्याएको थियो । यो कदमको चौतर्फी विरोध भएको थियो । तैपनि त्यसबेला फिर्ता लिइएन । उल्टै यसको बचाउका लागि सरकारका जिम्मेवार मन्त्रीहरू नै लागेका थिए । अहिले सो अध्यादेशविरुद्धको रिटउपर फैसला गर्दै सर्वोच्चले खनिज पदार्थ बिक्री वितरण गर्न नपाइने फैसला सुनाएको हो । त्यस्तै व्यापार घाटा बढ्नुका कारण र समाधानका वैकल्पिक व्यवस्था गर्न पनि सरकारलाई सुझाव दिएको छ । वातावरणलाई हानि पुग्ने गरी सरकारले नै व्यापारका लागि छुट दिनु कति पनि मान्य थिएन, छैन । व्यापार घाटा कम गर्ने अनेक उपाए छन् । विज्ञहरूले जति पनि सुझाव दिन सक्छन् । खनिज पदार्थ बिक्रीबाट हुने आम्दानीभन्दा खनिज पदार्थले निम्त्याउने घाटा कैयौं गुणा बढी हुने गर्छ । त्यसैले सो निर्णय गलत थियो । वातावरणको दोहनले भविष्यमा गम्भीर संकट आउन सक्छ भन्ने कुरा सरकारले त्यति बेला बुझेर पनि बुझ पचायो । अबको सरकारका लागि यो एउटा पाठ पनि हो । त्यस्तै सर्वोच्चले कानुन बनाएर पनि खनिज पदार्थको दोहन गर्न नपाइने पनि भनेको छ । यो झनै स्वागतयोग्य छ । यस फैसलालाई मध्यनजर गर्दै अबको नयाँ सरकारले प्राकृतिक स्रोत र साधनको संरक्षणमा विशेष ध्यान दिनु आवश्यक छ । पहिलेको जस्तो अस्वाभाविक निर्णय अबको सरकारले नगरोस् । तिलप्रसाद न्यौपाने, माछापोखरी चोक, काठमाडौं एउटैले मात्र नपाऊन् अवसर के काग्रेस, एमाले, माओवादी पार्टी बनाउन शेरबहादुर देउवा, केपी शर्मा ओली र पुष्पकमल दाहालको मात्र योगदान छ ? सधैं उनीहरूले मात्र अवसर पाउनुपर्छ भन्ने छ ? पार्टी निर्माण गर्न अरूहरूले योगदान दिएकै छैनन् ? छन् भने सधैं प्रायः उनीहरू मात्र उच्च पद लिने अरूहरूलाई पालै नदिने काम कति जायज हुन्छ ? कति न्यायोचित हुन्छ ? आफ्नै मात्र हित हुने सोचले चल्दा देश र समाजलाई राम्रो गर्दैन । सबैलाई अवसर भन्ने हो भने मात्र जनता सुखी हुन सक्छन् । सबैका बारे सोच्न सके मात्र नेताहरू राजनेता कहलाउन सक्छन् । त्यसका लागि पनि शीर्ष नेताहरूले अरूले भन्नुभन्दा आफैंले मार्गप्रशस्त गर्नुपर्छ । अरूलाई अवसर सृजना गरिदिनुपर्छ । यसपालिको जनादेश बुझी युवाहरूलाई देशको नेतृत्व सुम्पिनुपर्छ । अनि मात्र असल नेता ठहरिनेछन् । घरमुलीले आफ्नो जीवनकालमै छोरालाई सक्षम बनाउन नखोजे, त्यो घर भविष्यमा कमजोर हुन्छ । हो त्यसै गरी शीर्ष नेताहरूले पनि आफ्नो जीवनकालमै आफूपछिका नेताहरूलाई अवसर नदिए त्यो पार्टी पनि कमजोर बन्नेछ । यसर्थ शीर्ष नेताहरूले उदीयमान युवाहरूलाई संसदीय दलको नेता बन्ने वातावरण बनाइदिनुपर्छ । यसपालिको मुख्य जनादेश र मतदाताको भावना के हो भन्ने नेताहरूले बुझ्न जरुरी छ । त्यसतर्फ गम्भीर भएर सोच्ने र सच्चिने बेला आएको छ । ६० वर्षभन्दा बढी उमेरका धरै नेताहरू यसपालि पाखा लागेका छन् । नाम चलेका तर योजना र भिजन नभएका धेरै नेताहरूलाई मतदाताहरूले पाखा लगाएका छन्, जुन राम्रो संकेत हो । सधैं एउटै अनुहारलाई अवसर दिने प्रवृत्तिलाई पनि मतदाताले रुचाएनन् । त्यसैले समयको मागलाई पछ्याउँदै शीर्ष नेताहरूले आफ्नो भविष्य सुरक्षित गर्नुपर्छ । समाजको हितका लागि काम गर्नुपर्छ । अनि मात्र पार्टीहरूप्रति जनविश्वास जाग्न सक्छ । गोपाल देवकोटा, गोकर्णेश्वर८, काठमाडौं"
आम चुनावपछिको राजनीतिक परिदृश्य,"निष्कर्षयस आम निर्वाचनमा राजनीतिक दलहरूसँग पुराना घोषणापत्रहरूको रिसाइकल प्रतिलिपिबाहेक जनतामा आशा र उत्साह जगाउने कुनै नयाँ कुरा थिएन जसले गर्दा समग्रमा मतदानको प्रतिशत खस्क्यो । दलहरूबीचको विचारहीन चुनावी गठबन्धनले अन्यमनस्क स्थितिमा पुगेका मतदाताले कसैलाई पनि बहुमत दिएनन् । गठबन्धनको कार्टेलिङ ले गर्दा नागरिकको छनोट गर्न पाउने अधिकार खुम्चियो । कतिपय सक्षम र चुनाव जित्ने सम्भावना भएका नेताहरूको उम्मेदवार बन्ने अवसर खोसियो । प्रत्यक्ष निर्वाचनको उम्मेदवारीमा महिला र पिछडिएका समुदायको सहभागिता उल्लेख्य रूपमै घट्यो । कसैको बहुमत नभएको त्रिशंकु संसद्मा जसले सरकार बनाए पनि त्यो झिनो बहुमतको बन्ने अवस्था छ । यसले गर्दा सत्ताको सौदाबाजी, सांसद किनबेच, राजनीतिक नियुक्तिको भागबन्डाको विकृति बढ्ने हो कि भन्ने चिन्ता सामाजिक सञ्जालहरूमा व्यक्त गरिँदै छ । सरकार र संसद्को अस्थिरताको सम्भावना पनि उत्तिकै छ । नयाँ शक्तिका रूपमा उदाएका रास्वपा र अन्य दल अहिलेसम्म प्राप्त राजनीतिक उपलब्धिको अपनत्व लिएर त्यसको रक्षा गर्दै अगाडि बढ्छन् अथवा तिनलाई उल्टाउनमा शक्ति र सामर्थ्य खर्च गर्छन् ? अहिलेको सबैभन्दा टड्कारो प्रश्न यही हो । प्रगतिशील वा अग्रगामी मुद्दाको नेतृत्व गर्ने दलहरू कमजोर हुँदा उत्पीडित र बहिष्कृत समुदायको अधिकार, सामाजिक न्याय र समावेशीकरणका सवालहरू ओझेलमा पर्छन् कि भन्ने गहिरो आशंका व्याप्त छ । द्वन्द्वपीडितहरू पन्ध्र वर्षदेखि न्यायको पर्खाइमा छन् । वर्तमान राजनीतिक परिदृश्यमा संक्रमणकालीन न्यायको प्रतिबद्धताको अवस्था कस्तो हुन्छ, हेर्न बाँकी छ । राम्रो पक्ष के हो भने, संसद्मा बलियो प्रतिपक्षको उपस्थितिले सरकारलाई जवाफदेह बनाइराख्नेछ । मिडिया, नागरिक समाज र आम नागरिकको निरन्तर निगरानीले सरकार, संसद् र प्रतिपक्षलाई सचेत तुल्याइरहने हो भने विकृतिहरूलाई नियन्त्रण गर्न कठिन हुँदैन ।नेपालको संविधानले संघीय प्रतिनिधिसभा तथा प्रदेशको विधायिकामा बहिष्कृत र कमजोर वर्गका महिला तथा पुरुषको प्रतिनिधित्व सुनिश्चित गर्नका लागि मिश्रित निर्वाचन प्रणालीको व्यवस्था गरेको हो । तर व्यवहारमा प्रत्यक्ष र समानुपातिक दुइटै विधिबाट उच्च वर्ग र जातीय समूहकै प्रतिनिधित्व बढी हुने स्थिति उत्पन्न भएको छ । विशेष गरेर समानुपातिक निर्वाचनमा थ्रेसहोल्डको व्यवस्थाले निर्वाचनको मूल उद्देश्यलाई नै निष्प्रभावी बनाएको छ । थ्रेसहोल्डको व्यवस्थाले अन्ततः ठूला पार्टीहरूलाई सबै लाभ पुग्ने र साना पार्टीहरूका लागि रिङफेन्स हुने गरेकाले थ्रेसहोल्डबारे समीक्षा गर्नुपर्ने आवश्यकता देखिन्छ ।"
विपरीत यात्रामा अन्योलग्रस्त वामपन्थीहरू,"कसरी बाँच्छ आन्दोलन ?कसैलाई मन परोस् वा नपरोस्, संसदीय राजनीतिको पछिल्लो जनादेशले देखाएको सत्य के हो भने, नेपाली जनताको पार्टीगत रोजाइमा अहिले पनि एमाले नै छ । एमालेका नाममा आएको मत नेपाली समाजको द्रुत गतिमा आर्थिक, सामाजिक र सांस्कृतिक रूपान्तरणको पक्षधरताकै मत हो । त्यो भनेको वामपन्थी मत नै हो । संगठन, सिद्धान्त र शक्तिको हिसाबले ठूलो वामपन्थी दल एमाले नै हो भन्ने स्थापित तथ्यलाई अन्य वामपन्थी दलले स्विकार्ने हिम्मत गर्न सक्नुपर्छ । तथ्यद्वारा पुष्टि भएको सत्य मात्र स्विकार्ने विचारधाराको पक्षधरता आफू मात्र भएको नारा फलाक्ने कम्युनिस्ट वा वामपन्थीहरूले यो तथ्यलाई अस्वीकार गर्न सक्दैनन् । यसको अर्थ के हो भने, एमालेलाई सिध्याएर नेपालको कम्युनिस्ट वा वामपन्थी आन्दोलन अघि बढ्न सक्दैन । एमालेले अघि सारेको संसदीय राजनीतिबाटै वामपन्थी एजेन्डा लागू गर्न सकिने मतमा अहिले नेपालका अन्य सबै वामपन्थी दलहरू पुगिसकेकाले समेत संगठनका हिसाबले मात्र होइन, विचारधाराका रूपमा पनि संसदीय राजनीति गर्ने हो भने नेपालका वामपन्थीहरूका लागि एमाले पथबाहेक अर्को पथ सम्भवै छैन । यसर्थ नाम जेसुकै दिए पनि कार्यनीतिको हिसाबले एमाले पथ नै संसदीय राजनीति गर्ने नेपालका वामपन्थीहरूको साझा पथ हो । यही साझा पथमा मात्र नेपालको संसदीय वामपन्थी आन्दोलन बाँच्न सक्ने देखिन्छ । मुलुक अब अरू पाँच वर्षपछिको निर्वाचन यात्रामा प्रवेश गरिसक्यो । एक छिन कल्पना गरौं अबका पाँच वर्षपछिको संसदीय निर्वाचनको, जसमा फेरि कांग्रेसले एमालेबाहेकका अन्य वामपन्थी दललाई यसरी नै सहयोग सायदै गर्ला । किनकि यही निर्वाचन परिणामको विश्लेषणबाट पनि माओवादी वा एकीकृत समाजवादीको मतले जित्ने कांग्रेस सांसदको संख्या ज्यादै कम छ जबकि कांग्रेसको मतबिना ती दुइटै वामपन्थी दलहरूको स्थिति निकै दयनीय हुने मत परिणामबाट देखिइसकेको छ । यस्तो परिवेशमा अर्को निर्वाचनमा कांग्रेसको मतबिना माओवादी वा एकीकृत समाजवादीको संसदीय यात्रा जोखिमपूर्ण देखिन्छ । अझ भनौं, अर्को निर्वाचनमा उनीहरूको अस्तित्वरक्षाको सवाल टड्कारो हुनेछ । यसो भन्दैमा एमालेजनले उनीहरू सकिने भए भनेर जिब्रो फट्कार्नु जरुरी छैन किनकि अब उसलाई अन्य वामपन्थी शक्तिको भन्दा विकल्पको नारा दिएर आएको तर राजनीतिक दिशाको पहिचान नखुलेको नयाँ शक्तिको थ्रेट प्रधान हुनेछ । काठमाडौं उपत्यका र चितवनमा एमालेलाई परास्त गर्ने राजनीतिक पहिचान नखुलेको त्यही नयाँ शक्ति नै हो । एमालेले आफूलाई सुधार्न सकेन भने पहिचान नखुलेको त्यस शक्तिको भेलले उसलाई पनि अर्को निर्वाचनमा योभन्दा ठूलो धक्का दिन सक्छ । त्यस धक्कालाई परास्त गर्ने क्षमताको विकास आफूमा गर्न सक्छ कि सक्दैन, त्यसैमा एमालेको भविष्य निर्धारण हुनेछ ।यस पटक विकल्पको नारा दिएर अघि आएको र राजनीतिक पहिचान नखुलेको नयाँ शक्तितर्फ वामपन्थी मत बढी प्रभावित भएको देखिन्छ । त्यो किनभने, अघिल्लो निर्वाचनमा प्राप्त भारी जनमतलाई एमाले र माओवादीले थेग्न नसक्नाले निम्तिएको विभाजनले वामपन्थी मतदातामा एक प्रकारको उदासीनता, नैराश्य र आक्रोश बढेको थियोÙ त्यस्ता मतदाताहरू त्यो नकारात्मक मत कांग्रेसलाई दिन सक्दैनथे, तसर्थ नयाँ शक्तितर्फ सोझियो । नकारात्मक मतका आधारमा उदय भएको शक्तिको जीवनयात्रा त्यति लामो हुँदैन तर त्यो शक्तिको जीवनयात्रा कत्रो हुन्छ भन्ने कुराको निर्धारण मूलतः वामपन्थी दलको कार्य सम्पादनमै निर्भर हुन्छ । वामपन्थी दलहरूले परिवर्तनको एजेन्डालाई आत्मसात् गर्न सकेनन् वा युवा पुस्तामा राजनीतिको आकर्षण बढाएनन् वा सुशासनमा कमजोर देखिए भने परिवर्तनको तीव्र आकांक्षी जनमत विकल्प खोज्न थाल्छ, त्यो विकल्प कांग्रेसबाट सम्भव छैन भन्ने बुझ्छ र आक्रोशको अभिव्यक्ति फेरि पनि अहिलेकै नयाँ शक्ति वा अर्को आवरणको कुनै शक्तिको पक्षमा जानेछ । तसर्थ अन्य वामपन्थी दल कमजोर हुँदा आफू बलियो हुने आत्मरतिमा एमाले बस्नु हुँदैन ।एमालेले अन्तर्पार्टी लोकतन्त्रलाई पुरानै अभ्यासमा फर्काउने, परिवर्तनका एजेन्डालाई आत्मसात् गर्ने, पार्टी जीवन पारदर्शी बनाउने, आलोचना सहने क्षमता बढाउने, राजनीतिलाई युवा पुस्तामा लैजाने र नेतृत्व चयनमा नाम वाचनको होइन पुरानै प्रतिस्पर्धाको पद्धतिलाई पुनर्जीवित गर्ने हो भने नयाँ शक्तितर्फ गएको आक्रोशको मतलाई आफूतिर आकर्षित गर्न गाह्रो छैन । त्यस्तो मत तान्ने क्षमता अझै पनि एमालेमा छ ।एमालेलाई सिध्याएर नेपालको वामपन्थी आन्दोलन उठाउने र नयाँ उचाइमा पुर्याउने अर्को कुनै पार्टी, शक्ति संगठन र विचारधारा देखिँदैन । तर मूल प्रश्न हो नेपालको वामपन्थी आन्दोलनको नेता बन्ने सामर्थ्य एमालेले राख्न सक्छ कि सक्दैन ? एमालेको जीवनकालमा पछिल्लो पटक देखिएको कार्यशैली वा नेतृत्वले विकास गर्न खोजेको अपसंस्कृति हेर्दा ऊ आफ्नै कारणले पथ विचलित हुने सम्भावना अधिक देखिन्छ । त्यो पथ विचलनलाई रोक्न मूलतः नेतृत्वको कार्यशैलीमा परिवर्तन र युवा पुस्तामा राजनीतिको आकर्षण बढाउन उसले निकै मिहिनेत गर्नुपर्ने देखिन्छ । यत्रो घेराबन्दीका बीच पनि उसले जस्तो सफलता हासिल गरेको छ, त्यो असाधारण नै देखिन्छ । तर आफूलाई विचारधारात्मक, संगठनात्मक र कार्यशैलीगत रूपमा नसुधार्ने हो भने अर्को निर्वाचनमा एमालेले बोकेको वाम जनमत अर्को कुनै उदीयमान दक्षिणपन्थी शक्तिमा जान वा अहिले उदाएकै नयाँ शक्तिमा थपिन सक्छ ।तसर्थ नेपालमा वामपन्थी आन्दोलन र वामपन्थलाई बचाउने हो भने एमाले र गैरएमाले वामपन्थीहरूका बीच न्यूनतम साझा कार्यक्रम र दृष्टिकोणसहितको सहकार्यको आवश्यकता छ । त्यो सहकार्य सरकार बनाउन वा अमुक नेतालाई प्रधानमन्त्री बनाउनका लागि मात्र केन्द्रित गरियो भने अर्को दुर्घटनाको सिकार हुनेछ । अनि अर्को सत्य के हो भने, वामपन्थी दलको पहिलो पुस्ताका नेताहरूले अब परिवर्तनका प्रगतिशील एजेन्डा बोक्न र वामपन्थको झन्डालाई अझै उचाइमा पुर्याउन सक्दैनन् । तिनलाई विस्थापित गर्ने क्षमता, योग्यता र कार्यक्रम दिन सक्ने युवा पुस्ताको उदयले मात्र नेपालमा वाम आन्दोलनले गति लिन सक्छ । दक्षिणपन्थको विकल्पको शक्ति नेपालमा फेरि पनि वामपन्थ नै हो । त्यो वामपन्थको ठूलो हिस्सा ओगटेको एमालेले अरू वामपन्थीलाई आफ्नो कार्यनीतिमा हिँडाउन सक्नुपर्छ । पछिल्लो जनमतको कदर गर्दै नीति र कार्यक्रमका आधारमा वामपन्थी मोर्चा बन्न वा सहकार्य हुन सके मात्र नेपालमा वामपन्थ बच्न सक्छ । त्यसैले माओवादी र एकीकृत समाजवादीले एमालेलाई कमजोर बनाउने रणनीति अवलम्बन गरे पनि वा एमालेले अन्य वामपन्थीलाई समाप्त पार्ने सपना देखे पनि खरबुजालाई चक्कुले हाने पनि वा खरबुजाले चक्कुलाई हाने पनि काटिने खरबुजा नै हो भन्ने तथ्य सबै वामपन्थीले बुझ्नु जरुरी छ । दक्षिणपन्थी शक्तिको फेरो समातेर नेपालमा वामपन्थी आन्दोलन बलियो हुँदैन । यस पटक फेरो समातेर अस्तित्वरक्षा गर्न सफल वामपन्थी शक्ति अर्को निर्वाचनसम्ममा समाप्तिको दिशामा जाने निश्चित छ । त्यसैले उल्टो यात्रामा सवार नेपालका अन्योलग्रस्त वामपन्थीहरूले यात्रालाई बदल्नैपर्छ । होइन भने, उनीहरूको सत्यानाशलाई कसैले रोक्न सक्दैन ।"
रुसद्वारा युक्रेनमा क्षेप्यास्त्र वर्षा,किभ (एजेन्सी) रुसले युक्रेनमाथि पुनः क्षेप्यास्त्र आक्रमण गरेको छ । आठौं पटक गरिएको भीषण क्षेप्यास्त्र आक्रमणका कारण पूर्वी क्षेत्रमा विद्युत् आपूर्ति प्रभावित भएको बीबीसीले जनाएको छ । आक्रमणका कारण दक्षिण सहर ओडेसामा कम्तीमा ४ जनाको मृत्यु भएको जनाइएको छ । सोमबार र मंगलबार गरिएका आक्रमण यसअघिका भन्दा कम विनाशकारी भएका जनाइएको छ । युक्रेनी प्रहरीले भने रुसले प्रहार गरेका ७० मध्ये ६० वटा क्षेप्यास्त्र निष्क्रिय पारेको दाबी गरेका छन् । तर रुसले भने १७ वटा क्षेप्यास्त्र निशानामा प्रहार गरेको बताएको छ । युक्रेनी राष्ट्रपति भ्लोदिमिर जेलेन्सकीले रुसी आक्रमणपछि छिमेकी राष्ट्र मोल्दोभाका केही क्षेत्रमा विद्युत् आपूर्ति बन्द भएको जनाएका छन् । पछिल्ला आक्रमणहरू युक्रेनका लागि मात्रै नभई समग्र क्षेत्रका लागि चेतावनी भएको उनको भनाइ छ । रुसले पछिल्ला दिनमा युक्रेनको ऊर्जा प्रणालीलाई लक्षित गरी आक्रमण गरेको छ ।
प्रभावशाली १०० महिला कोको ?,"लन्डन (एजेन्सी) सन् २०२२ का लागि विश्वका विभिन्न देश एक सय जना प्रेरणादायी र प्रभावशाली महिलाको सूची सार्वजनिक गरेको छ । राजनीति, विज्ञान, शिक्षा, संस्कृति, स्वास्थ, खेलकुद क्षेत्रमा योगदान पुर्याउने महिला सूचीमा समावेश छन् । सूचीको १० औं संस्करणमा सांगीतिक क्षेत्रमा चर्चित बिली आइलिस, युक्रेनी प्रथम महिला ओलेना जेलेन्स्का, भारतीय अभिनेत्री प्रियंका चोपडा जोनस, अमेरिकी अभिनेत्री सेल्मा ब्लेअर, रुसी पप गायिका अला पुगाचेभा समेटिएका छन् । त्यस्तै, इरानी पर्वतारोही एल्नाज रिकाबी, भेनेजुएलाकी कीर्तिमानी खेलाडी युलिमार रोहास र घानाकी लेखिका नाना डार्कोआ सेकिइआमाह पनि सूचीमा छन् । त्यसैगरी, युरोपेली आयेगकी अध्यक्ष उर्सुला भोन डेर लियन, बार्बाडोसकी प्रधानमन्त्री मिया मोट्ले, यमनी वकिल मइन अलओबाइदी, इरानी अभिनेत्री जार अमिरइब्राहिमी र शिक्षाकर्मी जारा महम्मादी, अफगान विद्यार्थी फातिमा अमिरी, म्यान्मारकी चिकित्सक आए नाइन थु, इन्डोनेसियाकी अभियानकर्मी भेल्माइरी बम्बारी सूचीमा समावेश छन् । बीबीसीका अनुसार सूचीमा रहेका अन्य महिलामा भारतीय एरोनटिकल इन्जिनियर सिरिसा बन्दला र लेखिका गीताञ्जली श्री, अमेरिकी नर्स भिक्टोरिया ब्याप्टिस्ट, रुस, युक्रेन र अफगानिस्ताका पत्रकार क्रमशः ताइसिया बेक्बुलातोभा, क्रिस्टिना बर्दिन्स्किख र जाहरा जोया, बंगलादेशी विद्यार्थी सन्जिदा इस्लाम चोया, पाकिस्तानी न्यायाधीश आयशा मलिक, कोरियाली राजनीतिक सुधारक पार्क जीह्युन, रुवान्डाकी रेफ्री सलिमा रहिन्डा मुकान्सागालगायतका छन् । दसौं संस्करणको सूची सार्वजनिक गर्ने क्रममा गएको एक दशकमा केकस्ता परिवर्तन भए र त्यसका लागि क्रियाशील रहेका पात्रहरूबारे समेत अध्ययन गरिएको बीबीसीले उल्लेख गरेको छ । विगत एक दशकमा महिला अधिकारका क्षेत्रमा निकै काम भएका र महिलाको अगुवाइमा नै विभिन्न परिवर्तनहरू भएका जनाइएको छ । यद्यपि, कपितय देश र समाजमा भने महिला अधिकारका लागि आगामी दिनको बाटो अझै असहज रहेको देखिएको बीबीसीले उल्लेख गरेको छ । उदाहरणका लागि तीन महिनादेखि इरानमा महिलाहरूको अगुवाइमा भएको आन्दोलन परिवर्तनका लागि जारी संर्घषका रूपमा लिन सकिन्छ । गत सेप्टेम्बरमा इरानी धार्मिक प्रहरीद्वारा पक्राउ परेकी २२ वर्षीय युवती महसा अमिनीको हिरासतमा मृत्यु भएपछि विरोध प्रदर्शन चर्केको हो । कुर्दिस्तानस्थित आफ्नो घरबाट तेहरान जाने उनलाई क्रममा हिजाबसम्बन्धी कानुन उल्लंघन गरेको आरोपमा धार्मिक प्रहरी गस्तइइरसाद ले सेप्टेम्बर १३ मा पक्राउ गरेको थियो । त्यसको तीन दिनपछि हिरासतमा उनको मृत्यु भएको थियो । अमिनीको मृत्युको विरोधमा तेहरानमा सुरु आन्दोलन अन्य सहरहरूमा फैलिएको हो । प्रदर्शनका क्रममा ४ सय जनाभन्दा बढीको मृत्यु भइसकेको छ भने १७ हजार पक्राउ परिसकेका छन् । तर पनि महिलाहरूले आन्दोलन रोकेका छैनन् । इरानी महिलाले लामो समयदेखि नरुचाएको हिजाब कानुन र त्यसको पालना गराउने क्रममा धार्मिक प्रहरीद्वारा भएको ज्यादती, अपमान र दण्ड सजायविरुद्ध इरानी महिलाहरू एकत्रित भएका हुन् । प्रदर्शन चर्किंदै गएपछि इरानी अधिकारीले धार्मिक प्रहरी खारेज गर्ने र हिजाबसम्बन्धी कानुन समयानुकूल परिवर्तन गरिने जनाएका छन् । इरानको महिला आन्दोलनले संसारभरि द्वन्द्वको केन्द्रमा महिलाको भूमिकालाई प्रतिबिम्बित गरिरहेको र युक्रेनरुस द्वन्द्व र त्यसको प्रतिरोधमा उत्रेका महिलाले आफूहरू युगान्तकारी परिवर्तनका लागि जस्तोसुकै कदम चाल्न पछि नपर्ने सन्देश दिएका जनाइएको छ । बेलायतको प्रतिष्ठित सञ्चारमाध्यम बीबीसीले एक दशकयता हरेक वर्ष संसारभरिबाट एक सय जना प्रभावशाली र प्रेरणादायी महिलाहरूको नाम सार्वजनिक गर्दै आएको छ । त्यसका साथै, सूचीमा समावेश महिलाको जीवन र उनीहरूको योगदानसँग सम्बन्धित वृत्तचित्र, फिचर तथा अन्तर्वार्ता प्रकाशित गरिने बीबीसीले जनाएको छ । सूची एक सय महिला छनोट टोलीले संकलन गरेका तथ्यांक र विभिन्न देशका बीबीसी सेवाका टोलीहरूको सुझावका आधारमा तयार पारिएको जनाइएको छ । त्यसका लागि एक वर्षयता समाचारमा छाएका वा महत्त्वपूर्ण समाचार सामग्रीका प्रेरणा बनेका महिलाहरूको खोजी गरिएको बीबीसीले उल्लेख गरेको छ ।"
एक वर्षपछि जोगवनीबाट आयात,"(विराटनगर)  झन्डै एक वर्षदेखि बन्द भारतको मिरगन्जमा नयाँ पुल बनेसँगै मंगलरबारदेखि सञ्चालनमा आएको छ । भारत र बेलायत युद्धकालमा निर्मित मिरगन्ज पुल क्षतिग्रस्त भएको भन्दै भारतले गत पुसदेखि जोगवनी नाकाबाट मालवाहक गाडी आउजाउमा रोक लगाएको थियो । मंगलबारदेखि मिरगन्जमा निर्मित नयाँ आरसीसी पुलबाट मालवाहक गाडी आउजाउ खुलेको हो । मंगलबार साँझदेखि मिरगन्जबाट कम्तीमा ६० टन भारवहन क्षमता लोडका गाडी जोगवनी नाकासम्म आउन सुरु भएको मोरङ व्यापार संघका कार्यकारी निर्देशक कृष्ण रेग्मीले बताए । भारत अररियाका एसडीएम एस कुमार, आईसीपी म्यानेजर रत्नाकुमार यादव, भारतको नेसनल हाइवे प्रतिनिधि उमेश यादव र अररियाका बीजेपी नेता दिलीप झाको उपस्थितिमा मिरगन्जको नयाँ पुलबाट आयातनिर्यात खुला गरिएको हो । यसलगत्तै ठूलो भारवहन क्षमताका दुई दर्जनभन्दा बढी मालवाहक गाडी मंगलबार साँझसम्म जोगवनी नाका हुँदै विराटनगर भन्सार कार्यालय आइपुगेका छन् । मिरगन्ज पुल बन्द हुँदा सुनसरीमोरङ औद्योगिक क्षेत्रका उद्योगी व्यवसायीले १ सय १६ किमि रिरुट गर्दै सुनसरीको भान्टाबारी नाकाबाट औद्योगिक कच्चा पदार्थ आयात र तयारी वस्तु निकासी गर्दै आएका थिए । मिरगन्ज पुलकै कारण विराटनगर भन्सारको व्यापार पनि एक वर्षदेखि झन्डै २५ प्रतिशतले कमी आएको थियो । आयात र निर्यातकर्ताले व्यापार नै अन्यत्र सार्दा विराटनगर भन्सारको व्यापारमा २५ प्रतिशतले कमी आएको भन्सार कार्यालयको भनाइ छ । एक वर्षसम्म १ सय १६ किमि रिरुट गरेर सुनसरीको भान्टाबारी नाकाबाट कच्चा पदार्थ आयात र तयारी वस्तु निकासी गर्दा उद्योगी व्यवसायीले डेढ अर्बभन्दा बढी अतिरिक्त ढुवानी शुल्क तिर्नुपरेको बताइन्छ । मिरगन्ज पुलबाट आयातनिर्यात खुलेपछि यहाँको औद्योगिक र व्यापारिक क्षेत्रले सामान्य राहत पाएको मोरङ व्यापार संघका अध्यक्ष नवीन रिजालको भनाइ छ । मिरगन्ज पुलमा भारतको एकतर्फी अघोषित नाकाबन्दीका कारण अघिल्लो वर्षको पहिलो चौमासिकको तुलनामा चालु वर्षको चौमासिकमा जोगवनी नाकाबाट आयात र निर्यात नै घटेको थियो । भन्सारको तथ्यांकअनुसार गत वर्ष साउनमा १८ अर्ब ४० करोडको आयात हुँदा यस वर्ष १६ अर्ब ३५ करोडको आएको छ । गत वर्ष भदौमा १९ अर्ब ८० करोडको आयात हुँदा यसपालि १७ अर्ब ५७ करोड, असोजमा २० अर्ब २२ करोडको आयात हुँदा यसपालि १४ अर्ब ८६ करोड र गत वर्ष कात्तिकमा १८ अर्ब ७७ करोडको आयात हुँदा यसपालि १५ अर्ब ९१ करोडको मात्र आयात भएको भएको भन्सारको तथ्यांक छ । निर्याततर्फ गत वर्ष साउनमा ५ अर्ब ५२ करोडको निर्यात हुँदा यसपालि ४ अर्ब ८० करोड, भदौमा ६ अर्ब ९ करोडको निर्यात हुँदा यसपालि ४ अर्ब ७ करोड, असोजमा ५ अर्ब ३४ करोडको आयात हुँदा यसपालि ३ अर्ब ६९ करोड र कात्तिकमा गत वर्ष ५ अर्ब २० करोड मूल्यका सामान निर्यात हुँदा यसपालि ३ अर्ब ८० करोडको मात्र निर्यात भएको तथ्यांक छ ।"
निरुत्साहित गरिँदै शाखारहित बैंकिङ,"के हो शाखारहित बैंकिङ ?बैंक तथा वित्तीय संस्थाले आफ्नो संस्थामा खाता भएका ग्राहकलाई संस्था स्वयम् वा संस्थाद्वारा नियुक्त व्यावसायिक आधिकारिक प्रतिनिधि (एजेन्ट) का सहायताले प्वाइन्ट अफ ट्रान्जेक्सन मेसिनका माध्यमबाट कार्ड प्रयोग गरी महानगरपालिकाउपमहानगरपालिकाबाहेकका क्षेत्रमा शाखारहित बैंकिङ सेवा सञ्चालन गर्न सकिने व्यवस्था छ । ती केन्द्रमार्फत खातामा नगद जम्मा गर्न, रकम भुक्तानी तथा रकमान्तर गर्न, खाताको मौज्दात वा कारोबार विवरण (स्टेटमेन्ट) प्रदान गर्न र स्वीकृत कर्जा रकम भुक्तानी दिने तथा किस्ता रकम जम्मा गर्नेलगायत कारोबार गर्न पाइन्छ ।"
के हो ट्वीटर र एप्पल विवाद ?,"स्पटिफाईले यसअघि पनि एप्पलविरुद्ध विभिन्न देशमा अविश्वासको उजुरी दिएका थिए । इन एप पर्चेजमा एप्पलले लिने ३० प्रतिशत महसुलका कारण स्पटिफाईले आफ्नो मूल्य बढाउन बाध्य हुनुपरेको कम्पनीको आरोप थियो । एप्पल र मस्कबीचको समस्याको एक अर्को पाटो चाहिँ दृष्टिकोणको प्रतिस्पर्धा भएको पनि मान्न सकिन्छ । आफूलाई संसारकै नवीनतम र चामत्कारिक ग्याजेट र सोचको स्रोत प्रमाणित गरेको एप्पल र टेस्ला स्पेसएक्समार्फत संसारमा प्राविधिक चमत्कारको उदाहरण दिन खोज्ने मस्कमा को बढी अब्बल भन्ने प्रतिस्पर्धा अचम्मको विषय होइन । यही कारण दुईबीच तनाव सिर्जना भएको कतिपय विश्लेषकको भनाइ छ । हार्वड ल स्कुलका क्लिनिकल इन्स्ट्रक्टर अलेहान्द्रा काराबालो भन्छन्, मिडियाको कथनलाई आफ्नो पक्षमा पार्दै एप्पललाई रक्षात्मक बनाउन सकिन्छ भन्ने हेतुले मस्कले उक्त कदम चालेका हुन सक्छन् ।जेजस्तो अभिप्रायले गरिएको भए पनि ट्वीटर र मस्कको एप्पलसँगको लडाइँ जित्ने प्रकृतिको नभएको जानकारहरूले बताएका थिए । यी दुवैलाई धेरथोर एकअर्काको आवश्यकता पर्ने विश्लेषकहरूको भनाइ छ, धेरै चाहिँ ट्वीटरलाई एप्पल चाहिने स्पष्टै छ । अहिलेकै अवस्थामा मस्कले आफ्नै स्मार्टफोन बनाउने हल्ला चलाए पनि त्यसका लागि समय लाग्छ । तर आफ्नो एकमहिने ट्वीटर स्वामित्वमा कर्मचारी निकाल्ने, विज्ञापन ढुकुटी आधाभन्दा बढी घटाउने मात्रै नभएर स्थायी र मनोमानी प्रकृतिका निर्णयमार्फत ट्वीटरको ब्रान्ड भ्यालुमै प्रश्न उठेका बेला त्यसबाट ध्यान अन्यत्र मोड्न यो नयाँ बहस चलाखीपूर्वक अघि सारिएको धेरैको अनुमान इलन र टिम कुकबीच क्षणभरमै भएको मेलमिलापका कारण लगभग पुष्टि भएको बताइन्छ । (एजेन्सीहरूको सहयोगमा)"
अर्थ संक्षेप,"उपत्यकामा सेगवेका १० चार्जिङ स्टेसन काठमाडौं (कास) सेगवेनाइनबटले आफ्ना विद्युतीय सवारीसाधनको प्रयोगलाई प्रवर्द्धन गर्न काठमाडौं उपत्यकाभर १० वटा विद्युतीय सवारी चार्जिङ स्टेसन जडान गर्ने घोषणा गरेको छ । यी चार्जिङ स्टेसनमा छिटो चार्ज हुने फास्टचार्जर उपलब्ध हुने र न्यूनतम समयमा धेरै राइडरले चार्जिङ सेवा प्राप्त गर्ने कम्पनीले जनाएको छ । सेगवे ब्रान्ड सवारीसाधनको आधिकारिक वितरक आईहब प्रालिले भक्तपुर, ललितपुर र काठमाडौंका सहज र पहुँचयोग्य स्थानमा चार्जिङ स्टेसन जडान गर्ने घोषणा गरेको हो । सेगवेनाइनबटले दुईपांग्रे सेल्फ ब्यालेन्सिङ निजी सवारीसाधन बजारमा ल्याएको छ । नेपालमा सेगवे ईभी स्कुटरका प्रयोगकर्ता बढ्दै गएकाले पनि देशभरका पहुँचयोग्य स्थानमा चार्जिङ स्टेसन जडान थाल्नुपर्ने आवश्यकता रहेको कम्पनीले बताएको छ । सिद्धार्थको १३१६ प्रतिशत लाभांश घोषणाकाठमाडौं (कास) सिद्धार्थ बैंकले ०७८७९ को वितरणयोग्य मुनाफाबाट सेयरधनीलाई १२५० प्रतिशत बोनस सेयर र ०६६ प्रतिशत नगद लाभांश गरी १३१६ प्रतिशतको लाभांश वितरण गर्ने भएको छ । उक्त लाभांश नेपाल राष्ट्र बैंकबाट स्वीकृत भएपछि बैंकको आगामी साधारणसभाबाट पारित भएपछि मात्र वितरण गरिने बैंकले जनाएको छ । सिद्धार्थ बैंकका देशभर १९३ शाखा (४ एक्सटेन्सन काउन्टरसहित), ११८ शाखारहित बैंकिङ, २१५ एटीएम, १७ सयभन्दा बढी पीओएस मेसिन र २० हजारभन्दा बढी क्यूआर मर्चेन्टमार्फत बैंकिङ सेवा प्रदान गर्दै आएको छ । नेपालको सफ्टवेयर युरोपमाकाठमाडौं (कास) नेपालको साइबर सेक्युरिटी संस्था रेकन साइबर सेक्युरिटी सलुसन्सले बनाएको अटोमेटेड साइबर सेक्युरिटी सफ्टवेयर स्विट्जरल्यान्ड र युरोपेली देशमा बिक्री हुन थालेको छ । केही समयअघि स्विट्जरल्यान्डको रकुन बिजनेस डिजाइनसँग साझेदारी गरेपछि उक्त सफ्टवेयर युरोपेली बजारमा पुगेको हो । नेपाली आईटी कम्पनीले विदेशमा पहुँच बनाउन सजिलो छैन, रेकनका प्रमुख कार्यकारी अधिकृत सुवास गौतम भन्छन्, यो मौका पाएकामा हामी खुसी छौं । आगामी दिनमा यस्तै इनोभेटिभ प्रोडक्ट बनाएर साइबर सेक्युरिटीको क्षेत्रमा ग्राहकलाई थप सेवा दिनेछौं । रेकन सलुसन्सले बनाएको अटोमेटेड साइबर सेक्युरिटी टुलले बैंकिङ संस्था एवम् मझौला तथा साना उद्योगका पब्लिक फेसिङ एप्लिकेसन (वेबसाइट आदि) मा आइपर्न सक्ने जोखिम पहिचान गरी रिपोर्ट उपलब्ध गराउँछ । यो टुल नेपालमा पनि परीक्षणका रूपमा प्रयोग भइरहेको गौतमले जनाए । रकुन बिजनेस डिजाइनसागको साझेदारीले स्विट्जरल्यान्ड र युरोपेली देशमा रेकनको बजार विस्तारमा सहयोग गर्ने गौतमको भनाइ छ ।सानिमाको १८ सुविधा भएको बचत खाता काठमाडौं (कास) सानिमा बैंकले १८ औं वार्षिकोत्सवका अवसरमा १८ वटा सुविधा भएको बचत खाता सञ्चालनमा ल्याएको छ । बैंकले १८ वर्षभन्दा माथिका युवालाई लक्ष्य गरी जेनेरेसन बचत खाता सञ्चालनमा ल्याएको हो । शून्य मौज्दातमा खोल्न सकिने उक्त खातामा मोबाइल बैंकिङ, इन्टरनेट बैंकिङ, डेविट कार्ड, ईकम कार्ड (पहिलो टपअप निःशुल्क), डिम्याट खाता र मेरो सेयर निःशुल्क जारी हुने बैंकले जनाएको छ । निःशुल्क भेरिफाइड बाई भिसा दर्ता, निःशुल्क सीआस्वा आवेदन, देशभरका भिसा नेटवर्क एटीएममा मासिक ३ निःशुल्क रकम झिक्न सकिने र निःशुल्क ई स्टेटमेन्ट सेवाको व्यवस्था पनि रहेको बैंकले जनाएको छ । विदेशी सटहीमा ०१० पैसाको प्रिमियमछुट, शैक्षिक कर्जा र अन्य कर्जाको सेवा शुल्कमा ०२५ प्रतिशत छुट, डलर ट्राभल कार्ड जारी गर्दा १८ प्रतिशत छुट, स्विफ्ट र डिमान्ड ड्राफ्ट शुल्कमा १८ प्रतिशत छुट, अमेरिकी डलर भिसा कार्डबाट अनलाइन भुक्तानी गर्दा १८ प्रतिशत छुट दिने व्यवस्था पनि रहेको बैंकले बताएको छ ।"
मोरक्कोले रच्यो इतिहास,"(दोहा)  गोलकपिर बोनोउ यासिनले दुई पेनाल्टी रोकेपछि मोरक्को टाइब्रेकरमा स्पेनलाई ३० ले पराजित गर्दै मंगलबार विश्वकप फुटबलमा पहिलोपल्ट क्वाटरफाइनल पुगेको छ । सन् २०१० को च्याम्पियनलाई हराएर १२ वर्षयता विश्वकपको अन्तिम आठमा पुग्ने पहिलो टिम अफ्रिकी टिम बन्यो मोरक्को ।एजुकेसन सिटी स्टेडियममा अतिरिक्त र इन्ज्युरी समयसहित दुई घन्टा १० मिनेटको चर्को प्रतिस्पर्धा गोलरहित टुंगिएपछि टाइब्रकेरमा पुगेको थियो । स्पेनी क्लब सेभियाबाट ला लिगा खेल्दै आएका गोलकिपर बोनोउको उत्कृष्ट प्रदर्शनसँगै मोरक्कोले अन्तिम आठमा स्थान सुरक्षित गरेको हो । पाब्लो साराबियाले बल पोलमा प्रहार गरेपछि बानोउले कार्लोस सोरेस र कप्तान सर्जियो बुस्केट्सलाई पनि असफल पार्दै स्पेनलाई फेरि एकपल्ट पेनाल्टी शटआउटमा अन्तिम १६ बाटै बिदाइ गरिदिए । उनले बुस्केट्सको पेनाल्टी रोकेपछि पीएसजी (पेरिस सेन्ट जर्मेन) का डिफेन्डर असरफ हकिमीले गोल गर्दै मोरक्कोलई टाइब्रकेरमा ३० को जित दिलाए ।स्पेनी किपर सिमोन उनाइले बेदर बेनोनको प्रहार रोके पनि अब्देल हामिद साबिरी, हकिम जिएच र असरफ हकिमीले सटिक रह्यो । पेनाल्टी प्रहार गर्नकै लागि अतिरिक्त समयको अन्त्यतिर ल्याइएका मोरक्कोका बेदर र स्पेनी साराबिया १२ यार्डबाट बललाई पोस्टको दिशा दिन चुके । स्पेनलाई चार वर्षअघि रुसमा भएको विश्वकपको अन्तिम १६ मा पनि आयोजक टिमले टाइब्रेकरमै पराजित गरेको थियो ।मोरक्को विश्वकपको क्वाटरफाइनल पुग्ने चौथो अफ्रिकी टिम हो । यसअघि अफ्रिकी टिम क्यामरुनले सन् १९९०, सेनेगलले २००२ र घानाले २०१० मा अन्तिम आठको यात्रा गरेका थिए । त्यसैले पोर्चुगल र स्विट्जरल्यान्डको विजेताविरुद्ध शनिबार अल थुमामा रंगशालामा उत्रिँदा मोरक्को सेमिफाइनल पुग्ने पहिलो अफ्रिकी टिम बन्ने अभियानमा हुनेछ ।निर्धारित र अतिरिक्त समय निकै रोमान्चक रह्यो । दुवै टिमले एकपछि अर्को अवसर बनाइरहे । तर, दुवै टिम एट्याकिङ थर्डमा पुगेर फिनिसिङमा चुके । स्पेनी फरवार्ड साराबियाले अन्तिम क्षणमा सिक्स यार्ड बक्समा पाएको अवसरमा गोल गरेको भए खेल पेनाल्टी शुटआउसम्म लम्बिने थिएन । तर, उनको भलीमार्फत बल पोस्टबाहिर हानेपछि स्पेनको संघर्ष पेनाल्टी शुटआउटसम्मै लम्बियो ।इटालियन सिरी ए क्लब फिओरेन्टिनाका मिडफिल्डर सोफयन अमरबातको प्रदर्शन निकै उत्कृष्ट रह्यो । उनी विपक्षीलाई रोक्ने, आफ्नै टिमका लागि अवसर सिर्जना गर्नेलगायतमा पूरा खेल सक्रिय हुँदै मैदानको चारैतिर छाए । बल पोजेसनमा फेरि एकपल्ट स्पेनको वर्चस्व रह्यो । स्पेनले १ हजार १९ पास खेल्यो । तर, चाहिएको गोल गर्न सकेन । जापानसँग २१ ले हारेको खेलमा पनि स्पेनले १ हजार ५८ पास खेलेको थियो ।पहिलो खेलमा क्रोएसियासँग गोलरहित नतिजा निकालेको मोरक्कोले फिफा वरीयतामा दोस्रो स्थानको बेल्जियमलाई २० र चार वर्षपछिको सहआयोजक क्यानडालाई २१ ले पराजित गर्दै समूह एफ मा शीर्षस्थान हासिल गर्दै ३६ वर्षपछि विश्वकपको नकआउट चरणमा स्थान बनाएको हो ।पहिलो खेलमा कोस्टारिकाविरुद्ध गोलको वर्षा गर्दै ७० को जित हात पारेको स्पेन चारपल्टको विजेता जर्मनीविरुद्ध ११ को बराबरी र जापानसँग २१ को हार खेप्दै समूह ई को उपविजेता भएर क्वाटरफाइनल प्रवेशका लागि मोरक्कोसँग भिड्न आएको थियो । स्पेन र मोरक्को सन् २०१८ को विश्वकपमा पनि भिडेका थिए । समूह चरणको अन्तिम खेल २२ मा टुंगिएको थियो । रुसमा मोरक्को समूह चरणबाटै बाहिरियो । ब्राजिल ४१ दक्षिण कोरियास्टार खेलाडी नेयमरको पुनरागमनमा ब्राजिल रंगशाला ९७४ मा सोमबार उत्कृष्ट प्रदर्शन गर्दै दक्षिण कोरियालाई ४१ ले हराएर विश्वकप २०२२ को अन्तिम आठमा प्रवेश गरेको छ ।पाँचपल्टको विश्वकप विजेता ब्राजिलले कोरियालाई निरीह तुल्याउने क्रममा ३६ मिनेटभित्रै चार गोल गर्यो । नेयमरले सिर्जना गरेको अवसरमा भिनिसियस जुनियरले सातौं मिनेटमै गोलको खाता खोले । रिचार्लिसनलाई फाउल गरेपछि प्राप्त पेनाल्टीमा नेयमरले कोरियन गोलकिपर किम सुङग्युलाई जिल्याउँदै १३ औं मिनेटमै ब्राजिलको अग्रता दोब्बर बनाए ।सर्बियाविरुद्ध २० ले जितेको पहिलो खेलमा घाइते भएका नेयमर समूह चरणका दुई खेल गुमाएपछि मैदानमा फर्किएका हुन् । ३० वर्षीय उनी कोरियाविरुद्धको गोलसँगै ब्राजिलका लागि सबैभन्दा बढी ७७ गोलको कीर्तिमानी पेलेको नजिक पुगेका छन् । उनको गोलसंख्या ७६ भएको छ । ८० मिनेटसम्म मैदानमा रहेका उनले पहिलो हाफमा केही राम्रा मुभ बनाएका थिए ।कप्तान थियागो सिल्भाको पासमा रिचार्लिसनले २९ औं मिनेटमा ब्राजिलको अग्रता ३० बनाए । विश्वकपमा यो उनको तेस्रो गोल हो । उनले सर्बियाविरुद्ध दुई गोल गरेका थिए । भिनिसियसले दिएको बललाई भलीमार्फत् लुकास पास्क्वेटाले ३६ औं मिनेटमा ब्राजिलको चौथो गोल गरे ।दोस्रो हाफमा ब्राजिलले उस्तै मिहिनेत गरेन । समूहको अन्तिम खेलमा क्रिस्टियानो रोनाल्डोको टिम पोर्चुगललाई २१ ले पराजित गर्दै कोरियाले १२ वर्षपछि नकआउटमा स्थान बनाए पनि ब्राजिललाई चुनौती दिन सकेन । दोस्रो हाफमा सुधारिएको प्रदर्शन गर्यो । पाइक सुङहोले करिब ३० यार्डबाट सशक्त प्रहार गर्दै ७६ औं मिनेटमा गरेको गोल कोरियाका लागि सान्त्वना बन्यो ।"
मान्यतापछि अवसर र चुनौती,"(काठमाडौं)  ४२१९५ किलोमिटर । यो दुरी म्याराथन दौडको दूरी हो । र, म्याराथनको परिचय पनि । यस्तोमा कुनै म्याराथन दौडका लागि प्रमाणित रूपमा दूरी त नापेकै हुनुपर्छ । तीन महिनाअघि मात्रै नेपालगन्ज म्याराथनका लागि रुट नाप्ने काम भएको थियो, त्यो पनि आधिकारिक रूपमा । कुरा यसरी सुरु हुन्छ, एसोसिएसन अफ इन्टरनेसनल म्याराथन एन्ड डिस्ट्यान्स रनिङ (एम्स) को एउटा टोली नेपाल आएको थियो । त्यसक्रममा अमिर शान्दीवानले नेपालका तीन म्याराथन रुटको नाप लिएका थिए । ती थिए काठमाडौं म्याराथन, पोखरा म्याराथन र नेपालगन्ज म्याराथन । यी तिनै म्याराथन हुन्, जुन नेपालमा नियमित आयोजना भइरहेका छन् । रुट नापेको आधारमा यी सबै धेरै हदसम्म आधिकारिक भए । त्यसमध्ये पनि नेपालगन्ज म्याराथनलाई त एम्सको सदस्यता प्राप्त भइसकेको छ । यस्तोमा यो नै नेपालमा एम्सबाट रुट प्रमाणित र एम्सको सदस्यता दुवै प्राप्त एकमात्र दौड भएको छ, त्यसैले यो ऐतिहासिक भएको छ । नेपालगन्ज म्याराथनको आठौं संस्करण यही शनिबार नेपालगन्ज सहरमा हुँदै छ । यसअघि मंसिर पहिलो साता आयोजना हुँदै गरेको म्याराथन यसपालि भने मंसिर २४ मा हुन लागेको हो । चुनावका कारण यसपल्टको दौड तीन साता पछाडि सरेको छ । तर जतिबेला यो दौड वास्तवमै सुरु हुनेछ, यो नेपाली खेलकुद इतिहासकै कोसेढुंगा साबित हुनेछ । यसका कारण ठोस छन् । ती कारण बुझ्ने हो भने नेपालगन्ज सहरले यसमा गर्व गर्न सक्छ । एम्सले प्रमाणित गरेको रुट र त्यसै संस्थाको सदस्य भएपछि नेपालगन्ज म्याराथन वास्तवमै आधिकारिक भएको छ, नेपाल ओलम्पिक कमिटीका महासचिव नीलेन्द्रराज श्रेष्ठ भन्छन्, त्यस अर्थमा यो नेपालगन्ज सहरको परिचय पनि भएको छ । कोही पनि अन्तर्राष्ट्रिय धावकले कुनै पनि म्याराथन दौडिन अगाडि बुझ्न चाहने भनेको यसको रुट प्रमाणित छ वा छैन भन्ने नै हो । नेपालगन्ज म्याराथन त्यस अर्थमा प्रमाणित रुट भएको दौड भयो ।उनी थप्छन्, फेरि एम्सको सदस्य भएको नाताले यसले आफ्नो वार्षिक कार्यक्रममा पनि यसलाई समावेश गरेको छ । त्यो अर्थमा यसमा हुने प्रदर्शन पनि आधिकारिक हुनेछ । अहिले तत्काल नै नहोला, तर अबको वर्षदेखि विदेशी नाम चलेका धावकले नेपालगन्ज म्याराथनमा सहभागिता सुरु गर्नेछन् । यसले नेपालगन्ज म्याराथनको परिचय अझ बृहत हुनेछ । नेपालका तीन म्याराथनको रुट नाप्ने कामको पहल श्रेष्ठ आफैंले गरेका थिए । त्यसैले पनि महासचिव श्रेष्ठ नेपालगन्ज म्याराथनलाई लिएर सकारात्मक छन् । नेपाली खेलकुदमा निकै लामो इतिहास भएको खेलमा पर्छ एथलेटिक्स । त्यसमा पनि म्याराथन त निकै लामो इतिहास बोकेको विधामा पर्छ । दशकौं अगाडिदेखि नेपालमा म्याराथनका विभिन्न प्रतिस्पर्धा भएको पाइन्छ । तर, त्यसमध्ये लगभग सबै जस्तो आधिकारिक थिएनन्, किनभने ती न एम्सका सदस्य थिए न त आधिकारिक रूपमा रुट नै नापिएको थियो । त्यस अर्थमा लगभग सबै म्याराथन दौड लहर भएका थिए वा गर्नैपर्ने बाध्यतामा । विशेषतः धेरै म्याराथन दौड काठमाडौंमा भएका छन् । तर त्यसमा खेलाडीको प्रदर्शनलाई लिएर आधिकारिक मान्ने अवस्था पनि थिएन । यस्तोमा खेलाडीको प्रदर्शनले के कस्तो कीर्तिमान छोयो, त्यसमा प्रमाणिक रूपमै भन्न गाह्रो थियो । अझ ठ्याक्कै भन्दा नेपालमा आयोजना हुँदै आएका म्याराथन दौडमा हाम्रा खेलाडीको प्रदर्शन धेरै हदसम्म आधिकारिक नै थिएन । तर अब यो क्रमलाई नेपालगन्ज म्याराथनले भंग गरेको छ, त्यसैले यसको आठौं संस्करण ऐतिहासिक मान्न सकिनेछ । त्यसले नेपाली खेलकुदमा एउटा ठूलो अवसर तयार भएको छ । सँगै चुनौती पनि छ । चुनौती के अर्थमा भन्दा नेपालगन्ज म्याराथन अबदेखि आयोजनाका पक्षमा निकै चुस्त र दुरुस्त हुनुपर्नेछ । नेपाली एथलेटिक्सका जानकार तथा पूर्व प्रशिक्षक सुशील नरसिंह राणा पनि एम्सको सदस्यता र प्रमाणित रूपमा नापिएको रुटका कारण यसपल्टको नेपालगन्ज म्याराथन चुनौतीपूर्ण हुने मान्छन् । उनी भन्छन्, नेपालगन्ज म्याराथनका आयोजकका लागि अब यो धेरै चुनौतीपूर्ण हुनेछ । यसको आयोजना अब यसअघिका संस्करण जस्तो सजिलो पनि हुन्न । तर, यो सुखद चुनौती हो, यसले ल्याउने नतिजा सकारात्मक हुनेछ । उनी के मान्छन् भने अब नेपालगन्ज म्याराथन नेपालका घरेलु खेलाडीमै मात्र सीमित हुने छैन, अब यो अन्तर्राष्ट्रिय दौड भएको छ । विदेशका नाम चलेका धावकले पनि अब नेपालगन्ज म्याराथनलाई आफ्नो गन्तव्य बनाउने छन्, उनी भन्छन् ।"
रविलाई सुरुआती अग्रता,"काठमाडौं (कास) सूर्य नेपाल गल्फ टुरअन्तर्गत पहिलो स्पर्धा सूर्य नेपाल काठमाडौं ओपनमा मंगलबार ६ अन्डर ६२ को स्कोरसहित रवि खड्का अगाडि रहेका छन् । भुवन नगरकोटीलाई एक स्ट्रोकले पछि छन् । भुवन ५ अन्डर ६३ को स्कोरसहित दोस्रोमा छन् । ३ अन्डर ६५ को कार्ड बनाएका शुक्रबहादुर राई तेस्रोमा रहे । २ अन्डर ६६ र १ अन्डर ६७ को स्कोर कार्ड बनाएका नीरज तामाङ र रमेश अधिकारी क्रमशः चौंथो र पाँचौं स्थानमा छन् । इभन पार ६८ बनाएका धनबहादुर थापा र जयराम श्रेष्ठले संयुक्त छैटौं स्थान ओगटेका छन् ।पार ६८ को रोयल नेपाल गल्फ क्लबमा पहिलो दिन १८ होलमा रविले उत्कृष्ट प्रदर्शन गर्ने क्रममा ५ पारको पहिलो होलमा इगल बनाए । उनले चौंथो, पाँचौं र आठौं होलमा बर्डी प्रहार गर्दा छैटौं होलमा एक सट खेर फाले र फ्रन्टनाइन ४ अन्डर ३० मा सके । यसपछि रविले १०, १२ र १३ औं होलमा एकएक सट बचाउँदा १५ औं होलमा बोगी खेप्दै ब्याकनाइन २ अन्डर ३२ मा पार गरे ।रविलाई दबाब दिँदै भुवनले ५ अन्डर ६३ को स्कोरमा खेल टुंग्याए । राम्रो सुरुवात गरेका भुवनले पहिलो, दोस्रो र चौंथो होलमा एकएक सट बचाए । नवौं होलमा बोगी प्रहार गर्दै भुवनले फ्रन्ट नाइन २ अन्डर ३४ मा पार गरे । यो लयलाई कायम राख्दै १०, १३ र १३ औं होलमा बर्डीको सफलता प्राप्त गरे । उनले ब्याकनाइन ३ अन्डर ३१ मा पार गरे । पीजीटीआई खेलिरहेका शुक्र ३ अन्डर ६५ स्कोर जोड्दै तेस्रो स्थानमा छन् । उनी रविभन्दा ३ स्ट्रोकले पछाडि छन् । फ्रन्टनाइन २ अन्डर ३२ मा टुंग्याउने क्रममा शुक्रले पहिलो, दोस्रो र चौंथो होलमा बर्डी प्रहार गरे । आठौं होलमा भने एक सट खेर फाले । यसपछि उनले १३ औं होलको बर्डीले ब्याकनाइन १ अन्डर ३३ मा सके ।एमेच्योरतर्फ अजित विके अगाडि छन् । २ ओभर ७० खेल्दै प्रोफेसनल गल्फरद्वय राजेन्द्र श्रेष्ठ प्रधान र प्रदीपकुमार लामासँग ११ औं स्थान बाँडेका अजित दोस्रो स्थानमा रहेका प्रज्ज्वल गुरुङभन्दा ८ स्ट्रोकले अघि छन् । नेपाल प्रोफेसनल गल्फर्स एसोसिएसनको आयोजना र सूर्य नेपाल प्रालिको प्रायोजनमा जारी सिजनको पहिलो प्रतियोगितामा ३१ प्रोफेसनल र ५ एमेच्योर खेलाडीले सहभागिता जनाएका छन् । ३६ होल समाप्तिपछि उत्कृष्ट २१ प्रो र ५ एमेच्योर खेलाडीले अन्तिम दुई दिनको खेलमा कट बनाउने छन् । कुल ६ लाख ७० हजार पुरस्कार राशिको प्रतियोगिता विजेताले १ लाख १६ हजार रुपैयाँ प्राप्त गर्नेछन् ।"
टेबलटेनिसलाई अनरको साथ,काठमाडौं (कास) विश्व टेबलटेनिसको दक्षिण एसियाली छनोटका लागि अनर ले सर्वाधिक रकमको प्रायोजन गरेको छ । अखिल नेपाल टेबलटेनिस संघका प्रथम उपाध्यक्ष धर्ममान वज्राचार्य तथा अनर का लागि सेल्ट्रान नेपाल प्रालिका सीईओ राहुल राठीले मंगलबार प्रायोजन सम्झौतामा हस्ताक्षर गरेका हुन् । सम्झौताअनुसार अनर ले ५ लाख रुपैयाँ प्रदान गर्नेछ । मंसिर २२ देखि २५ सम्म हुने प्रतियोगिता नेपाली टेबलटेनिसमा हुन लागेको अहिलेसम्मकै सर्वाधिक ठूलो हो । प्रतियोगितामा नेपालसहित दक्षिण एसियाका ६ देशको सहभागिता रहनेछ । यसमा छनोट हुने खेलाडीका लागि विश्व च्याम्पियनसिपको बाटो खुल्नेछ । प्रतियोगितामा विश्व वरीयताको उच्च स्थानमा रहेका खेलाडीले सहभागिता जनाउने छन् ।

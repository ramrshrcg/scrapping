शीर्षक,विवरण
रवाफका लागि सुरक्षाकर्मी,"िकुन पूर्वविशिष्टलाई कति सुरक्षा ?(कार्यविधिअनुसार)पूर्वराष्ट्रपति ः २१ सैनिक र २ प्रहरी (आजीवन)पूर्वराजा ः १६ सशस्त्र र २ प्रहरी (आजीवन)पूर्वउपराष्ट्रपति ः ११ सशस्त्र र २ प्रहरी (आजीवन)पूर्वप्रधानमन्त्री ः १६ सशस्त्र र २ प्रहरी (आजीवन)पूर्वसेनापति ः ६ सैनिक (आजीवन)पूर्वआईजीपी ः ५ जना (४ वर्ष) र २ जना आजीवनराअवि पूर्वप्रमुख ः २ सशस्त्र (४ वर्ष) र १ आजीवनपूर्वप्रधानन्यायाधीश ः ६ सशस्त्र र २ प्रहरी (५ वर्षसम्म), त्यसपछि २ प्रहरीपूर्वसभामुख ः २ प्रहरी (३ वर्षसम्म)राष्ट्रिय सभा पूर्वअध्यक्ष ः २ प्रहरी (३ वर्षसम्म)पूर्वउपप्रधानमन्त्री ः २ प्रहरी (२ वर्षसम्म)पूर्वगृहमन्त्री ः २ प्रहरी (१० वर्षसम्म)पूर्वरक्षामन्त्री ः २ प्रहरी (२ वर्षसम्म)पूर्वमुख्यमन्त्री ः २ जना (१० वर्षसम्म)पूर्वप्रदेश प्रमुख ः २ प्रहरी (२ वर्षसम्म)पूर्वमन्त्रीपूर्वराज्यमन्त्री ः १ प्रहरी (२ वर्षसम्म)अख्तियारका पूर्वप्रमुख ः ६ सशस्त्र २ प्रहरी (१० वर्षसम्म)संवैधानिक पूर्वप्रमुख ः २ प्रहरी (२ वर्षसम्म)संवैधानिक पूर्वसदस्य ः १ प्रहरी (२ वर्षसम्म)पूर्वमहान्यायाधिवक्ता ः २ प्रहरी (२ वर्षसम्म)पूर्वमुख्य सचिव ः २ प्रहरी (अवकाशको २ वर्षसम्म)पूर्वगृह सचिव ः २ प्रहरी (२ वर्षसम्म)पूर्वरक्षा सचिव ः १ सैनिक (२ वर्षसम्म)"
संसद् अधिवेशन पुस २५ देखि,काठमाडौं (कास) राष्ट्रपति विद्यादेवी भण्डारीले संघीय संसद्को अधिवेशन पुस २५ मा आह्वान गरेकी छन् । मन्त्रिपरिषद्ले सोमबार मिति सिफारिस गरेसँगै भण्डारीले पुस २५ गते दिउँसो १ बजे बैठक डाकेकी हुन् । प्रधानमन्त्रीमा पुष्पकमल दाहाल र अन्य मन्त्रीले शपथ लिएकै दिन सोमबार साँझ बसेको मन्त्रिपरिषद्को पहिलो बैठकले संसद् अधिवेशन आह्वानका लागि सिफारिस गर्ने निर्णय गरेको थियो । निर्वाचन परिणाम घोषणा भएको ३० दिनभित्र प्रतिनिधिसभाको बैठक आह्वान गर्नैपर्ने संवैधानिक व्यवस्था छ । यसअनुसार पुस २७ भित्र अधिवेशन आह्वानको सिफारिस गर्नुपर्ने बाध्यता थियो । पहिलो बैठकमा प्रतिनिधिसभाको बैठक सञ्चालनसम्बन्धी नियम पुरानै स्विकार्ने कि अन्तरिम नियमावली बनाउने भन्ने प्रस्ताव जाने संसद् सचिवालय स्रोतले जनाएको छ । दलका शीर्ष नेताले पहिलो बैठकमै बोल्ने कि विश्वासको मत लिएपछि बोल्ने भन्ने यकिन भएको छैन । भ्रष्टाचार अभियोगमा विशेष अदालतमा मुद्दा खेपिरहेका कांग्रेस नेता तथा पूर्वमन्त्री टेकबहादुर गुरुङको सांसद पद निलम्बन भएको छ । संघीय संसद् सचिवालयले मंगलबार सूचना जारी गर्दै अदालतमा विचाराधीन मुद्दा किनारा नलागेसम्म संवैधानिक व्यवस्थाअनुसार गुरुङको सांसद पद स्वतः निलम्बनमा परेको जनाएको हो ।
केरुङ रेलमार्ग अध्ययन गर्न चिनियाँ टोली काठमाडौंमा,"सम्भाव्यता अध्ययनका लागि चिनियाँ टोली आएकोबारे आधिकारिक जानकारी अहिलेसम्म नपाएको भौतिक मन्त्रालयका प्रवक्ता एवं सहसचिव शिवप्रसाद नेपालले बताए । प्राविधिक टोली आएको सुनिएको छ, उनले भने, अध्ययन थाल्नुअघि आधिकारिक जानकारी मन्त्रालयलाई आउनेछ । प्राविधिक टोलीलाई नेपालका लागि चीनका कार्यवाहक राजदूत वाङ सिनले त्रिभुवन अन्तर्राष्ट्रिय विमानस्थलमा स्वागत गरेका थिए । नेपाललाई भूपरिवेष्टित मुलुकबाट भूजडित बनाउनका लागि दुई मुलुकबीच भएको सहमति कार्यान्वयन गर्न उक्त टोली आएको चिनियाँ दूतावासका प्रवक्ताले ट्वीटरमार्फत जानकारी दिएका छन् । दूतावासका द्वितीय सचिव चाङ सीद्वारा जारी विज्ञप्तिमा यो सम्भाव्यता अध्ययन बेल्ट एन्ड इनिसिएटिभ (बीआरआई) को एक अंग भएको उल्लेख छ । रेलमार्ग निर्माणपछि दुई मुलुकले हिमालय वारपारको बहुआयामिक सञ्जाललाई संयुक्त रूपमा अगाडि बढाउँदै नजिकबाट सम्पर्क र सहकार्य गर्ने पनि दूतावासले विज्ञप्तिमार्फत जनाएको छ ।चैतमा चिनियाँ विदेशमन्त्री वाङ यीको गत चैतमा भएको नेपाल भ्रमणमा दुई देशका उच्च अधिकारीबीच काठमाडौंकेरुङ रेलमार्गको सम्भाव्यता अध्ययन छिट्टै गर्ने समझदारीपत्रमा हस्ताक्षर भएको थियो । रेलमार्गको पूर्वसम्भाव्यता अध्ययन भने ०७५ मंसिरमै भएको थियो । ०७६ असोजमा चीनका राष्ट्रपति सी चिनफिङले गरेको नेपाल भ्रमणका क्रममा सम्भाव्यता अध्ययन सुरु गर्ने सहमति भएको थियो । प्रारम्भिक अध्ययनअनुसार रसुवागढीदेखि काठमाडौंसम्म ७२ किमि दूरी रहने रेलमार्गमा ९८ प्रतिशत पहाड पर्छ, जसलाई छेडेर रेलमार्ग बनाउनुपर्नेछ । नेपालका लागि तत्कालीन चिनियाँ राजदूत होउ यान्छीले गत वैशाखको पत्रकार सम्मेलनमा नेपाल र चीनबीचको रेलको सम्भाव्यता अध्ययन गर्न ५ देखि ६ वर्ष लाग्न सक्ने बताएकी थिइन् । गत वैशाख पहिलो साता चिनियाँ सरकारी सञ्चारमाध्यम ग्लोबल टाइम्स लाई अन्तर्वार्ता दिने क्रममा यान्छीले प्रारम्भिक अध्ययनअनुसार प्रतिकिमि सुरुङ निर्माणमा अनुमानित ३ अर्ब ७० करोड लाग्ने बताएकी थिइन् । यसअनुसार उक्त रेलमार्ग निर्माण गर्न २ खर्ब ७१ अर्ब ३६ करोड ८० लाख रुपैयाँ लाग्न सक्छ । अर्कातिर गत असोजमा रक्सौलकाठमाडौं रेलमार्गको सर्वेक्षण सकिएको छ । ६ महिनाभित्र यसको प्रतिवेदन तयार पारिने रेल विभागले जनाएको छ । सर्वेक्षणअनुसार उक्त रेलमार्ग निर्माण गर्न ३ खर्ब २० अर्ब रुपैयाँ लाग्ने अनुमान गरिएको छ ।"
३ वर्षपछि रसुवागढीबाट निर्यात खुला,"कोरोना महामारीपछि यो नाकाबाट निर्यात र मानिसको आवतजावत भने २०७६ माघ १५ देखि नै बन्द थियो । सुरुमा हिमपात र ल्होसार पर्वका कारण निर्यात बन्द भएको थियो । पछि कोरोना भाइरस देखापरेपछि आयातनिर्यात थप प्रभावित बन्यो । रसुवागढी नाका हुँदै करिब डेढ सय व्यापारीले सामान निर्यात गर्दै आएका थिए । ती व्यापारीले केरुङसम्म पुर्याए पनि पछि त्यहाँ जान नपाउँदा गोदाममै थन्किएको हो । निर्यात हुन नपाउँदा ३५ महिनादेखि केरुङको गोदाममा सामान थन्किएका छन् । त्यहाँसम्म जान नपाउँदा उधारोसमेत उठाउन नपाएको पौडेलले सुनाए । अहिले यो नाकाबाट दैनिक चिनियाँ १४ कन्टेनर मात्र सामान आयात भए पनि व्यापारीका सामान अझै सहज रूपमा आउन सकेको छैन । रसुवागढी चीनबाट नेपालमा व्यापार हुने सबैभन्दा पुरानो नाका हो । यहाँबाट तयारी कपडा, स्याउ, जुत्ताचप्पल, झोला, मोटरको ब्याट्री, प्लास्टिकका सामानलगायत आयात हुने गरेको छ । नेपालबाट चीनतर्फ पस्मिना, गलैंचा, बाँसका मुढा, अम्रिसो, मैदा, वनस्पति घिउ, चाउचाउ, पास्ता, बिस्कुट, जुस, जाम, चिउरा, लप्सी क्यान्डी, चकलेट, सक्खर, चुइँगमलगायत वस्तु निर्यात हुँदै आएको थियो । अर्को नाका तातोपानीबाट हुने निर्यात व्यापार भने भूकम्पयता चीनले अझै खुलाएको छैन ।"
भारतले थप दुई आयोजनाको विद्युत्् किन्ने,"काठमाडौं (कास) नेपाल विद्युत् प्राधिकरणले थप दुई आयोजनाको ४३ मेगावाट बराबर बिजुली भारतमा निर्यात गर्न अनुमति पाएको छ । भारतीय इनर्जी एक्सचेन्ज (आईएक्स) को डे अहेड बजारमा प्रतिस्पर्धामार्फत थप बिजुली बेच्न प्राधिकरणले गरिरहेको प्रयास सफल भएसँगै वर्षायाममा निर्यात हुन सक्ने क्षमता ४५२ मेगावाट पुगेको छ । प्राधिकरणले अहिले काबेली बी१ को २४२५ मेगावाट र तल्लो मोदीको १९४ मेगावाट बिजुली भारतमा बेच्न स्वीकृति पाएको हो । अब नेपालले १० आयोजनाको कुल ४५२ मेगावाट बिजुली भारतलाई बेच्न सक्ने छ । चिलिमे, सोलुखोला, मर्स्याङ्दी, मध्य मर्स्याङ्दी, त्रिशूली, देवीघाट, कालीगण्डकी ए र लिखु आयोजनाको बिजुली भारतमा निर्यात गर्न प्राधिकरणले यसअघि नै स्वीकृति पाएको छ । भारतलाई वर्षायाममा बिजुली बेचे पनि हिउँदमा भने आन्तरिक माग धान्न नसकेपछि निर्यात बन्द गरी आयात थालिएको प्राधिकरणका कार्यकारी निर्देशक कुलमान घिसिङले बताए । बिजुली निर्यात गरेर यो वर्ष ११ अर्ब १६ करोड रुपैयाँ आम्दानी भएको छ । गत जेठअसारमा ३ अर्ब ७६ करोडको बिक्री भएको थियो । वर्षायाममा कुल ऊर्जा उत्पादन २ हजार २ सय ९२ मेगावाट छ । गत वर्ष आन्तरिक माग धान्न १५ अर्ब ४७ करोड बराबरको विद्युत आयात गरिएको थियो ।"
"बिनादेउवा, बिनादाहालका नेपाल","हामीलाई कांग्रेसले हेप्यो, माओवादीले नि हेप्योकेहीकेही मानिस भोलि के हुन्छ भनेर ठोकुवा गरिदिन्छन् । आगामी १५ वर्षसम्म गठबन्धन रहन्छ भन्ने वाणी सुन्यौं । यस्ता कुराको पक्षमा म कहिले पनि थिइनँ । चुनावमा जाँदा यो गठबन्धन कायम राख्छौं भनेका थियौं । चुनावी परिणामले शक्ति सन्तुलनमा अलिकति परिवर्तन ल्यायो । पहिलो दल भएपछि कांग्रेस केके न पायौं भनेर खुट्टा भुइँमा न भाँडामा रह्यो । छोइसक्नुभएन । कांग्रेसको रवैयाबाट पीडित हौं, पहिले पनि पीडित थियौं । माओवादीको रवैयाबाट पनि हामी पीडित हौं । हाम्रो विभिन्न ठाउँमा आआफ्नो अनुभव होला । कांग्रेसले पनि हामीलाई हेप्यो र माओवादीले पनि हेप्यो । हाम्रो शक्तिलाई अन्डरमाइन्ड गर्यो, बेवास्ता गर्यो । अर्कोतर्फ कांग्रेसले पनि सहयोग गर्यो र माओवादीले पनि सहयोग गर्यो । हिजो माओवादीले सहयोग नगरेको भए प्रकाश ज्वाला जित्न सक्नुहुन्नथ्यो, कांग्रेसले साथ नदिएको भए भानुभक्त जोशीले जित्न सक्नुहुन्नथ्यो । चुनाव सम्पन्न भएपछि को प्रधानमन्त्री हुने भन्ने कुरा आयो । सामान्य अवस्थामा भन्ने हो कांग्रेसले हाम्रै शक्तिबाट सरकार चलाएको हो । हामीले नै सरकारमा जाने आधार बनाइदिएका हौं । त्यो गुणलाई कांग्रेसले त्यति बुझेको पाइएन । प्रचण्डजी तपाईं अघि बढ्नुपर्छ भनेर मैले भनेको हो । तर प्रचण्डजीले शेरबहादुर देउवासँग एक्लै कुरा गरेर प्रधानमन्त्री बन्ने कुरा लिइहाल्नुभयो । हामीसँग भनेर गएको भए विश्वास जितिन्थ्यो । सुटुक्क जाने खुसुखुसु कुरा गर्ने कामले अविश्वास फैलाउँछ । त्यसपछि म दुईटा पार्टीका नेताले खुसुखुसु कुरा गरेर हुन्छ भनेर कड्किएको हो । प्रचण्डजीले होइनहोइन, तपाईंलाई भन्नेवाला थिएँ भन्नुभयो । पछि शेरबहादुरजीसँग कुरा बिग्रन लाग्यो तपाईंले कुरा गरिदिनुहोस् भन्नुभयो । शेरबहादुरजीसँग कुरा गर्दा उहाँले प्रचण्डजी भए पनि केही फरक पर्दैन भनेर भन्नुभयो । तर शेरबहादुरजीलाई कसले उचाल्यो । उहाँ प्रधानमन्त्री बन्न फेरि तत्पर देखिनुभयो । २ वर्ष कांग्रेस, २ वर्ष माओवादी र १ वर्ष हाम्रो पार्टी प्रधानमन्त्री बन्ने कुरा पनि आयो । राष्ट्रपति हामीले पाउने कुरा पनि आयो । सुरुमा पहल राष्ट्रपतिका लागि गरेका थियौं, पछि परिस्थिति परिवर्तन भयो । कहिले राष्ट्रपति हुन्छ भन्ने कहिले नहुने भन्ने भयो । पछि कांग्रेसबाट प्रधानमन्त्री र राष्ट्रपति दुवै लिने भन्ने आयो । त्यसले वातावरण फेरि बिग्रन थाल्यो । प्रचण्डजी अत्यन्तै विक्षिप्त हुनुभयो र भन्नुभयो अब यो गठबन्धन चल्नेवाला छैन । कांग्रेसको दादागिरी सहेर बसिँदैन । मैले पनि कांग्रेसको दादागिरी सहिँदैन भनिसकेको थिएँ ।हामी पनि पीडित उहाँहरू पनि पीडित, हामी पनि केपी शर्मा ओली पीडित उहाँहरू पनि पीडित । पीडित पीडित एकै स्थानमा भए पनि विद्रोह गरिहाल्नुपर्छ भन्ने भयो । बालुवाटारमा बसेर कसरी अघि जाने भन्ने कुराकानी भयो । उहाँले के भन्नुभयो भने, तपाईं, म र केपी ओली छुट्टै बसेर कुराकानी गरौं, नयाँ ढंगले अघि बढौं । मैले हुन्छ भनें । मिलेर फेरि ओलीसँग कुरा गरौं भनेको हो । उहाँले हुन्छ भन्नुभयो । त्यो भनेर म पार्टी अफिसमा आएँ, अपर्झट बैठक बोलाएँ । तुरुन्तै रवि लामिछानेलाई फोन गरें, राजेन्द्र लिङदेनलाई फोन गरें, उपेन्द्र यादवलाई फोन गरेर भनें बसेर कुरा गरौं । यादवजीले आउँछु भन्नुभयो । राजेन्द्रजीको फोन उठेन, रवि लामिछानेले म बालकोट लाग्दैछु भन्नुभयो, बालकोटले तानिहालेछ भन्ने लाग्यो मलाई, ठिकै छ बस्नुस् भनें ।प्रचण्डजी खुमलटारबाट बालकोट जानुभएछ । पछि हस्ताक्षर सबै पुगिसक्यो भन्ने कुरा आएछ, अशोक राई पुग्नुभएको पनि सूचना आयो, सीके राउत पुगिसकेको खबर आयो । ठ्याक्क ४ बजे शेरबहादुरजीको फोन आयो । माधवजी, तपाईंले प्रचण्डजीलाई तुरुन्त फोन गरेर पहिलो प्रधानमन्त्री तपाईं हो भनिदिनुपर्यो भन्नुभयो । समय बितिसकेपछि, घर्की सकेपछि, हस्ताक्षर गरिसकेपछि राष्ट्रपतिकहाँ हिँड्ने बेला तपाईंले भनेर के हुन्छ ? समयमा बुद्धि पुर्याउनुछैन भनेर मैले भनेँ ।(आइतबारको पार्टी बैठकमा एसका अध्यक्ष माधव नेपालले राखेको धारणा)"
संसदीय समितिको निर्देशनविपरीत मन्त्रिपरिषद् विस्तार तयारी,"मकर श्रेष्ठ (काठमाडौं)संघीय मन्त्रालय १५ वटामा सीमित गर्न संसदीय समितिले दिएको निर्देशनविपरीत सरकारले मन्त्रिपरिषद् विस्तारको तयारी गरेको छ । अहिले प्रधानमन्त्री तथा मन्त्रिपरिषद् कार्यालयसहित २२ वटा मन्त्रालय रहेकामा भागबन्डा मिलाउन संख्या अझै बढाउन सत्तारूढ दलहरूले योजना बनाइरहेका छन् । राष्ट्रिय सभाले गठन गरेको संघीयता अध्ययन तथा अनुगमन संसदीय विशेष समितिले संघमा १५ र प्रदेशमा ५ देखि ११ वटासम्म मन्त्रालय व्यवस्था गर्न सिफारिस गरेअनुसार सरकारलाई गत कात्तिक १७ मा निर्देशन दिइएको थियो । सरकारले ०४८ यता गठन गरेको अध्ययन टोलीको प्रतिवेदन तथा संविधान जारी भइसकेपछि प्रदेश र स्थानीय तहमा हस्तान्तरण भएको अधिकारका आधारमा संघमा १५ वटा मात्रै मन्त्रालय आवश्यक पर्ने निचोडमा समिति पुगेको थियो । संविधानको धारा ७६ (९) मा मन्त्रिपरिषद्मा राज्यमन्त्रीसहित बढीमा २५ जना हुन पाउने उल्लेख छ । संविधानले राज्यमन्त्रीसहित २५ जनाको मन्त्रिपरिषद् हुने भनेको छ । मन्त्रालयको संख्या १५ भन्दा बढी आवश्यक छैन । संघीय मन्त्रालयले गर्नुपर्ने धेरैजसो काम प्रदेश र स्थानीय तहमा हस्तान्तरण भइसकेकाले अनाश्यक मन्त्रालय राख्नुपर्दैन, संसदीय अनुगमन विशेष समितिका संयोजक खिमलाल देवकोटाले भने, अहिले भएका कतिपय मन्त्रालयलाई एउटा महाशाखामा सीमित गर्दा पनि हुन्छ । प्रधानमन्त्रीमा पुष्पकमल दाहाललाई सात दल र तीन स्वतन्त्र सांसदले समर्थन गरेका छन् । ती दलले दाबी गरेको मन्त्रालय संख्या नै साढे दुई दर्जन छ भने स्वतन्त्र सांसदसमेत मन्त्री बन्न खोजिरहेका छन् । उनीहरूबीच भाग मिलाउनुपर्ने भएकाले सत्तारूढ दल मन्त्रालय संख्या घटाउन नसक्ने अवस्थामा पुगेका हुन् । संविधानको धारा १६८ (९) मा प्रदेशसभाका कुल सदस्य संख्याको बीस प्रतिशतभन्दा बढी नहुने गरी प्रदेश मन्त्रिपरिषद् गठन गर्न नहुने व्यवस्था छ । अहिले प्रदेशमा १४ वटासम्म मन्त्रालय छन् । प्रदेशमा निर्वाचनपछि नयाँ सरकार गठन हुन बाँकी नै रहेकाले मन्त्रालय संख्या के कति बनाउने विषयमा दलहरू प्रवेश गरिसकेका छैनन् । मन्त्रालय कटौतीले कर्मचारीको समेत संख्या घट्न गई सार्वजनिक खर्च कम हुने र संकलित राजस्व विकास निर्माणमा समेत खर्च गर्न सकिने समितिले जनाएको छ । समितिले मन्त्रालय कटौती आउँदो असारभित्र गर्नुपर्ने भनेर समयसीमासमेत सिफारिस गरेको छ । आर्थिक र जनशक्तिको अतिरिक्त बोझ कम गरी मन्त्रालयको कामलाई चुस्त बनाउन उनीहरूले दिएको सुझाव कार्यान्वयन नगरी मन्त्रालय फुटाएर भागबन्डा मिलाउने तयारीमा सरकार लागेको हो । मन्त्रालयको संख्या थप गर्नेबित्तिकै प्रशासनिक खर्च बढ्छ, आर्थिक विकासका निम्ति पनि मन्त्रालय घटाउन गर्न आवश्यक छ, प्रशासन सुधार गर्न अध्ययनको नेतृत्व गरेका प्रशासनविद् दाहालले भने, तर, दलहरूले कठोर निर्णय गरे मात्रै संख्या घट्न सक्ने देखिन्छ । सरकार गठनमा धेरै दल सहभागी भएकाले भाग मिलाउनुपर्ने होला ।"
मन्त्री चयनको मापदण्ड बनाइँदै,"बबिता शर्मा (काठमाडौं)सरकारमा जान धेरैले आकांक्षा देखाएपछि सत्तारूढ दलहरूले मन्त्री चयनको मापदण्ड बनाउने भएका छन् । विगतमा अवसर नपाएका, युवा र सकेसम्म प्रत्यक्ष निर्वाचितलाई मन्त्री बनाउने गरी मापदण्ड तयार गर्ने दलहरूले योजना बनाएका छन् । सात दल र तीन स्वतन्त्र सांसदको समर्थन पाएका प्रधानमन्त्री पुष्पकमल दाहालको नेतृत्वमा अहिले आठ सदस्यीय मन्त्रिपरिषद् छ । पहिलो चरणमा एमाले, माओवादी र राष्ट्रिय स्वतन्त्र पार्टीले एकएक उपप्रधानमन्त्री लिएका छन् । मन्त्रीमध्ये तीन एमालेका र एक जनमत पार्टीका छन् । पुस मसान्तभित्र मन्त्रिपरिषद्लाई पूर्णता दिने प्रधानमन्त्री दाहालको तयारी रहेको एक नेताले बताए । तुरुन्तै मन्त्रिपरिषद् विस्तार हुँदैन, दाहाल निकट स्रोतले भन्यो, संसद्मा विश्वासको मत लिएपछि मन्त्रिपरिषद्ले पूर्णता पाउँछ ।मन्त्रीका लागि विभिन्न दलबाट प्रतिनिधिसभामा प्रत्यक्ष निर्वाचित, समानुपातिक र राष्ट्रिय सभा सदस्य दाबेदार छन् । स्वतन्त्र तीन सांसद पनि मन्त्रीका आकांक्षी हुन् । प्रधानमन्त्रीमा दाहालाई समर्थन गरेका जसपा, राप्रपा र नागरिक उन्मुक्ति पार्टीले सरकारमा जाने निर्णय गरिसकेका छैनन् । त्यसैले ती दलभित्र मन्त्री बन्ने दौडधुप कम छ । जसपाले संसदीय दल नेता चयनपछि सरकारमा सहभागी हुने जनाएको छ । साझा न्यूनतम कार्यक्रम हेरेर निर्णय गर्ने राप्रपाको तयारी छ । नागरिक उन्मुक्ति पार्टीले रेशम चौधरी रिहालगायतका माग पूरा भएपछि सरकारमा जाने सर्त राखेको छ । नेताहरूका अनुसार एमालेले प्रत्यक्षमा एक पटकभन्दा बढी निर्वाचित तर मन्त्री नभएकालाई सरकारमा पठाउने तयारी गरेको छ । सकेसम्म समानुपातिक सांसद र पहिला मन्त्री भइसकेकालाई यस पटक सरकारमा नपठाउने एमालेको तयारी छ । पटकपटक मन्त्री भइसकेका एमाले उपाध्यक्ष विष्णु पौडेल भने उपप्रधान तथा अर्थमन्त्री भइसकेका छन् । लगातार चुनाव जितेर मन्त्री नभएका दामोदर भण्डारी र राजेन्द्र राईले सोमबार शपथ लिइसकेका छन् । तत्कालीन प्रधानमन्त्री केपी शर्मा ओलीले गत वर्ष मन्त्री बनाउँदा सर्वोच्च अदालतको आदेशले पदमुक्त भएकी ज्वालाकुमारी साहले यस पटक मौका पाएकी छन् । भण्डारी, राई र साहको मन्त्रालय तोकिएको छैन । एमाले उपमहासचिव विष्णु रिमालले सरकारमा जाने पात्रका विषयमा पार्टीमा कुनै समस्या नहुने बताए । अध्यक्षलाई बाँकी मन्त्रीको टुंगो लगाउने जिम्मा छ, उनले भने । एक नेताका अनुसार एमालेबाट दुई पटक प्रत्यक्षमा चुनाव जितेका तर मन्त्री नभएकामध्ये पदम गिरी, विद्या भट्टराई, एलपी साँवा र छविलाल विश्वकर्मा यसपालि दाबेदार छन् । गिरी पर्वत, भट्टराई कास्की२, साँवा झापा४ र विश्वकर्मा रूपन्देही१ बाट लगातार दुई पटक निर्वाचित सांसद हुन् । पहिलो पटक सांसद बनेका ठाकुर गैरे र महेश बर्तौलाले पनि मन्त्रीमा दाबी गरिरहेको एमाले नेताहरू बताउँछन् । गैरे अनेरास्ववियुका पूर्वअध्यक्ष र बर्तौला पूर्वउपाध्यक्ष हुन् । माओवादीले भौगोलिक, जातीय र उमेर समूहको सन्तुलन मिल्ने गरी मन्त्री पठाउने मापदण्ड बनाएको छ । अध्यक्ष दाहालको सचिवालय स्रोतका अनुसार हितराज पाण्डे, महेन्द्रबहादुर शाही, अमनलाल मोदी, हितबहादुर तामाङ, माधव सापकोटा, सूर्यमान दोङ, हरि चौधरी, महेन्द्र यादव, सुदन किराती, उर्मिला अर्याललगायतले आकांक्षा राखेका छन् । उपमहासचिवद्वय वर्षमान पुन र शक्ति बस्नेतले भने वरीयतामा तल परिने भन्दै पछिल्लो समय सरकारमा नजाने मनस्थिति बनाएको एक नेताले बताए । पदाधिकारी बैठक बसेर मन्त्रीको मापदण्ड र नाम टुंग्याउने माओवादीको तयारी छ । राष्ट्रिय स्वतन्त्र पार्टीबाट शिशिर खनाल, डोलप्रसाद अर्याल, तोसिमा कार्की, चन्दा कार्की, सोविता गौतमलगायत सांसदले मन्त्री बन्न चाहेका छन् । राष्ट्रिय स्वतन्त्र पार्टीका सभापति रवि लामिछाने उपप्रधानसहित गृहमन्त्री भइसकेका छन् । जसपामा अशोक राई, राजकिशोर यादव, रामसहायप्रसाद यादव, प्रदीप यादव र सुशीला श्रेष्ठ मन्त्री बन्न इच्छुक देखिएको एक नेताले बताए । स्वतन्त्र सांसदहरू अमेरशकुमार सिंह, प्रभु साह र किरणकुमार साह पनि मन्त्री बन्ने कोसिसमा छन् ।"
वाग्मतीमा दलको नेता बन्न दौडधुप,"सुवास बिडारी (मकवानपुर)वाग्मती प्रदेशसभामा प्रतिनिधित्व गर्ने दलहरू संसदीय दलको नेता छनोट गर्न आन्तरिक कसरतमा जुटेका छन् । दलको नेता भएसँगै मुख्यमन्त्री बन्न बाटो खुल्ने भएपछि सांसदहरू लबिइङमा जुटेका हुन् ।प्रदेशसभाको ठूलो दल कांग्रेसले आन्तरिक निर्वाचन नै गरेर दलको नेता छनोट गर्न लागेको छ । ३७ सांसद रहेको कांग्रेसको दलको नेता छान्न बुधबार हेटौंडामै निर्वाचन हुँदै छ । जसका लागि मकवानपुरका इन्द्रबहादुर बानियाँ र नुवाकोटका बहादुर सिंह लामाको नाम चर्चामा छ । दुवै नेता कांग्रेस संस्थापन समूहका हुन् । बानियाँ कांग्रेस वाग्मती प्रदेश सभापति हुन् भने लामा केन्द्रीय सदस्य । दुवै जनाले प्रदेशको नेतृत्व गर्न आफ्नो आवश्यकता रहेको दाबी गरिरहेका छन् । आफ्नो पक्षमा माहोल बनाउन उनीहरू छुट्टाछुट्टै भेला आयोजना गरिरहेका छन् । केन्द्रमा बनेको नयाँ समीकरणअनुसार प्रदेश सरकार निर्माण भए कांग्रेस प्रमुख प्रतिपक्षी दलको भूमिकामा रहने निश्चित छ । सदनको दोस्रो ठूलो दल एमालेले पुस १४ मा दलको नेता छान्ने भएको छ । प्रदेशसभा सदस्यको शपथ ग्रहणअघि नै दलको कार्यालयमा नेता छनोट गरिने बताइएको छ । एमालेमा संसदीय दलको नेतामा निकै कमले आकांक्षा राखेका छन् । मुख्यमन्त्रीका दाबेदार मानिएकाहरू मंसिर ४ को निर्वाचनमा पराजित भएपछि चितवनबाट निर्वाचित सांसद जगन्नाथ थपलिया (जेएन) सर्वसम्मत दलको नेता हुने सम्भावना छ । एमालेका केन्द्रीय सदस्यसमेत रहेका थपलिया पार्टी अध्यक्ष केपी शर्मा ओलीनिकट हुन् ।संसदीय दलको नेता बन्न माओवादी केन्द्रमा धेरै नेताको दौडधुप चलिरहेको छ । माओवादीमा ४ जनाले आन्तरिक रूपमा प्रतिस्पर्धा सुरु गरिसकेका छन् । जसमा हालका नेता शालिकराम जम्मकट्टेल, सिन्धुपाल्चोकबाट निर्वाचित माओवादी केन्द्र प्रदेश अध्यक्ष सरल सहयात्री पौडेल, सिन्धुलीका गंगानारायण श्रेष्ठ र प्रदेशका पूर्वसामाजिक विकासमन्त्री युवराज दुलाल छन् । माओवादी २१ प्रदेशसभा सदस्यसहित संसद्को तेस्रो ठूलो दल हो । माओवादीले २ दिनभित्रै बैठक बसेर दलको नेताको टुंगो लगाउने नेताहरूले बताएका छन् । जम्मकट्टेल र पौडेलबीच सहमतिका लागि धेरै पटक प्रयास भए पनि असफल भइरहेको छलफलमा सहभागी एक नेताले बताए । यस्तो अवस्थामा निर्वाचनमार्फत् निर्णय गर्ने कि केन्द्रको निर्देशन कुर्ने अझै निर्णय भइसकेको छैन, उनले भने । सत्ताको साँचो हातमा रहेको राप्रपाका उद्धव थापा वाग्मती प्रदेश संसदीय दलको नेतामा सर्वसम्मत भएका छन् । पार्टी केन्द्रीय कार्यालय धुम्बाराहीमा बसेको प्रदेश संसदीय दलको बैठकले थापालाई सर्वसम्मत चयन गरेको हो । दलको नेतामा राप्रपाका महामन्त्री भुवन पाठक र थापाको दाबेदारी रहेको थियो । अन्तिममा सहमतिकै आधारमा पाठकको समर्थनमा थापा नेता चयन भएका हुन् । पाठकले बैठकले संसदीय मोर्चामा पार्टीको एजेन्डा सशक्त ढंगले अघि बढाउने निर्णय गरेको पनि जानकारी दिए ।नेकपा (एकीकृत समाजवादी) मा दलको नेताका लागि प्रदेश सरकारका प्रवक्ता एवं आन्तरिक मामिला तथा कानुनमन्त्री कृष्णप्रसाद शर्मा खनाल आकांक्षी छन् । प्रत्यक्षमा ५ र समानुपातिकमा २ सिट पाएको समाजवादी ७ सिटसहित प्रदेशसभाको पाँचौं ठूलो दल हो । प्रदेशमा नेमकिपाबाट १ जना प्रत्यक्ष र २ जना समानुपातिक गरी ३ जना र हाम्रो नेपाली पार्टीबाट ११ जना गरी २ जना प्रदेशसभा सदस्य छन् ।राप्रपाको हातमा सत्ताको साँचोकेन्द्रीय सत्ता समीकरणमा फेरबदल भएपछि वाग्मती प्रदेशमा सरकार गठनका लागि नयाँ विकल्पहरू देखिएका छन् । प्रदेशमा कुनै पनि दलको प्रस्ट बहुमत नभएकाले तालमेल गरेर सरकार निर्माण गर्नुपर्ने अवस्था छ । ११० सदस्यीय प्रदेशसभामा सरकार गठनका लागि ५६ जना सांसद आवश्यक हुन्छ । सांसद संख्याको आधारमा सरकार गठनका लागि नयाँ गठबन्धनमा राप्रपा निर्णायक शक्तिको रुपमा देखिएको छ । राप्रपाले केन्द्रमा सरकारलाई समर्थन गरे पनि आफू सरकारमा गएको छैन । सोही रणनीति प्रदेशमा पनि अख्तियार गरे स्वतः केन्द्रकै समीकरणअनुसार प्रदेशमा पनि सरकार बन्छ ।प्रदेशसभामा एमालेका २७, माओवादीका २१ र राप्रपाका १३ गरी ६१ जना सांसद पुग्छन् । अर्कोतर्फ राप्रपा र एकीकृत समाजवादीसँग तालमेल गरे कांग्रेसको पनि सरकार बन्ने सम्भावना छ । कांग्रेसलाई सरकार बनाउन १९ सांसदको समर्थन भए पुग्छ । कांग्रेसलाई राप्रपाका १३, एकीकृत समाजवादीका ७ जना सांसदले साथ दिएको खण्डमा केन्द्रीय समीकरणविपरीत वाग्मतीमा सरकार बन्न सक्छ ।वाग्मती प्रदेशसभाका ज्येष्ठ सदस्यको शपथ ग्रहण बुधबार हुँदै छ । दिउँसो २ बजे हेटौंडा१० स्थित प्रदेश प्रमुखको कार्यालयमा माओवादीका सांसद रामप्रसाद ढुंगानाले ज्येष्ठ सदस्यको रूपमा शपथ लिँदै छन् । प्रदेशसभाका ११० सांसदमध्ये उनी ज्येष्ठ सदस्य हुन् । उनलाई प्रदेश प्रमुख यादवचन्द्र शर्माले शपथ गराउने छन् । उनले बाँकी सांसदलाई बिहीबार शपथ ग्रहण गराएर आगामी अधिवेशनको सुरुवात गर्नेछन् ।"
काम नगर्ने ठेकेदारलाई कालोसूचीमा राखिने,"रामेछाप (कास) राष्ट्रिय गौरवको आयोजना मध्यपहाडी लोकमार्ग निर्माणमा वर्षौंदेखि योजना ओगटेर बस्ने तर काम नगर्ने ठेकेदारसँगको सम्झौता तोडेर कालोसूचीमा राखिने भएको छ । निर्माण सम्झौता गरेका तर तोकिएको समयभित्र काम नगर्ने निर्माण व्यवसायीहरू अब कारबाहीको दायरामा आउँछन्, रामेछापका प्रजिअ शोभाखर रेग्मीले भने, हरेक योजनामा बिनाप्रगति म्याद थप्दै बस्ने पद्धतिको अन्त्य गर्न यो कदम चालिएको हो ।रामेछापमा लोकमार्गको ४४ किमि पर्छ । वर्षौंअघि ठेक्का लागे पनि केही भागमा अझै ट्र्याक खुलेको छैन । पुल, नाली, कालोपत्रलगायत पूर्वाधार निर्माणको काम अलपत्र छ । रेग्मीको अध्यक्षतामा सोमबार बसेको सर्वपक्षीय बैठकले उक्त आयोजनाअन्तर्गतका ठेक्का सम्झौता र प्रगतिबारे छलफल गरी ठेक्का तोड्ने र कालोसूचीमा राख्ने निर्णय गरेको हो । थपिएको म्यादभित्रै काम नसकिए सोझै ठेकेदारलाई कालोसूचीमा राख्न सिफारिस गर्ने सहमति भएको छ, रेग्मीले भने ।लोकमार्गअन्तर्गत पलासेनेपालथोक सडक निर्माण लोहनी एन्ड ब्रदर्शसिद्धबाबा जेभी र सित्खाखोला पुलको जिम्मा खाम्पाचेनाइल जेभीले पाएका थिए । कालिकाप्यासिफिक जेभीले तामाकोसीमा पुल बनाइरहेकामा काम सन्तोषजनकछैन । आगामी असार मसान्तसम्म म्याद भए पनि हालसम्मको प्रगति हेर्दा काम सकिने देखिँदैन ।"
दाहाल सरकारका कूटनीतिक चुनौती,मुख्य चुनौती केके ? िअसंलग्न परराष्ट्र नीतिलाई यथावत् राख्ने िछिमेकीलाई विश्वासमा लिएर सन्तुलित सम्बन्ध राख्ने िबीआरआई परियोजनामाथि निर्णय गर्ने िचीनले अघि सारेको सुरक्षासम्बन्धी कार्यक्रम नीति तय गर्ने िभारतसँग रहेको सीमा समस्यालाई समाधान गर्ने िअग्निपथबारे निर्णय गर्ने िएमसीसी सम्झौतालाई समयमै कार्यान्वयन गर्ने िएसपीपी अघि नबढाउँदा बिच्किएको अमेरिकासँग सम्बन्ध सुदृढ बनाउने िपूर्वाधार क्षेत्रमा आर्थिक सहायता बढाउने िसार्कको गाँठो फुकाउने
"'यो सरकार प्रोइन्डियन, प्रोचाइनिज हुँदैन","काठमाडौं (कास) प्रधानमन्त्री पुष्पकमल दाहालले भारत, चीनलगायत मुलुकसँग राम्रो सम्बन्ध बनाउने आफ्नो उद्देश्य रहेको बताएका छन् । राजशाहीको समयमा कसैलाई प्रोइन्डियन, कसैलाई प्रोचाइनिज, कसैलाई प्रोअमेरिकन भनेर नेपाली राजनीतिलाई विभाजन गरेर चलाउने परम्परा थियो, उनले भने, संघीय लोकतान्त्रिक गणतन्त्र भएपछि भारतसँग रहेको अद्वितीय सम्बन्धअनुसार हामी अघि बढ्छौं । भारतीय टेलिभिजन च्यानल एबीपी न्युजलाई अन्तर्वार्ता दिँदै प्रधानमन्त्री दाहालले आफ्नो सरकारलाई चीनतर्फ झुकाव राख्ने भन्नु सही नभएकोमा जोड दिए । हामी सबैसँग मिलेर काम गर्छौं र यो हामी व्यवहारमा गरेर देखाउँछौं, उनले भने । आफ्नो पहिलो विदेश भ्रमण भारतबाटै हुने संकेत पनि दाहालले गरे । मलाई पहिलो पटक जहाँबाट भ्रमणको निम्तो आउँछ, म त्यहीं नै जान्छु । मेरो भारतको विदेश सचिव (विनयमोहन क्वात्रा) सँग पनि थोरै कुराकानी (प्रधानमन्त्री भएलगत्तै) भएको थियो । सायद मेरो पहिलो भ्रमण भारत नै हुने सम्भावना देख्छु, उनले भने ।दाहाल २०६५ मा पहिलो पटक प्रधानमन्त्री भएका बेला भारत भ्रमण नहुँदै ओलम्पिक समापन समारोहमा सहभागी हुन चीन पुगेका थिए । नेपालमा प्रधानमन्त्री नियुक्त भएपछि पहिलो भ्रमण भारतमा गर्ने परम्परा दाहालले तोडेको भन्दै चर्चा भएको थियो । तर भारत असन्तुष्ट भएको थाहा पाएपछि दाहालले आफ्नो राजनीतिक भ्रमण भारतबाटै हुने बताएका थिए । दाहालले दोस्रो पटक २०७३ मा प्रधानमन्त्री हुँदा पहिलो औपचारिक विदेश भ्रमण भारतबाटै गरेका थिए । दाहालले आफू प्रधानमन्त्रीमा नियुक्त भएलगत्तै भारतीय पक्षबाट पहिलो पटक बधाई आएको बताए । जब म प्रधानमन्त्रीका रूपमा राष्ट्रपतिको निवासबाट निस्किरहेको थिएँ, पहिलो बधाई भारतीय राजदूत (नवीन श्रीवास्तव) का तर्फबाट आयो, उनले भने, त्यसलगत्तै प्रधानमन्त्री मोदीजीको ट्वीट आयो । नेपालभारत सम्बन्ध मजबुद बनाउने अपेक्षाका साथ उहाँले बधाई दिनुभयो, उनले भने, मलाई बधाई दिने उहाँ (मोदी) पहिलो प्रधानमन्त्री हुनुहुन्छ । पहिलो अन्तर्वार्ता पनि तपार्इं र भारतीय च्यानललाई नै दिँदै छु । मलाई खुसी र गर्व छ । प्रधानमन्त्री दाहालले नेपालभारत सम्बन्धलाई अघि बढाउने सन्दर्भमा दुवै मुलुकका वास्तविक चासोलाई मिलेर सम्बोधन गर्नुपर्ने बताए । नेपाल र भारतबीच विशिष्ट सम्बन्ध छ, हाम्रा इतिहास, भूगोल, संस्कृतिलगायत सबै विषयमा मजबुद बनाउनेमै हाम्रो जोड हुन्छ, उनले भने । नयाँ नक्सा, नेपाल रामजन्मभूमि रहेको र भारतका मान्छेले नेपालमा सरकार बदल्न चाहेको जस्ता अभिव्यक्ति अब इतिहास भएको दाहालले दाबी गरे । अब परिस्थिति नयाँ भइसक्यो । नयाँ विश्वासका साथ वार्ता र कुराकानीमार्फत समाधान गर्न सक्छौं र गरिरहेका पनि छौं, दाहालले अन्तर्वार्तामा भनेका छन् ।"
"त्रिवि बढुवा गर्छ, दिँदैन पत्र","गणेश राई (काठमाडौं)त्रिभुवन विश्वविद्यालय नेपाली केन्द्रीय विभागका प्राध्यापक भरतकुमार भट्टराई उमेरहदले गत कात्तिक २२ मा सेवाविृत्त भए । उनी प्राध्यापन गर्दैगर्दा सहप्राध्यापकबाट प्राध्यापकमा बढुवा भएका थिए । प्राध्यापनको जागिरे पेसाबाट अवकाश पाए तर उनले बढुवाको पत्र अझै पाएका छैनन् । त्रिवि सेवा आयोगले प्राध्यापकमा बढुवा गरेपछि १ वर्ष १ हप्ता पढाएँ, उनले भने, उमेरहद ६३ वर्ष पुगेका कारण अवकाश पाइसकें । प्राध्यापकमा बढुवा भएको नियुक्तिपत्र अहिलेसम्म पाएको छैन ।त्रिवि सेवा आयोगमा लामो समयसम्म विद्यार्थीको तालाबन्दीले गर्दा काम हुन नसकेको प्राध्यापक भट्टराईको बुझाइ छ । बढुवा भएपछि नियुक्ति दिन्छन् भन्नेमा ढुक्क छु तर कहिले भन्नेचाहिँ थाहा छैन, उनी भन्छन्, सेवा आयोगमा अध्यक्ष नियुक्त भएपछि हुन्छ कि भन्ने आशा छ । भट्टराई एक उदाहरण मात्र हुन् । त्रिवि सेवा आयोगले विभिन्न संकायका प्राध्यापक र सहप्राध्यापकका निम्ति ०७७ चैत ९ मा आन्तरिक बढुवाको दरखास्त आह्वान गरेको थियो । प्राध्यापकका निम्ति इन्जिनियरिङ, कानुन, विज्ञान, चिकित्साशास्त्र, व्यवस्थापन, शिक्षाशास्त्र संकायका ६३ विषयका गरी ९० जनाको बढुवा गरेको थियो । त्यसमा सबैभन्दा बढी नेपाली र व्यवस्थापनका ५५ जना प्राध्यापकमा बढुवाका निम्ति छनोट गरेको थियो । नेपाली केन्द्रीय विभागबाट प्राध्यापकमा बढुवा भएका रामप्रसाद ज्ञवालीलगायत बढुवाको नियुक्तिपत्रको पर्खाइमा छन् । सेवा आयोगले ८० विषयका १ सय ३८ जना सहप्राध्यापकको आन्तरिक बढुवाको दरखास्त आह्वान गरेको थियो । त्यसमा सबैभन्दा बढी व्यवस्थापनमा १० तथा अंग्रेजी र अर्थशास्त्रका सातसात जना छन् । कसैले बढुवाको नियुक्तिपत्र पाएका छैनन् । तीमध्ये केहीका विरुद्ध त्रिवि पुनरावेदन आयोगमा उजुरी परेको छ । उजुरी परेका विषयमा आयोगले अहिलेसम्म न्याय दिन सकेको छैन । बढुवा भएको सूचना पाएको डेढ वर्ष बितिसक्यो, सहप्राध्यापकमा बढुवा भएका भीमप्रसाद रेग्मीले भने, अहिलेसम्म बढुवाको नियुक्ति पाएका छैनन् । मसँगै केही सहप्राध्यापक र प्राध्यापकविरुद्ध पुनरावेदन उजुरी परेको सुनियो । तर, आयोगले न्याय दिन सकेको छैन । रेग्मी विश्वभाषा क्याम्पसमा पढाउँछन् । त्रिवि शिक्षक, कर्मचारी सेवासम्बन्धी नियम, २०५० मा बढुवाबारे नतिजा निस्केको २० दिनमा पुनरावेदन आयोगमा उजुरी दिने र ३० दिनभित्र त्यसको विवाद निरूपण गर्नुपर्ने व्यवस्था कानुनमा छ । आयोगले सामान्यतः ३० दिनभित्र पुनरावेदनको टुंगो लगाउनुपर्छ, नियममा भनिएको छ, नसकेमा उचित कारणसहित कार्यकारीले म्याद थप्ने र थपेको समयभित्र टुंग्याउनुपर्नेछ । तर सेवा आयोग त्यसबारे जवाफदेही बनेको छैन । आयोगका प्रशासन प्रमुख राजु बुढाथोकी ०७७ को आन्तरिक बढुवाको काम टुंगोमा पुग्न बाँकी रहेको बताउँछन् । आन्तरिक बढुवा हुनुभएको सहप्राध्यापक र प्राध्यापकहरूका विरुद्ध ११ वटा उजुरी परेका छन्, उनले भने । उजुरी परेका बेला आयोगको अध्यक्षको कार्यावधि सकिएको र म्याद थपिएर आएपछि विभिन्न पक्षको तालाबन्दीले मुद्दा छिनोफानो गर्न ढिलाइ भएको बुढाथोकीले बताए । उनी भन्छन्, अब माघसम्ममा केहीबाहेक मुद्दा किनारा लाग्छ ।सेवा आयोगका प्रमुख केदारनाथ ढकालका अनुसार विद्यार्थीको तालाबन्दीले गर्दा यसअघिका अध्यक्षको कार्यकालमा काम हुन नसकेको हो । अहिले आन्तरिक बढुवाका सबै काम सकिएको छ तर आयोगको अध्यक्ष पद रिक्त छ, नियुक्त नहुँदा समस्या छ, खुला प्रतियोगितातर्फ समेत काम अवरुद्ध रहेको उल्लेख गर्दै ढकालले भने, खुलातर्फ उपप्राध्यापकको विज्ञापनमा थारू आयोगले मुद्दा हालेको कारण रोकिएको छ । अध्यक्ष नहुँदा नयाँ विज्ञापनका सबै प्रक्रिया ठप्प छ । आयोगका अध्यक्ष नहुँदा कर्मचारी तथा अध्यापक छनोट र वृत्तिविकास प्रभावित भएको छ । लालुप्रसाद पौडेलको पदावधि गत साउन १८ मा सकिएपछि सेवा आयोग अध्यक्षविहीन छ ।"
सम्पादकलाई चिठी,"उल्टिएको राजनीतिकांग्रेस सभापति देउवा पाँच दलको गठबन्धनलाई दशकौंसम्म निरन्तरता दिनुपर्ने रटान लगाउँथे । उनले आफ्ना दलका सदस्यहरूलाई गठबन्धनको अर्को दलमा मत खसाल्न विवश बनाएर अप्राकृतिक कुराको जग पनि बसाले । जसोतसो सबैभन्दा ठूलो दलको आकारमा कांग्रेसलाई त उभ्याए तर त्यसको सदुपयोग हुन सकेन । गठबन्धन जोगाउन र राष्ट्रिय एकता निर्माण गर्न समकालीन राजनीतिमा उनी जत्तिको नेता अरू कोही नभएको उनका आफ्नाले तयार गरेको भाष्यले उनमा विकसित हठले नेपाली कांग्रेसको साखलाई कहाँ पुर्यायो ? कांग्रेसभित्र समीक्षा होला नै । तर, मुलुकको राजनीतिमा नेपाली कांग्रेसको हविगत र पार्टी सभापति देउवालाई हेर्दा निकै जेहेनदार भन्दाभन्दै होल सबजेक्ट फेल भएको विद्यार्थीको अवस्थामा उनी पुगेको देखिन्छन् । अझै राजनीतिक खेल बाँकी छ भन्दै उनी वैधानिकताको आडमा नेतृत्वमा रहिरहन्छन् कि नैतिकता भन्ने कुरा पनि केही हो भन्ने अर्थमा दलीय नेतृत्वबाट पछि हट्छन् भन्ने थाहा पाउन धेरै दिन कुर्नु नपर्ला । महेशप्रसाद ढुंगाना, नयाँबानेश्वर, काठमाडौंिििमाओवादी अध्यक्ष पुष्पकमल दाहाल देशको ४४ औं प्रधानमन्त्री बन्न सफल भएका छन् । अघिल्लो चुनावमा वाम एकताको नाममा पार्टी जोगाउन सफल दाहाल त्यसपछि केपी शर्मा ओलीसँगको तिक्तताका कारण कांग्रेससँग सहकार्य गर्न आइपुगे । यसपालि गठबन्धन बनाएर आम निर्वाचनमा गएका दाहाल अहिले त्यही गठबन्धन भत्काउँदै प्रधानमन्त्री बन्न सफल भइसकेका छन् । राजनीतिको अन्तिम लक्ष्य के हो ? विचार र निचोड आआफ्नै होलान् तर त्यसलाई कसरी लिने र कसरी लैजाने त्यो भने नेताहरूमा भर पर्छ । शान्ति प्रक्रिया हुँदै यहाँसम्म आइपुग्दा दाहालले के गुमाए त्यसको हिसाबकिताब उनकै सहयात्रीहरूले गरेकै होलान् । तर तीन पटकसम्म प्रधानमन्त्रीको कुर्सीमा बस्ने सौभाग्य भने निश्चित रूपमा उनलाई मिलेको छ । त्यसैले विश्लेषकहरू भन्ने गर्छन् दाहाल नेपाली राजनीतिका चतुर खेलाडी हुन् । साँच्चै संसद्को सबैभन्दा ठूलो दललाई पाखा लगाउँदै उनी प्रधानमन्त्री बन्न सफल भएका छन् । उनको नेतृत्वले बिग्रँदो अर्थतन्त्रमा सुधारसहित विकास निर्माणका काम अगाडि बढाउँछ कि पुरानै बाटामा देशलाई घिसार्छ समयले बताउला । तथापि दुई पटक प्रधानमन्त्रीको अनुभव लिइसकेका दाहालले देश विकासमा योगदान पुर्याउन सकून् भन्ने कामना छ, शुभकामना ! रामकृष्ण बराल, जोरपाटी५, काठमाडौं"
इन्द्रेनी समात्ने लहड,"भूराजनीतिक बाध्यतानेपाली कांग्रेसका सभापति शेरबहादुर देउवालाई अपमानित भएर बालुवाटारबाट बाहिरिनुपरेको छ । पाँचपाँच पटक प्रधानमन्त्री भए पनि दीर्घकालीन महत्त्वको एउटा मात्र पनि सकारात्मक र उल्लेख्य काम फत्ते गर्न असफल सभापति देउवालाई सायद आफ्नो राजनीतिक विरासतबारे उत्तिसाह्रो सुर्ता छैन । सत्ता पाए, चलाए । कुर्सी गयो, उनी गइदिन्छन् र दिन कुर्छन् । तर, सत्ताको सेरोफेरोमा तीन दशकभन्दा बढी समय बिताएकाले गर्दा उनका वरिपरि रहेर राम्रै हैसियत बनाएकाहरूको छटपटी भने सुरु भइसकेको हुनुपर्दछ । सभापति देउवाको बालुवाटार पुनरागमनका लागि सायद उनीभन्दा उनका शुभचिन्तकहरू बढी आतुर छन् । राजनीतिको आन्तरिक अंकगणित सभापति देउवाको पक्षमा देखिँदैन । आफ्नै पार्टीभित्र उनको प्रभाव घट्दै गइरहेको हुनुपर्दछ । गठबन्धनका दलहरूमध्ये कोही लाखापाखा लागिसके त केही ढोकाबाहिर निस्किन खुट्टा उचालिसकेका छन् । कूटनीतिक बीजगणितको समीकरणले भने सात पटक प्रधानमन्त्री बन्ने उनको ज्योतिषीको भविष्यवाणीलाई अझै पनि नजिकसम्म पुर्याउन सक्छ । हिन्दु राष्ट्र घोषणा गराउने स्वार्थ समूहको गतिविधिले सत्तासीन गठजोडलाई रातारात खुकुलो बनाइदिन सक्नेछ । देशको अर्थराजनीतिमा भने त्यस्तो प्रक्रियाको असर नकारात्मक हुने निश्चित छ ।सत्तामा भएकाहरूसँग लेनदेन गरेर आफ्नो कूटनीतिक हित सुरक्षित गर्ने पुरानो चिनियाँ नीतिलाई राष्ट्रपति सी चिनफिङको आक्रामक परिधीय कूटनीति अभ्यासले विस्थापित गरिसकेको छ । चिनियाँहरू अब आफ्ना छिमेकीलाई सहयोगी मित्र ठान्दछन् । वफादारी त्यस्तो सम्बन्धको प्राथमिक सर्त हो । सन् २०१७ तिर नेपाल र चीनबीच बीआरआई सम्बन्धी छाता सम्झौता सम्पन्न हुँदा प्रधानमन्त्री दाहाल नै कार्यकारी प्रमुख थिए । पाँच वर्षपछि पुनः पूर्वपदमा नियुक्त हुनासाथ उनलाई औपचारिक बधाई दिँदै चिनियाँ विदेश मन्त्रालयले बीआरआई अन्तर्गतका परियोजना अघि बढ्ने आशा व्यक्त गरेको छ । अनुदान भए लिने तर ऋण सहायता अस्वीकार गर्ने नेपालको नीति बदल्न चिनियाँहरूलाई आफैं अगाडि आउनु पनि पर्दैन । आफ्नो क्षमताले भ्याउँदैन भने अरूसँग माग्ने र सित्तैं पाइएन भने ऋण लिएर भए पनि चौडा सडक बनाउने र त्यस्तो ऋणको साउँ किस्ता र ब्याज तिर्नका लागि सामान्यजनका सन्तानलाई लाहुर पठाउने जमात नेपालमा सन् १९८० को दशकदेखि नै बढ्न थालेको हो । अहिले राज्यसत्तामा तिनकै हालीमुहाली छ । प्रधानमन्त्री दाहालका लागि बीआरआई सम्बन्धी प्रस्तावहरू बोक्न नसकिने तर बिसाउन झनै नमिल्ने भारी ठहरिने देखिँदै छन् ।काठमाडौंस्थित अमेरिकी राजदूत डिन आर थम्सनले प्रधानमन्त्री दाहाललाई दिएको बधाईको भाषा पनि कम्ती अर्थपूर्ण छैन । राजदूत थम्सनले भनेका छन्, नेपाल र अमेरिकाबीचको ७५ वर्ष लामो साझेदारी अझ सुदृढ गर्न र लोकतन्त्र, मानव अधिकार तथा आर्थिक वृद्धिका लागि मिलेर काम गर्न अमेरिका आतुर छ । लोकतन्त्र सुदृढ गर्ने चाहना औपचारिकता हो । मानवाधिकारभित्र तिब्बतबाट आएका शरणार्थीहरूलाई गुपचुप नफर्काउने आस पनि रहेको हुन सक्छ । गृहमन्त्री स्वयंले आफू मन्त्रिमण्डलभित्रको प्रतिपक्ष हुने प्रतिबद्धता पनि जनाइसकेका छन् । सन्देशको मुख्य आशय भने एमसीसीका परियोजनाहरूको कार्यान्वयनमार्फत आर्थिक वृद्धि हासिल गर्ने हुन सक्छ । बीआरआई र एमसीसी सँगसँगै कार्यान्वयन गर्न असम्भव नभए पनि कठिन काम पक्कै पनि हो । नेपालमा पश्चिमाहरूलाई खुसी नपारी स्थायी सत्ताको विश्वास जित्न सकिँदैन र चीनको हित प्रवर्द्धन नगरी पक्का राष्ट्रवादी कहलिन सकिन्न । प्रजातान्त्रिक रहने बाध्यता एवं पुनः प्रचण्ड बन्ने चाहनाको द्वन्द्वले प्रधानमन्त्री दाहाललाई गतिहीन बनायो भने अचम्म नमाने हुन्छ ।सबभन्दा रोचक भाषा पहिलोबाट तेस्रो छिमेकी बन्न पुगेको भारतका प्रधानमन्त्री नरेन्द्र मोदीको बधाई सन्देशको छ । सांस्कृतिक सम्बन्ध एवं जनताबीचको नातालाई इंगित गरिएको त्यस अभिव्यक्तिमा न्यानोपन भेट्टाउन कठिन छ । नयाँ दिल्ली तीर्थाटन गरेर आफ्नो स्वीकार्यता स्थापित गरिसकेका प्रधानमन्त्री दाहाललाई भारतीय सत्ताले नृजातीय मुख्तियार शर्मा ओलीको कठपुतलीभन्दा बढी महत्त्व दिन नचाहेको पनि हुन सक्छ । भारतका रणनीतिकारहरू चिनियाँहरूको छाया देखेर पनि तर्सिन्छन् । अमेरिकीहरूसँग हेलमेल गरे पनि छरछिमेकमा तिनको गतिविधिबाट अतालिन्छन् । इन्द्रेनी समातेर सुन बाँड्ने प्रधानमन्त्री दाहालको तेस्रो उडानले कहाँ गएर भुइँ छुने हो, यसै भन्न सकिन्न । थप ऊर्जाका लागि उनले सन् २०११ देखि सन् २०१३ बीचका आफ्नै प्रतिबद्धताहरू एक पटक फेरि पढे केही बिग्रिनेछैन । तेस्रो कार्यकाल ९ महिनाभन्दा लामो ठहरियोस्, प्रधानमन्त्री दाहाललाई अंग्रेजी नववर्ष सन् २०२३ को हार्दिक शुभकामना !"
प्रचण्डको काँधमा संघीयताको सबलीकरण,"माओवादी केन्द्रका अध्यक्ष पुष्पकमल दाहाल प्रचण्डका लागि यस पटकको प्रधानमन्त्रीत्व तेस्रो हो । संविधानको विधिवत् कार्यान्वयनको पाटोमा पनि प्रचण्ड केपी शर्मा ओली र शेरबहादुर देउवापश्चात् तेस्रो प्रधानमन्त्री हुनुलाई संयोग नै मान्नुपर्छ । अर्को रोचक पक्ष, संसद्मा पनि प्रचण्डको पार्टीको स्थान तेस्रो नै छ । मुलुकको समग्र विकासनिर्माण, शासकीय सुधार, शान्ति प्रक्रिया, वैदेशिक सम्बन्ध, अन्तरतह समन्वय र सहकार्य लगायतमा प्रधानमन्त्री प्रचण्डले गर्नुपर्ने कामहरूको चाङ ठूलै छ । यस आलेखमा संघीय शासन प्रणाली सबलीकरणका क्षेत्रमा गर्नुपर्ने केही कामबारे चर्चा गरिएको छ । सबभन्दा पहिले प्रचण्डले अन्तरप्रदेश परिषद्सहित अन्तरतह समन्वयकारी संस्थाहरूको क्रियाशीलतामा ध्यान दिन आवश्यक छ । संघप्रदेश र प्रदेशप्रदेशबीच कुनै पनि खालको राजनीतिक विवाद समाधान गर्ने प्रयोजन लगायतका लागि संविधानमै अन्तरप्रदेश परिषद्को व्यवस्था छ । प्रधानमन्त्री अध्यक्ष हुने यस परिषद्मा गृहमन्त्री, अर्थमन्त्री र मुख्यमन्त्रीहरू सदस्य हुन्छन् । २०७६ वैशाखयता परिषद्को बैठक बसेको छैन । प्रदेशका मुख्यमन्त्रीहरूले परिषद् बैठकका लागि पटकपटक ताकेता गर्दै आएका थिए । अन्तरप्रदेश परिषद्का अलावा समन्वय तथा अन्तरसम्बन्ध ऐन२०७७ मा प्रधानमन्त्रीको अध्यक्षतामा राष्ट्रिय समन्वय परिषद्को व्यवस्था छ । स्थानीय तहका पदाधिकारी र संसद्मा प्रमुख विपक्षी दल लगायतको समेत सहभागिता हुने यस परिषद्को बैठक अहिलेसम्म एक पटक बस्न सकेको छैन । यो समितिको क्रियाशीलतासमेत आवश्यक छ । परिषद्का अलावा विभागीय मन्त्रीहरूको अध्यक्षतामा विषयगत समिति, अर्थमन्त्रीको अध्यक्षतामा अन्तरसरकारी वित्त परिषद्, मुख्यमन्त्रीको अध्यक्षतामा प्रदेश समन्वय परिषद्को व्यवस्था छ । कसिलो अन्तरतह सहकार्य एवं संघीयताको सबलीकरणका लागि अन्तरप्रदेश परिषद् लगायतका समन्वयकारी संस्थाहरूको भूमिका अहं हुने अन्य संघीय मुलुकको अनुभव छ । संविधान तथा कानूनद्वारा निर्मित यी सबै अन्तरतह समन्वयकारी संस्थाहरूको क्रियाशीलतामा विशेष ध्यान दिन आवश्यक छ । संविधानको अनुसूचीमा उल्लिखित सरकारका तहहरूबीचको एकल र साझा अधिकार सूचीमा रहेका कार्य जिम्मेवारीहरूलाई प्रधानमन्त्री तथा मन्त्रिपरिषद्को कार्यालयले टुंगो लगाएको थियो । तर कार्य विस्तृतीकरणमा अझै पनि अन्योल रहेको, साझा अधिकारमा रहेका विषयहरूलाई पनि एकल अधिकार ठानी संघले प्रदेश र स्थानीय तहको अधिकार क्षेत्रमा हस्तक्षेप गरेको, मौलिक हक र राज्यका निर्देशक सिद्धान्तमा रहेका विषयहरूलाई अपव्याख्या गरी स्थानीय तहको जिम्मेवारीलाई पनि आफ्नै भन्ठानेर केन्द्रीकृत गर्ने गरेको लगायतका गुनासाहरू छन् । पाँच वर्षको कार्यअनुभवलाई ध्यानमा राखी स्थलगत अध्ययनसमेतका आधारमा यसको थप कार्य विस्तृतीकरण जरुरी छ । यो सरकारले गर्नैपर्ने अर्को काम प्रदेशहरूमा मन्त्रीको चुस्त संख्याका लागि संविधान संशोधन पनि हो । प्रदेशमा मन्त्रीको संख्या प्रदेशसभाको १५ प्रतिशत गर्ने माओवादी केन्द्रको चुनावी घोषणापत्रमा उल्लेख छ, तर न्यूनतम ५ जनामा नघट्ने गरी १० प्रतिशतमा सीमित गर्नुपर्ने लगायतको सिफारिस राष्ट्रिय सभाको संसदीय समितिले गरेको छ । यसका लागि संसद्मा संविधान संशोधनको विधेयक दर्ता आवश्यक त छ नै, केन्द्रका मन्त्रालयहरूको संख्या पनि घटाउनुपर्छ । केन्द्रमा करिब पाँच दर्जन विभाग छन्, जसमध्ये आधाभन्दा बढी कामविहीन अवस्थामा छन् । संसदीय समितिसहित विभिन्न निकाय र आयोगहरूले केन्द्रमा मन्त्रालयको संख्या एकचौथाइले कटौती गर्नुपर्ने औंल्याएका छन् । काम र जिम्मेवारी प्रदेश र स्थानीय तहमा झरेसँगै केन्द्रमा धेरै मन्त्रालय, विभाग लगायतका संस्थागत संरचनाहरू राखिरहनु पक्कै पनि राम्रो हैन । कर्मचारी प्रशासनले संघीय शासन प्रणालीको भावनालाई आत्मसात् गरेन भन्ने आम गुनासो छ । प्रदेश र स्थानीय तहमा कर्मचारीहरू जानै मानेनन्, गएकाहरूले पनि इमानदारीसाथ काम नगरेको गुनासो मुख्यमन्त्री लगायतका पदाधिकारीहरूको समेत छ । कर्मचारी समायोजनप्रति कर्मचारीहरू सन्तुष्ट त भएनन्भएनन्, स्थानीय तह र प्रदेशका पदाधिकारीहरू पनि सन्तुष्ट छैनन् । कर्मचारी र पदाधिकारी दुवै पक्ष असन्तुष्ट भएपछि त्यसको परिणाम निश्चित रूपमा सन्तोषजनक हुँदैन । सरकारका तीनै तहमा कर्मचारीको आवश्यकता कति छ, कति कार्यरत छन्, थप आवश्यक संख्या कति हो, यसको निर्क्योल हुन जरुरी छ । प्रदेश र स्थानीय तहमा आफूअनुकूलका कर्मचारीहरूलाई निमित्त बनाउने प्रवृत्तिले वित्तीय जोखिम बढेको र सिंगो प्रशासन संयन्त्र कमजोर भएको छ । केन्द्रमा कर्मचारी थुपार्ने अनि प्रदेश र स्थानीय तहमा अभाव भएर कामै रोकिने अवस्थासमेत छ । कर्मचारी समायोजनसहित सिंगो कर्मचारी प्रशासन सुधारका लागि प्रधानमन्त्रीकै अध्यक्षतामा उच्चस्तरीय प्रशासन सुधार आयोग गठनमा विशेष ध्यान जान आवश्यक छ । विगतमा पनि प्रधानमन्त्रीको अध्यक्षतामा यस्ता आयोगहरू बनेका उदाहरण छन् । जस्तो २०४८ सालमा प्रधानमन्त्री गिरिजाप्रसाद कोइरालाको अध्यक्षतामा प्रशासन सुधार आयोग गठन भएको थियो । निजामती कर्मचारीको संख्या १ लाख २ हजारबाट घटाएर ७७ हजारमा सीमित गर्ने, मन्त्रालयको संख्या २१ बाट १८ मा झार्ने लगायतका सिफारिसहरू आयोगले गरेको थियो । एकात्मक व्यवस्थामा त मन्त्रालय र कर्मचारीको संख्या धेरै भयो भनेर सिफारिस भएको थियो भने, अहिले झन् त्यही राज्य संरचनालाई तीन तहका सरकारमा विभाजन गरिएको छ । यो पृष्ठभूमिमा केन्द्रमा मन्त्रालय र कर्मचारीको संख्या घटाउनुपर्ने प्रस्टै छ । प्रचण्ड सरकार गम्भीर हुनुपर्ने विषय कानुन तर्जुमा पनि हो । हुन त यो काम संसद्को हो तर यसको उठान सरकारबाटै हुन्छ । संघीयताको क्रियाशीलताका लागि केही अत्यावश्यक कानुनहरू अहिलेसम्म बन्न सकेका छैनन् । जस्तो निजामती सेवा सम्बन्धी कानुन नबन्दा सिंगो कर्मचारी संयन्त्र अस्तव्यस्त छ । यसको सीधा असर स्थानीय तहमा परेको छ । मारमा वडा कार्यालयहरू छन् । संघीय निजामती कानुन नबन्दा प्रदेश निजामती कानुनहरू बन्न सकेका छैनन् । बनेकामा पनि विश्वासको संकट छ । प्रदेश लोकसेवा आयोगहरूले अपेक्षित रूपमा काम गर्न सकेका छैनन् । स्थानीय सेवा व्यवस्था सम्बन्धी कानुनसमेत बन्न सकेको छैन । संविधानतः माध्यमिक तहसम्मको शिक्षाको अधिकार स्थानीय तहलाई छ तर अहिलेसम्म संघीय शिक्षा ऐन बन्न सकेको छैन । तीन तहका सरकारबीच रहेका साझा अधिकार सम्बन्धी संघीय कानुन नबन्दा प्रदेश र स्थानीय तहले कानुन बनाउन पाएका छैनन् । यस्तै समस्या संघ र प्रदेशको साझा अधिकारका क्षेत्रहरूको कानुन नबन्दा उब्जेको छ । कानुन तर्जुमा प्रक्रियालाई जबसम्म तीव्रता दिन सकिँदैन तबसम्म यो शासन व्यवस्थाले अपेक्षित परिणाम दिन सक्दैन । संविधानले प्रदेशहरूलाई प्रहरी प्रशासन र शान्तिसुरक्षाको एकल अधिकार दिएको छ । तर संघीयता कार्यान्वयनका पाँच वर्षमा पनि प्रदेशहरूमा प्रहरी समायोजन गरिएको छैन । आन्तरिक रूपमा केही समस्या भए पनि बरु निजामती कर्मचारीहरूको समायोजन भयो । तर प्रहरीको समायोजनमा अहिलेसम्मका सरकारहरूले इमानदारी देखाएनन् । यहाँसम्म कि, काठमाडौं उपत्यकाको शान्तिसुरक्षाको काम प्रदेशले गर्न सक्दैन भनेर प्रहरी समायोजन नहुँदै केन्द्रमै फर्काउने गरी कानुन बन्यो । प्रचण्डले विलम्ब नगरी प्रदेशमा प्रहरी समायोजन गरेर प्रदेशलाई पनि सरकारको अनुभूति गर्ने वातावरण निर्माणमा विशेष ध्यान दिन जरुरी छ । यो शासन व्यवस्थाको स्थायित्वका लागि निर्वाचन प्रणालीमा सुधार पहिलो र अनिवार्य सर्त हो । यसका लागि पूर्ण प्रत्यक्ष वा पूर्ण समानुपातिक निर्वाचन प्रणाली आवश्यक पर्छ । व्यक्तिगत रूपमा म समानुपातिक र समावेशीका मुद्दाहरूलाई प्रत्यक्षमै समावेश गरेर पूर्ण प्रत्यक्ष निर्वाचन प्रणालीमा जानुपर्छ भन्ने मान्यता राख्छु । माओवादी केन्द्रको चुनावी घोषणापत्रमा पूर्ण समानुपातिक निर्वाचन प्रणाली अपनाउने एवं प्रतिनिधिसभा सदस्यको संख्या १६५ र प्रदेशसभामा ३३० मात्र गर्ने भन्ने छ । सांसद संख्यामा कटौती र निर्वाचन प्रणालीमा सुधारको आवश्यकता देखेको माओवादी केन्द्रले संसद्मा यस सम्बन्धी विधेयक पेस गर्ने अपेक्षा गर्न सकिन्छ । विधेयक स्वीकृत होलानहोला, त्यो संसद्को विशेषाधिकार हो, तर पेस गरेर घोषणापत्रमार्फत जनतालाई गरेको प्रतिबद्धता पूरा गर्नमा इमानदारी देखाउनुपर्छ । तीनै तहका सरकारबीचको सबभन्दा ठूलो समस्या योजनाको छनोट र कार्यान्वयनमा दोहोरोपना हो । संविधानतः संघीय सरकारले ठूलठूला र रणनीति महत्त्वका, प्रदेशले अन्तरपालिकास्तरीय र प्रदेश गौरवका एवं स्थानीय तहले स्थानीय स्तरका योजना तथा कार्यक्रम तर्जुमा र कार्यान्वयन गर्ने हो । तर व्यवहारमा स्थिति त्यस्तो छैन । केन्द्रले नै ससाना योजना तथा कार्यक्रमहरूमा हात हालेको छ । एउटै योजना तथा कार्यक्रममा तीनै तहका सरकारको बजेट पर्ने गरेको छ । यसबाट स्रोत र साधनको दुरुपयोग त भएकै छ, भ्रष्टचारसमेत मौलाएको छ । चालु आर्थिक वर्षको बजेट वक्तव्यमा खानेपानी, पर्यटन र सहरी विकासतर्फका १ करोड, सिँचाइ र नदी नियन्त्रणका २ करोड एवं सडकका ५ करोड रुपैयाँसम्मका आयोजनाहरू प्रदेशमा र ५० लाख रुपैयाँसम्मका खानेपानी, पर्यटन र सहरी विकासका आयोजनाहरू स्थानीय तहमा हस्तान्तरण गरिएका थिए । प्रदेश र स्थानीय तहले त्यस्ता आयोजनाहरूको ठेक्कापट्टा लगायतका कामहरू अगाडि बढाएका पनि थिए । संसद्ले अनुमोदित बजेटलाई हठात् क्याबिनेट बैठकबाट निर्णय गराएर फेरि केन्द्रमै ल्याउने काम गर्यो । एक त सरकारले सार्वभौम संसद्को अवमूल्यन गर्योÙ अर्को, प्रदेश र स्थानीय तहलाई समेत गुमराहमा राख्यो । संविधानको भावना र आशयको अक्षरशः पालनाका लागि केन्द्रले राष्ट्रिय गौरवका र प्रदेशले प्रादेशिक स्तरका आयोजनाहरू छनोट र कार्यान्वयन गर्ने स्थिति बनाउन यो सरकार संवेदनशील हुनुपर्छ । राष्ट्रिय सभाको संघीयता कार्यान्वयन सम्बन्धी संसदीय अनुगमन समितिले योजनाहरूको मापदण्ड तोक्न तीनै तहका सरकारलाई अनुरोधसमेत गरेको छ, मापदण्ड निर्धारण नहुन्जेल योजनाहरूको बजेटको सीमासमेत तोकेको छ । जस्तो संघले सडक १५ करोड र अन्य योजना ५ करोडदेखि ७ करोड रुपैयाँसम्मका, प्रदेशले सडक २ करोड र अन्य ५० लाख रुपैयाँभन्दा कमका आयोजनाहरू कार्यान्वयन गर्न नहुने उसको सुझाव छ । स्थानीय तहले पनि कुल पुँजीगत बजेटको कम्तीमा ५० प्रतिशत वडागत बाँडफाँट गर्ने र गाउँपालिकाले ५ लाख, नगरपालिकाले १० लाख, उपमहानगरपालिकाले १५ लाख र महानगरपालिकाले २० लाख रुपैयाँभन्दा साना योजनाहरू वडाबाटै गर्ने व्यवस्था मिलाउनसमेत भनेको छ । साबिकका दुईतीनवटा गाविससम्म अहिले एउटा वडामा रूपान्तरण भएका छन्, तर पालिकाहरूले वडाहरूमा न्यायोचित बजेट विनियोजन नगरेको गुनासो छ, जसलाई यसले सम्बोधन गर्ने अपेक्षा छ । तर सुझाव वा सिफारिसभन्दा पनि कार्यान्वयनको पाटो महत्त्वपूर्ण हो । यसमा सरोकारवाला निकायहरूको ध्यान जानुपर्छ । जग्गाप्राप्तिको समस्या लगायतका कारण प्रदेश र स्थानीय तहको विकासनिर्माण र कार्यालयभवन निर्माणमा ठूलो समस्या छ । लगानीकर्तालाई आवश्यक भूमि उपलब्ध गराउन नसक्दा प्रदेशमा उद्योगीव्यवसायीहरू आकर्षित हुन सकिरहेका छैनन् । यस पक्षमा पनि प्रधानमन्त्रीको ध्यान जान आवश्यक छ । सरकारका तहहरूबीचको अनुगमन प्रणाली साह्रै फितलो छ, जसमा पनि सुधार जरुरी छ । अन्त्यमा, नागरिकले खोजेको विकास, सुशासन र समृद्धि नै हो । नागरिकलाई कुनै पनि शासन व्यवस्थासँग खासै सरोकार हुन्न । नागरिकको सरोकार भनेको प्रभावकारी सेवाप्रवाह हो । सुशासन र विकासलाई केन्द्रविन्दुमा राखी छिटोछरितो र प्रभावकारी सेवा दिन सके शासन व्यवस्थाप्रति नागरिकको भरोसा बढ्छ । शासन व्यवस्थाप्रति नागरिकको भरोसा बढ्नु भनेको संघीय शासन प्रणालीको सबलीकरण हुनु हो । यता पनि प्रधानमन्त्री गम्भीर हुनुपर्छ ।"
पहिले घरमै रोकौं महिला हिंसा,"हे र्नुस न् म्याम, यसले बहिनीलाई देखिसहँदैन ! घरमा जति बेला पनि कुट्ने गर्छ । आफ्नो छ वर्षीय जुम्ल्याहा छोराले बहिनीसँग गर्ने व्यवहारबारे एक अभिभावकले बेलाबेला मलाई सुनाउने गर्छिन् । कक्षाकोठामा शिक्षक नहुँदा पनि उसले बहिनीलाई कुट्ने गर्दो रहेछ । अधिकांश अभिभावक यस्तो व्यवहारलाई सामान्य मान्ने गर्छन्, कतिपयले ठूलो भएपछि आफैं छोड्छ भन्ने गर्छन् । तर, यो सामान्य व्यवहार होइन र अभिभावकले समाधानको बाटो यथाशीघ्र खोज्न जरुरी हुन्छ । कतिपय घरपरिवारमा छोराछोरीबीचको यस्तो व्यवहारलाई अभिभावकहरूले बेवास्ता गर्दा कालान्तरमा थप समस्या निम्तिने गर्छ ।सानो छँदा दिदीबहिनीप्रति गरिने यस्तै व्यवहारले लैङ्गिक हिंसाको बीजारोपण गर्ने हो । त्यस्ता दाजुभाइले कालान्तरमा आफ्ना श्रीमती, छोरीबुहारीहरूप्रति पनि त्यस्तै व्यवहार नदोहोर्याउलान् भन्न सकिँदैन । माइती गाउँमा मेरी विवाहिता साथीलाई उनीभन्दा दस वर्ष कान्छो भाइले साउन महिनाभरि घरमा माछामासु नपकाएको निहुँमा भक्कुरेको दृश्य मेरो मानसपटलमा अझै ताजै छ । बाल्यकालमा यस्तो व्यवहार भोगेकै कारण कतिपय दिदीबहिनी किशोरावस्थामा पनि आफ्नै बुवा र दाजुभाइका अगाडि खुलेर बोल्नसम्म सक्दैनन् । बाल्यकालमा दाजुभाइमा यस्तो प्रवृत्ति देखा पर्नुमा प्रत्यक्षअप्रत्यक्ष रुपमा अभिभावक नै जिम्मेवार हुन्छन् । छोरालाई काख, छोरीलाइ पाखा गर्ने प्रवृत्ति भएका बहुसंख्यक अभिभावकले छोराहरूको असामान्य व्यवहारलाई बेवास्ता गर्दै जाँदा ती उद्दण्ड हुँदै जाने हुन् । पितृसत्तात्मक नेपाली घरपरिवारमा पुरुष जातिकै वर्चस्व रहँदै आएको छ । उनीहरूका हैकमवादी कदमको प्रतिकार गर्न सक्ने महिलाहरू विरलै हुन्छन् । अझै पनि कतिपय घरपरिवारमा छोराहरूले आफ्नै हैकमवादी बुबाका पदचिह्न पछ्याउने गरेका छन् । यसो हुँदा पनि महिला हिंसाले पराकाष्ठा नाघेको छ । महिलाहरू बाल्यकालदेखि नै माइतमा आफ्नै बुवा र दाजुभाइका ज्यादती अनि बिहेपछि श्रीमान् र छोराहरूको हैकम सहन बाध्य छन् । यस्तै, भुक्तभोगी महिलाहरू घरमा श्रीमान्विरुद्ध बोल्न नसकेकै कारण छोरीबुहारीहरू पनि आमासासूका पदचिह्न पछ्याउन बाध्य हुन्छन् । गृहिणीहरूको यस्तो निरीहताकै कारण महिला हिंसाका घटनाहरूको पुनरावृत्ति भइरहेको हो । महिलाविरुद्ध हुने जुनसुकै हिंसाको उद्गमस्थल घरपरिवार नै हो र कारक पुरुषको हैकमवादी चरित्र । विडम्बना, यस्ता महिला हिंसाप्रति छिमेकी र नागरिक समाज मूकदर्शक बन्ने गरेका छन् । समाजको मौन सम्मति पाएकैले पनि महिला हिंसा गर्नेहरूको मनोबल बढ्दै गएको हो । कतिपय छिमेकीहरू आ, यिनीहरू यस्तै हुन् भनेर जतिसक्दो तर्कने गर्छन् । छिमेकीहरूको रमिते र असहयोगी व्यवहारकै कारण हिंसापीडित महिलाहरूले बेलैमा न्याय पाउन सकेका छैनन् । संयुक्त परिवारमा हिंसापीडित महिलालाई सहयोग गर्नु त कता हो कता, उल्टै पीडितविरुद्ध घरका अन्य सदस्य जाइलाग्दा समस्या विकराल बन्दै जान्छ । जुनसुकै महिला हिंसाको शुरुआती चरणमै घरपरिवार र टोलबासीले सहयोग गर्न सके पीडितको मनोबल बढ्ने र पीडकको घट्ने कतिपय मुलुकको अभ्यासले देखाएको छ । उदाहरणका लागि, युगान्डामा घरेलु हिंसापीडित महिलाहरूलाई सहयोग गर्न टोलबासीहरूले समूह बनाएका छन् । मद्यपान गरी रातबिरात घरमा रडाको मच्चाउने तथा श्रीमतीलाई कुटपिट गर्ने श्रीमान्हरूबाट छुटकारा दिलाउन टोलबासीहरू थाल ठटाउँदै भेला हुन्छन्, अभद्र पुरुषहरूलाई प्रहरीको जिम्मा लगाउँछन् भन्ने कुरा युनिसेफको विश्वका बालबालिका र महिलाको अवस्था शीर्षक प्रतिवेदनमा उल्लेख छ । हामीकहाँ युगान्डामा जस्तो अभ्यास सुरु भइहालेको नभए पनि घरेलु हिंसापीडितहरूलाई सरकारी तथा गैरसरकारी संस्थाहरूले सहयोग गर्दै आएका छन् । महिला पुनःस्थापना केन्द्र (ओरेक) ले तीन दशकदेखि हिंसापीडित महिलाहरूलाई न्याय दिलाउन विभिन्न जिल्लामा शाखाहरू विस्तार गरेको छ । एबीसी नेपालले हिंसापीडित बालिका र महिलाहरूका पक्षमा काम गर्दै आएको छ । यी संस्थाहरूले हिंसापीडितहरूका लागि अस्थायी बसोबाससहित सीप सिकाइको व्यवस्था पनि गर्दै आएका छन् । केही वर्षयता हिंसापीडित लगायतलाई न्याय दिलाउन भनि स्थानीय तहहरूले समेत महानगर, नगर र गाउँपालिकास्तरमा उपप्रमुखको संयोजकत्वमा न्यायिक समितिहरू गठन गरेका छन् । तथापि वडा र टोलहरूमा यस्ता न्यायिक समितिका शाखाहरू नहुँदा हिंसापीडितहरूको अपेक्षित सुनुवाइ भने हुन सकेको छैन । महानगरपालिका र पालिकास्तरमा सीमित यस्ता न्यायिक समितिहरूबारे बहुसंख्यक वडा र टोलबासीहरू अनभिज्ञ जस्तै छन् । यसो हुँदा पनि पीडितको पक्षमा न्यायोचित व्यवहार गर्न स्थानीय सरकारहरू चुकेका छन् ।अन्यत्र जस्तै नेपालमा पनि महिला हिंसा रोक्न भनेर सोह्रदिने अभियान शुरु भएको वर्षौं भइसक्यो तथापि साना शहरहरूमा यसबारे त्यति चासोचिन्ता पाइँदैन । औपचारिकता पूरा गर्न अभियान अन्तर्गत फाट्टफुट्ट कार्यक्रम भए पनि पीडितहरूका लागि यस्ता अभियानहरू कागलाई बेल पाक्यो, हर्ष न बिस्मात सरह हुने गरेका छन् । घरपरिवारमै सुरु हुने गरेको लैङ्गिक हिंसालाई लिएर सरकारी तथा गैरसरकारी संघसंस्थाले सोह्रदिने अभियानसँगै वर्षभरि नै सचेतना कार्यक्रमहरू गर्न जरुरी छ । विद्यालय तहदेखि नै यसबारे पठनपाठन हुनुपर्छ । शिक्षकहरू पनि यस्ता विषयप्रति संवेदनशील हुन अत्यावश्यक छ, जसका कारण विद्यार्थीहरू सुसूचित हुन पाउनुका साथै तिनका घरपरिवारमा समेत यसको सकारात्मक प्रभाव पर्न सक्छ ।महिलाविरुद्ध हुने जुनसुकै हिंसामा पुरुषको प्रत्यक्षअप्रत्यक्ष भूमिका रहने गरेकाले सोह्रदिने अभियान जस्ता कार्यक्रमहरूमा हिंसापीडित महिला र पुरुषहरूलाई सहभागी गराउनुपर्छ । स्थानीय तहहरूले गठन गरेका न्यायिक समितिहरू नगर स्तरमा मात्र हैन, वडा र टोलस्तरसम्मै विस्तार गर्नुपर्छ । त्यस्ता समितिहरूमा विभिन्न क्षेत्रसम्बद्ध नागरिक समाजका अगुवाहरूलाई समावेश गर्नुपर्छ, समिति पदाधिकारीहरूले ओरेक तथा एबीसी जस्ता गैरसरकारी संस्थाहरूसँग सहकार्य र समन्वय गर्नुपर्छ । हिंसा पीडितहरूका पक्षमा सरकारी तथा गैरसरकारी संस्थाहरू एकजुट भइरहने हो भने मात्र सभ्य समाज निर्माण हुन्छ ।"
देशमा चाहिएको सुधार,"पुनः परीक्षाको घडीबहुदलीय लोकतन्त्रमा दलहरू नै राजनीतिका प्रमुख सञ्चालक हुन् । पार्टीहरू राम्रो भए मात्र राजनीति राम्रो हुन्छ । राम्रा पार्टीहरू सही विचारदर्शन र सिद्धान्तका वरिपरि निर्माण हुन्छन् । दूरदर्शी, त्यागी, इमानदार र निष्ठावान् नेतृत्वले ती विचार प्रस्टसँग प्रस्तुत गर्न एवं कार्यकर्तालाई संगठित, एकताबद्ध र अनुशासित बनाउन सक्छन् र जनतालाई विश्वासमा लिन्छन् । कार्यकर्ताले नेताका विचार आम जनतासम्म पुर्याउने, पार्टीका नीति र कार्ययोजना लागू गर्न र जनता गोलबन्द गर्न समर्थन जुटाउने गर्छन् । त्यो सबका लागि बलियो संगठन र स्रोतसाधन आवश्यक पर्छ । लामो र गौरवशाली इतिहास भएका, देशमा लोकतन्त्रको ध्वजावाहक, त्याग र बलिदान गरेका, बारम्बार जनताले विश्वास गरेका, देशका वडावडा टोलटोलसम्म संगठन र १० औं लाख कार्यकर्तासदस्य भएका पुराना स्थापित पार्टी र तिनका नेतृत्व किन असफलजस्ता देखिएका छन् ? किन जनता, खास गरी युवा पुस्ता, मूलधारका पार्टीहरूसँग रुष्ट छन् ? राज्यसत्ता सञ्चालनमा अनुभव नभएका नयाँ पुस्तालाई कुनै पुरानो ट्र्याक रेकर्डबिना, खालि पुरानालाई आलोचना गर्दैमा जनताले किन यति ठूलो भरोसा र विश्वास गरेका हुन् ? के तिनले राम्रो पार्टी निर्माण गर्न र सुशासन दिन, जटिल रूपमा जकडिएर रहेको कर्मचारीतन्त्र र बाह्य चासो, प्रभाव र दबाबको सही व्यवस्थापन गर्न आवश्यक बुद्धि, विवेक, साहस जुटाई राष्ट्रिय हित प्रवर्द्धन गर्न सक्लान् ? यी सब चुनौतीबीच जो अहिले पनि प्रमुख शक्ति र पात्रका रूपमा स्थापित छन्, तिनले सही पाठ सिकी आफूलाई सुधार्लान् ?ठूलो राजनीतिक संक्रमण (क्रान्ति, आन्दोलन) लाई बाहिर देखिने घटनाक्रमका आधारमा बुझिन्छ र प्रमुख पात्रहरू चिनिन्छन् । तर भित्री यथार्थ के र कस्ता हुन्छन्, तिनले व्यक्ति, परिवार र समग्र समाजलाई कसरी असर गर्छन् ? हाम्रोजस्तो अर्काका विचारबाट प्रेरित र उद्देश्यका निम्ति पनि पात्रहरू निर्माण हुने सतही भेलमा बग्ने समाजमा अबको नेपालीको नियति र नेपालको गन्तव्य कसरी कोर्ने ?गहन विषयमा ध्यान नदिने, भावी पुस्ताका लागि राम्रो पद्धति र सही परम्परा निर्माणमा भन्दा खालि तात्कालिक सत्ता र शक्तिको खेलमा रमाउने नेतृत्वको भुत्तेबुद्धिका कारण लामो समयदेखि आम नेपाली संक्रमणका केही प्राप्ति ठूला पीडामा पिल्सिन बाध्य छन् । अब पनि संक्रमणको सही व्यवस्थापन गर्दै प्राप्तिहरूको रक्षा र जनताका पीडा कम गरी सार्वभौम, स्वतन्त्र, समृद्ध, शान्तिपूर्ण र लोकतान्त्रिक मुलुक निर्माणका वाचा पूर्ण गर्नतर्फ नलाग्ने र अर्को संक्रमणको भुमरीमा देशलाई फसाउने हो भने हिमालको दक्षिण भागमा अवस्थित आजको विश्व अर्थराजनीति र रणनीतिको केन्द्रविन्दुमध्ये एक नेपालको हाल के होला ?"
ताइवानमा अनिवार्य सैन्य सेवा अवधि लम्ब्याइयो,"ताइपेई (एजेन्सी) चीनसँगको बढ्दो तनावबीच ताइवानले अनिवार्य सैन्य सेवा अवधिलाई लम्ब्याएको छ । जसअनुसार ४ महिनाको अवधिलाई लम्ब्याएर एक वर्ष पुर्याइएको छ ।ताइवानकी राष्ट्रपति साई इङवेनले मंगलबार पत्रकार सम्मेलन गर्दै यस्तो घोषणा गरेकी हुन् । बेइजिङबाट आक्रमण भएको खण्डमा देशको सुरक्षा बलियो बनाउने नयाँ योजनाको रूपमा यस्तो घोषणा गरेको साईको भनाइ छ । शान्ति आकाशबाट खस्दैन । ताइवान अधिनायकवादी विस्तारको अग्रभागमा छ, साइले भनेकी छन् ।राष्ट्रपति साईले नयाँ सैनिकहरूलाई अमेरिकी र अन्य अत्याधुनिक तालिमप्राप्त सेनाबाट थप प्रशिक्षण दिइने पनि जनाएकी छन् । ताइवानले सन् १९९० को दशकयता १८ वर्ष नाघेका नागरिकलाई बढीमा ३ वर्षका लागि सैन्य सेवाका लागि अनिवार्य गर्दै आएको छ । तर उक्त नियम परिवर्तन गर्दै पछिल्लो समय सैन्य सेवाको अवधिलाई ४ महिनासम्म तय गरिएको थियो । नयाँ नियम भने २०२४ को जनवरीदेखि लागू गरिने बीबीसीको समाचारमा उल्लेख छ । जुन महिनामा ताइवानको नयाँ राष्ट्रपति चयन पनि गरिनेछ ।राष्ट्रपति साइले भने ताइवानको वर्तमान रक्षा प्रणाली चीनको आक्रमणको सामना गर्न अपर्याप्त रहेको बताएकी छन् । यो अत्यधिक जटिल निर्णय हो । तर राष्ट्रपतिको रूपमा, सैन्य प्रमुखको रूपमा राष्ट्रिय हितको रक्षाका लागि यो मेरो अपरिहार्य कर्तव्य हो । साथै यो हाम्रो लोकतान्त्रिक जीवनशैली पनि हो, राष्ट्रपति साईले भनेकी छन्, युद्ध कसैले पनि चाहँदैन । ताइवान र ताइवानका जनताहरू साथै अन्तर्राष्ट्रिय समुदाय उस्तै छ ।यस्तै अगस्टमा चीनको युद्धपछि चिनियाँ सैन्य आक्रामकता बढ्दै गरेको पनि उनको भनाइ थियो । गत अगस्टमा अमेरिकी सभामुख नान्सी पेलोसीको ताइवान भ्रमणलाई लिएर चीन र ताइवानबीच तनाब अत्यधिक रूपमा बढेको थियो । त्यसक्रममा ताइवान आसपास समुद्री क्षेत्रमा चीनले आफ्नो सैन्य अभ्यास तीव्र रूपमा बढाएको थियो । ताइवानले भने चीनको उक्त गतिविधिलाई अत्यधिक उत्तेजक भनेको थियो ।विश्वकै दोस्रो ठूलो अर्थतन्त्र रहेको चीनले ताइवानलाई आफ्नै क्षेत्र मान्ने गरेको छ भने अमेरिकाले चीनको यस्तो नीतिको कडा आलोचना गर्दै आएको छ । अगस्टमा अमेरिकी सभामुखको ताइवान भ्रमणपछि भने चीनले ताइवानलाई गाभ्न सक्ने भन्दै धेरै पक्षबाट आंकलन गरिएको थियो । तर अमेरिका र उसका सहयोगी राष्ट्रहरूले यसैलाई लिएर चीनको आलोचना गर्दै आएका छन् । दुई शक्तिशाली देशहरूबीचको तनाबका कारण ताइवान बारम्बार विवादको केन्द्र बन्ने गरेको छ । त्यसो त चीन र अमेरिकाका राष्ट्रपतिबीच संवादको क्रममा पनि ताइवानको विषय आउने गरेको छ । विवादका बाबजुद गत महिना चीनका राष्ट्रपति सी चिनफिङ र अमेरिकी राष्ट्रपति जो बाइडेनबीच जी२५ राष्ट्रको बैठकको क्रममा इन्डोनेसियाको बालीमा प्रत्यक्ष भेटवार्ता भएको थियो ।"
विश्वका लागि पूर्णरूपमा खुल्दै चीन,"एजेन्सीहरू (बेइजिङ)कोरोना भाइरसको महामारीविरुद्ध कडा नीति अख्तियार गर्दै आएको चीन विदेशी नागरिकहरूका लागि पूर्ण रूपमा खुल्ने भएको छ । चीनले मंगलबार एक घोषणा गर्दै आफ्नो देश प्रवेश गर्ने विदेशीहरू जनवरी ८ देखि क्वारेन्टिनमा बस्नुपर्ने जनाएको हो । सन् २०२० को मार्चयता चीन प्रवेश गर्ने सबै यात्रुलाई अनिवार्य क्वारेन्टिनमा बस्नुपर्ने नियम लगाइएको थियो । तर सुरुमा तीन साता क्वारेन्टिनमा बस्नुपर्ने नियम पछिल्लो समय पाँच दिनमा झारिएको थियो । तर जनवरी ८ देखि भने कोरोनालाई ए वर्गको संक्रामक रोगबाट बी वर्गमा झारिएको छ । यसको अर्थ अब यो रोगबाट संक्रमित व्यक्तिहरू क्वारन्टिनमा बस्न अनिवार्य हुने छैन । भाइरसको संक्रमण फैलिएसँगै शून्य कोभिड नीति अन्तर्गत लगाइएका प्रतिबन्धहरू पछिल्लो दिनमा चीनले शृंखलाबद्ध रूपमा हटाउदै आएको छ । तर पछिल्ला दिनमा चीनका कतिपय सहरमा कोरोना संक्रमणका घटनामा तीव्र रूपमा वृद्धि भएको जनाइएको छ । चिनियाँ स्वास्थ्यकर्मीहरूले बढ्दो संक्रमणसँग जुध्न आफूहरूले संघर्ष गरिरहेको बताएका छन् । पछिल्ला केही सातायता कोरोनाको नयाँ सबभेरिएन्ट बीएफ७ तीव्र रुपमा फैलिएको र त्यसका कारण अस्पतालहरूमा भीड बढेको जनाइएको छ । गत साता विश्व स्वास्थ्य संगठन (डब्लूएचओ) ले चीनका अस्पतालहरू संक्रमितले भरिन थालेका जनाएको थियो । संगठनको आपत्कालीन विभागका प्रमुख माइकल र्यानले चिनियाँ अस्पतालका सघन उपचार कक्ष (आईसीयू) भरिएका जस्तो देखिएको जनाएका थिए । डब्लूएचओका महानिर्देशक टेड्रोस एड्हानोम गेहब्रेयससले चीनमा बढिरहेको संक्रमण चिन्ताजनक भएको बताउँदै संक्रमणको गम्भीरता, अस्पताल भर्ना दर र आईसीयूको आवश्यकताबारे तथ्यांक उपलब्ध गराउन चीन सरकारसँग आग्रह गरेका थिए । त्यसका साथै, खोपको प्रयोग व्यापक पार्नुपर्ने संगठनको भनाय छ । चीनले कोरोनाविरुद्धको आफ्नै देशमा उत्पादन गरेको खोप प्रयोग गर्दै आएको छ । तर उक्त खोप अन्य देशमा उत्पादित खोपको तुलनामा कम प्रभावकारी भएको विज्ञहरूको आशंका छ । तीन वर्षदेखि चीनले भाइरस परीक्षण र कडा लकडाउनमा जोड दिएको भए पनि त्यही रूपमा खोप लगाउने काम भने हुन सकेको छैन । संक्रमणदर बढेको भए पनि मृत्युदर भने नबढेको चिनियाँ अधिकारीहरूको भनाइ छ । तर चीनको सरकारी निकायले केही दिनयता कोरोनासम्बन्धी तथ्यांक सार्वजनिक गर्न छाडेका कारण संक्रमित र ज्यान गुमाएकाहरूको संख्या थाहा हुन सकेको छैन् । गतसाता सार्वजनिक तथ्यांकमा राजधानी बेइजिङमा दैनिक ४ हजारको हाराहारीमा संक्रमित हुने गरेका जनाइएको थियो । आइतबारयता बेइजिङमा दैनिक ५ हजारको हाराहारीमा संक्रमित थपिएका बेलायती स्वास्थ्य तथ्यांक फर्म एयरफिनिटीलाई उद्धृत गर्दै समाचार संस्था रोयटर्सले उल्लेख गरेको छ । विश्वका प्रमुख अर्थतन्त्रमध्ये कोरोनासँगै बाच्ने नीति अख्तियार गर्ने चीन पछिल्लो देश हो । करिब तीन वर्षसम्म लकडाउनमा रहेको चीनमा सीमा क्षेत्र बन्द राखिएको थियो भने संक्रमित र उनीहरूको सम्पर्कमा आएकाहरू अनिवार्य क्वारेन्टिनमा बस्नुपर्थ्यो । तर शून्य कोभिड नीति ले अर्थतन्त्रमा नकारात्मक असर परेको र जनजीवन नराम्ररी प्रभावित भएको भन्दै नोभेम्बरमा चिनियाँहरूले राष्ट्रपति सी चिनफिङविरुद्ध प्रदर्शन गरेका थिए । विश्वका अधिकांश देशले कोरोना सँगसँगै बाँच्ने नीति अख्तियार गरेपनि चीनले प्रतिबन्धहरू नहटाएपछि प्रमुख सहरहरूमा विरोध प्रदर्शन चर्केको थियो । जसका कारण चीन सरकारले डिसेम्बर ८ देखि सावधानीका विकल्पसहित प्रतिबन्धहरू हटाएको हो । पश्चिमी चीनको उरुम्चीमा कडा प्रतिबन्धहरू जारी रहेका बेला एक अपार्टमेन्टमा फैलिएको आगलागीमा १० जनाको ज्यान गएपछि राष्ट्रपतिविरुद्धको प्रदर्शन चर्केको थियो । उरुम्चीबाट सुरु भएको प्रदर्शन बेइजिङ, सांघाई, नान्जिङ, गोङजाउ, गोङजाउ, चोङकिङ लगायतका सहरमा फैलिएको थियो । कोरोनासम्बन्धी नियम परिवर्तनका विषयमा बोल्दै राष्ट्रपति सी चीनफिङले आम मानिसहरूको जनजीवन सहज पार्न र उनीहरूको ज्यान बचाउनका लागि आवश्यक कदम चाल्न आव्हान गरेका छन् । देशले नयाँ अवस्थाको सामना गरेको र त्यसप्रति थप लक्षित प्रतिक्रिया जनाउन आवश्यक रहेको राष्ट्रपति सीले बताएका चिनियाँ सञ्चार माध्यमहरूले जनाएका छन् । तीन वर्षदेखि भाइरस परीक्षण र कडा लकडाउनमा जोड दिएका कारण चीनले भाइरसको असरलाई सफलतापूर्वक नियन्त्रणमा राख्न सफल भएको थियो । तर उक्त नियम हटाएसँगै महामारीको व्यवस्थापन गर्न भने चीनलाई निकै कठिन पर्ने देखिन्छ ।"
कोरियाली पूर्वराष्ट्रपति लीलाई आममाफी,"सोल (एजेन्सी) भ्रष्टाचार मुद्दामा दोषी ठहर भएपछि १७ वर्षको जेल सजाय भोगिरहेका दक्षिण कोरियााली पूर्वराष्ट्रपति ली म्युङ बाकलाई सजायको थप अवधि मिनाहा गर्दै राष्ट्रपतिले आममाफी दिएका छन् । राष्ट्रपति युन स्योक एलले लिका लागि आममाफी दिएका हुन् । यससँगै लीको थप १५ वर्षको जेल सजाय मिनाहा भएको छ । पूर्वी एसियाली देशहरूमा राष्ट्रिय दिवसको अवसरमा पारेर राष्ट्रपतिले कैदी बन्दीहरूलाई आम माफी दिने प्रावधान अनुरूप दक्षिण कोरियाली राष्ट्रपतिले पनि पूर्वराष्ट्रपति लीसहित १ हजार ३ सय कैदी बन्दीलाई मंगलबार माफी दिएका हुन् ।दक्षिण कोरियाका न्यायमन्त्री हान डोङ हुनले मेलमिलाप, सहिष्णुता र राष्ट्रिय एकतालाई बढावा दिन १ हजार ३ सयभन्दा बढी मानिसहरूलाई आममाफी दिएको पुष्टि गरे । यससँगै पूर्वप्रान्तीय गभर्नर किम क्योङ सु र पूर्व अर्थमन्त्री चोइ क्योङ ह्वानलगायत उच्च पदस्थ ओहोदामा रहेका पूर्वअधिकारीलाई पनि आममाफी दिइएको छ ।२००८ देखि २०१३ सम्म कोरियाको राष्ट्रपति बनेका लीलाई घूस खाएको तथा राज्यको सम्पत्ति अपचलन गरेको आरोपमा दोषी ठहर गर्दै २०१८ मा १७ वर्षका लागि जेल सजाय तोकिएको थियो । उनी हुन्डाई इन्जिनियरिङ एन्ड कन्स्ट्रक्सनका पूर्वप्रमुखसमेत हुन् । उनले सामसुङ कम्पनीबाट घूस लिएको पनि आरोप थियो । यद्यपि, उनले आफूमाथिको अभियोग अस्वीकार गरेका थिए ।जुन महिनामा ८१ वर्ष पुगेका लीलाई उनको स्वास्थ्यमा समस्या आएको भन्दै अस्थायी रूपमा रिहा गरिएको थियो । यस्तै घूस तथा शक्ति दुरुपयोगसहितको आरोपमा २० वर्षभन्दा बढीको जेल सजाय पाएकी पूर्वराष्ट्रपति पार्क ग्युन हेले पनि आममाफी पाएकी थिइन् ।"
'अर्थतन्त्र सुधारमै सरकारको ध्यान,"उद्योग व्यवसाय सञ्चालनमा सबैभन्दा बढी समस्याका रूपमा देखापरेको चालु पुँजी कर्जा मार्गदर्शन कम्तीमा दुई वर्ष स्थगन गर्न र तरलता संकुचनको समस्या समाधान गर्न केन्द्रीय बैंकले सबै मौद्रिक उपकरणको प्रयोग गर्नुपर्ने उद्योग वाणिज्य महासंघका अध्यक्ष शेखर गोल्छाले सुझाव दिए । मुलुकको अर्थतन्त्र अतिसंवेदनशील अवस्थामा रहेकाले नयाँ सरकारको सिंगो ध्यान अर्थतन्त्रको पुनरुत्थानमा जानुपर्नेमा उनको जोड छ । संकटपूर्ण अवस्थामा रहेको मुलुकको अर्थतन्त्रलाई पुनः गति प्रदान गर्न तत्काल चालिनुपर्ने स्पष्ट कदमसहितको रिबुटिङ नेप्लिज इकोनोमी अवधारणा परिसंघले प्रधानमन्त्री दाहाललाई प्रदान गरेको थियो । परिसंघले नेपाली अर्थतन्त्रलाई पुनः गति प्रदान गर्न वित्तीय क्षेत्र (तरलता संकट तथा उच्च ब्याजदर), औद्योगिक प्रवर्द्धन, पूर्वाधार, पर्यटन, ऊर्जा र सूचना प्रविधि क्षेत्रलाई प्राथमिकतामा राख्दै तत्काल गर्न सकिने उपायसमेत सुझाएको छ । परिसंघका सुझावलाई सरकारले उच्च प्राथमिकतामा राख्दै कार्यान्वयनमा लैजानुपर्ने परिसंघ अध्यक्ष विष्णु अग्रवालले आग्रह गरे । मुलुकको अर्थतन्त्रका समस्या नियन्त्रणभन्दा बाहिर गएको अवस्था नभएकाले सही मार्गमा ल्याउन विभिन्न प्रयास र प्रयत्न थाल्ने उपप्रधान एवं अर्थमन्त्री विष्णुप्रसाद पौडेलले प्रतिबद्धता व्यक्त गरे । महासंघको टोलीसँगको भेटमा उनले मुलुकको अर्थतन्त्रको महत्त्वपूर्ण खम्बाका रूपमा रहेको निजी क्षेत्रले भोगेको समस्याप्रति सरकार संवदेनशील रहेको बताए । निजी क्षेत्रका मागप्रति सरकार कति गम्भीर छ भन्ने विषयलाई निजी क्षेत्रको छाता संगठनसँगको भेटलाई दिएको प्राथमिकताले पनि स्पष्ट पार्ने उनको भनाइ छ । वर्तमान सरकारको पहिलो मन्त्रिपरिषद् बैठकले अर्थतन्त्रलाई सुधार गर्न विभिन्न उपाय अपनाउने निर्णय गरेको छ, उनले भने, यो समस्या सम्बोधन गर्न सबैको साझा प्रयास हुनुपर्छ ।निजी क्षेत्रलाई उच्च मनोबल बनाएर काम गर्न आग्रह गर्दै उनले सरकारले सक्दो सहयोग गर्ने प्रतिबद्धता व्यक्त गरे । निजी क्षेत्रको मनोबल ढल्यो भने अर्थतन्त्र पनि ढल्छ, तपाईंहरूको मनोबललाई उच्च बनाएर काम गर्नुहोस्, मन्त्री पौडेलले भने, म तपाईंहरूको प्रतिनिधिका रूपमा समस्या समाधानका लागि काम गर्नेछु । भेटमा महासंघका अध्यक्ष गोल्छाले मुलुकको अर्थतन्त्र अतिसंवेदनशील अवस्थामा रहेकाले नवगठित सरकारको ध्यान अर्थतन्त्रको पुनरुत्थानमा जानुपर्नेमा जोड दिए । अर्थतन्त्रलाई चलायमान बनाउन तत्काल विशेष कदम चाल्न सुझाव दिँदै उनले ब्याजदरलाई घटाएर स्थायित्व दिनुपर्ने, तरलताको समस्या समाधान गर्नुपर्ने र लगानी घट्दै गएको अवस्थामा सुधार ल्याउन आग्रह गरे । अर्थतन्त्रलाई सही मार्गमा ल्याउन राज्यका विभिन्न निकायको ध्यानाकर्षण गराएको भए पनि सुनुवाइ नभएको उनको भनाइ छ ।देशका लागि अर्थतन्त्र, उद्योग व्यवसायको महत्त्वलाई आफूले राम्रोसँग बुझेकाले उद्योग वाणिज्य महासंघको सुझावलाई गम्भीरतापूर्वक लिइएको गृहमन्त्री रवि लामिछानेले बताए । उद्योग वाणिज्य महासंघका अध्यक्ष गोल्छाको नेतृत्वमा गएको पदाधिकारी टोलीले मंगलबार गृहमन्त्रीलाई समेत भेटेको छ । सीमा क्षेत्रबाट हुने अवैध आयात व्यापार नियन्त्रण गर्न पनि महासंघले गृहमन्त्रीसमक्ष आग्रह गरेको विज्ञप्तिमा उल्लेख छ ।"
सेयर बजारमा उत्साह,"काठमाडौं (कास) अर्थमन्त्रीमा विष्णु पौडेल नियुक्त भएपछिको दुई दिनमा सेयर बजार ११६ अंक बढेको छ । अर्थमन्त्रीमा पौडेल नियुक्त भएको दिन सोमबार ५६८६ अंक बढेको नेप्से र मंगलबार थप ५९८७ अंक बढ्यो । दुई दिनको वृद्धिपछि नेप्से परिसूचक १९८३ अंकमा कायम भएको छ । बजारको परिसूचक मात्रै नभई कारोबार रकममा पनि उच्च वृद्धि देखिएको छ । सोमबार २ अर्ब ९ करोड रुपैयाँ बराबरको कारोबार भएकोमा मंगलबार ३ अर्ब ८८ करोडको कारोबार भयो । मंगलबार बजारका सबै उपसमूह बढे । बैंकिङ ३५, विकास बैंक १००, फाइनान्स ६७, होटल तथा पर्यटन ११७, जलविद्युत् ९५, जीवन बीमा ३७२, उत्पादन ७२, माइक्रोफाइनान्स ५५, निर्जीवन बिमा २८३, अन्य ३७ र व्यापार उपसमूह ५३ अंक बढे । अर्थमन्त्री पौडेलले सोमबार मात्रै निजी क्षेत्रका प्रतिनिधिहरूसँग भेटवार्ता गरी अर्थतन्त्रका समस्या नियन्त्रणबाहिर नरहेको र सबैसँग छलफल गरेर समस्या समाधान गर्ने प्रतिबद्धता जनाएका छन् । यसले गर्दा लगानीकर्तामा मनोबल बढेको छ । लामो समयदेखि सेयर बजार घट्दै आउँदा लगानीकर्तामा निराशा बढेको थियो । यसबारे निजी क्षेत्रले अर्थमन्त्री पौडेललाई ध्यानाकर्षण गराएको थियो । ०७८ भदौ २ गते सेयर बजारको परिसूचकले अहिलेसम्मकै उच्च ३१९८ अंकमा पुगेको थियो । सो वर्षको भदौ ३ गते कारोबार भइरहँदा नेप्से ३२ सय अंक पार गरेर तल झर्न थालेको थियो । सेयर बजार ओरालो लागिरहँदा १६ महिनामा लगानीकर्ताले १६ खर्ब रकम गुमाएका छन् ।"
आन्दोलित व्यवसायी वार्ता गर्न काठमाडौंमा,"विराटनगर (कास) नवनियुक्त अर्थमन्त्री विष्णु पौडेलले वार्तामा बोलाएपछि बैंकको चर्को ब्याजदरको विरोधमा आन्दोलनरत सुनसरी मोरङ औद्योगिक क्षेत्रका उद्योगी व्यवसायी आन्दोलन रोकेर काठमाडौं पुगेका छन् । वार्ता गर्न बोलाइएकाले आन्दोलन रोकिएको मोरङ व्यापार संघका अध्यक्ष नवीन रिजालले जनाए । उक्त संघ, उद्योग संगठन र उद्योग परिसंघसहित तीन दर्जनभन्दा बढी वस्तुगत संघसंस्थाका प्रतिनिधिले चर्को व्याजदरका विरोधमा बिहीबारदेखि विराटनगरस्थित राष्ट्र बैंक शाखामा धर्ना दिँदै आएका थिए । वार्ताका लागि विराटनगरबाट ६ उद्योगी व्यवसायी मंगलबार काठमाडौं पुगेको र भैरहवा, बुटवल, नेपालगञ्जका उद्योगी व्यवसायी पनि सहभागी हुने रिजालले बताए ।"
जनवरी १ देखि एसियाली राजमार्ग पूर्ण सञ्चालन,"पर्वत पोर्तेल (झापा) एसियाली राजमार्ग जनवरी १ देखि पूर्ण रूपमा सञ्चालनमा आउने भएको छ । निर्माण सकिएको लामो समयसम्म उक्त राजमार्ग पूर्ण रूपमा सञ्चालन हुन सकेको थिएन । ६ लेनको एसियन हाइवे र मितेरी पुल नयाँ वर्षको सुरुवातसँगै गुल्जार हुनेछ । उक्त राजमार्ग सञ्चालनमा भारतीय पक्षले गरेको ढिलासुस्तीबारे कान्तिपुरले पटकपटक समाचार र सम्पादकीयमार्फत दबाबसमेत दिएको थियो । गत पुस ६ मा सम्पन्न नेपाल र भारतका भन्सार तथा सुरक्षा अधिकारीहरूको द्विपक्षीय बैठकले मितेरी पुल सहितको उक्त राजमार्ग सञ्चालन गर्ने सहमति भएको हो ।भारतको पानीट्यांकीमा सम्पन्न बैठकपछि जारी द्विपक्षीय सहमतिमा भारतको नक्सलबारी भन्सार डिभिजनकी उपआयुक्त ल्हा छिरिङ शेर्पा र मेची भन्सार कार्यालयका प्रमुख रामप्रसाद पाठकले हस्ताक्षर गरेका थिए । भारतीय सुरक्षा र भन्सार अधिकारीले भारत सरकारकै लगानीमा निर्मित पुल आफ्नै पक्षबाट समयमा सञ्चालन गर्न नसकेकामा आत्मालोचना पनि गरेका थिए । सहमतिपछि अब पूर्ण रूपमा सञ्चालन हुने टुंगो लाग्यो, पाठकले भने, निकै लामो प्रयत्नपछि सफल भयौं । उक्त राजमार्ग सञ्चालनका लागि निरन्तर द्विपक्षीय बैठक भएका थिए । भारतले अघोषित रूपमा सुरक्षा संवेदनशीलता को कारण देखाएर राजमार्ग सञ्चालनमा ढिलाइ गर्दै आएको थियो । यसले दुवै देशका नागरिकले सास्ती बेहोर्नुपरेको थियो । भारतीय पक्षले मालवाहक ट्रकबाहेक अन्य सवारीलाई उक्त राजमार्ग प्रयोग गर्न निषेध गर्दै आएको थियो ।पुरानो पुलबाटै सवारी आउजाउ गर्दा यो नाकामा दैनिकजसो ट्राफिक जाम हुँदै आएको थियो । नयाँ वर्षदेखि नाकाको जाम सबै हट्ने विश्वास छ, भन्सार प्रमुख पाठकले भने, अब सवारी आवागमन सहज बन्ने पक्का छ । भन्सार स्रोतका अनुसार चारपांग्रे सवारीलाई उक्त राजमार्गबाट तथा दुई र तीनपांग्रे सवारीलाई पुरानो पुलबाट आउजाउको व्यवस्था मिलाइनेछ । अहिले पुरानो मेची पुल सवारी र पैदलयात्रीको भीडले थेगिनसक्नुहुन्छ । सिटी रिक्सादेखि यात्रुवाहक सवारीका कारण दुई लेनको थोत्रो पुल सधैंको ट्राफिक जामले अस्तव्यस्त हुँदै आएको छ ।अन्तर्राष्ट्रिय मापदण्डको भव्य सडक र पुललाई भारतले पूर्ण रूपमा सञ्चालन नगरिदिँदा अन्तर्राष्ट्रिय सीमानाका वारपार गर्न यात्रीका लागि युद्ध जित्नु जस्तो हुँदै आएको छ । पुल र राजमार्ग पूर्ण रूपमा सञ्चालनमा आएपछि दुवै मुलुकका यात्रीलाई सहज हुने मेचीनगर नगरपालिकाका प्रमुख गोपालचन्द्र बुढाथोकीले बताए । नाका वारपार गर्दा अहिले ठूलो सास्ती छ, बुढाथोकीले भने, अब चाँडै यो समस्याबाट मुक्ति मिल्ने विश्वास छ । एसिया उपक्षेत्रीय आर्थिक सहयोगसडक सञ्जाल परियोजना (एसएएसईसी) अन्तर्गत एसियाली विकास बैंक (एडीबी) को करिब डेढ अर्ब भारु ऋण सहयोगमा भारतले ६ लेनको पुल निर्माणसँगै ५ सय मिटर एप्रोच सडक निर्माण गरेको थियो ।"
मुग्लिङपोखरा सडक विस्तारले गति लिँदै,"सम्झना रसाइली (तनहुँ)पृथ्वी राजमार्गको मुग्लिङपोखरा सडक विस्तार काम तीव्र पारिएको छ । सडक विभाग आयोजना निर्देशनालय (एडीबी) ले मुग्लिङपोखरा सडकलाई दुई खण्डमा विभाजन गरी काम सुरु गरेको छ । दुवै खण्डमा पर्खाल, कल्भर्ट बनाउने र सडक चौडा पर्नेजस्ता काम भइरहेका छन् । गण्डकी प्रदेशको लाइफलाइन रहेको यो सडकखण्ड चार लेनमा विस्तार गर्न लागिएको हो । आर्थिक वर्ष ०७७७८ मा काम सुरु भएसँगै कोभिड, सीमा क्षेत्र तोक्नपर्ने, मेसिन आउन ढिलाइलगायत काम सुस्त हुँदा सोचेजस्तो प्रगति गर्न नसकिएको पश्चिम खण्डका इन्जिनियर नारायण पौडेलले बताए । अहिले कामलाई गति दिएका छौं, सडक सीमा क्षेत्रभित्र पर्ने रूख काटिसकेका छौं, सडक चौडा पर्ने, कल्भर्ट र पर्खाल बनाउने काम भइरहेको छ, उनले भने, यस वर्षको अन्तिमसम्म ५०६० प्रतिशत प्रगति देखाउन नसकिए पनि काम तीव्र छ ।सडक सीमाभित्र पर्ने तनहुँ खण्डको खैरेनीटार बजार क्षेत्रबाहेकका १ सय ३८ वटा भौतिक संरचना भत्काउन सुरु गरिएको उनले जनाए । ७० प्रतिशतले पहिलो किस्ता लगेर घर, टहरा, पाटीपौवा, पर्खाललगायत भौतिक संरचना भत्काउन सुरु गरिसकेका छन् । काम पूरा भएपछि दोस्रो किस्ता पनि उपलब्ध गराउँछौं । सडक विस्तारका क्रममा भत्किने संरचनाको क्षतिपूर्तिका लागि आयोजनाले २ करोड ४५ लाख ३९ हजार ६ सय ३३ रुपैयाँ रकम स्वीकृत गरेको छ । हालसम्म करिब ४२ घरले ४० लाख रुपैयाँ बराबरको क्षतिपूर्ति रकम बुझिसकेका छन् । यस खण्डमा सानाठूला गरी १२ वटा पुल निर्माण गरिनेछ । कोभिडकै समयमा सडक ठेक्का सम्झौता, उपकरण र कर्मचारी ढिलो आउँदा, सडक सीमाभित्रका पोल नहटाउँदा, भत्काउनुपर्ने भौतिक संरचनाको क्षतिपूर्ति समयमा नआउँदा, वर्षा, स्थानीय तह र संघका आआफ्नै कानुनजस्ता कारणले कामले सोचेजस्तो गति लिन नसकेको योजनाले बताउँदै आएको छ । ३ वर्षमा मुग्लिङपोखरा सडक विस्तारको काम सम्पन्न गर्ने भनिए पनि केही समय थप हुन सक्ने पश्चिम खण्डका इन्जिनियर पौडेलको दाबी छ । अहिले हामीले कन्ट्र्याक्टरलाई पनि चाँडो काम सक्न ताकेता दिइरहेका छौं, उनले भने । राष्ट्रिय राजमार्गको स्तरोन्नति कार्यक्रमअन्तर्गत साविक दुई लेनमा रहेको मुग्लिङपोखरा सडक खण्डलाई चार लेनमा विस्तार गरिने क्रममा तनहुँ क्षेत्रमा करिब ६ हजार ७ सय ५० रूख र कास्की खण्डमा १ हजार २ सय ५० रूख कटान हुनेछन् । विद्युत् पोलको जोखिम रहेको क्षेत्रबाहेक अन्य क्षेत्रको रूख कटानको काम सकिएको छ । सडक सीमा क्षेत्रभित्र पर्ने विद्युत्का पोल हटाउन नेपाल विद्युत् प्राधिकरण कार्यालयले टेन्डर आह्वान गरिसकेको र हप्ता दिनमै सबै क्षेत्रका पोल हटाउने काम पनि सुरु हुने पूर्वी खण्डका प्रमुख नगेन्द्र सुवेदीले बताए । गुणादीदेखि जामुने सडकखण्डमा रहेका विद्युत्को पोल भने हटाउने काम भइरहेको उनले जनाए । विद्युत् पोलका कारण काम नै रोकिने अवस्था आएको ठाउँको पोल भने हटाउँदै काम गरिरहेका छौं, उनले भने । एउटा पुलको निर्माण सम्पन्न हुने चरणमा छ भने ३ वटा साना पुलको निर्माण कार्य भइरहेको छ । करिब ५० वटा कल्भर्ट बनाउने काम पनि भइरहेको छ । यस क्षेत्रमा सानाठूला गरी १८ वटा पुल बन्नेछन् । पूर्वी क्षेत्रमा करिब ५० प्रतिशत सडक चौडा पर्ने काम सकिएको छ । हालसम्मको प्रगति १० प्रतिशत पुगेको छ । यस खण्डमा ५ सय ५ भौतिक संरचना भत्काइने भएको पूर्वी खण्डका रेसिडेन्ट स्पेसलिस्ट चिन्तामणि शर्माले बताए । पूर्वी खण्डको दमौली र डुम्रे खण्डलाई नसमेटी ६ करोड रुपैयाँ बराबरको क्षतिपूर्ति व्यहोर्नुपर्ने सर्भेमा देखिएको र हालसम्म प्राप्त ३ करोड ५० लाख रुपैयाँ बराबरको क्षतिपूर्तिको रकमबाट वितरण गरिसकिएको उनले बताए । पृथ्वी राजमार्गको ७२ किमि सडक खण्ड तनहुँमा पर्दछ । यस खण्डभित्र आँबुखैरेनी, विमलनगर, डुम्रे, छिर्कने, घाँसीकुवा, तालघारे, दमौली, चापाघाट, जामुने, थर्पु, खैरेनीटार, दुलेगौंडा, कोत्रेलगायत सानाठूला बजार क्षेत्र पर्छन् । यी बजारमध्ये बढी मात्रमा आँबुखैरेनी, विमलनगर, डुम्रे, छिर्कने, दमौलीलगायत बजार क्षेत्रका भौतिक संरचना प्रभावित हुनेछन् ।"
राष्ट्रिय औषधि नीति बनाउने जिम्मा अमेरिकी संस्थालाई,"प्रशान्त माली (काठमाडौं)सरकारले जनताको हित र राष्ट्रको स्वार्थ केन्द्रमा राखेर तर्जुमा गर्नुपर्ने नीति बनाउने जिम्मा अमेरिकी संस्थालाई दिएको छ । स्वास्थ्य मन्त्रालयले राष्ट्रिय औषधि नीतिको मस्यौदाको जिम्मा नेपालस्थित अमेरिकी गैरसरकारी संस्था मेडिसिन्स, टेक्नोलोजिज एन्ड फर्मास्युटिकल सर्भिसेस् (एमट्याप्स) लाई दिएको हो । सरकारले राष्ट्रिय औषधि नीति २०५१ र औषधि ऐन २०३५ संशोधन गरेर यसको दायरा बढाउने तयारी थालेको छ । नागरिक समाज, सरोकारवाला तथा विशेषज्ञसँग छलफल, कानुन कार्यान्वयनको अवस्थासमेत विश्लेषण गरी निर्माण गर्नुपर्ने नीति सुटुक्क एउटा संस्थालाई दिएको भन्दै आलोचना भएको छ । यसले स्वदेशी औषधि उत्पादकलाई प्रोत्साहन गर्नेभन्दा पनि विदेशी कम्पनीमाथिको परनिर्भरता बढाउने सरोकारवालाको चिन्ता छ । स्वास्थ्य मन्त्रालयले औषधि नीति तयार पार्ने जिम्मा गैरसरकारी संस्थालाई दिनु कानुनविपरीत पनि छ । कानुन तर्जुमा दिग्दर्शन २०६६ को दफा १ (३) मा उल्लेख भएअनुसार नीति निर्माण गर्नर् ेनिर्णय मूलतः राजनीतिक प्रकृतिको अधिकार हो । मुलुकको शासन सञ्चालन क्रममा नीति निर्माण र स्वीकृत गर्ने राजनीतिक प्रकृतिको अधिकार सरकारमा रहने उल्लेख छ । तर, औषधि नीति तयार पार्ने भनी स्वास्थ्य मन्त्रालयका सचिव डारोशन पोखरेलको अध्यक्षतामा ५ जना र मन्त्रालयका प्रमुख विशेषज्ञ डागुणराज लोहनीको अध्यक्षतामा ७ जनाको प्राविधिक कार्यसमिति गठन गरिएको छ । तैपनि मस्यौदा तयार पार्ने जिम्मेवारी एमट्याप्सलाई दिइएको हो ।जनस्वास्थ्यविद् डाबाबुराम मरासिनीले सरकार आफैंले स्वार्थको परित्याग, जनतालाई केन्द्रबिन्दुमा राखेर निर्माण गर्नुपर्ने बताए । त्यस्तो कानुनको पालना र कार्यान्वयनमा सहजता तथा कानुनी शासनको उद्देश्य प्राप्त हुन्छ, उनले भने । उपभोक्ता अधिकारकर्मी ज्योति बानियाले भने मस्यौदा तयार पार्न मन्त्रालयमा समिति भत्ता खान र विदेश भ्रमण गर्नका लागि मात्र बनाइएको आरोप लगाए । मुलुकको औषधिसम्बन्धी वास्तविक समस्याको पहिचान, विगतको अनुभव, वर्तमानको आवश्यकता र भविष्यको सोचाइका आधारमा मन्त्रालय आफैंले तर्जुमा गर्नुपर्छ, उनले भने, यो नीति औषधि ऐन बनाउने मार्गदर्शन पनि हो ।स्वास्थ्य मन्त्रालयले भने औषधि क्षेत्रको वृत्तिविकास गर्न नीति ल्याउन खोजेको बताएका छन् । स्वास्थ्य सचिव डापोखरेलले मस्यौदा अरूले तयार पारे पनि अन्तिम रूप दिने आफूहरू नै भएको तर्क गरे । हामीसँग जनशक्ति अभाव पनि छ, उनले भने, यसरी नीति अरूलाई बनाउन दिएको यो पहिलो पटक होइन । उनका अनुसार औषधिको समुचित प्रयोग कसरी बढाउन सकिन्छ भनेर वर्क आउट भइरहेको छ । हाम्रो अबको मुख्य योजना भनेको औषधि नीति ल्याउने र औषधि ऐन संशोधन गर्ने हो, उनले भने । स्वास्थ्य मन्त्रालयका प्रमुख विशेषज्ञ डालोहनीले यसबारेमा केही प्रतिक्रिया दिन चाहेनन् ।नीति तयार पार्न सरोकारवाला पक्षसँग पनि कुनै छलफल गरिएको छैन । यता, लामो समयदेखि औषधिहरूको मूल्य निर्धारण हुन सकेको छैन । हालसम्म १ सय १७ थरीका औषधिको मात्रै मूल्य निर्धारण भएको छ । बजारमा एक हजारभन्दा बढी प्रकारका औषधि छन् । नेपाल औषधि व्यवसायी संघका अध्यक्ष मृगेन्द्रमेयर श्रेष्ठले बढ्दो सहभागितामा नीति निर्माण गर्नुपर्नेमा आफूलाई कुनै जानकारी नगराएको भनी गुनासो गरे । प्रत्यक्ष सरोकारवाला राख्ने पक्ष भएकाले हाम्रो महत्त्वपूर्ण भूमिका हुन्छ, उनले भने ।"
डीएसपी केसीलाई निलम्बन गर्न सिफारिस,"घनश्याम गौतम (रूपन्देही)इलाका प्रहरी कार्यालय बुटवलका प्रहरी नायब उपरीक्षक (डीएसपी) ठगबहादुर केसीलाई निलम्बन गर्न प्रहरी प्रधान कार्यालयले गृह मन्त्रालयमा सिफारिस गरेको छ । शक्तिको आडमा प्रहरी प्रमुखले नै अवैध असुली धन्दा चलाइरहेको सूचनाका आधारमा प्रहरीको केन्द्रीय अनुसन्धान ब्युरो (सीआईबी) को टोलीले आइतबार साँझ बुटवलस्थित प्रहरी निवासबाटै उनलाई नियन्त्रणमा लिएको थियो । उनको साथबाट ३४ तोला सुन, ८ लाख ५० हजार नगद र ९ लाख ५० हजारको चेक बरामद भएको थियो । चेक लेनदेनको मध्यस्थकर्ता गर्ने खिलेन्द्रसिंह जीसीको नाममा भए पनि केसीकै निवासमा फेला परेको हो । रूपन्देही प्रहरी प्रमुख रवीन्द्र रेग्मीका अनुसार केसीलाई निलम्बनका लागि प्रदेशबाट केन्द्रमा सिफारिस गरिएको थियो । बुटवलका सुन व्यवसायी किसन विकबाट मंसिर २५ गते सुन बरामद भएको थियो । अनुसन्धान प्रक्रिया अघि नबढाई निवासमा सुन राखेर लेनदेनको बार्गेनिङ गरिरहेको सूचना सीआईबीसँग तीन दिनअघि नै पुगेको थियो । बार्गेनिङमा जीसी संलग्न थिए । प्रहरीले जीसीलाई पनि नियन्त्रणमा राखेर अनुसन्धान सुरु गरेको छ । डीएसपी केसी १३ महिनाअघि ट्राफिक प्रहरी तनहुँबाट सरुवा भएर बुटवल आएका थिए । डीएसपी मदन कुँवर आएको चार महिनामै उक्त ठाउँमा केसीले जिम्मेवारी लिएका हुन् । कुँवर उनी आउनु एक दिनअघि नै रूपन्देही प्रहरीबाट कार्यसम्पादनमा उत्कृष्ट प्रहरीको रूपमा पुरस्कृत भएका थिए । गृहमन्त्री बालकृष्ण खाँण निकट भएकैले सुरुदेखि नै शक्तिको आडमा केसीको कार्यशैली विवादित बन्यो । रूपन्देही प्रहरी प्रमुख बिदा बसेकै बेलामा उनले बढी असुलीका धन्दा चलाउँथे । स्रोतका अनुसार सुन बरामद पनि जिल्ला प्रमुख बिदा बसेकै समयमा भएको थियो । त्यसअघि केसी आफैं निमित्त जिल्ला प्रमुख भएका बेला भैरहवाको बुद्ध कुरियर एण्न्ड कार्गो सर्भिसबाट ३ लाख रकम असुलीको विवाद सार्वजनिक भएको थियो । उनले घुमुवा विजय शाहीलाई प्रयोग गरेर रकम असुली गरेका थिए । साउनमा तिलोत्तमा नगरपालिका२ जानकीनगरस्थित अवैध कलसेन्टरमा छापा मारेर १ सय ५० भन्दा बढी कर्मचारी पक्राउ गरिएको थियो । एक वर्षअघिदेखि खुलेको कलसेन्टरमा १५ लाख रुपैयाँको बार्गेनिङ भएको र अन्तिममा रकम दिन आनाकानी गरेपछि छापा मारिएको सञ्चालकहरूको दाबी थियो । केसीले १३ महिने कार्यकालमा बुटवल आसपासमा हुने सामान्यदेखि ठूला खालका जुवातासका अखडाबाट रकम असुल्थे । खोला दोहन र क्रसर व्यवसायीसँग उनको निकटको हिमचिम थियो । ढुवानी व्यवसायी, होटल व्यवसायी र तस्करीसँग बढी सम्बन्ध राख्ने र असुलीमै सक्रिय हुने केसीले रकम बुझ्नका लागि कार्यालयका वरिष्ठ सई (घुमुवा) बाबुराम घिमिरेलाई प्रयोग गर्दै आएका थिए । असुलीमा प्रयोग भएका घिमिरे पनि तीन महिनादेखि प्रहरी अनुसन्धानमै परेका थिए । प्रहरी हेडक्वार्टरमै तानिएका घिमिरे गृहमन्त्रीकै बलमा माफी पाएर पुनः शुक्रबार बुटवल फर्किएको स्रोतले बतायो । साउन १ गते तिलोत्तमा नगरपालिकाको कार्यपालिका बैठकमा जनप्रतिनिधिबीच विवाद हुँदा सुरक्षा दिन पुगेका डीएसपी केसीले तिलोत्तमा४ का वडाध्यक्ष हरिबहादुर क्षत्रीलाई धकेलेर पौडी पोखरीमा खसालेका थिए । विवादै विवादमा मुछिएका डीएसपी केसीलाई १३ महिनामै गृहमन्त्री खाँणले एक साताअघि कास्की जिल्ला प्रहरीमा सरुवा गरेका थिए । सरुवा भएका केसी सोमबार रमाना लिने तयारीमा थिए । रमाना लिनुअघि रकम बुझेर पनि सुन फिर्ता नगरेको अवस्थामै सीआईबीको टोलीले नियन्त्रणमा लिएको हो । केसीलाई जिल्ला प्रहरी कार्यालय भैरहवामा राखेर अनुसन्धान भइरहेको रूपन्देही प्रहरी प्रमुख रवीन्द्र रेग्मीले बताए । अहिले हाम्रो नियन्त्रणमा छन्, ३४ तोला सुन, ८ लाख ५० हजार नगद र ९ लाख ५० हजारको खिलेन्द्रसिंह जीसीको नामको चेक बरामद भएको छ, उनले भने ।"
कांग्रेस केन्द्रीय बैठक पुस २२ मा,"काठमाडौं (कास) कांग्रेस सभापति शेरबहादुर देउवाले पछिल्लो राजनीतिक घटनाक्रममा छलफल गर्न केन्द्रीय कार्यसमिति बैठक बोलाएका छन् । गठबन्धन भत्काउने र कांग्रेसलाई संघदेखि प्रदेशसम्मै सत्ताबाहिर राख्ने घटनामा सभापति देउवा दम्पतीको हठ मुख्य जिम्मेवार रहेको ठहर गर्दै पार्टीका नेताले विशेष अधिवेशनको मागसमेत उठाइरहेका बेला देउवाले पुस २२ गते केन्द्रीय कार्यसमिति बैठक बोलाएका हुन् । उपसभापति पूर्णबहादुर खड्काले गठबन्धन टुट्नु र कांग्रेस अप्रत्याशित प्रतिपक्षमा पुग्नुका कारण केन्द्रीय कार्यसमितकै बैठकमा राख्ने बताए । केन्द्रीय कार्यसमितिको बैठक बोलाइसकेकाले सार्वजनिक रूपमा बोल्न चाहन्न, सबै कुरा केन्द्रीय कार्यसमिति बैठकमै राख्छु, उनले भने, बैठकको निर्णय बोकेर हामी देशभर घुम्छौं । संसद्मा प्रतिपक्षको भूमिका खेल्छौं । माओवादीलाई प्रधानमन्त्री दिएर भए पनि वामलोकतान्त्रिक गठन्धनलाई निरन्तरता दिनुपर्छ भन्ने पक्षमा खड्कासहित वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौला अन्तिम घडीसम्म लागेका थिए । स्रोतहरूका अनुसार आरजु राणा र उनीनिकट केही नेताको दबाबमा देउवाले प्रधानमन्त्रीको हठ नत्यागेपछि आइतबार नै माओवादी अध्यक्ष पुष्पकमल दाहाल एमालेको सहकार्यमा प्रधानमन्त्री नियुक्ति भएका हुन् । प्रधानमन्त्रीका लागि देउवाले राखेको हठले सरकार बनाउने जनमत पाएको पार्टी संघ र प्रदेशमा एकसाथ प्रतिपक्षमा पुगेको भन्दै कांग्रेसभित्र नेतृत्वको कडा आलोचना भइरहेको छ । महामन्त्री गगन थापाले अब बस्ने केन्द्रीय कार्यसमिति बैठकले पार्टीको केन्द्रीय नीति अधिवेशनको तिथि र स्थान तोकिने बताए । एक वर्षअघि कांग्रेसले नेतृत्व चयनको अधिवेशन गरेर नीति महाधिवेशन पछि सारेको थियो । अहिले हामीलाई अत्यन्तै आवश्यक नीति अधिवेशनको छ । कांग्रेसले लिनुपर्ने विचार र दृष्टिकोणका बारेमा छलफल गर्न आवश्यक भएकाले तत्काल नीति अधिवेशन बोलाउँछौं, उनले भने, कहिले र कहाँ हुने भन्नेबारेमा अबको केन्द्रीय कार्यसमितिमा निर्णय हुन्छ ।"
लुम्बिनीले जित्दा साल्कविकको छक्का,"(काठमाडौं)स्याड्ली भान साल्कविकले अन्तिम बलमा छक्का प्रहार गर्दै विजयी रन बटुलेपछि लुम्बिनी अल स्टार्सले नेपाल टी२० लिग क्रिकेटमा मंगलबार पोखरा एभेन्जर्सलाई ३ विकेटले पराजित गरेको छ । अल स्टार्सले लगातार तेस्रो खेल जितेको हो भने एभेन्जर्सले लगातार खेल हारेको छ । खेलको अन्तिम बलमा विजयका लागि ४ रन चाहिँदा दक्षिण अफ्रिकी खेलाडी स्याड्लीले प्रतिश जिसीको बलमा छक्का प्रहार गरेका थिए । त्यसको अघिल्लो ओभरमा उनले अभिमन्यू मिथुनलाई लगातार दुई छक्का प्रहार गर्दै अल स्टार्सलाई खेलमा फर्काएका थिए । प्लेयर अफ द म्याच स्याड्ली ३१ रनमा अविजित रहे । उनले ११ बलमा ४ छक्का प्रहार गरे । यसअघि अल स्टार्सबाट उन्मुक्त चन्द २२, कुशल भुर्तेल ३९, अनिल शाह १९ र गुलशन झा १० रन बनाई आउट भएका थिए । एभेन्जर्सका विपिन खत्री र कुशल मल्लले २२ तथा प्रतिश, अभिमन्यू र जाहिर खानले ११ विकेट लिए ।टस हारेर ब्याटिङमा आएको एभेन्जर्सबाट कुशलले सर्वाधिक ६१ रन बनाए । उनले ३१ बल खेल्दै समान ५ चौका र छक्का प्रहार गरे । त्यस्तै उपुल थाराङ्गाले ५१ बल खेली २ चौका र १ छक्कासहित ४२ रन बनाए । अल स्टार्सका स्याड्लीले ३, किशोर महतो र गुलशनले २२ तथा हरमित सिंह र सागर ढकालले ११ विकेट लिए। त्रिवि क्रिकेट मैदान कीर्तिपुरमा भएको अर्को खेलमा काठमाडौं नाइट्सले जनकपुर रोयल्सलाई ५३ रनले पराजित गर्यो । एलेक्स ब्लेकले ४३ बल खेली ४ चौका र ७ छक्कासहित ८३, वीरनदीप सिंहले ३४ बलमा ७ चौका र १ छक्कासहित ३९ र लोकेश बमले १५ रन बनाए । अजमतुल्लाह ओमारजाई १५ बलमा १ चौका र ४ छक्का प्रहार गरी ४३ रनमा अविजित रहे । जनकपुरका पवन सर्राफले २, सोमपाल कामी, जितेन्द्र मुखिया, मोहम्मद आदिल आलम र सराफुद्दिन असरफले ११ विकेट लिए ।जबाफमा जनकपुर पुरा २० ओभर खेल्दै १ सय ५५ रनमा अलआउट भयो । समिउल्लाह सेनवारी २९, सन्दीप जोरा २६, पवन २४, असरफ १९, आदिल १६ र जितेन्द्र १३ रनमा आउट भए । नाइट्सका ओमारजाईले ३, बसिर अहमदले २, कमलसिंह ऐरी, अविनाश बोहरा, अनिल खरेल र सुनाम गौतमले ११ विकेट लिए ।"
गल्फर नीरजको अग्रता,"धरान (कास) सूर्य नेपाल गल्फ टुरअन्तर्गत सिजनको दोस्रो प्रतियोगिता सूर्य नेपाल इस्टर्न ओपनमा मंगलबार घरेलु गल्फर नीरज तामाङले एक स्ट्रोकको अग्रता लिएका छन् ।धरान गल्फ क्लबको पार ७० को कोर्समा नीरजले ५ अन्डर ६५ स्कोरको कार्ड बनाए । नेपाल नम्बर एक शुक्रबहादुर राई र सञ्जय लामा ४ अन्डर ६६ स्कोरका साथ संयुक्त दोस्रो स्थानमा छन् । ३ अन्डर ६७ मा पहिलो १८ होल सकेका भुवन नगरकोटी चौथो र इभन पार ७० बनाएका जयराम श्रेष्ठ पाँचौं स्थानमा छन् । एमेच्योर गल्फर राजकुमार राई १ ओभर ७१ सहित छैटौ स्थानमा छन् । २ ओभर ७२ को स्कोरमा सात व्यावसायिक खेलाडी रवि खड्का, रमेश अधिकारी, रामे मगर, टंकबहादुर कार्की, सूर्यप्रसाद शर्मा, दिनेश प्रजापति र बलभद्र राई संयुक्त सातौं स्थानमा छन् । नीरजले सानदार सुरुआत गर्दै फ्रन्टनाइन ६ अन्डर ३० मा सक्दा दोस्रो, तेस्रो, पाँचौ, छैटौं र सातौं होलमा बर्डी गरे । आठौं होलमा बोगी खेपेका उनले पार ४ को नवौ होलमा इगल प्रहार गरे । ब्याक नाइनको सुरुका तीन होलमा बर्डी प्रहार गर्दै उत्कृष्ट स्कोरतर्फ अग्रसर भए पनि १३, १४, १७ र १८ औं होलमा बोगी सामना गरे । ब्याकनाइन उनले १ ओभर ३५ मा पूरा गरे । नेपाल नम्बर एक शुक्रले १ अन्डर ३५ मा फ्रन्टनाइनको खेल सक्दा ब्याकनाइनमा ३ अन्डर ३१ को प्रदर्शन गरे । सुरुका दुई होलमा बोगी खेपेका उनले पाँचौ, छैटौं र नवौं होलमा बर्डी प्रहार गरे । एमेच्योरतर्फ राजकुमार राईले दुई स्ट्रोकको अग्रता बनाए । दोस्रो स्थानमा रहेका रुपेन्द्र गुरूङ र युवराज भुजेलले ३ ओभर ७३ स्कोर बनाए । उनीहरू व्यावसायिक गल्फर धनबहादुर थापासँग संयुक्त १४ औं स्थानमा छन् । प्रो दलबहादुर लामा, थामबहादुर राई, दीपक आचार्य र भुवन कुमार रोक्कासँगै एमेच्योर शुक्रराज राई र सुन्दर राई संयुक्त १७ औं स्थानमा छन् ।प्रतियोगितामा २९ व्यावसायिक र ११ एमेच्योरले भाग लिएको प्रतियोगिता विजेताले १ लाख ४० हजार रुपैयाँ प्राप्त गर्नेछन् । उपविजेताले ९० हजार र तेस्रो हुनेले ६७ हजार प्राप्त गर्नेछन् ।"
त्रिवेणी कप सुरु,"लमजुङ (कास) सदरमुकाम बेंसीसहरमा मंगलबारदेखि त्रिवेणी कप फुटबलको ३० औं संस्करण सुरु भएको छ । बेंसीसहरको सहजीस्थित त्रिवेणी रंगशालामा सुरु प्रतियोगितामा १४ टिमले भाग लिएका छन् ।उद्घाटन मैत्रीपूर्ण खेल खसी बाजी राखिएकोमा आयोजक त्रिवेणी युवा क्लब पूर्वखेलाडीले सेनाको लमजुङ उदीपुरस्थित चण्डीप्रसाद गणलाई ६१ ले हरायो । आयोजक त्रिवेणी युवा क्लबका अध्यक्ष विनोद गुरुङले प्रतियोगितात्मक खेल बुधबारबाट हुने बताए । बुधबार आयोजक त्रिवेणी युवा क्लव (टीवाईसी) सँग साविक विजेता बुद्ध युथ क्लब (बीवाईसी) भोटेओडार भिड्दै छन् । दोस्रो खेलमा लमजुङ मर्स्याङ्दी युवा क्लब बेंसीसहर र रोड्स रामपुर चितवनबीच हुनेछ ।यस क्षेत्रकै सर्वाधिक राशिको प्रतियोगिता विजेताले ५ लाख, उपविजेताले ३ लाख, सेमिफाइनल पराजित दुवै टिमले ५०५० हजार रुपैयाँ पाउनेछन् । सर्वोत्कृष्ट खेलाडी र सर्वाधिक गोलकर्ताले १५१५ हजार पाउने अध्यक्ष गुरुङले बताए । प्रतियोगितामा करिब ४७ लाख १० हजार रुपैयाँ खर्च अनुमान गरिएको छ । त्रिवेणी कप कोरोना कालमा एक वर्षबाहेक निरन्तर भइरहेको छ ।"
एनभीए च्याम्पियनसिप पुस अन्तिममा,"काठमाडौं (कास) नेपाल भलिबल संघले सातौं एनभीए राष्ट्रिय महिला तथा पुरुष क्लब च्याम्पियनसिप यसै महिनाको अन्तिममा गर्ने भएको छ । पुस २४ देखि माघ १ सम्म त्रिपुरेश्वरस्थित राखेप कभर्डहलमा हुने प्रतियोगितामा पुरुषतर्फ १५ र महिलातर्फ ८ टिमले प्रतिस्पर्धा गर्ने संघले मंगलबार पत्रकार सम्मेलन गरी जानकारी गराएको छ । सबै खेल लिगकम नकआउटका आधारमा हुनेछ ।पुरुषतर्फ त्रिभुवन आर्मी, नेपाल पुलिस, एपीएफ, टिपटप हेल्प नेपाल स्पोर्टस क्लब, नयाँबजार सामाजिक युवा क्लब, दाँवाली मिलन क्लब, बाग्लुङको गल्कोट स्पोर्टस क्लब, बुटवलको मणिमुकुन्द भलिबल क्लब, जावलाखेल भलिबल ट्रेनिङ सेन्टर, वाग्मती प्रदेश, बूढानीलकण्ठ भलिबल क्लब, रामेछापको शैलुङ बागढुंगा युवा क्लब, गण्डकी, मधेस र सुदूरपश्चिम प्रदेशसहित १५ टिमले भाग लिने छन् ।महिलामा एपीएफ, पुलिस, आर्मी, न्यू डायमन्ड युथ स्पोटर््स क्लब, जावलाखेल भलिबल ट्रेनिङ सेन्टर, गण्डकी प्रदेश, ढोरपाटन स्पोर्ट्स क्लब र एभरेस्ट भलिबल क्लब बुटवलसहित ८ टिमले प्रतिस्पर्धा गर्नेछन् । दुवैतर्फ समान विजेताले ४ लाख, उपविजेताले २ लाख र तेस्रो हुनेले १ लाख रुपैयाँ पुरस्कार पाउनेछन् । दुवैतर्फका सर्वोत्कृष्ट खेलाडीले २५ हजार पुरस्कार पाउँदमा विधागततर्फ उत्कृष्ट लिबेरो, स्पाइकर, ब्लकर, सर्भर, सेटर र प्रशिक्षकले जनही १० हजार रुपैयाँ पाउनेछन् । पुरुषका ८ टिम र महिलाका ६ उत्कृष्ट टिमले सातौं आरबीबीएनभीए क्लब लिग भलिबलमा भाग लिने पाउनेछ ।"
आहारारा भोलिदेखि,"पोखरा (कास) पोखरा रंगशालामा बिहीबार सुरु हुने २२औं आहारारा पोखरा गोल्डकप फुटबल प्रतियोगिताको तयारी पूरा भएको छ । पुस १४२३ सम्म हुने प्रतियोगितामा १० टिमले प्रतिस्पर्धा गर्नेछन् । आयोजक सहारा क्लबसहित धरान फुटबल क्लब, मनाङ मर्स्याङ्दी क्लब, मछिन्द्र फुटबल क्लब, चर्च ब्वाइज युनाइटेड क्लब, भुटनिज युथ स्पोर्ट्स क्लब, मिनेसोटा (अमेरिका), संकटा क्लब र विभागीय तीन टिम एपीएफ, आर्मी र पुलिसले प्रतिस्पर्धा गर्नेछन् । विजेताले १२ लाख रुपैयाँ पाउने छ । यस वर्ष २ लाख थप गरिएको हो । अघिल्लो वर्ष उपविजेताले ५ लाख पाउने गरेकामा यसपालि ६ लाख जित्ने छ । उत्कृष्ट ५ विधा र सर्वाधिक गोलकर्ताले २५२५ हजार रुपैयाँ पाउनेछन् । म्यान अफ द म्याचले ८ हजार र फाइनलका म्यान अफ द म्याचले १० हजार पाउनेछन् । गत वर्ष एपीएफले उपविजेता मनाङ मर्स्याङ्दीलाई हराएर उपाधि जितेको थियो ।०५८ सालमा भएको क्याराभान गोल्डकपलाई गणना गर्दै यसपल्ट २२ औं संस्करणबाट नामांकित गरिएको हो । मंगलबार आयोजित पत्रकार सम्मेलनमा क्लबका महासचिव रामजीप्रसाद अधिकारीले बचत रकम सूर्यबहादुर केसी स्मृति सहारा फुटबल एकेडेमीमा खर्च गर्ने बताए । क्लबले यस वर्ष सर्वोत्कृष्ट राष्ट्रिय फुटबल खेलाडी पुरस्कार अनन्त तामाङलाई प्रदान गर्ने भएको छ । राष्ट्रिय टोलीका डिफेन्डर तामालाई ५० हजार राशिको पुरस्कार प्रदान गर्ने निर्णय भएको क्लबका अध्यक्ष हरिराम गुरुङले बताए । यसअघि भरत खवास, किरण चेम्जोङ, सुजल श्रेष्ठ, अभिषेक रिजाल र अञ्जन विष्टले उक्त पुरस्कार थापिसकेका छन् । यस वर्ष पुरस्कार राशिमा १५ हजार रुपैयाँ थप भएको हो ।"

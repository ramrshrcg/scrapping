शीर्षक,विवरण
दबाब बढाउँदै देउवा र दाहाल,"एमालेको सर्त ः गठबन्धन विघटनपछि मात्रै सहकार्यदेउवाको नेतृत्वमा रहेको गठबन्धनले सहकार्यलाई निरन्तरता दिने निर्णय गरिसकेको र यो निर्णय पुनर्विचार नभएसम्म कांग्रेस र माओवादीसँग सत्ता साझेदारी गर्न कठिन हुने एमाले उपमहासचिव प्रदीप ज्ञवालीले बताए । गठबन्धन कायम राख्ने निर्णय कायम रहुन्जेल सहकार्यका लागि कुरा गर्नुको अर्थ रहँदैन, उनले कान्तिपुरसँग भने, एमालेसँग सहकार्य गर्न चाहने दल गठबन्धनबाट अलग भएको निर्णय गरेपछि कुराकानी अघि बढ्छ । उनले एमाले र माओवादीबीच बोलचाल भए पनि सहकार्यको सम्भावना न्यून रहेको उल्लेख गरे । यो सम्भावना कमजोर देख्छु, उनले भने ।जसरी पनि प्रधानमन्त्री बन्ने माओवादी अध्यक्षको छटपटीलाई नजिकबाट हेरिरहेको उनले बताए । माओवादीको व्यग्रतालाई नजिकबाट हेरिरहेका छौं, उनले भने । निर्वाचन परिणामले मुलुकमा अस्थिरता ल्याउने सम्भावना बढी भएकाले त्यसका लागि कांग्रेससँग वार्ता गर्न सकिने उनको भनाइ छ । हामी सरकारबाहिर बसेर भए पनि कांग्रेसलाई रचनात्मक सहयोग गर्न सक्छौं, उनले थपे ।पूर्वप्रधानमन्त्रीहरू ओली, दाहाल र एकीकृत समाजवादीका वरिष्ठ नेता झलनाथ खनाल बुधबार राष्ट्रपति निवासमा भेटिएका थिए । प्रतिनिधिसभाका ज्येष्ठ सदस्य पशुपतिशमशेर जबराको शपथग्रहण कार्यक्रममा तीन नेताको भेट संयोग थियो तर एमालेका नेताहरूले ओली र दाहालबीच भएको खासखुसलाई सम्भावनाको खेलका रूपमा अर्थ्याएका छन् ।कांग्रेस, एमालेसँग सत्ता सहकार्य गर्ने बाटो बन्द भए मात्र माओवादी प्रतिपक्षमा पुग्नेछ । यो माओवादीका लागि अन्तिम विकल्प हो । माओवादीले प्रत्यक्षमा १८ र समानुपातिकमा १४ गरी ३२ सिट ल्याएकाले सरकार निर्माणमा निर्णायक बन्ने देखिन्छ । यद्यपि कांग्रेस र एमाले एक ठाउँमा हुँदा वा कांग्रेस, रास्वपा, राप्रपा, लोसपा र अरू साना दल मिल्दा संसद्मा बहुमत पुग्ने अवस्था भए पनि त्यो जुटाउन फलामको चिउरा चपाउनु जस्तै छ । निर्वाचनमा माओवादीको अपेक्षित परिणाम नआएको भन्दै सरकारबाहिर बस्नुपर्ने झिनो आवाज उठे पनि दाहालको इच्छाविपरीत अन्य नेताले बोल्न सक्ने अवस्था छैन ।"
चार्ल्स शोभराजलाई थुनामुक्त गर्न सर्वोच्चको आदेश,"दुई विदेशीको हत्यामा दोषी ठहर गर्दै भक्तपुर जिल्ला अदालतले उनलाई सर्वस्वसहित जन्मकैद (२० वर्ष) सजाय सुनाएको थियो, जसलाई सर्वोच्चले २०६७ साउन १४ मा सदर गर्यो । २०६० सालमा नेपाल आएका बखत शोभराज त्यसभन्दा २८ वर्ष पहिलेको हत्या अभियोगमा पक्राउ परेका थिए । २०६० असोज २ मा पक्राउ परेका शोभराजविरुद्ध त्यसपछि मात्रै पुराना मुद्दा ब्युँताएर फैसला गरिएको थियो । उच्च अदालत पाटनले २०७३ वैशाख २७ मै शोभराजलाई गोलघरमा नराखी कारागारभित्र उपयुक्त ठाउँमा राख्नू भन्ने आदेश दिएको थियो । तर, केन्द्रीय कारागार कार्यालयले अत्यधिक चापको कारण देखाउँदै हालसम्म पनि गोलघरमै राखेको थियो । अदालतको आदेशसमेत कार्यान्वयन नगरिएको यो अवस्थालाई सर्वोच्चले शोभराजमाथि बन्दीमाथि गरिने व्यवहारसम्बन्धी न्यूनतम मापदण्ड मण्डेला नियम, २०१५ विपरीत व्यवहार गरेको देखिएको भन्ने टिप्पणी गरेको छ । यसै अदालत र उच्च अदालतबाट समेत पटकपटक जारी भएका परमादेशविपरीत तोकिएको समयभित्र कारागार नियमावलीबमोजिम कैद छुटको सुविधा प्रदान गर्ने वा नगर्नेबारे कुनै निर्णय भएको देखिएन, सर्वोच्चको आदेशमा भनिएको छ । १९ वर्षे कैद सजाय भोगिसकेको ७८ वर्ष उमेरको वृद्ध व्यक्तिलाई कानुनप्रदत्त सुविधा तत्काल प्रदान नगर्दा निजको संविधानप्रदत्त बाँच्न पाउने हक र एकान्त कारावासविरुद्धको हकमा समेत असर पर्न गएको देखियो । निजलाई निरन्तर कैदमा राख्नु कैदीबन्दीको मानवअधिकार मापदण्ड, संविधान तथा कानुनप्रदत्त अधिकार अनुकूल देखिएन । त्यसैले बन्दीप्रत्यक्षीकरणको आदेश जारी गरिदिएको, आदेशमा उल्लेख छ । सर्वोच्चको आदेशपछि कार्यालय समय सकिएकाले शोभराज बुधबार छुट्न पाएनन् । यो आदेश भक्तपुर जिल्ला अदालत हुँदै केन्द्रीय कारागार, सुन्धारा पुगेपछि मात्र उनी छुट्नेछन् । कारागार व्यवस्थापन विभागका महानिर्देशक चक्रपाणि पाण्डेले अदालतको आदेश प्राप्त भएपछि कार्यान्वयनको प्रक्रियामा जाने बताए ।"
२६ सांसदको शपथ मातृभाषामा,"कांग्रेस सांसद कान्तिका सेजुवालले नेपाली खस भाषामा शपथ लिँदै छिन् । माओवादीका तीन सांसद हितबहादुर तामाङ, सूर्यमान तामाङ दोङ र मीना तामाङले मातृभाषा तामाङ भाषा रोजेका छन् । माओवादी सांसद रूपा सोसी चौधरीले थारू, दुर्गा राईले कोयू, महिन्द्र राय यादवले हिन्दी र उमरावतीदेवी यादवले भोजपुरी भाषामा शपथ लिनेछन् । जसपाका प्रदीप यादव र रामसहायप्रसाद यादवले भोजपुरीमा र रञ्जुकुमारी झाले मैथिलीमा शपथग्रण गर्न चाहेका छन् । नागरिक उन्मुक्ति पार्टीका तीनै जना अरुनकुमार चौधरी, रञ्जिता श्रेष्ठ र गंगाराम चौधरी डगौराले थारू भाषामा शपथ लिने भएका छन् । जनमत पार्टीका अध्यक्ष तथा संसदीय दलका नेता चन्द्रकान्त राउत, विनिताकुमारी सिंह, अनिता देवीले मधेसी भाषामा र सोनु मुर्मॅले सन्याली भाषामा शपथग्रहण गर्नेछिन् । उक्त पार्टीका महासचिव तथा प्रवक्ता चन्दन सिंहले मैथिली, बज्जिका, अवधिलगायत भाषा मिलाएर कोड भाषाका रूपमा मधेसी भाषामा शपथ लिने तयारी भएको कान्तिपुरलाई बताए । राष्ट्रिय स्वतन्त्र पार्टीका पाँच सांसदले नेपालीबाहेकको भाषामा शपथ लिने भएका छन् । रास्वपाकी सुमना श्रेष्ठले नेपाल भाषा, मनीष झाले मैथिली, लक्ष्मी तिवारीले अवधी, अशोककुमार चौधरीले थारू र असिम साहले नेपालीमुस्लिम भाषामा शपथ लिने भएका हुन् । स्वतन्त्र उम्मेदवार बनेर प्रतिनिधिसभा सदस्यमा निर्वाचित किरणकुमार साहले संस्कृत र अर्का स्वतन्त्र सांसद लालवीर चौधरीले थारू भाषामा शपथ लिनेछन् । नेपालीबाहेकको भाषामा शपथ लिए पनि लिखितमा भने दुई प्रतिमा हस्ताक्षर गर्नॅपर्ने संसद् सचिवालयका अधिकारीले बताए । नेपाली भाषामा लेखिएको शपथपत्र र आफूले शपथ लिएको भाषाको प्रतिमा हस्ताक्षर गर्नॅपर्ने व्यवस्था छ । सचिवालयले राष्ट्रिय पोसाक वा आफ्नो संस्कृति तथा वेशभूषा झल्किने पोसाकमा संसद्मा आउन सांसदहरूलाई आग्रह गरेको छ । प्रतिनिधिसभामा १२ राजनीतिक दलबाट सांसद छन् भने ५ स्वतन्त्र सांसद छन् । कांग्रेसका ८९, एमालेका ७८, माओवादी केन्द्रका ३२, एकीकृत समाजवादीका १०, राष्ट्रिय स्वतन्त्र पार्टीका २०, जसपाका १२, राप्रपाका १४, जनमत पार्टीका ६, नागरिक उन्मुक्ति पार्टीका ३, लोसपाका ४, नेपाल मजदुर किसान पार्टी र जनमोर्चाका ११ सांसद छन् । शपथग्रहणभन्दा पहिले नै संसद्का ज्येष्ठ सदस्य पशुपतिशमशेर जबराको अध्यक्षतामा बिहीबार १२ बजे सर्वदलीय बैठक बोलाइएको छ । संसद् भवनको शंकर हलमा बस्ने सर्वदलीय बैठकमा १२ राजनीतिक दलका प्रतिनिधि र ५ स्वतन्त्र सांसदलाई बोलाइएको छ । बैठकमा शपथसम्बन्धी कार्यक्रमको ब्रिफिङ गर्ने संसद् सचिवालयका एक अधिकारीले जानकारी दिए । शपथ कसरी लिने, सांसदहरूलाई दिइने सुविधालगायत विषयमा महासचिव र कार्य व्यवस्था महाशाखाका अधिकारीले दलका प्रतिनिधिहरूलाई जानकारी गराउनेछन् । राष्ट्रिय प्रजातन्त्र पार्टीका सांसद जबराले बुधबार दिउँसो साढे १ बजे राष्ट्रपति विद्यादेवी भण्डारीबाट प्रतिनिधिसभाको ज्येष्ठ सदस्यको पद तथा गोपनीयताको शपथग्रहण गरेका थिए । राप्रपाका पूर्वअध्यक्ष ८१ वर्षीय जबरा सबैभन्दा बढी उमेरका सांसद हुन् । नयाँ सभामुख चयन नगरेसम्म उनैले प्रतिनिधिसभाको अध्यक्षता गर्नेछन् । शीतलनिवासमा शपथग्रहणपछि उनले सिंहदरबारस्थित संघीय संसद् सचिवालयस्थित सभामुखको कार्यकक्षमा पदभार ग्रहण गरेका थिए । त्यस क्रममा उनले देशका लागि राम्रो काम गर्न सबै राजनीतिक दलबीच समन्वयात्मक भूमिका निर्वाह गर्ने बताएका थिए । सभामुखको भूमिका स्पष्ट छ, तटस्थ हुनुपर्छ, उनले भने, सदनको पवित्र प्रजातान्त्रिक भावना र बहुदलीय स्वरूपलाई अघि बढाउने काम गर्नेछु ।"
पुनर्जीवन पर्खंदै पुस्तकालय,"(म्याग्दी)  गुजमुज्ज घरहरूले घेरिएको बस्ती । बस्तीका बीचैबीच एल आकारको एउटा पुरानो घर । म्याग्दीको धवलागिरि गाउँपालिका७ ताकमको यो घर अन्नपूर्ण पुस्तकालय हो । २०२४ मा स्थानीय हरिलाल सुवेदीले आमा भद्रकलाको नाममा धनधान्यञ्चल ज्ञान महायज्ञ आयोजना गरी संकलित नगद र धान बिक्रीबाट प्राप्त रकमले पुस्तक खरिद ल्याएर पुस्तकालय स्थापना गरिएको हो । काठमाडौं बसेर कलेज पढ्दा पुस्तकालयको महत्त्व थाहा पाएका हरिलालको छोरा होमनाथसमेत खुमनाथ र कलानिधि सुवेदीले गाउँमा पनि पुस्तकालय खोल्न हुटहुटी जगाएका थिए ।हामीले काठमाडौं पढ्थ्यौं, त्यहाँ थुप्रै पुस्तकालय थिए । कलेज पढ्दा गाउँमा पनि पुस्तकालय खोल्ने योजना बनायौं तर हामीसँग पैसा थिएन त्यसैले महायज्ञको योजना बनाइयो । कान्छा बा (होमनाथका बुबा) पढालेखा नै हुनुहुन्थ्यो । पुस्तकालय खोल्न उहाँले ठूलो सहयोग गर्नुभयो, पुस्तकालय स्थापनाताकाको समय खुमनाथ सुवेदीले यसरी स्मरण गरे, महायज्ञबाट उठेको नगद पण्डितलाई र अन्न हामीले लियौं । त्यही अन्न बेचेर आएको पैसाले काठमाडौंबाट ५ हजारभन्दा बढी किताब किनेर ल्यायौं । त्यो बेला किताबका भारी गाउँ पुर्याउन सजिलो थिएन । पोखरासम्म गाडीमा र त्यसपछि खच्चड तथा भरियालाई बोकाएर गाउँ पुर्याएका हौं ।पुस्तकालयका लागि भवन बनाउन स्थानीयले श्रमदान गरेका थिए । ताकम धेरथोर शिक्षितको समाज थियो । धार्मिक जमात बहुल थियो । त्यसैले सुरुवातमा पुस्तकालयका अधिकांश पुस्तक धार्मिक विषयमा ल्याइएका थिए । त्यसपछि हिन्दीनेपाली उपन्यास, इतिहास, शब्दकोष, कानुनका किताब ल्याइए । केही मार्क्सवादी धारका किताब पनि पुरस्तकालयमा आइपुगे । गाउँको बीचमा ऐलानी पाखो थियो । त्यही पाखोमा कामदारलाई नगद, अन्न ज्याला दिनुका साथै गाउँलेसँग झारा (श्रमदान) समेत जुटाई भवन बनाइएको थियो । नजिकको जंगलबाट काठ ल्याएर दराज, र्याक बनाई काठमाडौंकै हाराहारीको व्यवस्थापनमा पुस्तकालय खोल्यौं, अर्का अभियन्ता कलानिधि सुवेदीले सम्झे, अरु किताब समसामयिक थिए, मार्क्सवादी दर्शनका किताब हामीमध्ये कसैले किनेका थियौं वा कसैले दिएका थिए भन्ने अहिले हेक्का भएन । दुर्गमको ताकम गाउँ भए पनि बाइसेचौबिसे राज्यकालमा थापा र मल्ल राज्यको राजधानी थियो । पश्चिम म्याग्दीको माथिल्लो क्षेत्रको अन्य भण्डारसमेत रहेको ताकमका थापा र पण्डितको जिल्लाका प्रशासकसँग राम्रो हिमचिम थियो । त्यसैले पुस्तकालय २०२५ मा तत्कालीन म्याग्दी जिल्ला प्रशासनमा सजिलै दर्ता भएको थियो । ५५ वर्ष जेठो अन्नपूर्ण पुस्तकालयमा तिनताक शिक्षक, विद्यार्थी, पढ्न रुचि हुने एकाध गाउँले पस्थे । शिक्षामा पहुँच हुनेको संख्या निकै कम थियो, विद्यालय पनि धेरै थिएनन् । त्यस क्षेत्रभरिका धेरथोर पढलेखा युवाले आलोपालो गरी पुस्तक लैजान्थे र पढेर फिर्ता गर्थे । पुस्तकालय गाउँलेका लागि गहनाजस्तै थियो । पढ्न रुचि हुने पस्थे, पढ्न नजान्ने बाहिरैबाट हेरेर सामाजिक परिवर्तन ल्याउने आयामका रूपमा व्याख्या गर्थे । उद्देश्यअनुरूप पुस्तकालय चलेको थियो । यही पुस्तकालयमा दुई दशकयता कोही पाठक छिरेका छैनन् । पुरानो र जीर्ण पुस्तकालयको एउटा कुनोमा पुराना पुस्तक थुप्रो लागेको छ । धेरै किताब किराले खाएका छन्, सग्ला देखिनेमा पनि ढुसी लागेको छ । मुसाले गुड बनाएका छन् । भवन चुहिने र भत्कने अवस्थामा छ । इमानदारीपूर्वक पढेर ज्ञानको दायरा फराकिलो बनाउने लय हरायो । पुस्तकालयका किताब घर लगेर फिर्ता नगर्ने र घरमा आएका पाहुनालाई आफू धेरै किताब पढ्छु भन्ने देखाउन घरमा थुप्रो लगाउने होडले पुस्तकालयको साख घट्दै गयो, खुमनाथ सुवेदीले भने, पुस्तकालय केवल पुस्तकको मात्र संग्रह होइन भन्ने हाम्रा पुर्खाको चेतनाको स्तर पुस्तान्तरण गर्न सकेनौं । हाम्रो पुस्तालेसम्म केही दशक पुस्तकालय नियमित गर्ने प्रयास गर्यौं । तर, नयाँ पुस्ता पुस्तकसँगै टाढा भयो ।जीर्ण भवन बर्सेनि सिंगारपटार गरिने आरसीसी ढलानयुक्त पञ्चांग देवता मन्दिरले छोपिएको छ । अब केही युवा अन्नपूर्ण पुस्तकालयलाई स्थानीय ताकम माध्यमिक विद्यालयमा गाभ्ने र व्यवस्थित गर्ने पक्षमा छन । केही भने सामुदायिक भवनमा सारेर व्यवस्थित गर्ने पक्षमा छन् । थुप्रै पुस्तक चोरी भए । बचेका जम्मा गरेर नजिकैको सामुदायिक भवनमा राख्ने र नयाँ किताबहरू ल्याएर पुस्तकालयलाई जीवन्त बनाउने प्रयासमा छौं, स्थानीय पुष्कर भण्डारीले भने, युग फेरियो । तर, पुस्तकको महत्त्व घटेको छैन । थोरै अभियान चलाउने हो भने डिजिटल सुविधासहितको पुस्तकालय बनाउन सकिन्छ कि भन्नेमा हामी छलफलमा छौं ।दर्ताको हिसाबले म्याग्दी जिल्लाकै पुरानो पुस्तकालय हो, बेनी नगरपालिका६ अथुङ्गेस्थित ज्ञान मन्दिर पुस्तकालय । विस २०२० मा प्रशासन कार्यालयमा दर्ता भएको उक्त पुस्तकालयको अहिले भवनको अवशेष मात्रै छ । स्थानीय हरिदत्त ढुंगाना २०२० भन्दा अघि नै सर्वोच्च अदालतका न्यायाधीश भएका थिए । यहाँका मानिस सरकारी जागिर, शिक्षण पेसामा पनि उत्तिकै लागेका थिए । जिल्लामा तुलनात्मक रूपमा अथुङ्गे बढी शिक्षित थियो । त्यसैले खोलिएको ज्ञान मन्दिर पुस्तकालयको संस्थापक अध्यक्ष नरबहादुर बानियाँ थिए । ज्ञान मन्दिरका संस्थापकमध्येका ध्रुवलाल शर्माका अनुसार धेरैजसो धार्मिक र कानुनका किताब संग्रह गरेर शिवमन्दिरमा पुस्तकालय स्थापना भएको थियो । पछि नेपाली, हिन्दी साहित्य, इतिहास र अन्य राजनीतिक विचार जोडिएका पुस्तक थपिदै गयो । ज्ञानमन्दिर प्रारम्भिक विद्यालयको एउटा कोठामा किताबहरू सारेर पुस्तकालय विधिवत् सञ्चालन थालिएको थियो । ज्ञानमन्दिर प्रावि रहेको क्षेत्रमा २०६२ मा नेपाली सेनाले ब्यारेक बनायो । विद्यालय अन्यत्र सारिएसँगै पुस्तकालयको अस्तित्व पनि हरायो । पुस्तकालय नासिए पनि ब्यारेकभित्र पुस्तकालय रहेका केही कोठा अझै छन् । पुस्तकालयको संस्थापकमध्ये म पनि एक हुँ । चार कार्यकाल अध्यक्ष भएँ । २०४० सालदेखि ४५ वर्षसम्म युवा जमात र पढ्न रुचि राख्नेहरू पुस्तकालय जाने, पुस्तक लगेर पढ्ने चलन थियो । रोजगारीको सिलसिलामा हामी पनि यताउति लागियो । ढुंगामाटोको भित्ता, र्याक अव्यवस्थित भएकाले किताबहरू किराले खायो, धमिराले खायो । व्यवस्थापन कमजोर भएपछि पुस्तकालय बन्द भएको हो, म्याग्दी साहित्य समाजका अध्यक्ष ध्रुवलाल शर्माले भने, पुस्तकालयको महत्त्व घटेको होइन, स्वरूप र पठनशैली फेरिएको हो । पुरानो पुस्तकालयलाई जीवन्त राख्न सकिएन । पुस्तकालय गएर बसेर पढ्ने चलन फेरिएको उनले बताए । आयस्ता बढेसँगै पढलेखा मान्छे आडम्बरी बन्न थाले, पुस्तक आफैंले संग्रह गर्ने र पढन्ता देखाउने स्वभावले सार्वजनिक पुस्तकालय जोगाउने मान्छेको अभाव भयो, उनी भन्छन् । बेनी५ भीरमुनिमा कलिलो पुस्तकालय थियो । त्यो पनि अहिले अस्तित्वमा छैन । २०२५ मा स्थानीय युवाको सक्रियतामा गाउँको पीपल चौतारीछेउ घर बनाएर पुस्तकालय स्थापना गरिएको थियो । गाउँलेले हिउँदमा चौतारीमा पारिलो घाम ताप्दै र गर्मी महिनामा पीपलबोटमुनि बसेर पुस्तक पढ्थे । पुस्तकालय अहिले नासियो, तर स्थानीयले पीपल र चौतारीलाई पुस्तकालय चौतारी भनेर चिन्छन् । समयअघि गरेको कामले प्रतिफल दिँदैन भन्छन्, हाम्रो प्रयास पनि त्यस्तै भयो । सार्वजनिक सम्पत्ति संरक्षण भएन, समाजका अगुवाले पनि पुस्तकालयको महत्त्व बुझेनन् । पुस्तक नपढ्ने तर समाएर डुल्ने संस्कृति हाबी भयो, कलिलो पुस्तकालयका पाठकमध्येका मदन पुरस्कार विजेता साहित्यकर्मी चन्द्रप्रकाश बानियाँले भने, हाम्रो आनीबानी फेरियो । हातहातमा पुगेको प्रविधिले पाठकका चाहना फेरिए । पुस्तकालयलाई युग सुहाउँदो बनाउन सकिएन, त्यसैले नासियो । फेरिएको समयसँगै पुरस्तकालयको विकास अघि नबढ्दा यस्तो भएको उनको ठहर छ ।२०२७२८ सालमा मुक्तिमार्ग माध्यमिक विद्यालयसँगै जोडेर मुक्तिमार्ग पुस्तकालय स्थापना भएको थियो । उक्त पुस्तकालय बन्द भयो । बचेका पुस्तकमा केही थपेर थपेर २०५५ सालमा स्थानीय युवाले विद्यालय बाहिर एउटा कोठा भाडामा लिएर पुस्तकालय पुनः सञ्चालनमा ल्याए । तर व्यवस्थापन दिगो हुन सकेन । पुस्तकालय सञ्चालनमा ल्याउने चाहना नभएको होइन तर हामीले व्यवस्थापनको प्रबन्ध उचित किसिमको गर्न सकेका छैनौं, उक्त पुस्तकालयका अध्यक्ष मुक्तिमार्ग माविका शिक्षक विमल बरुवालले भने, युवालाई पुस्तकालयमा जोड्नै सकिएन । पठनपाठनभन्दा वैदेशिक रोजगारीमा आकर्षण बढी भयो ।जीवित पुस्तकालय, शून्य चहलपहलस्थापनाको हिसाबले जिल्लाको जेठो पुस्तकालय बेनीको म्याग्दी सामुदायिक पुस्तकालय हो । २०१२ को प्रकाश पुस्तकालय २०२० देखि म्याग्दी पुस्तकालय बनेको हो । सदरमुकाम बेनीमा सरकारी अड्डा रहने र ब्यापारीले पनि पुस्तक पढ्ने रुचाउने भएकाले जिल्लामा म्याग्दी पुस्तकालयका पाठक धेरै थिए । २०६० चैत ७ मा तत्कालिन विद्रोही माओवादीले बेनी आक्रमण गर्दा पुस्तकालय पनि चपेटमा परेको थियो । २० हजारभन्दा बढी पुस्तकसहित पुस्तकालय जलेर नष्ट भयो । विभिन्न दाताको सहयोगमा सचेत युवाले पुनः सञ्चालनमा ल्याए । यहाँ हाल १० हजार हाराहारी पुस्तक छन् । पुनर्निर्मित पुस्तकालयमा भौतिक पूर्वाधार पर्याप्त छ । तर पाठक संख्या भने ज्यादै न्यून छ । २०२० देखि ०५० सालसम्मै पुस्तकालयमा धेरै पाठक थिए । पुस्तकालयका तर्फबाट समयसमयमा साहित्यिक कार्यक्रम आयोजना गरिन्थ्यो । पुस्तकालले साहस भन्ने साहित्यिक पत्रिका नै निकाल्थ्यो । तर यो क्रमले निरन्तरता पाउन सकेन, म्याग्दी पुस्तकालयका पूर्वअध्यक्ष हरिकृष्ण श्रेष्ठले भने, धेरै वर्ष भयो म आफैं पुस्तकालय नछिरेको । पुस्तक पढ्ने बानी नै कम भएको छ । पुस्तकालयका पाठक बढाउन २ सय मूल्य बराबरका पुस्तक दान गर्नेलाई आजीवन सदस्यता बाँड्नेदेखि लिएर घरदैलो गरी पुस्तक संकलन गर्ने र पाठकलाई पुर्याउने अभियान पनि चलाएको उनले बताए । पुस्तकालयको सक्रियताले समाजमा राजनीतिक, सामाजिक चेतना जागृत पनि भएको उनको भनाइ छ । म्याग्दी पुस्तकालयले युवा तथा बालबालिकालाई आकर्षित गर्न पढ्ने कक्षबाहेक, बालकक्ष, श्रव्यदृश्य, संगीत, खेलकुद र निःशुल्क इन्टरनेटसहितको आईटी कक्ष पनि व्यवस्था गरेको छ । तर, यी कक्षमा पुग्ने पाठक भने बढ्नुको साटो घटेका छन् । पुस्तकालय प्रमुख भुजु केसी भन्छन् दिनमा मुस्किलले ५७ जना पाठक आइपुग्छन् ।"
ध्वजावाहकमा भाँचिएको सिट,"(काठमाडौं)  चरम व्यवस्थापकीय लापरबाहीका घटना सार्वजनिक भइरहेका बेला राष्ट्रिय ध्वजावाहक नेपाल एयरलाइन्सको एउटा न्यारोबडी विमान भाँचिएको सिट राखेर दुई महिनादेखि उडिरहेको छ । अल्फा किलो एक्सरे (लुम्बिनी) जहाजको ११एफ नम्बरको सिट यात्रु नै बस्न नमिल्ने गरी भाँचिएको छ । एक पाइलटका अनुसार त्यसमा कोही बसिहाले अर्को सिटको यात्रुलाई असर पुर्याउँछ । सिटको अवस्था देखेपछि तिहारताका एक यात्रुले क्याबिन क्रुलाई गुनासो गरेका थिए । त्यसपछि इन्जिनियरहरूले उक्त सिटलाई एल्मुनियम तारले बाँधेर छाडिदिएका छन् । दुई महिना बितिसक्दा पनि निगम व्यवस्थापनको ध्यान सिट मर्मततिर गएको छैन । झ्यालतिरको सिट भएकाले बीच ग्यालरीको सिटमा बसेका कतिपय यात्रु झुक्किएर त्यसमा बस्छन् । कतिपय तार बिझेर उठ्छन्, निगमकी एक एयरहोस्टेसले भनिन्, कतिपयलाई नबस्नुहोस्, सिट बेल्ट बाँध्नै मिल्दैन भनी सम्झाएर उठाउनुपर्छ । जाबो एउटा सिट पनि सद्दे राख्न नसक्ने कस्तो एयरलाइन्स हो भनेर यात्रुहरू खिसिटियुरी गर्छन् ।आपत्कालीन झ्यालसँगैको यो सिट भाँचिएको बारे निगमको इन्जिनियरिङ विभागले गाईतिहारका दिन भेउ पाएको थियो । तिहारअघि नै भाँचिएको रहेछ । प्राविधिकहरूले नियमित जाँच गर्नुपर्ने थियो, यात्रुले गुनासो गरेपछि क्याबिन क्रुमार्फत हामीले जानकारी पायौं, विमानस्थलमा रहेको इन्जिनियरिङ विभागका एक कर्मचारीले भने, खरिद प्रक्रियाअनुसार सूचीकृतमध्येबाट सप्लायर छान्दा अर्डर पठाउँदा ढिलाइ भयो । भाँचिएको सिटमा यात्रु राखेर जहाज उडाउन अन्तर्राष्ट्रिय र नेपालको कानुनले निषेध गरेको छ । तत्काल नफेरी नहुने पार्टपुर्जा आवश्यक पर्ने भए जहाज नै उडाउन मिल्दैन । तर, निगम भने बिग्रिएको सिट राखेर जहाज उडाइरहेको छ । एक निर्देशकका अनुसार निगमका आन्तरिक बैठकमा सिट मर्मतको कुरा उठ्ने गरे पनि बनाउन तत्परता देखाइँदैन । एउटा सिट खाली राखेर उड्दा निगमले दैनिक औसत डेढ लाख रुपैयाँको आम्दानी गुमाइरहेको एक अर्का अधिकारीले बताए । न्यारोबडीले एक दिनमा तीनवटा रुटमा उडान गरिरहेको छ । तीनवटा रुटमा ओहोरदोहोर गर्दा ६ पटकमा दैनिक डेढ लाखका दरले दुई महिनामा ९० लाख बराबरको आम्दानी गुमायौं । १ सय ५८ वटा सिट भएको निगमको न्यारोबडी विमानका लागि नेपालमा सिट तथा त्यससँग जोडिएका उपकरण बनाउन मिल्दैन । त्यही भएकाले निगमले सरकारी खरिद प्रक्रियाअनुसार सिट मर्मत गराउन समय लागेको कार्यकारी अध्यक्ष युवराज अधिकारीले बताए । प्राविधिकका अनुसार उक्त सिटको आर्म रेस्ट, साफ्ट र ह्यान्डल गरी तीनवटा पार्ट झिकाइएको छ । कार्गोमार्फत आउने ती सामग्री अझै निगमको हात परेका छैनन् । नेपालमा पाइँदैन, इटालीबाट मगाएका छौं, इन्जिनियरिङ विभाग स्रोतले भन्यो, सिट बनाउने इटालीको गिभन कम्पनीमै भाँचिएको सिटको फोटो पठाउँदा ४२ हजार रुपैयाँ लाग्ने देखियो । हामीले प्राप्त गर्नेबित्तिकै एकै दिनमा मर्मत गर्छौं ।"
नेतृत्वमा गगनको सशक्त हस्तक्षेप,"(काठमाडौं)  कांग्रेस संसदीय दलको नेतामा सभापति शेरबहादुर देउवाविरुद्ध उम्मेदवारी दिएका महामन्त्री गगनकुमार थापा पराजित भए पनि आगामी दिनमा पार्टी नेतृत्वको दाबीमा दह्रो रूपमा प्रस्तुत भएका छन् ।शेखरलाई मनाएर देउवासँग प्रतिस्पर्धामा उत्रनु नै थापाको राजनीतिक विजय हो, कोइरालापक्षीय एक नेता भन्छन्, तत्काललाई अंकगणितमा पछि परे पनि नेतृत्व पुस्तान्तरण र पार्टीलाई रूपान्तरण गर्ने दिशामा उनले ठूलो सन्देश दिएका छन् ।कांग्रेसमा संसदीय दलको नेता नै प्रधानमन्त्री बन्ने परम्परा रहेकाले देउवाले गठबन्धन दलबीच शक्ति बाँडफाँटका विषयलाई समेत थाती राखेर संसदीय दलको चुनावमा सम्पूर्ण शक्ति खर्चिएका थिए । बुधबार भएको निर्वाचनमा उनले आफूभन्दा ३२ वर्ष कान्छा थापालाई ३९ मतान्तरले पराजित गरेका हुन् । कांग्रेसका ८९ जना सांसदमध्ये देउवाले ६४ (७२ प्रतिशत) मत पाए भने थापाले २५ (२८ प्रतिशत) मत ल्याए । थापालाई आफ्नै समूहको सबै मत पनि आएन । नेता शेखर कोइरालाले नेतृत्व गरेको समूहमा ३२ जना सांसद थिए । कोइराला उम्मेदवार हुन नपाएको असन्तुष्टिका बीचमा खेलेर देउवाले ७ सांसदलाई आफूतिर तानेका थिए ।पार्टी सभापति तथा प्रधानमन्त्री देउवाबाटै टिकट लिएर जितेका सांसदले थापालाई मत दिने विश्वास आमरूपमा गरिएको थिएन । थापाले पनि सके चुनाव जित्ने, नभए ४० प्रतिशतको हैसियत बनाउने लक्ष्य लिएका थिए । त्यसका लागि संस्थापन पक्षमा रहेका केही सांसद तान्ने कसरतमा उनी थिए । थापाका गतिविधिमाथि निगरानी बढाएका देउवाले आफ्नै समूहभित्र शंकामा रहेका सांसदलाई मत दिएको तस्बिर खिच्न लगाएपछि थापा पक्ष सशंकित बनेको थियो । त्यसअघि नै मतदानमा मोबाइल साथमा लैजान पाउने कि नपाउने भन्नेमा विवाद भएको थियो । कोइरालापक्षीय नेताहरूले मोबाइल लैजान नपाउने अडान लिएका थिए भने संस्थापन पक्षका नेताले सांसदजस्तो व्यक्तिलाई मोबाइल साथमा लैजान नदिँदा आत्मसम्मानमा चोट पुग्ने तर्क गरेका थिए ।ठीकै हो, सांसदजस्तो मान्छेलाई मोबाइल लैजान नै किन रोक्ने भन्ने त भयो तर उहाँहरूले आफूले दिएको मतको तस्बिर खिच्नुभयो, करिब १०११ जनाले त मेरै अगाडि खिच्नुभयो, ककसले खिच्नुभयो मलाई सबै थाहा छ, खिचेका साथीहरूले आआफ्नो सामाजिक सञ्जालमा पोस्ट गरिदिनुहोस्, मेरो आग्रह छ, थापाको प्रतिक्रिया थियो । थापाले कम मत पाउनुमा आफ्नो समूहभित्रको असन्तुष्टि मात्रै जिम्मेवार थिएन, नेता रामचन्द्र पौडेल, शशांक कोइराला र प्रकाशमान सिंहले उनीविरुद्ध खेलेको सक्रिय भूमिका पनि मुख्य कारण रहेको नेताहरू बताउँछन् । थापाको चुनौतीले पहिलो पुस्ताका देउवा र पौडेललाई मात्र नभई ६० वर्षमाथिको दोस्रो पुस्ताका सबै नेतामाथि चुनौती बढाएको थियो । पार्टीको शक्ति र नेतृत्व थापामा केन्द्रित हुन पुगेमा पार्टीमा आफूहरूको सान्दर्भिकता र सम्भावना सकिने चिन्ता उनीहरूमा थियो । सिद्धान्त र निष्ठामा खोट लगाउँदै देउवासँग लामो समय अन्तरसंघर्ष गर्दै आएका पौडेलदेखि पूर्वमहामन्त्रीद्वय सिंह र कोइरालासम्मले देउवालाई साथ दिनुका पछाडि यो पनि एउटा कारण हो, अर्का एक नेताले भने, कसैलाई राष्ट्रपति त कसैलाई मन्त्री दिने लोभबाट पनि सांसदहरू प्रभावित हुनुभयो । सिद्धान्त र निष्ठा नभएको नेताका रूपमा चित्रण गर्दै देउवासँग लामो समय अन्तरसंघर्ष गरेका पौडेल अहिले उनको प्रस्तावक मात्रैमा सीमित भएनन्, विगतमा आफूसँग निकट रहेका तर पछिल्लो समय शेखरगगनसँग जोडिएका सांसदलाई देउवाको पक्षमा मतदान गराउनमा समेत सक्रिय भए । आफैंले नेतृत्व गरेको समूहबाट उम्मेदवार बन्न नपाउँदा १४ औं महाधिवेशनमा भने उनी तटस्थ बसेका थिए । निर्वाचनलगत्तै प्रधानमन्त्री हुने आसमा रहेका पौडेलले त्यस्तो सम्भावना टुटेपछि राष्ट्रपतिको आकांक्षा राखेका छन्, जुन देउवालाई खुसी पार्दा मात्रै पाइने उनले ठानेका छन् ।२०५१ देखि निरन्तर सत्ताबाट ओर्लन नचाहेका देउवा छैटौंपटक प्रधानमन्त्री बनेर रेकर्ड बनाउने दौडमा छन् । अघिल्लो पुस्तामा सबैभन्दा बढी प्रधानमन्त्रीको रेकर्ड राख्ने नेतामा गिरिजाप्रसाद कोइराला पर्छन् । कोइराला पाँचपटक प्रधानमन्त्री बनेका थिए । देउवा पनि ०६२०६३ को कालखण्डअघि तीनपटक र त्यसपछि दुईपटक प्रधानमन्त्री भइसकेका छन् । कांग्रेस प्रवक्ता प्रकाशरण महत देउवालाई अघि सार्नुपर्ने अवस्था राष्ट्रिय आवश्यकतासँग जोडिएको तर्क गर्छन् । अहिलेको परिस्थिति र परिवेशमा सबैलाई जोड्न सक्ने, सबैलाई मिलाउन सक्ने र प्रतिपक्षलाई समेत विश्वासमा लिन सक्ने नेतृत्व चाहिएको छ, जुन गुण सभापतिमा छ, उनले भने, निर्वाचन परिणामले पनि त्यही सन्देश दिएको छ ।थापाले अपेक्षित परिणाम नआए पनि विचलित नहुने र पाँच वर्षकै बीचमा नेतृत्व परिवर्तनको मुद्दालाई सार्थक परिणाम दिन अझै मिहिनेत गर्ने बताए । विगतकै कार्यशैलीजस्तो नभएर काममा परिवर्तन देखाउन उनले देउवालाई सुझाए । पार्टी र मुलुकले खोजेजस्तो परिवर्तन वर्तमान नेतृत्वबाट हुने विश्वास भने उनलाई छैन । नेतृत्व बदल्नुपर्छ भन्ने मुद्दा मेरो नियन्त्रणमा थियो, मैले सशक्त हस्तक्षेप गरें तर परिणाम मेरो नियन्त्रणमा थिएन, यसलाई मैले स्वाभाविक रूपमा लिएको छु, उनले भने, नेतृत्व बदल्ने ठाउँमा सबैलाई जोडेर लैजाने प्रयास गर्छु । त्यो दिन केही समयको अन्तरालमै आउनेछ । यसमा मलाई विश्वास छ ।थापाको साथमा उपसभापति धनराज गुरुङ, चन्द्र भण्डारी, बद्री पाण्डे र जीवन परियार थिए । संसदीय दलको निर्वाचनबाट महामन्त्री विश्वप्रकाश शर्मा र महामन्त्रीका प्रत्याशी बनेका प्रदीप पौडेल पनि उनीसँग जोडिएका छन् । गगन, विश्व र प्रदीपको गठजोडले तत्काल परिणाम हात नलागे पनि कांग्रेसभित्र पुस्तान्तरणको मुद्दा अघि बढाउँदै लैजाने विश्वास कांग्रेस नेताहरूले गरेका छन् । हामीबीच मुद्दा र एजेन्डामा समानता छ, तन र मन पनि एकै ठाउँमा छ, थापाले भने, निर्वाचनपछि थपिएका चुनौतीहरूलाई सामना गर्ने र एजेन्डालाई अघि बढाउने दिशामा हामी सधैं एक ठाउँमा हुनेछौं ।"
पूर्वसांसदले फिर्ता गरेनन् ल्यापटप,"(काठमाडौं)  अघिल्लो प्रतिनिधिसभाका संसदीय समिति सभापति र सदस्यले कार्यकाल सकिए पनि ल्यापटप फिर्ता गरेका छैनन् । समितिको काम प्रभावकारी बनाउन विश्व बैंकको सहयोगमा उपलब्ध गराइएको ल्यापटप उनीहरूले अझै नफर्काएका हुन् ।विश्व बैंकको बहुदातृ सहयोग कोष (मल्टी डोनर ट्रस्ट फन्ड) को सहयोगमा खरिद गरिएका ल्यापटप फिर्ता नगर्नेमा लेखा समितिका तत्कालीन सभापतिसहित १३ जना छन् । लेखा समितिका तत्कालीन सभापति भरत शाह, अर्थ समितिका तत्कालीन सभापति कृष्ण दाहाल र राज्यको निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समितिका सभापति नीरादेवी जैरुले एक लाखभन्दा बढी मूल्य पर्ने ल्यापटप लगेको सचिवालय स्रोतले जनाएको छ । कार्यकाल सकिएपछि सभापतिहरूले गाडी फिर्ता गर्नुभयो तर केहीले अझै ल्यापटप फिर्ता गर्नुभएको छैन, सचिवालय स्रोतले भन्यो, नयाँ सांसदलाई दिने बेला भइसक्यो, पुरानाले फिर्ता गर्नै चाहनुभएको छैन ।संविधान जारी भएपछि प्रतिनिधिसभाको दोस्रो कार्यकालका लागि निर्वाचित सांसदले बिहीबार शपथ लिँदै छन् । उनीहरूको कार्यकाल शनिबारदेखि सुरु हुने भएपछि सचिवालयलाई ल्यापटप व्यवस्थापनको पिरलो थपिएको हो ।सचिवालय स्रोतका अनुसार ल्यापटप फिर्ता नगर्नेमा लेखा समितिका तत्कालीन सदस्य गंगाबहादुर तामाङ, चन्दा चौधरी, धनबहादुर बुढा, धर्मशीला चापागाईं, पार्वती डिसी चौधरी, पार्वतीकुमारी बिशुन्के, मीना सुब्बा, मैनाकुमारी भण्डारी, मोहन आचार्य, प्रदीप यादव र मोहम्मद इस्तियाक राई छन् । तीमध्ये प्रदीप यादव र मोहम्मद इस्तियाक राई समितिको सदस्य छाडेर मन्त्रीसमेत भएका थिए । लेखा समितिका तत्कालीन सदस्य राईले उम्मेदवारी दिनुअघि संसद् सचिवालयबाट क्लियरेन्स लेटर लिनेबेलै ल्यापटप फिर्ता गर्न पठाए पनि सचिवालयले नबुझेको बताए । कुनै संस्थाले उपलब्ध गराएकाले फिर्ता गर्नुनपर्ने भनिएको थियो, उनले भने ।लेखा समितिका तत्कालीन सभापति शाहले ५ वर्ष चलाएको ल्यापटप फिर्ता गर्दा पनि प्रयोगमा नआउने भएकाले फिर्ता नगरेको बताए । ल्यापटपमा अनुसन्धानक्रममा संकलित सूचना छन्, जुन फिर्ता गर्दा गोपनीयता भंग हुन सक्छ, उनले भने । उनले ५ वर्ष चलाएको ल्यापटप भनिए पनि सचिवालयले केहीलाई गत वर्ष पुस, केहीलाई वैशाख, जेठमा मात्रै वितरण गरेको थियो । लेखा समितिको ०७८ पुस २० को ५५ औं बैठकले मल्टी डोनर ट्रस्ट फन्डको सहयोगमा सञ्चालित सार्वजनिक वित्तीय व्यवस्थापन सुधार कार्यक्रमबाट प्राप्त ल्यापटप समितिका सदस्य र कर्मचारीलाई वितरण गर्ने निर्णय गरेको थियो । समितिको कामका लागि ल्यापटप दिए पनि एक दिन बोकेको देखेनौं, सचिवालयका एक कर्मचारीले भने ।अर्थ समितिका तत्कालीन सभापति कृष्ण दाहालले आफूले ल्यापटप फिर्ता गर्नुपर्ने कि नपर्ने भनेर सचिवालयसँग जानकारी लिइरहेको बताए । महत्त्वपूर्ण डकुमेन्ट छन्, फिर्ता गर्नुपर्ने रहेछ भने किनेर नयाँ दिनुपर्ला, उनले भने । संसद् सचिवालयका प्रवक्ता रोजनाथ पाण्डेले सचिवालयले उपलब्ध गराएको ल्यापटप केहीले फिर्ता गरेको र केहीको आउन बाँकी रहेको बताए । ल्यापटप लैजानुभएका माननीयसँग हामी कुरा गरिरहेका छौं, उनले भने ।ल्यापटप लगेका अमनलाल मोदी, कृष्णलाल महर्जन, राजेन्द्रकुमार केसी, यज्ञबहादुर बोगटी, राजेन्द्रप्रसाद गौतम र विशाल भट्टराईले भने फिर्ता गरेका छन् । कार्यकाल सकिएलगत्तै आफूले सुविधामा पाएको गाडी, रातो पासपोर्ट र ल्यापटप प्रयोग गर्दा राज्यको सम्पत्ति दुरुपयोग हुने ठानेर फिर्ता गरेको भट्टराईले बताए । लेखा समितिका सबैलाई ल्यापटप दिइएको थियो, मैले पनि पाएको थिएँ, पद रहँदासम्म प्रयोग गरें, पद सकिएपछि बेइमानी गर्नुहुँदैन भनेर फर्काएको हुँ, उनले भने । समितिका सभापति शाहले नै फिर्ता नगरेका कारण अन्य सदस्यले पनि फिर्ता नगरेको सचिवालयका कर्मचारी बताउँछन् । समितिका प्रमुखले नै नबुझाएपछि सदस्यहरूले बुझाउनै चाहेनन्, ती कर्मचारीले भने ।"
मरिणमा खानेपानी आयोजना,"सिन्धुली (कास) सहरीकरण बढेसँगै मरिण गाउँपालिकामा संघीय सरकारको सहयोगमा बृहत्तर खानेपानी आयोजना निर्माण सुरु भएको छ । संघ सरकारको एक घर एक धारा अभियानअन्तर्गत १० करोड ८८ लाख रुपैयाँको लागतमा आयोजना बनाउन लागिएको पालिकाले जनाएको छ । सरकारले चालु आर्थिक वर्ष २०७९८० को बजेटमा पालिकालाई नमुना सहर बनाउने घोषणा गरेको छ । सोहीअनुसार पूर्वाधार निर्माण सुरु भएको पालिकाका अध्यक्ष विमर्श मोक्तानले बताए । उनका अनुसार आयोजनाको खानेपानी वडा नम्बर ६ र ७ का उपभोक्तालाई वितरण गरिनेछ । दुई वर्षभित्र निर्माण सम्पन्न गर्ने लक्ष्यसहित कालिका बिल्डर्ससँग सम्झौता भएको छ । मरिण खोलामा डिप बोरिङ गरेर एक किलोमिटर माथि डाँडामा रहेको रिजर्भ ट्यांकीमा पानी खसालिनेछ । मदन भण्डारी राजमार्ग निर्माणसँगै कपिलाकोट, महादेवस्थान, धमिले, छाप र सहानमा सहरीकरण बढेको हो ।"
दलको नेता बन्न दौडधुप,"(मकवानपुर)  वाग्मती प्रदेशमा संसदीय दलको नेता बन्न आन्तरिक दौडधुप सुरु भएको छ । प्रदेश सरकारको नेतृत्व गर्ने सम्भावना रहेको ठूला दल नेपाली कांग्रेस र माओवादी केन्द्रभित्र संसदीय दलको नेता बन्न सांसदहरू लबिइङ गरिरहेका छन् । संसदीय दलको नेता बनेसँगै मुख्यमन्त्री बन्न बाटो खुल्ने भएपछि उनीहरू आफूअनुकूल वातावरण तयार गर्न अगाडि बढेका हुन् । प्रदेशको सवैभन्दा ठूलो दल कांग्रेस पटकपटक संसदीय दलको नेताको विषय सर्वसम्मतिमा टुंग्याउन प्रयत्न गरे पनि असफल भएपछि निर्वाचनबाटै छिनोफानो गर्ने निचोडमा पुगेको छ । कांग्रेस वाग्मती प्रदेशको कार्यसम्पादन समितिको बैठकले संसदीय दलको नेता छान्न निर्वाचन गर्ने निर्णय गरिसकेको छ । प्रदेशमा कांग्रेसका प्रवक्ता तिलक रुवालीका अनुसार संसदीय दलका नेताको निर्वाचनका लागि समिति गठन गरिएको छ । प्रदेश उपसभापति चन्द्र महर्जनको संयोजकत्वमा महामन्त्री राजु श्रेष्ठ, सहमहामन्त्री ऋषिराम घिमिरे, सदस्य गंगा दाहाल र सानु श्रेष्ठ रहेको समिति गठन गरिएको हो । केन्द्रसँग समन्वय गरेर समितिले सबै प्रक्रिया पूरा गर्नेछ, उनले भने । हालको सत्ता गठबन्धन कायम रहेमा वाग्मतीमा गठबन्धनको सरकार निर्माण गर्न सहज हुनेछ ।प्रदेशमा प्रमुख प्रतिपक्षीको भूमिकामा देखिन सक्ने सम्भावना रहेको एमालेबाट केन्द्रीय सदस्य जगनाथ थपलिया दलको नेता बन्ने सम्भावना छ । एमालेसँग बहुमत नभएको र सरकारमा सहभागी हुने सम्भावना पनि नरहेकाले दलको नेताको लागि खासै रस्साकसी देखिँदैन । कांग्रेस ३७ सिट जित्दै प्रदेशसभाको सबैभन्दा ठूलो दल बनेको छ । २५ प्रत्यक्ष र १२ समानुपातिक प्रणालीबाट गरी ३७ प्रदेशसभा सदस्य रहेको कांग्रेसको यस प्रदेशमा संस्थापन पक्ष हाबी छ । संस्थापन पक्षबाटै संसदीय दलको नेता बन्न दुई जना नेता कसरत गरिरहेका छन् । कांग्रेस केन्द्रीय सदस्य बहादुरसिंह लामा र कांग्रेस प्रदेशका सभापति इन्द्रबहादुर बानियाँ संसदीय दलको नेता बन्ने दौडमा छन् । लामा मुख्यमन्त्री बन्नकै लागि केन्द्रबाट प्रदेशमा झरेको दाबी गरिरहेका छन् । प्रदेशसभाको अघिल्लो कार्यकालमा कांग्रेस संसदीय दलको नेता भइसकेका बानियाँ सोही कार्यकालमा मुख्यमन्त्रीको दाबेदार थिए । सहमति कार्यान्वयन नहुँदा उनी पछाडि परेका थिए । हालका मुख्यमन्त्री राजेन्द्र पाण्डेसँग प्रदेशको नेतृत्व आधाआधा कार्यकाल गर्ने लिखित सहमति भए पनि बानियाँ मुख्यमन्त्री बन्नबाट पछाडि परे । उनी अन्तिम समयमा मुख्यमन्त्री बन्नबाट रोकिएको कारण यस पटक आफ्नो दाबेदारी स्वाभाविक भएको बताउँछन् । दुवै जना कांग्रेस संस्थापन पक्षका हुन् । संस्थापन इतरबाट अझैसम्म संसदीय दलको नेतामा दाबी भएको छैन ।माओवादी केन्द्रमा संसदीय दलको नेतामा ४ जनाले आन्तरिक रूपमा प्रतिस्पर्धा सुरु गरिसकेका छन् । २१ जना प्रदेशसभा सदस्यसहित संसद्को तेस्रो दल बनेको माओवादीमा दलको नेता बन्न हालका नेता शालिकराम जम्मकट्टेल, सिन्धुपाल्चोकबाट निर्वाचित माओवादी केन्द्र प्रदेश अध्यक्ष सरल सहयात्री पौडेल, सिन्धुलीबाट निर्वाचित गंगानारायण श्रेष्ठ र प्रदेशका पूर्वसामाजिक विकासमन्त्री युवराज दुलाल मैदानमा छन् । नेपाल समाजवादी पार्टीका सहअध्यक्ष रहेका श्रेष्ठ डा बाबुराम भट्टराईले नयाँ शक्ति पार्टी गठन गर्नुअघि माओवादी केन्द्रको नेता थिए । चुनावमा नयाँ शक्ति र माओवादीबीच भएको सहमतिअनुसार उनी माओवादीको चुनाव चिह्नबाट उम्मेदवार बनेका थिए । यस कारण पनि उनी चर्चामा छन् । माओवादीले यसै साता पार्टीको बैठक बसेर दलको नेताको टुंगो लगाउने नेताहरूले बताएका छन् । एमाले विभाजन भएर गठन भएको नेकपा (एकीकृत समाजवादी) मा दलको नेताका लागि प्रदेश सरकारका प्रवक्ता एवम् आन्तरिक मामिला तथा कानुनमन्त्री कृष्णप्रसाद शर्मा खनाल आकांक्षी छन् । प्रत्यक्षमा ५ र समानुपातिकमा २ सिट पाएको समाजवादी ७ सिटसहित प्रदेशसभाको पाँचौं दल हो । खनाल प्रदेशमा दुई पटक मन्त्री भइसकेका छन् ।प्रदेशको चौथो ठूलो दल राष्ट्रिय प्रजातन्त्र पार्टीमा संसदीय दलको नेताका लागि हालसम्म कुनै चर्चा चलेको छैन । राप्रपा सत्तामा जाने विषयमा निर्क्योल पनि छैन । पार्टीको केन्द्रीय निर्णय र नीतिपश्चात् ठोस निर्णयमा पुग्ने सांसदहरूले बताएका छन् । राप्रपाले लामो समयदेखि प्रदेश संरचना खारेजीको माग राख्दै आएको छ । प्रदेशमा नेमकिपाबाट एक जना प्रत्यक्ष र दुई जना समानुपातिक गरी तीन जना र हाम्रो नेपाली पार्टीको प्रत्यक्ष प्रणाली र समानुपातिक प्रणालीबाट ११ जना गरी दुई जना प्रदेशसभा सदस्य चयन भएका छन् ।"
१६ भारतीय औषधि कम्पनीलाई सचेत,जीएमपी पालना नगर्ने कम्पनी१ रेडिएन्ट प्यारेन्टरल्स लिमिटेड२ मर्करी ल्याबोरेटरिज लिमिटेड३ एलायन्स बायोटेक४ क्यापट्याब फार्मेसी५ एग्लोमेड लिमिटेड६ जी ल्याबोरेटरी लिमिटेड७ ड्याफोडिल्स फर्मास्युटिकल८ जीएलएस फर्मा लिमिटेड९ युनिजुलिस लाइफ साइन्स१० कन्सेप्ट फर्मास्युटिकल्स प्रालि११ आनन्द लाइफ साइन्स१२ आईपीसीए ल्याबोरेटरिज१३ क्याडिला हेल्थकेयर लिमिटेड१४ डायल फर्मास्युटिकल्स१५ माककुर ल्याबोरेटरिज१६ दिव्या फार्मेसी
स्ववियु निर्वाचन फागुन २८ मा गर्न प्रस्ताव,"(काठमाडौं)  त्रिभुवन विश्वविद्यालय विद्यार्थी कल्याण परिषद्ले आगामी फागुन २८ मा स्वतन्त्र विद्यार्थी युनियनको निर्वाचन गर्ने प्रस्ताव गरेको छ । शिक्षाध्यक्ष शिवलाल भुसालको अध्यक्षतामा बुधबार बसेको बैठकले विद्यार्थी संगठनसँगको परामर्शपछि निर्वाचन मितिबारे अन्तिम टुंगोमा पुग्ने निर्णय गरेको हो । त्रिविका ९ वटै संस्थान र संकायका डिनसँग चुनावी तयारीका विषयमा परिषद्ले छलफल गरेको थियो । विद्यार्थी भर्ना, पठनपाठन र परीक्षाको अवस्थाबारे जानकारी लिएको भुसालले जनाए । चुनावको मिति घोषणा भएपछि नयाँ विद्यार्थी भर्ना लिन नपाइने व्यवस्था छ । फागुन २८ मा निर्वाचन गर्ने मोटामोटी सल्लाह भएको छ, निर्णय गरिसकेका छैनौं, विद्यार्थी संघसंगठनसँग पनि छलफल गरेर निर्णयमा पुग्छौं । विद्यार्थी कल्याण परिषद्को सिफारिसमा कार्यकारी परिषद्ले स्ववियु निर्वाचनको मिति तय गर्ने त्रिवि संगठन तथा शैक्षिक प्रशासन नियममा उल्लेख छ । विद्यार्थी कल्याण तथा खेलकुद निर्देशनालयले विद्यार्थीसँग परामर्श गरेपछि पुनः बैठक बसेर निर्वाचन मिति सिफारिस गरिने शिक्षाध्यक्ष भुसालले जनाए । निर्देशनालयले विद्यार्थी संगठनका प्रतिनिधिसँग छलफल गर्ने तयारी अघि बढाएको जनाएको छ । त्रिवि शैक्षिक क्यालेन्डरमा २२ वर्षमा फागुन १४ मा स्ववियु निर्वाचन गर्ने कार्यतालिका छ तर २०६५ चैतयता त्रिविमा नियमित रूपमा स्ववियु निर्वाचन हुन सकेको छैन । २०७३ चैतमा २६ वटा क्याम्पसमा मात्र निर्वाचन भएको थियो । स्ववियु नियमित नहुँदा विश्वविद्यालय सभादेखि क्याम्पसहरूका महत्त्वपूर्ण निकायमा विद्यार्थीको प्रतिनिधित्व हुन सकेको छैन । कार्यकारी परिषद्ले निर्वाचन मिति घोषणा गरेपछि क्याम्पस प्रमुखले निर्वाचन अधिकृत र सहयोगी तोकेर निर्वाचन सम्पन्न गराउने व्यवस्था छ । त्रिविका पदाधिकारीले विद्यार्थी संगठन, राजनीतिक दल र सरकारको सहयोग रहे निर्वाचन सम्पन्न गर्न सकिने तर्क गर्दै आएका छन् । विद्यार्थी संगठनले भने त्रिविका पदाधिकारी र क्याम्पस प्रमुखको इच्छाशक्तिमा चुनाव हुने वा नहुने निर्भर रहने बताएका छन् ।२०७४ र २०७६ मा स्ववियु निर्वाचन तयारी थालेर अन्तिम समयमा स्थगित हुन पुगेको थियो । त्यतिबेला राजनीतिक दल र ठूला विद्यार्थी संगठन तयार नहुँदा चुनाव अनिश्चित बनेको विश्वविद्यालय पदाधिकारीको आरोप छ । विद्यार्थी संगठनले भने निर्वाचन गराउन विश्वविद्यालयले नचाहेको बताउँदै आएका छन् । ०७३ मा निर्वाचित स्ववियुको थपिएको म्याद पनि सकिइसकेको छ । स्ववियुको म्याद ६६ महिना गरी दुई पटक थप गर्न सकिने नियममा उल्लेख छ । निर्वाचन हुन नसकेका क्याम्पसमा ०७४ मा निर्वाचन गर्ने त्रिविको प्रयास सफल हुन सकेन । कार्यकारी परिषद्ले पुनः ०७६ फागुन १४ मा चुनावको मिति घोषणा गरेको थियो तर फागुन ५ मा विशेष कारण देखाउँदै त्रिविले निर्वाचन स्थगित गरेको थियो । त्रिविअन्तर्गत केन्द्रीय क्याम्पससहित ६२ आंगिक, १ हजार ४० सामुदायिक र निजी क्याम्पस छन् ।२८ वर्षे उमेरहद र मिश्रित निर्वाचन प्रणाली लागू भएदेखि स्ववियु निर्वाचन बिथोलिँदै आएको छ । यस प्रणालीमा मनोनयन गर्ने अन्तिम दिनसम्म २८ वर्ष पूरा नभएका विद्यार्थी मात्रै उम्मेदवार बन्न पाउँछन् । सभापति, सचिव र कोषाध्यक्ष प्रत्यक्ष र उपसभापति, सहसचिवलगायत सदस्य समानुपातिकबाट निर्वाचित हुने व्यवस्था छ । निर्वाचनमा विद्यार्थीले आफ्नो संगठित वा स्वतन्त्रव्यक्तिगत रूपमा पनि उम्मेदवारी दिन सक्नेछन् । दुई सयसम्म विद्यार्थी रहेको क्याम्पसमा पदाधिकारीसहित ११ जना, दुई सयभन्दा बढी एक हजारसम्म विद्यार्थी संख्या भएमा १५, एक हजारभन्दा बढी तीन हजारसम्म विद्यार्थी भएमा १९ र तीन हजारभन्दा बढी विद्यार्थी भएका क्याम्पसमा २१ जनाको स्ववियु कार्यसमिति हुने व्यवस्था छ । स्ववियुको संरक्षक क्याम्पस प्रमुख रहनेछन् ।विद्यार्थीहरूको हक, हितको संरक्षण, संवर्द्धनका लागि सक्रिय रहने, विद्यार्थीको बौद्धिक र चारित्रिक विकासका लागि कार्यक्रम तर्जुमा र कार्यान्वयन गर्ने, क्याम्पसभित्रको पठनपाठनका लागि उपयुक्त वातावरण बनाउने, विद्यार्थीमा अनुशासन कायम राख्ने, बौद्धिक, रचनात्मक तथा अतिरिक्त क्रियाकलापमा उत्प्रेरित गराउने, क्याम्पसमा शैक्षिक तथा संस्थागत विकासका लागि सदैव क्रियाशील रहने स्ववियुका उद्देश्य छन् ।"
बेइजिङमा बुद्ध मूर्ति लिलामी रोकियो,"काठमाडौं (कास) उपल्लो डोल्पा, धोतरपस्थित गाकार गुम्बाबाट ६ वर्षअघि चोरिएको पुरातात्त्विक शाक्यमुनि बुद्धको कांस्य मूर्तिको लिलामी रोकिएको छ । बेइजिङको एक निजी ग्यालरी चाइना गार्जियन अक्सनमा राखिएको उक्त मूर्तिको लिलामी सरोकार सम्बद्ध निकायको पहलमा रोक्का भएको हो ।हामीले उक्त सम्पदाबारेको प्रमाण जुटाएर तथा सन् २०११ मा खिचिएको उक्त सम्पदाबारेको फोटो, भिडियोसमेत उपलब्ध गराएर पुरातत्त्व विभागमार्फत हाम्रो सम्पत्तिको लिलामी रोक्न आग्रह गरेका थियौं, रिम्पोचे सेई नामखाई दोर्जीले कान्तिपुरसँग भने, परराष्ट्र मन्त्रालयमार्फत चीनको बेइजिङस्थित दूतावासमा उक्त अनुरोध गएपछि कूटनीतिक प्रक्रियाबाट सम्पदा लिलामी हुनबाट जोगिएको छ । तर, अब घरफिर्तीको प्रक्रिया भने बाँकी छ । पन्ध्रौं शताब्दीमा निर्मित बुद्धमूर्ति सन् २०१६ को अप्रिल १९ मा चोरिएको बारे त्यही बेला गुम्बाका रिम्पोचे लाचुङ थिन्लेमार्फत पुरातत्त्व विभाग, युनेस्कोसहित सरोकारसम्बद्ध निकायमा अवगत गराइएको थियो । हराएकाचोरिएका सम्पदाको पहिचान अभियानमा लागिपरेको लस्ट आर्ट्स अफ नेपाल का अनुसार उक्त सम्पदा बेइजिङस्थित संग्रह ग्यालरी चाइना गार्जियनले लिलामीमा राखेको पाइएको थियो ।"
ड्रोनमा उडेको रकमबारे उचित छानबिन होस्,"पुँजी पलायन वा तस्करी प्रयोजनको हेतुले अस्वाभाविक परिमाणमा ड्रोन क्यामरा आयात भएको पाइनु हाम्रो अर्थतन्त्र र वैदेशिक व्यापारमा विद्यमान बेथितिको एउटा नमुना हो । हङकङ र चीनबाट एक वर्षमा करिब १९ हजार थान ड्रोन आयातका नाममा केही व्यापारीले १ करोड ४ लाख ५८ हजार अमेरिकी डलर अर्थात् हालको विनिमय दर अनुसार १ अर्ब ३८ करोड ४६ लाख रुपैयाँ बाहिर पठाएका छन् । २०७८ साउनदेखि २०७९ भदौसम्म अन्तर्राष्ट्रिय विमानस्थल भन्सार कार्यालय हुँदै यी ड्रोन आयात गरिएको तथ्यांक छ । जबकि, यति धेरै ड्रोन नेपालमा खपतै हुँदैनन् । मुलुकमा विदेशी विनिमय सञ्चितिमा चाप परिरहेका बेला यति धेरै प्रयोजनहीन सामग्री किन भित्र्याइए, आफैंमा ठूलो प्रश्न छ । राज्यका जिम्मेवार निकायहरूले यो प्रश्नको उत्तर खोज्नैपर्छ । संवेदनशील उपकरण भएकाले ड्रोन जोकोहीले त्यत्तिकै उडाउन पाउँदैन । यसको अनुमति र प्रयोगका लागि सजिलो व्यवस्था छैन । सुशासन (व्यवस्थापन तथा सञ्चालन) ऐन२०६४ अनुरूप जारी मानवरहित हवाई उपकरण उडान सम्बन्धी कार्यविधि२०७५ अनुसार नेपाल नागरिक उड्डयन प्राधिकरणमा दर्ता गरेर उपकरणको तौल अनुसार सम्बन्धित जिल्ला प्रशासन वा गृह मन्त्रालयबाट अनुमति लिएपछि मात्रै ड्रोन प्रयोग गर्न पाइन्छ । नेपालमा खास गरी सञ्चारमाध्यम, फिल्ममनोरञ्जन, सुरक्षा, वैज्ञानिक अध्ययनअनुसन्धान, शैक्षिक क्षेत्रले अनुमतिसहित ससर्त सीमित संख्यामा मात्रै ड्रोन प्रयोगमा ल्याएका छन् । नागरिक उड्डयन प्राधिकरणका अनुसार २०७८७९ मा १ सय ६१ वटा र २०७९८० मा १ सय ८२ वटा मात्रै ड्रोन दर्ता गरिएका छन् । यही तथ्यांक प्रस्टै बोल्छ ठूलो परिमाणमा ड्रोन आयात पूर्णतः शंकास्पद छ ।भारतमा २०७८ माघदेखि ड्रोन आयात प्रतिबन्ध भएको र त्यहाँ उपलब्धभन्दा चीन तथा हङकङका यस्ता उपकरण सस्ता भएकाले नेपालबाट उता तस्करी गरिएको हुन सक्छ, या पुँजी पलायन गर्न फर्जी आयात अर्थात् कागजमा मात्रै कारोबार देखाइएको छ । जे गरिएको भए पनि यो कार्य राष्ट्रहितविपरीत र गैरकानुनी छ । आयातमार्फत विदेशी मुद्रा र तस्करीमार्फत राजस्व दुवै गुम्ने भएकाले यो धन्दा गम्भीर वित्तीय अपराध हो । तसर्थ, यो बेथितिमा विराम लगाउन राज्यका सम्बन्धित निकायहरूले उचित छानबिन गर्नुपर्छ । पहुँचवाला व्यापारी र सम्बन्धित राजनीतिकप्रशासनिक संयन्त्रको संलग्नताबिना यसरी ठाडो तस्करी वा छद्म आयात गर्न सम्भव हुँदैन । त्यसैले यो मिलेमतोको जालो पहिचान गर्न आयातमा संलग्न कारोबारीदेखि यसका लागि अनुमति दिने र भन्सार परीक्षण गर्ने अधिकारीहरूसम्म केन्द्रित अनुसन्धान गर्नुपर्छ । मिलेमतोको धन्दा भएकाले यसमा संलग्नहरूले अनुसन्धानलाई प्रभावित बनाउन पक्कै खोज्नेछन्, त्यसबाट भने राज्यका निकायहरू जोगिनुपर्छ, खास गरी अख्तियार दुरुपयोग अनुसन्धान आयोगले यसमा खुट्टा कमाउनु हुँदैन । अस्वाभाविक आयात हुन थालेको थाहा पाउनासाथ अर्थ मन्त्रालय, भन्सार विभाग र राजस्व अनुसन्धान विभागले फरकफरक हिसाबले अनुसन्धान गर्न खोज्दा दबाबकै कारण जाँचबुझ रोकिएकाले पनि यसमा अख्तियारकै सार्थक हस्तक्षेपको खाँचो छ । शंकास्पद कारोबार आशंकामा अर्थ मन्त्रालय र भन्सार विभागसँग सम्पूर्ण विवरण मागिसकेको अख्तियारले यस सम्बन्धी छानबिन तदारुकताका साथ अघि बढाउनुपर्छ । अर्थतन्त्र संकटको डिलमा उभिएका बेला यस्ता शंकास्पद कारोबारलाई निरुत्साहित गरेर मात्र पुग्दैन, दोषीहरूलाई कारबाहीकै दायरामा ल्याउनुपर्छ । ड्रोन त एउटा सामग्री भयो, यस्तै शंकास्पद कारोबार अरू धेरै भएका हुन सक्छन् । कर छली, भ्रष्टाचार तथा अन्य गैरकानुनी क्रियाकलापबाट आर्जित रकम वैध बनाउन आयातनिर्यातमा फर्जी कागजात तयार पारी रकम विदेश पुर्याउने गरिएका उदाहरण विगतमा पनि देखिएकाले यसबारे सरकार सतर्क रहनुपर्छ । यस्ता कागजी कारोबारबाट आयात तथा व्यापार घाटाको आँकडा मात्रै सुन्निँदैन, देशभित्रको पुँजी पनि पलायन हुन्छ र वैदेशिक मुद्रा सञ्चितिमा अनावश्यक चाप पर्छ । विरोधाभास के छ भने, यो सबै गैरकानुनी धन्दाबारे सबैभन्दा बढी चिन्ता सरकारको नेतृत्वलाई हुनुपर्ने हो, अर्थतन्त्र चिन्ताजनक भएकाले अर्थ मन्त्रालयको नेतृत्वलाई यसले पेट पोल्नुपर्ने हो, र यस्तो कारोबार रोक्न उनीहरूले ठोस पहल थाल्नुपर्ने हो, तर अवस्था उल्टो छ । यो गोरखधन्दाका लागि पहिलेदेखि नै प्रयास भएका विवरणहरू बाहिरिएका छन् । यो सरकार बनेयता तथा माओवादी नेता जनार्दन शर्माले अर्थ मन्त्रालयको नेतृत्व सम्हालेलगत्तै अस्वाभाविक रूपमा ड्रोन आयात भएको देखिन्छ । प्रशासनिक तहबाट भएको छानबिन प्रयास पनि दबाबका कारण बीचमै रोकिएको छ । तसर्थ पनि संवैधानिक निकाय अख्तियारले नै यसमा विशेष भूमिका निर्वाह गर्नुपर्छ । नवनिर्वाचित संसद्को पनि यसमा ध्यानाकर्षण हुनुपर्छ । जसरी हुन्छ, यो गोरखधन्दा रोकिनुपर्छ, सरकारलाई यसप्रति उत्तरदायी बनाउनुपर्छ, र दोषीहरूलाई कारबाहीको दायरामा ल्याइनुपर्छ ।"
सम्पादकलाई चिठी,"कानुन कार्यान्वयनमा कमजोर हालैको प्रहरीको वार्षिक प्रतिवेदन अनुसार एक दिनमा एक जनाको हत्या हुने गरेको छ । अघिल्ला वर्षहरूमा भन्दा अहिले झन्डै दोब्बर हत्या हुन थालेको प्रतिवेदनले प्रस्ट पारेको छ । धन होस् या अन्य सामान्य लिनादिनाको विषयलाई लिएर एकले अर्कालाई हत्या गर्ने शृंखला बढ्दै गएको छ । यो समाज र देशका निम्ति चिन्ताको विषय हो । कसैलाई हत्या गरेपछि १५ वर्षभन्दा बढी जेल जानुपर्छ भनेर नबुझ्नु स्वयम् हत्या गर्ने व्यक्तिको कमजोरी हो । स्वतन्त्र जीवन बिताउन पाउनुपर्ने मानवले जेल जीवन बिताउनु कति कष्टकर र कति दुःखदायी हुन्छ भनेर बुझ्न नसक्नु र बुझाउन नसक्नु राज्यको पनि कमजोरी हो । बेरोजगारीका कारण अधिकांश मानिस बिदेसिन बाध्य छन् । विदेशमा कमाएको पैसा सापट दिएर, पछि फिर्ता नपाएपछि हत्या गरिएका घटना पनि निकै सुन्नमा आएको छ । लेखिएको कानुन त सबैले पढेकैबुझेकै छन् नै । कानुनले कुनै अपराधीलाई क्षमा गर्दैन । अहिलेको समयमा प्रायः सबै पढेलेखेका व्यक्ति छन् । यति हुँदाहुँदै समाजमा हत्याहिंसा बढ्नुमा कानुनी ज्ञानको कमीले हो । तसर्थ राज्य वा समाजले अपराधबाट हुने बेफाइदा र दण्डसजायको ज्ञान हरेक नागरिकमा पुर्याउनु जरुरी छ । यसका लागि संघीय, प्रदेश र स्थानीय सरकारले सक्रियतापूर्वक सचेतना जगाउनु जरुरी छ । तिलप्रसाद न्यौपाने, माछापोखरी चोक, काठमाडौं"
राजनीतिक दलहरूले सिर्जेको दलदल,"निचोडनेपाली राजनीतिज्ञको अभ्यासले भन्छ उनीहरू सिद्धान्तलाई जस्ताको तस्तै बोक्तैनन् । स्थान तथा समयसापेक्ष बन्दा पनि पुरानै सिद्धान्तमा बसेको छु भन्ने भ्रम पाल्छन् । त्यही भ्रमको खेतीमा अरूलाई पनि दीक्षित गर्छन् । भूपि शेरचनका शब्दमा, हल्लै हल्लाको देश बनाउँछन् । त्यही हल्लामा आफू रमाउँछन् । अरूलाई पनि रम्नुपर्छ भन्ने शिक्षा दिने गरेका छन् । दीक्षा दिने गरेका छन् । काम गर्न सत्ता नै चाहिन्छ भन्ने निर्क्योलमा पुगेका छन् । मिलीजुली सरकारमा सकिएन भन्ने गरेका छन् । एकल सरकार हुँदा पनि आफ्नै निर्वाचन क्षेत्र तथा आफ्नै मान्छेकोमा अत्यधिक लगानी गर्ने गरेका छन् । सरकारबाहिर हुँदा हाम्रो पहुँच छैन भनी जनतालाई सुनाउने गरेका छन् । यसरी सदैव भाग्ने नेतृत्वलाई सचेत बनाउने कसले हो ? खबरदारी गर्ने कसले हो ? बोले अनुसार काम गरेर देखाऊ भन्ने कसले हो ? देशमा नसके प्रदेशमा । प्रदेशमा नसके पालिकामा । पालिकामा नसके वडामा । वडामा नसके आफ्नै टोलमा । एक्लै नसके सहकार्यमा । संविधानको आशय अनुसार काम गर्ने योजनामा । आआफ्नै दलका घोषणापत्र अनुसार काम गरे पनि हुन्छ भन्ने सोच बनाउनमा । संविधान, घोषणापत्र तथा जनरहर मिलाउनमा । दलीय सिद्धान्त अनुसारको काम गर्नगराउनमा । यसो नगर्ने हो भने हाम्रा राजनीतिक दलहरू नै दलदलमा जानेछन् । तिनले आफ्ना कार्यकर्तालाई पनि दलदलमै जाक्नेछन् । यो स्थितिमा हामी आफू सतर्क हुने तथा अरूलाई सतर्क बनाउने बेला भयो कि त ? राजनीतिक दल तथा तिनका कार्यकर्ताहरूलाई दिनुपर्ने शिक्षा यही पो हो कि त ?"
महाशक्तिसंघर्ष र नेपाल,"अब कसरी अगाडि बढ्ने ?आउँदा दुई दशकमा चीनअमेरिका सम्बन्ध कसरी अगाडि जाला ? दुई देशबीचका ताइवान, समुद्री मार्गहरूको सुरक्षाजस्ता तनावहरूको व्यवस्थापन कसरी हुने ? व्यापार, प्रविधि र वित्तीय व्यवस्थाको सानै मुद्राको अघोषित संघर्षले संसार कहाँ पुग्ला ? यस्ता प्रश्नहरू गम्भीर चासोका विषय भएका छन् । चीनको उदयलाई कसैले रोक्न नसक्ने र अमेरिका भनेको खस्केको साम्राज्य भएको तर्क राख्नेहरू पनि छन् । हो, कुनै पनि एउटै वंश या साम्राज्य सधैं एउटै उचाइमा रहन नसक्ने इतिहासले देखाउँछ, तर देशविशेषले आफ्नो शक्ति र प्रभुत्व कति समयसम्म जोगाउन सक्छ भन्ने कुरा त्यहीँका शासकहरूको सुझबुझ र आफ्नो शक्तिका स्रोतहरूको संरक्षणमा रहन्छ । मान्छेको शरीर एक दिन अन्त हुने बाटामा लाग्छ नै, तर स्वास्थ्य कहिलेसम्म ठीक राख्न सकिन्छ भन्ने कुरो शारीरिकमानसिक अनुशासनले पनि निर्धारण गर्छ । कुनै वंशसाम्राज्यको जीवनमा पनि यही तथ्य लागू हुन्छ । यसको अर्थ चीन र अमेरिकाको आपसी सुरक्षाको संघर्षले विश्वमा घोषितअघोषित रूपमा प्रभावक्षेत्र कायम गर्ने प्रतिस्पर्धा अझ चर्को रूपमा आउँदा दसपन्ध्र वर्षसम्म देखिने सम्भावना छ । कुन देशको शक्ति भविष्यमा बलियो भएर जान्छ भन्ने प्रश्नको उत्तर शिक्षा र प्रविधि, वित्तीय क्षेत्रमा विकास र स्थायित्व तथा देशभित्रका विभिन्न वर्ग र समूहबीच आम्दानी र सम्पत्तिको वितरणमा निर्भर छ । यो आखिरी पक्षमा अमेरिकी पुँजीवाद कमजोर देखिएको छ, यद्यपि यो समस्या चीनमा पनि चर्किएर गएको छ । यस परिवेशमा चीनअमेरिका र अन्य उदीयमान शक्तिराष्ट्रबीचको सम्बन्धमा सन्तुलन कायम गर्ने अन्तर्राष्ट्रिय संस्थाहरूको परिमार्जन गरी नवप्रवेशीहरूलाई ठाउँ दिन तयार हुने मनस्थिति जरुरी भएको छ । यो सजिलो छैन तर यसको विकल्प अकल्पनीय विनाश हुन सक्नेछ । अन्तमा, एउटा महाशक्ति उदाउँदा अर्को स्थापित महाशक्ति हटेरै जानुपर्छ र ? के इतिहास दोहोरिनैपर्छ र ? यहाँ स्पेनिसअमेरिकी दार्शनिक सन्त यानाको भनाइ सान्दर्भिक हुन आउँछ जसले इतिहासको उपेक्षा गर्छन्, तिनीहरूले इतिहास दोहोर्याउँछन् । भविष्यमा यो संसारमा एकध्रुवीय होइन, बहुध्रुवीय प्रभावको यथार्थतालाई स्वीकार गरेर त्यसमा निहित तनावको व्यवस्थापन गर्ने क्षमता र संरचना मानव जातिले खडा गर्न नसक्ने हो भने इतिहास दोहोरिनेछ । केवल, यस पटकको संघर्षबाट पछि फेरि उत्थान हुन केही बाँकी रहन्छ र भन्ने प्रश्न हाम्रासामु छ । लोहनी राप्रपाको निर्देशन समितिका अध्यक्ष हुन् ।"
भाग्यविधाता संसद्,"जनताको संसद् नयाँ संसद्मा प्रवेश गर्ने प्रत्येकसँग फरकफरक कथा छन् । को कुन निहितार्थ बोकेर छिरेका छन्, पदको रेशमी वस्त्रले आवरण दिन खोजिए पनि अनावृत छ । संसद्मा जब सरकार बनाउन अंकगणितको आवश्यकता हुन थाल्छ, त्यतिखेर प्रत्येक सांसद एउटा संख्यामा अनुवाद हुन थाल्छ । केवल संख्या बन्न पुग्दा एउटा निर्वाचित व्यक्ति कतिखेर दलदलमा भासिइसकेको हुन्छ, उसैले चाल पाउँदैन । व्यक्तिगत सम्पत्ति बढी भएकाहरूले जित्ने क्रम बढेको छ । तमाम बाधाअड्चनका बावजुद पुस्तान्तर देखिएकै छ । तुलनात्मक रूपमा समावेशी छ । भनिन्छ, संकट परेपछि चेत्न खोज्ने प्रवृत्तिले संस्था, समाज वा व्यक्तिलाई सुधार्छ । अहिले संसद् र सांसदको भविष्यबारे चिन्तनमनन हुन थालेको छ । यस्तो प्रक्रिया सीमित परिधिमा भए पनि यसले बृहत् संसदीय स्वभाव लिने संकेत देखा परेको छ, जसले अन्ततः एउटा अभियानको रूप लिने मौका पाउनेछ । यस्तो परिवर्तित संसदीय स्वभावले राजनीतिलाई पनि नयाँ मोडमा लैजान सघाउनेछ । नेपाल र नेपालीजनको भाग्यविधाता नयाँ संसद्लाई यही शुभकामना छ !"
राहुललाई यात्रा रोक्न सरकारको आग्रह,"नयाँदिल्ली (कास) भारत सरकारले कंग्रेस नेता राहुल गान्धीले गरिरहेको भारत जोडो यात्रा लाई रोक्न भनेको छ । सरकारले कोरोना महामारीको सम्भावित खतरालाई देखाउँदै राहुललाई पत्र लेखेर यात्रालाई विराम दिन आग्रह गरेको छ । केन्द्रीय स्वास्थ्यमन्त्री मनसुख मन्डवियाले लेखेको पत्रमा देशमा एक पटक फेरि कोरोनाको खतरा बढेकाले हेल्थ इमर्जेन्सी को अवस्थाबाट देशलाई बचाउन यात्रा रोक्न भनिएको हो । यात्रामा कोभिड प्रोटोकल लागू गर्न सम्भव नरहे यात्रा रोक्न मन्त्रीले बताएका छन् । तर भारत सरकारले भने हाल कोरोनासम्बन्धी कुनै पनि नियम लागू गरेको छैन । विपक्षी दल कंग्रेस नेता राहुलले यति बेला कन्याकुमारीदेखि कश्मीरसम्म भारत जोडो यात्रा गरिरहेका छन् । यात्राले एक सय दिन पूरा गरेको छ । राजस्थानको यात्रा पूरा गरेर बुधबार हरियाणा प्रवेश गरेका राहुल यसै साता दिल्ली आइपुग्ने कार्यक्रम छ । कोरोनाका लागि सरकारले कुनै पनि नियम र प्रोटोकलको घोषणा नै नगरेका बेला राहुलको यात्रामाथि प्रतिबन्ध लगाउने विषयलाई कंग्रेसले अस्वीकार गरेको छ । कंग्रेस प्रवक्ता पवन खेडाले पत्रकार सम्मेलन गरेर भारत सरकारले राहुल गान्धी, कंग्रेस र भारत जोडो यात्रामाथि मात्रै प्रतिबन्ध लगाउन खोजेको आरोप लगाएका छन् । कहीँ कतै कुनै कोरोना प्रोटोकलको नियम छैन, विमानस्थल पुग्नुस्, प्लेनमा बस्नुस्, कतै मास्क लगाउन पनि भनिँदैन, उनले भनेका छन्, यात्रामा प्राप्त जनसमर्थनले भाजपा (भारतीय जनता पार्टी) आत्तिएर यसलाई रोक्न खोजेको हो । सरकारले सबैका लागि नियम बनाएको खण्डमा आफूहरू पनि मान्न तयार रहेको उनको भनाइ छ ।"
महिलाप्रति झन् कठोर बन्दै तालिवान,"एजेन्सीहरू (काबुल)  अफगानिस्तानको तालिवान सरकार महिला अधिकारका विषयमा झन् अनुदार बन्दै गएको छ । त्यसको पछिल्लो सिलसिलाका रूपमा तालिवान सरकारले अफगानिस्तानका विश्वविद्यालयमा महिलाहरूलाई प्रवेशमा रोक लगाएको छ । अफगानिस्तानको शिक्षा मन्त्रालयले एक पत्र जारी गर्दै देशभरका सार्वजनिक र निजी विश्वविद्यालयलाई महिला विद्यार्थीको प्रवेश रोक्न निर्देशन दिएको हो । मन्त्रिपरिषद्ले गरेको उक्त निर्णय तत्काल लागू हुने मन्त्रालयले पत्रमार्फत जनाएको छ । अर्को सूचना जारी नभएसम्मका लागि महिला शिक्षा स्थगन गर्ने उल्लिखित आदेशलाई तुरुन्त कार्यान्वयन गर्न सबैलाई जानकारी गराइन्छ, शिक्षामन्त्री नेदा मोहम्मद नदिमद्वारा जारी पत्रमा उल्लेख छ । उक्त पत्र शिक्षा मन्त्रालयका प्रवक्ता जियाउल्लाह हसिमीले ट्वीटरमार्फत पनि सार्वजनिक गरेका छन् । गत वर्ष सत्तामा आएसँगै तालिवानले छात्राहरूलाई माध्यमिक तह अध्ययनमा रोक लगाइसकेको छ ।सरकारको पछिल्लो निर्णयले अफगान युवाहरूमा निराशा उत्पन्न गरिदिएको छ । सरकारको निर्णयको विरोधमा केही महिलाहरूले भने बुधबार राजधानी काबुलमा विरोध प्रदर्शन गरेका छन् । छात्राहरूलाई विश्वविद्यालयमा प्रवेश निषेध गर्ने सरकारी निर्णयविरुद्ध आवाज उठाउन आज हामी काबुलका सडकमा उत्रेका छौं, अफगानिस्तान महिला एकता तथा ऐक्यबद्धता समूहले भनेको छ । तर सानो समूहमा रहेका प्रदर्शनकारीलाई तालिवान अधिकारीहरूले तत्कालै नियन्त्रणमा लिएका थिए । पत्र सार्वजनिक भएसँगै संयुक्त राष्ट्रसंघलगायत अन्तर्राष्ट्रिय समुदायले तालिवान सरकारको कडा आलोचना गरेका छन् । संयुक्त राष्ट्रसंघका प्रवक्ता स्टेफेन डुजारिकले तालिवान सरकारको पछिल्लो कदम आपत्तिजनक रहेको प्रतिक्रिया दिएका छन् । तालिवान सरकारले फेरि आफ्नो प्रतिबद्धता भंग गरेको डुजारिकको भनाइ छ । अफगानिस्तानका लागि राष्ट्रसंघीय विशेष दूतले समान शिक्षाको अधिकार उल्लंघनले महिलाहरू अफगान समाजबाट अलग हुने अवस्था आउने बताएका छन् । पछिल्लो निर्णयको परिणाम भविष्यमा तालिवानले नै भोग्नुपर्ने अमेरिकाको भनाइ छ । अफगानिस्तानमा सबैको अधिकारको सम्मान नगरेसम्म तालिवान अन्तर्राष्ट्रिय समुदायको वैधानिक सदस्य हुन सक्दैन, अमेरिकी विदेशमन्त्री एन्टोली ब्लिंकेनले भनेका छन्, देशको आधा जनसंख्यालाई पछाडि धकेलेर कुनै पनि देश फस्टाउन सक्दैन । सरकारको पछिल्लो निर्णयप्रति विद्यार्थीहरूसमेत आक्रोशित भएका छन् । मलाई मेरो भविष्यसँग जोड्ने पुल उनीहरूले ध्वस्त पारिदिए । म यसमा के प्रतिक्रिया दिऊँ ? काबुल विश्वविद्यालयकी एक छात्राले बीबीसीसँग भनेकी छन् । अर्की एक छात्राले आफूले सबथोक गुमाएको बताएकी छन् । सरिया कानुनकी विद्यार्थी उनले तालिवानको आदेश इस्लाम र अल्लाहले दिएको अधिकारविपरीत भएको बताइन् । आफ्ना निर्णयहरू इस्लामिक नभएको बुझ्न तालिवानहरू अन्य इस्लामिक देशमा जानुपर्छ, उनले भनिन् । पश्चिमा देशहरूले तालिवान सरकारलाई औपचारिक मान्यता दिनका लागि अफगानिस्तानको महिला शिक्षा सुधार हुनुपर्ने बताउने गरेका छन् । तर छिमेकी देश पाकिस्तानका विदेशमन्त्रीले भने तालिवानको पछिल्लो निर्णयले आफू निराश बनेको बताएका छन् । तर समय सापेक्ष सुधारका लागि भने आफू तालिवान सरकारसँग सम्पर्कमा रहेको विदेशमन्त्री विलावल भुट्टो जर्दारीको भनाइ छ । गत वर्ष अफगानिस्तानको सत्ता कब्जा गरेसँगै तालिवानले महिला शिक्षाका लागि आफूहरू उदार रहने प्रतिबद्धता जनाएको थियो । त्यसका साथै, महिलालाई कार्यालय तथा सार्वजनिक स्थानमा पनि सहज पहुँचको वातावरण सिर्जना गर्ने तालिवानले प्रतिबद्धता जनाएको थियो । तर त्यसविपरीत तालिवान सरकारले महिला अधिकारमाथि निरन्तर आक्रमण गर्दै आएको छ । तालिवानले सरकारको नेतृत्व गरेयता शिक्षण संस्था, कार्यालय, पार्क, जिमखानालगायत थुप्रै सार्वजनिक स्थलमा महिलाको उपस्थितिमा बन्देज लगाइएको छ । तालिवान अधिकारीहरूले भने छात्राहरूलाई माध्यमिक तहको शिक्षामा लगाइएको प्रतिबन्ध अस्थायी भएको बताउने गरेका भए पनि सरकारभित्रका कट्टरपन्थीहरूले महिला अधिकार र स्वतन्त्रता हननका लागि उल्लेखनीय भूमिका निर्वाह गरेका जनाइएको छ । तालिवान नेता हिबतुल्लाह अखुन्दजादा र उनका भित्री सहयोगीहरू खासगरी महिला तथा छात्राहरूले लिने आधुनिक शिक्षाको विरुद्धमा रहेका बीबीसीले जनाएको छ । यद्यपि, केही तालिवान नेताहरू भने महिला अधिकार र शिक्षाका पक्षमा रहेका बताइएको छ । जसका कारण लामो समयदेखि यो विषयमा छलफल चलेको थियो । तालिवान सरकारले विश्वविद्यालयमा महिलालाई निषेध गर्ने निर्णय गर्न लागेको विषयमा करिब एक महिना अघिदेखि नै हल्ला चलेको थियो । एक दिन सबेरै हामी उठ्दै गर्दा उनीहरूले भन्नेछन् छात्राहरूलाई विश्वविद्यालयमा निषेध गरिएको छ, एक महिला विद्यार्थीले एक साताअघि नै भनेकी थिइन् । दुई साताअघि तालिवान सरकारले ३४ मध्ये ३१ प्रान्तमा छात्राहरूले माध्यमिक विद्यालयमा परीक्षा दिन पाउने जनाएको थियो । यद्यपि, ती प्रान्तमा छात्राहरूलाई विद्यालयमा अध्ययनको अनुमति भने दिइएको छैन ।"
मस्कले ट्वीटरको सीईओ छाड्ने,क्यालिफोर्निया (एजेन्सी) इलन मस्कले सामाजिक सञ्जाल ट्वीटरको प्रमुख कार्यकारी अधिकृत (सीईओ) बाट राजीनामा दिने भएका छन् । बुधबार बिहान ट्वीट गर्दै मस्कले सीईओबाट राजीनामा दिने घोषणा गरेका हुन् । उनले सीईओका लागि अर्को व्यक्ति भेटिएसँगै राजीनामा दिने र आफूले सफ्टवेयर र सर्भर टिम हेर्ने बताएका छन् ।
विदेशमा पढ्न बाहिरिने रकम नियन्त्रण गर्न राष्ट्र बैंकको आग्रह,"अवैध रूपमा रकम पठाउने कलेजमाथि सरकार मौनविदेशी शिक्षण संस्थाको सम्बन्धनमा नेपालमा सञ्चालित कलेजहरूले गैरकानुनी रूपमा विदेशमा पैसा पठाउने गरेको तथ्य पनि नयाँ होइन । कलेजहरूले शिक्षा मन्त्रालय र राष्ट्र बैंकको स्वीकृतिबिनै प्रक्रिया मिचेर अमूक संस्था का माध्यमबाट रकम पठाएको ३ वर्षअघिको शिक्षा मन्त्रालयकै छानबिन प्रतिवेदनले देखाएको छ । कलेजहरूले प्रचलित कानुनअनुसार शिक्षा करसमेत नतिरेको उक्त प्रतिवेदनमा उल्लेख छ । मन्त्रालयका फैसला कार्यान्वयन तथा कानुन शाखाका तत्कालीन उपसचिव शंकरबहादुर केसीको संयोजकत्वमा ०७६ मा गठित समितिले विदेशबाट सम्बन्धन लिई सञ्चालित कलेजहरूमाथि छानबिन गरेको थियो ।विदेशमा रकम पठाउँदासमेत कलेजहरूले अपारदर्शी प्रक्रिया अपनाएको छानबिन समितिको निष्कर्ष थियो । ती कलेजले विद्यार्थीलाई तोकिएको बैंकमा व्यक्तिगत खाता खोल्न लगाउने र उक्त रकम संस्थाको खातामा सारेर विदेश पठाउने गरेको पाइएको थियो । कलेज र विश्वविद्यालयले पैसा पठाउने प्रयोजनका लागि संस्था बनाएका छन् । ती संस्थाले विद्यार्थीका नाममा बिल जारी गर्छन् र त्यहीअनुसार विद्यार्थीले आफ्नो खातामा रकम जम्मा गर्छन् । विद्यार्थीको खाताबाट बैंकले ती अवैध संस्थाको खातामा रकम स्विफ्ट गर्ने गरेको प्रतिवेदनमा उल्लेख छ । कलेजले रकम उठाउन र विदेश पठाउन छुट्टाछुट्टै संस्था खडा गरेका छन् ।विदेशी सम्बन्धनमा चलेका त्यस्ता कलेजविरुद्ध विदेशी मुद्रा अपचलन गरेको आरोपमा अख्तियार दुरुपयोग अनुसन्धान आयोगमा उजुरी पनि परेको थियो । आयोगले छानबिनका लागि शिक्षा मन्त्रालयलाई निर्देशन दिएको थियो । छानबिनका क्रममा इस्लिङ्टन कलेजले विश्वविद्यालय र संस्थाबीचको त्रिपक्षीय सम्झौताअनुसार रकम पठाउने गरेको पाइएको थियो । कलेजसँग विदेशी मुद्रासम्बन्धी कारोबारको कुनै अभिलेख नपाइएको समेत प्रतिवेदनमा उल्लेख थियो । तर, शिक्षा मन्त्रालयले सुझाव कार्यान्वयन गर्नुको साटो प्रतिवेदन नै लुकाएर राखेको छ ।हाल विदेशी सम्बन्धनका ८५ वटा कलेज र १३ वटा विद्यालय नेपालमा सञ्चालनमा छन् । शिक्षा मन्त्रालयले निर्देशिकाबमोजिम नचलेको भन्दै यसअघि विदेशी शिक्षण संस्थाको सम्बन्धन लिएका १२ वटा कलेजको सम्बन्धन खारेजी गरेको थियो ।"
"लाइसेन्सको माग दैनिक ६ हजार, छापिन्छ ४४ सय मात्र","(काठमाडौं)  सेवाग्राहीले लामो समयसम्म सवारी चालक अनुमतिपत्र (लाइसेन्स) नपाउने अवस्था अझै हट्न सकेको छैन । राजस्व बुझाएको बिल बोकेर हिँड्नुपर्ने बाध्यता छ । नयाँ लाइसेन्स वा नवीकरणबापत सरकारलाई राजस्व बुझाएको वर्ष दिन भइसक्दा पनि लाइसेन्स हात पार्न नसकेको सेवाग्राहीको गुनासो छ । यातायात व्यवस्था विभागले भने मागअनुसार लाइसेन्स प्रिन्ट गर्न नसकेकै कारण समयमै वितरण गर्न नसकेको जनाएको छ । अहिलेसम्म ३० लाख २१ हजार ८ सय ३१ थान लाइसेन्स प्रिन्ट गरेको र अझै ७ लाख थान प्रिन्ट गर्न बाँकी रहेको विभागको तथ्यांक छ ।एउटा मात्र मेसिन भएकाले मागअनुसार लाइसेन्स प्रिन्ट गर्न नसकेको विभागको भनाइ छ । हाल उपलब्ध मेसिनबाट दिनमा ४४ सय थान कार्ड प्रिन्ट भइरहेको छ । माग भने दिनमै ५८ सयदेखि ६ हजारसम्म रहेको विभागका महानिर्देशक टोकराज पाण्डेय बताउँछन् । अहिले मागअनुसार दिनमा १४ सयदेखि १६ सय लाइसेन्स प्रिन्ट गर्न सकिरहेका छैनौं, उनले भने, त्यसैले नयाँ मेसिन खरिदका लागि ठेक्का आह्वान गरिसकिएको छ । ३० दिनको समय दिएर ६ दिनअघि बोलपत्र आह्वान गरिएको उनले जानकारी दिए । पहिला गरिएको बोलपत्रमा प्राविधिक समस्या आएपछि पुनः बोलपत्र आह्वान गरिएको उनले बताए । नयाँ मेसिन आएपछि दैनिक ९ हजार कार्ड प्रिन्ट गर्न सकिने दाबी उनको छ । नयाँ मेसिनलाई करिब ९ करोड रुपैयाँ पर्ने जनाइएको छ ।२ वटा मेसिन भएसँगै ८८ घण्टा सेवा तोकेर ३ सत्रमा प्रिन्टको काम गर्ने विभागको योजना छ । त्यसपछि ठूलो लक्ष्य केही हुने छैन, सके त्यही दिन दिने र नसके प्रक्रिया पूरा गर्नेको हातमा एक साताभित्रै स्मार्ट लाइसेन्स पुर्याउने छौं, उनले भने, त्यहीअनुसार अहिले तयारी भइरहेको छ । देशभरका विभिन्न यातायात व्यवस्था कार्यालयहरूबाट माग भई आएको लाइसेन्स प्रिन्ट गरेर राखे पनि सम्बन्धित कार्यालयहरूले नलैजाँदा पनि सेवाग्राहीले समयमै हात पार्न नसकेको विभागको भनाइ छ । लाइसेन्सका लागि फाराम भराउने र ट्रायल लिने कामलाई कार्यालयहरू प्राथमिकता दिन्छन्, विभाग स्रोतले भन्यो, तर प्रिन्ट भएर तयार लाइसेन्स समयमै लैजान चासो दिँदैनन् । अहिले प्रिन्ट भएर तयार झन्डै एक लाख थान लाइसेन्स विभागमा थन्किएर बसेको छ । सम्बन्धित कार्यालयले पठाउन भनेपछि हुलाकमार्फत पठाउने गरिएको विभागले जनाएको छ ।२ वर्षसम्म पनि सेवाग्राहीले लाइसेन्स नपाउनुको मुख्य कारण नै यही हो, विभाग स्रोतले भन्यो । निकट भविष्यमा सातै प्रदेशमा लाइसेन्स प्रिन्ट गर्ने मेसिन राखेर वितरणलाई सहज बनाउने योजनामा रहेको महानिर्देशक पाण्डेय बताउँछन् । विभागले थप १४ लाख कार्ड खरिद गरेको पनि जनाएको छ । अबको एक महिनाभित्र यो कार्ड आइपुग्नेछ । त्यसपछि कार्ड नभएर लाइसेन्स प्रिन्ट भएन भन्ने समस्या समाधान हुनेछ, उनले भने । यसअघि विभागले पुराना सबै लाइसेन्स वैशाखभित्र वितरण गरेर जेठबाट नयाँ आवेदन खुलाउने बताएको थियो । तर, अहिलेसम्म सेवाग्राहीले सहज रूपमा लाइसेन्स पाउन सकेका छैनन् । सन् २०२२ को सुरुमा फाराम भरिएको लाइसेन्स अझै प्रिन्ट भइसकेको छैन । लाइसेन्स मागअनुसार प्रिन्ट नै गर्न सकिएको छैन, विभागका एक प्राविधिक कर्मचारीले भने, एउटा मेसिनको मात्र भर पर्नुपर्दा समस्या भएको हो । जति छिटो नयाँ मेसिन आउँछ, त्यति नैचाँडो लाइसेन्स प्रिन्टको लोडघट्दै जान्छ ।विभागका सूचना अधिकारी ईश्वरीदत्त पनेरू नयाँ लाइसेन्स भने क्यूआर कोडसहितको एक वर्ष म्यादको हुने बताउँछन् । एक वर्षमा ५ पटकभन्दा कम गल्ती गरेको पाइए मात्र सेवाग्राहीले स्मार्ट लाइसेन्स पाउनेछन् । एउटा मेसिन छ, चौबिसै घण्टा लाइसेन्स प्रिन्ट गरे पनि माग पूरा गर्न सकिँदैन, उनले भने, त्यसैले नयाँ मेसिन थप्नासाथ लाइसेन्स वितरणमा अहिले देखिएको सबै समस्या समाधान हुनेछ । लाइसेन्सका लागि आवेदन दिएर परीक्षाका लागि नै महिनौंवर्षौं कुर्नुपर्ने बाध्यता भने हटेको उनले दाबी गरे । आवेदन दिएको १५ दिनभित्र लिखित परीक्षादेखि ट्रायल दिने समय पाइनेछ, उनले भने, त्यसपछि प्रक्रिया पूरा गर्नासाथ नयाँ लाइसेन्स छपाइमा जानेछ ।"
उदयपुर सिमेन्टमा निर्देशिकाविपरीत महाप्रबन्धकको कार्यकाल थप,"तर, उदयपुर सिमेन्ट उद्योगमा भने कोइला अभाव र मर्मतसम्भारको बहाना बनाएर क्षमताअनुसार उत्पादन भएको छैन । दैनिक ८ सय टनका आधारमा उद्योगको मासिक उत्पादन क्षमता २४ हजार टन हो । तर, भदौयता कुनै पनि महिनामा ८ हजार टनभन्दा बढी उत्पादन भएको छैन ।उद्योगको विवरणअनुसार भदौमा ७ हजार ६ सय ५५ टन, असोजमा ७ हजार ५ सय टन, कात्तिकमा ६ हजार ६६ टन र मंसिरमा २ हजार ६६ टन मात्रै उत्पादन भएको छ । ४० प्रतिशतभन्दा कम क्षमतामा उद्योग सञ्चालन हुँदा नाफामा जानै सक्दैन । मासिक १० हजार टन उत्पादन गर्नैपर्ने हुन्छ, उद्योगका एक कर्मचारीले भने, उत्पादन क्षमताको हिसाबले हेर्दा ६ महिनामा २ महिना बराबरको मात्रै उत्पादन भएको छ । सरकारलाई बुझाउनु पर्ने बिजुली, भ्याटको पैसा पनि तिरिएको छैन । ती कर्मचारीका अनुसार बिजुलीको बिल मात्रै करिब २५ करोड रुपैयाँ बक्यौता छ । त्यस्तै, भ्याट १० करोड रुपैया बुझाउन बाँकी छ । अनेकन बाहनामा उद्योग पटकपटक बन्द भएपछि कर्मचारी र मजदुर स्वयंले खुलाउन दबाब दिँदै आएका छन् । महाप्रबन्धको उपस्थिति न्यून रहेको तथा उद्योगको व्यवस्थापनमा अनुत्तरदायी भूमिकाका कारण उत्पादनमा असर परेर आर्थिक नोक्सानी भएको क्रियासिल ट्रेड युनियनहरूको आरोप छ । कच्चा पदार्थ कोइला अभावका कारण उद्योग पटकपटक बन्द रह्यो । दसैंपश्चात् क्लिंकर उत्पादन पूर्ण ठप्प भयो । उद्योगको आर्थिक अवस्था दिनानुदिन नाजुक बन्दै गएको छ, अखिल नेपाल औद्योगिक मजदुर संघका अध्यक्ष विशेश्वर पालले भने, मंसिरमा एक साताजति चले पनि उद्योग अहिले बन्दजस्तै छ । चले पनि क्षमताअनुसार उत्पादन छैन । उद्योग पूर्ण क्षमतामा सञ्चालन नभएपछि उद्योगसम्बन्द्ध ट्रेड युनियनहरू नेपाल कारखाना श्रमिक संघ, अखिल नेपाल औद्योगिक मजदुर संघ र नेपाल औद्योगिक मजदुर संगठनहरू एकजुट भएर व्यवस्थापनलाई संयुक्तरुपमा ज्ञापनपत्र पनि बुझाएका छन् । ज्ञापनपत्र बुझाएपछि व्यवस्थापनले धम्की दिएको भन्दै संगठनहरूले विरोध पनि जनाएका छन् । पूर्णरुपमा उद्योग सञ्चालन हुननसक्दा कर्मचारीहरूले पाउने सुविधा पाएनन् । महाप्रबन्धकको कार्याकालमा उद्योगलाई फाइदा भएको छैन । कर्मचारीहरू पनि सन्तुष्ट छैनन्, पालले भने, तर सरकारले पुनः म्याद थपिदिएको छ । महाप्रबन्धक न्यौपानेले उद्योग पूर्ण क्षमतामा सञ्चालन नभएको स्वीकारे । उनले उद्योगका मेसिनहरू पुरानो भएका, कच्चा पदार्थ अभावले दैनिक ३ सयदेखि ५ सय टनसम्म मात्रै उत्पादन गर्न सकेको बताए । उद्योग मर्मतका लागि अर्थ मन्त्रालयसँग बजेट माग गरेका छौं । उद्योग मन्त्रालयमार्फत ४० करोड रुपैयाँ सिफारिस पनि भएको छ । बजेट निकासा भए मर्म गरेर पूर्ण क्षमतामा चलाउन सकिन्छ, उनले भने ।"
स्थानीय अधिकार कुण्ठित हुने कानुन खारेजी माग,"काठमाडौं (कास) स्थानीय सरकारका प्रमुखउपप्रमुखको भेलाले संवैधानिक व्यवस्थाबमोजिम स्थानीय तहको अधिकार कुण्ठित हुने सबै कानुन स्वतः खारेजी गर्न माग गरेको छ । नेपाल नगरपालिका संघको बुधबार काठमाडौंमा सम्पन्न आठौं राष्ट्रिय अधिवेशनले २५ बुँदे घोषणापत्र जारी गर्दै यस्तो माग गरेको हो । स्थानीय तहको २२ वटा एकल अधिकार सूची उपभोग सुनिश्चित गर्न संघ र प्रदेश सरकारसँग माग गरिएको छ । संविधानअनुकूल संघ, प्रदेश र स्थानीय तहबीच समन्वय, सहकारिता र सहअस्तित्वको मूल मर्मअनुसार कार्यगत स्वायत्तताको सम्मान हुनुपर्ने घोषणापत्रमा उल्लेख छ । स्थानीय तहको एकल अधिकार सूचीमा रहेका २२ वटा अधिकारहरू संघ र प्रदेशको साझा अधिकार सूचीमा समेत रहेको र त्यसबाट कार्यान्वयनमा अन्योलता सिर्जना भई सेवा प्रवाहमा असर परिरहेको छ, घोषणापत्रमा छ, अधिकार सम्बन्धित सरकारले निर्बाध उपभोगको सुनिश्चितताका लागि संघ र प्रदेश सरकारसमक्ष माग गर्दछौं ।संघीयताको मर्मविपरीत एकाइ कार्यालय, डिभिजन कार्यालय, ज्ञान केन्द्रजस्ता खोलिएकोमा संघले आपत्ति जनाएको छ । स्थानीय तहमा कर्मचारी व्यवस्थापन विषय समस्याका रूपमा छ । संघीय निजामती ऐन अविलम्ब जारी गर्न ध्यानाकर्षण गराइएको छ । प्रस्ट कानुनी प्रबन्ध र मापदण्डबिना निश्चित अवधि पूरा नगरी स्थानीय तहको कुनै पनि कर्मचारीको सरुवा नगरिने कानुनी व्यवस्था गर्न माग गरिएको छ । स्थानीय तहको अभिलेख व्यवस्थापन तथा तथ्यांक प्रणालीमा एकरूपता कायम गर्नुपर्ने माग गरेको छ । केन्द्रीय सर्भरमार्फत सबै स्थानीय तह र संघप्रदेश सरकारको समन्वयात्मक एकीकृत सेवा व्यवस्थापन प्रणालीको विकास गर्न माग गर्दछौं, घोषणापत्रमा छ । देशभरिमा २ सय ९३ नगरपालिकाको साझा प्रतिनिधिमूलक संघले जनप्रतिनिधिहरूका सेवासुविधा एकरूपता कायम हुनुपर्ने माग राखेको छ । महाधिवेशनले धादिङको नीलकण्ठ नगरपालिका प्रमुख भीमप्रसाद ढुंगानाको नेतृत्वमा ५० सदस्यीय कार्यसमिति सर्वसम्मत चयन गरेको छ । पाँचवर्षे कार्यकालका निम्ति कार्यसमितिको उपाध्यक्ष कृष्णप्रसाद सापकोटा, महासचिव नरलाल चौधरी, उपमहासचिव सुनिता डंगोल, कोषाध्यक्ष विमला राई र सहकोषाध्यक्ष मीनाकुमारी लामा छन् ।"
'इंग्लिस टिम पूर्णतातर्फ,"(कराँची)  पाकिस्तानमाथि ३० को ऐतिहासिक टेस्ट शृंखला जितेपछि इंग्लिस टिमका प्रशिक्षक ब्रेन्डन म्याकलम मान्छन्, आफ्नो टिम पूर्णतातर्फ अग्रसर छ । इंग्ल्यान्डले कराँचीमा भएको तेस्रो तथा अन्तिम टेस्टमा पाकिस्तानलाई ८ विकेटले हराएको थियो । यससँगै पाकिस्तानलाई उसकै भूमिमा भएको टेस्ट शृंखलामा क्लिन स्विप गर्ने इंग्ल्यान्ड पहिलो टिम बनेको थियो । म्याकलमले भने, पछिल्लो चार साता अद्वितीय रह्यो, यो निकै सन्तुष्टि दिने खालको प्रदर्शन थियो ।उनले भने, यो शृंखलामा हामीले पक्कै पनि विशेष उपलब्धि हासिल गरेका छौं । यसलाई हामी कहिल्यै पनि बिर्सने छैनौं । अहिलेको शृंखलाअगाडि इंग्ल्यान्डले आफ्नो भूमिबाहिर पाकिस्तानलाई २२ वर्षयता कुनै पनि टेस्टमा हराउन सकेको थिएन । पाकिस्तानविरुद्ध पछिल्ला २२ टेस्टमा इंग्ल्यान्ड दुई अवसरमात्र विजयी थियो । तर, सन् २००५ यता पहिलोपल्ट पाकिस्तानमा खेलिरहेको इंग्ल्यान्डले आफ्नो समग्रै इतिहासमै चौथोपल्ट घरबाहिर ह्वाइटवास गरेको हो । रावलपिन्डीमा भएको पहिलो टेस्टमा इंग्ल्यान्डले पहिलो दिन नै ४ विकेट गुमाएर ५ सय ६ रन बनाएको थियो । यसै फ्लायट पिचमा पाँचौं दिनको अन्त्यतिर खराब प्रकाशबीच जित निकालेको थियो । मुल्तानको दोस्रो टेस्ट पनि रोमाञ्चक रह्यो । कराँचीमा प्राप्त तेस्रो जित भने सजिलो थियो । यो सबै सफलता त्यस्तो स्थितिमा प्राप्त भएको थियो, जतिबेला शृंखला हुनु २४ घण्टामात्र बाँकी छँदा इंग्ल्यान्डका केही खेलाडी बिरामी परेका थिए । हामीले शृंखलाका क्रममा सबैखाले चुनौती सामना गरेको थियौं, न्युजिल्यान्डका म्याकलमले भने, केही चुनौती रणनीतिक थिए, केही चुनौती प्राविधिक थिए, केही चुनौती मानसिक पनि रहे । भ्रमणका क्रममा केही खेलाडी बिरामी परे । यी सबै परिस्थितिमा अहिले जस्तो क्रिकेट खेल्नु, त्यो पनि तीन फरक क्रिकेट मैदानमा । मेरो विश्लेषणमा हामी पूर्णताको नजिक छौं । यो शृंखलाको सबैभन्दा ठूलो विशेषता ह्यारी ब्रुक्सको उदय रह्यो । जोनी बेरिस्टोको खुट्टा भाँचिएपछि मात्रै ब्रुक्सले अवसर पाएका थिए । तर म्याकलम मान्छन्, बेरिस्टो ठीक भएपछि टिममा फर्कन्छन् । यसै शृंखलाका क्रममा इंग्ल्यान्डले १८ वर्षीय रेहान अहमदको डेब्यु अवसर थियो । उनी टेस्ट क्रिकेटमा इंग्ल्यान्डको प्रतिनिधित्व गर्ने कान्छा खेलाडी बने । लेग स्पिनर अहमद तेस्रो टेस्टको दोस्रो इनिङ्समा पाकिस्तानका ५ ब्याटरलाई आफ्नो सिकार बनाउँदै उत्कृष्ट सुरुआत लिन सफल भए । म्याकलमले फ्रेन्चाइज क्रिकेटमा अहमद उपयुक्त हुने दाबी गरे । शुक्रबार हुने इन्डियन प्रिमियर लिगको खेलाडी लिलामीमा लेस्टरसायरका अहमदको नाम पनि छ । म्याकलम थप्छन्, हामीले उनको खेललाई नजिकबाट हेरिरहेका हुनेछौं र यो महत्त्वपूर्ण छ । म उनलाई सकेसम्म बढी फ्रेन्चाइज क्रिकेट खेल्न प्रेरित गर्नेछु । त्यो पनि सबैतर्फ खेलेर बहुमूल्य अनुभव बटुल्न । अझ फरकफरक खेलाडी, प्रशिक्षक र परिस्थितिबीच ।प्रशिक्षकमा म्याकलम र कप्तान बेन स्टोक्सको आगमनयता इंग्ल्यान्डले पछिल्लो १० मध्ये ९ टेस्ट जितेको छ । स्टोक्स भन्छन्, हामीले जे गरेका छौं, त्यो विशेष छ । पाकिस्तानलाई उसकै भूमिमा ३० ले हराउनु निकै गर्विलो उपलब्धि हो । लगातार जितिरहेका बेला इंग्ल्यान्डका लागि खेल्नुको मज्जा नै बेग्लै हुन्छ । अब इंग्ल्यान्डले फेब्रुअरीमा न्युजिल्यान्डविरुद्ध दुई टेस्टको शृंखला खेल्नेछ । जुनमा आयरल्यान्डविरुद्ध एक टेस्ट खेलेपछि इंग्ल्यान्डको ध्यान अस्ट्रेलियाविरुद्धको एसेज शृंखलामा हुनेछ ।"
प्रशंसा र स्वस्तिका विजयी,"काठमाडौं (कास) प्रशंसा मोक्तान र स्वस्तिका विष्ट २० औं जयकर स्मृति एटीएफ यू१४ टेनिसमा सर्किट२ को गर्ल्स सिंगलतर्फ सेमिफाइनल पुगेका छन् ।सातदोबाटोस्थित टेनिस कोर्टमा प्रशंसाले भारतकी सान्भी रेड्डीलाई ६१, २६, ६४ ले पराजित गरिन् भने स्वस्तिकाले अमेरिकाकी नाला जोस्फिन मास्केबाट वाकओभर पाइन् । उक्त स्पर्धामा भारतकी सराह चौधरीले नेपालकी आध्या पौड्याललाई ६४, ६२ र भारतकी तनिशा भट्नागरले नेपालकी जेनी खड्कालाई ६१, ६२ को सोझो सेटमा हराएर सेमिफाइनल तय गरे ।मन जयकर टेनिस एकेडेमीद्वारा आयोजित प्रतियोगिताको ब्वाइज सिंगल्समा भारतका सिद्धार्थ जिबुले हङकङका छुइन हेइ करिसन फुङलाई ४६, ६१, ६२ ले, नेपालका राजवीर प्रधानले भारतका इशान बदाकीलाई ६०, ६४ ले, हङकङका वान हिम दोनोभान यिमले भारतका भिभान मिर्धालाई ६२, ६१ ले र हङकङका कि छियोङ मोरिस ताङले पाकिस्तानका जोहब अफजल मलिकलाई ६१, ६० को सेटमा हराएर सेमिफाइनल सुरक्षित गरे ।ब्वाइज डबल्समा भारतका इशान र सञ्जय गिरिस कुमारको जोडीले नेपालका शाश्वत वज्राचार्य र भारतका आदित्य सिंहको जोडीलाई ६४, ६१ ले र हङकङका छियोङ र वानको जोडीले पाकिस्तानका अफजल र यमनका हमुद इयादको जोडीलाई ६१, ६१ को सोझो सेटमा हराएर सेमिफाइनल पक्का गरे ।नेपालका राजवीर र दर्शिल श्रेष्ठको जोडीले बंगलादेशका अहमद नासिर र भारतका अर्श वाल्केको जोडीलाई ६०, ६० ले र भारतका सिद्धार्थ र भिभानको जोडीले हङकङका छुइन र भारतका किशोर श्रीरामको जोडीलाई ६३, ७५ ले पराजित गर्दै सेमिफाइनलमा स्थान बनाए ।"
साई ग्लोबल कप क्रिकेट हुने,"लुम्बिनी (कास) रूपन्देही क्रिकेट संघको आयोजनामा बुधबारदेखि भैरहवामा अन्तरकलेज साई ग्लोबल कप टी२० क्रिकेट प्रतियोगिता हुने भएको छ । सिद्धार्थ रंगशालामा पुस १६ सम्म चल्ने प्रतियोगितामा रूपन्देहीका निजी र सामुदायिक कलेज गरी २० टोलीको सहभागिता रहने संघका सचिव सञ्जय गुरुङले जानकारी गराए । क्रिकेट विकासमा स्कुल र कलेजस्तरका प्रतियोगिताले नयाँ प्रतिभा उत्पादन गर्न महत्त्वपूर्ण भूमिका खेल्ने संघका अध्यक्ष हरिबहादुर थापाले बताए । उनले रूपन्देहीबाट राष्ट्रिय टोलीमा धेरै खेलाडीको स्थान बनाउने गरेकामा अहिले कमी भएकाले विद्यालय र कलेजस्तरबाट अधिक खेलाडी उत्पादन गर्न चाहेको बताए । हरेक कलेजले आफ्नो टोलीमा बढीमा दुई बाहिरी खेलाडी राख्न सक्नेछन् । प्रतियोगितामा साई ग्लोबल एकेडमी (ए) र (बी), काशी नोबल एकेडमी, लुम्बिनी वाणिज्य क्याम्पस, न्यू होराइजन कलेज, लीलाराम न्यौपाने उमावि, लुम्बिनी इञ्जिनियरिङ कलेज, बुटवल मोडल कलेज, सेन्ट जोसेफ कलेज, शान्ति नमूना उमावि, नेपथ्य कलेज, सिद्धार्थ कलेज, लुम्बिनी बुद्धिष्ट विश्वविद्यालय, होराइजन जीबीएस, कालिका उमावि, सीसीटी कलेज, जेसिस उमावि, राममणि क्याम्पस, मुनलाइट उमावि र ग्रीनप्लान्ट उमाविले भाग लिनेछन् । विजेताले ४० हजार र उपविजेताले २० हजार पुरस्कार प्राप्त गर्नेछन् । म्यान अफ द सिरिजले ५ हजार, बेस्ट ब्याटर र बेस्ट बलरले जनही २ हजार ५ सय तथा म्यान अफ द म्याचले १ हजार पाउने संयोजक विजयसिंह ज्ञवालीले बताए । प्रतियोगितालाई साई ग्लोबल एकेडेमीले मुख्य प्रायोजन गर्ने भएको छ ।"
छोटकरी,"उल्भस विजयीलन्डन (एएफपी) जुलेन लोपेटेगुइले उल्भसको व्यवस्थापकीय जिम्मेवारी सम्हालेयता पहिलो खेलमा गिलिङ्घमलाई मंगलबार २० ले हराएर उल्भस इंग्लिस लिग कपको क्वाटरफाइनल पुग्न सफल रह्यो । जितमा खेलको अन्त्यतिर सब्स्टिच्युट राउल जिमिनेज र रायन अइटनुरीले गोल गरेका थिए । उल्भसले गत महिनामात्र सेभिया र स्पेनका पूर्व प्रशिक्षकलाई क्लबको जिम्मेवारी दिएका थिए । इंग्लिस प्रिमियर लिगका पछिल्ला १५ खेलमध्ये एकमात्र विजयी उल्भस रेलिगेसनबाट बच्न संघर्षरत छ । सेन्ट जेम्स पार्कका भएको अर्को खेलमा न्युकासलले प्रिमियर लिग प्रतिद्वन्द्वी बर्नमाउथलाई १० ले हरायो । खेलको निर्णायक गोल चेरिस एडम स्मिथको नाममा आत्मघाती रह्यो । साउथह्याम्पटनले लिंकनलाई २१ ले हरायो भने लेस्टर सिटीले मिल्टन केएनेस डन्सलाई सजिलै ३० ले पराजित गर्यो । साउथह्याम्टनले एक गोलले पछाडि रहेको स्थिति उल्टाएको हो । लेस्टरका योरी टेलेमन्स, आयोज पेरेज र जेमी भार्डीले गोल गरे ।सानु भए सम्मानितकाठमाडौं (कास) संस्कृति पर्यटन तथा नागरिक उड्डयन मन्त्री जीवनराम श्रेष्ठले कीर्तिमानी पर्वतारोही सानु शेर्पाको बुधबार एक कार्यक्रमबीच सम्मान गरेका छन् । नेपाल ओलम्पिक संघका अध्यक्ष तथा नेपाल स्की संघका अध्यक्ष रहेका श्रेष्ठले त्यस अवसरमा पर्वतारोहणलाई खेलकुदसँग जोडेर त्यसलाई अझ विकास र प्रचारप्रसार गर्नुपर्ने बताए । मन्त्री श्रेष्ठले सम्मानका क्रममा आफ्नो एक महिनाको तलबबराबरको रकम प्रदान गरे । सातपल्ट सगरमाथाको सफल आरोहण गरेका ४७ वर्षीय सानुले ८ हजार मिटरभन्दा माथिका सबै १४ हिमाल कीर्तिमान समान दुईपल्ट चढेका छन् । मन्त्री श्रेष्ठले पर्वतारोही सानुको उपलब्धि अद्वितीय रहेको र उनी नेपालका नायक रहेको बताए ।कुँवरवर्तीलाई सिल्ड तिलोत्तमा (कास) कालिका मानवज्ञान माविमा आयोजित दोस्रो कालिका रनिङ सिल्ड खेलकुद तिलोत्तमाको कुँवरवर्ती स्कुलले जितेको छ । प्रतियोगितामा कुँवरवर्तीले १० स्वर्ण, ३ रजत, १ कांस्य पदकसहित सिल्ड उचालेको हो । आयोजक कालिका मानवज्ञान ९ स्वर्ण, ५ रजत, १ कांस्य जित्दै दोस्रो तथा २ स्वर्ण, २ रजत जित्दै एभरेस्ट बोर्डिङ तेस्रो भए । प्रथम, द्वितीय र तृतीय भएका विद्यालयले क्रमशः ५० हजार, ३० हजार र २० हजार रुपैयाँ पुरस्कार पाए । मंगलबार छात्र भलिबलको फाइनलमा कुँवरवर्तीले उजिरसिंह माविलाई ३१ को सेटमा हराएर स्वर्ण जित्यो । न्यु होराइजन बोर्डिङले कालिका मानवज्ञानलाई २० को सेटमा हराएर तेस्रो स्थान हात पार्यो । छात्राको फाइनलमा एभरेष्टले न्यू होराइजनमाथि ३० को सेटमा जित पायो । तेस्रो स्थानको खेलमा दीप बोर्डिङले नवज्योति माविलाई २० सेटमा हरायो । छात्र कबड्डी फाइनलमा आयोजक कालिका मानवज्ञानले शिवपुर माविलाई ११३२८ अंकले हराएर स्वर्ण जित्यो । क्यानन स्कुल तेस्रो भयो ।"

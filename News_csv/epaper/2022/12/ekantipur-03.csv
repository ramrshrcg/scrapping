शीर्षक,विवरण
आखिर कहाँबाट आउँछन् सुकुम्बासी ?,"दुवै आँखा नदेख्ने पर्मेसीले फुटेको ऐना छाम्नुको कारण के होला ? यही दराज छ, अलि महँगो सामान भनेको । कसैले उठाइहाल्छ कि भनेर घरिघरि छाम्छु, उनी भयभीत हुँदै भन्छिन् । पर्मेसी र पति सल्टु मुखिया दुवै दृष्टिविहीन छन् । काठमाडौं महानगरपालिकाले गत सोमबार डोजर लगाउने तरखर गर्दा छाप्रोबाट सामान निकाल्न दृष्टिविहीन दम्पतीलाई कम्ता सास्ती परेन । अन्दाजका भरमा सामान निकाल्दा दराजको सिसै फुट्यो । उनीहरूको छाप्रोभित्रको महँगो वस्तु भनेकै यहीे दराज हो । त्यो पनि कसैले दयाले दिएको ।पर्मेसी पाँच वर्षको उमेरसम्म आँखा देख्थिन्, त्यसपछि ज्योति बिस्तारै कमजोर हुँदै गयो । पछि त फिटिक्कै देख्न नमिल्ने भयो, उनी भन्छिन् । सिरहाको बल्टिया गाउँमा जन्मेहुर्केका पर्मेसीका छिमेकी थिएन सल्टु । उनी जन्मँदै दृष्टिविहीन थिए । ऐलानी जग्गामा बस्दै आएका सल्टु ९ सन्तानमध्येका साइँला हुन् । दृष्टिविहीन, त्यसमा पनि गरिबमाथि गरिने अमानवीय व्यवहार । बुबाआमालाई सास्ती परेका बेला सल्टु १२ वर्षकै कलिलो उमेरमा काठमाडौंमा आए । मागेर पेट पाल्न थाले । आँखा नदेख्नेले अरू के काम गर्न सक्छ र ? उनी भन्छन्, वाग्मतीकै पुलमा बसेर दुई दशकदेखि मागेर पेट पालेको छु । उनी आउँदा वाग्मती पुल पक्की बनिसकेको थिएन । काठको पुल छेउछाउ दिनभर हात पसारेर माग्थे । बेलुका खोलाकै किनारमा सुत्थे । जंगल र झाडी भएको ठाउँमा सल्टुले स्याउलाको बार लगाएर रातमा सुत्न थाले । त्यही छाप्रोमा बस्दाबस्दै पछि पर्मेसीलाई बिहे गरे । वाग्मती किनारको दुर्गन्ध त उनले पचाइसकेका थिए । छाप्रोमा आनन्दले सुत्ने अवसर भने उनीहरूले कहिल्यै पाएनन् । लागूऔषध खाने, मदिरा सेवन गर्ने बदमास केटाकेटी आएर उनीमाथि लुटपाट गर्थे । मागेर जम्मा गरेको पैसा पनि धेरैपटक लुटियो, तर दुःखै भए पनि उनीहरूले मिलेरै जीवन गुजारा गर्दै आएका छन् । सुकुम्बासी टोलमै उनले दुई छोराछोरी जन्माएका थिए । पाँच वर्षको छोरा बिरामी परेर बिते । छोरीलाई भने विदेशी संस्थाले पढाउन लगेको सल्टु बताउँछन् । स्याउलाको छाप्रो देखेर विदेशीले टिनको छानो राखिदिए, त्यसैलाई अहिले बिल्डिङ भनेर प्रचार गर्छन्, गाली गर्छन् । सराप्छन् । तर जसका आँखा छैनन्, जोसँग शिक्षा छैन, जोसँग धन र रोजगारी छैन, अब दुनियाँले सरापे पनि योभन्दा बढी के नै होला र ? पर्मेसी आफैंसँग बोल्छिन् । सुकुम्बासी बस्तीमा डोजर पहिलो पटक आएको होइन । बाबुराम भट्टराई प्रधानमन्त्री भएका बेला राति घेराबन्दी गरेर अचानक डोजर चलाइएको क्षणले यो दम्पतीलाई अहिले पनि तर्साउँछ । त्यतिबेला उनीहरूले एउटा पनि भाँडाकुँडा बाहिर निकाल्न पाएनन् । अहिले महानगरपालिकाले डोजर ल्याउँदा पनि सामान निकालेका थियौं, तर जाने कहाँ ? हाम्रो जग्गा जमिन बताइदेऊ, सरक्कै जान्छौं, पर्मेसी भन्छिन् । थापाथलीको सुकुम्बासी बस्तीमा थरीथरी समुदायका नागरिक छन् । तर, धेरैजसो भने दलित समुदायका छन् । मोरङ जन्मथलो भएकी कमला रणपहेली (माझी) र गोपाल रणपहेली दम्पती तीनपुस्तादेखि सुकुम्बासी छ । घर कहाँ हो भनेर सोध्दा उनीहरूसँग जवाफ छैन । जन्मेहुर्केको गाउँ भने पथरी शनिश्चरे हो । गाउँकै ऐलानी जग्गामा उनीहरूका पुर्खा बिते । उनीहरू २० वर्षदेखि काठमाडौंमा सुकुम्बासी जीवन बिताइरहेका छन् ।०५९ मा प्रेमविवाह गरेका उनीहरूलाई गाउँमा बस्ने वातावरण भएन । लुकेर भाडामा बस्न थाले । तर, आफन्तको हेलाहोचो, समाजको तिरस्कार र बेरोजगारीले काठमाडौं आइपुगे । वाग्मती किनारको छाप्रोमै उनीहरूका दुई छोराछोरी जन्मिए । छोराले पनि कलिलैमा बिहे गरेपछि परिवारको संख्या बढ्दो छ, छाप्रोको आकार उही । सुकुम्बासी बन्न कसको रहर होला र ? कमला भन्छिन्, सुकुम्बासी भनेको गरिब हुनु मात्र होइन, हेला पनि सहन बाध्य हुनु पनि हो । हामीलाई रहरले सुकुम्बासी भएका हुन् भन्नेहरू हो, आएर एक रात यो छाप्रोमा बिताऊ । उमेरले ९० वर्ष टेकेका भोजपुरका बलध्वज राईको जीवनमा पनि कहिल्यै उज्यालो आएन । सुकिलो घरमा बस्ने उनको सपना अपूरै छ । यतिबेला उनलाई दुई थरी प्रश्नले चिमोटिरहेको छ । अर्को आफूलाई माया गर्ने कान्छो छोरा भर्खरै बितेका छन् । यही बेला छाप्रोमा डोजर लागे कहाँ गएर जीउ लुकाउने ? उनको प्रश्नको जवाफ दिने कोही छैन । हुन पनि बस्ती हटाउन महानगरको डोजर आएको दिन उनका कान्छा छोरा अस्पतालमा मृत थिए । उनको अन्त्येष्टि गर्ने कि डोजर रोक्ने ? बूढो ज्यानले सोच्न सकेन । छोरो सम्झेर रोऊँ कि घर सम्झेर, सहारा दिने छोरो दैवले लग्यो, ओत लाग्ने छाप्रो सरकारले खोस्दै छ । अब म कहाँ जाऊँ ? प्रश्नमा घोरिएर उनी बर्बरी रोए । भोजपुरको भिरालो पाखामा माटाको घर थियो उनको । अन्न उब्जनी गर्ने खेतबारी थिएन । दिनभर साहूको गोठालो गरेर बेलुका ४ माना कोदो पाउँथे । त्यही कोदो पनि ढिकीमा कुट्दा भुस निकालेर ३ मानामा झर्थ्यो । अन्न नहुँदा पेटभरि कहिल्यै खान पाइएन, उनी सुनाउँछन् । त्यसैले उनी सहर पसेका हुन् । तर परिस्थितिले किनारामा पुर्यायो, उनीजस्ता नागरिकलाई राज्यले किनाराबाट मूलधारमा ल्याउनुपर्ने हो, उल्टै धकेल्ने नीति लिएको छ । कतै टेको नपाएपछि वाग्मती किनारका छाप्रामा आइपुग्ने थुप्रै छन् । जसमध्ये, सिरहा लहानकी रन्जुदेवी साह पनि हुन् । सानैमा आमाबुबा गुमाएकी उनको बालविवाह भयो । श्रीमान्को नाममा केही जमिन थियो । एक छोरा र छोरी जन्माएपछि श्रीमान्ले अर्को बिहे गरे । उनी घरबाटै लखेटिइन् । पढाइलेखाइ नभएकी रन्जु सुत्केरी अवस्थामै काठमाडौं आइन् । अरूको घरमा काम गर्न थालिन् । भाडा तिरेर डेरा बस्ने उनको हैसियत थिएन । सुकुम्बासी टोलमा उनी सारीले बारेर बस्न थालिन् । म १७ वर्षदेखि यहीं बस्दै आएकी छु, पहिले लोग्नेले निकालिदियो, महानगरले पनि लखेट्दै छ, म कहाँ जाने थाहा छैन, उनी बिलखबन्दमा छिन् । धनुषाकी लक्ष्मी यादवको दुवै खुट्टा छैनन् । सानैदेखि शारीरिक अपांगता भएका उनको उपचार गर्दागर्दै परिवारले धेरै खर्च गरे । आमा रहिनन्, जमिन सकियो । त्यसपछि लक्ष्मीको जीवनसंघर्ष सुरु भयो । शिक्षा र सीप छैन, दुवै खुट्टा छैनन् । अरू उपाय नभएपछि मागेर खान थालिन् । माग्न हरेक दिन लगनखेलको सडक धाउँछिन्, ओत लाग्न थापाथली आउँछिन् । सुकुम्बासी बस्तीमा छाप्रो बनाएर बसेको १८ वर्ष पुग्यो, मेरो पूरै जीवन यहीं किनारमा बित्यो, बुढेसकालमा सहारा दिने ठाउँ छाडेर म कहाँ जाऊँ ? उनको प्रश्न पनि अनुत्तरित छ ।"
उपत्यकाका ३५ सय छाप्रा भत्काउने सूचीमा,"लित छन् । यहाँका १३६ छाप्रामा डोजर चलाउने महानगरको तयारी थियो । तर, काठमाडौं उपत्यकामा मात्रै खोला किनारमा ३५ सय छाप्रा छन्, जो नदी सौन्दर्यकरणका क्रममा भत्काउनुपर्ने सूचीमा छन् । अधिकारसम्पन्न वाग्मती सभ्यता एकीकृत विकास समितिले काठमाडौं उपत्यकाका नदी करिडोरमा सडक, पार्क र ढल व्यवस्थित गर्ने काम गर्दै आएको छ । त्यसक्रममा कतिपय ठाउँमा सुकुम्बासी बस्तीका कारण काम अवरुद्ध रहेको समितिका सदस्य वीरेन्द्र थपलिया बताउँछन् । थापाथलीमा बाबुराम भट्टराई प्रधानमन्त्री हुँदा नै सुकुम्बासी समस्या समाधानको प्रयास भएको थियो तर अहिलेसम्म पनि समस्या उही छ, उनले भने, हामीले करिडोर निर्माण रोकियो, जमिन खाली गरिदेऊ भनेर महानगरपालिकालाई आग्रह गर्यौं, हाम्रो आग्रहमा महानगरले बस्ती हटाउने प्रयास गरेको हो । समितिले परियोजना क्षेत्र र खोला किनारमा रहेका बस्तीमा पुगेर सर्वेक्षण गरेको छ । ती परिवारलाई जमिन खाली गराउनसमेत आग्रह गरिएको छ । समितिले गरेको अध्ययनअनुसार काठमाडौं महानगरपालिकामा मात्रै दुई हजार १७० छाप्रा छन् । त्यस्तै, कागेश्वरी मनोहरा नगरपालिकामा ९०, बुढानीलकण्ठमा १५६, गोदावरी नगरपालिकामा २१५, ललितपुर महानगरपालिकामा १७ र भक्तपुरमा ७७३ गरी ३ हजार ४२१ छाप्रा छन् । समितिले यी सबै बस्ती खाली गराउन सम्बन्धित स्थानीय तहलाई आग्रह गरिरहेको छ भने थापाथलीमा डोजर चलाएपछि अन्यत्र क्रमशः खाली हुने अनुमान छ । राष्ट्रिय भूमि अधिकार मञ्चकी अध्यक्ष सरस्वती सुब्बा कानुनबमोजिम सुकुम्बासीहरूमाथि डोजर चलाउन नमिल्ने बताउँछन् । संविधानले हरेक नागरिकलाई आवासको हक दिएको छ, उनीहरू सुकुम्बासी नै होइनन् भनिएको छ, हो कि होइन ? छानबिन भएको छैन, उनले भनिन्, पहिले छानबिन हुनुपर्छ । जोसँग जमिन छ, घर छ, उनीहरूलाई आफ्नो ठाउँमा जाने समय दिइनुपर्छ । नहुनेलाई विकल्प दिएपछि मात्रै हटाउन मिल्छ ।"
वडाध्यक्षले रकम नतिरेको भन्दै कार्यालयमा तालाबन्दी,"सिन्धुली (कास) वैशाखमा सम्पन्न स्थानीय तहको निर्वाचनमा गरेको खर्च वडाध्यक्षले नतिरेको भन्दै सिन्धुलीको दुधौली नगरपालिका१ को वडा कार्यालयमा पीडितहरूले शुक्रबार तालाबन्दी गरेका छन् । निर्वाचनअघि प्रचार र खाना खर्चको १० लाख रुपैयाँ वडाध्यक्ष जयबहादुर पौडेलले नतिरेको भन्दै तालाबन्दी गरिएको हो । निर्वाचनका बेला भएको खर्च पटकपटक माग गर्दासमेत वडाध्यक्ष पौडेलले बेवास्ता गरेकाले तालाबन्दी गर्न बाध्य भएको पीडितहरूले बताएका छन् । नेत्र तिमल्सेनासहितका १५ पीडितले तालाबन्दी गरेका हुन् । वडाध्यक्ष पौडेल कांग्रेसबाट निर्वाचित भएका हुन् भने रकम भुक्तानी माग्ने पनि कांग्रेस कार्यकर्ताहरू नै रहेका छन् । चुनाव प्रचार क्रममा खाना, खाजालगायत खर्च र पसलमा बाँकी रहेको १० लाखको हाराहारी रकम वडाध्यक्ष पौडेलले ६ महिना बित्न लाग्दासमेत नफर्स्याएकाले तालाबन्दी गर्नुपरेको पीडित तिमल्सेनाले बताए । इलाका प्रहरी कार्यालय डकाहामा समेत उनीहरूले रकम भुक्तानीका लागि निवेदन दर्ता गराएका छन् । वडाध्यक्ष पौडेलले चुनावमा खर्च भएको १५ लाख रुपैयाँ यसअघि नै भुक्तानी गरिसकेको दाबी गरे । चुनावमा आर्थिक समिति बनाएर त्यसको संयोजक कमल अधिकारीलाई रकम दिएको भन्दै उनले भुक्तानी नगरेर अपचलन गरेको हुन सक्ने शंका गरे । अधिकारी भुक्तानी गर्नुको साटो भाग्दै हिँडेको वडाध्यक्ष पौडेलले आरोप लगाए ।"
मुख्यमन्त्रीको हस्तक्षेपले सवारी ट्रायलमा अंक प्रणाली फेरि रोकियो,"(काठमाडौं)  वाग्मती प्रदेश मुख्यमन्त्री कार्यालयले सवारी ट्रायलमा ७० अंक ल्याए पास हुने प्रणाली कार्यान्वयनमा पुनः रोक लगाएको छ । मुख्यमन्त्री कार्यालयको पटकपटकको हस्तक्षेपका कारण उक्त प्रणाली लागू हुन सकेको छैन । वाग्मती प्रदेश श्रम, रोजगार तथा यातायात मन्त्रालयले सवारी अनुमतिपत्रसम्बन्धी नयाँ प्रणाली आइतबारदेखि लागू गर्ने तयारी पूरा भइसकेका बेला मुख्यमन्त्री कार्यालयले शुक्रबार पत्र पठाएर यसलाई तत्काल लागू नगर्न भनेको छ । प्रदेश यातायात मन्त्रालयले अंक प्रणाली लागू गर्न निर्देशन जारी गरेलगत्तै मुख्यमन्त्री राजेन्द्र पाण्डेले राजधानीमा लाइसेन्सको परीक्षा सञ्चालन गर्ने चारवटा यातायात कार्यालय प्रमुखलाई जावलाखेलस्थित सुशासन कार्यालयमा बोलाएर शुक्रबार अंक प्रणाली लागू नगर्न भनेका थिए । मन्त्रालयले भने सातबुँदे निर्देशनसहितको पत्र पठाएर यातायात कार्यालयलाई अंक प्रणाली मिलाउन भनेको भोलिपल्ट मुख्यमन्त्री कार्यालयले रोक्ने निर्देशन दिएको हो । मुख्यमन्त्री पाण्डेलाई भेट्न लाइसेन्सको परीक्षा सञ्चालन गर्दै आएको यातायात कार्यालय चाबहिल कार्यालयका प्रमुख विष्णुप्रसाद भट्टराई, ठूलोभर्याङका सञ्जय थापा, एकान्तकुनाका राजकुमार कपाली र राधेराधेका शिवकुमार निरौला जावलाखेल गएका थिए । मुख्यमन्त्री कार्यालयबाट तारन्तार फोन आएपछि हामी जानैपर्यो, छलफलमा सहभागी एक कार्यालय प्रमुखले भने, कसको कुरा मान्ने ? बीचमा पर्यौं । मुख्यमन्त्रीले तत्काल अंक प्रणाली लागू नगर्ने भनेपछि आफूहरूले मान्नैपर्ने अवस्था सिर्जना भएको उनले बताए । उक्त प्रणाली लागू गर्न तयारी पूरा नभएको भन्दै कार्यालय प्रमुखलाई मुख्यमन्त्री पाण्डेले रोक्न निर्देशन दिएका थिए । मुख्यमन्त्री कार्यालयका प्रमुख सचिव मुकुन्द निरौलाले भने चारवटा कार्यालय प्रमुखले माइन्युट नै गरेर तत्काल अंक प्रणाली लागू गर्न नसक्ने जानकारी गराएको दाबी गरे । तर मुख्यमन्त्रीलाई भेटेका एक कार्यालय प्रमुखले भने आफूहरूले लिखित रूपमा कुनै सुझाव नदिएको बताए । मुख्यमन्त्री पाण्डेले कार्यालय प्रमुखलाई भेटेको जानकारी पाएपछि प्रदेश यातायातमन्त्री घनश्याम दाहालले पनि उनीहरूलाई शुक्रबार सोह्रखुट्टेको एक होटलमा बोलाएर अंक प्रणाली लागू गर्ने कि नगर्ने भनी प्रश्न गरेका थिए । विभागीय मन्त्री र सचिवलाई बाइपास गरेकामा पनि मन्त्री दाहाल र यातायात सचिव सुरेश राउतले कार्यालय प्रमुखलाई सचेत गराएका थिए । कार्यालय प्रमुखहरूले भने आफूहरू चेपुवामा परेको जवाफ दिएको छलफलमा सहभागी एक अधिकारीले गुनासो गरे । ट्रायल सेन्टर सञ्चालकको दबाबका कारण मुख्यमन्त्री पाण्डेले लाइसेन्स परीक्षा लिने कार्यालयका प्रमुखलाई बोलाएर अंक प्रणाली तत्काल लागू नगर्न निर्देशन दिएको स्रोतको दाबी छ । ट्रायल सेन्टरले आफूखुसी सेवाग्राहीबाट आर्थिक लाभ लिइरहेकाले नयाँ प्रणाली लागू गर्न अटेर गरेको प्रदेश यातायात मन्त्रालयका अधिकारी बताउँछन् । मुख्यमन्त्री कार्यालयको अवरोध भने यो दोस्रो पटक हो । गत असोज २ मा अंक प्रणाली लागू गर्न भक्तपुरको राधेराधेस्थित यातायात कार्यालयमा उद्घाटनको तयारी सकिएपछि मुख्यमन्त्री कार्यालयले पत्र पठाएर रोकेको थियो । यस पटक पनि प्रदेश यातायातमन्त्री दाहालले आइतबार चाबहिल यातायात कार्यालयमा अंक प्रणाली उद्घाटन गर्ने कार्यक्रम तय गरेका थिए । दुई दिनअघि मुख्यमन्त्री कार्यालयले प्रदेश यातायात मन्त्रालयलाई पत्र पठाएर सवारी ट्रायलसम्बन्धी कार्यविधि तत्काल लागू नगर्न निर्देशन दिएको हो । यातायातमन्त्री अंक प्रणाली उद्घाटन गर्न काठमाडौं आइसकेका छन् । अंक प्रणाली प्रदेश १, गण्डकी र मधेस प्रदेशमा लागू भइसकेको छ । बाँकी स्थानमा तयारी गरिएको छ । तर वाग्मतीमा भने मुख्यमन्त्री कार्यालयले नै रोक्दै आएको छ । पाँच महिनाअघि प्रदेशका सबै यातायात कार्यालयमा प्रदेश यातायातमन्त्रीस्तरीय बैठकले अंक प्रणाली लागू गर्ने निर्णय गरेको थियो । निर्देशिका जारी भएको करिब दुई वर्षपछि लाइसेन्समा अंक प्रणाली लागू गर्न खोज्दा पनि मुख्यमन्त्री कार्यालयले पटकपटक अवरोध गर्नुले ट्रायल सेन्टरसँगको मिलेमतो रहेको स्रोतको दाबी छ । मुख्यमन्त्री पाण्डेको प्रतिक्रिया राख्न खोज्दा उनको मोबाइल उठेन । मोबाइल नम्बरमा म्यासेज गर्दा पनि उनी सम्पर्कमा आउन चाहेनन् । प्रदेश यातायात मन्त्रालयले ट्रायल परीक्षामा सामान्य गल्ती भए अनुत्तीर्ण हुने अहिलेको प्रणालीमा सुधार ल्याउन कार्यविधि लागू गर्ने जानकारीसहितको परिपत्र बिहीबार वाग्मती प्रदेशका सबै यातायात कार्यालयलाई गराइसकेको थियो । मुख्यमन्त्री कार्यालयको असहमतिका कारण अढाई महिनादेखि रोकिएको सवारी लाइसेन्सको ट्रायल किन रोकियो ? प्रस्ट जानकारी भने मुख्यमन्त्री कार्यालयले मन्त्रालयलाई दिएको छैन । मुख्यमन्त्री कार्यालयले पठाएको पत्रमा कर्मचारीलाई अभिमुखीकरण नगराइएको, आवश्यक पूर्वाधार तयार नगरेको, कोटा व्यवस्था नभएको, सेवाग्राहीलाई सुसूचित गर्ने काम नभएको र ट्रायल सेन्टरसँग समन्वय नगरेको उल्लेख छ । मुख्यमन्त्री कार्यालयका प्रमुख सचिव निरौलाले पनि लाइसेन्सको परीक्षा सञ्चालन गर्ने कार्यालयहरूकै अनुरोधमा तत्कालका लागि अंक प्रणाली रोकिएको दाबी गरे । मुख्य कुरा तयारी पूरा नभएरै हो । अरू केही होइन, उनले भने । लाइसेन्सको लिखित परीक्षामा भने हाल ५० अंक प्राप्त गरे हुनेमा प्रणाली लागू भएपछि ६० ल्याउनुपर्ने प्रावधान राखिएको छ । अहिले ट्रायल दिनेले पूर्णांक १०० अंक नै ल्याउनुपर्ने व्यवस्थालाई सहज बनाइएको यातायात मन्त्रालयका प्रवक्ता तथा उपसचिव हरिहर पोखरेलले बताए ।"
नेपाल उद्योग परिसंघको बजेट वाच,"काठमाडौं (कास) नेपाल उद्योग परिसंघ (सीएनआई) ले चालु आर्थिक वर्षको बजेटको कार्यान्वयनका लागि सार्वजनिकनिजी क्षेत्र संवादका रूपमा बजेट वाच कार्यक्रम सुरु गरेको छ । परिसंघले पर्यटन, कर प्रणाली, उद्योग, लगानी, ऊर्जा, पूर्वाधार, कृषि स्वदेशी उत्पादन र निर्यात प्रवर्द्धन, नवउद्यम, नवप्रवर्तन र सूचना प्रविधिलाई समेटेर बजेट कार्यान्वयन योजना सार्वजनिक गरेको छ ।बजेटमा बर्सेनि उल्लेख हुने तर कार्यान्वयन नहुने समस्याकै कारण बजेट वाच सुरु गरिएको परिसंघ अध्यक्ष विष्णुकुमार अग्रवालले बताए । बजेटले स्वदेशी उद्योग र मेक इन नेपाललाई उच्च प्राथमिकतामा राखेको छ, कार्यान्वयनमा धेरै समस्या देखिएका छन्, उनले भने, यसका लागि मन्त्रालयगत समन्वयमा कमी देखिएको छ । बजेटमा निर्यातमा ८ प्रतिशतसम्म नगद अनुदान दिने व्यवस्था गरेको छ, जसले गर्दा सिमेन्ट निर्यात सुरु भइसक्यो । बजेटमा समावेश भएका विषयको पूर्ण कार्यान्वयन गर्दै मुलुकलाई औद्योगिकीकरणमा लैजानुपर्ने आवश्यकता रहेको समेत उनले सुनाए । प्रत्येक महिना गरिने बजेट वाच आठ शीर्षकमध्ये पहिलो पटक नवउद्यम, नवप्रवर्तन र सूचना प्रविधिबारे बजेटमा गरिएको व्यवस्था, हालको अवस्थाबारे छलफल गरियो । अर्थतन्त्र खराब स्थितिमा नरहेको तर सजग हुनुपर्ने सरकारका मुख्य सचिव शंकरदास बैरागीले बताए । अहिले हाम्रो अर्थतन्त्र सहज अवस्थामा छैन, अप्ठ्यारोमा छ, उनले भने, सरकार पनि यसबारे जानकार छ । अरूको रे भन्ने पक्षमा नलागौं । आत्तिनुपर्ने अवस्था भने छैन । अर्थतन्त्र सुधारका लागि आत्मविश्वाससाथ अघि बढ्नुपर्नेमा उनको जोड छ । उद्योग क्षेत्रको विकास नभएसम्म देशको विकास हुँदैन भन्नेमा सरकार सजग रहेको बैरागीको भनाइ छ । पुँजीगत खर्चको अंश अपेक्षाकृत रूपमा हुन नसकिरहेको भन्दै पुँजीगत खर्च बढाउनेतर्फ ध्यान दिनसमेत उनले आग्रह गरे । नीतिगत सुधार गर्न कहाँ हस्तक्षेप गर्नुपर्छ, त्यहाँ निजी क्षेत्रबाट सुझावको अपेक्षा गरेका छौं, उनले भने, सरकारले लिएका योजना तथा कार्यक्रम सुधार सही दिशामा छ कि छैन, इमानदारीसाथ हेर्नुपर्छ । सूचना प्रविधि ऐन संशोधनका लागि काम सुरु गरिसकिएको सञ्चार तथा सूचना प्रविधि मन्त्रालयका सचिव डा वैकुण्ठ अर्यालले बताए । बजेटमा सम्बद्ध निकाय तोकिए पनि स्वामित्व लिनेमा पनि कमजोरी रहेको उनले प्रस्ट्याए । सूचना प्रविधि उद्योगका लागि आवश्यक पूर्वाधार बनाउनतर्फ सरकार लाग्ने उनको भनाइ छ । आर्थिक वर्ष ०७१७२ देखि नै स्टार्टअप र सूचना प्रविधिका लागि बजेट छुट्याइने गरे पनि कार्यान्वयन हुन नसकेको उनले बताइन् । बजेटमा बर्सेनि सम्बोधन हुने गरे पनि अहिलेसम्म स्टार्टअपको परिभाषाबारे नै स्पष्ट भएको छैन, उनले भने, राष्ट्रिय योजना आयोगले स्टार्टअपसम्बन्धी निवेदन माग्दासमेत गाईभैंसी पालनको चाहियो भन्ने गरेको छ ।"
लामिछानेको नागरिकता विवादमा प्रहरी अनुसन्धान,"(काठमाडौं)  राष्ट्रिय स्वतन्त्र पार्टी (रास्वपा) का अध्यक्ष तथा चितवन२ बाट प्रतिनिधिसभा सदस्यमा निर्वाचित रवि लामिछानेले प्रयोग गर्दै आएको नेपाली नागरिकता प्रमाणपत्रमाथि प्रहरीले अनुसन्धान अघि बढाएको छ । लामिछानेले विदेशी नागरिकता परित्याग गरेपछि विधिवत् रूपमा नेपाली नागरिकता नलिई पहिल्यै निष्क्रिय भइसकेको नागरिकता प्रयोग गरेको उजुरी परेपछि काठमाडौं प्रहरी परिसरले अनुसन्धान थालेको हो ।लामिछानेको नागरिकता विवादसम्बन्धी विषयलाई लिएर केही साताअघि गृह मन्त्रालयमा उजुरी परेको थियो । त्यसपछि गृहले उजुरीबारे छानबिन गर्न जिल्ला प्रशासन कार्यालय काठमाडौंमा पत्र पठाएको थियो । त्यही उजुरीमाथि अनुसन्धान गर्न प्रशासनले बिहीबार काठमाडौं परिसरलाई निर्देशन दिएको हो । लामिछानेले आफूले सन् २०१४ मा अमेरिकी नागरिकता लिएको र सन् २०१८ मा अमेरिकी नागरिकता त्यागेको जिकिर गर्दै आएका छन् ।विदेशी नागरिकता त्यागेपछि नेपाली नागरिकता पाउन कानुनी प्रक्रिया नअपनाई लामिछानेले पुरानै नागरिकता प्रयोग गरेको र उनी नेपाली नागरिक भइनसकेको भन्दै उम्मेदवारी बदरको मागसहित निर्वाचन आयोगमा पनि उजुरी परेको थियो । तर, आयोगले उजुरीमा माग गरिएअनुसार उम्मेदवारी रद्द गरेन । लामिछाने चितवन२ बाट विजयी भइसकेका छन् । त्यसअघि पुरानै नागरिकताका आधारमा उनले आफू सभापति रहेको पार्टी निर्वाचन आयोगमा दर्ता गरेका थिए । काठमाडौं प्रहरी परिसरका एसपी दिनेश मैनालीले लामिछानेको नागरिकतासम्बन्धी विषयमा अनुसन्धान सुरु भएको बताए । जिल्ला प्रशासन कार्यालय काठमाडौंले पठाएको पत्रमा उल्लेखित विषयउपर अनुसन्धान सुरु भएको छ, एसपी मैनालीले भने, बाँकी विषयबारे अनुसन्धानले पूर्णता पाएपछि मात्रै भन्न सकिन्छ ।प्रहरीले लामिछानेले काठमाडौं प्रशासनबाट लिएको नागरिकता, विदेशी नागरिकता प्राप्त गर्नुअघि परित्यागका लागि दिएको निवेदन, त्यसपछि पुनः विदेशी नागरिकता त्याग गर्न अपनाएको प्रक्रिया र त्यसपछिको समग्र अवस्थाबारे अनुसन्धान हुने जनाएको छ । नागरिकता विवाद सतहमा आएपछि लामिछानेले निर्वाचनअघि कान्तिपुरसँगको कुराकानीमा २०५० सालमा आफूले लिएको नागरिकता नै उम्मेदवारी दर्ताका क्रममा पेस गरेको, अमेरिकी नागरिकता परित्याग गरेपछि पुरानै नागरिकता प्रयोग गरेको र नेपालको नागरिकता पुनः प्राप्त गर्ने कानुनी प्रक्रियामा नगएको बताएका थिए । अमेरिकाको नागरिकता फिर्ता गरेपछि र अध्यागमनसँगको समस्या समाधान भएपछि अरू प्रक्रियामा गइएन, उनले भनेका थिए, त्यसपछि कतै पनि प्रश्न उठेन ।नागरिकता ऐन र नियमावली ०६३ अनुसार विदेशी नागरिकता त्याग गरेपछि नेपाली नागरिकता प्राप्त गर्नका लागि पहिले नागरिकता लिएको जिल्ला प्रशासन कार्यालयमा निवेदन दिनुपर्छ । त्यसपछि मात्रै प्रशासनले पुरानो नागरिकता ब्युँताउन कारबाही अघि बढाउँछ । प्रशासनमा त्यसको लगत सुरक्षित भएपछि मात्रै पहिलेको नागरिकता ब्युँतिने व्यवस्था छ । लामिछानेले नागरिकता पुनः प्राप्तिका लागि निवेदन दिएनदिएको बारे केही खुलाएका छैनन् तर आफ्नो नागरिकता विवाद सन् २०१८ मै सल्टिएको दाबी गरेका छन् ।नेपाल नागरिकता ऐन ०६३ को दफा १० (१) मा कुनै नेपाली नागरिकले विदेशी नागरिकता लिएमा नेपालको नागरिकता स्वतः रद्द हुने उल्लेख छ । नेपाल नागरिकता नियमावली ०६३ ले विदेशी नागरिकता लिएर नेपालको नागरिकता त्याग गर्नेबारे नेपालका निकायलाई जानकारी दिनुपर्ने व्यवस्था गरेको छ । जसमा नेपालको नागरिकता त्याग्न चाहेमा निज नेपालभित्र बसेको भए सम्बन्धित प्रमुख जिल्ला अधिकारीसमक्ष र विदेशमा बसेको भए सम्बन्धित नेपाली राजदूत वा नेपाली नियोग प्रमुख वा महावाणिज्यदूत वा वाणिज्यदूतसमक्ष नेपाली नागरिकताको प्रमाणपत्रको सक्कल प्रति संलग्न गरी सूचना दिनुपर्ने र सूचना प्राप्त भएको ७ दिनभित्र नेपाली कूटनीतिक नियोगले परराष्ट्र मन्त्रालयमा लेखिपठाउनुपर्ने र नागरिकता खारेजीको प्रक्रिया थाल्ने उल्लेख छ । नागरिकता खारेजीको सूचना अभिलेख गर्नुपर्ने व्यवस्था छ ।नेपाल नागरिकता ऐन ०६३ को दफा ११ मा विदेशी नागरिकता त्याग गरेर पुनः नेपाली नागरिकता कायम हुनका लागि पूरा गर्नुपर्ने प्रक्रियासम्बन्धी व्यवस्था गरेको छ । जसमा भनिएको छ, कुनै नेपाली नागरिकले विदेशी मुलुकको नागरिकता प्राप्त गरेपछि पुनः नेपालमा आई बसोबास गरेको र विदेशी मुलुकको नागरिकता त्यागेको निस्सा तोकिएको अधिकारीलाई दिएमा त्यस्तो निस्सा दर्ता भएको मितिदेखि निजको नेपाली नागरिकता पुनः कायम हुनेछ ।नेपाली नागरिकता पुनः प्राप्त गर्ने थप कार्यविधि नेपाल नागरिकता नियमावली ०६३ मा छ । नियमावलीको नियम ११ (१) मा नेपालको नागरिकता त्यागी विदेश गएको कुनै व्यक्तिले पुनः नेपाली नागरिकता प्राप्त गर्न चाहेमा विदेशको नागरिकता त्यागेको निस्सासहित निजलाई पहिले नागरिकताको प्रमाणपत्र प्रदान गर्ने मन्त्रालय वा सम्बन्धित जिल्ला प्रशासन कार्यालयसमक्ष अनुसूची ११ बमोजिमको ढाँचामा निवेदन दिनुपर्ने भनिएको छ । पुनः नेपाली नागरिकता पाऊँ भनेर निवेदन परेपछि सम्बन्धित अधिकारीले नयाँ नागरिकता प्रमाणपत्र जारी गर्ने व्यवस्था उपनियम २ मा छ ।"
नेदरल्यान्ड्स हराउन अमेरिकी योजना,"दोहा (एपी) ग्रेग बेरहाल्टरलाई डच फुटबलबारे सबथोक थाहा छ । आजभन्दा २८ वर्षअघि उनले नेदरल्यान्ड्समा व्यावसायिक फुटबल खेल्न सुरु गरेका थिए । त्यहाँ रहेका बेला उनले फुटबलबारे जे जति सिके, त्यो सबै अमेरिकी टिमका लागि पोखेका छन् । त्यही अमेरिकाले विश्वकप २०२२ मा शनिबार नेदरल्यान्ड्सको सामना गर्नेछ । यो हुनेछ प्रतियोगिताको क्वाटरफाइनल प्रवेशका लागि भिडन्त । सन् २००२ यता अमेरिका क्वाटरफाइनल पुग्न सकेको छैन । सन् २०१० मा अमेरिका घानासँग अतिरिक्त समयमा पराजित हुँदै अन्तिम १६ बाट बाहिरिएको थियो । सन् २०१४ मा यही चरणमा अमेरिकी टिम बेल्जियमसँग पराजित भयो । सन् २०१८ मा त अमेरिकाले त्यति पनि गर्न सकेन । बेरहाल्टर भन्छन्, हामी त्यहीं छौं, जहाँका लागि हामी योग्य छौं । त्यसैले अगाडि बढ्न चाहन्छौं । अब हाम्रो लक्ष्य डच टिम जत्तिको बलियो प्रतिद्वन्द्वीको सामना गर्ने हो र त्यसका लागि योजना बुनिरहेका छौं ।त्यतिमात्र होइन, उनी नेदरल्यान्ड्सलाई हराउने उपाय निकालिरहेका छन् । अमेरिकाले अहिलेसम्म नेदरल्यान्ड्सको पाँचपल्ट सामना गरेको छ । ती सबै मैत्रीपूर्ण खेल रहेका छन् । त्यसमध्ये सन् १९९८ मा घरमै पराजित रह्यो भने सन् २००४ र २०१० मा एमस्ट्रर्डममा पनि हारको सामना गरेको थियो । सन् २०१५ मा एमस्ट्रर्डममा एरिना भएको खेलमा भने नेदरल्यान्ड्समाथि ४३ को प्रसिद्ध जित निकालेको थियो, जसमा ८८ औं मिनेटमा डानी विलियम्सले बराबरी गोल गरेका थिए । त्यसको ९६ सेकेन्डपछि बबी उडले विजयी गोल गरे । त्यसो त बेरहाल्टर मात्र होइनन्, अमेरिकी टिममा डच फुटबलको अनुभव बटुलेका अन्य छन् । जस्तो, राइट ब्याक सर्जिनो डेस्ट । उनी नेदरल्यान्ड्समै हुर्केका हुन् । उनकी आमा डच हुन् भने बुवा अमेरिकी । अयाक्समा फुटबल सिकेका डेस्टले पछि अमेरिकाका लागि खेल्ने निर्णय गरे । उनी भन्छन्, म त्यस्तो देशविरुद्ध खेल्न गइरहेको छु, जहाँ म जन्मेका थिएँ, त्यसैले यो निकै रोमाञ्चक हुनेछ ।उनी थप्छन्, म नेदरल्यान्ड्स टिममा भएका सबैलाई राम्रैसँग चिन्छु । अमेरिकाले यसपल्टको विश्वकपमा वेल्स र इंग्ल्यान्डविरुद्ध बराबरी खेल्दै विश्वकप यात्रा सुरु गरेको थिए । त्यसपछि इरानलाई १० ले पराजित गरेको थियो क्रिस्टियन पुलिसिचको गोलले । सन् १९७४, १९७८ र २०१० को विश्वकपको फाइनल खेलेको डच टिम सन् २०१८ मा रुसमा भएको प्रतियोगितामा भने छनोट पनि हुन सकेन् । उसले यसपल्ट सेनेगललाई सुरुमा २० ले हराएको थियो । त्यसपछि इक्वेडरसँग ११ को बराबरी खेलेको नेदरल्यान्ड्सले समूह ए को आफ्नो अन्तिम लिग खेलमा आयोजक कतारलाई २० ले पन्छाइएको थियो । डच टिम प्रशिक्षक लुइस भान गालको नेतृत्वमा खेलिरहेको छ । उनी ७१ वर्षका भए । त्यस अर्थमा उनी प्रतियोगिताकै सर्वाधिक पाका प्रशिक्षक । उनको नेतृत्वमा डच टिमले तेस्रोपल्ट विश्वकप खेलिरहेको छ । त्यसमध्ये सन् २०१४ मा नेदरल्यान्ड्स तेस्रो स्थानमा रहेको थियो । अहिले यो टिम लयमा छ । नेदरल्यान्ड्स १८ खेलको अपराजित यात्रामा छ । भान गाल भन्छन्, कसैले अन्तिम १६ वा क्वाटरफाइनल पुग्नु नै ठूलो भन्न सक्छ । तर यो ठीक होइन, यो ठीक ढंगले विश्वकप खेल्ने शैली पनि होइन । ठीक शैली त आफू विश्वकप जित्न सक्ने, विश्व च्याम्पियन हुनसक्ने हुनुपर्छ । मुख्य खेलाडी तथा मिडफिल्डर फ्रान्क डे जोङ भन्छन्, अहिले हाम्रो टिम निकै राम्रो छ । हामी वास्तवमै कति बलियो छौं भनेर यसअगाडि पनि प्रमाणित गरिसकेका छौं ।"
कोरिया १२ वर्षपछि दोस्रो चरणमा,"जापानले स्पेनलाई हरायोपहिलो खेलमै जर्मनीलाई २१ ले पराजित गरेर कतारमा सनसनी मच्चाएको जापानले अर्को बलियो टिम स्पेनलाई उही स्कोरमा हराएर समूह ई विजेता भयो ।समूहको अन्तिम खेलमा अप्रत्यासित हार बेहोरेको स्पेन पनि समूहमा उपविजेता हुँदै नकआउट चरणमा प्रवेश गर्यो । यही समूहको अल बायत रंगशालामा भएको रोमाञ्चक खेलमा जर्मनीले कोस्टारिकामाथि ४२ को जित निकाल्दै स्पेन समान ४ अंक बनायो । तर, राम्रो गोल अन्तरका आधारमा स्पेन अगाडि रहँदै अन्तिम १६ मा प्रवेश गर्यो । लुइस इनरिकेको टिमले क्वाटरफाइनल प्रवेशका लागि समूह एफ विजेता मोरक्कोविरुद्ध प्रतिस्पर्धा गर्नेछ । जापानले चार वर्षअघिको उपविजेता क्रोएसियाको सामना गर्नेछ ।दोस्रो हाफमा ५ गोल सम्भव भएको खेलमा कोस्टारिकाविरुद्ध जित हात पारेको जर्मनीका लागि कतार संस्करणको पहिलो खेलमा जापानसँग बेहोरेको २१ को हार निकै महँगो साबित भयो । चारपल्टको च्याम्पियन जर्मनीले स्पेनसँग गोलरहित खेलेको थियो । कोस्टारिकासँग निकालेको ७० को जित स्पेनलाई नकआउट पुर्याउने आधार बन्यो । दोस्रो खेलमा जापानलाई १० ले हराएको कोस्टारिकाले समूहको अन्तिम खेल जितेको भए जर्मनीसँगै स्पेनको चुनौती पनि समूह चरणमै समाप्त हुने थियो । तर, कोस्टारिकाले लिएको २१ को अग्रता जोगाउन सकेन । दोस्रो हाफमा आक्रमक रूप लिएको जर्मनीलाई रोक्न सकेन । तथापि जर्मनीको जित अर्को खेलमा जापानको सफलतासँगै सान्त्वनामै सीमित भयो । ब्राजिलमा सन् २०१४ मा भएको विश्वकपको ट्रफी उचालेको जर्मनी लगातार दोस्रोपल्ट समूह चरणबाटै बाहिरिएको हो ।खलिफामा अल्भारो मोराटाको गोलमा स्पेनले ११ औं मिनेटमा अग्रता लिएको थियो । तर, रित्सु डोआनले ४८ औं मिनेटमा बराबरी गरे भने आओ तानाकाले ५१ औं मिनेटमा गोल गर्दै जापानलाई जित दिलाउँदै लगातार दोस्रोपल्ट नकआउट चरणमा पुर्याए । बराबरी नतिजामा जापानको कतार बसाइ सकिने स्थिति थियो भने त्यसले जर्मनीलाई नकआउटमा पुर्याउने थियो । तर, बल पोजेसनमा हाबी भए पनि स्पेन दोस्रो गोलको खोजीमै रोकियो र जापानले पाएका थोरै अवसर उपयोग गर्दै आफैंले कोरेको भाग्यको साथ लियो ।अल बायतमा सेर्गे जिनाब्रीको गोलमा १० औं मिनेटमै जर्मनी अगाडि बढ्यो । यात्सिन तेजेडाले ५८ मिनेटमा गोल गर्दै कोस्टारिकालाई बराबरीमा पुर्याए । बल रोक्ने प्रयासमा जर्मन गोलकिपर म्यानुयल नोयले आफ्नै पोस्टमा गोल गरेपछि ७० औं मिनेटमा कोस्टारिकाले २१ को अग्रता लिएको थियो । काई हार्भटेजले ७३ र ८५ तथा निकोलस फुलक्रुगले ८९ औं मिनेटमा गोल गरेपछि जर्मनीले ४२ को जित निकाल्यो । तर, त्यो जित अन्तर जर्मनीलाई अन्तिम १६ मा पुर्याउन पर्याप्त भएन ।"
नामिबियासँग रद्द,"काठमाडौं (कास) नेपाल र नामिबियाबीच विश्वकप लिग २ को खेल रद्द भएको छ । १ सय ९८ रनको लक्ष्य पाएको नामिबियाको इनिङ्स सुरु भएलगत्तै वर्षा भएपछि थप खेल हुन सकेन । नामिबियाले पहिलो ओभरको ४ बल खेल्दै ४ रन बनाएपछि वर्षा भएको थियो । वर्षा रोकिए पनि मैदान भिजेका कारण खेल अवरुद्ध भएको हो । दुवै टोलीले ११ अंक पाएका छन् । नेपाल २१ खेलमा १८ अंकसहित सात राष्ट्र सहभागी लिग २ को अंकतालिकामा छैटौं स्थानमा यथावत छ । नामिबिया २८ खेलमा ३३ अंकसहित चौथो स्थानमा छ । ओमान ४४, स्कटल्यान्ड ४२, अमेरिका ३५ अंकसहित पहिलो चार स्थानमा छ । यूएई २७ अंकसहित पाँचौं स्थानमा छ । लिग २ को शीर्ष तीन टोली सिधै विश्वकप छनोटमा पुग्नेछन् भने शीर्ष पाँच टोलीले एकदिवसीय अन्तर्राष्ट्रिय मान्यता कायम राख्ने छन् । यसअघि पूर्वकप्तान ज्ञानेन्द्र मल्लले ७५ रनको सानदार इनिङ्स खेले पनि नेपालले नामिबियालाई मध्यम लक्ष्य दिन सकेको थियो । नामिबियाले टस जितेपछि ब्याटिङ गर्न आएको नेपाल ४९५ ओभरमा १ सय ९७ रन बनाई अलआउट भयो । ज्ञानेन्द्रले विन्डहोकको युनाइटेड क्रिकेट क्लब मैदानमा एकदिवसीय अन्तर्राष्ट्रियमा आफ्नो उच्च स्कोर बनाए । गत महिना यूएईसँग घरेलु शृंखलाको अन्तिम खेलमा ६४ रन बनाउनु एकदिवसीय अन्तर्राष्ट्रियमा उनको उच्च स्कोर थियो ।ज्ञानेन्द्रले ९४ बलको इनिङ्समा ७ चौका र २ छक्का प्रहार गरे । अर्जुन साउद र आसिफ शेखले पहिलो १० ओभरमा ३१ रन जोडेका थिए । अर्जुन १० औं ओभरको दोस्रो अन्तिम बलमा ४२ बलमा १८ रन बनाई बर्नान्ड स्कोल्ट्जको बलमा बोल्ड भए । अर्का ओपनर आसिफले ४६ बलमा २ चौकासहित २० रन बनाए ।कप्तान रोहित पौडेल १० रनमै आउट भए । ज्ञानेन्द्रले आरिफ शेखसँग चौथो विकेटमा ६७ रनको साझेदारी गरे । आरिफले ४१ बलमा २ चौकासहित २१ रन बनाए । लिग २ मा दीपेन्द्रसिंह ऐरीको निराशाजनक प्रदर्शन निरन्तर रह्यो । कुशल भुर्तेलले १२ बलमा १ छक्कासहित १३, गुलशन झाले १८ बलमा २ छक्कासहित १८ रन बनाए । सोमपाल कामी १० रन बनाई आउट भए । नामिबियाका तान्गेनी लुन्गामेनीले ३ र कार्ल ब्रिकेनस्टोकले २ विकेट लिए ।"
ड्यानका नेपाल यादहरू,"अमेरिकाको कोलोराडोमा हुर्केर स्ट्यान्डफोर्ड युनिभर्सिर्टीबाट ग्र्याजुयट गरेपछि ड्यान इडवार्डस २०२३ सालमा नेपाल उत्रेका थिए । पिसकोर भोलेन्टियर रूपमा पहिलो पटक काठमाडौं आइपुग्दा उनका निम्ति यो पूरै सहर अनौठो थियो । उपत्यकाबाहिरको नेपाल त उनको कल्पनामा पनि थिएन । तर, त्यसयताको ५६ वर्षमा उनले काठमाडौं र बाँकी नेपालको बदलिँदो अनुहार मात्रै देखेका छैनन्, सिंगो नेपाली समाजको परिवर्तन र यसका आन्तरिक समस्याका पहलुहरूलाई पनि नजिकबाट बुझेका छन् । कोभिड महामारीको वर्षबाहेक विसं २०२३ पछि सालिन्दा नेपाल आएका र नेपालका ७३ जिल्ला घुमिसकेका ड्यानले पुराना दिन सम्झिँदै सुनाए, यो अवधिमा काठमाडौं पूरै बदलिएको छ । हेर्नुस् त काठमाडौंको आकाश, अलिक परको दृश्य पनि देखिन्न । जबकि एक समय काठमाडौंको जुन कुनाबाट हेरे पनि छर्लङ्ङ हिमाल देखिन्थ्यो । ड्यान नेपाली समाजलाई नजिकबाट चिन्ने अनुसन्धानकर्मी मात्रै होइनन्, उनी नेपालको इतिहासलाई अन्तरकुन्तरबाट छाम्ने निकै थोरै विदेशीमध्येका एक हुन् । राणाकालीन प्रशासनिक संयन्त्रको विषयमा विशद अनुसन्धान गरेर युनिभर्सिटी अफ सिकागोबाट पीएचडी शोध गरेका ड्यानिलले नेपाल केन्द्रित विषयमा ५ फरकफरक पुस्तक प्रकाशन गरेका छन् । उनका प्रत्येक पुस्तक नेपाली समाजको इतिहास बुझाउन, विकासक्रम बुझाउन र नेपाली समाजको शक्ति, सामर्थ्य र कमजोरी बुझाउन पर्याप्त छन् । पहिलो पटक नेपाल आउँदा ड्यानलाई हर कुरा नौलो लाग्थ्यो । उनले सुनाए, उतिबेला काठमाडौंमा एउटा मात्रै ट्राफिक बत्ती थियो । म जता पनि म साइकलमै जान्थेँ । त्यतिबेला उनी रानीपौवाबाट बस चढेर त्रिशूली पुगे । त्यहाँबाट ८ घण्टा हिँडेर उतिबेलाको सदरमुकाम सुनौलाबजार पुगे । पिसकोर भोलेन्टियरका रूपमा उनको जिम्मेवारी थियो सरकारी विद्यालयमा अंग्रेजी पढाउने । न सडक, न विद्युत् न हाइस्कुल, न कुनै उद्योग । उनले सुनाए, गाउँलेहरू जटिल अवस्थामा बाँचिरहेका थिए । तर सामाजिक जीवन एकदमै सक्रिय थियो । तर म गाउँका यस्ता कुरा गरेर नेपाललाई रोमान्टिसाइज्ड गर्न चाहन्नँ । नेपालमा अत्यन्तै गरिबी थियो, धेरै समस्याहरू थिए । राजधानीबाट नजिक भए पनि विकासबाट सुनौलाबजार धेरै दूर थियो । इन्टरनेटको त कल्पनापरको कुरा स्थानीयसँग टेलिभिजन पनि थिएन । ड्यानले सुनाए, उनीहरूको जीवन बाहिरी संसारभन्दा कति फरक छ भनेर गाउँका मान्छेलाई थाहै थिएन । उनले पढाउने स्कुल समग्र गाउँको चित्र बुझाउन काफी थियो । जस्तो कि, स्कुलमा अधिकांश छात्रहरू थिए र निकै थोरै छात्रा । धेरै विद्यार्थी नियमित स्कुलै आउँदैनथे । तर, उनीहरू परीक्षामा भने आउँथे । उनले सुनाए, अवस्था कस्तोसम्म थियो भने ८ र ९ कक्षाका विद्यार्थीलाई पनि सामान्य अंग्रेजी आउँदैनथ्यो । उनीहरू न अंग्रेजी बुझ्थे न बोल्थे ।सुनौलाबजारमा डेढ वर्ष बिताएर ड्यान काभ्रेको बनेपास्थित आजाद हाइस्कुलमा पढाउन पुगे । उनले सुनाए, त्यहाँ विद्युत् थियो । काठमाडौंबाट नजिक भएकाले होला केही कपडापसलहरू र केही रेस्टुरेन्टहरू पनि थिए । नेवारहरूको सघन बस्ती भएकाले बजारका मान्छेहरू धेरै नेवारी नै बोल्थे, जुन म बुझ्दिनथेँ । सहरका घरमा पनि प्लम्बिङ सिस्टम र पानीको सुविधा थिएन । शौचालय पनि थिएन । बनेपामा एक वर्ष बिताएपछि उनले सेन्ट जेभियर्स स्कुल जावलाखेलमा प्राइभेट टिचरको रूपमा १ वर्ष काम गरे । सुनौलाबजार, बनेपा र ललितपुरमा साढे तीन वर्ष बिताएर अमेरिका फर्केपछि पनि उनको नेपाल साइनो सकिएन । पीएचडी रिसर्चका लागि उनी २०३० सालमा फेरि नेपाल आइपुगे । उनको पीएचडी शोधको विषय थियो, राणाकालको प्रशासनिक संयन्त्र । त्यतिबेला राजा वीरेन्द्र शासनमा थिए । पञ्चायती शासन उकुसमुकुसमा थियो । अनुसन्धानका लागि उनलाई राणाकालीन दस्तावेजहरूको अध्ययन गर्न जरुरी थियो । तर, उनले सोचिसकेका थिए, राजदरबारबाट भनेजस्तो सूचनाहरू पाउन सकिँदैन । नभन्दै भयो पनि त्यस्तै, गोस्वारा तहबिलदारको कार्यालयसँग रहेका पुराना दस्तावेजहरू अध्ययन गर्ने अनुमतिकै लागि उनले ६ महिना पर्खिनुपर्यो । अनुमति पाएपछि पनि पोकापोकामा राखिएका दस्तावेज पढ्नु र त्यसको सार खिच्नु सजिलो काम थिएन । उनले सुनाए, मैले एक जना सहयोगी हायर गरेँ, जसले रेकर्डहरू उतार्थ्यो । सुरुमा त मैले केही बुझिनँ । इतिहासकार भुवनलाल प्रधानले अनुवाद गर्न सहयोग गरे । राणाकालीन प्रशासनिक संरचना बुझ्न उनी पाल्पा पनि पुगे । पाल्पा दरबारमा सरकारी कार्यालयहरू थिए । त्यहाँ उनले काठमाडौंका मुख्तियार र कमान्डर इनचिफले पठाएको पत्रहरूको अध्ययन गरे । साढे दुई महिना पाल्पामा बिताएका उनले भने, ती पत्रहरूको अध्ययनले त्यतिबेलाको प्रशासन कसरी चलेको थियो, बडाहाकिमको भूमिका के थियो ? दौडाहा टोलीले केके गर्थ्यो भन्ने प्रश्नको उत्तर थियो ।राणाकालीन प्रशासनिक संरचनामाथि गहिरो अध्ययन गरेका ड्यानले त्यसपछिका वर्षहरूमा नेपाली समाजमा आएका सबै परिवर्तन देखेका छन् । उनले राणाकाल र त्यसपछिका वर्षहरूको प्रशासनिक संरचनाको फरक बुझाउँदै भने, राणा समयमा सरकारको उद्देश्य निकै संकुचित थियो । सरकारको काम भनेको कर संकलन गर्ने मात्रैजस्तो देखिन्थ्यो । त्यो समयमा आर्थिक विकासको कुरा संसारभर थिएन । अफ्रिका, दक्षिण एसिया वा दक्षिण अमेरिका कसैले पनि आर्थिक विकासको कुरा गरिरहेका थिएनन् । पछिल्ला वर्षहरूमा सरकारको उद्देश्य निकै विस्तारित भएकाले अहिलेको प्रशासनिक संरचनालाई पहिलेसँग तुलना गर्नु निकै गाह्रो काम हुने उनले बताए । पीएचडी शोधको काम सकिएपछि ड्यान एउटा सर्भेको काममा जोडिए । स्वास्थ्य मन्त्रालयल र सेन्टर फर डिजिज कन्ट्रोल अमेरिकाले गरेको पोषण सम्बन्धी सर्भेमा उनी जोडिए । सर्भेमा ८ टोली थिए । प्रत्येकमा एक नेपाली र एक विदेशी । ड्यानलाई यकिन सम्झना त छैन, तर उनको टिमले त्यतिबेला हेलिकप्टरबाट २५३० जिल्ला पुगेको थियो । र्यान्डम स्याम्पलिङ गरेर उनीहरूले सर्भे गर्ने स्थान र व्यक्ति छनोट गर्थे । उनीहरूको काम थियो, १ वर्षदेखि ६ वर्ष उमेर समूहका बच्चाको पोषणको अवस्था बुझ्ने ! जसअन्तर्गत उनीहरू बच्चाको उचाइ नाप्थे, तौल लिन्थे र रगतको स्याम्पल जम्मा पार्थे । उनले सुनाए, अचम्म त के भने, अभिभावकहरूलाई उनीहरूका बालबच्चाको उमेर पनि थाहा थिएन ।ड्यानका अधिकांश अध्ययन र अनुसन्धान नेपालकेन्द्रित छन् । २५ वर्षअघि उनले नेसनल अर्काइभ अफ अमेरिकामा संकलित नेपाल सम्बन्धी डकुमेन्टहरूको अध्ययन थालेका थिए । उनको उद्देश्य थियो, राणाकालमा भारतस्थित अमेरिकी दूतावासले नेपालबाट केके विषय समेटेर अमेरिकी सरकारलाई केवल पठाउँथ्यो, नेपाली सरकारी अधिकारी र अमेरिकी सरकारी अधिकारीहरूबीच के कस्ता विषयमा पत्राचार हुन्थे ? सरकारी स्तरमा आदानप्रदान गरिएको ऐतिहासिक केवलहरूको अध्ययनपछि उनले हालै मात्र अमेरिका मिट्स नेपाल शीर्षकको किताब प्रकाशन गरेका छन् । सन् १९४४ देखि १९५२ को अवधिमा गरिएका पत्राचारहरूको संकलन रहेको यो पुस्तकमा अमेरिका र नेपालको सम्बन्धको सुरुवात कसरी भयो ? राणा प्रशासनले अमेरिकाबाट के कस्ता अपेक्षा राखेका थिए ? नेपाली समाजलाई अमेरिकी प्रशासनले कसरी नियालेको थियो ? नेपालबाट अमेरिकी सरकारसँग के कस्ता सूचनाहरू थिए ? भन्ने विवरण समेटिएको छ । अमेरिकी अधिकारीहरूको औपचारिकअनौपचारिक भ्रमणका क्रममा उनीहरूले नेपाली समाज, अर्थव्यवस्था र राणा शासकहरूबारे लेखेका रोचक टिप्पणी पनि पुस्तकमा समेटिएको छ । पुस्तकमा बाँकी विश्वसँग जोडिन नखोज्ने परम्परावादी राणा शासकहरूको चरित्रसम्बन्धी अनेकन रोचक जानकारी मात्रै छैन, सिंगो संसार औद्योगिकीकरणको युगतिर गइसक्दा पनि नेपाली शासक किन र कसरी अभिजात्य शासन शैलीमा रमाइरहेका थिए भन्ने पनि बुझाउँछ । नेपालको सीमा र सामर्थ्यलाई ऐतिहासिक दस्तावेजको आँखाबाट हेर्न सघाउने यो पुस्तक अघि पनि ड्यानले नेपालबारे थुप्रै विषयमा अध्ययन गरेका थिए । उनले ८ वर्ष लगाएर नेपालमा रेलको विकासक्रमबारे अध्ययन गरेर रेल्वेज इन नेपाल शीर्षकमा सन् २०२१ म पुस्तक प्रकाशन गरेका छन् । किताबमा सन् १९२० मा कैलाली र बर्दियामा सालका रूख लैजान बनाइएको पहिलो रेलदेखि भीमशमशेरको शासनकालमा १९३२ ताका मातातीर्थदेखि टेकुसम्म गुडेको रेलदेखि अमलेखगन्जरक्सौल रेल हुँदै सन् १९६० को धरानकोसी रेल र जनकपुरजयनगर रेलको सुरुवात र अन्त्यको कथा र तस्बिर छ । जयनगरजनकपुर रेलमार्ग बनाउन खटेका नेपाली इन्जिनियर तिलकबहादुर रायमाझीको योगदान सुनाउँदै उनले यतिका वर्षपछि पनि नेपालले रेल सञ्चालन गर्ने जनशक्ति उत्पादन गर्न नसकेको चिन्ता गरे । उनले बर्सेनि हजारौं नेपाली कामको खोजीमा विदेश गइरहेको दृष्टान्त सुनाउँदै प्रश्न गरे, नेपाली डाक्टर छन्, नेपाली पाइलट छन् तर नेपाली रेल्वे अपरेटर किन छैनन् ?सन् २०२० मा ड्यानले ट्रलीबसबारे ग्रिन इनर्जी ट्रान्सपोर्टेसन इन नेपाल ः द काठमाडौं भक्तपुर ट्रलीबस पुस्तक प्रकाशन गरेका छन् । यसले ट्रलीबसको सुरुवात र अन्त्यको कथा मात्रै भन्दैन, पुराना तस्बिरमार्फत त्यतिबेलाकै समयमा पुर्याउन सघाउँछ । सन् २०१७ मा उनले नेपाल इन कलर फोटो पुस्तक प्रकाशन गरेका थिए, जसमा सन् १९६६ देखि १९७५ को अवधिमा उनले नेपाल घुम्दा खिचेका २०० भन्दा धेरै तस्बिर छन् । उनको अर्को पुस्तक नेपाल इन ब्ल्याक एन्ड ह्वाइट सन् २०२२ मा प्रकाशित भएको छ, जसमा उनले अमेरिकी विकास सहयोग नियोग (यूएसएआईडी) अन्तर्गत खिचिएका ५० र अरू आफैंले खिचेका नेपाली समाज बुझाउने तस्बिर र विवरण छन् । पिसकोर भोलेन्टियरका रूपमा पहिलोचोटि नेपाल आएपछिका प्रत्येक नेपाल बसाइमा उनी बदलिँदो नेपाली समाजको साक्षी बनेका छन् । पहिलोचोटि नेपाल आउँदा ड्यानले अमेरिकामा रहेका बाबुआमासँग तीन मिनेट फोनमा कुरा गर्न १५ डलर तिर्नुपर्थ्यो । उनका अनुसार, त्यति बेला चिठी नै पठाए पनि अमेरिका पुग्न दुई साता लाग्थ्यो । उनले सुनाए, सन् १९६६१९७० को चार वर्ष त फोन सुविधाकै अभावमा मैले बाबुआमासँग कुराकानी गर्न पाइनँ ।सञ्चारको त्यो चरम दुःखबाट नेपाली समाज धेरै पर पुगिसकेको छ । तर, पनि यसका आफ्नै सीमा छन् । उनले आफूलाई केही साथीहरूले नेपालबारे सुनाएको कुरा सुनाए, नेपाल गरिब देश हो । तर केही नेपालीहरू धेरै धनी छ । यो सत्य पनि हो । ड्यानले नेपाली समाजमा देखिएको परिवर्तनको कुरा कोट्याउँदै कुनै समय भारतमा चामल पठाउने नेपालले अहिले भारतबाटै चामल किनेर खाने गरेको तथ्य उठाए । उनले नेपालको सबैभन्दा ठूलो समस्या पढालिखा तन्नेरीहरू कामको खोजीमा देश छोडेर युरोप, अमेरिका र अस्ट्रेलिया जानुलाई औंल्याए । प्रश्न गरे, त्यस्तो देशको भविष्य के हुन्छ, जहाँका पढालिखा युवाहरू देश छोड्छन् ?"
एयरपोर्टडायरी,"पात्र दुईराजधानीकै जोरपाटीभन्दा माथिको विकट गाउँमा एक झारफुक गर्ने र चिना हेर्ने मान्छे पहाडबाट झरेको थियो । सानो बाटो भएको एक टुक्रा जग्गामा टिनले बारेको र टिनैले छाएको एक कटेरो थियो उसको । एक दिन एकजना मान्छे एक वयस्क छोरासँग त्यहाँ पुग्यो । ती मानिसबिच भएको संवाद रोचक छ । पढ्नुस् है त ः गुरु नमस्कार π हजुर । के कामले पाल्नुभयो कुन्नि ?छोराको चिना हेर्न । अनि गुरु, बेलैमा घरबार जोरजाम गर्नुभएछ नि ।हजुर अँ π यो कुटीको एउटा छुट्टै कथा छ । म सानोतिनो काम पनि गर्छु ।कहाँ गुरु ?त्रिभुवन अन्तर्राष्ट्रिय विमानस्थलको आन्तरिक शाखामा पालेको काम गर्छु हजुर ।तर, जागिर अस्थायी हो ।गुरु भन्न थाले एक दिन राति डिउटीमा बसेको बेला एउटा गाडी सर्र आयो, मैले गेट खोलिदिएँ । भित्रबाट आवाज आयो ए फलानो ?आदेश भयो एक छिनपछि केही गाडीहरू आउँछन् । आँखा चिम्लिने र बाटो खोलिदिने ।मैले पनि गेट खोलिदिएँ । गाडी सर्र बाहिर निस्किए । गुरु बोलिरहे म गेट बन्द गरेर भित्रपट्टिको कुर्सीमा बसेँ । केही छिनमै ठुलो जेट प्लेन विमानस्थलमा अवतरण गर्यो । केही बेरमै झ्याप्प बत्ती निभ्यो । सारा विमानस्थल अन्धकार भयो । त्यत्ति नै बेला ५६ वटा गाडी लहरै ताँती लागेर गेट नजिक आए । मैले अरू बेलाजस्तै गेट खोलिदिएँ ।एक एक गर्दै सबै गाडीहरू बाहिर निस्किए । केही बेरपछि बत्ती आयो π कुरो सामान्य लाग्यो । मैले पनि यो घटना बिर्सिएँ । आवतजावत सुचारु भइरह्यो । त्यसको केही दिनपछि एकाबिहानै म बसेको डेरामा ढकढक आवाज आयो फलाना ए फलाना πमैले ढोका खोलेँ ।अगाडि एक अपरिचित व्यक्ति ठिंग उभिएको देखेँ ।हजुर, कसलाई खोज्नुभएको ?ऊ सुरुमा केही बोलेन । हातमा भएको कालो ब्याग बडो शानले थमाउँदै भन्यो, ल गरी खानू ।म अक्क न बक्क हुँदै डेराभित्र पसेँ । हातमा ब्याग छ । मैले ब्याग खोलेर हेरेँ । आश्चर्यचकित भएँ π ब्यागभित्र हजारहजारको गड्डी पो छ π अनि गन्न थालेँ । जम्मा साढे तीन लाख रहेछ । त्यसपछि फेरि मेरो आँखा अगाडि सारा घटनाक्रम दोहोरिएर आयो । मेरोबारे सबै थाहा छ यी मोराहरूलाई । यहाँ अनकन्टार ठाउँमा समेत यिनको पहुँच छ । बाफ रे बाफ π यिनीहरूसँग जोरी खोज्न सकिँदैन भन्ने लाग्यो ।हो, त्यही पैसामा यसो सरसापट थपेर यो सानो जमिन लिएर कटेरो बनाएको हुँ हजुर । ए πनत्र त्यो पहाडको केही नफल्ने पाखोभित्तोको मान्छे म । कसरी काठमाडौंमा मेरो डेराडन्डा हुन्थ्यो र हजुर πए π"
फुटबल अर्थात् भगवान् अर्थात् अफिम,"दुर्भाग्यका स्रोत शकुनअपशकुनबारे सबै जान्दछन् । भ्यागुतो कुल्चिनु, रूखको छायामा टेक्नु, भर्याङमुनि हिँड्नु, घोप्टो परेर सुत्नु, घरभित्र छाता खोल्नु, आफ्ना दाँत गन्नु, ऐना फुटाउनु आदिलाई अपशकुन मानिन्छ । तर, फुटबलमा भने अपशकुनको सूची असाध्यै लामो हुन्छ । कार्लोस बिलार्दो थिए, सन् १९८६ र १९९० को विश्वकपमा अर्जेन्टिनाका प्रशिक्षक । उनी आफ्ना खेलाडीलाई कुखुराको मासु खान दिँदैनथे । किनभने, उनी कुखुराको मासुले तिनका निम्ति दुर्भाग्य निम्त्याउँछ भन्ने ठान्थे । बिलार्दो खेलाडीलाई गाईको मासु खुवाउँथे । गाईको मासुले अरू त त्यस्तै हो, युरिक एसिडचाहिँ निम्त्याएको थियो । मिलान क्लबका मालिक सिल्भिओ बर्लुस्कोनीले समर्थकहरूलाई मिलान, मिलान बोलको पुरानो गीत गाउन निषेध गरे । किन ? किनभने, यस गानका हानिकारक कम्पन र तरङ्गले उनका खेलाडीका खुट्टालाई शिथिल बनाउँथे । सन् १९८७ मा उनले क्लबका लागि नयाँ गीत तोकिदिए, मिलान, हाम्रो मुटुमा छौ तिमी ।कोलम्बियाका असाधारण खेलाडी फ्रेडी रिन्कोनले सन् १९९४ को विश्वकपमा आफ्ना असंख्य प्रशंसकलाई निराश बनाए । उनले एक चिम्टी पनि उत्साह नदेखाई खेले । पछि पो हामीले थाहा पायौं, इच्छाको कमीले होइन, एउटा भयका कारण उनको प्रदर्शन फितलो र ज्यानहीन भएको थियो । रिन्कोनको गृहनगर बुएनाभेन्तुराका एक जना ज्योतिषीले विश्वकपका खेलहरूको नतिजाको भविष्यवाणी गरेका रहेछन् । संयोगले तिनको भविष्यकथन ठ्याक्कै मिल्न गएछ । ती ज्योतिषीले रिन्कोनलाई होस नपुर्याए तिम्रो खुट्टा भाँचिन्छ भनेर चेतावनी दिएका रहेछन् । टाटेपाटे केटीसँग जोगिनू ! उनले फुटबलतर्फ इंगित गर्दै भनेका रहेछन् । विचरा रिन्कोनलाई थप आतङ्कित पारेछन्, जन्डिस भएकी केटीसँग पनि सावधान हुनू, अनि रगताम्य युवतीको छेउमै नपर्नू । जन्डिस भएकी केटी अर्थात् पहेंलो कार्ड, रगताम्य युवती अर्थात् रातो कार्ड । त्यही विश्वकपको अन्तिम खेलको पूर्वसन्ध्यामा इटालीका घागडान तान्त्रिकहरूले आफ्नो देशले जित्ने घोषणा गरे । काला जादुका असंख्य दुष्टात्माहरूले ब्राजिललाई हराउनेछन्, इटालीको जादुगर संघले प्रेसलाई आश्वस्त तुल्याएको थियो । तर, नतिजा आइदियो उल्टो । ब्राजिल विजयी भयो । तन्त्रमन्त्रको प्रतिष्ठा धूलो भयो । जनताको अफिमफुटबल कुन मानेमा भगवान्जस्तै हो ? यस मानेमा कि यी दुवैले आस्थावान्हरूमा भक्तिभाव जगाउँछन् भने बौद्धिकहरूमा अविश्वास । सन् १९०२ मा लन्डनमा कवि रुडयार्ड किप्लिङले फुटबलको मजाक उडाए । फुटबलको मात्रै होइन, फुटबलप्रेमीहरूको पनि धज्जी उडाए । धूलोमा लडीबुडी गर्ने मूर्खहरू को कलाले आफ्ना आत्मा तृप्त पार्ने स्वाँठहरूका नाममा कवि किप्लिङले भयानक कटाक्ष गरे । त्यसको करिब ७५ वर्षपछि फुटबलविरोधी अर्जेन्टिनी लेखक होर्खे लुइस बोर्खेसले बुएनोस आइरेसमा अमरत्वमाथि सुन्दर प्रवचन दिएका थिए । संयोग कस्तो थियो भने त्यही दिन र त्यही घडी अर्जेन्टिना सन् १९७८ को विश्वकपमा आफ्नो पहिलो खेल खेलिरहेको थियो । परम्परावादी बौद्धिकहरूको फुटबलप्रतिको द्वेष र उपहास उनीहरूको कुन मान्यतामा आधारित छन् भने फुटबलपूजा एउटा अन्धविश्वास हो । र, सामान्यजन बिलकुल त्यस अन्धविश्वासको लायक छन् । बलद्वारा वशीभूत साधारण मजदुरहरू खुट्टाले सोच्छन्, जो पूर्णतया यथोचित छ । ती आदिम हर्षोन्मादमा आफ्ना सपना पूरा गर्छन् । फुटबलमा पशु वृत्तिले मानवीय विवेकलाई उछिन्छ, अज्ञानले संस्कृतिलाई कुल्चिन्छ र निम्न वर्गले आफ्नो चाहना पूरा गर्छ । थुप्रै वामपन्थी बौद्धिकहरू फुटबलको आलोचना गर्छन् । किनभने, यसले जनसमुदायलाई निकम्मा बनाउँछ र उनीहरूको क्रान्तिकारी जोस र उत्साहलाई अवरुद्ध पार्छ । ती विद्वान् फुटबललाई रोटी र सर्कससँग जोड्छन् । र, यसलाई रोटीबिनाको सर्कस भन्छन् । भकुन्डोमा सम्मोहित, भ्रष्ट आसक्तिमा लीन मजदुरहरू आफू को हौं भन्ने बिर्सन्छन् र वर्गशत्रुद्वारा भेडाझैं नियन्त्रित बन्छन् । रिभर प्लेट क्लबमा अंग्रेज र धनाढ्यहरूले खेलको स्वामित्व गुमाएपछि रेल र पानीजहाजका कारखानामा सुरुवाती लोकप्रिय क्लबहरूको स्थापना भएको थियो । केही अराजकतावादी र सामाजिक नेताले यी क्लबको भर्त्सना गरेका थिए । उनीहरूका निम्ति यस्ता क्लब वर्ग विभाजनलाई ढाकछोप गर्ने र हडताल रोक्ने बुर्जुवा तिकडम थिए । संसारभरि फुटबलको विस्तार उत्पीडित जनतालाई अनन्त बाल्यकाल (अर्थात् अज्ञान) मा कैद गर्ने साम्राज्यवादी चाल थियो । तर, अर्जेन्टिनोस जुनियर्स क्लब आफूलाई सिकागोका सहिदहरू नाम दिंदै जन्मेको थियो । सिकागोका अराजकतावादी कामदारहरूको सम्मानमा क्लबले आफूलाई यसरी नामकरण गरेको थियो । अनि, मे १ कै दिन रोजेर बुएनोस आइरेसको एउटा अराजकतावादी पुस्तकालयमा चाकारिता क्लब स्थापना भएको थियो । बीसौं शताब्दीका सुरुवाती वर्षहरूतिर थुप्रै वामपन्थी बौद्धिकले फुटबलको सराहना गर्न र यस खेलको आनन्द लिन थाले । जनताको चेतनालाई लठ्याइरहने खेलका रूपमा यसको निन्दा गर्न छाडियो । ती फुटबलप्रेमीमध्ये एक थिए, इटालीका मार्क्सवादी बौद्धिक एन्तोनियो ग्राम्सी । उनले फुटबलको तारिफमा भने, मानवीय निष्ठाको यो खुला अधिराज्य !"
"सडकमा हिप्पी, झ्यालमा खुर्सानी","तपाईंले पनौतीको लायकु (दरबार) बारे पनि अध्ययन गर्नुभएको थियो । त्यो अनुभव चाहिँ कस्तो थियो ?पुरात्तत्व विभागले दरबारबारे चासो दिएको थिएन । खुला ठाउँ थियो, उत्खनन भएको थिएन । धान सुकाउने गर्थे मान्छेहरू । तलेजु मन्दिर पनि थियो त्यहाँ । मन्दिरको मूर्ति भारतबाट जयस्थिति मल्लको पालामा नेपाल ल्याएको भनिन्छ । लिच्छविकालको नभई त्यो मल्लकालको दरबार हो । त्यतिबेला बनेपा शक्तिशाली थियो । पनौती बनेपाबाट शासित थियो र त्यहाँ राजाका एजेन्ट बस्थे । पनौतीले बनेपामा कर बुझाउँथ्यो । मेरो अध्ययनपछि फ्रान्सेली दूतावासले पनौतीमा रुचि राख्यो । पुरातत्त्व विभागसँगको समन्वयमा पुनर्निर्माणको प्रोजेक्ट प्रारम्भ भयो । बडो प्रिय छन् अध्ययनका ती दिनहरू, त्यो समय र त्यस कालको सम्झनाको सुगन्ध !"

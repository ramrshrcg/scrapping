शीर्षक,विवरण
दाहाल प्रधानमन्त्री,"िअहिले संसद्को दोस्रो ठूलो दल एमालेसहित सात दल र ३ स्वतन्त्र गरी १६९ सांसदको समर्थनमा माओवादी अध्यक्ष पुष्पकमल दाहाल तेस्रो पल्ट प्रधानमन्त्री भएका हुन् । िशान्ति प्रक्रियामा आएपछि पहिलो पटक भएको संविधानसभा चुनावमा माओवादी ठूलो दल बनेपछि २०६५ प्रधानमन्त्री भए, त्यो बेला उनको कार्यकाल नौ महिनाभन्दा बढी टिकेन । ि२०७३ मा दाहाल पुनः प्रधानमन्त्री बनेका थिए, त्यो बेला पनि नौ महिना मात्र । िपहिलो र अहिले तेस्रो पटक प्रधानमन्त्री बन्दा दाहालको मूल सत्ता साझेदार एमाले बनेको छ । दाहाल दोस्रो पटक प्रधानमन्त्री हुँदा उनको मुख्य सत्ता साझेदार दल कांग्रेस थियो । िकक्षा १० मा पढ्ने बेलादेखि राजनीतिक चासो राखेका दाहाल २०२८ सालमा कम्युनिस्ट पार्टीमा आबद्ध भएका थिए । ि२०४२ सालमा नेकपा मशालको पाँचौं महाधिवेशनबाट केन्द्रीय सदस्य बने । २०४६ सालको जनआन्दोलनअघि मशालको महासचिव बने । ि२०५२ फागुन १ गतेबाट सुरू भएको तत्कालीन नेकपा माओवादीको जनयुद्धको नेतृत्व गरेका दाहाल २०५८ मा नेकपा माओवादीको अध्यक्ष भए भने २०५८ मा जनमुक्ति सेनाको सर्वोच्च कमान्डर पनि बने । ित्यसयता लगातार पार्टी नेतृत्वमा रहेका दाहाल २०७५ मा एमालेसँगको पार्टी एकीकरणपछि नेपाल कम्युनिस्ट पार्टी (नेकपा) को अध्यक्ष पनि बने । िपहिलो संविधानसभा २०६४ मा रोल्पा र काठमाडौं१० बाट निर्वाचित भएका दाहाल दोस्रो संविधानसभा २०७० मा सिरहा५ बाट जिते । ि२०७४ मा प्रतिनिधिसभा सदस्यमा चितवन३ बाट निर्वाचित भएका उनी यस पटक गोरखा२ पुगेर जितेर आएका हुन् ।"
फेरि एक म्यानमा दुई तरबार,"जयसिंह महरा (काठमाडौं)शेरबहादुर देउवाले प्रधानमन्त्री र राष्ट्रपति पद कुनै हालतमा नछाड्ने अडान लिएसँगै सत्तारूढ गठबन्धन शनिबारै फुटको डिलमा पुगेको थियो । गठबन्धनको बैठकमा शनिबार देउवाले प्रधानमन्त्री र राष्ट्रपति कांग्रेसले छाड्नै नसक्ने बताए भने माओवादी अध्यक्ष पुष्पकमल दाहालले जसरी पनि पहिलो चरणमा प्रधानमन्त्री बन्नैपर्ने अडान छाडेनन् । बैठक निष्कर्षविहीन भएपछि बाहिरिएका दुवै नेता आइतबार १० बजे बालुवाटारमा जम्मा भएका थिए ।त्यसअघि खुमलटारमा पार्टी पदाधिकारीसँग निर्णायक कुरा राख्छु भनेर निस्किएका दाहालले कांग्रेस सभापति एवं प्रधानमन्त्री देउवासँग पहिलो चरणमै प्रधानमन्त्री नपाए गठबन्धनमा नरहने कुरा दोहोर्याए । माओवादीका सचिव देवेन्द्र पौडेलले पदाधिकारी बैठकमा भएको कुराकानीबारे भनेका थिए, राष्ट्रपति र प्रधानमन्त्री कांग्रेसले नै राख्ने अवस्था हुन्न । गठबन्धनमा पहिला प्रधानमन्त्री माओवादीले पाउनुपर्छ । यो विषयमा देउवासँग अन्तिम कुरा राख्ने भनेर अध्यक्ष बालुवाटार जानुभएको छ ।खुमलटारबाट वारपार गर्ने मुड बनाएर गएका दाहालले बालुवाटारमा १० बजे देउवासँग एक्लाएक्लै भेटे । देउवासँगको कुराकानीमा सहमतिको बिन्दु नभेटिएपछि एकीकृत समाजवादीका अध्यक्ष माधवकुमार नेपाल, सम्मानित नेता झलनाथ खनाल, माओवादी वरिष्ठ उपाध्यक्ष नारायणकाजी श्रेष्ठ, कांग्रेस उपसभापति पूर्णबहादुर खड्का र रामचन्द्र पौडेलसहितको बैठकमा पनि दाहालले भनाइ राखे । देउवाले पनि पार्टीको अडान भन्दै राष्ट्रपति र पहिलो चरणमा प्रधानमन्त्री पद छोड्न नसकिने पुरानै अडान दोहोर्याए ।गठबन्धन जोगाइराख्न भन्दै दाहाल र नेपाललगायतका नेताले राष्ट्रपति, प्रधानमन्त्री र सभामुख पद तीन ठूला दलले लिने प्रस्ताव राखेको बताइएको छ । पद रोज्ने पहिलो अधिकार ठूलो दलको नाताले कांग्रेसलाई दिने प्रस्ताव थियो । प्रधानमन्त्री पहिलो चरणमा लिनेले साढे २ वर्षपछि अर्को दललाई दिने प्रस्ताव थियो तर त्यो प्रस्ताव देउवाले स्वीकार नगरेको बैठकमा सहभागी नेताले बताएका छन् । पहिलो चरणमा प्रधानमन्त्री दाहाललाई स्वीकार्न नसकिने र राष्ट्रपति अर्को दललाई दिन नसकिने देउवाले अड्डी थियो । दोस्रो चरणमा प्रधानमन्त्री बन्न दाहाललाई भनिरहेका देउवाले गठबन्धनको बैठकमा महामन्त्री गगन थापा पक्षलाई बोलाएका थिएनन् । अर्कातिर महामन्त्री थापाले बन्द कोठामा हुने शक्ति बाँडफाँटको भारी कांग्रेसले नबोक्ने भन्दै देउवाले दिएको वाचालाई कांग्रेसले नमान्ने सार्वजनिक चेतावनी दिइसकेका थिए । देउवा अडानबाट टसमस नभएपछि १० बजे बालुवाटार छिरेका दाहाल १ बज्नै लाग्दा पुनः नफर्किने भन्दै बाहिरिए । कांग्रेस नेता ज्ञानेन्द्र कार्की भने केहीबेरमा फेरि बस्ने सहमति भएको बताइरहेका थिए । त्यही बेला दाहालको सचिवालयको प्रतिक्रिया आयो, कांग्रेस राष्ट्रपति र प्रधानमन्त्री दुवैबाट टसमस भएन, यसमा सम्झौता हुँदैन भन्ने कुरा हाम्रो छ, अन्य दललाई प्रधानमन्त्री र राष्ट्रपति दिनै हुन्न भन्ने कांग्रेसको कुरामा एकीकृत समाजवादीका अध्यक्ष नेपालको पनि असहमति छ । कांग्रेसको त्यो नै अडान हो भने फेरि बालुवाटार जानुको अर्थ छैन ।गठबन्धन जोगाएर राष्ट्रपति बन्ने आकांक्षा राखेका कांग्रेस नेता रामचन्द्र पौडेल भने बालुवाटारबाट दाहाल बाहिरिएपछि सबै कुरा सकिएको प्रतिक्रिया दिइरहेका थिए । उनले फोन कुराकानीमा भनेका थिए, गठबन्धन कुनै हालतमा जोगाऊँ भनेका थियौं तर अब हाम्रो हातमा केही पनि बाँकी रहेन ।दाहाल बालुवाटारबाट निस्किएको आधा घण्टाजति देउवा, नेपाल, पौडेल र खड्काले छलफल गरेका थिए । उनीहरूले दाहाललाई फर्किएर आउन र कुरा मिलाउन आग्रह गरेको देउवाको सचिवालयले जानकारी दियो । तर दाहालले समय सकिएको भन्दै अडानबाट पछि नहट्ने भए नफर्किने जवाफ दिएका थिए । दाहालको सचिवालयको प्रतिक्रिया थियो, देउवाले बहुमत पुर्याउने भए बालुवाटारमा रहनुहोला, हामीले बहुमत पुर्याए हामी जाऔंला तर अब गठबन्धन भनेर छलफल गर्न भने गइन्न ।बालुवाटारमा गठबन्धनबीच शक्ति बाँडफाँटमा रस्साकसी चलिरहेका बेला संसद्को दोस्रो ठूलो दल एमालेका अध्यक्ष केपी शर्मा ओलीको निवास बालकोटमा चहलपहल बढिसकेको थियो । राप्रपा अध्यक्ष राजेन्द्र लिङ्देन आफ्ना सांसदको हस्ताक्षर बुझाउन पुगेका थिए भने उनलाई राष्ट्रिय स्वतन्त्र पार्टीका अध्यक्ष रवि लामिछानेले पछ्याएका थिए । जनता समाजवादीका नेता अशोक राई पनि सत्ता गठबन्धनबारे छलफल गर्न बालकोट पुगिसकेका थिए । प्रधानमन्त्रीका लागि प्रस्ताव बुझाउन राष्ट्रपति विद्यादेवी भण्डारीले दिएको आइतबार ५ बजेको समय पुग्न ५ घण्टामात्रै बाँकी रहेको अवस्थामा एमाले उपाध्यक्ष सुवासचन्द्र नेम्वाङ भनिरहेका थिए, हामी गठबन्धनको निर्णय पर्खिरहेका छौं । नेताहरू छलफल र बैठकमा हुनुहुन्छ । बालुवाटारमा सरकार गठनका लागि सहमति जुटे बधाई दिने, नजुटे एमाले अघि सर्ने उनको भनाइ थियो । त्यतिबेला बालुवाटारमा छलफल जारी नै थियो ।एमाले उपाध्यक्ष नेम्वाङको भाषाबाट बुझ्न सकिन्थ्यो बालुवाटारमा सहमति जुट्दैन । त्यसको संकेत कांग्रेस नेता विमलेन्द्र निधिले आइतबार बिहान खुमलटार र बालकोट पुगेर दिएका थिए । निधिले माओवादीलाई पहिलो चरणमा प्रधानमन्त्री दिन नसकिने र राष्ट्रपति पद कांग्रेसले नछोड्ने स्पष्ट सन्देश दिएका थिए । सोही सन्देश उनले बालकोट पनि पुर्याइसकेका थिए । कांग्रेस र माओवादी नै विवादमा रहेको बुझेको बालकोट प्रधानमन्त्री चाहना गरिरहेका दाहालको पर्खाइमा थियो । जबकि ओलीले एक दिनअघि मात्रै दाहालजी प्रधानमन्त्रीको इच्छा गरिरहनुभएको छ तर उहाँले निर्णय गर्न ढिलो गर्नुभयो, उहाँको सम्भावना सामान्यतः समाप्त भएजस्तो देखिन्छ किनभने उहाँले समयमा हुन चाहनुभएन भनेका थिए ।बालुवाटारबाट निस्केपछि दाहाल सिधै खुमलटार पुगे । त्यसको केहीबेरमा वरिष्ठ उपाध्यक्ष श्रेष्ठ, महासचिव देवप्रसाद गुरुङ र उपमहासचिव वर्षमान पुनलाई लिएर बालकोटतिर हान्निए । बालकोटमा पहिले नै पुगेका संसद्को चौथो ठूलो दलका सभापति रवि लामिछाने र महामन्त्री मुकुल ढकाल एमाले अध्यक्ष ओलीको छेउमा बसिरहेका थिए । जसपा नेता राई पनि त्यहीं थिए । दाहाल बालकोट पुग्दा प्रधानमन्त्रीमा दाबेदारी प्रस्तुत गर्ने समय ३ घण्टामात्रै बाँकी थियो तर बालुवाटारमा सहमति नजुटे बालकोटसँग कसरी कुरा गर्ने भनेर दाहालले पुनलगायतका नेतालाई पहिल्यै खटाइसकेका थिए । एमालेबाट उपाध्यक्ष विष्णु पौडेल, नेम्वाङलगायत नेता दुई दलबीच सहमति जुटाउन सक्रिय नै थिए । केहीबेरको छलफलपछि पुनले १ सय ६६ सांसदको समर्थनमा दाहाल प्रधानमन्त्री बन्ने सहमति बनेको कान्तिपुरलाई जानकारी दिएका थिए । बालकोटमै जनमत पार्टीका अध्यक्ष सीके राउत पनि पुगेका थिए । उनले भनेका थिए, कुरा बुझ्न आएको हो । मलाई प्रचण्डले बोलाउनुभएको छ । उनको खल्तीमा जनमतका सांसदहरूको हस्ताक्षरवाला पत्र थियो । जुन दाहाललाई प्रधानमन्त्रीमा समर्थन गर्न राष्ट्रपति कार्यालयमा बुझाउन तयार पारिएको थियो ।दाहालले यसअघि नै आफ्नो होल्ड मा ६० सांसद रहेको सार्वजनिक अभिव्यक्ति दिएका थिए । माओवादीका ३२, एकीकृत समाजवादीका १०, जसपाका १२, नागरिक उन्मुक्ति पार्टीका ४ सांसद आफ्नो पक्षमा रहेको उनको संकेत थियो । त्यसबीचमा उनले संसद्को चौथो ठूलो दल राष्ट्रिय स्वतन्त्र पार्टीसँग पनि छलफल गरिरहेका थिए । रास्वपाका नेताहरूले पछिल्लो समय कांग्रेससँगको गठबन्धनमा सरकार बन्दा आफूहरू सहभागी हुने तर प्रधानमन्त्री दाहाल हुँदा सार्वजनिक रूपमा उठ्ने प्रश्नका सामना गर्न सहज हुने बताइरहेका थिए । रास्वपा जता सरकार बने पनि जाने भन्नेमा स्पष्ट थियो । त्यसैले बालुवाटार, बालकोट र खुमलटारको नियमित सम्पर्कमा लामिछाने थिए ।छलफल चलिरहेकै बेला बालकोटबाट राष्ट्रपति कार्यालयमा समय माग भएको थियो । एमाले, माओवादी, रास्वपा, राप्रपा, जसपा, जनमत, नागरिक उन्मुक्ति र तीन स्वतन्त्र सांसदको हस्ताक्षरसहितको पत्र तयार पारिएको थियो । बालकोटमा प्रधानमन्त्री पहिलो चरणमा दाहाललाई बनाउने, राष्ट्रपति एमालेले लिने, सभामुखमा एमालेले पहिलो चरण र माओवादीले दोस्रो चरणमा लिने सहमति जुटेको थियो ।सहमति बनेपछि एमाले अध्यक्ष ओली आफ्नो निवासको बार्दलीमा निस्किएर विजयी भावमा हात हल्लाइरहेका थिए । त्यसपछि माओवादी वरिष्ठ उपाध्यक्ष श्रेष्ठले सहमति सबै सार्वजनिक गर्ने बताएका थिए ।सहमति सार्वजनिक गर्न भने पार्टी प्रतिपक्षमा रहेर राष्ट्रिय शक्ति निर्माणको अभियानमा लाग्ने सार्वजनिक अभिव्यक्ति दिइरहेका एमाले महासचिव शंकर पोखरेल अघि सरेका थिए । उनले राष्ट्रको आवश्यकताले माओवादी अध्यक्ष दाहाललाई प्रधानमन्त्री बनाउन एमाले अघि सरेको बताए । कांग्रेसले संविधानको धारा ७६ (३) अनुसार अल्पमतको सरकार बनाउने रणनीति बनाएको तर त्यसलाई तोड्न एमाले जिम्मेवार दलका रूपमा अघि सरेको उनको भनाइ थियो । एमाले र माओवादी मिलाउन सक्रिय रहेका एमाले उपाध्यक्ष पौडेल भने ओली र दाहालसँगै ओहोरदोहोर गरिरहेका थिए । पुन र नेम्वाङ पनि सार्वजनिक रूपमा देखा परेनन् । राष्ट्रपति कार्यालय जानुअघि बालकोटको बार्दलीमा देखा परेका एमाले अध्यक्ष ओली र माओवादी अध्यक्ष दाहालले हात हल्लाएर फोटो सेसनका लागि पोज दिए । २०७७ पुस १० मा तत्कालीन प्रधानमन्त्री एवं नेकपा अध्यक्ष ओलीविरुद्धको आन्दोलनमा सँगै उत्रिएका नेताद्वय दाहाल र नेपाल २०७९ पुस १० मा आइपुग्दा अलगअलग कित्तामा पुगेका छन् । दाहाल एमाले अध्यक्ष ओलीको बलमा शीतलनिवासमा प्रधानमन्त्रीको दाबी गर्ने तरखरमा रहँदा नेपाल भने बालुवाटारबाट खिन्न भएर निस्किँदै थिए ।ओली र दाहाल ५ बज्न आधा घण्टा बाँकी रहेको अवस्थामा सहयोगी नेताहरूसँगै शीतलनिवासका लागि निस्किएका थिए । सेतो रङका आआफ्ना ल्यान्ड क्रुजरमा चढेर एस्कर्टिङसहित ओली र दाहाल निस्किँदा रास्वपाका सभापति लामिछानेले कालो रङको टोयोटा चढेर पछ्याएका थिए । एमाले अध्यक्ष ओली र माओवादी अध्यक्ष दाहाल बालकोटबाट बाहिरिने क्रममा उनीहरूका कार्यकर्ताले कम्युनिस्ट एकताको नारा लगाइरहेका थिए । सरकार बनाउन मिलेका नेताले पार्टी एकता पनि गर्नुपर्ने उनीहरूको भनाइ थियो ।"
सत्ता शक्तिमा एमालेको पुनरागमन,"मणि दाहाल (काठमाडौं)सर्वोच्च अदालतको २०७७ फागुन २५ को फैसलाले तत्कालीन नेकपा भंग गरिदिएपछि औपचारिक रूपमै दुई किनारामा लागेका केपी शर्मा ओली र पुष्पकमल दाहाल साढे २१ महिनापछि एउटै भँगालोमा आइपुगेका छन् । सत्ता नेतृत्वकै विषयमा विवाद चर्किएर अलगअलग बाटोका लागेका उनीहरू सत्ता राजनीतिकै कारण एक ठाउँमा आइपुगेका हुन् । सर्वोच्चले ब्युँताइदिएको दाहाल नेतृत्वको माओवादीले साथ छाडेपछि एमाले संघीय सरकारबाट मात्र हटेको थिएन, प्रदेश सरकारबाट समेत विस्थापित भएको थियो । ओली संघमा सरकारलाई जोगाइराख्न अनेक रणनीति अपनाए । उनले २०७७ पुस ५ र २०७८ जेठ ७ मा गरी दुई पटक नै प्रतिनिधिसभा विघटन गरेर आम निर्वाचनको घोषणा गरे तर दुवै पटक सर्वोच्च अदालतले विघटनको निर्णयलाई बदर गरिदियो । अदालतले नै कांग्रेस सभापति शेरबहादुर देउवालाई प्रधानमन्त्रीमा नियुक्तिका लागि परमादेश जारी गरेपछि ओली सत्ताबाट हट्न बाध्य भए । प्रदेशमा पनि एमाले प्रतिपक्षमा पुग्यो । ओलीदाहाल अन्तरसंघर्षकै कारण बनेको पाँचदलीय गठबन्धनविरुद्ध प्रतिस्पर्धा गर्नुपर्दा एमालेले यसपालि २०७४ को आम निर्वाचनमा जितेका धेरै सिट गुमाउनुपर्यो । गत वैशाखको स्थानीय निर्वाचनमा पनि कांग्रेस नेतृत्वको गठबन्धनविरुद्ध एमालेले प्रतिस्पर्धा गरेको थियो । पाँच वर्षअघि संघ, प्रदेश (समग्रमा) र स्थानीय तह तीनैतिर पहिलो पार्टी रहेको एमाले यसपालि दोस्रो दल बनेको छ । २०७४ को निर्वाचनमा एमालेसँग गठबन्धन गरेको माओवादीसमेत यसपालि कांग्रेसलगायत दलको साथ पाउँदा पनि खुम्चिएको छ । पार्टी विभाजनपछि ओली र दाहालबीच संवाद नै टुटेको थियो । उनीहरू सार्वजनिक मञ्चमै एकअर्काविरुद्ध विषवमन गर्थे । आम निर्वाचनको परिणामले भने उनीहरूबीच बोलचाल खुलायो । माओवादी अध्यक्ष दाहाल गोरखा २ बाट निर्वाचित भएपछि बधाई दिने बहानामा ओलीले नै टेलिफोन गरेर लामो समयदेखिको संवादहीनता अन्त्य गरिदिए । त्यसको एक महिनामा उनीहरूले सत्ता सहकार्यको सहमति गरे, जसका कारण आइतबार दाहाल प्रधानमन्त्रीमा नियुक्त भएका छन् । यसबीचमा सहकार्यका लागि एमालेबाट उपाध्यक्षद्वय सुवास नेम्वाङ र विष्णु पौडेल तथा माओवादीबाट वरिष्ठ उपाध्यक्ष नारायणकाजी श्रेष्ठ र उपमहासचिव वर्षमान पुनमार्फत संवाद चलिरहेको थियो । ओलीदाहाल पुनर्मिलन भने दाहालको प्रधानमन्त्री बन्ने आकांक्षा र कांग्रेस सभापति देउवाको नछाड्ने अडानका कारण सम्भव भएको हो । सरकारको नेतृत्व पहिले आफूले पाउनुपर्ने दाहालको दाबी रहे पनि देउवा त्यसमा तयार भएनन्, जसका कारण पाँचदलीय गठबन्धनबाट माओवादी बाहिरिएको छ । गठबन्धन टुटेलगत्तै दाहाल सहमति गर्न ओली निवास बालकोट पुगेका थिए । दाहाल प्रधानमन्त्री बन्दै गर्दा कांग्रेस नेतृत्वको गठबन्धनका कुनै पनि दलले समर्थन गरेका छैनन् । पानी बाराबारको अवस्थामा रहेका ओली र दाहाल दुवै लचिलो बन्दा सहमति हुन सकेको हो । २०७४ सालमा चुनावमा दुवै दलले गठबन्धन बनाएर केन्द्रमा करिब दुई तिहाइ बहुमतको सरकार बनाएका थिए । ६ प्रदेशमा पनि उनीहरूकै सरकार बनेको थियो । पार्टी एकतापछि ओली र दाहाल दुवै पार्टी अध्यक्ष बनेका थिए । पछि शक्ति बाँडफाँटको विषयले ओली र दाहालबीच विवाद सिर्जना भएको थियो । एमाले र माओवादीबीच एकता हुनु एक दिनअघि २०७७ जेठ २ मा सत्ता नेतृत्व आधाआधा गर्न भएको सहमति कार्यान्वयन गर्न ओली तयार नभएको दाहालको गुनासो थियो । ओली र माधवकुमार नेपालबीचको अन्तर्द्वन्द्वले पनि ओलीदाहाल विवादलाई चर्काएको थियो । त्यसपछि विकसित घटनाक्रमले एमालेसमेत फुट्यो र नेता नेपालको नेतृत्वमा एकीकृत समाजवादी पार्टी गठन भयो । चुनावअघिदेखि नै वामपन्थी दलहरूबीच एकता हुनुपर्ने धारणा राख्दै आएका एमालेका प्रचार विभाग प्रमुख तथा उपमहासचिव पृथ्वीसुब्बा गुरुङ विगतको गल्तीबाट नेतृत्व चेतिसकेको बताउँछन् । विगतमा जस्तो गल्ती अब दोहोरिँदैन, उनले भने । गुरुङले आइतबारको सहमति अस्थिरतातर्फ जान लागेको नेपालको राजनीतिलाई सही ट्र्याकमा ल्याउने अवसर भएको बताए । देशको राजनीतिलाई स्थायित्व तथा स्थिरतातर्फ लैजाने ढोका खुल्यो । भत्किँदै गएको राजनीतिक चक्रलाई अन्त्य गरेर सही दिशामा ल्याउनका लागि पनि यो अवसर बनेको छ, उनले भने । राजनीतिक विश्लेषक झलक सुवेदीले आइतबारको सहमतिपछि सत्ताको शक्ति सन्तुलनमा एमालेले पुनरागमन गरेको प्रतिक्रिया दिए । विकसित सत्ता शक्ति सन्तुलनले एमालेको कमब्याक भएको देखाउँछ । प्रदेश सरकारदेखि प्रदेश प्रमुखसम्ममा एमालेले अवसर पाउने देखिन्छ, प्रधानमन्त्रीमा पनि पालो गर्ने भनिएको छ । यी पद एमालेले यसअघि गुमाएको थियो, उनले भने । एमाले विभाजन भए पनि उसको संगठन उति धेरै नभत्किएको सुवेदीको विश्लेषण छ । एमालेको तल्लो तह मुर्झाएको थियो, त्यो बिस्तारै जाग्न सक्छ । त्यसलाई अवसर मानेर संगठन व्यवस्थापन गरे भने आफूलाई कांग्रेसभन्दा ठूलो शक्ति बनाउन एमालेलाई गाह्रो छैन, उनले भने । एमाले र माओवादी मिल्दा सातै प्रदेशमा उनीहरूकै सरकार बन्छ । राष्ट्रपति, उपराष्ट्रपति, प्रदेश प्रमुख, प्रतिनिधिसभा तथा प्रदेशसभामा सभामुख र उपसभामुख पनि उनीहरूकै गठबन्धनबाट चुनिन्छन् । संवैधानिक पदाधिकारीदेखि राजदूत नियुक्तिसम्मका शक्तिअभ्यासको अवसर पनि एमालेलाई आएको छ । माओवादीले कांग्रेस नेतृत्व गठबन्धनको सहकार्यमा सरकार निर्माण गरेको भए एमाले यी सबै अवसरबाट वञ्चित रहन्थ्यो । विश्लेषक सुवेदी नेता नेपालसँग रहेको समूहलाई विश्वासमा लिएर फर्काउने र माओवादीसँगको मोर्चा भत्किन नदिने जिम्मेवारी एमालेमा रहेको बताउँछन् । एकता प्रयास तत्कालै नहुन सक्छ र तर मोर्चा भत्किन नदिनु एमालेका लागि चुनौती हो । यो मोर्चा कायम रह्यो भने धेरै प्रदेशमा उनीहरू सरकारमा रहन्छन्, उनले भने । एमाले उपमहासचिव गुरुङ ठूलाले अहंकार प्रदर्शन नगर्ने र सानालाई पनि हीनताबोध नहुने गरी अघि बढ्न सके नयाँ गठबन्धन दिगो बन्ने बताउँछन् । सानोतिनो कुरामा किचकिच गर्नु भएन । घाँटी हेरेर हाड निल्नुपर्यो । जे सहमति भएको छ, त्यसलाई कार्यान्वयन गर्न नयाँ र पुराना सबै दलले योगदान गर्नुपर्छ, उनले भने ।"
रक्तदानसँगै स्वास्थ्य शिविर,"काठमाडौं (कास) उपत्यकाका अस्पतालहरूमा बिरामीका लागि भइरहने रगतको अभाव टार्न कोटेश्वरमा बर्सेनि हुँदै आएको रक्तदान कार्यक्रममा यस पटक ४३ जनाले रक्तदान गरेका छन् । कोटेश्वर व्यावसायिक संघले शनिबार कोटेश्वर चोकमा रक्तदान र स्वास्थ्य शिविर आयोजना गरेको हो । सहभागीलाई नेपाल स्वयंसेवी रक्तदाता समाजका केन्द्रीय अध्यक्ष प्रेमसागर कर्माचार्यले रक्तदान गर्दा बिरामी बचाउन सकिने र आफूलाई कुनै हानि नहुनेमा रक्तदातालाई आश्वस्त पारे । शिविरमा १ सय ५० जनाले स्वास्थ्य जाँच सेवा लिएका छन् । शिविरलाई शुभसुधा डेन्टल केयर होम, अनमोल आयुर्वेद र एस डेन्टल प्रालिले सघाएका थिए ।"
दाहाललाई दुवै छिमेकीबाट बधाई,"काठमाडौं (कास) नवनियुक्त प्रधानमन्त्री पुष्पकमल दाहाललाई शपथ लिनुअघि नै दुवै छिमेकीबाट बधाई आएको छ । भारतका प्रधानमन्त्री नरेन्द्र मोदीले सोमबार राष्ट्रपति विद्यादेवी भण्डारीले पुष्पकमल दाहाललाई प्रधानमन्त्री नियुक्त गरेको केही घण्टामै बधाई सन्देश दिएका हुन् । ट्वीटरमार्फत बधाई दिँदै मोदीले दाहाललाई भनेका छन्, नेपालको प्रधानमन्त्रीमा नियुक्त हुनुभएकामा हार्दिक बधाई छ । भारत र नेपालबीचको विशेष सम्बन्ध गहिरो सांस्कृतिक सम्बन्ध र जनताजनताबीचको न्यानो सम्बन्धमा आधारित छ । यो मित्रतालाई अझ मजबुत बनाउन म तपाईंसँग मिलेर काम गर्न तत्पर छु । यसअघि माओवादी केन्द्रका अध्यक्ष दाहाल प्रधानमन्त्रीमा नियुक्त भएलगत्तै नेपालस्थित चिनियाँ दूतावास र भारतीय दूतावासले बधाई दिएका थिए । दाहाललाई नेपालका लागि चिनियाँ कार्यवाहक राजदूत वाङ सिन तथा नेपालका लागि भारतीय राजदूत नवीन श्रीवास्तवले टेलिफोनमार्फत बधाई दिएको दाहालको सचिवालयले जनाएको छ ।दाहाललाई राष्ट्रपति विद्यादेवी भण्डारीले आइतबार प्रधानमन्त्रीमा नियुक्त गरेकी हुन् । दाहालले नेपालको ४४ औं प्रधानमन्त्रीका रूपमा सोमबार बेलुकी ४ बजे शपथ लिनेछन् ।चीनले माओवादीका अध्यक्ष दाहाल प्रधानमन्त्रीमा निर्वाचित हुनुभएकामा बधाई दिन चाहन्छु भन्दै उनको कार्यकालमा दुई देशको सहकार्य र सम्बन्ध थप विस्तारित हुने अपेक्षा गरेको छ, सचिवालयका एक सदस्यले भने । ती सदस्यका अनुसार भारतका राजदूत श्रीवास्तवले पनि दाहाललाई बधाई दिँदै दुई मुलुकबीचको सम्बन्धलाई थप बलियो बनाउँदै उचाइमा पुर्याउने उल्लेख गरेका छन् ।"
पर्ख र हेर मा नेपाल,"काठमाडौं (कास) दुई वर्षअघि तत्कालीन प्रधानमन्त्री केपी शर्मा ओलीले गरेको संसद् विघटनको विरोधमा सँगै सडकमा आएका पुष्पकमल दाहाल र माधवकुमार नेपालको जोडी नयाँ सत्ता समीकरणपछि छुटेको छ । दाहाललाई प्रधानमन्त्री बनाउने गरी एमाले र माओवादीसहित ७ दलबीच आइतबार नयाँ सहमति भएको छ, जसमा नेपाल नेतृत्वको एकीकृत समाजवादी छैन ।तत्कालीन नेकपाभित्रको अन्तरसंघर्षको समयदेखि नै दाहाल र नेपाल एकअर्काका पूरकका रूपमा रहँदै आएका थिए । दाहालले एमाले अध्यक्ष ओली निवास बालकोट पुगेर नयाँ सत्ता समीकरणमा सहमति गर्दैगर्दा नेपाल भने तीनकुनेस्थित केन्द्रीय कार्यालयमा सचिवालय सदस्यमाझ पछिल्ला घटनाक्रमको समीक्षा गरिरहेका थिए । सचिवालय बैठकले तत्कालका लागि पर्ख र हेर को रणनीति लिएको छ । सचिवालय बैठकले दाहाल नेतृत्वको सरकारमा नजाने निर्णय गरेको प्रवक्ता जगन्नाथ खतिवडाले जानकारी दिए । उनका अनुसार अहिले पार्टीले पर्ख र हेर को नीति लिनेछ । बैठकमा आकस्मिक रूपमा विकसित राजनीतिक घटनाक्रमबारे गम्भीरतापूर्वक छलफल भयो र परिस्थितिको सूक्ष्म अध्ययन गरी देश, जनता र पार्टीको हितलाई सर्वोपरि ध्यानमा राखेर अगाडि बढ्ने निर्णय भएको छ, खतिवडाले भने, हाम्रो मोटिभचाहिँ अहिले यो सरकारमा सहभागी नहुने हो । यो सरकारमा बसेर काम हुँदैन । अध्यक्ष नेपालको जोड शेरबहादुर देउवा नेतृत्वकै सत्तारूढ गठबन्धनलाई निरन्तरता दिनुपर्नेमा थियो । नेपालले त्यही प्रस्ताव दाहालसँग पनि राखेका थिए । शनिबार कोटेश्वरमा भएको बैठकमा नेपालले दाहालसँग कार्यकालको दोस्रो चरणमा प्रधानमन्त्री लिएर भए पनि गठबन्धन कायम राख्नुपर्नेमा जोड दिएका थिए । देउवा र आफूबीच पहिले प्रधानमन्त्री लिने भनेर भएको सहमतिबारे जान्दाजान्दै पनि नेपालले राखेको धारणाप्रति दाहाल असन्तुष्ट थिए ।"
फर्केला काठमाडौंको जीवन ?,"अनिश भट्टराई (गण्डकी)काठमाडौंभित्र धेरै काठमाडौं छन् । काठमाडौंभित्रको काठमाडौं कति बाँचेको छ ? खोलाको, चराको, रूखको काठमाडौंको जीवन कहिले फर्कन्छ ? यो प्रश्न पोखरामा जारी नेपाल लिटरेचर फेस्टिभलमा आइतबार कांग्रेसका महामन्त्री गगन थापालाई सोधियो । यसअघि गगन आफैंले काठमाडौंभित्र थुप्रै काठमाडौं रहेको र यी विषय बहसको विषय नबन्ने गरेको बताएका थिए । लेखक बुद्धिसागरसँगको संवाद कथा काठमान्डू मा काठमाडौं अहिले मान्छेको मात्रै भएको र चरा, खोला, रूख जस्ता प्राकृतिक कुरा मासिँदै गएको गगनको भनाइको अन्तर्य थियो । यी विषय आलोचनाका लागि आलोचना भएर आउने गरे पनि सार्वजनिक वृत्तमा छलफलको विषय नै नबन्ने गरेको गगनको तर्क थियो । यी कुराहरू काठमाडौंको पब्लिक डिस्कोर्समा कहीँ आउँदैन । साइडलाइनको विषय बन्छ । आलोचना गर्नुपरे मात्र उठ्छ, उनले भने । लेखक बुद्धिसागरले पार्क, रूख, चरा काठमाडौंमा हराउँदै गएको र मानिस त्यसमा सचेत नदेखिएको टिप्पणी गरे । आफू २० वर्ष काठमाडौं बस्दा भुइँकुहिरोलाई मिस गर्ने गरेको बताए । भुइँकुहिरो हरायो, एकदमै माया लाग्छ । रूख, पार्क, चरा, दुबो सबै हामीले पाउनुपर्ने हो भनेर मान्छेलाई थाहा छैन कि ? उनको प्रश्न थियो । गगनले काठमाडौं सम्पन्नताको प्रतीक जस्तो बनेको तर्क गरे । पोखरा वा जुनै अरू सहरका मानिस पनि काठमाडौंमा घर छ भनेर देखाउन खोज्ने गरेको थापाले टिप्पणी गरे । काठमाडौंमा घर छ है भनेर देखाउन खोज्छन् । यसरी घर बनाउँछन् । व्यवस्थापन गर्नुपर्छ भन्ने छ, तर हामी चुकिरहेकै छौं, उनले बताए । काठमाडौंको खुला ठाउँ जोगाउन सरकारसँगै लड्नुपरेको थापाको तर्क छ । आफ्नै घरछेउको खुला ठाउँमा व्यवसाय चलाउनबाट रोक्न पनि अनशनझैं ३ घण्टा बस्नुपरेको स्मरण गरे । डिल्लीबजारको चारखालमा हुलाक कार्यालय बनाउन सरकार लागेको र आफूहरू त्यहाँ रोकिरहेको उनको दाबी थियो । स्थानीय समुदायले हामी भुइँमा अनशन बसेझैं ३ घण्टा बसेपछि हामीले रोकेको रोक्यै छौं, उनले थपे । अहिले काठमाडौंले खुला ठाउँको महत्त्व बुझ्दै गएको थापाको टिप्पणी थियो । आइतबार लिटरेचर फेस्टिभलमा १२ सत्र भएका थिए । चुली चर्चा, संघारमा पोखरा अन्तर्राष्ट्रिय विमानस्थल, पारिजात ः पात्रहरूको गहिराइमा, सेभेन मुन्स अफ माली अल्मेइडा, भूमि र आकाश सत्रमा छलफल भएको थियो । यस्तै सुदूरका सिंहदरबार, मुन्धुमा मेन्छामा, किन पुस्तक र पुस्तकालय, फिल्म समीक्षाको समीक्षामा पनि गन्थनमन्थन भएको थियो । अनिल शाहीको समूहले माया मन्त्र सत्रमा सांगीतिक प्रस्तुति राखेको थियो ।"
विद्यालय शिक्षाका बिर्सिइएका मुद्दा,"मुलुक संघीय प्रणालीमा गएसँगै संविधानतः विद्यालय शिक्षा सञ्चालन स्थानीय सरकारको कार्यक्षेत्रभित्र आएको छ । कतिपय सवालमा संघले नै अह्रनखटन गर्न खोजे पनि मूलतः विद्यालय अहिले पालिकाहरूले नै चलाइरहेका छन् । यसबीचमा तीन तहका सरकारमध्ये संघीयताको साख यिनै पालिकाहरूले राखे पनि विद्यालय शिक्षाको प्रगति भने समीक्षाकै कसीमा छ । पछिल्ला दुई वर्ष कोभिड महामारीका कारण अवस्था प्रतिकूल भए पनि यस अवधिमा विद्यालयहरू कसरी चले भन्ने विषय अवश्य सिंहावलोकनीय छ । यसैबीच राष्ट्रिय विकास समस्या समाधान समितिका अध्यक्षका रूपमा प्रधानमन्त्री शेरबहादुर देउवाद्वारा राष्ट्रिय योजना आयोगका सदस्य पुष्परमण वाग्लेको नेतृत्वमा गठित कार्यदलले विद्यालय शिक्षाको जिम्मा स्थानीय तहलाई दिएपछि अनुगमन शून्य भएको र शिक्षकलाई तालिमको व्यवस्थासमेत कमजोर बनेको औंल्याएको छ । विद्यालय शिक्षामा स्रोतसाधनको उचित व्यवस्थापन, गुणस्तर अभिवृद्धि र प्रभावकारी सुपरिवेक्षणको व्यवस्थाका लागि सुझाव दिन गठित यस समितिको सुझाव मननीय देखिन्छ ।मुलुकमा सार्वजनिक शिक्षामा आमूल सुधारको खाँचो छ । आफ्नो समुदायमा रहेका विद्यालयहरूप्रति सबैभन्दा बढी उत्तरदायी र चिन्तित स्थानीय तहहरू नै हुन सक्छन्, हुनुपर्छ पनि । यही मान्यताकै आधारमा संविधानले तिनको सञ्चालनको जिम्मा पालिकाहरूलाई दिएको हो । परन्तु सार्वजनिक विद्यालय शिक्षाको गुणस्तर तथा विद्यार्थीको सिकाइ स्तर जुन रूपमा कमजोर छ, त्यस अनुसार तदर्थ शैलीमा मात्रै विद्यालयहरू पालिकाको पोल्टामा आइहाल्दैमा सुधार भैहाल्ने देखिन्न । अहिले विद्यालयहरू जसरी चलिरहेका छन्, तिनमा बहुआयामिक हस्तक्षेप आवश्यक छ । यसका निम्ति पालिका एक्लैको भन्दा पनि संघीय सरकारकै सुव्यवस्थित नीतिगत सोच आवश्यक छ । पालिकाहरूले आफ्नै तवरमा कतिपय सुधारका पाइला चाल्न अवश्य सक्छन्, तर त्यसका निम्ति पनि केही आधारभूत थिति बस्न बाँकी रहेको कार्यदलले औंल्याएको छ ।यसअघि विद्यालय निरीक्षकहरूको दरबन्दी नै थियोÙ त्यससँगै स्रोतकेन्द्र र स्रोतव्यक्तिको अवधारणामा अनुगमन, निरीक्षण पद्धति बसालिएको थियो । शिक्षकहरूमध्येबाटै स्रोतव्यक्ति छनोट गरी निश्चित स्रोतकेन्द्रभित्रका विद्यालयहरू हेर्न लगाउने परिपाटी थियो । नयाँ संविधान अनुसार विद्यालय रेखदेखको अधिकार स्थानीय सरकारलाई आएसँगै साबिकका १ हजार ५३ स्रोतकेन्द्र, २९ शैक्षिक तालिम केन्द्र र ४६ वटा अगुवा स्रोतकेन्द्र खारेजीमा परेका छन् । परिणामस्वरूप विद्यालय शिक्षाको सुपरिवेक्षण प्रणाली अवरुद्ध बनेको कार्यदलको निष्कर्ष छ । स्थानीय तहमा निरीक्षणका लागि दक्ष जनशक्तिसहित उपयुक्त संरचना र मोडालिटी नभएको उसको ठहर छ । पालिकाहरूले विद्यालय अनुगमनमा कति ध्यान दिए, त्यो आफ्नो ठाउँमा छ, तर उचित संरचना र जनशक्ति नै नभएपछि इच्छाशक्ति मात्रै पर्याप्त नहुन सक्छ । फेरि सबै पालिका पदाधिकारीसित इच्छाशक्ति नै पनि नहुन सक्छ । संरचना बनाइएपछि प्रणालीले डोर्याउँछ, थिति बस्छ । तसर्थ, कार्यदलको सुझावलाई ध्यानमा राख्दै अबका दिनमा विद्यालय शिक्षाको अनुगमन तौरतरिका कस्तो हुने भन्ने उचित निर्क्योलमा पुग्नुपर्छ । कार्यदलले स्थानीय तहले नियुक्त गर्ने सुपरिवेक्षकको राष्ट्रिय मापदण्ड तोक्नुपर्ने जनाएको छ, तर यस्ता संयन्त्र कार्यकर्ता भर्तीस्थल नबनून् भन्नेमा सतर्कता अपनाइनुपर्छ ।जहाँसम्म तालिमको सवाल छ, यसमा विगतको अनुभवको आलोकमा पनि विचार पुर्याइनुपर्छ । विगतमा शिक्षक तालिममा लगानी बालुवामा पानीसरह भएको थियो । शिक्षकहरू तालिममा सिकेका कुरा कक्षाकोठामा रूपान्तरण गर्दैनथे, या तालिममा जेजति शैक्षिक सामग्री प्रयोग हुन्थ्यो, त्यो विद्यालयमा जुट्न सक्दैनथ्यो । यसको अर्थ तालिम बेकार भन्ने होइनÙ जुनसुकै पेसामा आधारभूत, उन्नत, पुनर्ताजगी लगायत तालिम आवश्यक पर्छन्Ù सिक्नेसिकाउने पेसा शिक्षकका लागि त यो झनै आवश्यक पर्छ । खालि यत्ति हो कि, कक्षाकोठामा प्रयोगमा ल्याउन सक्ने तालिम कसरी दिने भन्नेमा अब सचेत रहनुपर्छ । यसै गरी विद्यालयमा सुशासनको न्यूनतम सूचक र मापदण्ड लागू गरी अनुगमनको व्यवस्था मिलाउनुपर्ने कार्यदलको सुझाव पनि कार्यान्वयनमा लैजानु वाञ्छनीय देखिन्छ ।यस अतिरिक्त, न्यूनतम शिक्षक दरबन्दी पुर्याउनुपर्ने र अब्बल विद्यार्थीले शिक्षण पेसा रोज्ने व्यवस्था गर्नुपर्ने कार्यदलका सुझाव उत्तिकै मननयोग्य छन् । अहिले सामुदायिक विद्यालयमा करिब ५७ हजार शिक्षक दरबन्दी अपुग छ । गणित, विज्ञान र अंग्रेजी शिक्षकको अभाव सबैभन्दा बढी छ । कक्षा ११ र १२ मा एउटै स्थायी शिक्षक दरबन्दी छैन । एकातिर आवश्यक शिक्षक अपुग हुनु र अर्कातिर राम्रा जनशक्ति यो पेसामा आकर्षित नहुनु आजको शिक्षाको दारुण चित्र हो, यो पक्षमा सरकारले उचित ध्यान पुर्याउनैपर्छ ।नेपालमा ठूलो राजनीतिक सहमति जुट्नुपर्ने र शैक्षिक क्षेत्रको सबैभन्दा पेचिलो मुद्दामध्येको अर्को विषयमा पनि कार्यदल बोलेको छ, त्यो हो शिक्षामा निजी क्षेत्रको लगानी । कार्यदलले यस्तो लगानीलाई सेवामूलक स्वरूपमा रूपान्तरण गर्न भनेको छ । उच्चस्तरीय शिक्षा आयोग२०७५ ले पनि सरकारलाई शिक्षाको लगानी गैरनाफामूलक बनाउनुपर्ने सुझाव दिएको थियो, जुन प्रतिवेदन सरकारले सार्वजनिकसम्म गरेको छैन । यो मुद्दाबाट सधैं भागिरहने छुट सरकारलाई छैन, तथापि विषय आफैंमा जटिल भएकाले संवैधानिक मर्म र सार्वजनिक शिक्षाको सुदृढीकरणका आलोकमा थप अध्ययन, विमर्श र राजनीतिक दल र सरोकारवालाबीचको व्यापक सहमतिका आधारमा मात्र यसबारे ठोस निर्णयमा पुग्नु उचित हुन्छ । वास्तवमा विद्यालय शिक्षा सुधारका निम्ति गर्नुपर्ने काम धेरै छन् । तीमध्ये कति त सानो नीतिगत पहल र न्यूनतम स्रोतसाधन जुटाउँदा पनि गर्न सकिन्छ । यही प्रतिवेदनका आधारमा पनि विद्यालयमा पर्याप्त शिक्षकै नहुँदा र अनुगमन, निरीक्षण र तालिमबिनै चल्नुपर्दा कत्ति पनि अघि बढ्न सकिन्न भन्नेमा सम्बन्धित सबै प्रस्ट हुनुपर्छ । यी सवालहरू हल गर्ने तौरतरिका के हुन सक्छन् भन्नेमा चाहिँ विस्तृत विमर्श आवश्यक हुन सक्छ, जसबारे सरकारले ध्यान पुर्याउनुपर्छ ।"
सम्पादकलाई चिठी,"सडक अनुशासनको पालना व्यस्त सडकमा सवारीसाधन चलाउँदा धेरै होसियार हुनुपर्छ । पैदलयात्रीहरूले जथाभावी बाटो काटिरहेका हुन्छन्, सवारीसाधन तीव्र गतिमा गुडिरहेका हुन्छन् । अलिकति मात्र तलमाथि हुँदा जुनै बेला पनि चालक र यात्रुको जीवन जोखिममा पर्न सक्छ । त्यसैले सडक अनुशासन र नियमलाई ध्यान दिनैपर्ने हुन्छ । सवारी चलाउँदा छिटो गए भन्न सकिन्न, बिस्तारै गए अवश्य पुगिन्छ भन्ने उक्तिलाई चालक तथा यात्रुले मनन गर्नुपर्छ । दैनिकजसो देशैभरिबाट सवारी दुर्घटनाका खबर आइरहन्छ । यसको मुख्य कारण भने चालकको लापरवाही र पैदलयात्रुहरूको हतारपन हो । त्यस्तै ट्राफिक नियमको पनि पालना भएको छैन । काठमाडौं उपत्यका तथा अन्य सहरका कतिपय भित्री सडकहरूमा एकतर्फी मात्र सवारीसाधन चलाउने अनुमति छ । तर, अन्यत्रबाट आएका कतिपय चालकलाई एकतर्फी सवारी नियम थाहा हुँदैन । यसका कारण पनि दुर्घटनाको जोखिम रहन्छ । ट्राफिक प्रहरीले यस्तो चालकलाई एक पटक चेतावनी दिएर छोडिदिँदा हुन्छ । तर, ट्राफिक प्रहरीको तर्फबाट पनि आफ्नो जिम्मेवारी पूरा भएको पाइँदैन । चिनेको मानिस र अलि हट्टाकट्टा देख्यो भने नियमै नै मिचेको छ भने पनि छोडिदिने तर निम्सरो चालक देख्यो भने इनाम पाउने हेतुले जरिवाना तिराउने प्रवृत्ति छ । यसका कारण सवारीचालकले सास्ती बेहोर्नुपरेको छ । के ट्राफिक प्रहरीबाट यस्तो व्यवहार सुहाउँछ ? ट्राफिक नियम सबैलाई समान हुनुपर्दैन ? तसर्थ, सडक अनुशासनको पालनाका लागि ट्राफिक प्रहरी तथा चालन र यात्रु पनि जिम्मेवार हुनुपर्छ । खिमराज गिरी, काठमांडौ"
अबको शासकीय र विधायिकी तस्बिर,"राष्ट्रपति पदमा आकर्षणविगतका केही अभ्यासको समीक्षा गर्न पनि अब ढिलो गर्नु हुन्न । नेपालको संविधानले स्वविवेकीय अधिकार प्रयोग गर्ने, राज्यशक्तिको आफैं प्रयोग गर्ने राष्ट्रपतिको कल्पना गरेको छैन । विगत चौध वर्षको गणतन्त्रको अभ्यासमा राष्ट्रपतिले राज्यशक्तिको अभ्यास वा प्रयोग गरेको तर यसप्रति निर्णायक प्रतिरोध कतैबाट पनि नभएको देखिन्छ । संविधानको धारा ६१ ले राष्ट्रपति नेपालको राष्ट्राध्यक्ष हुने र राष्ट्रिय एकताको प्रवर्द्धन गर्ने एवं संविधानको पालन र संरक्षणलाई राष्ट्रपतिको प्रमुख कर्तव्य भनेको छ ।कुन कदमलाई संविधानको पालना र संरक्षण मान्ने भन्ने विषयमा कानुनी प्रस्टता छैन । तत्कालीन राष्ट्रपति रामवरण यादवले प्रधानमन्त्री पुष्पकमल दाहालले नेपाली सेनाका प्रमुख रुक्माङ्गद कटवाललाई हटाउन खोज्दा हस्तक्षेप गरेका थिए । यो प्रकरणमा दाहालले नै प्रधानमन्त्रीबाट राजीनामा दिए । वर्तमान राष्ट्रपति विद्यादेवी भण्डारीले आफ्नो मातृ पार्टी नेकपा एमाले र खास गरी केपी शर्मा ओलीको राजनीतिक स्वार्थ अनुरूप कैयौं अध्यादेश जारी गर्ने वा रोक्ने कार्यमा स्वविवेकीय अधिकार प्रयोग गरेको देखियो । उनले एक पटक अनुमोदन नगरेर संसद्मा फिर्ता पठाएको नागरिकता विधेयक संघीय संसद्ले दोहोर्याएर पारित गरी अनुमोदनका लागि पठायो । संविधान अनुरूप उनले त्यसमा लालमोहर लगाउनुको विकल्प थिएन । तर, अहिलेसम्म लगाएकी छैनन् । र, पदमा पनि बहाल छिन् । दलहरू यो सबै देखेको नदेख्यै गरेर बसेका छन् ।बरु उल्टै, अहिले विभिन्न दल र दलहरूभित्रकै शक्तिकेन्द्रहरूबीच पद बाँडफाँटमा राष्ट्रपति पद उच्च सौदाबाजीको सर्त बनेको छ । अहिलेसम्मको अभ्यासबाट शक्तिलिप्त पात्रले राष्ट्रपतिकै कुर्सीमा बसेर पनि कार्यकारी प्रमुखकै शैलीमा राज्यशक्तिको प्रयोग गर्न सक्ने रहेछ भन्ने देखियो । वर्तमान राष्ट्रपतिले देखाएको विलासिता र तामझाम मोह एवं नेपाली सेनाको परमाधिपतिका हैसियतमा गरेको अप्रत्यक्ष राज्य चलाउने अभिलाषाले विकृत आकर्षण सृजना गरेको छ । यो वर्तमान संविधानले परिकल्पना गरेको परिपाटी (एरेन्जमेन्ट) प्रतिकूल राजनीतिक विकासक्रम हो । वर्तमान पद्धति सुचारु गर्न र उच्च कार्यकारी तहमा शक्तिको द्वन्द्व बढ्न नदिन यस्तो अस्वाभाविक कसरतलाई अन्त्य गर्नु आवश्यक छ । अन्त्यमा, आगामी पाँच वर्षका लागि सरकारको नभए पनि शासकीय स्थायित्व र संघीय गणतन्त्रात्मक प्रणालीको सुदृढीकरणका लागि केही अहं टुटेका कडीहरूलाई जोड्नु अपरिहार्य छ । विधायकहरूको विधायन प्रक्रियासँग, नीतिनिर्माणको तथ्य र प्रमाणसँग, प्रशासनिक संयन्त्रको सेवाप्रदायको जिम्मेवारीसँग तथा सुशासनका मानकसँग, अर्थतन्त्रको उत्पादकत्वसँग, शिक्षाको रोजगारीसँग र आदर्श एवं विद्वत्ताको राजनीतिसँगको साइनो चटक्कै टुटेको छ । यी सबै कडीलाई सबल ढङ्गले समेट्न र जोड्न नसक्ने हो भने अर्को पाँचवर्षे अवधि पनि बिनाप्रगति, अविकासका पुराना गन्थन दोहोर्याएर मात्रै बित्नेछ ।"
निर्वाचन परिणामको सदुपयोगको सवाल,"आम निर्वाचन२०७९ देशका निम्ति सर्वाधिक खर्चिलो भएको अनुमान छ । नागरिकले तिरेको तिरो अर्थात् सरकारमार्फत भएको खर्च, वैदेशिक सहयोग तथा उम्मेदवारहरूले गरेको सम्पूर्ण खर्च जोड्दा अर्बौं उडेको हुन सक्छ । खर्च रकममध्ये ठूलो हिस्सा संघीय प्रतिनिधिसभाको रहेको अनुमान गरिन्छ । खर्चिलो निर्वाचन परिणामबाट असन्तुष्ट हुनेहरूको संख्या भने सानो छैन । दुई ठूला दल (नेपाली कांग्रेस र एमाले) मध्ये कुनै एउटाले, नभए कुनै एक गठबन्धनले बहुमत ल्याउन सकेको भए कल्याण हुने थियो भन्ने धारणा धेरै नागरिकको छ । त्रिशंकु संसद् (हङ पार्लियामेन्ट) भएको हुनाले राजनीति अंकगणितीय जोडघटाउमा आधारित शत्तालुछाचुँडीको चक्रव्यूहमा फस्ने निर्क्योल केही सचेत नागरिकको छ । वास्तविकता नै हो, कुनै पनि निर्वाचित सरकारले मतादेश अनुरूपको पूर्णकाल शासन गर्न पाएको छैन । प्रतिनिधिसभाको निर्वाचन इतिहासमा नेपाली कांग्रेसले तीन तथा कम्युनिस्ट पार्टीले एक पटक बहुमत प्राप्त गरे । दुईतिहाइ बहुमतप्राप्त प्रथम सरकार तथा संसद्लाई राजाले सेना परिचालन गरेर १७ महिनामै हाइज्याक गरिदिएका थिए । कांग्रेसले दोस्रो पटक पनि बहुमतप्राप्त सरकार गठन गर्ने अवसर पाएको थियो । आन्तरिक कलह तथा सत्ता संघर्षको कोपभाजनमा परेर तीन वर्षमै उक्त सरकारको विघटन प्रधानमन्त्री स्वयंले गरिदिए । कांग्रेस नेतृत्वको तेस्रो बहुमतीय सरकारलाई ९ महिना नपुग्दै आफ्नै सभापतिले प्रधानमन्त्रीलाई पद त्याग्न बाध्य तुल्याएर भंग गरिदिए । पाँच वर्षपूर्व नेकपाले प्रचण्ड बहुमतप्राप्त सरकार गठन गर्यो । त्यो पनि आन्तरिक शक्तिसंघर्षको कोपभाजनमा परेर ४२ महिनामै विघटन भयो । कुनै दलले बहुमत ल्याउँदैमा देशले पूर्णकालीन सरकार पाउँछ भन्ने छैन । नेपालको संविधानले बहुमतीयभन्दा सहमतीय सरकारको परिकल्पना गरेको छ । त्यसो त, एकै छिनका निम्ति कल्पना गरौं, संसद्मा कुनै एक दल अथवा गठबन्धनले बहुमत प्राप्त गरेको भए के हुन्थ्यो ? सहजै अनुमान गर्न सकिन्छ शेरबहादुर देउवा अथवा केपी शर्मा ओलीमध्ये एक महापुरुष प्रधानमन्त्री हुने थिए । अहिले कुनै पनि दलले बहुमत नपाएको हुनाले तेस्रो पात्र पुष्पकमल दाहालको एक चोटि प्रधानमन्त्री हुन पुगेका छन् । ३०३२ वर्षदेखि यिनै केही महानुभावले प्रत्यक्षअप्रत्यक्ष रूपमा देशको व्यवस्थापन गर्दै आएका छन् । देशलाई सही दिशातर्फ उन्मुख तुल्याउने उद्देश्यप्रेरित भएर यीमध्ये एक जनाको पहलमा भएगरेका सफल प्रयासको प्रमाण जति खोज्दा पनि जुटाउन कठिन पर्छ । तिनीहरूले नेतृत्व गरेका सरकारले सर्वसाधारण नागरिकको जीवनस्तर उकास्न गरेको पहलको उदाहरण भेटिँदैन । भविष्यमा तिनीहरूले देशमा व्याप्त बेथिति हटाउने, सुशासन कायम गर्ने तथा कानुनी राज्य व्यवस्था स्थापना गर्ने सत्प्रयास गर्लान् भन्ने शंकाको सुविधा लिने आधार पनि पाइँदैन । तीन दल (नेपाली कांग्रेस, एमाले तथा माओवादी केन्द्र) ले (समानुपातिकतर्फ) पाएको मत विगतका तुलनामा घटेको छ । मतसंख्या घट्नुमा नैतिक जिम्मेवारी लिँदै तीनै दलका अध्यक्ष (देउवा, ओली तथा दाहाल) ले नेतृत्वबाट राजीनामा दिनुपर्ने थियो । विडम्बना, उनीहरूमध्ये नै एक प्रधानमन्त्री बनेका छन् । नैतिक धरातलमा खडा हुने नेतृत्व हाम्रो राजनीतिक धरातलबाट विलीन भैसक्यो । निर्वाचन परिणामले तीनवटा मुख्य सन्देश दिएको छ । पहिलो, मतदाताको प्राथमिकता दलविशेषले भन्दा उम्मेदवारले पायो । निर्वाचित उम्मेदवारले प्राप्त गरेको मतका तुलनामा उसको दलले पाएको मतसंख्या (समानुपातिकतर्फ) लाई आधार मान्दा यो निष्कर्ष निकाल्न सकिन्छ । दुई ठूला दल (कांग्रेस र एमाले) का अध्यक्ष प्रधानमन्त्री हुँदा तिनको समीप रहेका विवादित प्रमुख पात्रहरूको पराजय हेर्दा मतदाताहरूको रोजाइ दलभन्दा उम्मेदवार भएको निष्कर्ष निकाल्न थप आधार मिल्छ । दोस्रो, देशको व्यवस्थापन अथवा सञ्चालन शैलीबाट मतदाताहरू असन्तुष्ट छन् । देशमा निराशा व्याप्त छ । कुशासन, बेथिति तथा त्रुटिपूर्ण कानुनी राज्य प्रणालीबाट मतदाताहरू वाक्कदिक्क भएका छन् । विद्यमान प्रणालीप्रति नै वितृष्णा फैलिँदो छ । निर्वाचनमा मतदाताको घट्दो सहभागितालाई असन्तुष्टि तथा झाँगिँदै गएको निराशाको सूचक मान्न सकिन्छ । तेस्रो, युवा पंक्तिका मतदाताहरूमा भविष्यप्रति चिन्ता बढेको छ । उनीहरूमा परिवर्तनको चाहना आकासिएको छ । मतदाताहरू जोखिम उठाएर परिचितको दाँजोमा अपरिचित उम्मेदवारलाई अवसर दिन तयार हुनुको प्रमुख कारण असन्तोष हो । निर्माणाधीन राष्ट्रिय स्वतन्त्र पार्टी, जनमत तथा नागरिक उन्मुक्तिजस्ता दलले प्राप्त गरेको मतमा परिवर्तनको चाहना प्रतिविम्बित हुन्छ । पूर्वपञ्चले पाएको मतले लोकतन्त्रप्रति वितृष्णा बढ्दो क्रममा रहेको सन्देश दिन्छ । लोकतन्त्र आफैंमा अत्यन्त संवेदनशील प्रणाली हो । निरन्तर नागरिक निगरानीबिना लोकतन्त्र टिक्दैन । चनाखा नागरिकहरूको निरन्तर निगरानीमा नपरे लोकतन्त्रमा कुशासन, बेथिति, विकृति तथा विसंगति झाँगिन्छ । नेपाली लोकतन्त्रको इतिहास छोटो छ । लोकतन्त्र पुनःस्थापनाको आखिर ३२ वर्ष त भयो । शिशुकालदेखि नै यस प्रणालीलाई सिध्याउन खड्गप्रहार हुँदै आएको छ । लोकतान्त्रिक पद्धतिप्रति सैद्धान्तिक आस्था राख्ने तर व्यावहारिक दृष्टिले विश्वास नगर्ने जमात ठूलो छ । कार्ल मार्क्सका अनुयायीहरूको परिभाषा अनुरूप छैन अहिलेको लोकतन्त्र । दक्षिणपन्थीलाई लोकतन्त्र शब्द नै अपाच्य हुँदै आएको छ । उनीहरू यो प्रणाली आयातित तथा विदेशीबाट सञ्चालित रहेको भाष्यको प्रचारमा छन् । हेक्का रहोस्, लोकतन्त्रको पुनःस्थापनाको पाँच वर्ष पनि पुग्दानपुग्दै माओवादीले हतियार उठाएर यस प्रणालीको अन्त गर्ने अभियान चलायो । एक दशक लामो माओवादी हत्या, हिंसा, लुटपाट तथा आतंक कम गर्न भन्दै उग्र दक्षिणपन्थीले प्रतिहिंसा मच्चायो । दुवै थरीको उद्देश्य वा मिलनविन्दु भनेको लोकतन्त्रलाई सके सफाया नत्र अफाप प्रमाणित गर्नु थियो । शृंखलाबद्ध आन्दोलन तथा विद्रोहले लम्ब्याएको संक्रमणकाल २०७४ सालमा भएको निर्वाचनबाट अन्त भयो । कम्युनिस्ट दलको नेतृत्वमा रहेको सरकारले अन्यत्र जस्तै मार्क्सवादी चरित्र प्रदर्शन गर्न कुनै कसर छोडेन । नेपाली लोकतन्त्रलाई अन्य राष्ट्रले अख्तियार गरेको लोकतन्त्रसँग दाँज्नु सान्दर्भिक हुन्छ । यसका निम्ति सहज स्रोत द इकोनोमिस्ट को प्रकाशन इकोनोमिक इन्टेलिजेन्स युनिट (ईआईयू) हो । ईआईयूले १६७ राष्ट्रले अख्तियार गर्दै आएको लोकतन्त्रलाई चार कोटिमा राख्दै आएको छ १ अब्बल (पूर्ण), २ त्रुटिपूर्ण, ३ आधाकाँचो (हाइब्रिड), तथा ४ अलोकतान्त्रिक । लोकतन्त्रको जननी राष्ट्रको पहिचान बनाएको बेलायत तथा जन्मकालदेखि नै लोकतन्त्रप्रति समर्पित अमेरिका, गणतन्त्रको जननी राष्ट्र फ्रान्स तथा ठूलो लोकतन्त्र भारत त्रुटिपूर्ण लोकतन्त्र भएको कोटिमा पर्छन् । नर्डिक मुलुकहरू (नर्वे, आइसल्यान्ड, स्विडेन, फिनल्यान्ड, डेनमार्क), क्यानडा, ताइवान, स्विटजरल्यान्ड, न्युजिल्यान्ड तथा दक्षिण कोरिया आदि २१ राष्ट्र मात्र पूर्ण लोकतान्त्रिक कोटिमा पर्छन् । नेपालको स्थान त्रुटिपूर्ण तथा अलोकतान्त्रिकबीच छ । हामीले अख्तियार गरेको लोकतन्त्रलाई जरैदेखि सुधार्नु अत्यावश्यक छ । माथि नै भनियो, नेपालको संविधान२०७२ समावेशी लोकतन्त्रको पक्षधर छ । देशको विविधतालाई आत्मसात् गरेरै संविधानसभाले समावेशी पद्धति अँगालेको हो । साम, दाम, दण्ड, भेदजस्ता हत्कण्डाको सहारामा निर्वाचन जसरी पनि जित्नुपर्छ भन्ने मान्यताले ग्रस्त छन् अधिकांश राजनीतिक पात्र । जित्नेको पोल्टामा सबै थोक हुन्छ, बहुमतले अल्पमतलाई आदर गर्ने संस्कारको विकास हुन सायद अझै समय लाग्ला । अल्पमतको सुनुवाइ भएन भने द्वन्द्वको बीजारोपण हुन्छ भन्ने वास्तविकतालाई स्विकार्ने राजनीतिक पात्रको संख्या न्यून छ । जबसम्म अल्पमतको कदर गर्ने संस्कार हावी हुँदैन तबसम्म अल्पसंख्यक नागरिकको हक, अधिकार तथा हित ओझेलमा पर्ने निश्चित नै छ । अल्पसंख्यकलाई मूलधारको राजनीतिमा समावेश गर्ने संकल्प संविधानले गरे पनि स्थापित राजनीतिक वृत्तले उक्त धारणालाई कागजबाट वास्तविकतामा परिणत गर्न आलटाल गर्दै आइरहेको छ । अधिकारका विषयमा अत्यन्त सचेत तर दायित्व वा कर्तव्य पालनाप्रति उदासीनता हाम्रो समाजको चारित्रिक विशेषता नै हो । अधिकारको संरक्षणलाई सरकारको कर्तव्य मान्ने संस्कार हावी छ । स्रोतसाधनको चरम अभाव रहेको समाजमा बहुसंख्यकको प्रतिनिधित्व गर्ने सरकारले दिने सुविधा तथा अवसरहरू बहुसंख्यकको पोल्टामा जति सहजै पर्छन्, अल्पसंख्यकका निम्ति त्यति सजिलो हुन्न । लोकतान्त्रिक राज्यप्रणालीमा अल्पसंख्यकको हितरक्षा गर्ने तथा सरकारलाई जवाफदेह तुल्याउने अभिभारा संसद्को हुन्छ । देशमा समावेशिताको सिद्धान्त विपरीतका कार्यहरू हुँदै आएका छन् । तीनै तहका सरकारलाई समावेशी तुल्याउने संवैधानिक प्रावधानको बर्खिलाफ नियोजित कार्यहरू पनि गरिँदै आएका छन् । महिला, दलित, जनजातिसहित अन्य पिछडिएका तथा सीमान्तीकृत वर्गको प्रतिनिधित्व गर्ने प्रावधानलाई दलहरूले आत्त्मसात् गर्न अझै चाहेका छैनन् । संसद्मा अल्पसंख्यक नागरिकका प्रतिनिधिहरू जति धेरै हुन्छन्, सरकारले समावेशिताको सिद्धान्तलाई त्यति नै बढी प्राथमिकतामा राख्नुपर्ने हुन्छ । संसद्लाई सबल होइन निर्धो तुल्याउने प्रयासले निरन्तरता पाउँदै आएको छ । संसद्को बैठक सुरु हुनुपूर्व अँध्यारो कोठामा दलहरूका नेताले सत्ता साझेदारी सम्बन्धी संवाद तथा निर्णय गर्दै थिए । अर्कातर्फ, राष्ट्रपतिबाट सरकार गठनको सातदिने म्यादको फर्मान जारी गरियो । लोकतन्त्र संरक्षणको जिम्मेवारी पाएका पात्रहरूबाट भएका गैरजिम्मेवारीपूर्ण कामका प्रतिनिधि उदाहरण हुन् यी । अन्यथा, राष्ट्रिय दलको मान्यता पाएका दलहरूका प्रतिनिधिहरू गहन छलफलमा जुट्नुपर्ने थियो, न्यूनतम साझा कार्यक्रमको खाका तर्जुमाका निम्ति । त्यस्तो खाकामा सहमति हुने दलहरूले चाहिँ मिलीजुली अथवा गठबन्धन सरकार गठनका लागि मार्ग प्रशस्त गर्नुपर्ने थियो । त्यस्तो अवस्थामा त्रिशंकु प्रतिनिधिसभा देशका लागि वरदान साबित हुन सक्ने थियो ।"
हिमालको संरक्षण,"कुनै समय हिमाल भन्नेबित्तिकै देवीदेवताको बासस्थान बुझिन्थ्यो । मानवबस्ती हिमालभन्दा धेरै टाढा थिए । त्यसैले हिमाललाई डरलाग्दो, अप्ठ्यारो तथा अनकण्टार भनिन्थ्यो । यसलाई कुल्चन पनि डराउँथे । टेक्नैपरे क्षमा पूजा गरिन्थ्यो । प्रसिद्ध मानवशास्त्री टिम इन्गोल्डले भनेझैं सायद हिमाललाई पूजा गर्ने संस्कृतिको जग मानव अनुभूतिकै उपज थियो । यो संस्कृति अद्यापि जीवित छ । अठारौं शताब्दीको मध्यतिर युरोपमा व्यावसायिक रूपमा पर्यापर्यटनको सुरु भयो । योसँगै मानिसको हिमालप्रतिको सोच पनि परिवर्तन भएको देखिन्छ । हिमालमाथि मानव यात्राको युगको सुरुआत भयो । नेपालमा भने बीसौं शताब्दीको मध्यबाट हिमाल चढ्न थालियो । त्यसैताका तेन्जिङ नोर्गे र एडमन्ड हिलारीले सगरमाथामा पहिलो पटक पाइला राखे । नेपाल हिमाली पदयात्रा र साहसिक पर्यटनको केन्द्रविन्दु बन्यो । सन् १९६२ मा नेपालमा १ हजार ९ सय ६२ पर्यटक भित्रिएकामा २०१८ मा आइपुग्दा ११ लाख ३ हजार ७२ पर्यटक आएका थिए । यसले साहसिक पर्यटन र पदयात्रा नेपालमा निरन्तर बढिरहेको देखाउँछ । हिमाललाई हेर्ने परम्परागत सोचमा पनि परिवर्तन भयो । हिमाललाई सुन्दरताको पर्यायवाचीका रूपमा परिभाषित गरियो । बीसौं शताब्दीको अन्त्य हुँदै गर्दा मानवसृजित जलवायु परिवर्तनका प्रमाण सतहमा आए । विश्वको बढ्दो तापक्रम बहसको केन्द्रमा आइपुग्यो । अचेल जलवायु परिवर्तनका कारण हिमालको महत्त्व र अपरिहार्यतालाई झनै महसुस गराएको छ । धेरैका लागि अध्ययनअनुसन्धानको मुख्य क्षेत्र बनेको छ । बढ्दो तापक्रमसँगै हिमशृङ्खला पातलिएका र हिमालहरू कालापत्थरमा परिणत भइरहेका छन् । अन्तर्राष्ट्रिय समुदायले जलवायु परिवर्तन, यसको असर र न्यूनीकरणलाई अविच्छिन्न वकालत गरिरहेका छन् । अहिले विश्वभरि १ खर्ब २० अर्ब मेट्रिक टन हिमचट्टान वार्षिक रूपमा हराउँदै गएको वैज्ञानिकहरू बताउँछन् । निरन्तर बढ्दै जानेछ । फलस्वरूप हिमताल फुट्ने जोखिम पनि दिनप्रतिदिन बढेको छ । यसले तल्लो तटीय क्षेत्रमा निम्त्याउने बाढी र त्यसले गर्ने आर्थिक, भौतिक, मानवीय, सामाजिक तथा सांस्कृतिक क्षति झन् भयावह हुन्छ । यिनै तथ्यलाई आधार मान्दै संयुक्त राष्ट्रसंघको पछिल्लो प्रतिवेदनले विश्व जलवायु संकटको गम्भीर अवस्थातर्फ उन्मुख भएको संकेत गरेको छ । सगरमाथाको उच्च भागका हिम नदी जलवायु परिवर्तनका कारण तीव्र गतिमा पग्लिरहेको विभिन्न अध्ययनले औंल्याउँदै आएका छन् । बढ्दो तापक्रम तथा तीव्र गतिमा चल्ने हावाका कारण द्रुतगतिमा बरफ पग्लिँदै र पातलिँदै गएको दाबी विज्ञहरूको छ । तिनले हिमाली भेगमा अवस्थित हिमनदीको बरफ पग्लने गति ८० गुणा चाँडो छ भनिरहेका छन् । यसै गतिमा हिमचट्टान पग्लिने हो भने यो शताब्दीको मध्यसम्ममा ८,००० मिटरमाथिका हिमचट्टान हराउने वैज्ञानिकले जनाएका छन् । विभिन्न अध्ययनले तीन दशकयता हिमतालहरूको क्षेत्रफल करिब २५ प्रतिशत बढेको देखाएका छन् । यस्तै दाबीले हिमाल र हिमशृंखला एक्काइसौं शताब्दीमा बढ्दो तापक्रम मापक र यसले पार्ने असरको तथ्यांक उपलब्ध गराउने प्रयोगशाला बन्दै गएको छ । नेपालका हिमशृंखला जलवायु परिवर्तनका कारण उच्च जोखिममा छन् । गत वर्ष क्लाइमेट एन्ड एट्मोस्फेरिक साइन्स जर्नलमा प्रकाशित एक लेखको तथ्यांकलाई साभार गर्दै पत्रपत्रिकाले विश्वको सर्वोच्च शिखर सगरमाथाको दक्षिणी खोंचमा अवस्थित हिमचट्टान विगत २५ वर्षमा ५४ मिटर घटिसकेको लेखेका थिए । जलवायु परिवर्तनसँगै हिमाल अध्ययनअनुसन्धानका लागि गहन, जटिल र नवीन विषयवस्तु बन्दै छ । यो बहससँगै हिमचट्टान पातलिँदै, हराउँदै र नासिँदै गएको भाष्य निर्माण र प्रयोग व्यापक रूपमा गरिँदै छन् । भाषा र अर्थहरूको माध्यमबाट ज्ञानको निर्माण र पुनर्निर्माण गरिन्छ भन्ने प्रसिद्ध फ्रान्सेली दार्शनिक मिसेल फुकोको शब्दलाई सापटी लिने हो भने हिमालसँग जोडिएका यी शब्दले पनि विश्वमा मानिसको सोच र व्यवहारलाई निर्देशित गर्दै एउटा निश्चित आकार दिँदै छ । हिमालको संरक्षण गर्नुपर्छ भन्ने आवाज उठ्दै छ । यसका लागि विश्वको बढ्दो तापक्रमलाई १५ डिग्री सेल्सियसभन्दा तल राख्नुपर्छ भन्ने आवाज विश्व समुदायले उठाएको छ । यसो गर्ने दायित्व विकसित राष्ट्रको बढी हुन्छ । तर, उनीहरूले यो विषयमा ध्यान नदिँदा हिमालको संरक्षण ज्यादै चुनौतीपूर्ण बन्दै छ । बढ्दो तापक्रमलाई नियन्त्रण गर्न नसके विश्वमा भयावह अवस्था आउने प्रक्षेपण गरिँदै छ । यसले निकट भविष्यमा विभिन्न संकट र प्रकोप निम्त्याउनेछ । यस प्रक्षेपणका लागि वा आउँदा दिनमा अध्ययन र अनुसन्धान गर्नका लागि हिमाल र हिमचट्टानहरू तथ्यांक उपलब्ध गराउने प्रयोगशालाको भूमिका खेल्दै छन् । विश्वको बढ्दो तापक्रम वृद्धिका कारण अब हिमाल सुन्दरताको पर्याय र पर्यटनको आकर्षण मात्र होइन जलवायु परिवर्तन सूक्ष्म तरिकाले नियाल्ने र अध्ययन गर्ने प्रयोगशाला पनि बन्दै छ । अन्त्यमा, इजिप्टको शर्म एलशेखमा भएको कोप २७ ले विकासोन्मुख देशका लागि अनुकूलन कार्यक्रम तथा जलवायुजन्य विपद् व्यवस्थापनका लागि वित्तीय व्यवस्थापनलाई मुख्य मुद्दा बनाएको थियो । नेपालजस्तो पर्वतीय देशका लागि यो मुद्दा निकै महत्त्वपूर्ण छ । हिमाल पग्लिँदै गएको छ । यो सामान्य परिघटना होइन । यी काला र अँध्यारा बन्दै गएका हिमशृंखला विश्वको बढ्दो तापक्रमको मानक वा पर्यायवाची पनि हुन् । यी तथ्यांक हुन् । हजारौं वर्षयताको जलवायुबारे जाँच्ने माध्यम पनि हुन् । नेपालजस्तो पर्वतीय देशले हिमालमा बदलिरहेको वातावरणलाई प्रमाणका रूपमा पेस गर्दै पश्चिमा तथा छिमेकी देशहरूले जलवायु परिवर्तनको अनुकूलन र यसले निम्त्याउने विपद्सँग जुध्न सहायता गर्नुपर्छ । ती देशहरूले गरेको वित्तीय व्यवस्थाको उपयोग गर्न झकझकाउनुपर्छ । जलवायु परिवर्तनको मुख्य कारक कार्बनको बढी उत्पादन गर्ने देशहरूलाई जवाफदेही बनाउनु आजको आवश्यकता हो ।"
"उक्लिँदो वित्तीय लगानी, खस्किँदो अर्थतन्त्र","आर्थतन्त्र राज्यको त्यो क्षेत्र हो, जहाँ वस्तु तथा सेवाको उत्पादन र उपभोगका माध्यमद्वारा मुद्राको वितरण हुने गर्छ । कुनै पनि देशको अवस्थाको चित्रण अर्थतन्त्रले गर्ने गर्छ । अर्थतन्त्रलाई चलायमान बनाउन लगानीको स्रोत परिचालन गर्ने काम वित्तीय संस्थाहरूले गर्छन् । वित्तीय लगानीका स्रोत भनेका बैंक तथा वित्तीय संस्थाहरू हुन् । अर्थतन्त्र र वित्तीय लगानीबीच नङमासुको सम्बन्ध हुन्छ । वित्तीय लगानीको अवस्था राम्रो रहेको अर्थतन्त्र आर्थिक रूपमा सबल हुन्छ भन्ने मान्यता छ, तर विडम्बना, नेपालमा वित्तीय लगानी उकालो लागिरहे पनि अर्थतन्त्रचाहिँ ओरालो झरिरहेको छ । वित्तीय लगानी प्रभावकारी रूपमा गर्नुको सट्टा केवल त्यसलाई सुरक्षित राख्न, नाफा सुनिश्चित गर्न, जोखिम कम उठाउन, छोटो समयमा अर्थोपार्जन गर्नतर्फ केन्द्रित गरियो, जसले गर्दा हरेक वर्ष वित्तीय लगानी बढिरहे पनि अर्थतन्त्रमा व्यापारघाटाको गति पनि उत्तिकै तीव्र बन्यो । २०७५ असारदेखि २०७९ असारसम्म अर्थतन्त्रमा बैंक तथा वित्तीय संस्थाको कर्जा लगानीमा वृद्धि १२ प्रतिशतदेखि २८ प्रतिशतसम्म भएको देखिन्छ । निक्षेपको वृद्धि भने ५ प्रतिशतदेखि १७ प्रतिशतसम्म मात्र छ । निक्षेपका तुलनामा कर्जामा बढी लगानी हुँदा बैंक तथा वित्तीय संस्थाबाट तरलता बाहिरिएको स्पष्ट हुन्छ । लगानीयोग्य कोषको अभाव हुँदा वित्रीय क्षेत्रमा आर्थिक वर्ष २०७८८९ को दोस्रो त्रैमासदेखि नै लगानी वृद्धिदर घट्दो छ ।कर्जा लगानी र आयातको सम्बन्ध नकारात्मक हुनुपर्नेमा लगानी बढिरहँदा व्यापारघाटा पनि बढिरहेको छ । यसबाट बैंक तथा वित्तीय संस्थाहरूको लगानी आयात प्रवर्द्धन र अनुत्पादक क्षेत्रमा भएको बुझ्न गाह्रो छैन । २०७७ को असार मसान्तमा व्यापारघाटा १० खर्ब ९९ अर्ब रहेकामा २०७९ जेठ मसान्तमा आइपुग्दा १७ खर्ब २० अर्ब पुग्यो जुन अघिल्लो वर्षका तुलनामा २३ प्रतिशत बढी हो । आर्थिक वर्ष २०७८७९ का एघार महिनामा मात्र २३ प्रतिशतले व्यापार घाटा वृद्धि भएको छ, जबकि आर्थिक वर्ष २०७८७९ को दोस्रो त्रैमासको अन्त्यतिरदेखि नेपाल राष्ट्र बैंकले विभिन्न किसिमका नियन्त्रणात्मक उपकरणहरू परिचालन गर्न थालेको थियो ।नेपालमा निर्यात अति नगण्य र आयात अचाक्ली छ । निर्यातको अंश ९४३ प्रतिशत छ भने आयातको अंश ९०५७ प्रतिशत । लगानी उत्पादनशील क्षेत्रमा नजाँदा देश आयातमा झन्झन् बढी निर्भर हुँदै जानुपरेको हो । नत्र वार्षिक बजेट १७ खर्ब २० अर्ब हुँदा व्यापार घाटा चाहिँ १७ खर्ब ९० अर्ब हुँदैनथ्यो । व्यापार घाटा र वार्षिक बजेटको आकार हाराहारी हुनु अर्थतन्त्रका लागि कुनै हिसाबले पनि सुखद होइन । वित्तीय क्षेत्रमा आर्थिक वर्ष २०७८७९ मा निक्षेप वृद्धि ५ प्रतिशत रह्यो भने कर्जा वृद्धि १३ प्रतिशत । बैंक तथा वित्तीय संस्थाहरूसँग अहिले तरलता अभाव भएका कारण सीडी रेसियो ८६ भन्दा माथि पुगेको छ । सामान्य उपभोक्ताहरूचाहिँ आफूसँग भएको सुन धितो राखेर गर्जो टारौं भन्दा पनि वञ्चित हुनुपर्ने अवस्था छ ।लगानी उत्पादनशील क्षेत्रमा नगण्य मात्रामा भएको र ठूलो रकम आयातमा भएको, उद्देश्य नखुलेका लगानीहरू पनि आयात व्यापारतर्फ नै केन्द्रित रहेको, घरजग्गाजस्ता क्षेत्रमा लगानी बढ्नाले घरजग्गाको मूल्य अकासिएको छ । तरलता अभावले गर्दा बैंक तथा वित्तीय संस्थाहरूको लगानी ठप्पप्रायः भएको छ । लगानी बन्द हुँदा अर्थतन्त्र चलायमान हुन सकिरहेको छैन । व्यापारव्यवसायमा थप लगानी हुन नसक्दा एकातिर उद्योगधन्दाहरूले पर्याप्त उत्पादन गर्न सक्दैनन् भने, अर्कातिर आयात कम हुँदा राजस्व संकलनमा पनि नकारात्मक असर पर्छ । पछिल्लो समय नियामक निकाय नेपाल राष्ट्र बैंकबाट जारी भएको चालु पुँजी कर्जा सम्बन्धी मार्गनिर्देशन२०७९ ले औद्योगिक तथा व्यावसायिक क्षेत्रलाई कसरी चलायमान गराउँछ, हेर्न बाँकी नै छ ।सामान्य अवस्थामा अर्थतन्त्रमा वित्तीय लगानी बढ्नु राम्रो पक्ष हो । त्यस्तो लगानी उत्पादनशील क्षेत्रमा भए वस्तुको माग सृजना हुन्छ, माग बमोजिमको वितरण हुन्छ जसबाट मुद्रा चलायमान हुन्छ, रोजगारी बढ्छ, आम्दानी बढ्छ, माग बढ्छ । अन्ततोगत्वा पुनः उत्पादन बढ्न जाँदा समग्र व्यावसायिक चक्रमा सकारात्मक प्रभाव पर्नुपर्नेमा नुनदेखि सुनसम्मका सामान आयात गरी जीवन निर्वाह गर्ने परिपाटीले व्यापार घाटा चुलिँदै गएको हो ।वित्तीय लगानीलाई जबसम्म उत्पादनशील क्षेत्रमा एकोहोर्याई उत्पादन बढाएर आयात प्रतिस्थापनको रणनीति अपनाइँदैन, तबसम्म व्यापार घाटा उकालिरहनेछ । व्यापारव्यवसाय गर्ने वर्गमा विशुद्ध आयातित होइन, उद्यमी बनेर व्यापार गर्नुपर्ने सोच आउनु जरुरी छ । तर, उत्पादनसहितको व्यापारलाई राज्यले यथोचित सहुलियत नदिँदासम्म यो क्षेत्र अगाडि आउन सक्दैन । सँगै, व्यापारमा भन्सारदेखि नै वस्तु तथा सेवाको वास्तविक मूल्य कायम नगरी कम मूल्यको बिलिङ गरी वस्तु आयात हुन्छ र उपभोक्तासम्म आउँदा त्यसको मूल्य अनुमान गर्न सकिँदैन । व्यापारीहरूको वास्तविक कारोबार एकातिर, कागजी कारोबार अर्कातिर हुँदा बैंक तथा वित्तीय संस्थाहरूलाई असल ऋणी पहिचान गर्न कठिन भएको छ । व्यापारव्यवसायमा पारदर्शिता नहुँदा व्यापारको नगण्य अंश मात्र करका रूपमा आउने गरेको छ । यसबाट व्यापारी मात्र मोटाइरहेका छन्, देशको अर्थतन्त्र होइन ।आयातलाई निरुत्साहित गर्दै जानुको विकल्प छैन । विलासिताका सामग्रीमा बढीभन्दा बढी कर लगाई सीमित वस्तु मात्र आयात गर्न दिनुपर्छ । हरेक नागरिकले सचेत भई आयातित वस्तु आवश्यकताभन्दा बढी खरिद नगर्ने, सीमित प्रयोग गर्ने, स्वदेशी वस्तु प्रयोग गर्ने, स्वदेशी उत्पादनको प्रवर्द्धन गर्नेतर्फ ध्यान दिनुपर्छ । अन्त्यमा, यो वित्तीय संकट समाधान सरकारले गरिदेला भन्दा पनि सरोकारवाला निकायहरू, नेपाल राष्ट्र बैंक, बैंक तथा वित्तीय संस्था, व्यापारव्यवसायसँग सम्बद्ध पक्ष, आम उपभोक्ता सबैले आआफ्नो ठाउँबाट जिम्मेवारी वहन गर्नुपर्छÙ आफ्नो तहबाट सक्दो भूमिका निर्वाह गर्नुपर्छ । कर्जालाई वास्तविक क्षेत्रमा लगानी गरी उत्पादन बढाउन, रोजगारी सृजना गर्न, मुद्रालाई चलायमान बनाउँदै पुनः उत्पादन गरी व्यावसायिक चक्रलाई सक्रिय बनाउन ढिलो भइसकेको छ । समयमा सबै सजग भई काम गर्न सके अर्थतन्त्रमा देखिएको कालो बादल छिट्टै हट्न सक्छ ।कँडेल राष्ट्रिय वाणिज्य बैंककी उपकार्यकारी अधिकृत हुन् ।"
छवि बदल्ने प्रयासमा राहुल,"राजेश मिश्र (नयाँदिल्ली)अटलबिहारी वाजपेयी नेतृत्वको एनडीए सन् २००४ को चुनावमा पराजित भएपछि सोनिया गान्धी प्रधानमन्त्री बन्ने लगभग निश्चित थियो । उनकै नेतृत्वमा कंग्रेससहितको यूपीए गठबन्धनले चुनाव जितेको थियो । सोनिया कंग्रेसको अध्यक्ष त थिइन् नै, युनाइटेड प्रोग्रेसिभ एलाइन्स (यूपीए) को प्रमुख पनि उनी नै चुनिएकी थिइन् । तर, छोरा राहुल भने आफ्नी आमा सोनियालाई प्रधानमन्त्री बन्न दिने पक्षमा थिएनन् । उनी कंग्रेस पार्टी र गठबन्धनमा रहेका सबै दलले सोनियालाई प्रधानमन्त्री बनाउनुपर्ने प्रस्तावको विरुद्धमा थिए । बुबा राजीव गान्धी र हजुरआमा इन्दिरा गान्धी जस्तै आमा सोनियाको जीवन पनि खतरामा पर्ने डरले उनले आमालाई प्रधानमन्त्री बन्न नदिन जिद्दी गरेका थिए । कंग्रेस वरिष्ठ नेता तथा पूर्वविदेशमन्त्री नटवर सिंहले आफ्नो आत्मकथामा सोनियालाई त्यतिबेला प्रधानमन्त्री हुनबाट राहुलले रोकेको लेखेका छन् । राहुलको दृढ अडानको अगाडि आमाको हृदय झुकेको र सोनियाले प्रधानमन्त्रीका लागि मनमोहन सिंहको नाम प्रस्ताव गर्नुपरेको उनको भनाइ छ । त्यतिबेला ३४ वर्ष रहेका राहुलले अहिले पाँच दशक पार गरिसकेका छन् । तिनै राहुल अहिले ज्यानको प्रवाह नगरी हजारौं मानिसको भीडमा लगातार महिनौंदेखि पैदल यात्रा गरिरहेका छन् । हाफ टिसर्ट, पाइन्ट र स्पोर्ट जुत्तामा उनले सेप्टेम्बर ७ मा कन्याकुमारीदेखि थालेको भारत जोडो यात्रा ले सय दिन पार गरिसकेको छ । यस अवधिमा उनले २ हजार ८ सय किलोमिटर दूरी पैदल यात्रा गरिसकेका छन् । कन्याकुमारीदेखि कश्मीरसम्मको ३ हजार ५ सय ७० कलोमिटरको पैदल यात्रा सक्ने उनको लक्ष्य छ । राजकुमार उपमा पाएका राहुलले यो यात्रामाथि धेरैको आशंका थियो । कंग्रेस पार्टी र त्यसका नेताकार्यकर्ताले संगठन गर्ने, जनतामाझ जाने, पैदल हिँड्नेजस्ता व्यवहार बिर्सिएका बेला सुखसयलको जीवन व्यतीत गरेका राहुलले विभिन्नखाले मौसम, पार्टीभित्रको अन्तरद्वन्द्व, बाहिरी आलोचना तथा मिडियाको असहयोगबीच यात्रालाई निरन्तरता दिनेमा कतिपयले आशंका गरेका थिए । तर, ती सबै आशंका चिर्दै राहुलले यात्रालाई निरन्तरता दिएका छन् । यात्राको १ सय ५ औं दिनमा उनी दिल्ली पुग्ने तय थियो । राजस्थानबाट हरियाणा हुँदै दिल्ली आउँदै गर्दा केन्द्र सरकारले कोरोना को कारण देखाउँदै उनलाई यात्रा रोक्न भनेको छ । कोरोनासम्बन्धी कुनै प्रोटोकल जारी नै नभएका बेला केन्द्रीय स्वास्थ्यमन्त्री मनसुख मन्डवियाले राहुललाई यात्रा रोक्न आग्रहसहितको पत्र पठाए । त्यसपछि अर्को दिन एकाएक प्रधानमन्त्री नरेन्द्र मोदीले कोरोनालाई लिएर आपत्कालीन बैठक डाके । मिडियाहरूले लगातार सरकारसँगै मुखरित भएर कोरोनालाई लिएर सतर्क गराउन थाल्यो । मानौं, एकै दिनमा दिल्लीमा कोरोनाको ठूलो फैलावट भयो । विपक्षी दलले संसद्मा चीनसँग सीमामा विवाद भइरहेको विषयमा छलफल हुनुपर्ने अडान लिएका बेला संसद् कोरोनाको विषयले तात्यो । तर पछिल्लो दिनमा संक्रमितको संख्या तीन वर्षयताकै कम देखिएको छ । कंग्रेस र राहुलले आफ्नो यात्रालाई बीचमै रोक्न सरकारले गरेको चालबाजीको आरोप लगाए । र, यात्रा कुनै पनि हालतमा नरोकिने राहुलको अडान बाहिर आयो । गर्मी, बर्खा र अहिले दिल्लीको चिसो मौसमको प्रतिकूलता र यात्रा अवरोध गर्ने सरकारको चलाखीलाई चिर्दै उनको भारत जोडो यात्रा शनिबार दिल्ली आइपुग्यो । कन्याकुमारीबाट तमिलनाडु, केरल, आन्ध्र प्रदेश, तेलंगना, महाराष्ट्र, उडिसा, मध्यप्रदेश, राजस्थान, हरियाणापछि उनको यात्रा दिल्ली आएको हो । हरियाणा र दिल्लीको सीमा बदुरपुर हुँदै लालककिला पुगेका उनले भारतीय जनता पार्टीले देशमा घृणा, हिंसा र डर फैलाएर शासन गरिरहेको र त्यसलाई मिडियाले साथ दिएको बताएका छन् । जतिबेला म टेलिभिजन खोल्छु, हिन्दुमुस्लिमलाई लडाउने कोसिस भइरहेको पाउँछु । जताततै घृणा र द्वैष फैलाउने कार्यक्रम चलाइएको पाउँछु, देशभित्रको मूल मुद्दाबाट ध्यान भड्काउन भाजपाले त्यस्तो माहोल बनाएको छ, उनले भने, तर, यथार्थमा वास्तविकता अर्कै छ । आमनागरिक हिन्दु, मुस्लिम, सिख वा इसाई एकअर्काको इज्जत गरेर बसेका छन् । त्यही घृणा र द्वैषको राजनीति अन्त्य गर्न आफूले भारत जोडो यात्रा थालेको भन्दै आएका छन् । जवाहरलाल नेहरू विश्वविद्यालय (जेएनयू) का राजनीतिक अध्ययन केन्द्रका प्राध्यापक मनिन्द्रनाथ ठाकुर भारतको राजनीतिक इतिहासमा महात्मा गान्धीदेखि धेरै नेताहरूले पैदल यात्राको लाभ लिन सफल भएको बताउँछन् । विविधताले भरिएको देशमा जोड्ने कुरालाई धेरैले मन पराउँछन्, यस्ता यात्राको असर जनतामा पर्छ । कंग्रेसको आइडोलोजी यही थियो । तर बीचमा यो धेरै कमजोर हुन पुग्यो, कान्तिपुरसँग कुरा गर्दै उनले भने, त्यसलाई राहुलले बल दिने कोसिस गरेका छन् । यसलाई स्वयं राहुल र कंग्रेस पार्टीका लागि ठूलो उपलब्धि नै भन्न सकिन्छ । भारतको प्रथम राष्ट्रपति पण्डित जवाहरलाल नेहरू, पूर्वप्रधानमन्त्रीहरू हजुरआमा इन्दिरा र बुबा राजीवको विरासत बोकेका राहुलको छवि गम्भीर नेताको थिएन । उनी आफैं राजनीतिमा आएको दुई दशक पुग्न थालेको छ । सन् २००४ मै उनी आफ्नो पारिवारिक निर्वाचन क्षेत्र उत्तरप्रदेशको अमेठीबाट लोकसभा चुनाव जितेर राजनीतिमा प्रवेश गरेका थिए । त्यसयता युथ कंग्रेसको नेतृत्व गर्दै पार्टी महासचिव हुँदै पार्टी अध्यक्ष भइसकेका छन् । तर, उनको भाषण र वक्तव्यबाजीप्रति सधैं प्रश्न उठ्ने गरेको छ । उनको छवि हल्का नेताकै थियो । आमजनताबीच नपुगेको र भारतको धरातलीय यथार्थ नबुझेको नेताका रूपमा उनको चित्रण गरिएको थियो । तर, दृढताका साथ ३ हजार किलोमिटरको यात्रा पूरा गर्दैगर्दा उनले आफ्नो नकारात्मक छवि भने बदलिरहेका छन् । भाजपाले मेरो छवि खराब गर्न करोडौं रुपैयाँ खर्च गरेको छ, यात्राका क्रममा राहुलको यस्तो भनाइ पटकपटक सुनिएको छ । नेता र नेतृत्व दिने मानिसको छविले धेरै ठूलो अर्थ राख्दछ । प्रधानमन्त्री नरेन्द्र मोदीको बोल्ड छविका कारण भाजपाले चुनावहरू जित्दै आएको छ । उनलाई राहुलको कमजोर छविले टक्कर दिन सकिरहेको थिएन । विश्लेषकहरूले उनको यस यात्राले जनतामा बनेको उनको नकारात्मक छवि फेरिन ठूलो मद्दत गरेको बताउँछन् । स्वयं राहुल पनि आफ्नो छविलाई लिएर चिन्तित देखिन्छन् । र, मिडियासँग साक्षात्कार हुने बेला सतर्कता अपनाउँछन् । पार्टी र उनका समर्थकले यात्राका दौरान सर्वसाधारण, पार्टी कार्यकर्ता, बालबालिकादेखि वृद्धवृद्धा, महिला, शिक्षक, स्वास्थ्यकर्मी र किसानसँग गरेका सजिला संवादका भिडियोहरू प्रचारमा ल्याएर उनको धैर्यतापूर्वक कुरा सुन्न, सहज जवाफ दिने गम्भीर छविलाई प्रचारित गर्दै छ । उनले विभिन्न ठाउँका संस्कृतिअनुसार नाचगानमा सामेल भएको र बालबालिकालाई माया गरेका चित्रहरू आएका छन् ।१८ वर्षको राजनीतिक यात्रामा उनले आफूलाई पहिलो पटक राजनीतिको सिरियस प्लेयर का रूपमा स्थापित गरेका छन् । आलोचकहरूले उनको यस यात्रालाई इमेज बिल्डिङ को प्रयास मात्रै पनि भनेका छन् । जेएनयूका प्राध्यापक ठाकुर यात्राका क्रममा राहुलले आममानिससँग गरेको वार्तालाप र व्यवहारहरूको प्रचारित फोटोभिडियोले आमजनतामा उनलाई हेर्ने नजरमा सकारात्मक छाप छोडिरहेको बताउँछन् । राहुलका विपक्षीले सोसल मिडियामार्फत उनको इमेजलाई खराब चित्रण गरेको थियो । उनको यस यात्राले त्यो खराब इमेजलाई पूरै ब्रेक गर्न सफल भएको छ, उनले भने, हजारौं किलोमिटरको पैदल यात्राले उनले हिन्दुस्तानलाई र उनलाई हिन्दुस्तानले बुझ्ने मौका मिलेको छ । पत्रकार मो साहिद भाजपाले दिएको पप्पु तथा राजकुमार को छविलाई राहुलले यस यात्राको दौरान पूरै चिर्न सफल भएको देख्छन् । उहाँका बारेमा सोसल मिडियामार्फत अनेक मिथहरू प्रचारित छन्, उनले भने, जनताको बीचमा गएर त्यो सबै मिथलाई उहाँ ब्रेक गर्न सफल देखिनुभएको छ । अर्कोतिर, पुनः पार्टी अध्यक्ष बन्न सम्पूर्ण पार्टी पंक्तिको आग्रहलाई अस्वीकार गरेर आफू पदलोलुप नरहेको तथा भाजपाले लगाउँदै आएको परिवारवादको आरोपलाई चिर्ने कोसिस गरेका छन् । उनले पार्टीको नेतृत्व गर्दैगर्दा सन् २०१९ मा पराजित हुन पुगेको थियो । त्यसलगत्तै उनले अध्यक्षबाट राजीनामा दिएका थिए । दुई महिना अगाडि भएको पार्टी अध्यक्षको चुनावमा उनले आफूलाई एउटा मतदाताका रूपमा मात्रै राखे । पार्टी नेतृत्व लिन दबाब बढ्दै जाँदा पनि उनले आफूलाई यात्रामै व्यस्त राखे । त्यस निर्णयले पनि उनले पार्टीभित्र र बाहिर एउटा राजनीतिक उचाइ प्राप्त गरेका छन् । राजनीतिक विश्लेषक तथा टिप्पणीकार चन्द्रभूषणको शब्दमा कमजोर स्ट्यान्डिङ भएको नेताबाट मजबुत नेताका रूपमा राहुलको उदय भइरहेको छ । यसले उनको दृढ इच्छा शक्तिको प्रदर्शन भएको उनले बताए । लगातार प्रतिदिन २५ किलोमिटर पैदल हिँड्नु, यो मामुली काम कोइन, उनले लिएको मुद्दा र उनले देखाएको व्यवहार इच्छा शक्ति प्रशंसनीय छ, उनले भने । आफ्नो यात्रालाई उनले वा उनको पार्टीले चुनावसँग जोडेर नहेर्न पटकपटक भन्दै आएको छ । यसै अवधिमा भएको गुजरात र हिमाचल प्रदेशको चुनावलाई भन्दा राहुलले आफ्नो यात्रालाई बढी महत्त्व दिए । उनी चुनावी प्रचारप्रसारमै सामेल भएनन् । उनी यात्रामै रहँदा गुजरात विधानसभा र दिल्लीको नगर निगम चुनावमा पार्टीले नराम्ररी हार बेहोरिसकेको छ । यद्यपि, हिमाचलमा कांग्रेस सत्तामा फर्किन सफल भएको छ । यात्राबाट बनेको छवि र आर्जित लोकप्रियतालाई सम्भवतः उनले आगामी २०२४ को लोकसभा चुनावसम्मलाई सञ्चित गर्ने कोसिस गरेको देखिन्छ । जेएनयूका प्राध्यापक ठाकुर राहुलको यात्राले तीन वटा प्रभाव पारिरहेको बताउँछन् । पहिलो राहुलको इमेज सकारात्मक बनाएको छ । अर्को भारतलाई जोड्ने कुरा सही हो, यो मुद्दा स्थापित गराउने काम भइरहेको छ । तेस्रो पार्टीको भित्र र बाहिर राहुलको लिडरसिप स्वीकार गर्ने वातावरण बन्दै छ । यात्राका कारण नै समाजवादी नेता चन्द्रशेखरलाई भारतको राजनीतिमा स्थापित गराएको भन्दै उनले यात्राको लाभ राहुलले पनि पाउने सम्भावना देख्छन् । कंग्रेस पार्टीले चुनावमा यसको कति लाभ लिन सक्छ, त्यसको निर्भरता पार्टीले लिने नीतिमै रहनेछ, उनले भने, यसको उपयोग पार्टीले कसरी गर्न सफल हुन्छ, त्यसैमा यसको लाभ निर्भर हुनेछ ।राजनीतिक विश्लेषक चन्द्रभूषण कंग्रेसलाई रिभाइव गर्न यस यात्राले कस्तो भूमिका खेल्ने यस विषयमा अहिले नै भन्न मुस्किल हुने बताउँछन् । १२५ वर्ष पुरानो पार्टी एउटा यात्राको भरमा रिभाइव हुन सक्छ जस्तो मलाई लाग्दैन, कान्तिपुरसँग उनले भने, पार्टी कमजोर हुनुमा अनेकौं कारण छन् । राहुलको यात्राले मात्र भाजपालाई खासै नोक्सान नपुग्ने उनको बुझाइ छ । पत्रकार साहिद पनि यस यात्राले बलमा मात्र आगामी चुनावमै कांग्रेसले ठूलो लाभ पाउन सक्ने सम्भावना देख्दैनन् । तर, भविष्यमा यसको लाभ भने निश्चित प्राप्त हुने उनको बुझाइ छ । राहुलले गुमाउनका लागि केही छैन, अब उनले प्राप्त मात्रै गर्ने हो, उनले भने, तत्कालै नभए पनि ५१० वर्ष पछाडिको समयमा उनले यसको लाभ पाउने छन् ।"
बेलायतमा नेपाली युवक बेपत्ता,लन्डन (कास) बेलायतको अल्डरसटबाट डिसेम्बर १ देखि हराइरहेका एक नेपाली युवक तीन सातासम्म पनि फेला परेका छैनन् । उनलाई प्रहरी र नेपाली समुदाय मिलेर खोजी गरिरहेका छन् । बेलायतको विल्सायर एम्सबरी निवासी भूतपूर्व गोर्खा तीर्थबहादुर पुनका ३६ वर्षीय छोरा किरण गत १ डिसेम्बर बिहीबार साढे ७ बजे अल्डरसट रेलवे स्टेसनमा बसबाट ओर्लिएको देखिएका थिए । अल्डरसट नजिकैको जंगलमा ४ प्रहरीसहित परिवारजन लगायतले आइतबार पनि खोजी कार्यमा जुटेका छन् । प्रहरीले अनुसन्धानका क्रममा अल्डरसटस्थित केही घरसमेत खानतलासी गरेको एनआरएनए बेलायतका अध्यक्ष प्रेम गाहामगरले जनाए ।
७२५ वयस्क जनसंख्यालाई ऋण लिन साहुमहाजनकै भर,"यज्ञ बञ्जाडे (काठमाडौं)मुलुकका झन्डै ७२ प्रतिशत वयस्क जनसंख्या बचत वा ऋणका लागि साहुमहाजनको भर पर्नुपर्ने अवस्था रहेको राष्ट्र बैंकको एक सर्वेक्षणले देखाएको छ । मुलुकमा वित्तीय साक्षरता बढेको, ७ सय ५२ स्थानीय तहमा वाणिज्य बैंककै शाखा पुगेको, वित्तीय पहुँच विस्तार भएको दाबी सरकारले गरिरहेको बेला राष्ट्र बैंककै वित्तीय साक्षरता आधार सर्वेक्षण प्रतिवेदनले बहुसंख्यक वयस्क जनसंख्याको औपचारिक बैकिङ प्रणालीमा पहुँच नभएको देखाएको हो । सर्वेक्षणमा ७१८३ प्रतिशत वयस्क जनसंख्या आर्थिक आवश्यकता पूरा गर्न (बचत वा ऋणका लागि) साहुमहाजन, परिवार तथा साथीभाइमै निर्भर रहेको उल्लेख छ ।नागरिकलाई साहुमहाजनबाट चर्को मिटर ब्याजमा ऋण वा सापटी लिनुपर्ने बाध्यता अन्त्य गर्नकै लागि बैंकिङ सेवालाई मुलुकभर विस्तार गर्ने सरकारी लक्ष्य भए पनि यथार्थमा वित्तीय पहुँचको अवस्था निकै कमजोर रहेको सर्वेक्षणले औंल्याएको छ । विगतको तुलनामा नेपालमा वित्तीय सेवाको विस्तार तीव्र भए पनि त्यो पर्याप्त नभएको पनि पाइएको राष्ट्र बैंक अनुसन्धान विभाग प्रमुख प्रकाशकुमार श्रेष्ठले बताए । विगतको तुलनामा बैंकिङ सेवाको विस्तार धेरै भएको छ, उनले भने, यद्यपि त्यो पर्याप्त देखिएन । धेरै वयस्क नागरिकसमक्ष वित्तीय सेवा पुर्याउन अझै धेरै काम गर्नुपर्ने देखियो । अझै पनि नागरिक बचत वा कर्जाका लागि बैंक तथा वित्तीय संस्थाभन्दा पहिले साहुमहाजन, साथीभाइ, परिवारकै भर पर्नुपर्ने अवस्थाले हाम्रो वित्तीय सेवाको पहुँच र गुणस्तरमा प्रश्न उठेको उनले स्वीकार गरे ।करिब साढे ४५ प्रतिशत मानिसले सामूहिक समूह (अनौपचारिक समूह) मार्फत बचत तथा ऋण उपयोग गरिरहेको पनि सर्वेक्षणले देखाएको छ । अझै पनि ठूलो संख्यामा (४५५४ प्रतिशत) मानिसहरू सामूहिक बचत तथा ऋण प्रयोग गरिरहेका छन्, सर्वेक्षणमा भनिएको छ । उल्लिखित तथ्यले नेपालको वित्तीय प्रणाली सीमित वर्ग र क्षेत्रका मानिसको पकड (प्रभुत्व) मा रहेको पुष्टि हुने एक वाणिज्य बैंकका प्रमुख कार्यकारी अधिकृतले बताए । सर्वेक्षणको नतिजालाई सत्य मान्ने हो भने नेपालमा धेरैभन्दा धेरै नागरिकसमक्ष वित्तीय पहुँच विस्तारका लागि वित्तीय सेवा प्रवाहको संरचनात्मक सुधार गर्नुपर्छ, ती अधिकारीले भने, अहिलकै बैंकिङ प्रणालीको संरचनाले त झनै वित्तीय असमानता बढाइरहेको देखियो ।सर्वेक्षणको नतिजाले अझै पनि समाजमा मिटरब्याजीको प्रभुत्व अझै कायम रहेको देखाएको ती अधिकारीले बताए । केही साताअघिसम्म मात्रै मिटरब्याजीहरूलाई कारबाहीको माग गर्दै ऋणीहरू आन्दोलनमा उत्रिएका थिए, उनले भने, तर राष्ट्र बैंककै सर्वेक्षणले ऋणका लागि सर्वसाधारणलाई मिटरब्याजीकै भर पर्नुपर्ने अवस्था रहेको देखाएको छ । नेपालको जनसंख्याभन्दा बढी बचत खाता हुने तर १८२० लाख मात्र ऋण खाता हुनुले पनि कर्जा तथा सापटीका लागि धेरैभन्दा धेरै नेपाली अनौपचारिक प्रणालीको भर पर्नुपरेको स्पष्ट हुने ती अधिकारीको भनाइ छ । सबैभन्दा पहिले त नागरिकसमक्ष वित्तीय साक्षरता र वित्तीय पहुँच नै बढाउनुपर्छ, उनले भने, त्यसका लागि बैंकहरूले पनि ग्राहकलाई वित्तीय रूपमा साक्षर गराएर मात्र बैंक खाता खोल्न र कर्जा लिन लगाउनुपर्छ । सर्वेक्षणले नेपालीहरूको समग्र राष्ट्रियस्तरमा वित्तीय साक्षरता ५७९ प्रतिशत रहेको देखाएको छ । सर्वेक्षणमा वित्तीय ज्ञान, वित्तीय व्यवहार र वित्तीय मनोवृत्ति गरी ३ आयामलाई समेटेर वित्तीय साक्षरताको स्तर मापन गरिएको छ । जसअनुसार वित्तीय ज्ञान ४७३ प्रतिशत, वित्तीय व्यवहार ६३५ प्रतिशत र वित्तीय मनोवृत्ति ६२९ प्रतिशत पाइएको छ । वयस्क जनसंख्याको २७५ प्रतिशतले मात्र वित्तीय साक्षरताका तिनै आयामहरूमा न्यूनतम अंक प्राप्त गरेका छन्, सर्वेक्षणमा भनिएको छ, वित्तीय ज्ञानमा ३६५ प्रतिशत वयस्क जनसंख्या, वित्तीय व्यवहारमा ५६६ प्रतिशत र वित्तीय मनोवृत्तिमा ९५४ प्रतिशत वयस्क मानिसले न्यूनतम अंक प्राप्त गरेका छन् ।वित्तीय साक्षरतामा सबैभन्दा बढी अंक वाग्मती प्रदेशको ६४५ प्रतिशत पाइएको छ भने मधेस प्रदेशको सबैभन्दा कम ५२ प्रतिशत छ । वित्तीय साक्षरता अंकमा भिन्नता हुनुको प्रमुख कारण प्रदेशहरूबीचमा वित्तीय ज्ञानमा रहेको भिन्नता देखिएको सर्वेक्षणमा प्रस्ट्याइएको छ । वित्तीय व्यवहारको र वित्तीय मनोवृत्तिको अंक भने सबै प्रदेशहरूमा लगभग समान रहेको पनि सर्वेक्षणमा उल्लेख छ ।पुरुषको वित्तीय साक्षरता अंक ६१८ प्रतिशत पाइएको छ, जुन महिलाको तुलनामा ७५ प्रतिशतले बढी हो । पुरुषको वित्तीय ज्ञानको अंक ५६५ प्रतिशत रहेको छ, सर्वेक्षणमा भनिएको छ, जुन महिलाको तुलनामा १७९ प्रतिशतले बढी छ । वित्तीय ज्ञानमा लैंगिक भिन्नता सबै प्रदेशमा पाइन्छ । युवा पुस्ताहरू वित्तीय साक्षरता र यसका आयामहरूमा सबैमा अगाडि रहेको पनि प्रतिवेदनले देखाएको छ । खासगरी वित्तीय ज्ञानमा युवा पुस्ताहरू अगाडि छन् । १८३० वर्षका मानिसको वित्तीय साक्षरता अंक ६३२ प्रतिशत रहेको छ । जबकि ६० वर्ष काटेकाहरूको वित्तीय साक्षरता २७९ प्रतिशत मात्रै पाइएको छ, प्रतिवेदनमा भनिएको छ, शिक्षाको तह बढ्दै जाँदा पनि वित्तीय साक्षरता बढ्दै गएको छ ।यस्तै, रोजगार, औपचारिक क्षेत्रमा काम गर्ने व्यक्ति, उच्च सीप चाहिने पेसा र कृषि क्षेत्रभन्दा बाहेकका औद्योगिक क्षेत्रमा काम गर्ने व्यक्तिको वित्तीय साक्षरता तुलनात्मक रूपमा धेरै रहेको प्रतिवेदनले देखाएको छ । सर्वेक्षणमा वित्तीय समावेशिताको स्थिति आकलन गर्न वित्तीय उपकरणहरूको प्रयोगलाई हेरिएको छ । वयस्क जनसंख्याको वित्तीय प्रयोगका सूचकहरूमा ७३७८ प्रतिशतले भुक्तानी उपकरण, ८६६४ प्रतिशतले बचत, लगानी वा अवकाश उपकरण, ३००२ प्रतिशतले बिमा सेवा र ४६३४ प्रतिशत ऋण उपकरण प्रयोग गरेको पाइएको छ । बचत उपकरणहरूमध्ये ७१०६ प्रतिशत वयस्क जनसंख्याले बचत खाताको प्रयोग गरेको पाइएको छ भने लगानी कोष सबैभन्दा कम प्रतिशत जनसंख्याले प्रयोग गरेको देखिएको छ । वयस्क जनसंख्याको ८४६ प्रतिशतले निर्जीवन बिमा उपकरणहरू प्रयोग गरेका छन् भने २६७८ प्रतिशतले जीवन बिमा उपकरणहरू प्रयोग गरेका छन्, प्रतिवेदनमा भनिएको छ, लगभग दुई तिहाइ वयस्क जनसंख्या कम्तीमा ५ किसिमका वित्तीय उपकरणबारे सचेत छन् ।वित्तीय प्रयोगका प्रायः सबै सूचकमा तुलनात्मक रूपमा वाग्मती प्रदेशमा जनसंख्याको सबैभन्दा बढी हिस्साले र मधेस प्रदेशमा सबैभन्दा कम हिस्साले प्रयोग गर्ने गरेका छन् । भुक्तानी सेवाका प्रयोग सबैभन्दा बढी महानगरपालिकामा ९१९ प्रतिशत वयस्क जनसंख्याले गर्ने गरेको पाइएको छ । कृषि, निर्माण र अन्य क्षेत्रहरूमा रहेका कामदारहरू कम प्रतिशतले भुक्तानी उपकरणको प्रयोग गर्दै आएको पनि सर्वेक्षणले देखाएको छ ।२३९७ प्रतिशत वयस्क जनसंख्याले स्टक तथा सेयर राखेका छन्, सर्वेक्षणमा भनिएको छ, ४६३४ प्रतिशत वयस्क जनसंख्याले कर्जा प्रयोग गरेका छन् । जसमध्ये १७६० प्रतिशतले मात्र बैंक कर्जा उपयोग गरेका छन् । कृषि र निर्माण क्षेत्रका कामदारको सबैभन्दा कम हिस्साले बैंक कर्जा प्रयोग गरेका छन् भने होटल र रेस्टुरेन्टका कामदारको बढी हिस्साले सामूहिक बचत ऋणको प्रयोग गर्ने गरेका छन् । राष्ट्रियस्तरमा वयस्क जनसंख्याको २३५ प्रतिशतले मात्र सरकारी सहुलियतपूर्ण कर्जाको प्रयोग गरेको पाइएको सर्वेक्षणमा जनाइएको छ ।राष्ट्र बैंकले प्रदेश र जिल्लास्तरमा वित्तीय साक्षरताको अवस्था र वित्तीय समावेशिताको स्थिति सम्बन्धमा गरेको सर्वेक्षणको नतिजा प्रतिवेदन गत साता सार्वजनिक गरेको हो । वित्तीय साक्षरताका ३ वटा आयाम (वित्तीय ज्ञान, वित्तीय व्यवहार र वित्तीय मनोवृत्ति) समेटेर वित्तीय साक्षरताको अवस्था मापन गरिएको छ । वित्तीय समावेशिताको अवस्था मापन गर्न भुक्तानी उपकरणको प्रयोग, बचत, लगानी वा अवकाश उपकरणको प्रयोग, बिमाको प्रयोग र कर्जाको प्रयोगलाई हेरिएको छ । अन्य समावेशिता सूचकहरूमा कम्तीमा पाँच वित्तीय उपकरणहरूको चेतना तथा आर्थिक आवश्यकताका लागि परिवार र साथीहरूमा निर्भर रहेको स्थिति पनि मापन गरिएको छ । अध्ययनका लागि देशभरिबाट १८ वर्षमाथिका कुल ९ हजार ३ सय ६१ नेपाली नागरिक छनोट गरिएको थियो । व्यक्ति चयन गर्न बहुचरण नमुना छनोट विधि प्रयोग गरिएको राष्ट्र बैंकले जनाएको छ । वित्तीय साक्षरताले व्यक्तिको वित्तीय निर्णय क्षमता वृद्घि गराई वित्तीय साधनको उच्चतम प्रयोग र समग्र वित्तीय सेवाको माग बढाउँछ । वित्तीय पहुँच र वित्तीय प्रयोगले वित्तीय समावेशिता बढाई अर्थतन्त्रलाई नै समावेशी बनाउँछ । वित्तीय साक्षरताको वास्तविक स्थितिको सम्बन्धमा आवश्यक तथ्यांक हालसम्म उपलब्ध छैन । यसै तथ्यलाई मनन गरी वित्तीय साक्षरणसम्बन्धी सर्वेक्षण गरिएको राष्ट्र बैंकको दाबी छ ।"
लाइसेन्समा अंकभार प्रणाली लागू नगर्न ट्रायल सेन्टरको निरन्तर दबाब,"पुस २० बाट लागू गर्ने प्रतिबद्धता प्रदेश यातायातमन्त्री घनश्याम दाहालले ट्रायल सेन्टर रहेका यातायात कार्यालय प्रमुखलाई अंक प्रणाली किन लागू गरिएन भनेर प्रश्न गरेका छन् । मन्त्री दाहालले हेटौंडास्थित मन्त्रालयमा आइतबार प्रदेशका पाँचवटै कार्यालयका प्रमुखहरू बोलाएर तत्काल लागू उक्त प्रणाली गर्न निर्देशन दिएका हुन् । कार्यालय प्रमुखहरूले आगामी पुस २० बाट लागू गर्ने लिखित प्रतिबद्धता जनाएका छन् ।निवर्तमान मुख्यमन्त्री पाण्डे र यातायातमन्त्री दाहालबीच यो प्रणाली लागू गर्ने विषयमा मनमुटाव हुँदै आएको थियो । पाण्डेले कर्मचारीमार्फत पटकपटक दिएको दबाबका कारण प्रणाली लागू गर्न नसकिएको यातायात मन्त्रालयका अधिकारीहरूले बताउँदै आएका छन् । मेरो अब मन्त्रालयमा काम गर्ने दिन धेरै छैन । तपाईंहरूले मेरो नेतृत्वमा भएको ७० प्रतिशत अंकभार प्रणाली लागू गर्ने निर्णय किन मान्नु भएन ?, मन्त्री दाहालले कार्यालय प्रमुखहरूसँग सोधेका थिए । कार्यालय प्रमुखहरू भने बोलेनन् । बैठकमा सहभागी एक कर्मचारीका अनुसार केही कार्यालय प्रमुखले भने तयारी नपुगेको भन्दै अब लागू गर्ने बताएका थिए । मन्त्रीज्यूले लिखित माइन्युट गराएर यो प्रणाली लागू गर्नैपर्ने भन्दै सबैको हस्ताक्षर गराउनुभयो, ती कर्मचारीले भने । सतर्कता केन्द्रको ताकेतासतर्कता केन्द्रले प्रदेश यातायात मन्त्रालयको निर्णयमा किन हस्तक्षेप गरेको भन्ने व्यहोराको पत्र मुख्यमन्त्री कार्यालय र ट्रायल सेन्टर सञ्चालन भइरहेका यातायात कार्यालयलाई पठाएको थियो । केन्द्रको पत्रपछि उक्त प्रणाली लागू गर्ने मनस्थितिमा यातायात कार्यालयहरू पुगेको विभाग स्रोत बताउँछ ।वाग्मतीको यातायात मन्त्रालयका प्रवक्ता हरिहर पोखरेलका अनुसार अहिले ट्रायल दिनेले पूर्णांक (१०० अंक) नै ल्याउनुपर्ने व्यवस्थालाई सहज बनाइएको हो । सानो गल्ती भए पनि अनुत्तीर्ण हुने अवस्था धेरै बढेकाले प्रणाली अव्यावहारिक भयो कि भन्ने निष्कर्षका आधारमा व्यावहारिक बनाउन खोजिएको हो, पोखरेलले भने, यो व्यवस्था प्रदेशका सबै यातायात कार्यालयमा लागू हुनेछ ।मन्त्रालयलको परिपत्रअनुसार परीक्षास्थलमा निष्पक्षता कायम गरी रेकर्ड राख्न सीसीटीभी क्यामेरा जडान गर्नुपर्ने हुन्छ । त्यसैगरी, परीक्षाका क्रममा भएका सबै चरणका गतिविधिहरूको भिडियो ३० दिनसम्म विद्युतीय अभिलेख राख्नुपर्ने पनि भनिएको छ । सेवाग्राहीले कुनै कर्मचारीले पक्षपात गरेर फेल गरेको उजुरी दियो भने पनि रेकर्ड हेर्न सकिने पोखरेलले बताए ।"
दोस्रो चरणको आन्दोलनमा नाडा,"काठमाडौं (कास) बैंकहरूले बढाएको ब्याजदर घटाउनुपर्नेलगायत माग राखी नाडा अटोमोबाइल्स एसोसिएसन अफ नेपालले दोस्रो चरणको आन्दोलन गर्ने भएको छ । बैंकहरूको उच्च ब्याजदर, राष्ट्र बैंकले ल्याएको चालु पुँजी कर्जासम्बन्धी मार्गदर्शन, सवारीसाधनको कर्जामा कायम गरिएको जोखिम भार र एलसी खोल्नुअघि नै आयातका लागि मार्जिन राख्नुपर्नेलगायत विषयमा सरकारले कुनै चासो नदिएको भन्दै नाडाले आन्दोलनलाई निरन्तरता दिने जनाएको हो ।राष्ट्र बैंकले जारी गरेको चालु पुँजी कर्जा मार्गदर्शन, ०७९ तत्काललाई स्थगन गर्नुपर्ने, एलसी खोल्नुअघि कायम गरिएको मार्जिनका सन्दर्भमा पहिलेकै व्यवस्था लागू गर्नुपर्ने, बैंकको ब्याज तथा प्रिमियम दर नियन्त्रणमा राख्न आवश्यक व्यवस्था गर्नुपर्नेलगायत माग नाडाको छ । चितवनको सौराहामा पुस ८ र ९ मा भएको अटोमोबाइल व्यवसायीको बृहत् भेला तथा केन्द्रीय कार्यसमितिको बैठकले दोस्रो चरणको आन्दोलन गर्ने निर्णय गरेको हो ।नाडाले आन्दोलनसँगै वार्ता पनि एकसाथै अघि बढाउने जनाएको छ । छलफलमा सरकारले विगत ८ महिनादेखि पेट्रोलियम पदार्थबाट चल्ने कार, जिप तथा भ्यानजस्ता निजी प्रयोजनका सवारी साधन र १५० सीसीभन्दा माथिका मोटरसाइकलको आयातमा लगाएको प्रतिबन्ध खुलाए पनि व्यवसायमा सहजता आउन नसकेको तथा अटोमोबाइल्स व्यवसायी धमाधम पलायन हुने अवस्था रहेको बारेमा व्यवसायीले गुनासो गरेका थिए । मुलुकको अर्थतन्त्र तथा अटोमोबाइल व्यवसायको वर्तमान अवस्था र सम्भावनालगायतबारे पनि नाडा केन्द्रीय समिति र सातै प्रदेश एसोसिएसनबीच छलफल भएको थियो ।"
इस्टर्न ओपन मंगलबारदेखि,"काठमाडौं (कास) सूर्य नेपाल गल्फ टुर २०२२२३ को दोस्रो प्रतियोगिताका रूपमा सूर्य नेपाल इस्टर्न ओपन धरान गल्फ क्लबमा मंगलबार सुरु हुँदै छ ।कुल आठ लाख रुपैयाँ पुरस्कारको प्रतियोगितामा कम्तीमा ३२ व्यावसायिक गल्फर (प्रो) र १५ एमेच्योरले प्रतिस्पर्धा गर्ने आइतबार आयोजित पत्रकार सम्मेलनमा आयोजक नेपाल प्रोफेसनल गल्फर्स एसोसिएसन (एनपीजीए) का महासचिव दीपक आचार्यले बताए । त्यसमा सात जना प्रो धरानका हुनेछन् ।साठी वर्ष पुरानो गल्फ कोर्समा बर्सेनि सञ्चालन हुँदै आएको इस्टर्न ओपनको मुख्य प्रतियोगिता यसपालि पनि ५४ होलको हुनेछ । भारतमा व्यावसायिक गल्फ खेलेका धराने प्रो शुक्रबहादुर राईसहित गोकर्ण गल्फ क्लबका भुवन (उमेश) नगरकोटी, जयराम श्रेष्ठ, सञ्जय लामा, धन थापा, स्थानीय मणि राईले उत्कृष्ट प्रदर्शन गर्ने अपेक्षा गरिएको छ ।यो सिजनको पहिलो प्रतियोगिता सूर्य नेपाल काठमाडौं ओपनको उपाधि भुवनले जितेका थिए । उनले १४ अन्डर २५८ स्कोर गर्दै रोयल नेपाल गल्फ क्लब (आरएनजीसी) मा ट्रफी कब्जा गरेका थिए । त्यसमा दिनेश प्रजापति दोस्रो र शुक्र तेस्रो भएका थिए । त्यसैले ९ होलको धरान गल्फ कोर्समा रोमाञ्चक प्रतिस्पर्धा हुने अनुमान गरिएको छ ।दुई दिन (३६ होल) को खेलपछि शीर्ष २१ म रहने प्रो कट बनाएर फाइनल चरणमा प्रवेश गर्नेछन् र उनीहरू नै नगद पुरस्कारको हकदार हुनेछन् । उनीहरूसँगै उत्कृष्ट ६ एमेच्योर खेलाडीले पनि फाइनल चरणमा प्रतिस्पर्धा गर्नेछन् । विजेताले १ लाख ४० हजार रुपैयाँ हात पार्नेछन् । उपविजेताले ९० हजार पाउनेछन् भने तेस्रा हुनेले ६७ हजार प्राप्त गर्नेछन् । व्यावसायिक प्रतियोगिता सकिएपछि शुक्रबार प्रोएम स्पर्धा सञ्चालन गरिने एनपीजीएका अध्यक्ष रवीन्द्रमान श्रेष्ठले बताए ।"
वाग्मती विजय,"काठमाडौं (कास) वाग्मती प्रदेशले हङकङ क्रिकेट क्लबलाई वाग्मती प्रदेश आमन्त्रण क्रिकेट शृंखलामा अग्रता लिएको छ । वाग्मतीले मूलपानी क्रिकेट मैदानमा भएको खेलमा हङकङको टोलीलाई २ विकेटले पराजित गर्यो । प्रदेश खेलकुद विकास परिषद्, वाग्मती प्रदेश, पल्सर क्रिकेट एक्सिलेन्स सेन्टर र वाग्मती प्रदेश क्रिकेट संघको संयुक्त आयोजनामा भइरहेको शृंखलाको ४० ओभरको पहिलो खेलमा पहिला ब्याटिङ गरेको हङकङको टोली २९१ ओभरमा सबै विकेट क्षतिमा १ सय ७० रन बनायो । हङकङका क्यानी च्यान र लेमन चेरीले समान ३१३१ रन बनाए । वाग्मतीकी सोनी पाख्रिनले ५१ ओभर बलिङ गर्दै ३० रन खर्चेर ४ विकेट लिँदै प्लेयर अफ द म्याच बनिन् । वाग्मतीले ३९ ओभरमा लक्ष्य पूरा गर्यो । अस्मिता खरेलले ४२ तथा सलिना सिलवालले अविजित २० रन जोडे । प्रतियोगिताको आयोजक परिषद्का सदस्यसचिव सूर्यलाल भण्डारीले अम्पायर रवीन्द्र गुप्तालाई बल हस्तान्तरण प्रतियोगिताको उद्घाटन गरे । दोस्रो तथा अन्तिम ४० ओभरको खेल सोमबार हुनेछ । त्यसपछि यी दुई टोलीबीच दुई टी२० खेल हुनेछ ।"

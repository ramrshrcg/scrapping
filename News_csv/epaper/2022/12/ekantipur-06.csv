शीर्षक,विवरण
कोको बन्लान् मुख्यमन्त्री ?,"त्यसो भएको खण्डमा उनलाई सहजै मुख्यमन्त्री बन्ने बाटो खुल्नेछ । हालका मुख्यमन्त्री राजेन्द्र राई पनि मुख्यमन्त्रीमा निरन्तरताको आसमा छन् । प्रदेशसभामा प्रभावशाली उपस्थिति नभए पनि सत्तारूढ दलबीच केन्द्रमा हुने भागबन्डाबाट मुख्यमन्त्री पाउने झिनो आशामा उनी देखिन्छन् ।मधेस प्रदेशमा समानुपातिकतर्फको सिट बाँडफाँट नटुंगिए पनि सीके राउत नेतृत्वको जनमत पार्टी निर्णायक बनेको छ । प्रत्यक्षतर्फका ६४ सिटमध्ये एमाले १५, कांग्रेस १३, जसपा ९, लोसपा ७, जनमत पार्टी ६, माओवादी र एकीकृत समाजवादी ४४ स्थानमा विजयी भएका छन् । विभिन्न दलबाट बागी उठेका ६ जनाले स्वतन्त्र रूपमा जितेका छन् । प्रत्यक्षतर्फ २९ सिट जितेको सत्ता गठबन्धनले समानुपातिकतर्फ करिब २० सिट ल्याउने आकलन गरिएको छ । प्रत्यक्षतर्फ २२ सिट जितेको एमालेजसपाराप्रपा गठबन्धनले समानुपातिकमा १९ सिट पाउने आकलन गरिएको छ । त्यसैगरी प्रत्यक्षतर्फ ६ सिट जितेको जनमत पार्टीले समानुपातिकमा करिब ४ सिट पाउने देखिन्छ । यसरी हेर्दा प्रदेशसभाको सत्ता समीकरणको अंकगणित मिलाउन जनमत पार्टीको सिट संख्या निर्णायक हुने देखिन्छ । यसबाहेक विभिन्न दलबाट बागी उठेर जितेका स्वतन्त्र ६ जना पनि मधेसको सत्ता समीकरणमा निर्णायक हुन सक्छन् । उनीहरू आफ्नै दलतिर ढल्किने सम्भावना छ । एमाले र जसपा सहकार्यले निरन्तरता नपाउने अवस्थामा मधेसको सत्ता समीकरण पनि नयाँ सम्भावनातर्फ अघि बढेको छ ।सत्ता गठबन्धनको सरकार बन्ने अवस्था आएमा कांग्रेसका प्रदेश सभापति कृष्णप्रसाद यादव प्रमुख दाबेदार हुन् । संविधानसभाका सभासदसमेत रहेका यादव रौतहट १ (२) बाट निर्वाचित भएका हुन् । निर्वाचनका बेला एकीकृत समाजवादीका अध्यक्ष माधवकुमार नेपालले उनलाई मुख्यमन्त्री उम्मेदवार भन्दै चिनाएका थिए । यसबाहेक प्रदेशका पूर्वमन्त्री रामसरोज यादव र पर्सा कांग्रेसका सभापति जनार्दनसिंह क्षत्री पनि मुख्यमन्त्रीका आकांक्षी हुन् । जसपाले सत्ता गठबन्धनसँग निकटता बढाउँदै हालका मुख्यमन्त्री लालबाबु राउतलाई निरन्तरता दिने प्रयास गरेको छ ।वाग्मती प्रदेशमा सत्ता गठबन्धनको स्पष्ट बहुमत पुग्ने देखिएको छ । प्रत्यक्षतर्फका ६६ सिटमध्ये कांग्रेसले २५, माओवादीले १४ र एकीकृत समाजवादीले ५ सिट जितेका छन् । अर्कोतर्फ एमालेले १३, राप्रपाले ७ सिट जितेका छन् । नेमकिपा र हाम्रो नेपाली पार्टीले ११ सिट जितेका छन् । सत्ता गठबन्धनलाई सरकार बनाउन समानुपातिकबाट १२ सिट ल्याए पुग्छ । सत्ता गठबन्धनभित्र मुख्यमन्त्रीको रस्साकसी सुरु भएको छ । कांग्रेसबाट वाग्मती प्रदेश सभापति एवं पूर्वराज्यमन्त्री इन्द्र बानियाँ प्रमुख दाबेदार हुन् । प्रदेशसभाको अघिल्लो कार्यकालको अन्तिमतिर सत्ता गठबन्धनबीच मुख्यमन्त्री दिने लिखित सहमति भए पनि कार्यान्वयन नभएपछि उनी वञ्चित भएका थिए । सत्ता गठबन्धनभित्रै माओवादीबाट हालका आर्थिक मामिला तथा योजनामन्त्री शालिकराम जमकट्टेल प्रमुख दाबेदार हुन् । धादिङ१ बाट प्रतिनिधिसभा सदस्य उम्मेदवार हुन खोजिरहेका उनी उक्त क्षेत्र एकीकृत समाजवादीको भागमा परेपछि मुख्यमन्त्री बन्ने आकांक्षासहित प्रदेशसभामा लडेका थिए । सत्ता गठबन्धनले निरन्तरता पाउँदा एमाले नेतृत्वमा सरकार बन्ने सम्भावना क्षीण छ । गण्डकी प्रदेशमा पनि सत्ता गठबन्धनले स्पष्ट बहुमत ल्याउने देखिएको छ । सरकार निर्माणका लागि ६० सदस्यीय प्रदेशसभामा कम्तीमा ३१ सिट ल्याउनुपर्छ । सत्ता गठबन्धनले प्रत्यक्षतर्फका ३६ मध्ये २३ सिट जितेको छ । मनाङ (२) बाट स्वतन्त्र सांसद जितेका राजीव गुरुङ सोमबार एकीकृत समाजवादीमा प्रवेश गरेका छन् । यस हिसाबले गण्डकीमा सत्ता गठबन्धनको २४ सिट पुगेको छ । अब गठबन्धनलाई सरकार निर्माणका लागि समानुपातिकबाट ७ सिट भए पुग्छ । सिट बाँडफाँट नभए पनि गण्डकीमा गठबन्धनले समानुपातिकमा १२ सिट पाउने प्रक्षेपण गरिएको छ । सत्ता गठबन्धनबाट कांग्रेसका सुरेन्द्रराज पाण्डे र महेन्द्रध्वज जीसी प्रमुख दाबेदार हुन् । पाण्डे देउवा र जीसी पौडेलनिकट हुन् । गोरखा२ बाट प्रतिनिधिसभामा जान खोजिरहेका पाण्डेलाई सत्ता गठबन्धनले मुख्यमन्त्रीको आश्वासनसहित त्यहाँ माओवादी अध्यक्ष पुष्पकमल दाहाललाई उठाएको थियो । जीसीले भने पूर्वमहामन्त्री शशांक कोइरालासमेतको समर्थनमा मुख्यमन्त्री बन्ने प्रयास थालेका छन् । गण्डकी प्रदेशमा कांग्रेसभित्र संस्थाइतर पक्ष बलियो रहेको छ । गण्डकीमा एमालेबाट पूर्वगृहमन्त्री खगराज अधिकारी मुख्यमन्त्रीका दाबेदार हुन् । उनी मुख्यमन्त्रीको आकांक्षा बोकेर प्रदेशसभामा चुनाव लडेका थिए । माओवादीले नेतृत्व गर्ने अवस्था आएमा तनहुँ १ (२) बाट निर्वाचित हरिबहादुर चुमान मुख्यमन्त्री बन्नेछन् ।लुम्बिनी प्रदेशमा सरकार बनाउने गरी सत्ता गठबन्धन र एमाले गठबन्धको बहुमत पुग्दैन । ८७ सदस्यीय प्रदेशसभामा सत्ता गठबन्धनले प्रत्यक्ष र समानुपातिक गरी करिब ४१ सिट र एमाले गठबन्धनले ३७ सिट पाउने भएको छ । लुम्बिनीमा नागरिक उन्मुक्ति पार्टीको ४ र जनमत पार्टीको २ सिट पुग्ने भएको छ । ३ जना स्वतन्त्र सांसद छन् । सत्ता गठबन्धनले नागरिक उन्मुक्ति पार्टीलाई गठबन्धनमा जोड्न पहल थालेको छ । जनमत पार्टी पनि सत्ता गठबन्धनसँगै रहने देखिएको छ । यस हिसाबले राजनीति अगाडि बढेमा लुम्बिनीमा सत्ता गठबन्धनले सरकार बनाउनेछ । अघिल्लो कार्यकालमा कांग्रेसलाई आलोपालो मुख्यमन्त्री दिने सहमति भए पनि यस पटक माओवादीले नै मुख्यमन्त्री लिने गरी राजनीति अघि बढेको छ । माओवादीबाट जोखबहादुर महरा मुख्यमन्त्रीको बलियो दाबेदार हुन् । रोल्पा (१) बाट निर्वाचित उनी माओवादी अध्यक्ष पुष्पकमल दाहालका विश्वास पात्र मानिन्छन् । उनी दाहाल प्रधानमन्त्री हुँदा स्वकीय सचिवालयमा बसेका थिए । गठबन्धनबीच कांग्रेसलाई नेतृत्व दिने सहमति भएको खण्डमा डिल्लीबहादुर चौधरी मुख्यमन्त्रीका बलियो दाबेदार हुन् । सभापति देउवानिकट चौधरी प्रदेश सरकारका पूर्ववन तथा वातावरणमन्त्री हुन् । सत्ता समीकरणमा फेरबदल भई एमाले नेतृत्वमा सरकार बन्ने अवस्था भएमा पोलिटब्युरो सदस्य लीला गिरी मुख्यमन्त्रीको प्रमुख दाबेदार हुन् । कर्णालीमा प्रत्यक्षमा ९ सिट जितेको कांग्रेस समानुपातिकमा ५ सिटसहित सबैभन्दा ठूलो दल बन्ने भएको छ । प्रत्यक्षतर्फ ९ सिट जितेको माओवादीले समानुपातिकमा ४ सिट जित्ने सम्भावना छ । त्यसैगरी प्रत्यक्षमा ५ सिट जितेको एमाले समानुपातिकमा ५ सिटसहित तेस्रो बन्नेछ । राप्रपा र एकीकृत समाजवादी समानुपातिकमा एकएक सिटसहित संसद्मा पुग्नेछन् । जुम्लाबाट कांग्रेसका बागी देवेन्द्र शाही स्वतन्त्रबाट विजयी भएका छन् । सत्ता गठबन्धन कायमै रहेमा हालका मुख्यमन्त्री जीवनबहादुर शाहीले निरन्तरता पाउने सम्भावना बलियो बन्दै गएको छ । २०७४ को निर्वाचनमा कर्णालीमा कांग्रेसका एक मात्र प्रत्यक्ष सांसद रहेका उनी एक वर्षअघि माओवादी र एकीकृत समाजवादीको सहयोगमा मुख्यमन्त्री बनेका थिए । पूर्वपर्यटनमन्त्रीसमेत रहेका शाहीले प्रतिनिधिसभामा जान खोजेका भए पनि सत्ता गठबन्धनले पुनः मुख्यमन्त्री बनाउने आश्वासनसहित प्रदेशसभामा टिकट दिएको थियो । शाहीका कारण यस पटक कर्णालीमा माओवादीको बलियो दाबेदारी देखिँदैन । माओवादीबाट राजकुमार शर्मा र बिन्दमान विष्ट मुख्यमन्त्रीका आकांक्षी छन् । जीवन दाइको हाइट र गठबन्धनले दिएको आश्वासनका कारण पहिलो चरणमा उहाँलाई नै मुख्यमन्त्री बनाउनेमा हाम्रो पार्टीभित्र करिब एकमत देखिन्छ, माओवादीका एक सांसदले भने, दोस्रो चरणमा भने हाम्रो पार्टीभित्र कसलाई मुख्यमन्त्री बनाउने भन्ने रस्साकसी हुनेवाला छ । एमालेबाट स्थायी कमिटी सदस्य यामलाल कँडेल मुख्यमन्त्रीका प्रमुख दाबेदार हुन् । अघिल्लो कार्यकालमा मुख्यमन्त्री बन्ने प्रयास सफल नभएपछि उनी आकांक्षासहित प्रदेशमा दोहोरिएका हुन् ।सुदूरपश्चिम प्रदेशमा पनि सत्ता गठबन्धन सहज बहुमतमा छ । प्रत्यक्षतर्फका ३२ सिटमध्ये सत्ता गठबन्धनले २३ सिट जितेको छ । नागरिक उन्मुक्ति पार्टीले ५, एमालेले ३ र स्वतन्त्रले १ सिट जितेका छन् । गठबन्धनलाई सरकार निर्माणका लागि समानुपातिकबाट ४ सिट भए पुग्छ । सुदूरपश्चिममा सत्ता गठबन्धनले सरकार निर्माण गर्ने अवस्था भएमा माओवादीका खगराज भट्ट प्रमुख दाबेदार हुन् । पार्टीका प्रदेश इन्चार्ज रहेका उनलाई सत्ता गठबन्धनले मुख्यमन्त्री बनाउने आश्वासनसहित डडेलधुरा (२) बाट प्रदेशसभाको टिकट दिएको थियो । उनी २०६४, २०७० र २०७४ को निर्वाचनमा कांग्रेस सभापति शेरबहादुर देउवाका प्रमुख प्रतिस्पर्धी हुन् ।सत्ता गठबन्धनबाटै कांग्रेसका बहादुरसिंह थापा मुख्यमन्त्रीका आकांक्षी रहे पनि सुदूरपश्चिम माओवादीको भागमा पर्ने सम्भावना छ । प्रत्यक्षतर्फ ३ सिट मात्र जितेको एमाले सरकार निर्माण गर्ने अवस्थामा छैन । एमालेबाट प्रत्यक्षतर्फ जितेका तीनै जना (सुरेन्द्रबहादुर पाल, चक्र मल्ल र वीरबहादुर मल्ल) संसदीय राजनीतिमा नयाँ अनुहार हुन् । यीमध्ये बैतडीका जिल्ला अध्यक्ष पाललाई मुख्यमन्त्रीको उम्मेदवारका रूपमा हेरिएको छ ।"
गठबन्धनकै सरकार !,"जनमत जोडिएपछि सरकार निर्माणका लागि सत्ता गठबन्धनलाई आवश्यक बहुमत पुग्छ । देउवाले जनता समाजवादी पार्टी (जसपा) लाई समेत सरकारमा ल्याउन छलफल अघि बढाएको स्रोतको दाबी छ । प्रतिनिधिसभा र प्रदेशसभा सिट बाँडफाँटमा कुरा नमिलेपछि गठबन्धनबाट अलग्गिएको जसपाले एमालेसँग चुनावी तालमेल गरेको थियो । जसपा अध्यक्ष उपेन्द्र यादवले आइतबार एमालेसँगको सहकार्य सकिएको घोषणा गरेका थिए । कांग्रेस प्रवक्ता प्रकाशशरण महतले वैकल्पिक सरकार निर्माणका आशंकाहरू सत्ता गठबन्धनको बैठकपछि अन्त्य भएको बताए । हालै सम्पन्न प्रतिनिधिसभा र प्रदेशसभा निर्वाचनको नतिजाले वर्तमान गठबन्धनको आवश्यकता र सान्दर्भिकतालाई पुनः पुष्टि गरेको छ, गठबन्धन बैठकपछि जारी विज्ञप्तिमा उल्लेख छ, मुलुकका सामु विद्यमान चुनौतीहरूको सामना गर्नुपर्ने आवश्यकताले पनि यो गठबन्धनलाई निरन्तरता दिनु जरुरी छ । ठूलो दलको हैसियतमा कांग्रेसले सरकारको नेतृत्व लिने प्रस्ट रहेको महतले बताए । स्वाभाविक रूपमा कांग्रेसले सरकारको नेतृत्व गर्छ तर गठबन्धन दलबीच निर्णय भइसकेको छैन, उनले भने, अन्य पावर सेयरिङका विषयमा पनि अब छलफल सुरु हुन्छ । शीर्ष नेताबीच एकपक्षीय, दुईपक्षीय छलफलपछि मात्रै समझदारी बन्छ ।सत्ता गठबन्धनले संसद्को पहिलो बैठकबाट सांसदहरूले शपथ लिएपछि मात्रै सरकारको दाबी गर्न राष्ट्रपतिकोमा जाने सहमति गरेको छ । तत्कालीन प्रधानमन्त्री केपी शर्मा ओलीले सांसदको शपथ नलिँदै प्रधानमन्त्रीका लागि दाबी गर्न गएको नजिरलाई गठबन्धनले असंवैधानिक ठहरसमेत गरेको छ । संसद्को पहिलो बैठकमा शपथ खाएपछि मात्रै प्रधानमन्त्रीको दाबी गर्न जानुपर्छ, हतारमा असंवैधानिक बाटोबाट प्रधानमन्त्री बन्न जान हुन्न भन्ने निष्कर्ष बैठकको छलफलबाट निस्केको छ, एकीकृत समाजवादीका महासचिव बेदुराम भुसालले भने, यस हिसाबले सरकार निर्माण गर्न अझै लामो समय लाग्छ । त्यसैले कसले के पद लिने भन्नेबारे छलफल गर्न हतारो छैन ।प्रत्यक्षतर्फ १ सय ६५ निर्वाचन क्षेत्रकै परिणाम आए पनि समानुपातिकतर्फ सबै गणना सकिएको छैन । दोलखा र बाजुराको मतगणना मंगलबारसम्म सकिने निर्वाचन आयोगले जनाएको छ । प्रमुख आयुक्त दिनेश थपलियाका अनुसार समानुपातिकतर्फका सांसद संख्या टुंगो गरेर राजनीतिक दललाई क्लस्टर अनुसार संख्या विभाजित गरी नाम पठाउन एक साता समय दिइनेछ । त्यसपछि आयोगले प्रत्यक्षका १ सय ६५ र समानुपातिकतर्फको १ सय १० सांसदको विवरणसहितको प्रतिवेदन राष्ट्रपतिलाई र निर्वाचित सांसदको विवरण संघीय संसद् सचिवालयलाई बुझाउनेछ । अन्तिम परिणामसहितको प्रतिवेदन बुझेपछि राष्ट्रपति विद्यादेवी भण्डारीले संविधानको धारा ९३ अनुसार ३० दिनभित्र प्रतिनिधिसभाको अधिवेशन आह्वान गर्नेछिन् । संसद्को पहिलो बैठक संसद्को ज्येष्ठ सदस्यले सञ्चालन गर्नेछन् । उनले राष्ट्रपतिसँग शपथ लिएपछि बैठकमा अन्य सबै सांसदलाई शपथ खुवाउनेछन् । निर्वाचनको अन्तिम परिणाम घोषणा भएको ३० दिनभित्र नयाँ सरकार र शपथ लिएको १५ दिनभित्र सभामुख निर्वाचित गरिसक्नुपर्ने संवैधानिक व्यवस्था छ । ०७४ मा केपी शर्मा ओलीले संविधान मिचेरै सरकार बनाएकाले त्यसैलाई निरन्तरता दिने बाटोमा जान उचित हुन्न, संविधानसम्मत पनि हुन्न भन्ने हाम्रो निर्णय छ, माओवादी महासचिव देव गुरुङले भने, त्यसैले पनि सरकार निर्माण गर्न अझै समय लाग्छ । अहिल्यै प्रधानमन्त्री को हुने, राष्ट्रपति को हुने जस्तो विषयमा छलफल गर्न हतारो नगरिएको हो । एकीकृत समाजवादीका महासचिव भुसालका अनुसार राष्ट्रपति, प्रधानमन्त्रीसहित सबै पदमा प्याकेजमै समझदारी बनाउन कोसिस हुने बताए । पावर सेयरिङमा हामी प्रवेश गरिसकेका छैनौं, सबै पदलाई प्याकेजमै समझदारी बनाउँदा राम्रो हुन्छ भन्ने छ, उनले भने ।माओवादीनिकट स्रोतका अनुसार सरकारको नेतृत्व आलोपालो गर्ने विषयमा देउवा र दाहालबीच मुख मिलेको छ तर पहिलो चरणमा को प्रधानमन्त्री हुने भन्ने विषय टुंगो लागेको छैन । कांग्रेसले पहिलो चरणमा प्रधानमन्त्री दाबी गर्दा राष्ट्रपति आफूहरूले पाउनुपर्ने दाबी माओवादीको छ । माओवादीलाई राष्ट्रपति नछाड्न कांग्रेसलाई पार्टीभित्रै ठूलो दबाब छ । राष्ट्रपति र प्रधानमन्त्री कांग्रेसलाई दिने कुरा हुन्न, यसले संसद्को शक्ति सन्तुलन मिलाउने काम गर्दैन, माओवादीका एक नेता भन्छन्, प्रधानमन्त्री र राष्ट्रपतिमध्ये एक पद माओवादीलाई दिनुपर्छ । यद्यपि यस विषयमा गहन कुराकानी भएको छैन ।"
भारतीय बलमिच्याइँमा दलहरू पनि मौन,"भर्त्सनायोग्य घटना ः रास्वपा राष्ट्रिय स्वतन्त्र पार्टीले महाकाली नदीको धार नेपालतर्फ धकेलेर अनधिकृत संरचना बनाइएको तथा भारतीय पक्षबाट ढुंगा हानेर नेपाली बालक घाइते बनाएका घटनाप्रति भर्त्सना गरेको छ । भारतीय बलमिच्याइँका घटना रोक्न कूटनीतिक पहल गर्न पनि रास्वपाले सरकारसँग माग गरेको छ ।घटनामा सरकार मूकदर्शक र रमिते बनेर हदैसम्मको गैरजिम्मेवार कार्य गरेको पनि रास्वपाको निष्कर्ष छ । भारतीयबाट महाकालीको बहाव परिवर्तन गर्ने, नदी किनारामा अनधिकृत संरचना निर्माण गर्ने, ढुंगामुढा गर्नेजस्ता कार्य आपसी सद्भाव बिगार्ने, दुःखद, अतिक्रमणकारी र भर्त्सनायोग्य छन्, रास्वपाले जारी गरेको विज्ञप्तिमा भनिएको छ, सरकारले भारतसँगका हाम्रा र अन्तर्राष्ट्रिय सन्धि सम्झौताका आधारमा आफ्नो सीमा र नागरिकको रक्षा गर्न यथाशीघ्र कूटनीतिक पहल सुरु गर्न आग्रह गर्छौं । विज्ञप्ति जारी गर्नुअघि रास्वपाका सभापति रवि लामिछानेले भारतीय ज्यादतीका घटनाका सन्दर्भमा सरकार कतै नदेखिएको भन्दै आपत्ति जनाएका थिए । उनले कूटनीतिक सम्बन्धमा निरीहताको निरन्तरता नयाँ पुस्तालाई स्वीकार्य नरहेको पनि बताएका थिए । अनेरास्ववियु दार्चॅलाले नेपाललाई क्षति पुग्ने गरी भारतीय पक्षबाट भइरहेको तटबन्ध निर्माण रोक्न माग गरेको छ । घटनापछि दार्चॅलाका प्रमुख जिल्ला अधिकारी दीर्घराज उपाध्यायले दुवै देशलाई कुनै हानिनोक्सान हुने काम नगर्न भारतीय पक्षलाई आग्रह गरेका छन् । भारतीय पक्षले निर्माणाधीन तटबन्धभन्दा ७ देखि १० मिटरयता नेपालतिर ग्याबिन जाली लगाएर कामलाई निरन्तरता दिएको छ । नेपाली पक्षले सो ग्याबिन जाली तत्काल हटाउन आग्रह गरिरहेको छ ।"
प्रतिनिधिसभामा कुनकुन दल ?,"(काठमाडौं)  प्रतिनिधिसभा र प्रदेशसभा सदस्य निर्वाचनअन्तर्गत मतदान भएको १५ दिनमा प्रत्यक्षतर्फको मतगणना सकिएको छ । केही केन्द्रमा दोहोर्याएर मतदान गरिएको दोलखाको गणना सोमबार सकिएसँगै प्रतिनिधिसभाका १ सय ६५ र प्रदेशसभाका ३ सय ३० क्षेत्रको परिणाम आएको हो । कांग्रेसले प्रतिनिधिसभामा सबैभन्दा बढी ५७ सिट जितेको छ । पाँच वर्षअघिको निर्वाचनमा २३ सिट मात्रै जितेको कांग्रेसले यस पटक ३४ सिट बढाएको हो । कांग्रेसले लोकतान्त्रिकवाम गठबन्धन बनाएर ९१ निर्वाचन क्षेत्रमा आफ्ना उम्मेदवार खडा गरेको थियो । गठबन्धनभित्रको सिट बाँडफाँटअनुसार माओवादी केन्द्रले ४३, एकीकृत समाजवादीले २०, लोकतान्त्रिक समाजवादी पार्टीले ७ र राष्ट्रिय जनमोर्चाले २ सिटमा उम्मेदवारी दिएका थिए । केही क्षेत्रमा मित्रवत प्रतिस्पर्धा भएको थियो । २०७४ को प्रतिनिधिसभा निर्वाचनमा ८० सिट जितेर पहिलो दल बनेको एमाले यस पटक ४४ सिटमा खुम्चिएको छ । एमालेले उपेन्द्र यादव नेतृत्वको जनता समाजवादी पार्टी, राजेन्द्र लिङ्देन अध्यक्ष रहेको राष्ट्रिय प्रजातन्त्र पार्टी र हृदयेश त्रिपाठी नेतृत्वको जनता प्रगतिशील पार्टीसँग केही क्षेत्रमा तालमेल गरेको थियो । एमालेले राप्रपा नेपालका कमल थापालाई आफ्नो चुनाव चिह्नबाट उठाएको थियो । एमालेका वरिष्ठ उपाध्यक्ष ईश्वर पोखरेल, उपाध्यक्ष सुरेन्द्र पाण्डे, महासचिव शंकर पोखरेल, सचिव पद्मा अर्याललगायत नै पराजित भएका छन् । पाँच वर्षअघि एमालेसँग वाम गठबन्धन बनाउँदा ३६ सिट जितेको माओवादी यस पटक आधामा खुम्चिएको छ । माओवादीका उपाध्यक्ष पम्फा भुसाल, महासचिव देवप्रसाद गुरुङ, उपमहासचिवहरू गिरिराजमणि पोखरेल, मातृका यादव र चक्रपाणि खनाल पराजित भए । डेढ वर्षअघि २३ सांसद लिएर एमाले फुटाएको एकीकृत समाजवादीले प्रतिनिधिसभाको प्रत्यक्षमा १० सिट मात्र जितेको छ । राष्ट्रिय पार्टी बन्ने नदेखिएकाले उसका समानुपातिक सांसद हुने छैनन् । एकीकृत समाजवादीका सम्मानित नेता पूर्वप्रधानमन्त्री झलनाथ खनालकै संसदीय यात्रामा विराम लागेको छ । एकीकृत समाजवादी प्रत्यक्षतर्फको सिट संख्याका आधारमा चौथो दल भए पनि समानुपातिक सांसद संख्यासमेत जोड्दा सातौं हुने भएको छ । महन्थ ठाकुर नेतृत्वको अर्को दल लोकतान्त्रिक समाजवादी पार्टीले ४ सिट जितेको छ । ठाकुरसहितले नेतृत्व गरेको तत्कालीन राष्ट्रिय जनता पार्टीले २०७४ मा प्रत्यक्षतर्फ ११ सिट जितेको थियो । राजपाले त्यति बेला समानुपातिक सांसदसमेत पाएको थियो । लोसपा यस पटक राष्ट्रिय पार्टी नबन्ने भएको छ । २०७४ सालको निर्वाचनमा वाम गठबन्धनबाट एक सिट जितेको राष्ट्रिय जनमोर्चाको सांसद संख्या यस पटक पनि त्यति नै छ तर निर्वाचन क्षेत्र फेरिएको छ । अघिल्लो पटक जितेको प्यूठान जनमोर्चाले गुमाएको छ भने यस पटक बागलुङ१ बाट जनमोर्चाका अध्यक्ष चित्रबहादुर केसी विजयी भएका छन् । प्रत्यक्षमा पाँचदलीय सत्ता गठबन्धनको सिट संख्या ९० भएको छ । एमालेसँग तालमेल गरेको जसपाले प्रत्यक्षमा सात सिट जितेको छ । जसपाका अध्यक्ष उपेन्द्र यादव आफैं पराजित भएका छन् । यादव नेतृत्वको संघीय समाजवादी फोरमले पाँच वर्षअघि प्रत्यक्षमा १० सिट जितेको थियो । पाँच वर्षअघि प्रत्यक्षमा एक सिट मात्र जितेको र समानुपातिकमा थ्रेसहोल्ड पनि नकटाएको राप्रपा यस पटक राष्ट्रिय पार्टी बनेको छ । उसले प्रत्यक्षमा ७ सिट जितेको छ । समानुपातिकमा ५ लाख ८५ हजार मत कटाइसकेको छ । नेपाल मजदुर किसान पार्टीले पाँच वर्षअघि जति नै यस पटक प्रत्यक्षमा १ सिट जितेको छ । यस आमनिर्वाचनबाट राष्ट्रिय स्वतन्त्र पार्टी, नागरिक उन्मुक्ति पार्टी र जनमत पार्टी उदाएका छन् । पूर्वसञ्चारकर्मी रवि लामिछानेको नेतृत्वमा पाँच महिनाअघि मात्र गठन भएको राष्ट्रिय स्वतन्त्र पार्टी संसद्को चौथो ठूलो दल हुने भएको छ । उसले प्रत्यक्षमा सात सिट जितेको छ भने समानुपातिकबाट १४ सांसद थप्न सक्ने देखिएको छ । नागरिक उन्मुक्ति पार्टीले प्रत्यक्षमा तीन सिट जितेको छ । टीकापुर घटनाका कारण जेलमा रहेका रेशम चौधरीको अग्रसरतामा नागरिक उन्मुक्ति पार्टी खुलेको हो । रेशमकी श्रीमती रञ्जिता श्रेष्ठ पार्टीबाटै र बुबा लालवीर स्वतन्त्र उम्मेदवारी दिएर विजयी भएका छन् । तीन प्रतिशतको थ्रेसहोल्ड नकटाउने भएकाले नागरिक उन्मुक्ति पार्टीले समानुपातिक सिट पाउने छैन । प्रत्यक्षमा एक सिट मात्र जितेको जनमत पार्टी भने थ्रेसहोल्ड कटाउँदै राष्ट्रिय पार्टी बनेको छ । जनमत पार्टी सीके राउतको नेतृत्वमा चार वर्षअघि गठन भएको हो । यस पटक स्वतन्त्र उम्मेदवारी दिएर पाँच जना निर्वाचित भएका छन्, जसमा योगेन्द्र मण्डल (मोरङ५), अमरेशकुमार सिंह (सर्लाही ४), प्रभु साह (रौतहट३), किरणकुमार साह (रौतहट२) र लालवीर चौधरी (बर्दिया२) छन् । मण्डलले एमाले र सिंहले कांग्रेसबाट टिकट नपाएपछि स्वतन्त्र उम्मेदवारी दिएका थिए । प्रभु साहले एमालेबाट टिकट लिएर अन्तिम घडीमा स्वतन्त्र रूपमा मनोनयन दर्ता गरेका थिए । किरणकुमार साह उनकै समूहका हुन् । रेशम चौधरीको उम्मेदवारी खारेज हुने अनुमान गरेर लालवीरले स्वतन्त्र मनोनयन दर्ता गरेका थिए । आयोगले रेशमको उम्मेदवारी रद्द गरेपछि नागरिक उन्मुक्ति पार्टीले लालवीरलाई जिताएको हो ।समानुपातिकतर्फको मतगणना अन्तिम चरणमा छ । समानुपातिक प्रणालीबाट प्रतिनिधिसभामा १ सय १० सांसद निर्वाचित हुन्छन् । तीन प्रतिशतको थ्रेसहोल्ड कटाउने दलले मात्र समानुपातिक सिट पाउँछन् । यस आधारमा एमाले, कांग्रेस, माओवादी, राष्ट्रिय स्वतन्त्र पार्टी, राप्रपा, जसपा र जनमत पार्टीबीच मात्र समानुपातिक सिट भागबन्डा हुने देखिएको छ । समानुपातिकमा सबैभन्दा बढी मत एमालेले पाएको छ । सोमबार साँझसम्मको गणनामा एमालेले २८ लाख मत कटाएको छ । कांग्रेसले २६ लाख ७० हजार, माओवादीले ११ लाख ६० हजार, राष्ट्रिय स्वतन्त्र पार्टीले ११ लाख २० हजार, राप्रपाले ५ लाख ८० हजार, जसपाले ४ लाख २० हजार र जनमत पार्टीले ३ लाख ९० हजार मत कटाएका छन् । पाँच वर्षअघिको निर्वाचनमा एमालेले ३१ लाख ७३ हजार ४ सय ९४, कांग्रेसले ३१ लाख २८ हजार ३ सय ८९, माओवादीले १३ लाख ३ हजार ७ सय २१, राजपाले ४ लाख ७२ हजार २ सय ५४ र संघीय समाजवादी फोरमले ४ लाख ७० हजार २ सय १ मत ल्याएका थिए । अन्य दलको थ्रेसहोल्ड कटेको थिएन ।"
४० वर्ष नकटेका सांसद १० जना,"काठमाडौं (कास) प्रतिनिधिसभा सदस्य निर्वाचनमा प्रत्यक्षबाट १० युवा निर्वाचित भएका छन् । ४० वर्षसम्मका ७ सय ५९ जना प्रतिस्पर्धामा उत्रेकामा १३१ प्रतिशत मात्र विजयी भएका हुन् । नवनिर्वाचितमध्ये राष्ट्रिय स्वतन्त्र पार्टीका ३, एमाले र नागरिक उन्मुक्ति पार्टीका २२ तथा कांग्रेस, माओवादी र राप्रपाका ११ जना ४० वर्ष नकटेका छन् ।प्रत्यक्षमा निर्वाचितमध्ये काठमाडौं२ की सोविता गौतम कान्छी हुन् । २७ वर्षीया गौतमले राष्ट्रिय स्वतन्त्र पार्टीबाट उम्मेदवारी दिएकी थिइन् । स्वतन्त्र पार्टीबाटै ललितपुर३ मा निर्वाचित तोसिमा कार्कीको उमेर ३३ वर्ष छ । स्वतन्त्र पार्टीबाट ३९ वर्षीय हरि ढकाल चितवन१ बाट चुनिएका छन् । मकवानपुर२ बाट एमालेका ४० वर्षीय महेश बर्तौला आफ्नै राजनीतिक गुरु विरोध खतिवडालाई पराजित गरेर सांसद बनेका छन् । खतिवडा २०४८ पछि आमनिर्वाचनमा लगातार उम्मेदवार हुँदै आएका थिए । एमालेनिकट अनेरास्ववियुबाट राजनीति सुरु गरेका बर्तौला पहिलो पटक संसद् प्रवेश गर्दै छन् । बारा३ बाट निर्वाचित एमालेकी ज्वालाकुमारी साह ४० वर्षीया हुन् ।नागरिक उन्मुक्ति पार्टीका कैलाली२ बाट निर्वाचित अरुणकुमार चौधरी (३७ वर्ष) र कैलाली१ की रञ्जिता श्रेष्ठ (३९ वर्ष) पनि युवा प्रतिनिधिसभा सदस्य हुन् । प्रतिनिधिसभा सदस्यबाट निर्वाचित मुस्ताङका २९ वर्षीय योगेश गौचन थकाली कांग्रेसका एक्ला युवा सांसद हुन् । मोरङ४ बाट प्रतिनिधिसभा निर्वाचित अमनलाल मोदी ३७ वर्षका छन् । २०७० मै समानुपातिकबाट संविधानसभा सदस्य बनेका उनी २०७४ मा पनि मोरङ४ बाट प्रत्यक्षतर्फ चुनिएका थिए । जुम्लाबाट निर्वाचित राप्रपाका ज्ञानेन्द्र शाही ३० वर्षीय हुन् ।राजनीतिमा युवा सहभागिता बढाउनुपर्ने आवाज उठिरहे पनि प्रमुख राजनीतिक दलहरूले नै न्यून संख्यामा मात्र युवालाई उम्मेदवार बनाएका थिए । चुनावमा दुई तिहाइ उम्मेदवार ४० वर्षमाथिका थिए, मतदाता भने आधाजसो ४० वर्षमुनिका थिए । युवा सांसद १० जनामध्ये आधा नयाँ दल राष्ट्रिय स्वतन्त्र पार्टी र नागरिक उन्मुक्ति पार्टीका हुन् ।प्रत्यक्षमा निर्वाचितमध्ये ४१ देखि ६० वर्षसम्मका ९८ जना छन् । ७० वर्ष माथिका १४ जना छन् । यसमा कांग्रेसका ५, एमाले, लोसपा र राप्रपाका २२ तथा जसपा, जनमोर्चा र माओवादीका ११ जना छन् । ८० वर्षभन्दा माथिका तीन जना छन् । लोकतान्त्रिक समाजवादी पार्टीका महन्थ ठाकुर ८०, राष्ट्रिय जनमोर्चाका चित्रबहादुर केसी ८१ र माओवादीका महिन्द्र राय यादव ८५ वर्षका हुन् ।नवनिर्वाचित युवा सांसद परिवर्तनको पक्षमा माहोल बनाउन आफूहरूले भूमिका निर्वाह गर्ने बताउँछन् । एमाले सांसद बर्तौला नवनिर्वाचित युवाले जनभावना बुझ्न नसके दल र पुरानो नेतृत्वप्रति झन् ठूलो वितृष्णा पैदा हुने बताउँछन् । निर्वाचित भएपछि नागरिकको कुरा उठाउनेभन्दा पनि मन्त्री हुने र व्यक्तिगत स्वार्थमा लागेर पदका लागि मरिहत्ते गर्ने संस्कृति विकास हुनु दुर्भाग्यपूर्ण हो । निर्वाचन जितेपछि जनप्रतिनिधिले सबै नागरिकको भावनाको प्रतिनिधित्व गर्नुपर्छ, उनले भने । राष्ट्रिय स्वतन्त्र पार्टीकी सोविता गौतम पुराना दलहरूले गरेको गल्ती नदोहोर्याउने गरी युवामैत्री कानुन बनाउन आफ्नो भूमिका रहने बताउँछिन् । उनी कानुनकी विद्यार्थी हुन् । नयाँनयाँ विषय र सन्दर्भ आइरहेका छन् । हामी ४२ प्रतिशत युवाको भावनाअनुसार कानुन निर्माणमा जोड दिन्छौं, उनले भनिन्, युवा मुद्दा नै पहिलो प्राथमिकता हो ।स्वतन्त्र पार्टीका हरि ढकाल संसद्मा आफूहरूले समाजप्रति उत्तरदायी भएर काम गर्ने बताउँछन् । हामी कुनै एउटा निर्वाचन क्षेत्र होइन, मुलुकभरका नागरिकलाई छुने कानुन बनाउन प्रयत्न गर्छौं, उनले भने । नागरिक उन्मुक्ति पार्टीका अरुणकुमार चौधरी कृषि, वैदेशक रोजगारी, शिक्षामा भएको राजनीतीकरण जस्ता विषयलाई आफूले प्राथमिकतासाथ उठाउने बताउँछन् । पुरानो राजनीतिक शक्तिकै सिको गरेर परिवर्तन हुँदैन, उनले भने ।"
वाग्मती सरकारसामु चुनौतीका चाङ,सकारात्मक सुरुवातवाग्मती सरकारले सुरु गरेको एक विद्यालय एक नर्स कार्यक्रम प्रभावकारी देखिएको छ । सरकार गठन भएको पहिलो वर्षमा नै उक्त कार्यक्रम नमुनाको रूपमा सुरु गरिएको थियो । हाल प्रदेशका सबै जिल्लाका सबै माध्यमिक विद्यालयहरूमा उक्त कार्यक्रम क्रमशः विस्तार गरिँदै छ । उक्त कार्यक्रम प्रभावकारी भएको देखेर संघीय सरकारले पनि यो प्रदेशबाहेकका केही जिल्लामा अघि बढाएको छ ।वाग्मती सरकारले उच्च शिक्षाका लागि छोरी बुहारी कार्यक्रम पनि सञ्चालन गरेर शिक्षा आर्जनमा महिलालाई प्राथमिकतामा राखेको छ । हालको पाण्डे नेतृत्वको सरकारले प्याज आयातलाई विस्थापन गर्ने उद्देश्यले प्याज खेती गर्ने किसानलाई अनुदानको व्यवस्था गर्नुका साथै उत्पादनका आधारमा कृषि क्षेत्रलाई अनुदान दिने व्यवस्था पनि गरेको छ । प्रत्येक पालिकामा एक जना अल्पसंख्यक र सीमान्तकृत समुदायका छात्रछात्रालाई प्राविधिक शिक्षा पढ्न पूर्ण छात्रवृत्ति उपलब्ध गराउने निर्णय पनि सरकारले गरेको छ ।वाग्मतीको नीति तथा योजना आयोग उपाध्यक्षसमेत रहेका संघीय मामिलाविज्ञ खिमलाल देवकोटाले अब बन्ने सरकारले संस्थागत संरचना निर्माण गर्नुपर्ने र चुस्तदुरुस्त मन्त्रिमण्डल बनाउँदै प्रभावकारी ढंगले काम गर्नुपर्ने सुझाउँछन् ।
पेट्रोल छर्केर जलेकी पुष्पाको मृत्यु,"(काठमाडौं)  जीउमा पेट्रोल छर्केर आफैंलाई आगो लगाएकी एक युवतीको मृत्यु भएको छ । विवाहका लागि भएको इंगेजमेन्ट तोडिएपछि आइतबार साँझ धुम्बाराही पीपलबोटस्थित केटाको घरनजिकै आफूलाई आगो लगाएकी बुद्धनगर बस्ने नुवाकोटकी २७ वर्षीया पुष्पा न्यौपानेको मृत्यु भएको प्रहरीले जनाएको छ । घटनालगत्तै उनलाई त्रिवि शिक्षण अस्पताल महाराजगन्ज लगिएकामा त्यहाँबाट थप उपचारका लागि कीर्तिपुर बर्न अस्पताल लगिएको थियो । उपचारका क्रममा सोमबार उनको मृत्यु भएको हो ।धुम्बाराहीका सुदन संग्रौलासँग उनको विवाहका लागि गत भदौ १८ मा टीकाटालो भएको थियो । पुष्पाको जन्मदिनकै दिन इंगेजमेन्ट भए पनि विवाहको मिति तय भइसकेको थिएन । तर, विवाहअघि घुमाउने, परिवारसँग बसेर रमाइलो गर्ने, एकअर्काप्रति माया गर्ने गरेका सुदनले इंगेजमेन्टपछि क्रमशः पुष्पालाई पटकपटक मानसिक यातना दिएको र त्यसकै पीडा सहन नसकेर मार्न बाध्य पारेको मृतकका परिवारको आरोप छ ।काका उत्तम न्यौपानेका अनुसार शनिबार मात्रै विवाह नगर्ने गरी इंगेजमेन्ट तोड्न सुदन, उनका बाबु दिनेश र आमा विन्दु संग्रौला पुष्पाको परिवारलाई भेट्न पुगेका थिए । त्यसपछि इंगेजमेन्ट गर्दा आदानप्रदान गरिएका गरगहना र जनैसुपारी फिर्ता लिएर केटा पक्ष निस्किएको थियो । ५७ महिनाअघि मात्रै छोरीले स्नातकोत्तर उत्तीर्ण गरेपछि काम गर्न थालेकी थिइन् । हाम्रो आफ्नै शोरुममा उनी काम गर्थिन्, त्यहीं आउँदा केटासँग चिनजान भएर पछि विवाह गर्नेसम्मको सम्बन्ध भएको थियो, पुष्पाका काका उत्तमले कान्तिपुरसँग भने, इंगेजमेन्टअघि केटा र परिवार सबैले राम्रो व्यवहार गरेका थिए । दुवै परिवारबीच आउजाउ हुन्थ्यो । तर, त्यसपछि भने खै किन हो, बिस्तारै छोरीलाई मनसिक यातना दिने, अनावश्यक शंका गर्ने, अविभावकलाई फोन गरेर अनावश्यक तनाव दिने काम भयो । धाकधम्की दिनेसम्मका पनि व्यवहार हुँदै गयो, भयो । त्यही क्रममा शनिबार इंगेजमेन्ट तोडिएको थियो, त्यसको भोलिपल्ट छोरी केटाको घरनजिकै जलेको खबर आयो । पुष्पा जलेको खबर पनि केटाका बाबु दिनेशले दिएको उत्तमले बताए । जल्दाजल्दै आगो निभाउनुको साटो पुष्पाजस्तै केटी पेट्रोल छर्केर जलेको जस्तो छ भन्दै दिनेशले पुष्पाका बाबु पुरुषोत्तम न्यौपानेलाई खबर गरेका थिए । त्यस क्रममा बचाउन छाडेर हेरेर बस्नुले छोरीको मृत्यु नै शंकास्पद भएको काका उत्तमको भनाइ छ । केहीबेरमा प्रहरी घटनास्थल पुगेको थियो । प्रहरीले हत्या आशंकामा सुदनलाई पक्राउ गरी अदालतमा अनुसन्धानका लागि म्याद थप गरिसकेको छ । सुदनका दाजु मधुसुदन, बाबुआमालाई पनि नियन्त्रणमा लिएकामा सोधपुछपछि छाडिएको छ । पुष्पाको सोमबार नै दाहसंस्कार गरिएको छ । महाराजगन्जका डीएसपी अंगेर जीसीले पक्राउ परेका सुदनविरुद्ध आत्महत्या दुरुत्साहनको कसुरमा अनुसन्धान अघि बढाइएको बताए । उनले भने, घटनाको अनुसन्धान हुँदै छ । आत्महत्या दुरुत्साहनको कसुरमा आरोपितलाई पक्राउ गरी अदालतबाट हिरासतमा राख्ने म्याद थप गरिएको छ ।"
किरियापुत्रीमाथि जातीय विभेद गर्नेलाई एक वर्ष कैद,"(पोखरा)  सार्वजनिक प्रयोजनका लागि बनाइएको किरियापुत्री भवनमा दलितलाई निषेध गरेको अभियोगमा जिल्ला अदालत कास्कीले तीन जनालाई जनही एक वर्ष कैद सजाय र ५० हजार रुपैयाँ जरिवानाको फैसला गरेको छ । न्यायाधीश अवनी मैनाली भट्टराईको इजलासले सोमबार पोखरा१६ बाटुलेचौरका देवबहादुर थापा, रामबहादुर जीसी र जनक थापा क्षत्रीलाई उक्त सजाय तोकेको हो । पीडिकबाट पीडितलाई एक लाख रुपैयाँ क्षतिपूर्ति भराउनुपर्नेसमेत फैसलामा उल्लेख छ ।पोखरा१६ बाटुलेचौरका सम्मरबहादुर सुनारको ०७६ चैतमा दुबईमा निधन भएको थियो । उनका छोरा मनोज सुनारले बाटुलेचौरको गैह्राको खोरस्थित सार्वजनिक भवनमा किरिया बस्न खोजेका थिए । क्षत्री समाजका पदाधिकारीले दलितलाई उक्त भवन दिन नमिल्ने बताएका थिए । सम्मरबहादुरका भाइ मोहन सुनारले चैत्र २७ मा भवनको चाबी माग्दा गालीगलौज गरिएको थियो । सुनारले सार्वजनिक भवन दलितलाई प्रयोग गर्न नदिएको र आफूमाथि जातीय विभेद भएको भन्दै तीन जनालाई विपक्षी बनाई ०७७ वैशाख १४ मा कास्की जिल्ला अदालतमा जाहेरी दर्ता गराएका थिए । सुनारको जाहेरीका आधारमा प्रहरीले तीन जनालाई पक्राउ गरी एक साता हिरासतमा राखेको थियो । बाटुलेचौरकै स्थानीयसमेत रहेका तत्कालीन प्रदेश सांसद एमाले नेता कृष्णबहादुर थापाले तीन जनालाई बिनासर्त रिहाइ गर्न माग गर्दै विज्ञप्ति निकालेपछि उनको चौतर्फी आलोचना भएको थियो । अदालतमा थुनछेकको आदेशअनुसार तीन जना नै जनही १ लाख ७० हजार रुपैयाँ धरौटी तिरेर तारिखमा छुटेका थिए । पटकपटक पेसी सर्दै आएको उक्त मुद्दाको साढे दुई वर्षपछि सोमबार टुंगो लागेको हो । पीडित मोहन सुनारले अदालतको फैसलाले न्यायको अनुभूति गर्न पाएको बताए । न्याय मरेको रहेनछ, न्यायको पक्षमा बोल्ने मान्छे रहेछन् भन्ने महसुस भएको छ, उनले भने, यो सन्देश सबैतिर पुग्नुपर्छ । जातीय तथा अन्य छुवाछूत र भेदभाव (कसुर र सजाय) ऐन, २०६८ मा जातीय विभेद गर्नेलाई ३ महिनादेखि ३ वर्षसम्म कैद र ५० हजारदेखि २ लाख रुपैयाँसम्म जरिवानाको व्यवस्था छ । कसुरदारले पीडितलाई २ लाख रुपैयाँसम्म क्षतिपूर्ति भराउनुपर्ने व्यवस्था उक्त ऐनमा छ ।"
ढुंगागिट्टी निर्यात योजनालाई सर्वोच्चको अंकुश मननीय,"व्यापार घाटा न्यूनीकरणको बहानामा ढुंगागिट्टी निर्यात गर्न नमिल्ने भनी सर्वोच्च अदालतले गरेको फैसला र त्यसको पूर्णपाठ सराहनीय छन् । प्रकृतिको अनियन्त्रित दोहन गर्न कसैले नपाउने भन्ने सर्वोच्चफैसलाको सरकार र सबै सरोकारवालाले अनिवार्य रूपमा पालना गर्नुपर्छ । तत्कालीन केपी शर्मा ओली नेतृत्वको सरकारले अध्यादेशमार्फत ल्याएको आर्थिक वर्ष २०७८७९ को बजेटमा व्यापार घाटा न्यूनीकरण गर्न भन्दै खानीजन्य ढुंगा, गिट्टी र बालुवा निकासी गर्ने नीति अघि सारेपछि त्यसविरुद्ध परेको रिटमा सर्वोच्चले दिएको यो आदेश प्रकृतिको अनियन्त्रित दोहनका विरुद्धमा एउटा महत्त्वपूर्ण कोसेढुंगाका रूपमा रहनेछ, रहनुपर्छ । तत्कालीन ओली सरकार मात्र होइन, अरू राजनीतिक दलहरूमा पनि ढुंगागिट्टी निकासी गरेर धन कमाउने घातक सोच विद्यमान रहेकाले सर्वोच्चको यो फैसला अर्थपूर्ण छ, जसबाट यस्तो मत राख्ने सबैमा चेतनाको घण्टी बज्नुपर्नेछ । व्यापार घाटा घटाउन प्रकृति दोहन गर्नेजस्तो आफैंमा हलो काटेर मुंग्रो बनाउने विद्रूप योजनामा सर्वोच्चले पूर्णविराम लगाइदिएको मात्र छैन, गत वैशाखमा सुनाइएको अन्तिम फैसलाको हालै सार्वजनिक पूर्णपाठमा आगामी दिनका लागि उपाय पनि सुझाएको छ व्यापार घाटा बढ्नुको कारक तत्त्व पहिचान गरी न्यूनीकरणको सम्भावनाबारे बृहत् अनुसन्धान गर्नुपर्ने र जैविक विविधताको दिगो उपयोग तथा नवीकरणीय ऊर्जाको विकासमार्फत घाटा पूर्तितर्फ लाग्नुपर्ने भनेर । हुन पनि, व्यापार घाटा पूर्ति गर्ने अनेकन् उपाय भेटिन सक्छन्, यसका निम्ति नेपालले लिन सक्ने तुलनात्मक लाभका क्षेत्र अरू नै छन्, तर अनियन्त्रित पृथ्वी दोहनबाट हुने घाटाको पूर्ति कहिल्यै सम्भव हुँदैन, प्रकृतिको अर्को कुनै विकल्प छैन । अतः प्राकृतिक सम्पदा उत्खनन र निकासीलाई सम्बन्धित सबैले सर्वोच्चको फैसलाले भनेझैं संविधान, वातावरणीय स्वास्थ्य, नागरिकको जीविका र दिगो विकाससँग जोडेर मात्र बुझ्नुपर्छ । सरकारले त्यति बेला ढुंगागिट्टी निकासीको व्यवस्था गरी खानीजन्य निर्माण सामग्री परिवहनका लागि उद्योगदेखि निकासी विन्दुसम्म रोपवे निर्माण गर्न लाग्ने भन्सार महसुल छुट दिने पनि व्यवस्था गरेको थियो । र, चुरे क्षेत्रका मोरङ, उदयपुर, मकवानपुर, चितवन, डोटी, डडेलधुरा लगायत १४ जिल्लाका ९२ स्थानबाट खानी उत्खनन गरेर ढुंगा, गिट्टी र बालुवा निर्यातको तयारी गरेको थियो । सर्वोच्च अदालतको त्यति बेलैको अन्तरिम आदेश र अहिले जारी अन्तिम फैसलाले यी सबै तयारीमा रोक लगाएको छ । तर, भोलि पनि अरू कुनै बाटोबाट फेरि यस्तै प्रयत्न हुन सक्छ, त्यसप्रति सम्बन्धित सबै सतर्क रहनुपर्छ । सर्वोच्चको फैसलाले हाम्रा कानुनहरूले व्यापार घाटाको पूर्ति गर्ने नाममा प्राकृतिक सम्पदाउपर प्रहार गर्ने वा लुट मच्चाउने कार्यलाई छुट दिएका छैनन् भनेको छ । यस सन्दर्भमा सरकार र संसद्लाई थप हेक्का हुनुपर्छ प्रकृतिको अनियन्त्रित दोहन गर्न कानुन बनाएर पनि पाइँदैन । नेपालको भौगोलिक, भौगर्भिक र वातावरणीय अवस्थिति र संवेदनशीलतालाई ख्याल गर्दै प्रकृतिको अनियन्त्रित दोहनमा रोक लगाउनुपर्ने जुन न्यायिक दृष्टिकोण सर्वोच्चको छ, त्यसको सबैले मनन गर्नुपर्छ । लामो समयदेखि यस्ता विभिन्न सन्दर्भ तथा सरकारी निर्णयहरूमा पनि सर्वोच्च अदालत पर्यावरण र प्रकृति संरक्षकका रुपमा उभिनुपरेको यथार्थ यहाँ स्मरणीय छ । विभिन्न अध्ययन प्रतिवेदनले ढुंगागिट्टीको बाह्य निकासीबाट राज्यले प्राप्त गर्ने राजस्वभन्दा त्यस्ता पदार्थ उत्खनन, प्रशोधन र ढुवानीको सिलसिलामा क्षति पुगेका भौतिक संरचना मर्मतसुधार गर्न कैयौं गुणा बढी खर्च लाग्ने देखाएका छन् । फेरि प्रकृतिमा पुग्ने क्षति यसै पनि पूरणीय हुँदैन । चुरेको संवदेनशीलताप्रति सरकार संवेदनशील हुन्थ्यो भने यस्ता योजनै बन्दैनथे, सर्वोच्चले रोक्नुपर्ने अवस्थै आउँदैनथ्यो । सरकार असंवेदनशील भएकैले सर्वोच्चले सम्झाउनुपरेको हो, जसबाट वर्तमान सरकारको पनि उचित ध्यानाकर्षण हुनुपर्छ । वैध र योजनाबद्ध निर्यातका सम्बन्धमा मात्र होइन, बिचौलिया तथा स्वार्थसमूहहरूको सक्रियता र सरकारी अधिकारीहरूको मौन सम्मति मा हाल भैरहेको ढुंगागिट्टीको चोरी निकासी रोक्न पनि सरकार उत्तिकै सतर्क हुनुपर्छ । विभिन्न कानुन र अध्ययन प्रतिवेदनका आधारमा सर्वोच्चले भनेको छ, प्राकृतिक, भौगर्भिक र वातावरणीय रूपले समस्त चुरे क्षेत्र नै अत्यन्त संवेदनशील छ । पछिल्लो समयमा नदीजन्य पदार्थको अव्यवस्थित उत्खनन, संकलन र निकासीले चुरे, समस्त भावर र तराईमधेश क्षेत्रको जनजीवन अस्तव्यस्त बनेको छ । नदीहरूको चौडाइ बढी कृषि क्षेत्र बगरमा परिणत भएको अध्ययनहरूले देखाएका छन्, जसले नदी क्षेत्रमा किनारा भासिने, भूक्षय र भूस्खलन निरन्तर भइरहेको देखिन्छ । यो यथार्थप्रति सम्बन्धित सबै गम्भीर बन्नुपर्छ । यो फैसलाले उद्घाटन गरेको अर्को महत्त्वपूर्ण विषय के हो भने, नदीजन्य वा खानीजन्य सामग्रीको उपयोग सम्बन्धी मुलुकको आवश्यकता, नदीनालाबाट बर्सेनि रूपमा बग्ने ढुंगा, गिट्टी तथा बालुवाको परिमाण र उत्खनन गर्न सकिने सम्भाव्य परिणाम आदिबारे भएको कुनै अध्ययन प्रतिवेदन वा विश्वसनीय तथ्यांक सरकारले इजलासमा पेस गर्न सकेको रहेनछ । यसको मतलब, सरकारसित यस्तो तथ्यांक उपलब्ध नै रहेनछ । अतः यही फैसलाको आलोकमा पनि सरकारले यस्तो परिमाण पहिल्याउने कामलाई प्राथमिकतामा राख्नुपर्छ । घरेलु विकास तथा पूर्वाधार निर्माणका सन्दर्भमा पनि नदी तथा प्रकृतिजन्य पदार्थहरूको उत्खनन भइरहेकाले यसो गर्नु अपरिहार्य छ । आखिर यस्तो तथ्यांक निकाल्नु असम्भव पनि छैन । देशभित्रका पूर्वाधार निर्माण र लुकीछिपी चोरी निकासीका निम्ति भैरहेको अन्धाधुन्द प्रकृतिदोहनका दुष्परिणामहरू हामीले आज नै भोग्न थालिसकेका छौं । अहिलेकै दोहनमा सुविचारित विराम लागेन भने पनि मुलुकको आधा जनसंख्या बसोबास गर्ने तराईमधेश मरुभूमीकरण हुने क्रम तीव्र बन्नेछ । यस्तो अवस्थामा व्यापार घाटा नै घटाउने गरी ढुंगागिट्टी निकासी गर्ने नीतिगत विचलन कतिसम्म घातक हुन सक्थ्यो, यसै अनुमान गर्न सकिन्छ । धन्न, सर्वोच्चको विवेकपूर्ण अन्तरिम आदेश र फैसलाले यसलाई रोकेको छ, जसको सार तथा सन्देश सरकारमा बस्नेहरू सबैले सधैंका लागि बुझ्न सक्नुपर्छ ।"
सम्पादकलाई चिठी,"राजनीतिको चक्रव्यूह र विकासलामो समयदेखि हाम्रो राजनीति अनेकथरी वाद, सिद्धान्तभित्र अल्झिएको छ । दलका शीर्षनेताहरूले दशकौंदेखि वादको रटान लगाउँदै आए पनि विकासको काममा लछारपाटो लाउन सकेका छैनन्, ठूलो स्वर निकालेर जनतामाझ उफ्रिएपछि विकास आकाशबाट फल्छ भन्ने भ्रमले उनीहरूलाई छोडेको छैन । जिम्मेवार पदमा पुगेपछि जे बोलिदिए पनि हुन्छ भन्ने सोचले मुलुक बेरिएको छ, चारैतिर बेथितिले घेरिएको छ । यता विभिन्न राजनीतिक दलका घोषणापत्र हेर्ने हो भने पाँच वर्षभित्र विकसित मुलुकलाई पनि पछि पार्ने खालका हावादारी योजना अघि सारेर जनतालाई बुद्धू बनाउन खोजिएको देखिन्छ । विगतमा दलहरूले ल्याएका घोषणापत्रबाट एक छेउ काम नभएको, राजनीतिको चक्रव्यूहमा फसेर मुलुक उठ्नै नसक्ने गरी गरिबीको दलदलमा फसेको यथार्थ कसैबाट लुकेको छैन ।यथार्थमा जिम्मेवार राजनेताले विभिन्न ठाउँमा गएर आर्थिक क्रान्ति, कृषि क्रान्ति लगायतका मनगढन्ते गफ छाँट्ने गरे पनि तत्तत् क्षेत्रको वास्तविक आवश्यकता समात्न नसक्दा विकास ओरालो लागेको हो । यतिबेला उद्योगी व्यवसायीले पनि केवल राजनीतिक हंगामाले मुलुकको मुहार नफेरिने निष्कर्ष निकालेका छन् । विगत केलाउँदा पनि यो तर्कलाई यथार्थ मान्न सकिन्छ । अन्य देशमा राजनीतिदेखि अलग रहेर निजी क्षेत्रले मुलुक समृद्धिको शिखरमा पुगेको जगजाहेरै छ । हाम्रो राजनीतिको गन्जागोलले कुनै क्षेत्रमा उल्लेख्य काम नभएको, एउटा दलले राम्रो काम गर्न खोजे पनि अर्कोले भाँजो हालेर विकास अवरुद्ध पार्ने गरेको तीतो यथार्थ कसैबाट लुकेको छैन । कृषि, पर्यटन, उद्योग लगायत क्षेत्रको विकासमा सबै दल एउटै स्वर निकालेर अघि बढ्नुपर्ने अनिवार्यतामाथि दलका नेतृत्वले उपेक्षा गर्दै आएका छन् । दलहरूले सोही रवैया देखाएमा विकासका सबै सूचक तहसनहस हुने, मुलुक असफलताको नमुना बन्ने तथ्यमाथि मध्यनजर गर्दै सबै दलको सहभागितामा गाउँदेखि सहरसम्म नवीन विकासको मोडेल अघि सारेर रूपान्तरणको अभियान थालिहाल्नु अपरिहार्य छ । भुवनेश्वर शर्मा, चन्द्रागिरि२, काठमाडौं पहिलो र दोस्रो दलको सरकार ! राजनीतिमा अहिलेको नेतृत्व पुस्ता रहँदासम्म जतिसुकै चुनाव होस्, नयाँ पुस्तालाई पार्टी नेतृत्वमा र सरकारप्रमुखमा देख्ने आस गरेर बस्नु आकाशको फल आँखा तरी मर भनेजस्तो हो । कुनै चामत्कारिक परिवर्तन नभए, सत्तासमीकरणमा फेरि प्रतिनिधिसभाको पहिलो र तेस्रो दलकै हालीमुहाली हुने निश्चित छ । आफ्नो राजनीतिको सुरुदेखि चाहे पार्टीभित्र होस् या बाहिर दुई धारलाई अँगाल्दै आएका माओवादी केन्द्रका अध्यक्ष पुष्पकमल दाहालले यो निर्वाचनपछि पनि त्यही प्रवृत्ति अँगाल्ने देखिएको छ । यसैको उदाहरण हो सत्ता गठबन्धनका विकल्प खुला छन् भनेर हल्ला गर्नु । २०७४ सालको निर्वाचनमा एमालेलाई अँगालेर कांग्रेसलाई पाखा लगाएका दाहालले यो पटक कांग्रेसलाई सँगै लिएका छन् । जुन दलसँग मिल्दा आफू प्रधानमन्त्री भइन्छ, त्यतै नजिकिन दाहालले ढोका खोलेका छन् । यस्तो रणनीति देशको राजनीति आफूवरिपरि घुमाउने र सरकार बनाउनेगिराउने खेललाई नै निरन्तरता दिने चलाखीपन हो । यद्यपि यस पटक अघिल्लो पटकको भन्दा संसदीय जोडघटाउ अलि फरक छ । पहिलो र दास्रो दल मिलेमा सहजै बहुमत पुगिहाल्छ । यस्तो विरलै भएका छन् । तर देशलाई अग्रगति दिन र स्थायी सरकार बनाउन यसपालि यस्तो नहोला भन्न सकिन्न । माओवादी संसदीय राजनीतिमा आएपछि कुनै न कुनै रूपमा राजनीतिको केन्द्रमा छ । अनि दाहालकै कारण राजनीति अस्थिर भएको देखिन्छ । यसको उपचारका लागि यसपालि माओवादीबिनाको सरकार बनाउनुपर्छ । त्यसका लागि पहिलो र दोस्रो दल मिले आगामी पाँच वर्षकै लागि स्थायी सरकार बन्ने सम्भावना छ । यसले दाहालको मैमत्तापनलाई ठेगान लगाउनेछ । सुजन देवकोटा, पालुङ्टार४, गोरखा फेरि संसद्भवन भाडामा डेढ महिनाअघि नै तयार हुन्छ भनेको प्रतिनिधिसभाको भवन ६० प्रतिशत मात्र सम्पन्न भएको समाचार आएको छ । फेरि संसद्भवन भाडामा लिनुपर्ने भयो । एउटा संसद्भवन त समयमा बनाउन नसक्ने सरकारले अन्य विकासको कुरा गर्नु बेकार छ । आफ्नो कार्यालय त समयमा बनाउन नसक्ने नेताहरूलाई जनताको बासको के मतलब ? तोकेको भन्दा महिनौं समय थप्दा पनि भवन निर्माण हुँदैन भने सो ठेकेदारलाई कारबाही गर्न केले छेकेको छ ? सबैको मिलोमतोमा ठेक्का दिने अनि समय पनि थपिदिने गर्नाले काम सम्पन्न नभएको हो । बानेश्वरस्थित अस्थायी संसद्भवनलाई अहिलेसम्म करोडौं भाडा दिइसकियो । तैपनि भवन चाँडो बनाउनुपर्छ भनेर सम्बन्धित निकायको ध्यान गएको छैन । जति ढिला बन्यो, त्यति फाइदा भएर पनि भवन बनाउन नेताहरू सक्रिय नभएका होलान् । समयमा काम नगर्ने अनि समय गइसकेपछि बहाना बनाउने नेपालीको बानी नै भइसक्यो । राजनीतिक नेतृत्वको संरक्षणमा रहेका ठेकेदारले केही काम समयमा गर्न पर्दैन । काम लिए पुग्छ । अनि तोकिएको समयमा सकिएन भने जति पनि समय थप्न पाइन्छ । समयमा काम नगरे कारबाही हुने भए ठेकेदार डराउँथे । तर, यतातिर राजनीतिक दल तथा नेताहरू एवम् सम्बद्ध संस्थाको ध्यान गएको छैन । ठेकेदारको कामै सेटिङ मिलाउने भएको छ । पुरुषोत्तम घिमिरे, जोरपाटी, काठमाडौं"
आफैं लघारिँदै कम्युनिस्ट पार्टीहरू,"पाँच वर्षअघि र पछिप्रत्यक्षतर्फ यस पटक नेकपा एमाले, माओवादी केन्द्र र एकीकृत समाजवादीसमेत गरेर मुख्य कम्युनिस्ट पार्टीहरूले जम्मा ७२ सिट ल्याएका छन् । अघिल्लो निर्वाचनमा अविभाजित एमालेले ८० र माओवादी केन्द्रले ३६ सिट ल्याएका थिए । समानुपातिकतर्फ एमालेको ३३२५ र माओवादीको १३६६ प्रतिशत मत आएको थियो जसका आधारमा एमालले ४१ सिट र माओवादी केन्द्रले १७ सिट पाएका थिए । यसरी एमाले र माओवादी केन्द्रले मात्रै, अरू वाम छाडेर, प्रतिनिधिसभाका कुल २७५ सिटमध्ये १७४ (६३२७ प्रतिशत) सिट जितेका थिए । कुल खसेको मतको जम्मा ४६९१ मत पाएका थिए । अरू साना वामसमेत मिलाउँदा यो ५० प्रतिशतको नजिक हुन आउँथ्यो । त्यस निर्वाचनमा वामपन्थी दलहरू (एमाले, माओवादी केन्द्र र जनमोर्चा) गठबन्धन बनाएर निर्वाचनमा गएका थिए र झन्डै दुईतिहाइ सिट जितेका थिए । पाँच वर्षपछिको निर्वाचनको चित्र भने कम्युनिस्ट पार्टीहरूका लागि उत्साहप्रद देखिएन । यस पटक वाम गठबन्धनले त्यति बेला दिएको स्थिर सरकारको नारा बीचैमा अलपत्र परेकोÙ एमाले र माओवादी केन्द्रबीच एकता र विभाजन भएकोÙ एकीकृत नेकपा एमाले नै ओली एमाले, माधवझलनाथ एमाले, वामदेव एमाले, थोरै भए पनि घनश्याम एमालेमा विभाजित भएको जनताले हेरिरहेका थिए । पार्टी विभाजनमा नेकपा एमालेतिरै बसेका माओवादी केन्द्रका नेताहरूमध्ये प्रभु शाह उम्मेदवारी दर्ता गर्ने दिनमै एमाले छाडेर स्वतन्त्र उठेका थिए । त्यसमाथि असमय गरिएको संसद् विघटन र त्यसवरपर एकीकृत पार्टीमा देखिएको भाँडभैलो पनि जनताको मन उदासीन बनाउन पर्याप्त थियो । र कांग्रेससँग एकीकृत समाजवादी र माओवादी केन्द्रसहित जनमोर्चाको पनि गठबन्धन थियो । यस पटक एमालेले अहिलेसम्म प्रत्यक्षमा ४४ (२६६७), समानुपातिकतर्फ ल्याएको २७२३ प्रतिशत मतका आधारमा सम्भावित ३४ सिटसहित ७८ सिट पुर्याउनेछ । यो अघिल्लो पटक एमालेले जितेको प्रत्यक्षतर्फका कुल सिटभन्दा २ सिट कम हो । माआवादी केन्द्रले प्रत्यक्षमा १८ र समानुपातिकको ११ प्रतिशत मत हाराहारी गरेर १४ सिट जित्दा सिटसंख्या ३२ पुर्याउनेछ । एकीकृत समाजवादीले १० सिट जितेको छ । यसरी कुल २७५ सिटमध्ये एमाले, माओवादी केन्द्र र एकीकृत समाजवादीसमेत गर्दा १२० सिट जित्नेछन् । यो संख्या गत निर्वाचनमा एमाले एक्लैले जितेका १२१ सिटभन्दा पनि १ सिटले कम हो । यसरी हेर्दा यी पाँच वर्षमा नेपालका ठूला कम्युनिस्ट पार्टीले कम्तीमा ५४ (३० प्रतिशतभन्दा बढी) सिट गुमाएका छन् । कम्युनिस्ट पार्टीले ल्याएको मतभार पनि अघिल्लो ४६ प्रतिशतबाट घटेर ४० प्रतिशतमा खुम्चिएको छ । अर्थात्, पहिले कम्युनिस्ट पार्टीहरूलाई विश्वास गरेका ६ प्रतिशत जनताले यसपालि मुन्टो फर्काएका छन् । यो सिटसंख्यामा पनि माओवादी केन्द्र र एकीकृत समाजवादीलाई कांग्रेसको तथा एमालेलाई जसपा र राप्रपाको सहयोग र भरथेग छ । उक्त हिसाब मिलान गर्दा माओवादी केन्द्र र एकीकृत समाजवादीको वास्तविक सिटसंख्या योभन्दा कम हुन सक्थ्यो भने, एकल प्रतिस्पर्धामा जाँदा एमालेले जित्ने सिटसंख्या योभन्दा बढ्न सक्थ्यो । गठबन्धन नभएको अवस्थामा पनि कम्युनिस्ट पार्टीहरूले ल्याउने वास्तविक सिटसंख्या अहिलेकै हाराहारी हुन जान्थ्यो । नाफाघाटायो निर्वाचनबाट नेकपा एमालेले देशव्यापी लोकप्रिय मत सबैभन्दा बढी ल्याएर आफ्नो श्रेष्ठता एक हदसम्म कायम गरेको छ । अघिल्लो पटकभन्दा ६ प्रतिशत कम मत ल्याएर पनि २७ प्रतिशत मतका साथ एमाले सबैभन्दा बढी लोकप्रिय मत पाउने दल बनेको छ । वास्तविक परीक्षण प्रतिनिधिसभा या प्रदेशसभामा प्राप्त सिटसंख्याबाट हुने भए पनि एमाले मधेश प्रदेशबाहेक सबै प्रदेशमा लोकप्रिय मतमा अघि रहेको र देशभर जनसमर्थनमा अगाडि रहेको निर्वाचनले देखाएको छ । केही प्रदेशमा गठबन्धन गरेर प्रदेश सरकार बनाउने सम्भावना पनि एमालेले बोकेको छ । विभाजनले थिलथिल्याएको र राजनीतिक रूपमा एक्लिँदै गएको अवस्थामा पनि मतदातामा रहेको एमालेको यो मिलिट्यान्सी अरूका लागि आरिस गर्ने खालको छ । कांग्रेसले एमालेका तुलनामा बढी मत गुमाएको छ, मतभार ३३ प्रतिशतबाट घटेर २६ प्रतिशतमा झरेको छ । सिटसंख्या बढेको त छ तर त्यसलाई उल्लेख्य मान्न सकिन्न । माओवादी केन्द्रको सिटसंख्या ह्वात्तै घटेको छ भने मतभार झन्डै २ प्रतिशतले खुम्चिएको छ । यसरी हेर्दा एमालेले राजनीतिक लाभ हासिल गरेको छ, जनमतमा आफू अगाडि रहेको दाबी गर्ने नैतिक बल प्राप्त गरेको छ । एमालेको राजनीतिक धरातल विस्तार गर्ने आधार कायम देखिन्छ । माओवादी केन्द्र २०६४ सालदेखि लागेको ओरालो यात्रामा ब्रेक लगाउन असफल भएको छ । गत निर्वाचनमा प्राप्त सिटका तुलनामा २१ सिट कम जितेको र प्रत्यक्षतर्फ ५० प्रतिशत कममा मात्र विजयी भएको छ । तेस्रो दलका रूपमा संसदीय गठबन्धनमा उसको भूमिका रहने भए पनि वैकल्पिक दल बन्ने सम्भावनामा प्रश्न उठेको छ । एकीकृत समाजवादीले राष्ट्रिय दलको मान्यता पाउन नसकेपछि या त नेताकार्यकर्ताको पलायनबाट कमजोर हुँदै जानु या माओवादी केन्द्र या एमालेसँग एकता गर्नुबाहेक माधवझलनाथसँग अर्को विकल्प बाँकी रहनेछैन । जनताले एमालेबाट विभाजित भएर जानेलाई पनि पत्याएनन्, विभाजनको वातावरण बनाउने एमालेको नेतृत्वलाई पनि सहज रूपमा लिएनन् । एमालेले निर्वाचनबाट आफूलाई दोस्रो विकल्पका रूपमा उभ्याउन सके पनि आउने पाँच वर्षका लागि अरूको सहाराबिना राष्ट्रिय राजनीतिका कार्यसूची निर्धारण गर्न नसक्ने अवस्थामा धकेलिएको छ । यसरी नेपालका कम्युनिस्ट पार्टीहरू पाँचै वर्षको अन्तरालमा देशको मुख्य राजनीतिक शक्ति र सत्ता सञ्चालकको हैसियतबाट झरेर कमजोर खेलाडीमा परिणत भएका छन् । सम्भावनाफेरि पुरानो कुरा जोडौं । २०७४ सालको निर्वाचनपछि प्रधानमन्त्री, राष्ट्रपति, उपराष्ट्रपति, सभामुख, उपसभामुख, राष्ट्रिय सभा अध्यक्ष र उपाध्यक्ष, सातमध्ये ६ वटा प्रदेशका मुख्यमन्त्री र सभामुखहरू, क्रमशः सातै प्रदेशका प्रमुखहरू, प्रज्ञा प्रतिष्ठानहरू, योजना आयोग, राजदूतहरू, संवैधानिक आयोगहरू र विश्वविद्यालयहरू जताततै कम्युनिस्ट पार्टीका नेताकार्यकर्ता र शुभेच्छुकहरू निर्वाचित भएÙ नियुक्ति पाए । दुईतिहाइ स्थानीय तहको नेतृत्व कम्युनिस्ट कार्यकर्ताले गरेका थिए । यस्तो लाग्थ्यो, अब नेपालको संस्थापन पक्ष नै कम्युनिस्टहरूबाट बनेको छ (यद्यपि सत्ताको वैचारिकी उदारवादी खेमाबाहिर थिएन, लाने प्रयास पनि भएको देखिएन) । वैदेशिक मामिलादेखि घरेलु मामिलासम्म कम्युनिस्ट पार्टीबाट निर्देशित थियो । आरम्भमा कम्युनिस्ट समर्थकहरूमा मात्र होइन, आम नागरिकमा र प्रतिपक्षी दलहरूमा समेत कम्युनिस्ट पार्टीको सरकारप्रति आशावाद थियो । शंकाको लाभ थियो । प्रतिपक्ष प्रतिपक्षजस्तो नभएर सानोतिनो भागबन्डामा रमाएर बसेको थियो । तर त्यो अवस्था त्यति लामो समय टिकेन । कम्युनिस्ट पार्टीको आफ्नै भूमिकाका कारणले सबै कुरा तासको घरझैं ढले । कम्युनिस्टहरू सरकार चलाउन अयोग्य छन् भन्ने प्रामाणिक आधार विपक्षलाई उपलब्ध भयो । गठबन्धनका कारण एमालेबाहेकका कम्युनिस्टहरूले पाएको हिस्सा छोडी सबै कुरा बदलिए । कम्युनिस्ट पार्टीहरू नै कम्युनिस्ट पार्टीले बाहेक जसले जिते पनि हुनेजस्तो गरी एकअर्कालाई लघार्न कस्सिएर लागेपछि जस्तो हुनुपर्थ्यो, त्यस्तै भयो । वाक्क भएका जनताले स्थापित दलबाहिरबाट आफ्नो प्रतिनिधि चयन गर्न रुचि देखाए । यो एउटा संकेत हो दलहरूको अधोगतिको र कम्युनिस्ट पार्टीका लागि चेतावनी पनि ।अब निर्वाचनको भावनात्मक आवेग र एकअर्कालाई देखाइदिने ध्वाँस सेलाएपछि यसको लेखाजोखा गर्नुपर्ने समय आएको छ । गएको स्थानीय तह निर्वाचनपछि एमालेमा वाम एकताको चर्चा चल्न थालेको थियो । संसदीय निर्वाचनअघि वाम एकता सम्भव थिएन, गर्न हुने पनि थिएन । अब सबैको शक्ति परीक्षण भएको छ । कसैले पनि एकअर्कालाई न त निमिट्यान्न पार्न सके न एक्लै निर्णायक बन्न सके । लामो सयम पञ्चायतसँग लडेका, जनयुद्ध हाँकेका, गणतन्त्र ल्याएका या संघीयतासहित समावेशी र समानुपातिक प्रतिनिधित्वका आधारमा राज्य पुनःसंरचना गर्ने कामको अगुवाइ गरेका नेताहरू प्रचण्ड, ओली, माधव लगायतको नेतृत्वमै गत निर्वाचनमा शक्ति आर्जन गरेका कम्युनिस्ट पार्टीहरूको यो स्तरको स्खलन र क्षयीकरण पनि उनीहरूकै नेतृत्वमा भएको छ । इतिहासको संक्रमणकालमा रहेका यी नेताहरूको अबको जिम्मेवारी हो नेपाली जनताको त्याग र बलिदानसँग जोडिएर, संघर्ष गरेर स्थापित भएको कम्युनिस्ट शक्तिलाई उनीहरूले कमसेकम २०७४ सालकै हैसियतमा पुग्ने गरी नेतृत्व गर्नु । नसक्ने हो भने नयाँ नेतृत्वका लागि मार्गप्रशस्त गर्नु ।यसका लागि मोर्चा, गठबन्धन, एकता या सहकार्यको जुनसुकै मोडल अपनाउन सकिन्छ । सँगै यस्तो मोर्चा या सहकार्य कार्यसूचीकेन्द्रित हुन जरुरी छ । तुष्टीकरण र बदलाका भावनाले, क्षणिक लाभ र व्यक्तिगत या गुटगत स्वार्थमा आधारित भएर गरिने सहकार्यको नतिजा देखिइसकेको छ । त्यसैलाई दोहोर्याउनुको औचित्य हुँदैन । यसका लागि तीनवटा विषयमा ध्यान दिनु जरुरी छ वर्तमान संविधानको सीमाभित्रैबाट नेपालको राजनीति, अर्थतन्त्र र समाजमा गरिने क्रान्तिकारी सुधारका कार्यभार तय गर्नु जसले कम्युनिस्ट पार्टीलाई गतिशील भविष्यमुखी शक्ति बनाउँछ । दोस्रो, दलहरूलाई बढी गतिशील बनाउनु र नयाँ पुस्ताले भरोसा गर्ने गरी उनीहरूका बीचमा विचारधाराको काम गर्नु । तेस्रोचैं, नेतृत्व हस्तान्तरणलाई सहज बनाई प्रजातान्त्रिक पद्धति र विधिका माध्यमबाट हरकोहीलाई पार्टीमा स्पेस बनाउन, प्रतिस्पर्धा गर्न, श्रेष्ठता साबित गर्न मौका दिनु । यति कार्यसूचीका आधारमा सहकार्य भयो भने कम्युनिस्ट पार्टीहरूले शक्ति आर्जन गर्न सक्छन् । सहकार्य तत्काल नहुन सक्छ, तर तीन वर्षपछि पनि कार्यसूची यिनै हुन् । सच्चिने उपाय र समय छ । शक्ति आर्जन गरेर फेरि राज्य चलाउने कि मरीचझैं खुम्चिने भन्ने छनोट सम्बन्धित दलका दोस्रो र तेस्रो पुस्ताका नेताहरूले नै गरून् ।"
लुइँचेका दुइटा भाले,"हाम्रा म्हेम्हेबाजेले सुनाउने दन्त्यकथाहरूमध्ये बढी चाखलाग्दो कुरोचाहिँ जंगली कुखुरा लुइँचेका भालेहरूबारे हुन्थ्यो । आआफ्ना पोथीहरूलाई लिएर हिँड्दै गरेका लुइँचेका भालेहरू एकअर्कोलाई देख्नासाथ हुर्रिएर गई झम्टिन्छन् रे अनि ठुँग्दै भुत्ल्याउँछन् रे ! पोथीहरू अवाक् भएर अललिन्छन् रे ! दक्षिण भारतमा प्रचलित कक फाइटको सुरुआत पनि लगभग यसरी नै भएको मानिन्छ । विश्वविद्यालयमा विद्यार्थी अवस्थामा अन्तर्राष्ट्रिय सम्बन्धबारे लेक्चर सुन्दा र पछि घोक्दै जाँदा, म्हेम्हेबाजे र लुइँचेका भालेहरूको झलझली याद आउँथ्यो । त्यसताक विश्वको जंगलमा अमेरिका र सोभियत संघजस्ता लुइँचेका भालेहरू थिए र सदैव शीतयुद्ध (कोल्डवार) मा पर्थे । आआफ्ना पोथीहरूका झुन्ड नै बनाउँथे र बथानै भएर एकअर्कालाई चुनौती दिई नै रहन्थे । र नै सोभियत संघले सन् १९७९ मा अफगानिस्तानमा अड्डा जमाएपछि भयानक अस्थिरता देखा पर्यो । सोभियत संघ टुक्रै भयो । सन् २००१ मा वर्ल्ड ट्रेड सेन्टरमा भीषण हमला भएपछि अमेरिका फेरि अफगानिस्तान फर्कियो । अनि सन् २०२१ मा सबैलाई बिल्लिबाठ बनाएर, हारै खाएर तालिवानलाई सत्ता सुम्पिई दक्षिण एसिया छोड्यो ।२१ औं शताब्दीका गत दुई दशकमा अमेरिका र चीन लुइँचेका दुइटा भाले भई विश्वरंगमञ्चमा आए । सोभियत संघ सन् १९९१ मा टुक्राटुक्रा भएपछि अमेरिकाको वर्चस्व द्रुत गतिमा बढ्यो र अब विश्वव्यवस्था एकतर्फीयध्रुवीय (युनिपोलर) भयो भन्दै अमेरिकाले चारैतिर ढोल पिट्न थाल्यो । अमेरिकाले जे भन्छ, अरू राष्ट्रले मान्नैपर्नेÙ जसले मान्दैन, उसलाई ठीक पार्ने प्रवृत्ति देखाउन थाल्यो । इराकमा नरसंहार गर्ने हातहतियार छन् भन्ने झुठो आरोप र प्रोपगान्डा गरेर व्यापक हमला गरी राष्ट्रपति सद्दाम हुसेन र उनका सबै परिवारको हत्या गरेर त्यहाँका तेलखानीहरूमा अड्डै जमायो । सन् १९९९ मा शान्त सर्बियामा हमला गरेर कोसोभोलाई अलग्गै बनाइछाड्यो । अमेरिकाको विदेशनीतिकै सैन्यकरण गरियो । चारैतिर हमला र विध्वंस मात्रै गर्यो । मानवतामाथिका यी सब आघातलाई अमेरिकाकै रक्षामन्त्री रोबर्ट गेट्सले आफ्नो पुस्तक एक्सरसाइज अफ पावर (सन् २०२१) मा अति नै घतलाग्दो ढंगमा प्रस्तुत गरेका छन् ।नभन्दै अमेरिकाको एकध्रुवीय सोच अन्त गर्न फेरि रुस ब्युँझियो । रुसले युक्रेनमा हमला गरेपछि र युद्ध नै छेडेपछि अमेरिका अतालियो, नेटोका सदस्यराष्ट्रहरूसँग मिली गतिलै रूपमा आर्थिक अनि अन्य प्रतिबन्ध लगायो । रुसबाटै जाने खनिज तेल र ग्यासमा निर्भर रहेका नेटोका प्रायः सदस्यराष्ट्र भीरको चिन्डो नै भए । युक्रेन हमलामा रुसका पारम्परिक मित्रराष्ट्रहरू भारत र चीन रुससँगै बसे । तर रुसभन्दा पनि व्यापक एवं गम्भीर चुनौतीका रूपमा चीन नै आफूअघि अटल भई उभिन पुगेपछि अमेरिकाले चारैतर्फ चीनको खोइरो खन्न थाल्यो । कोरोना महामारीसमेत विश्वमा फैलाएको प्रोपगान्डादेखि चीनले विश्वशान्ति नै भंग गर्छ र उथलपुथलअस्थिरता ल्याउँछ भन्ने भ्रमको कथा (न्यारेटिभ) अमेरिकाले चारैतिर फैलाउन थाल्यो । आज विश्वमा लुइँचेका यी दुई भालेहरू (अमेरिका र चीन) बीचको जुधाइझडप अति नै रोचक हुँदै गइरहेको छ । अमेरिका आक्रामक हुँदा चीन महाआक्रामक भई देखा पर्दै छ । अमेरिकाले चीनप्रति छिःछिःदूरदूर गर्नलाई विश्वसमूहमाझ विभिन्न कथाबयानहरू अघि ल्याउँदै छ । चीन पनि पछि हटेर स्वीकार गर्ने कुरै गर्दैन, उल्टो अमेरिकाले कथाबयानहरू अघि बढाएर विश्वलाई हावा मिठाई खुवाएको हो भन्दै अमेरिकाविरुद्ध अझै व्यापक वादविवाद छेड्ने गर्दै छ । दस वर्षअघिसम्म चुपचाप बस्ने चीन, अमेरिकाले लगाएको आरोपको मात्रै खण्डन गर्ने चीन आज किन झनै आक्रामक भयो भन्ने प्रश्नहरू चारैतिर सोधिँदै छन् । चीनको विदेशनीति नै फेरिएको हो त ? के चीनको विदेशनीति र कूटनीतिलाई अघि सार्न विश्वभरि छरिएका चिनियाँ कूटनीतिज्ञ (डिप्लोमेट) हरूमा नयाँ पिँढी अघि आएको हो ? वा, उनीहरूलाई आक्रामक कूटनीतिज्ञका रूपमा प्रशिक्षण दिइएको हो ? प्रश्नैप्रश्न तेर्सिंदै छन् ।अर्कातिर, अमेरिकाको सर्वोच्च जासुसी एजेन्सी सीआईएका अहिलेका निर्देशक विल बर्न्सले नै अमेरिकी कूटनीतिलाई विलुप्त भएको कला (लस्ट आर्ट) भनेपछि अमेरिकामा हाहाकार मच्चियो । गत दुई दशकमा अमेरिकाले सम्पूर्ण विश्वसमुदाय र राष्ट्रहरूलाई यति हल्का प्रकारले लियो कि ऊ आफ्नो शक्ति, आडम्बर र विश्वनियन्त्रण गर्ने कलाले उन्मत्त भएको सबैले महसुस गरेकै हुन् । अझै राष्ट्रपति डोनाल्ड ट्रम्पले त विदेशनीति, कूटनीति र कूटनीतिज्ञहरू चाहिँदैनन् नै भन्दै अमेरिका फर्स्ट को नीतिको घोडा चढे । ट्रम्प यतिसम्म भन्ने भए कि, अब अमेरिकालाई जर्ज केनानजस्ता कूटनीतिज्ञ चाहिँदैन । केनान विश्वप्रख्यात अमेरिकी कूटनीतिज्ञ थिए जसले अमेरिकाले सोभियत संघलाई गहकिलै चुनौती दिने नीतिबाहेक प्रसिद्ध ट्रुम्यान डक्ट्रिन बनाउनमा भूमिका निभाएका थिए । ट्रम्पले विदेशनीति बनाउने आफ्नै संस्थाहरूलाई लगभग भत्काउन नै खोजे र आफूलाई संस्था र राष्ट्रभन्दा पनि माथि राख्ने अद्भुत प्रवृत्ति देखाए । अमेरिकालाई यस किसिमको प्रवृत्ति अति नै महँगो र आघातपूर्ण साबित भयो ।चीन भने कहाँबाट कहाँ पुग्यो, हरेक क्षेत्रमा ! केचाहिँ भएन चीनमा ? अनिकालले खर्लप्प खाएको अवस्थाबाट बाहिर निस्कनासाथ, माओ त्सेतुङको हिंसात्मक सांस्कृतिक क्रान्तिले एक दशक पूरा सतायो । सन् १९७९ देखि देङ स्याओपिङले राष्ट्रको परिस्थिति, व्यवस्था र आर्थिकस्तर सुहाउँदिलो विदेशनीति अपनाए । सबैलाई आह्वान गरे अब हाइड एन्ड बाइडको कूटनीति गर्नुपर्छ, आफूलाई कहिल्यै प्रदर्शन नगर र नेतृत्व गर्ने जमर्कोतिर पटक्कै नलाग । अर्थात्, जबसम्म चीनले टक्कर दिने सामर्थ्य प्राप्त गर्दैन तबसम्म श्वासप्रश्वास गर्ने ठाउँ खोज र बिस्तारै अघि बढ । र नै सन् १९७९ देखि सन् १९९९ सम्म चीनले विश्वकै सहायता पायो । अमेरिका, जापान, जर्मनी, इङ्ल्यान्ड सबै पुगे चीनलाई हरेक क्षेत्रमा सघाउन । गरिबी घट्यो, बाटाघाटा बने, कलकारखाना बने, शिक्षास्वास्थ्यको विकास भयो, विदेशी पुँजी निवेशकर्ता र बहुराष्ट्रिय कम्पनीहरूको घुइँचो भो त्यहाँ । भारतका एक प्रभावशाली कूटनीतिज्ञ के नटवर सिंहले आफ्नो पुस्तक माई चाइना डायरी (सन् २००९) मा लेखेका छन् जब उनी भारत सरकारको तरुण कूटनीतिज्ञका रूपमा सन् १९५६ मा चीन गए, तिनताक चीनको अर्थव्यवस्था अति नै सोचनीय र रुग्ण थियो । उनी हङकङ भएर बेइजिङ जाँदा चीनका डाक्टरहरूले कृपया, अर्को पटक आउँदा स्टेथस्कोप ल्याइदिनुहोला सम्म भन्थे । अर्थात्, चीनमा बुनियादी स्वास्थ्यको टेक्नोलजीसम्म थिएन । त्यस्तो स्थितिबाट चीन आज आर्थिक रूपले विश्वकै दोस्रो सम्पन्न राष्ट्रको स्थानमा पुग्यो । देङ स्याओपिङको सन् १९७९ उप्रान्तको विदेशनीति र त्यही राष्ट्रको सन् १९६० को दशकको नीतिमा आकाशपातालको फरक थियो । सन् १९५०६० को दशकमा त्यहाँका शक्तिशाली नेता चाउ एनलाईले विदेशनीति र कूटनीतिलाई केवल सामरिकसैन्य दृष्टिकोणमा लिने गर्थे । र नै सन् १९६२ मा भारतसँग युद्ध छेड्नुमा उनको भूमिका अहं थियो । उनी भन्थे कूटनीति भनेकै अरू यन्त्रतन्त्रले गरेको युद्धको विस्तार हो । अर्थात्, युद्धमा सैन्य दल (पिपल्स लिबरेसन आर्मी) जान्छ, कूटनीतिमा त्यही सैन्य दललाई नै गैरसैन्य वेशभूषा (सिभिल ड्रेस) मा पठाइन्छ । कूटनीतिको अर्थ नै अरूलाई आफूले चाहेको कुरो गराउन सक्नु वा गर्न बाध्य बनाउनु हो । कूटनीति गर्दा अरूले भनेको सुन्नुपर्छ तर गर्नचाहिँ आफैंले चाहेको कुरो गर्नुपर्छ । चाउ एनलाईले भारतका तिनताकका प्रधानमन्त्री पण्डित नेहरूसँग बातचित गर्दा यही मार्ग अपनाए । उपनिवेशवादबाट किनकसरीकहिले छुटकारा पाउनुपर्छ र पाउँछौं भनी पण्डित नेहरूले विश्वसमुदायलाई दिएको सरसल्लाहज्ञानभाषण सुन्न चाउ एनलाईले आतुरी देखाए । तर अर्कोपट्टि बिस्तारै भारतमाथि आक्रमण गर्ने उपायहरू पनि खोजी निकाले र नै सन् १९६२ मा भारतचीन युद्ध छेडियो ।विश्वस्तरमा आफ्नो प्रभुत्व जमाउने प्रक्रियामा अमेरिकाका निम्ति चीन बाधक र चीनका निम्ति अमेरिका अडचन भएपछि दुई राष्ट्रबीच कूटनीतिक होडबाजी र खिचातानी अति नै उग्र रूपमा अघि आयो । अमेरिकाले चीनलाई रोक्न तीनचारवटा प्रभावशाली हतियार चलायो । प्रथमतः, चीनलाई उसकै झ्यालढोकामा रोक्नुपर्छ भन्दै उसका छिमेकी राष्ट्रहरूसँग सैन्य एवं अन्य साँठगाँठ अघि बढायो । जापान, दक्षिण कोरिया, भियतनाम, कम्बोडिया, लाओस, बर्मा, इन्डोनेसिया आदिसँगसँगै भारत र दक्षिण एसियाका राष्ट्रहरूलाई समेत अँगाल्न थाल्यो । अमेरिकाको भारतविरोधी नीति देखेपछि नै भारतले सन् १९७२ मा सोभियत संघसँग मैत्री भावको सम्झौतामा हस्ताक्षर गरेको थियो । तिनताक चीन विश्वहोडबाजीमा आएकै थिएन । तर गत दुई दशकमा जब चीन विश्वहोडबाजीको मञ्चमा आउन थाल्यो, अमेरिकाले अतालिएर भारतसँग नजिक आउने हर किसिमको प्रयत्न गर्न थाल्यो । नेपालमा अमेरिकाले ल्याएको मिलेनियम च्यालेन्ज कर्पोरेसन (एमसीसी) परिकल्पनापरियोजनालाई पनि चीनलाई झ्यालढोकामै रोक्ने अभियानको अंग मान्न सकिन्छ । सन् १९६० को दशकमा युद्धमा हजारौं मानिस मारेको त्यही भियतनामसँग अमेरिकाले नत्र किन सुमधुर सम्बन्ध बनाउँथ्यो ? भियतनाम दक्षिण चीन सागरनजिक नभएको भए त्यहाँ अमेरिका पुनर्निर्माणका निम्ति भनेर फेरि पस्ने थियो होला र ?दोस्रो, चीनलाई अझै पर सागरसमुद्रमा रोक्न र आयातनिर्यातमा बाधा दिन अमेरिकाले नै इन्डोप्यासिफिकको नीति अघि ल्यायो । जापान र भारत आआफ्नै राष्ट्रिय सुरक्षाका दृष्टिले यस अनौपचारिक झुन्डमा प्रवेश पनि गरे । तेस्रो, चीनको आर्थिक विकासको मूल खाँबो त्यहाँबाट विश्वबजारमा गरिने निर्यातमै विभिन्न प्रतिबन्ध लगाएर अमेरिकाले उसको आर्थिक वृद्धिलाई रोकथाम गर्ने प्रयास जारी नै राखेको छ । यसो गर्दा अमेरिकाले आफ्नै छत्रछायामा आफैं सुहाउँदिलो बनाएका विश्व व्यापार संगठन (डब्लूटीओ) आदिलाई समेत दिशाहीन बनाउने दुष्प्रयास गरी नै राखेको छ । टेक्नोलजी क्षेत्रमा अझै अघि नबढोस् भनेर चीनमाथि अमेरिकाले हर प्रकारको प्रतिबन्ध लगाउने प्रयास अर्को गहकिलो पक्ष भई अघि आएको छ । चौथो, अमेरिकाले सोचेको थियो आर्थिक विकासले जरा गाडेपछि चीन पनि सोभियत संघजस्तै भित्रैबाट फुटेर टुक्राटुक्रा हुन्छ भनेर, तर त्यसो भएन । यसै सिलसिलामा अमेरिकाले विश्वका कुनाकुनामा चीनलाई बदनाम गर्न विभिन्न चर्चाविवाद छेड्दै आएको छ । मानव अधिकार हननदेखि हङकङमा प्रजातन्त्रवादीमाथि हिंसात्मक उत्पीडनसम्म र ताइवानदेखि बीआरआई अन्तर्गत ऋण लिएका राष्ट्रहरूमा आएको अस्थिरता र विषमतासम्म सबै एकैसाथ अघि ल्याएको छ ।चीनले पनि ठाडै छोप्ने मनोभाव देखाउन थालेको छ । अमेरिकाको खुला रंगभेद नीति र कार्यप्रणाली, जबरजस्ती विश्वकै प्रवक्ता हुने दुस्साहस, चारैतिर सैन्य हमला गरेर अस्थिरता फैलाउने प्रवृत्ति, अनेक बहुराष्ट्रिय कम्पनी पठाएर गरिने सानाठूला राष्ट्रहरूका बजार व्यवस्थाको शोषण, सबैलाई कि त अनुदान कि धम्की देखाएर किन्ने नीतिलाई चीनले आफ्नो अमेरिकाविरुद्धको विदेशनीति एवं कूटनीतिमा राम्ररी बटारिदिएको छ । गुगल, फेसबुक, ट्वीटर आदि सामाजिक सञ्जालमाथि पूर्ण नियन्त्रण गरेको छ ।अमेरिकाका विदेशमन्त्री एन्टोनी ब्लिन्केन र राष्ट्रिय सुरक्षा सल्लाहकार ज्याक सुलिभान एकातिर, चीनको सर्वोच्च स्थानमा रहेका कूटनीतिज्ञ याङ जिची अनि विदेशमन्त्री वाङ यी अर्कातिर । अति नै चाखलाग्दो र गम्भीर कूटनीति आदानप्रदान हुँदै छ । चीनले आफ्ना कूटनीतिज्ञहरूलाई लगभग ब्वाँसो मार्ने व्यक्तिहरू (वुल्फ वारियर) मै परिणत गर्यो, उता अमेरिकाले अतालिएर अनेक पाइला सोच्न थाल्यो । र नै राष्ट्रपति बाइडेन आउनासाथ हार्वर्ड विश्वविद्यालयका चाइना वर्किङ ग्रुपका तीन विशिष्ट सदस्य विद्वान्हरू ग्राहम एलिसन, एलिसा रेसर अनि करिना बार्बेसिनोले द ग्रेट डिप्लोम्याटिक राइभल्री ः चाइना भर्सेस द युएस शीर्षक चालीस पृष्ठको रिपोर्ट प्रस्तुत गरेर चीनको कूटनीतिक प्रणाली र रणनीतिमा कस्तो परिवर्तन आएको छ भन्ने तथ्यहरू विश्लेषण गरेका छन् । भर्खरै, सन् २०२२ मै प्रकाशनमा आएको यो रिपोर्टमा चीनले कसरी विदेशनीति, कूटनीति र कूटनीतिज्ञहरूबारे आफूलाई सक्षम बनायो भन्ने तथ्यहरू अघि ल्याइएका छन् । चीनले धेरै शिखर सम्मेलन आयोजित गर्यो, अनेक राष्ट्राध्यक्षसँग प्रत्यक्ष वार्ता गर्यो, अनेक नयाँ दूतावास र कन्सुलेट खोल्यो, धेरै अन्तर्राष्ट्रिय संस्थाहरूका शीर्ष स्थानमा आफ्ना नागरिक पठायो, नयाँ प्रकारका कूटनीतिक प्रशिक्षण केन्द्रहरू बनायो, कूटनीतिक पेसासम्बद्ध व्यक्तिहरूको संख्या धेरैमाथि पुर्यायो, अनि विदेशनीतिलाई बहुआयामिक बनायो । उता अमेरिकामा भने पारम्परिक संस्थाहरू नै हावी छन् र विदेशनीतिका सोच, प्रकृति र कार्यक्षमता पनि ।आजका चिनियाँ कूटनीतिक अधिकारीहरूका खाताकिताब नै अलग ढंगमा बनाइएका छन् भन्छ उक्त रिपोर्ट । हिजोसम्म अमेरिकाले भनेका कुरा सबैजसोले सुन्थे, नमाने पनि । आज चीनले मान्ने त कुरै छैन, सुन्न पनि मान्दैन । चीनलाई लाग्छ अमेरिकाले विश्वको व्यवस्थापनका लागि सन् १९४० को दशकमा संयुक्त राष्ट्रसंघ, डब्लूटीओ आदिमा जति पनि उदारवादी नियमकानुन बनायो, अहिले आफूलाई नसुहाएको र फाइदा नपुगेको भन्दै ती सबैको एक्लो रूपमा उल्लंघन गर्दै छ । र अब चीनले यस्ता नियमकानुनको जगेर्ना एवं संवर्द्धन आफ्नै नेतृत्वमा गर्ने प्रस्ताव पनि राख्तै छ ।अमेरिका र चीनबीच भइरहेको संघर्ष, खिचातानी र प्रतिशोधरूपी होडबाजीमा नरमपना ल्याउनेÙ ठीक दिशानिर्देश गर्ने र विश्वमा स्थिरता, शान्ति र विकासको दुन्दुभि बजाउने अभिभारा भारत र अन्य राष्ट्रमा आइपरेको छ । भर्खरै जी२० को अध्यक्षको अभिभारा पाएको भारतले त्यस सन्दर्भमा अहं भूमिका निभाउन विश्वस्तरकै परिकल्पना र कार्यक्रमहरू ल्याउने आशा सबैले साँचेका छन् ।"
नारायणी किनार बचाऊ !,"केही दिनयता चितवनका पर्यावरणकर्मीहरू भरतपुर महानगरतर्फ फर्किएर महानगर स्वयं संलग्न एउटा गम्भीर त्रुटिपूर्ण पर्यावरणीय मुद्दाको जवाफदेही खोजिरहेका छन् । त्यो जवाफदेही औद्योगिक र व्यावसायिक समृद्धिको लक्ष्यसँगै जोडिएर आउने पर्यावरण र मानव संरक्षणमुखी दीर्घकालीन विकासको चिन्ताले प्रेरित छ । यसबाहेक त्यसमा कुनै राजनीतिक निहितार्थ या साध्य साध्ने गतिविधिको गन्ध अहिलेसम्म भेटिएको छैन । तर स्थानीय सरकार सम्हालेका मानिसहरू भने आफूले गरेका गर्न लगाएका गतिविधिमाथि प्रश्न उठ्नासाथ त्यसलाई राजनीतिक विरोधीहरूका निहित स्वार्थप्रेरित क्षणिक आलोचनाभन्दा फरक अर्थमा बुझ्न तयार देखिँदैन । मुद्दा हो केही दिनअघि नारायणी किनारस्थित प्रदर्शनी मैदानमा गएका वर्षहरूमा बाढीले बनाएका खाल्डा पुर्ने भन्दै झन्डै एक सय पचास टन फोहोर ओछ्याइएको प्रकरण । उद्योग वाणिज्य संघ, चितवनको अगुवाइमा हरेक दुई वर्षमा आयोजना हुने चितवन महोत्सव यस पटक पुस २५ देखि माघ ४ सम्म गर्ने निश्चित भएपछि प्रदर्शनीस्थल तयार गर्ने क्रममा यसो गरिएको थियो । यस विषयमा सार्वजनिक प्रश्न उठ्दा भरतपुर महानगरपालिका, सहरी विकास मन्त्रालय, नारायणी तटबन्धन आयोजना कार्यालय र पर्यटन विभागसमेतको संलग्नता र सल्लाहमै यसो गरिएको भन्ने नगरप्रमुख रेणु दाहालको नामबाट फेसबुक टिप्पणी आयो । यसलगत्तै बेटर चितवन लगायतका पर्यावरणीय सरोकारमा कार्यरत संस्थाका अभियन्ताहरूले लगातार नारायणी किनार र महानगरपालिका परिसरमै शान्तिपूर्ण विरोध प्रदर्शन गरिरहेका छन् । चितवनका संरक्षणकर्मी, पत्रकार, बुद्धिजीवीले सार्वजनिक वृत्तमै राखिरहेका चासो र प्रश्नहरूलाई बेवास्ता गर्दै सम्बन्धित निकायहरूले देखाएका व्यवहार भने भरतपुर महानगरपालिका स्वयंले बनाएका संरक्षण ऐन, प्रारम्भिक वातावरणीय परीक्षण सम्बन्धी कार्यविधिका साथै नारायणी नदी व्यवस्थापन र सञ्चालन कार्यविधिको खिलाफमा छन् । नदीको तटक्षेत्र जहाँसुकैको होस्, त्यो आफैंमा मानव र जीवजन्तुका लागि संवेदनशील स्थल हुँदै होÙ त्यसमा पनि नारायणी नदीले सँगेटेको किनाराको भूभाग अढाई दशकयता मानिसहरूको नियमित चहलपहल हुने, गर्मीमा शीतल हावाका लागि र जाडोमा घाम ताप्न नगरवासी र आगन्तुकको समेत प्रिय थलो बन्दै आइरहेको छ । पछिल्लो समय विभिन्न औद्योगिक प्रदर्शनी, आमसभा, धार्मिक कार्यक्रम, सांगीतिक कन्सर्ट र महोत्सवहरूका लागि भरतपुर क्षेत्रमा रोजिने पहिलो ठाउँ यही हो । पर्यटन प्रवर्द्धनका कोणबाट समेत राम्रै मुनाफा आर्जन गर्न, नदीजन्य र नदीकिनारामा कारोबार गराउन स्थानीय तह र उद्यमीव्यवसायीको ध्यानाकृष्ट भइरहेको र चहलपहल पनि बढिरहेको तथ्य नारायणी किनारको उपयोग सम्बन्धी बनाइएका नीति र गतिविधिहरूले बताउँछन् ।त्यसो त बढ्दो सहरीकरणसँगै त्यहाँ बसोबास गर्ने मानिसहरूबाट उत्पादित फोहोरको व्यवस्थापन जहाँसुकै चुनौतीको विषय भइरहेकामा दईमत छैन । गाउँहरू क्रमशः खाली हुने र सहरहरू भरिँदै जाने वा गाउँहरूले अर्धसहरीकरण र नगरोन्मुख हुँदै रूप फेर्ने क्रम बढिरहँदा हरेकजसो स्थानीय तहका लागि त्यहाँ उत्पादित फोहोरको उचित व्यवस्थापन एउटा जटिल मुद्दा बन्ने गरेकामा पनि द्विविधा छैन । ससाना विकास आयोजनालाई समेत विदेशीको मुख र मुड हेर्नुपर्ने नियति बेहोरिरहेका आम नेपालीजनलाई आफैंले घर, होटल र उद्योग क्षेत्रबाट निकालेका फोहोरको उचित व्यवस्थापन, व्यवस्थित प्रशोधन र पुनर्नवीकरण गर्न विदेशी सहयोग र सदाशय नै कुर्नुपर्ने लाचार स्थिति पनि कसैबाट लुकेको छैन । यस्तो परिस्थितिमा भरतपुर महानगर मात्रै यसबाट अछुतो रहनुपर्छ भन्ने जिकिर गरिएको होइन तर अघिल्लो कार्यकालमै विश्व बैंकको दस करोड रुपैयाँ सहयोगमा पच्चीस करोड रुपैयाँ लागतको व्यवस्थित ल्यान्डफिल साइट निर्माण गर्ने भनी दाबी गरिएको परियोजनात्मक लक्ष्य अलपत्र पारेर भरतपुर महानगर फोहोर व्यवस्थापनमा लगातार चुकिरहेको तथ्य भने यहाँनेर स्मरण गर्नैपर्ने हुन्छ । जनसंख्याका दृष्टिले देशको तेस्रो ठूलो स्थानीय तह भए पनि भरतपुर अहिलेसम्म स्थानीय चिनारीका लागि राज्यपक्षले निर्माण गर्ने पूर्वाधार र सुविधाको जग बसाउन नसकेको ठाउँ नै हो । विगतमा कृषि र कृषिजन्य उत्पादनका लागि ख्याति कमाएको पश्चिम चितवनसमेत समेटिएको भरतपुर अहिले घडेरी व्यवसायको उर्वर थलो बनेको छ । यहाँको जमिन टुक्रिएर सकिँदै छ । जनसंख्याको चाप लगातार बढ्दै छ । कृषिजन्य उत्पादनका आधारहरू क्रमशः निख्रने क्रममा छन् । तर यो चिन्ताभन्दा पर दक्षिण एसियाकै उत्कृष्ट मोडलको सहरी विकास गर्ने भन्दै भोट माग्दा दोस्रो कार्यकालका लागि पनि नगरवासीले रेणु दाहाललाई नै अनुमोदन गर्नुको अर्थ सडक, शिक्षा, स्वास्थ्य, पर्यटन लगायत फोहोर व्यवस्थापनसमेतका पूर्वाधारहरू स्थापित गर्न उनले घोषणा गरेका र लक्ष्य लिएका योजना र कामहरूको परिणामकै लागि थियो । अहिले नै उनीमाथि धेरै नकारात्मक भैहाल्नु आवश्यक थिएन, काला बादलमा चाँदीको घेरा देख्ने पर्खाइ अझै कायम छ, तर महानगरले लगातार अघिल्लो र यो कार्यकालको यतिन्जेलको समय फोहोर व्यवस्थापनमा दीर्घकालीन परियोजनाको विषयलाई आश्वासन र पर्खाइमै झुलाएको मात्र नभई आफैंले बनाएका संरक्षणमुखी, पर्यावरणमैत्री ऐन र कार्यविधिको मर्म मर्ने गरी वर्षौंदेखि नारायणीका दुई भँगालाबीचको नगरवनमा फोहोर विसर्जन गर्दै आइरहेको तथ्य भने बिर्सन सकिँदैन । महानगरबाट निस्कने फोहोरको डम्पिङ र फोहोर वर्गीकरण गरेपछि प्रतिदिन चार हजार केजी मल र अठतीस सिलिन्डर ग्यास उत्पादन गर्ने गरी निर्माण हुने भनिएको प्रोजेक्ट बेवारिस हुँदा नारायणी नदीका बीचमा टापुजसरी रहेको नगरवन झन्डै डेढ लाख टन कुहिनेनकुहिने मानव मलमूत्रसमेत मिश्रित फोहोरको थुप्रोका कारण नजिकैको बस्ती मात्र होइन, वनजन्य र नदीजन्य जीवहरूका लागि खतराक्षेत्र बन्दै गइरहेको तथ्य पनि छँदै छ । यो तथ्यतर्फ धेरै कम मानिसहरूको मात्र आँखा पुगेको छ । भरतपुरका सडक र अन्य देखिने विकास का अगाडि पर्यावरणमाथिको यो विनाशकारी गतिविधिबारे सरोकार राख्ने, प्रश्न सोध्ने र जवाफ खोज्ने मानिसहरूको वृत्त सानो भएकाले पनि यसमा सरकारी तहको लाजमर्दो उपेक्षा सम्भव भएको छ ।सडक सञ्जाल लगायतका भौतिक निर्माण मात्रै विकास हुन् भन्ने भाष्यले मतदाता र मत माग्ने दल, तिनका नेताकार्यकर्ता सबैको ध्यान त्यतै खिचेको स्थितिमा दीर्घकालीन पर्यावरणीय प्रभावका विषय किनारामा धकेलिनु नयाँ कुरो होइन, तर यसरी प्रकृति, पर्यावरण र मानवीय संरक्षणलाई उपेक्षा गरेर सतहमा देखिने विकास खतरनाक मोडतर्फ बढ्न लागेको पनि महसुस नगर्नुचाहिँ विडम्बना नै हो । यसमा राज्यको मात्रै होइन, जनसाधारणको विवेकसमेत पुगेको देखिन्न । तर अहिले आएर चितवन महोत्सव आयोजना गर्ने भन्दै नदीछेउमा रहेको प्रदर्शनीस्थलका खाल्डा पुर्नसमेत महानगरबाट निस्केको फोहोर प्रयोग गरिनु भरतपुर महानगरपालिका र सहरी विकास मन्त्रालयसहित राज्यका जिम्मेवार संस्थाहरूको हदैसम्मको विवेकहीनता र अदूरदर्शिता हो भन्न धेरै सोच्नै पर्दैन । माटो वा ग्राभेलले खाल्डा पुर्दा महँगो पर्ने भएकाले सुरुमा फोहोर फिलिङ गर्ने र त्यसमाथि मात्रै माटाले सम्याउने गरी स्थानीय सरकार र सहरी विकास मन्त्रालयको संरक्षकत्वमा उद्योग वाणिज्य संघमार्फत गरिएको यो हर्कतबारे जानकारी हुनासाथ चितवनको एक तप्काका नागरिक पंक्ति र वातावरणकर्मीले आलोचना गरेकै हुन् । उक्त फोहोरलाई माटोले पुरिनसक्दै फोहोर निकालेर पुनः ढुंगामाटाले नै पुर्न सुझाव पनि दिएकै हुन् । तर ती आलोचना र सुझावलाई अटेर गर्दै आलोचकहरूलाई नाटक नगरेको बेस भन्ने अशोभनीय जवाफ दिएरै पेल्नका लागि सामाजिक सञ्जालमा स्वयं नगरप्रमुखको नाम प्रकट हुनु अत्यन्तै दुःखद कुरा हो ।यसै पनि भरतपुर महानगरपालिकाले फोहोर फाल्न हाल उपयोग गरिरहेको नगरवन क्षेत्र नै नदी प्रणाली, ताल, सिमसार क्षेत्र, वन्यजन्तुको बासस्थल, धार्मिकस्थल, सम्पदा क्षेत्र लगायतका संवेदनशील स्थलमा फोहोर विसर्जन गर्न नहुने आधारभूत मान्यताविपरीत छ । यसमा आवाज उठ्दा वैकल्पिक स्थानको खोजी भइसकेको र कोरियाली सरकारको सहयोगमा छिट्टै आधुनिक ल्यान्डफिल साइट बन्ने आस्वासन दिएर महानगरले फोहोरको विषयलाई टालटुल पारिरहेको आरोप लगाउँदै संरक्षणकर्मीहरूले सार्वजनिक विरोधको आह्वानसहित विज्ञप्ति नै जारी गरेका छन् । नदीको इकोसिस्टमलाई गम्भीर क्षति गर्ने, जलीय प्रजातिलाई विषाक्त र नष्ट गर्ने, पानीमा हानिकारक विषादी मिसिएर त्यसको असर सतहको पानीमै समेत देखिने भएकाले हाल प्रदर्शनी मैदानका खाल्डा पुर्न उपयोग गरिएको फोहोर वातावरण र उपभोक्ता हितविपरीतको डरलाग्दो कदम हो भन्दै उनीहरूले तुरुन्तै त्यहाँको फोहोर निकालेर सुरक्षित विधिमार्फत सुरक्षित स्थानमै व्यवस्थापन गर्न आग्रह गरेका छन् । तर यस्तो आग्रहपछि पनि आफ्नो त्रुटिमा लज्जाबोध गर्दै यो विवेकहीनताको समीक्षा गरेर जनसरोकारलाई सम्बोधन गर्ने मुडमा न महानगर देखिन्छ न त उद्योग वाणिज्य संघ । यति बेला सार्वजनिक वृत्तका छलफलहरूमा भने नदीकिनाराका खाल्डा पुर्न चाहिने माटो नपाइएको भन्दै माटोको विकल्पमा फोहोरले खाल्डा पुर्ने काममा मुख मिलेका महानगर र उद्योग वाणिज्य संघको अटेरी र जनमतको अनादरलाई अर्थपूर्ण रूपमा विश्लेषण गरिएको छ । आमजनको सबैभन्दा नजिकमा रहेको स्थानीय सरकार सञ्चालन गर्ने वर्ग जनताले चुनेर पठाएका आफ्ना घरदैलामा ठोक्किइरहने प्रतिनिधिहरूको हो र उनीहरूले गर्ने सानाठूला सबै क्रियाकलापको वाचडग र रचनात्मक प्रतिपक्षीका रूपमा सानै संख्यामा किन नहोस्, जागरुक नागरिकको तप्का सरकारबाहिर सतर्क अवस्थामै हुन्छ भन्ने हेक्का जनप्रतिनिधिलाई हुनैपर्छ । गर्भबाटै राज्याधिकार पाएर जन्मेको राजासमेत विवेकप्रेरित लोकमतको सम्मान गर्न नजान्दा आफ्ना पितापुर्खाले आर्ज्याको सिंहासन बाट च्युत भएको भर्खरैको इतिहास देखेका शासकहरू आफ्नो तजबिजी अधिकारको दुरुपयोग गर्दै आम नागरिककका स्वस्थ आलोचना र विरोधलाई नाटक नगर्ने चेतावनी दिन अलिकति पनि नहिचकिचाउनुलाई सहभागितामूलक लोकतन्त्रको मजाक उडाएको अर्थमै बुझिन्छ । यो आत्मकेन्द्री र निरंकुश शासनको बेरोकटोक अभ्यास गर्न पाउनुपर्छ भन्ने जिरह पनि हो । यस्तो जिरहलाई कुनै पनि तर्कबाट सही ठहर गर्न सकिन्न ।आमजनको स्वास्थ्य, नदीको पारिस्थितिकीय प्रणाली र जैविक विविधताजस्तो गम्भीर प्रश्नमा हेलचेक्य्राइँ गर्दै आफूबाट भएको गल्ती स्वीकार गर्ने र त्यसलाई एक दिन पनि ढिलो नगरी सच्याउने विनम्रताबाहेक यो मुद्दाको अर्को निकास छैन भन्ने कुरा सम्बन्धित पक्षले राम्रोसँग बुझून् । होइन भने सार्वजनिक महत्त्वका विषयमा प्रश्न उठाउने र समाधान खोज्ने नागरिक अधिकारका न्यायिक मार्ग अरू पनि छन् । घरदैलोको सरकार का रूपमा रहेको स्थानीय तहका प्रतिनिधिले आफैंले बनाएका कानुन र कार्यविधिको समेत बलमिच्याइँ गरेर नागरिकका आवाजलाई बेवास्ता गर्दै पेलेर अघि बढ्नु आफूबाहेक अरूको अस्तित्व र अभिमतलाई भुसुनाबराबर ठान्दै अस्वीकार र खारेज गर्न खोज्नु हो । भरतपुर महानगरले दिएको अनुमति र तत्परतामा उद्योग वाणिज्य संघमार्फत नारायणी नदीकिनारामा अहिले भएको यो सार्वजनिक अन्यायलाई तुरुन्तै सच्याइयोस् । अन्यथा यहाँ फालिएको एक सय पचास टनको फोहोरको मूल्यमा भोलि प्रकट हुने राष्ट्रियअन्तर्राष्ट्रिय चासो, बहस र सार्वजनिक जवाफदेहीको कठोर सवाल सम्बन्धित सबैका लागि महँगा पर्नेछन् ।"
इरानी धार्मिक प्रहरी खारेज,"एजेन्सीहरू (तेहरान) विरोध प्रदर्शन चर्कंदै गएपछि इरानले धार्मिक प्रहरी खारेज गरेको छ । इरानका महान्यायाधिवक्तालाई उद्धृत गर्दै समाचार संस्था एएफपीले धार्मिक प्रहरीको खारेजी गरिएको र हिजाबसम्बन्धी कानुनमा पुनरावलोकनको तयारी गरिएको जनाएको छ । कानुनमा हेरफेर गर्नुपर्ने विषयमा संसद् र न्यायपालिका दुवैले यसबारे आवश्यक काम गरिरहेका छन्, महान्यायाधिवक्ता मोहम्मद जफर मोन्टाजेरीले भने ।यद्यपि, उनले कानुनमा के कस्तो परिवर्तन हुन्छ भन्ने विषयमा भने केही उल्लेख गरेनन् । यसबारे गृहकार्य गरिरहेको टोलीले बुधबार संसद्को सांस्कृतिक आयोसँग छलफल गर्ने उनले बताए । शनिबार राष्ट्रपति इब्राहिम राइसीले इरानको गणतान्त्रिक र इस्लामिक आधारस्तम्भमाथि प्रहार भएको बताएका थिए । इरानमा महिलाहरू घरबाहिर निस्किँदा टाउकोदेखि घाँटी हुँदै छातीसम्म छोप्ने परम्परागत वस्त्र हिजाब लगाउनुपर्ने नियम छ । उक्त वस्त्र लगाउँदा अनुहार भने खुला रहन्छ । इरान घुम्न जाने अन्य देशका महिलाले पनि हिजाब लगाउन अनिवार्य छ । इरानले सन् १९७९ को इस्लामिक क्रान्तिपछि हिजाब कानुन लागू गरेको हो । इस्लामिक कानुनअनुसार महिलाहरू घरबाहिर निस्कँदा वा सार्वजनिक स्थानमा रहँदा आफ्नो अनुहार र हातबाहेक सम्पूर्ण अंग छोप्नुपर्छ । इरानमा उक्त कानुन लागू गरिएसँगै महिलाहरूले असन्तुष्टि व्यक्त गर्दै आएका छन् । त्यसका साथै, बेलाबेलामा कानुनको विरोधमा प्रदर्शनहरूसमेत हुने गरेका छन् । गत सेप्टेम्बरमा धार्मिक प्रहरीद्वारा पक्राउ परेकी २२ वर्षीय युवती महसा अमिनीको हिरासतमा मृत्यु भएपछि इरानमा विरोध प्रदर्शन चर्केको हो । कुर्दिस्तानस्थित आफ्नो घरबाट तेहरान जाने क्रममा हिजाबसम्बन्धी कानुन उल्लंघन गरेको आरोपमा अमिनीलाई धार्मिक प्रहरी गस्तइइरसाद ले सेप्टेम्बर १३ मा पक्राउ गरेको थियो । त्यसको तीन दिनपछि हिरासतमा उनको ज्यान गएको थियो । तर प्रहरीले हिजाबसम्बन्धी नियमको प्रशिक्षणका क्रममा हृदयाघात भएका कारण अमिनीको ज्यान गएको दाबी गरेको थियो । तर उनको परिवारका सदस्यका अनुसार अमिनीमा कुनै स्वास्थ्यसम्बन्धी समस्या नरहेको र पक्राउपछि उनलाई कुटपिट गरिएको बताएका थिए । अमिनीको मृत्युपछि सुरु भएको विरोध प्रदर्शन तेहरानबाट अन्य सहरहरूमा फैलिएको थियो । प्रदर्शन नियन्त्रणका लागि सरकारी फौजले गरेको चरम दमनका कारण कम्तीमा ४ सय जनाको मृत्यु भइसकेको अधिकारकर्मीहरूले जनाएका छन् । १७ हजार जनाभन्दा बढी पक्राउ परेका जनाइएको छ । इरानी महिलाले लामो समयदेखि नरुचाएको कानुन विरुद्ध प्रदर्शन चर्केको अन्तर्राष्ट्रिय सञ्चार माध्यमहरूले उल्लेख गरेका छन् । त्यसका साथै हिजाब कानुन पालना गराउने क्रममा धार्मिक प्रहरीले गरेको ज्यादती र दण्ड सजाय विरुद्ध पनि उनीहरू आक्रोशित भएका हुन् । महिलाहरूको अगुवाइमा सुरु भएको प्रदर्शनलाई हाल पुरुषले पनि साथ दिएका छन् । उनीहरूले इरानको कठोर धार्मिक कानुन खारेजीको चर्को रूपमा माग गरेका छन् । महिलाहरूले सार्वजनिक स्थानमा अनुहार र हातबाहेक सबै अंग ढाक्नुपर्ने नियमको उनीहरूले विरोध गरिरहेका छन् ।बासिज अर्धसैनिकले सहयोग गर्ने धार्मिक प्रहरी गस्तइइरसाद ले हिजाबसम्बन्धी कानुन कार्यान्वयन गर्दै आएको छ । यसले तोकिएको नियमअनुसार हिजाबको प्रयोग भएनभएको हेर्ने, महिलाले आफ्नो केश तथा शरीर ढाकेनढाकेको हेर्ने र शृंगारका सामग्रीको प्रयोगलाई दुरुत्साहन गर्ने काम गर्छ । हिजाबको प्रयोग सही तरिकाले नभएको खण्डमा चेतावनी दिने, जरिवाना लिने र पक्राउसमेत गर्नका लागि गस्तइइरसादलाई गठन गरिएको थियो ।"
शाही मिसेस नेपाल युनिभर्स,"(लन्डन)  बेलायतमा आयोजित तेस्रो मिसेस नेपाल युनिभर्स २०२२ प्रतियोगिताको उपाधि सन्नी शाहीले जितेकी छन् । लन्डन फेसन हाउसले आइतबार बेलायतको अल्डरसटस्थित एम्पायर हलमा आयोजना गरेको प्रतियोगिताको उपाधि शाहीले जितेकी हुन् । पब्लिक च्वाइस उपाधि पनि हात पारेकी शाहीले बुल्गेरियामा हुने ४५ औं मिसेस युनिभर्समा सहभागिता जनाउने छिन् । कार्यक्रमकी प्रमुख अतिथि लन्डनस्थित नेपाली दूतावासकी उपनियोग प्रमुख रोशन खनाल, आयोजक लन्डन फेसन हाउसकी निर्देशक मनीषा डंगोल श्रेष्ठ र सन् २०१८ की विजेता बिनु लामिछानेले शाहीलाई ताज पहिराइदिएका हुन् । प्रतियोगितामा विमला बुढाथोकीले फस्ट रनर अप बनेर मिसेस नेपाल वर्ल्डवाइड उपाधि पाएकी छन् । रीना अधिकारी सेकेन्ड रनरअप भएर मिसेस नेपाल युरोप २०२२ उपाधि पाएकी छन् । त्यसैगरि, अञ्जु बस्नेत र कविता खनालले थर्ड रनर अप उपाधि हात पारेका छन् । निष्मा बन फोर्थ रनर अप बनिन् । सब टाइटिलमा वेस्ट स्माइल विनिता बस्नेत, वेस्ट कल्चरल ड्रेस हिना थापा, वेस्ट लर्नर प्रमिला केसी, वेस्ट पर्सनालिटी रीना अधिकारी, वेस्ट क्याटवाक श्रीजा डंगोल, मिसेस मोटिभेटर मीनु शाह, वेस्ट फिगर विनिता अधिकारी खनाल, वेस्ट ब्युटिफुल फेस निष्मा बन, वेस्ट एक्टिङ सविता श्रेष्ठ, वेस्ट कन्फिडेन्स शोभा क्षत्री, पब्लिक च्वाइस सन्नी शाही, मिसेस ट्यालेन्ट उपाधि विमला बुढाथोकी, ब्युटी फर चेन्ज उपाधि दुई प्रतियोगी अञ्जु बस्नेत र कविता खनालले पाए । प्रतियोगितामा १४ विवाहित महिला सहभागी थिए । प्रतियोगिताको निर्णायकमा विभिन्न क्षेत्रमा क्रियाशील श्वेता हुसेन, कञ्चन डंगोल, दीपक थापा र कविता घर्तीमगर गुरुङ थिए । विवाहित महिलाहरूको बाह्य तथा आन्तरिक सौन्दर्य, क्षमता र आत्मविश्वास अभिवृद्धि एवं महिला सशक्तीकरण गर्ने उद्देश्यले प्रतियोगिता गरिएको लन्डन फेसन हाउसकी निर्देशक मनीषा डंगोल श्रेष्ठले बताइन् । महिला सशक्तीकरण अधिकारका लागि लडाइँ मात्र होइन्, उनीहरूलाई स्वतन्त्र, उद्यमी र आत्मविश्वासी बनाउनु पनि भएको उनले बताइन् । कार्यक्रमका अवसरमा अन्तर्राष्ट्रिय नेपाली युवा उद्यमी महासंघ बेलायत (फिने यूके) कार्यसमितिसमेत घोषणा गरियो जसमा अध्यक्ष मनीषा डंगोल श्रेष्ठ, उपाध्यक्षहरू विनोद बराल, विनोद श्रेष्ठ, महासचिव सजनी लामा, सहसचिव सन्तोषी कार्की र बन्दना केसी छन् । टिम पछि विस्तार गरिने जनाइएको छ ।"
"अलैंचीको उत्पादन बढ्दो, मूल्य र निर्यात घट्दो","यस वर्ष आर्थिक मन्दीको समेत प्रभाव हुन सक्ने ढुंगानाको भनाइ छ । विदेशी अलैंचीको खपत घट्नुको कारण जलवायु परिवर्तन रहेको उनले बताए । अलैंची उत्पादन खर्च र किसानले बेच्ने मूल्य नै बराबर हुन थाल्यो, आफैं नोक्सानमा गई किसानले कसरी खेती गर्छन्, उनले भने, अब अलैंची खेती नै छाड्छन् कि भन्ने डर हुन थालिसक्यो । पहिला विश्व बजारमा नेपाली अलैंचीको हिस्सा ८० प्रतिशत थियो । बर्सेनि उत्पादन घट्दै यस वर्ष बजारमा ६० प्रतिशतमा झरेको छ, उनले भने, बर्सेनि ४५ अर्ब रुपैयाँ बराबरको विदेशी मुद्रा भित्र्याउनेलाई सरकारले ध्यान दिन जरुरी छ ।सरकारले अलैंची निर्यात गरेबापत नगद अनुदानसमेत दिने व्यवस्था गरेको छ । निर्यातमा अनुदान प्रदान गर्नेसम्बन्धी कार्यविधि, ०७५ मा तेस्रो मुलुकमा निर्यात गरेबापत प्रशोधित अलैंचीमा समेत नगद अनुदान पाइन्थ्यो । कार्यविधिको दोस्रो संशोधनले भारतमा निर्यात गरे पनि नगद अनुदान पाउने व्यवस्था गरेको छ । तर अलैंचीमा नगद अनुदान देखावटी मात्र रहेको महासंघका ढुंगाना बताउँछन् । अहिलेसम्म एकदुई जनाले मात्र लिए होलान्, उनले भने, अनुदान दिनु ठीक हो । तर यसको प्रक्रिया झन्झटिलो छ । एउटै कम्पनीलाई घरेलु, भ्याट, कम्पनी रजिस्ट्रार सबैमा छुट्टै दर्ता गर्नुपर्ने र व्यावसायिक करसमेत छुट्टाछुट्टै ठाउँमा बुझाउनुपर्ने उनले बताए ।"
५ प्रतिशतले घट्यो सेयर कर्जा,यसरी गरिने टेलिफोनलाई मार्जिन कल भनिन्छ । बैंकहरूसँग मार्जिन कल को सुविधा रहेकाले सेयर धितो कर्जामा जोखिम कम रहेको ब्रोकरहरूको दाबी छ । करिब दुई वर्षअघि (बजार निरन्तर उकालो लागेको समयमा) धेरै नयाँ लगानीकर्ता दोस्रो बजारमा भित्रिएका थिए । बजार घट्न थालेपछि धेरै लगानीकर्ताले बैंक तथा वित्तीय संस्थाबाट कर्जा लिएरै भए पनि पोर्टफोलियो व्यवस्थापन गरिरहेका थिए । त्यही अवस्थामा राष्ट्र बैंकले नीतिगत कडाइ गरेपछि एकाएक सेयर कर्जा घट्न थालेको हो । त्यसको परिणामस्वरूप अहिले पनि सेयर कर्जा बढ्न नसकेको जानकारहरू बताउँछन् । गत असोजसम्म एक करोड रुपैयाँभन्दा बढी रकमका सेयर कर्जा ६४ प्रतिशतले घटेको छ । ०७८ असोजमा एक करोड रुपैयाँभन्दा धेरै रकमको सेयर कर्जा ७६ प्रतिशतले घटेको थियो । सोही अवधिमा ५० लाखदेखि १ करोड रुपैयाँसम्मको कर्जा ३ प्रतिशतले बढेको छ । २५ देखि ५० लाख रुपैयाँसम्मको सेयर कर्जा १४१० प्रतिशतले र २५ लाख रुपैयाँभन्दा कमको यस्तो कर्जा ११ प्रतिशत बढेको राष्ट्र बैंकको मासिक प्रतिवेदनले देखाएको छ ।
रबर उद्योगमा चिनियाँ चासो,"उद्योगको परिसर र मेसिनरी सामग्रीको अध्ययनसँगै स्थानीयसँग उद्योगबारे चासो राखेर टोली फर्किएको उनको भनाइ छ । लोकेसनका हिसाबले रबर उद्योग उपयुक्त ठाउँमा रहेको उनीहरूले जनाए । लगानी गर्न इच्छा देखाएर उहाँहरू आउनुभएको रहेछ, उनले भने, ठाउँ मन पराउनुभयो, उद्योग सञ्चालनबारे पोजिटिभ कुरा गरेर जानुभएको छ । यसअघि सरकारले गठन गरेको कार्यदलले उद्योग निजीकरण गर्न सकिने प्रस्ताव गरेको थियो । कार्यदलले उद्योगमा जडित क्षमता कम रहेको र प्रविधिसमेत पुरानो भएको बताएको थियो । कार्यदलको प्रस्तावपछि उद्योगप्रति निजी क्षेत्रको चासो बढेको हो । उद्योगको अवस्थाबारे अध्ययनका लागि चिनियाँ टोली आएको दोभासेको भूमिकामा रहेका दिनेश खनालले बताए । उहाँहरू तीन जनाको समूहमा हुनुहुन्थ्यो, विशेषगरी कन्डिसनबारे अध्ययन भयो, उनले भने, मेसिनरी सामग्रीका विषयमा प्राविधिकसहितको टोलीले अध्ययन गर्ने तयारी छ । केही वर्षअघि पनि चिनियाँ टोलीले रबर उद्योगको अध्ययन अवलोकन गरेको थियो । निजी क्षेत्रलाई उद्योग सञ्चालनका लागि दिनेनदिने भन्ने विषयमा भने सरकारले कुनै निर्णय गरिसकेको छैन । उद्योगका पुराना कर्मचारी भने अहिलेको टेक्नोलोजीबाट उद्योग सञ्चालन गर्दा अन्तर्राष्ट्रिय टायरसँग प्रतिस्पर्धा गर्न नसक्ने दाबी गर्छन् । नयाँ प्रविधिको प्रयोग, दक्ष कर्मचारी र व्यवस्थापन विषयविज्ञ भए उद्योग सञ्चालनमा समस्या नुहने कर्मचारी बताउँछन् । चिनियाँ टोलीले पनि उद्योगमा जडित प्रविधिबारे चासो राखेका थिए । गोरखा सदरमुकाम प्रवेशद्वार देउरालीमा ६ सय ८२ रोपनी क्षेत्रलफलमा उद्योगका संरचना छन् ।"
पोखरामा पनि बेनेलीको शोरुम,"काठमाडौं (कास) बेनेली मोटरसाइकलको आधिकारिक वितरक केटीएम इन्टरनेसनल ट्रेडिङले पोखराको नयाँ बजारमा नयाँ शोरुम खोलेको छ । बेनेलीले बिर्तामोड, दमक, विराटनगर, लहान, कल्याणपुर, गोलबजार, जनकपुर, मलंगवा, छपुर, हेटौंडा, सिमरा, वीरगन्ज, चितवन, बुटवल, घोराही, नेपालगन्ज, धनगढी, सुर्खेत, कुपन्डोल, भक्तपुर, गैरीधारा, पोखरालगायत ठाउँमा शोरुम सञ्चालनमा ल्याएको बताएको छ । १८ सय वर्गफुटमा निर्मित पोखराको नयाँ शोरुममा ५० वर्गफुट क्षेत्रफलमा स्पेयर पार्ट्स र १५ सय वर्गफुटमा सर्भिस सेन्टर राखिएको पनि कम्पनीको भनाइ छ । शोरुममा थ्री एस सुविधा उपलब्ध हुने कम्पनीले जनाएको छ । बेनेलीले नयाँ शोरुम उद्घाटनका अवसरमा ३० हजार रुपैयाँ छुट, एक्सचेन्जमा न्यूनतम मूल्यांकन ४० हजार प्रदान गर्ने, न्यूनतम डाउन पेमेन्ट ६० हजार र ५० प्रतिशत डाउन पेमेन्टका साथ फाइनान्सिङमा शून्य प्रतिशत ब्याजमै सेवा प्रदान गर्ने कम्पनीले बताएको छ । विद्यमान ग्राहकका लागि बेनेलीले निःशुल्क वास, श्रम शुल्कमा ५० प्रतिशत छुट र लुब्रिकेन्टमा १५ प्रतिशत छुट समावेश गर्ने, सर्भिस क्याम्प सञ्चालन गर्ने जनाएको छ ।"
आर्थिक समस्याबारे ओलीदाहालको ध्यानाकर्षण,"(काठमाडौं)  नेपाल उद्योग वाणिज्य महासंघले अर्थतन्त्रमा बहुआयामिक असर परेको र चालु आर्थिक वर्षको मौद्रिक नीतिको प्रथम त्रैमासिक समीक्षाले समेत विद्यमान समस्या सम्बोधन गर्न नसकेकामा शीर्ष राजनीतिक नेतृत्वको ध्यानाकर्षण गराएको छ । समस्या समाधानमा सहयोग एवं समन्वय गरिदिन महासंघको आग्रह छ । नेकपा एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहालसँग छुट्टाछुट्टै भेट गरी महासंघ प्रतिनिधिमण्डलले मुलुकको अर्थतन्त्र जोखिमोन्मुख रहेकाले जोगाउन नेतृत्वदायी भूमिका निर्वाह गर्न आग्रह गरेको हो । महासंघका अध्यक्ष शेखर गोल्छाको नेतृत्वको टोलीले एमाले अध्यक्ष ओलीलाई साँझ बालकोट र माओवादी केन्द्र अध्यक्ष दाहाललाई खुमलटारमा भेट गरेको हो । भेटमा महासंघ अध्यक्ष गोल्छाले अर्थतन्त्रको संवेदनशीलता बुझिदिन आग्रह गरे । राजस्वले साधारण खर्चसमेत धान्न नसक्ने अवस्था आएको, मूल्यवृद्धि सात वर्षयताकै उच्च रहेको र अर्थतन्त्रलाई चलायमान बनाउने निजी क्षेत्र नै संकुचित हुँदै गएकोतर्फ ध्यानाकर्षण गराए । महासंघले शीर्ष नेतृत्वलाई विभिन्न सुझावसमेत पेस गरेको छ । मुलुकको अर्थतन्त्रमा चाप परिरहेको समयमा लागू भएको मार्गदर्शनले व्यवसायमा जटिलता थपेको महासंघको भनाइ छ । ब्याजदरको उतारचढाव, राष्ट्रिय, अन्तर्राष्ट्रिय आर्थिक असहजता, अन्तर्राष्ट्रिय रूपमा अकासिएको इन्धन एवं कच्चा पदार्थको मूल्य तथा लजिस्टिक्स र फ्रेट शुल्कमा समेत वृद्धि भएको छ, भेटपछि महासंघले जारी गरेको विज्ञप्तिमा भनिएको छ, यसले गर्दा अनुमानित वित्तीय विवरण निर्धारण र चालु पुँजीको वास्तविक आवश्यक सीमा निर्धारणबीच तादात्म्य नमिल्ने र चालु पुँजी अभावमा उद्योग सञ्चालनमै कठिनाइ उत्पन्न भएको छ । दक्षिण एसियामै नेपालको अन्तर्राष्ट्रिय व्यापारमा लाग्ने समय बढी भएर चौतर्फी समस्या भोगिरहेको अवस्थामा मार्गदर्शन तत्काल कार्यान्वयन गर्न नसकिने महासंघले बताएको छ । चालु पुँजी मार्गदर्शन ०७९ को कार्यान्वयन कम्तीमा दुई वर्ष रोक्नुपर्ने, उक्त समयमा मार्गदर्शनमा निजी क्षेत्रलाई प्रभाव पार्ने व्यवस्था सुधारको पहल पनि जारी राख्नुपर्नेलगायत सुझाव महासंघका छन् । भेटमा पूर्वप्रधानमन्त्री एवं नेकपा एमालेका अध्यक्ष ओलीले अर्थतन्त्र संवेदनशील अवस्थामा रहेकोतर्फ आफू पनि चिन्तित रहेको बताए । महासंघका सुझाव जायज रहेको र तिनको सम्बोधन गर्न आफ्नो पार्टीले पूरा सहयोग गर्ने प्रतिबद्धता पनि उनले जनाए । माओवादीका अध्यक्ष दाहालले पनि देशको आर्थिक अवस्थालाई कसरी उकास्न सकिन्छ भन्ने विषयमा आफू पनि गम्भीर रहेको बताए । विद्यमान समस्या समाधान कसरी गर्ने भन्ने विषयमा आफूले गम्भीरतापूर्वक चिन्तन गरिरहेको उनको भनाइ छ ।"
रोकियो पेनाल्टीमा जापानको यात्रा,"(दोहा)  अल वक्रस्थित अल जनोब रंगशालामा २ घण्टा ७ मिनेट कडा चुनौती दिएर पनि पेनाल्टी शुटआउटमा फितलो प्रदर्शन गरेपछि सोमबार जापानको विश्वकप फुटबलमा पहिलोपल्ट क्वाटरफाइनल पुग्ने सपना तुहाउँदै क्रोएसिया अन्तिम आठमा प्रवेश गरेको छ ।निर्धारित ९० मिनेट, अतिरिक्त ३० मिनेट र इन्ज्युरीको ७ मिनेट गरी १ सय २७ मिनेट चलेको प्रतिस्पर्धा ११ को बराबरीपछि टाइब्रेकरमा पुगेको थियो । टाइब्रकेरमा २७ वर्षीय गोलकिपर डोमिनिक लिभाकोभिचले जापानका तीन खेलाडीको प्रहार रोक्दै क्रोएसियालाई क्वाटरफाइनलमा डोर्याएका हुन् । लिभाकोभिचको बचाउ राम्रो रह्यो, जसले चार वर्षअघिको उपविजेता क्रोएसियालाई जित दिलाए । उनले असफल पारिदिएका ताकुमी मिनामिनो, काउरो मितोमाको र कप्तान माया योसिदाको प्रहार पनि फितलो रह्यो । तेस्रो प्रहारमा आएका ताकुमा आसानोमात्रै सफल भए ।निकोला भ्लासिच र मार्सेलो ब्रोजोभिचले सटिक प्रहार गरेपछि मार्को लिभाजाले बल पोलमा हाने पनि क्रोएसिया २१ ले अघि बढिसकेको थियो । लिभाकोभिचले योसिडालाई रोकेपछि मारियो पासालिचले सहजै बल जाली चुमाउँदै टाइब्रेकरमा ३१ को जितसहित क्रोएसियालाई अन्तिम आठमा पुर्याए । जापानी गोलकिपर सुइची गोन्डाले पेनाल्टीमा केही गर्न सकेनन् । जर्मनी र अर्जेन्टिनापछि विश्वकपमा लगातार तीनपल्ट टाइब्रकेरमा जित हासिल गर्ने क्रोएसिया पहिलो टिम बन्यो ।क्रोएसियाले रुसमा सन् २०१८ मा टाइब्रेकरमा दुई खेल जितेको थियो, जहाँ अन्तिम १६ मा डेनमार्क र क्वाटरफाइनलमा आयोजक रुसलाई सिकार बनाएको हो । त्यहाँ इंग्ल्यान्डलाई अतिरिक्त समयमा हराएर फाइनल पुगेको लुका मोड्रिचको टिम उपाधि होडमा फ्रान्ससँग ४२ ले हारेको थियो । जापानले नजोगाएको अग्रताजापानले टिममा तीन खेलाडी परिवर्तन गर्यो । जर्मनी र स्पेनविरुद्ध समान २१ ले जितेको खेलमा एकएक गोल गरेका रित्सु डोआनसहित आर्सनलका डिफेन्डर ताकेसिरो तोमियासु र मिडफिल्डर वातारी इन्डो पहिलो रोजाइमा उत्रिए । प्रशिक्षक हाजिमे मोरियासुले युरोपेली लिगका आठ र घरेलु प्रतियोगिता जे लिगका तीन खेलाडीलाई अवसर दिएका थिए । पहिलो हाफमा राम्रो खेल्यो ।अगाडि बढ्ने पहिलो अवसर भने क्रोएसियाले पायो । डिफेन्सको गल्तीमा आठौं मिनेटमा पाएको अवसरमा इभान पेरिसिचले प्रहार गरेको बल गोलकिपर सुइची गोन्डाले रोकिदिए । प्रतियोगितामा दुई गोल गरेका आन्द्रेज क्रामारिकले त्यही रिबाउन्डमा प्राप्त बल राम्ररी नियन्त्रण गर्न नसक्दा प्रहार गर्न सकेनन् र अग्रता लिने अर्को अवसर गुमायो । उनलाई जापानी डिफेन्सले घेरा हालेर बल कब्जामा लियो ।जुनया इतोको क्रसलाई दाइजेन मायदा र युतो नागातोमोले सिक्स यार्ड बक्सबाट प्रहार गर्न नसक्दा जापानले पनि १३ औं मिनेटमा गोलको खाता खोल्ने मौका चुकायो । बेल्जिमविरुद्ध उत्रिएको टिममा दुई खेलाडी परिवर्तन गरेको क्रोएसियाले बोर्ना बारिसिचको क्रसमा इभान पेरिसिचले हेडर बललाई क्रामारिकले छोएको भए लात्को डालिचको टिम अगाडि बढ्न सक्थ्यो ।कर्नरको मुभमा डोआनले क्रस गरेको बल डिफेन्सले फर्काइदिए । त्यसैमा कप्तान माया योसिदामार्फत् आएको बललाई मायदाले तुरुन्तै प्रहार गर्दै ४३ औं मिनेटमा जापानलाई १० को अग्रता दिलाए । यो विश्वकपमा जापानले पहिलोपल्ट अग्रता लिएको हो । उसले समूह चरणमा पछाडि परेको स्थिति उल्टाउँदै जर्मनी र स्पेनमाथि सनसनीपूर्ण जित निकालेको थियो । दोस्रो हाफको सुरुमै पेनाल्टी क्षेत्रबाहिरैबाट दाइची कामदाले प्रहार गरेको बल पोस्टमाथिबाट बाहिरियो । पहिलो हाफमा निकै चनाखो देखिएको जापानले राम्रो खेल्यो । रुस संस्करणको गोल्डेन बल र बालोन डीअर अवार्ड २०१८ विजेता मोड्रिचको टिमलाई दबाबमा राख्यो । तर, दोस्रो हाफमा अनुभवी खेलाडीको आक्रामण जापानले थेग्न सकेन । मस्कोस्थित लुज्निस्की रंगशालामा एक गोल गरेका इभान पेरिसिचले ५५ औं मिनेटमा उत्कृष्ट हेडर गोल गर्दै खेल ११ को बराबरी गरे । डेजान लोभरेनको क्रसमा पेरिसिचको हेडरमा लोभलाग्दो गोल निस्किएपछि क्रोएसिया थप बलियो बन्यो ।इन्डोले ५७ औं मिनेटमा प्रहार गरेको बल किपर लिभाकोभिचले उत्कृष्ट रूपमा बाहिर फाल्दै क्रोएसियाको संकट टारिदिए । मोड्रिचले ६३ औं मिनेटमा प्रहार गरेको बललाई गोलकिपर सुइची गोन्डाले जोगाए । काउरो मितोमाको चलाखीपूर्ण पासमा पेनाल्टी क्षेत्रमा अनमार्क ताकेहिरो तोमियासुले समयमै बल प्रहार गरेको भए जापान ऐतिहासिक उपलब्धिमा पुग्ने थियो । तर, ८१ औं मिनेटको त्यो अवसरमा तोमियासुले ढिलाइ गरे । मितोमाले १०५ औं मिनेटमा उत्कृष्ट रूपमा प्रहार गरेको बल पनि लिभाकोभिचले रोकिदिए । प्लेमेकर मोड्रिचले ९९ औं मिनेटमा मैदान छाडे पनि क्रोएसियाले मिहिनेत जारी राख्दै टाइब्रकेरमा जित निकाल्यो । विश्व फुटबलको महाकुम्भमा सन् १९९८ यता लगातार सहभागी जापानको चुनौती तेस्रोपल्ट अन्तिम १६ मा समाप्त भएको हो । यसअघि सहआयोजक छँदा २००२, दक्षिण अफ्रिका (२०१०) र रुस (२०१८) मा पनि जापान नकआउटको पहिलो खेलमै हारेको थियो । फ्रान्सको प्रतिद्वन्द्वी इंग्ल्यान्डअल बायत रंगशालामा आइतबार सेनेगलविरुद्ध ३० को सहज जित रच्दै इंग्ल्यान्डले सेमिफाइनल प्रवेशका लागि डिफेन्डिङ च्याम्पियन फ्रान्सविरुद्ध प्रतिस्पर्धा गर्ने पक्का गरेको छ । ६४ वर्षपछि विश्वकप जित्ने लक्ष्यमा रहेको इंग्ल्यान्डले अफ्रिकी च्याम्पियन सेनेगलविरुद्ध एकतर्फी खेल प्रदर्शन गर्यो । एलिस सिसेको टिमले कुनै पनि बेला इंग्ल्यान्डलाई चुनौती दिन सकेन । खेल पूरा इंग्ल्यान्डको नियन्त्रणमा रह्यो र नतिजा त्यस्तै निस्कियो ।जुड बेलिङ्घमको क्रसमा जोर्डन हेन्डरसनले ३८ औं मिनेटमा गोलको खाता खोले । बेलिंघमसँगकै सहकार्यमा फिल फोडेनले दिएको बललाई कप्तान ह्यारी केनले जाली चुमाउँदै पहिलो हाफको इन्ज्युरी समयमा इंग्ल्यान्डको अग्रता दोब्बर बनाए । अन्तिम १६ को प्रतिस्पर्धामा फेरि एकपल्ट गोल अवसर फोडेनले सिर्जना गरे, जसमा बुकायो साकाले गोलकिपर एडुआर्ड मेन्डीलाई पन्छाउँदै उत्कृष्ट फिनिसिङसहित ५७ औं मिनेटमा इंग्ल्यान्डलाई ३० ले अघि बढाउँदै क्वाटरफाइनलमा स्थान सुरक्षित गरिदिए । इंग्ल्यान्ड क्वाटरफाइनलमा फ्रान्सविरुद्ध अल बायत रंगशालामै शनिबार भिड्ने छ ।"
सिमोनमा टिकेको स्पेनी सम्भावना,"दोहा (एएफपी) स्पेनको दोस्रोपल्ट विश्वकप जित्ने सम्भावना सम्भवतः एक खेलाडीमा टिकेको छ । ती हुन् गोलरक्षक उनाइ सिमोन । लुइस एनरिकेको टिमको रणनीति हो, बलमाथि अत्यधिक नियन्त्रण । यसका लागि गोलरक्षक बहादुर हुनुपर्छ, आफ्ना नजिकका साथी खेलाडीलाई बल हस्तान्तरण गर्न । विपक्षी टिमबाट अत्यधिक दबाबमा पनि गोलरक्षकले यही काम गर्नुपर्छ । अझ कहिलेकाहीं त यो काम नराम्रोसँग बिग्रन पनि सक्छ । तर प्रशिक्षकलाई यो काममा गोलरक्षक सिमोनमाथि अत्यधिक विश्वास छ । भलै, केही खेल पण्डितले तिनै गोलरक्षकको खुबै आलोचना गर्ने गर्छन् । समूह चरणमा जर्मनीसँग ११ को बराबरीमा पनि सिमोनले यस्तै डरलाग्दो स्थिति सामना गरे । त्यतिमात्र होइन, जापानसँग २१ को हारमा पनि पहिलो गोल उनकै गल्तीमा भएको थियो । अझ एक समय त स्पेनमाथि प्रतियोगिताबाट बाहिरिने र घर फर्कनुपर्ने डर उत्पन्न भएको थियो । यसैबीच समूह ई मा जर्मनी दोस्रो स्थानमा रह्यो । अब मोरक्कोको सामना गर्दै छ । जापानले भने स्पेनविरुद्धको रणनीतिलाई पूर्णतः फिक्का साबित गरिदिएको थियो । प्रशिक्षका एनरिकेले खेलपछि स्वीकार्दै भने, जापानले पक्कै पनि हामीलाई चिन्तित तुल्याएको थियो । यही जापानले बढी गोल गर्न आवश्यक रहेको भए उसले गोल पनि गर्न सक्ने थियो । जापानसँगको उक्त खेलमा स्पेन १० ले अगाडि थियो । त्यही स्थितिमा सिमोनले एलेजान्ड्रो बाल्डेलाई बल दिएका थिए । त्यसैमा जापानले फाइदा उठाएको थियो । कुरा कहाँसम्म पुगेको छ भने अब त्यही खेलमा म्यानचेस्टर युनाइटेडका गोलरक्षक डेविड डी जियालाई खेलाएको भए गोल नहुने तर्क पनि उठेको छ । तर यो सम्भव नै थिएन, किनभने एनरिकेले सिमोनका सहयोगीका रूपमा डेविड राया र रोबर्ट सान्चेजलाई टिममा राखेका छन् । एनरिके थप्छन्, यदि सिमोनले खुट्टाबाट राम्रोसँग बल पास दिन सक्दैनन् भने उनी स्पेनी राष्ट्रिय टिममा पर्न हकदार छैनन् । सिमोनले गर्नसक्ने सम्भावित भुलमा एनरिकेलाई कुनै किसिमको चिन्ता छैन । उनलाई त मतलब रहेको छ, यी गोलरक्षकले आफ्नो रणनीतिअनुसार खेलोस् । सन् २०१९ मा सिमोनले आफूलाई स्पेनका नम्बर एक गोलरक्षक साबित गरेका थिए । त्यसको एक वर्षमै युरो २०२० लाई छनोट भए । त्यस प्रतियोगितामा पेड्रीको ब्याकपासमा सिमोनले आत्मघाती गोल गरे । तर, उनैले स्विट्जरल्यान्डसँगको खेलमा पेनाल्टी प्रहार उत्कृष्ट बचाउ गरेका थिए ।"
पोर्चुगलस्विट्जरल्यान्ड,"दोहा (एएफपी) पोर्चुगल र स्विट्जरल्यान्ड मंगलबार विश्वकप २०२२ को अन्तिम १६ मा भिड्दै छन् । यो दुवैका लागि अन्तिम क्वाटरफाइनलमा स्थान बनाउने अवसर हुनेछ । पोर्चुगल लिग चरणको अन्तिम खेलमा पराजित रहे पनि नकआउट चरण पुग्न सफल रहेको थियो । त्यस खेलमा पोर्चुगल दक्षिण कोरियासँग पराजित थियो । पोर्चुगल यसैक्रममा चौथो ठूलो प्रतियोगितामा लगातार समूह चरण काट्न सफल रहेको हो । स्विट्जरल्यान्डको नकआउट चरण यात्रा भने केही कठिन छ । उसले शुक्रबार राति मात्र सर्बियालाई हराएको थियो, त्यो पनि गोलले पछाडि रहेको स्थितिबाट । पोर्चुगल आफैंलाई भने क्रिस्टियानो रोनाल्डोको जादुयी खेल आवश्यक पर्नेछ ।"
लुम्बिनीसँग सुदूरपश्चिमको बदला,"(काठमाडौं)  लुम्बिनी प्रदेशसँग बदला लिँदै सुदूरपश्चिमले वाइवाइ यू१९ पुरुष राष्ट्रिय क्रिकेट प्रतियोगिता जितेको छ । मिलन बोहराले ५ विकेट लिएपछि सुदूरपश्चिमले सोमबार त्रिवि क्रिकेट मैदानमा भएको फाइनलमा लुम्बिनीलाई ६ विकेटले सजिलै पराजित गरी उपाधि जितेको हो । गत वर्ष लुम्बिनीले सुदूरपश्चिमलाई १ सय १३ रनले पराजित गरेर उपाधि जितेको थियो । यसपालि अन्तरको हिसाबले सुदूरपश्चिमले लुम्बिनीविरुद्ध त्यस्तै एकपक्षीय नतिजा निकाल्यो । टस जितेर ब्याटिङ रोजेको लुम्बिनी ३० ओभर पनि टिक्न सकेन । टोली ९२ रनमै अलआउट भयो । देब्रेहाते स्पिनर मिलनले ९ ओभरमा २ मेडन राख्दै १५ रन खर्चेर उत्कृष्ट बलिङ गरेका थिए ।मिलनले प्लेयर अफ द फाइनलका साथै प्लेयर अफ द सिरिजको पुरस्कार पनि पाए । उनले ७ खेलमा कुल १६ विकेट लिएका छन् । मिलनलाई साथ दिनेक्रममा फाइनलमा हेमन्त धामीले ६ ओभरमा १३ र नरेन साउदले ५१ ओभरमा १४ रन खर्चेर २२ तथा आकाश चन्दले १ विकेट लिए । लुम्बिनीबाट ओपनर आकाश त्रिपाठीले सर्वाधिक ३८ रन बनाए । उनले ६९ बल खेल्दै २ चौका प्रहार गरे । त्यसबाहेक नर सार्की (११) ले मात्र दोहोरो स्कोर बनाउन सकेका थिए । गजेन्द्र बोहराले अविजित ३९ रन बनाएपछि सुदूरपश्चिमले २१ ओभरमै लक्ष्य पूरा गर्यो । गजेन्द्रले २१ औं ओभरको अन्तिम तीन बलमा अभिषेक गौतमलाई क्रमशः २ चौका र १ छक्का प्रहार गर्दै म्याच विजयी रन बटुले । १९ बल खेलेका उनले कुल ६ चौका र २ छक्का प्रहार गरे । दीपक बोहराले ३६ बलमा समान २ चौका र छक्कासहित २५, कप्तान अनुराग सिंहले ३९ बलमा ४ चौकासहित २२ रन बनाए । लुम्बिनीका रमेश कुर्मी ५ ओभरमा १ मेडन राख्दै १६ रन खर्चेर २ तथा निर्मल गुरुङ र अभिषेकले ११ विकेट लिए ।विजेता सुदुरपश्चिमले २ र उपविजेता गण्डकीले १ लाख रुपैयाँ पुरस्कार पाए । सुदूरपश्चिमका मिलनले प्रतियोगिताको उत्कृष्ट खेलाडी भएबापत १५ हजार र फाइनलको उत्कृष्ट खेलाडी भएवापत २ हजार पाए । वाग्मती प्रदेशका प्रतीक श्रेष्ठ उत्कृष्ट ब्याटर र प्रदेश १ का दीपेश कँडेल उत्कृष्ट बलर बने । दुवैले जनही १० हजार पाए ।प्रतीकले ६ खेलमा प्रतियोगिताकै सर्वाधिक २ सय ५१ रन बनाएका थिए । उनले प्रदेश १ विरुद्ध बनाएको अविजित १ सय ४२ रन प्रतियोगिताकै एकमात्र शतकमा भयो । प्रदेश १ का कप्तान दीपेशले राउन्ड रोबिन लिगका ६ खेलमा १६ विकेट लिएका थिए ।"
सूर्य नेपाल गल्फ टुरको सिजन सुरु,"काठमाडौं (कास) सूर्य नेपाल गल्फ टुरको यस सिजनको पहिलो प्रतियोगिताको रूपमा सूर्य नेपाल काठमाडौं ओपन मंगलबार सुरु हुँदै छ ।चार दिने स्पर्धा रोयल नेपाल गल्फ क्लबमा हुनेछ । आयोजक नेपाल प्रोफेसनल गल्फर्स एसोसिएसनले पत्रकार सम्मेलन गर्दै टुरमा हुने प्रतियोगिताको मिति सावर्जनिक गरेको छ । यस सिजन सूर्य नेपाल गल्फ टुरमा आठ प्रतियोगिता हुनेछन् । त्यसमा काठमाडौं ओपनसहित सूर्य नेपाल इस्टर्न ओपन (२१२४ डिसेम्बर), सेन्ट्रल ओपन (१६१९ जनवरी), एनपीजीए म्याच प्ले (१३ फेब्रअरी), वेस्टर्न ओपन (२२२५ फेब्रुअरी), सूर्य नेपाल च्यालेन्ज (१४१७ मार्चर्) एनजीपीए टुर च्याम्पियनसिप (१२२१ अप्रिल) र सूर्य नेपाल प्रिमियर गल्फ च्याम्पियनसिप (८१२ मे) रहेका छन् । सबै प्रतियोगिताको गरी ६१ लाख ८५ हजार रुपैयाँ रहेको एसोसिएसनका महासचिव दीपक आचार्यले बताए । आरएनजीसीमा मंगलबार सुरु हुने काठमाडौं ओपनमा ३१ व्यावसायिक र शीर्ष स्तरमा ५ एमेच्योर खेलाडीले भाग लिने अध्यक्ष रवीन्द्रमान श्रेठले जानकारी गराए । उनका अनुसार नेपालका नम्बर एक तथा प्रोफेसनल गल्फ टुर इन्डियामा खेलिरहेका शुक्रबहादुर राई, भुवन नगरकोटी, धन थापा, सञ्जय लामा, रामे मगर, रवि खड्कालगायतले प्रतिस्पर्धा गर्नेछन् । कुल ६ लाख ७० हजार पुरस्कार राशिको काठमाडौं ओपनमा विजेताले १ लाख १६ हजार, उपविजेताले ७४ हजार र तेस्रो हुने ६३ हजार रुपैयाँ पुरस्कार पाउनेछन् । शीर्ष २१ स्थानका खेलाडीले नगद पुरस्कार पाउनेछन् । अध्यक्ष श्रेष्ठले सूर्य नेपाल गल्फको यो १५ औं संस्करण रहेको बताउँदै यस वर्ष पुरस्कार राशिमा ५ प्रतिशत वृद्धि गरिएको बताए । प्रतियोगिता सूर्य नेपाल प्रालिले प्रायोजन गर्दै आएको छ । उनले हरेक प्रदेशमा एउटा गल्फ कोर्स मात्र बनाउन सकिए गल्फमार्फत टुरिजमको दायरा फराकिलो हुने बताए ।"
"दृश्य, पूजा र सुविन उत्कृष्ट खेलाडी","काठमाडौं (कास) हेम्स, इनोभेटिभ र काठमाडौं जेभियर्सले ११ औं प्याब्सन मध्यक्षेत्रीय बास्केटबल प्रतियोगितामा सोमबार उपाधि जितेका छन् । हेम्स सिनियर ब्वाइज, इनोभेटिभ सिनियर गर्ल्स र काठमाडौं जेभियर्सले जुनियर ब्वाइजमा च्याम्पियन भए । सिनियर ब्वाइज फाइनलमा हेम्सले एआईएलाई ३४२७ ले हराउँदा हेमन्त राजवंशीले २० स्कोर गरे । गर्ल्सको उपाधि प्रतिस्पर्धामा पूजा थापाको १० स्कोर गरेपछि इनोभेटिभले काठमाडौं जेभियर्सलाई १२७ ले हरायो । सूर्योदय माविमा भएको जुनियर ब्वाइज फाइनलमा काठमाडौं जेभियर्सले चैतन्यलाई २२१४ ले हरायो । काठमाडौंका सुविन बस्नेतले ८ स्कोर गरे । हेम्सका दृश्य खड्का, इनोभेटिभकी पूजा थापा र काठमाडौं जेभियर्सका सुविन बस्नेत आआफ्नो विधामा उत्कृष्ट खेलाडी भए । सिनियर ब्वाइजमा एआईएका दिगेश आलेमगर, गर्ल्समा काठमाडौं जेभियर्सकी सन्ध्या थापा र जुनियरमा चैतन्यका समिर केसी सर्वाधिक स्कोरकर्ता बने ।"

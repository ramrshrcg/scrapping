शीर्षक,विवरण
अर्जेन्टिना विश्वविजेता,"यससँगै मेसीले पनि पाँचौं प्रयासमा विश्वकप जित्ने सपना पूरा गरेका छन् । मेसीको टिम ८ वर्षअघि पनि फाइनलमा पुगेको थियो । तर, त्यसबेला अर्जेन्टिनालाई अतिरिक्त समयमा १० ले हराएर जर्मनी च्याम्पियन भएको थियो । अर्जेन्टिना तेस्रोपल्ट विश्वविजेता बनेको हो । यसअघि मारियो केम्पस (सन् १९७८) र म्याराडोना (१९८६) को उत्कृष्ट प्रदर्शनमा अर्जेन्टिना विश्वविजेता भएको थियो । विश्वकप विजेता भएसँगै मेसीले सर्वकालीन महान् खेलाडीका रूपमा आफूलाई बिनाप्रश्न उभ्याएका छन् । विश्वकै सर्वोत्कृष्ट खेलाडीको अवार्ड बालोन डीअर कीर्तिमानी सातपल्ट जितेका उनले फुटबलमा सम्भव सबै प्रतियोगिता जित्ने क्रमलाई विश्वकपमा आएर पूर्णता दिएका हुन् । गतवर्ष मात्रै उनकै उत्कृष्ट खेलमा अर्जेन्टिना कापा अमेरिका च्याम्पियन भएको थियो । फ्रान्सेली क्लब पीएसजीमा सँगै खेल्ने मेसी र केलियन एमबाप्पेबीचको प्रतिस्पर्धाजस्तै रह्यो फाइनल । २३ वर्षे एमबाप्पे विश्वकपको ९२ वर्ष लामो इतिहासमा फाइनलमा ह्याट्रिक गर्ने दोस्रो खेलाडी बने । यसअघि इंग्ल्यान्डका जोफ हर्स्टले सन् १९६६ मा जर्मनीविरुद्ध ह्याट्रिक गरेका थिए । रुसमा चार वर्षअघि क्रोएसियालाई ४२ ले हराएर फ्रान्सले उपाधि जित्दा एमबाप्पेले एक गोल गरेका थिए । त्यसैले उनी फाइनलमा सबैभन्दा बढी चार गोल गर्ने खेलाडी भएका छन् । यसपालि कुल ८ गोलसहित उनले गोल्डेन बुट अवार्ड जितेका छन् ।सात गोल र तीन असिस्ट गरेका मेसीले उत्कृष्ट खेलाडीको अवार्ड गोल्डेन बल हात पारे । उपाधि जित्ने क्रममा ३५ वर्षीय उनी समूह चरण, अन्तिम १६, क्वाटरफाइनल, सेमिफाइनल र फाइनलमा गोल गर्ने विश्वकप इतिहासकै एक्लो खेलाडी बने । मेसीले कतार जानुअघि यसैलाई करिअरको अन्तिम विश्वकप बताइसकेका थिए । विश्वविजेता बनेपछि भने उनले राष्ट्रिय टिमबाट तत्काल संन्यास नलिने घोषणा गरेका छन् । अवार्डमा अर्जेन्टिनाकै कब्जा रह्यो । गोलकिपर एमिलियानो मार्टिनेजले गोल्डेन ग्लोभ र एन्जो फर्नान्डेजले उत्कृष्ट युवा खेलाडीको अवार्ड जितेका छन् ।अर्जेन्टिना पहिलो खेल हारेर पनि विश्वकप जित्ने दोस्रो टिम हो । साउदी अरेबियाविरुद्ध २१ ले हारेपछि प्रत्येक खेल फाइनलजस्तै रहेको अवस्थामा जित निकाल्दै अर्जेन्टिना च्याम्पियन भएको हो । स्पेनले सन् २०१० मा पहिलो खेल हारेपछि कमब्याक गर्दै उपाधि जितेको थियो । साउदीविरुद्ध हारेपछि अर्जेन्टिना मेक्सिको, पोल्यान्ड, अस्ट्रेलिया, नेदरल्यान्ड्स र क्रोएसियालाई सिकार बनाउँदै फाइनलमा फ्रान्सलाई पन्छाएर च्याम्पियन भएको हो ।सनसनीपूर्ण खेलडिफेन्डिङ च्याम्पियन फ्रान्सविरुद्ध मैदानभित्रको प्रतिस्पर्धामा पनि पहिलो हाफमा उत्कृष्ट प्रदर्शन गर्दै अर्जेन्टिनाले कप्तान मेसीको पेनाल्टी र एन्जेल डी मारियाको गोलमा २० को अग्रता लिएको थियो । त्यसैले दक्षिण अमेरिकी च्याम्पियनलाई डिएगो म्याराडोनाको युगपछि विश्वकप विजेता बन्न गाह्रो नहुने अनुमान गरिएको थियो । उसका समर्थकले निरन्तर गीत गाउँदै, उफ्रिँदै खुसीयाली मनाउन थालेका थिए ।तर, खेलाडी परिवर्तन गर्दै फ्रान्सले ६० मिनेटपछि लय समात्यो । केलियन एमबाप्पेले ८० औं मिनेटमा पेनाल्टीमा गोल गर्दै फ्रान्सको उपाधि जोगाउने आस कायमै राखे । एक मिनेटभित्रै उनले लोभलाग्दो गोल गरेपछि निर्धारित समय २२ को बराबरीमै टुंगियो । त्यसपछि थपिएको ३० मिनेटको अतिरिक्त समय अत्यन्तै रोमाञ्चक रह्यो ।कप्तान मेसीले १०८ औं मिनेटमा अर्जेन्टिनालाई ३२ ले अघि बढाउँदै फेरि जितनजिक पुर्याए । विश्वकप इतिहासमा यो उनको १३ औं गोल हो । उनले यसपालि चार गोल पेनाल्टीमा गरेका हुन् । उनी पोल्यान्डविरुद्धको पेनाल्टीमा भने चुकेका थिए । अतिरिक्त समयमा फ्रान्सले फेरि पेनाल्टी पायो । त्यसमा एमबाप्पेले गोल गर्दै ११८ औं मिनेटमा खेल ३३ को बराबरी बनाइदिए । टाइब्रकेरमा सुरुमै एमबाप्पे र मेसीको प्रहार सफल रह्यो । तर, किंग्स्ले कोम्यानको प्रहार गोलकिपर एमिलियानोले रोक्दै अर्जेन्टिनालाई विजयउन्मुख बनाए । अउरेलिन चाउमेनीले बल पोस्टबाहिर हाने । पाउलो डिबाला, लियान्द्रो पाराडेसपछि गोन्जालो मोन्टियलले सटीक प्रहार गरेपछि अर्जेन्टिना टाइब्रेकरमा ४२ को जित रच्दै ३६ वर्षपछि विश्वकप विजेता बन्यो ।अर्जेन्टिनाले फ्रान्सविरुद्ध सन् २०१८ को विश्वकपमा अन्तिम १६ मा बेहोरेको ४३ को हारको बदला पनि लियो । कप्तान मेसी र अर्जेन्टिनाको सफलतासँगै फ्रान्स भने लगातार दुईपल्ट उपाधि जित्ने तेस्रो टिम बन्न चुक्यो । इटाली (सन् १९३४ र १९३८) र ब्राजिल (१९५८ र १९६२) ले मात्रै लगातार दुईपल्ट विश्वकप जितेका छन् । फ्रान्सका प्रशिक्षक डिडियर डेसच्याम्प ८४ वर्षअघि लगातार दुई विश्वकप जितेका प्रशिक्षक भिटोरियो पोज्जोको रेकर्ड बराबरी गर्न असफल रहे । ४४ वर्षीय अर्जेन्टिनी प्रशिक्षक लियोनल स्कालोनी ४४ वर्षयता विश्वकप जित्ने सबभन्दा कान्छो प्रशिक्षक भए । सन् १९७८ मा अर्जेन्टिनाले विश्वकप जित्दाका प्रशिक्षक सिजर लुइस मेनोटी ३९ वर्षका थिए ।युरोप र दक्षिण अमेरिकी टिमबीचको यो ११ औं फाइनल पनि हो । यस्तो समीकरणमा दक्षिण अमेरिकी टिमले फाइनल जितेको आठौं अवसर हो । समग्रमा दक्षिण अमेरिकी टिमले १० पल्ट र युरोपेली टिमले १२ पल्ट विश्वकपको उपाधि जितेका छन् ।"
'संविधानको असंगत अभ्यास कहिल्यै नगर्नू,"संवैधानिक पद्धतिको स्थायित्वले मात्र समग्र राज्य प्रणालीको उन्नयन, विकास र स्थायित्व कायम हुन्छ । त्यसका लागि संविधान कार्यान्वयनका जिम्मेवार निकाय र पदाधिकारीहरूले तदनुरूपको व्यवहार र आचरण प्रदर्शन गर्न सक्नुपर्दछ, फैसलामा भनिएको थियो । स्पष्ट संवैधानिक प्रत्याभूतिबेगर नेपालको संविधानवाद र संवैधानिक पद्धतिका दृष्टिले अन्तरिम संविधानको कार्यान्वयनको सिलसिलामा तथा तदोपरान्तको संवैधानिक पद्धतिको कार्यान्वयनको सिलसिलामा समेत अवाञ्छित हुने हुनाले त्यस्तो कार्य अब फेरि कुनै हालतमा दोहोरिन नपाउने गर्नगराउन र त्यसतर्फ सदैव सचेत रहन निर्देशनसहित राष्ट्रपतिलगायत सबैमा यो आदेशको प्रतिलिपि पठाइदिने राय पनि यी दुई न्यायाधीशले फैसलामा लेखेका थिए ।संवैधानिक इजलासका अन्य तीन जना न्यायाधीशको अर्को रायका कारण तत्कालीन प्रधानन्यायाधीश श्रेष्ठले लेखेको यस्तो राय सर्वोच्च अदालत र संवैधानिक इजलासको फैसला बन्न भने पाएन । न्यायाधीश वैद्यनाथ उपाध्यायले अदालतले आफूसमक्ष विचाराधीन विवादित विषयको मात्र निरूपण गर्ने हो । विवादित भनिएको विषय राजनीतिक प्रक्रियाबाट समाधान भइसकेको स्थितिमा उक्त विषयलाई पुनः बल्झाई विवाद रहेसरहको स्थितिको कल्पना गरी अदालतले बोल्नु औचित्यपूर्ण र वाञ्छित हुन सक्तैन भनी दिएको रायलाई तत्कालीन न्यायाधीशहरू गोपाल पराजुली र ओमप्रकाश मिश्रले समर्थन गरेका थिए । यद्यपि श्रेष्ठ र कार्कीको राय संवैधानिक विमर्शमा अहिले झन् सान्दर्भिक छ । संविधानको धारा १३२ मा स्पष्ट लेखिएको छ, प्रधानन्यायाधीश वा सर्वोच्च अदालतको न्यायाधीश भइसकेको व्यक्ति यस संविधानमा अन्यथा उल्लेख भएकोमा बाहेक कुनै पनि सरकारी पदमा नियुक्तिका लागि ग्राह्य हुनेछैन । संविधानमा अन्यथा उल्लेख भएको प्रसंग हो मानवअधिकार आयोगको अध्यक्ष वा सदस्यमा नियुक्तिका लागि कुनै बाधा हँॅदैन । कतिपय कानुनविद्हरूले संविधानका यी व्यवस्था सरकारी पदमा नियुक्तिका लागि मात्र भएकाले निर्वाचनद्वारा पूर्ति गरिने राष्ट्रपति पदका लागि यी प्रावधान आकर्षित नहुने दाबी गरेका छन् । तर, राष्ट्रपति पदमा निर्वाचनका लागि अहिले प्रतिनिधिसभामा भएका दलहरूले उम्मेदवार बनाउने हो, त्यसमा दलका बैठकले निर्णय गरेर पक्ष वा विपक्षमा मतदान गर्नुपर्छ । भविष्यमा कुनै पनि दलको टिकटमा राष्ट्रपति पदमा उठ्ने आकांक्षा भएका न्यायाधीशले अदालतमा हुँदा स्वतन्त्र र निष्पक्ष फैसला दिने विषय कसरी सुनिश्चित हुन्छ भन्ने प्रश्न छ ।त्यस्तै राष्ट्रपतिको पद निर्वाचनद्वारा पूर्ति हुने भए पनि सरकारका विभिन्न निर्णय प्रक्रियामा संलग्न हुने कारणले त्यो सरकारी पद होइन भन्न नमिल्ने संविधानविद्हरू बताउँछन् । यस्तो धारणा राख्ने संविधानविद् विपिन अधिकारी राष्ट्रपति पद नेपाली सेनाको परमाधिपतिसमेत हुने भएकाले त्यो लाभको पद भएको र संविधानले वर्जित गरेको बताउँछन् ।"
सांसदलाई केके सुविधा ?,"िमासिक तलब ६६०७० िस्वकीय सचिवको तलब ४२००० िविशेष भत्ता १००० िफोन, इन्टरनेट, पत्रपत्रिका ३००० िघर नहुनेलाई आवास १८००० िघर हुनेलाई मर्मत खर्च ९००० िफर्निचर (एकमुष्ट) १५००० िबिजुली, पानी २००० िअतिथि सत्कार १०००"
हिउँमा एउटा पिरामिड,"(काठमाडौं)  अधिकतम तापक्रम वर्षको आधा समय शून्य डिग्रीभन्दा कम हुन्छ । ठाउँ हो लोबुचे हिमाल र खुम्बु हिमनदीबीचको । स्टिल, आल्मुनियम र सिसाबाट निर्मित संरचना हुँदै हावाको झोका निरन्तर बहिरहन्छ । छिनछिनमा मौसम फेरिन्छ । घरी कालो बादल देखिन्छ, घरी वर्षा हुन्छ । कुनै बेला पूर्वसंकेतबिनै हिउँ पर्छ । सन् २०१५ को भूकम्प तथा त्यसपछि सगरमाथा आधार शिविरलाई बगाउने गरी आएको हिमपहिरोमा पनि ठिङ्ङ उभिएको छ पिरामिड इन्टरनेसनल ल्याब । यो उच्च भूभागको अर्धस्थायी विश्वको पहिलो अनुसन्धान केन्द्र हो । हिमाली वातावरण, वायुमण्डलीय प्रदूषण, शरीर विज्ञान, भूगर्भ र जैविक विविधताको बारेमा अध्ययन गर्न अन्तर्राष्ट्रिय समुदायका लागि यो प्रयोगशाला एउटा विशिष्ट वैज्ञानिक स्रोत हो । यहाँबाट अहिलेसम्म १ सय ४३ फरक संस्थाका २ सय ५० जना अनुसन्धानकर्ताहरूले ५ सय ३० वटा भन्दा बढी अनुसन्धान गरिसकेका छन् । एक समयमा यहाँ दुई व्यवस्थापक, एक निरीक्षक (सुपरभाइजर) र ११ जना कर्मचारीको समूहले दैनिक कार्य सम्पादनको नियमित रूपमा जाँच गर्ने गरेका थिए । सन् २०१५ यता यो ल्याब बन्द छ । भवन र प्रयोगशालाको उपकरणहरूको हेरचाह एक्ला प्रबन्धक काजी विष्टले गरेका छन् । हाल यो प्रयोगशालामा अनुसन्धानकर्ता वा विद्यार्थी छैनन् । मैले प्रयोगशालाहरूको हेरचाह मात्रै गर्दै आएको छु, खुम्बुको क्याबिनबाट विष्टले भने । के सगरमाथा पृथ्वीको साँच्चै सर्वोच्च हिमाल हो ? सन् १९८७ मा वासिङ्टन विश्वविद्यालयका डा जर्ज वालेस्ट्रेनले आफ्नो मापनको गणना सार्वजनिक गर्दै पृथ्वीको सबैभन्दा अग्लो हिमालमा सगरमाथालाई केटु ले छायामा पार्न सक्ने घोषणा गरे । यो दुस्साहसी दाबीले अन्तर्राष्ट्रिय वैज्ञानिक तथा पर्वतारोहण समुदायमा हलचल ल्यायो । त्यसको प्रतिक्रियाका रूपमा इटालीका भेट्रान पर्वतारोहीहरू अगस्टिनो डा पोनेन्जा र मिलान विश्वविद्यालयका प्रोफेसर इमिरेट्स एड्रिट डेसीओले सगरमाथा र के टुको उचाइ जाँच गर्ने चुनौती लिए । इटालियन नेसनल रिसर्च काउन्सिल (सीएनआर) सँगको सहकार्यमा इभीके टुसीआरएन प्रोजेक्ट स्थापना गरेका यी दुई जनाले सगरमाथा वास्तवमै अग्लो भएको पुष्टि मात्रै गरेनन्, उनीहरूले उच्च भूभागको अनुसन्धानका लागि स्थायी, महत्त्वाकांक्षी, अत्याधुनिक सुविधायुक्त प्रयोगशाला चीनमा निर्माण गर्ने निर्णय पनि गरे । तपाईंले ठिकै पढ्दै हुनुहुन्छ, पिरामिड ल्याब नेपालका लागि थिएन । त्यस समयमा यो सगरमाथाको उत्तरतर्फको भिरालो तिब्बतको तिङ्ग्री उपत्यकामा निर्माण गर्ने योजनासहित सीआरएन र चाइनिज एकेडेमी अफ साइन्सबीच सम्झौतामा हस्ताक्षर पनि भएको थियो । उद्घाटनको दिन नजिकिँदै गर्दा चीनको तेयानम्यान स्क्वायरको प्रदर्शन र सन् १९८९ जुन ४ मा भएको नरसंहारपछि प्रयोगशाला सञ्चालनमा ल्याइएन । डेसीओले चाँडै नै सगरमाथाको उत्तरी भिरालोबाट त्यसलाई दक्षिण भिरालो लोबुचेमा सार्ने घोषणा गरे ।चीनमा शान्तिपूर्ण प्रदर्शन साम्य भए पनि पूर्वी युरोपको कम्युनिस्ट शासन एकपछि अर्को गर्दै ढल्दै गयो । पोल्यान्ड, हंगेरी, पूर्वी जर्मनी, चेकोस्लोभाकिया र बुल्गेरियामा स्वेच्छचारी शासनले शक्ति गुमायो । ८० दशकको अन्तिम साता शाही नेपाल विज्ञान तथा प्रविधि प्रज्ञा प्रतिष्ठान (रोनास्ट) का उपकुलपति रत्नशमशेर जबरा र सीएनआरका अध्यक्ष एल रोशी बेर्नादीले वैज्ञानिक सहकार्यलाई प्रवर्द्धन गर्न सम्झौतामा हस्ताक्षर गरे । त्यसै समयमा रोमानियाका कम्युनिस्ट नेता निकोलाई चाउचेस्कु र उनकी पत्नीलाई क्रान्तिकारीहरूले मृत्युदण्ड दिएका थिए र चेकोस्लोभाकियामा भाल्सा भावेल पहिलो प्रजातान्त्रिक राष्ट्रपतिका रूपमा निर्वाचित भएका थिए । राजनीतिक घटनाक्रमको विश्व परिवेशबाट नेपाल अछुतो रहन सकेन । दुई समूह प्रजातन्त्रवादी तथा प्रतिबन्धित दल नेपाली कांग्रेस र वामपन्थीहरूको संयुक्त मोर्चाले बहुदलीय प्रजातान्त्रिक व्यवस्था स्थापनाका लागि आन्दोलन सुरु गरे । प्रदर्शन र आमहडताल बढ्दै जाँदा काठमाडौंमा थुप्रै मानिस राजाको शासनका विरुद्ध उत्रिए । प्रजातन्त्रवादी शक्तिले २०४६ चैत २६ मा जिते, जब इटालीको छिमेकी स्लोभानियाले दोस्रो विश्वयुद्धपछि पहिलो पटक प्रत्यक्ष र प्रजातान्त्रिक निर्वाचन गरेको थियो । तत्कालीन राजा वीरेन्द्रले राजनीतिक दलहरूमाथि ३० वर्षदेखि लाग्दै आएको प्रतिबन्ध हटाए । पूर्वयुगोस्लोभाकिया र हिमाली अधिराज्य नेपालमा एकतन्त्रीय शासनलाई अन्त्य गरेको थियो । त्यसको दुई दिनपछि नेपालमा उच्च भूभाग परियोजना सञ्चालनसम्बन्धी परिशिष्टसम्बन्धी सम्झौतामा रोनास्टमा सदस्य सचिव नरेन्द्रबहादुर सिंह र ईभी के टु कमिटी का अध्यक्ष पोनेन्जाले हस्ताक्षर गरेका थिए । त्यसै वर्षको अक्टोबरमा कांग्रेस संस्थापक तथा जनआन्दोलनको नेतृत्व गरेका तत्कालीन प्रधानमन्त्री कृष्णप्रसाद भट्टराई व्यस्तताको बाबजुद पिरामिडको उद्घाटनका लागि लोबुचे चढेका थिए । उनीसँगै हाल ९३ वर्षीय डेसीओ साथमा थिए । त्यसपछि भट्टराई एक महिनापछि घोषणा हुने संविधानको समीक्षाका लागि काठमाडौं आए र विज्ञान तथा प्रविधिको विकास लाई प्राथमिकतामा राख्ने भाषा थप्न लगाए । त्यसैले आगामी दुई दशक नवप्रवर्द्धनका लागि गर्नुपर्ने थियो । िििपिरामिड ल्याबलाई ३ भागमा विभाजन गरिएको छ । यहाँ सानोदेखि ठूला प्रयोगशालाहरू, रेडियो र स्याटलाइट सञ्चार प्रणाली राखिएका छन् । पहिलोमा रेस्टुरेन्ट र दुईवटा ठूलो प्रयोगशाला र एउटा रसायन विश्लेषण इकाइ छ, दोस्रोमा मध्यम आकारको प्रयोगशाला र हाइपरब्यारिक कक्ष छ । तेस्रो कक्ष डेटा प्रशोधन, दूरसञ्चार तथा व्यवस्थापनका लागि छुट्याइएको छ । प्रयोगशालाको दक्षिणतर्फ २० जनासम्म अनुसन्धानकर्ता, प्राविधिक तथा बस्दोबस्तीका कर्मचारी एक्लाएक्लै बस्न मिल्ने इकाइ छन् । त्यो प्रयोगशालाले स्वचालित मौसम केन्द्रहरू सञ्चालन गर्दै आएको छ र डेटा दीर्घकालसम्म प्राप्त भइरहने सुनिश्चितता गरेको छ । डा गिआनी टार्टरी नेसनल रिसर्च काउन्सिलको इटालियन वाटर रिसर्च इन्स्टिच्युटका वरिष्ठ अनुसन्धानकर्ता हुन् । इमेल अन्तर्वार्तामा उनले डेसीओ र डे पोनेन्जाले सन् १९८९ मा अनुसन्धान अभियानको सुरुदेखि नै हाइड्रोकेमिकल अध्ययनको नेतृत्व सुरु गरेको बताए । त्यो बेला तिब्बतबाट अनुसन्धान नेपालतर्फ सरेको थियो । उनले हिमाल हिमनदी तथा पोखरीकी पानी साथै मानवजनित वायु प्रदूषण तथा जलवायु परिवर्तनले कसरी तेस्रो ध्रुवका लागि खतरा बनेको छ भन्ने बारेमा महत्त्वपूर्ण अध्ययन गरेका थिए । वातावरणीय अनुसन्धानका लागि महत्त्वपूर्ण प्रयोगशाला स्थापना भएको छ, उनले भने ।रोनास्ट र ईभीके टुसीएनआर कमिटीले पिरामिड ल्याबोरेटरी तथा अब्जरभेटरीको संयुक्त रूपमा व्यवस्थापन गर्दै आएका थिए । ईभीकेटुसीएनआर परियोजना इटाली सरकारको प्राविधिक वैज्ञानिक आयोगको सल्लाह सञ्चालन गर्दै आएको सीएनआरले ल्याब सञ्चालनका लागि लगानी गर्दै आएको थियो । सीएनआरले ईभीके टुसीएनआर लाई बजेट दिन छाडेपछि पिरामिड सहज ढंगले चल्न छाड्यो । नास्ट र ईभीके टु सीएनआर कमिटीबीच १९९० मा भएको सम्झौतामा परियोजना सम्पन्न भए वा एउटा साझेदारले संयुक्त अनुसन्धान कार्य अघि बढाउन सहमत नभएमा पिरामिड नास्टलाई हस्तान्तरण गर्ने सर्त थियो । तर नेपाली अधिकारीहरूले पिरामिड बन्द भएको विषयलाई गम्भीरतापूर्वक लिएको देखिँदैन । २० हजार अमेरिकी डलर अभियान र वैज्ञानिकहरूलाई ३ हजार अमेरिकी डलर अनुसन्धान ग्रान्ट ईभीके टुसीएनआर ले रकम वार्षिक रूपमा नास्टलाई बुझाउने गरेको थियो, त्यो अहिले रोकिएको छ । निजी जग्गामा राखिएको स्टेसनको भाडाको बक्यौता बढेको छ । विष्टलाई २०१५ देखि तलब दिइएको छैन र ईभीके टुसीएनआर संस्थाका सदस्यहरूले निकै कम क्षमतामा उक्त अब्जर्भेटरीलाई सञ्चालन गर्नका लागि समय र रकम लगाएका छन् । गत नोभेम्बरमा सीएनआरका प्रमुख प्राविधिक निर्देशक तथा इन्जिनियर पिटर भेर्जा ल्याब पुगेका थिए र मर्मतको काम गरेका थिए । ल्याब बन्द भएपछि पनि उनी आफ्नै इच्छाले मर्मत र जाँचका लागि वर्षैपिच्छे आउने गरेका थिए । म वर्षमा दुई पटक उपकरण जाँच गर्ने गर्दथें । कोभिडको कारण त्यसलाई परिवर्तन गर्नुपर्यो, उनले भने, भ्रमणमा मैले पुरानो सेन्सरलाई प्रतिस्थापन गरे र नयाँ एउटा स्टेसनमा थपे । सबै मौसम मापन केन्द्रहरूका उपकरणलाई व्यवस्था गरें । ३५७० मिटरमा अवस्थित नाम्चे स्टेसन अहिले सञ्चालनमा छ । कालापत्थर स्टेसन (५,६०० मिटर) बनाइयो र फेरिचे स्टेसन (४,२६० मिटर) लाई पूर्ववत् अवस्थामा ल्याइयो । मौसम मापन केन्द्रहरूमा नयाँ डेटा लगरहरू राखियो साथसाथै जीपीएस उपकरण पनि । गत नोभेम्बरमा पनि उनले केही उपकरण बनाएर इटाली फर्किएका छन् । उनी यसअघि अप्रिलमा पनि नेपाल आएका थिए । वायुमण्डलको अनुसन्धानको काम अझै सुरु हुन सकेको छैन । अनुसन्धानकर्ता तथा सञ्चार माध्यमहरूले निरन्तर रूपमा दबाब दिएपछि नास्टले सन् २०२० मा पिरामिड ल्याबको अवस्था र काम पहिचानको एउटा कमिटी गठन गरेको थियो । उक्त कमिटीको प्रतिवेदनमा सम्भव भएसम्म चाँडो ल्याब पुनः सञ्चालनमा ल्याउन सुझाव दिएको छ । हामीले प्रयोगशालाको स्वामित्व लिने विषयको नेतृत्व लिन र नेपाल पैसा तिर्न बाँकी रहेको उधारो तिर्नका लागि सीएनआर र ईभीके टुसीएनआरसँग सञ्चारका लागि नास्टलाई सिफारिस गरेका छौं, कमिटी सहसंयोजक नास्टका प्राज्ञ डा मदनलाल श्रेष्ठले भने । डा टार्टारी ल्याब सञ्चालनमा हुनेमा आशावादी छन् । इमेल अन्तर्वार्तामा उनले भने, पिरामिडमा अनुसन्धान सञ्चालन गर्न आर्थिक कठिनाइ इटालियन पक्ष आफ्नो प्रतिबताबाट पछि हटेकाले भएको हो । यति हुँदाहुँदै पनि के भन्न सकिन्छ भने तीन दशकदेखिको सहकार्यले इटालियन र नेपाली अनुसन्धानकर्तालाई नजिकको सम्बन्ध बनाउन प्रेरित गरेको छ । इटालीको विश्वविद्यालय तथा अनुसन्धान केन्द्रहरूमा केहीले तालिमको अवसर पाएका छन्, जसले नेपाली अनुसन्धानको क्षमता बढाउनका लागि सघाएको छ ।शिक्षा, विज्ञान तथा प्रविधि मन्त्रालयकी विज्ञान तथा प्रविधि सचिव प्रमिलादेवी वज्राचार्य मन्त्रालयले ल्याबलाई कसरी सञ्चालन गर्ने भन्ने विषयलाई गम्भीरताका साथ लिएको बताउँछिन् । उनले ल्याबलाई उच्च भूभागको अनुसन्धानको सेन्टर अफ एक्सिलेन्स का रूपमा विकास गर्नुपर्ने बताइन् । गत अप्रिलमा आएको इटालियन टोलीले अनुसन्धानलाई निरन्तरता दिने नयाँ प्रस्ताव नास्टसँग गरेको थियो । तर नास्टका अधिकारीहरूले यस विषयमा औपचारिक निर्णय गरेका छैनन् । यसअघिको सम्झौतामा ल्याबका प्रमुख ईभीके टुसीएनआर पक्षबाट हुने गरेका थिए । नास्टले अहिले प्रमुख नेपालकै हुनुपर्नेमा जोड दिँदै आएको छ । यद्यपि नेपाली अधिकारीहरूले ल्याब आफ्नो तरिकाले सञ्चालन गर्न चाहेका छन् । ल्याब स्थापना, सञ्चालन र विश्वमा उच्च भूभागको अनुसन्धानको प्रतीक पिरामिड ल्याब बनाउने इटालीको प्राविधिक सहयोगबिना यो चलाउन निकै कठिन छ । डा सुदीप ठकुरी मध्यपश्चिम विश्वविद्यालयको विज्ञान तथा प्रविधि स्कुलका डिन हुन् । उनले सगरमाथा क्षेत्रमा रहेका सबै हिमनदीको नक्सांकनसहितका धेरैवटा अनुसन्धान त्यो प्रयोगशालामा गरेका थिए । जसमा पछिल्लो चार दशकमा सगरमाथा क्षेत्रमा ५ सय ११ वटा ताल बनेको पत्ता लगाएका थिए । पिरामिड बन्द भएकामा उनी दुःख व्यक्त गर्छन् । इटालिययन अनुसन्धाकर्ताबिना ल्याब सञ्चालन हुन नसक्ने उनी बताउँछन् । अधिकांश प्राविधिक उपकरण र डेटाहरूको विश्लेषणको काम इटालियन अनुसन्धाकर्ताले गर्थे, नेपालीलाई तयार पारिएन । यस्तो अवस्थाले नेपालले उनीहरूको सहयोगबिना यसलाई सञ्चालन गर्न सक्तैन, उनले भने ।गत जुलाईमा नास्टका प्राज्ञहरूको बैठकमा ल्याब सञ्चालनको विषयमा छलफल भएको थियो । डा श्रेष्ठले ल्याबको वर्तमान अवस्था र त्यसको महत्त्वका बारेमा अन्य प्राज्ञ तथा वैज्ञानिकहरूलाई जानकारी गराएका थिए । उनीहरूबीच ल्याब सञ्चालनका लागि सहकार्य गर्ने सहमति पनि भएको थियो । नास्टका प्रविधि संकाय प्रमुख एवं प्रवक्ता डा रवीन्द्र ढकालले अब पिरामिडलाई फरक ढंगले धेरै संस्थाको सहकार्यमा सञ्चालन गर्ने प्रस्ताव अघि बढिरहेको बताए । उनले भने, नास्टले अन्य निकायसँग पनि सहकार्य गरेर बढाउने तयारी गरिरहेको छ । अघिल्लो महिनामात्रै पिरामिड ल्याबको एक उपकरणका लागि भन्सार छुटका लागि नास्ट हुँदै मन्त्रालयमा इटालियन अनुसन्धानकर्ताबाट आएको छ । यसै वर्षको अन्त्यसम्ममा इटालीको टिमसँग सम्झौता भइसक्ने अपेक्षा गरिए पनि त्यो सम्भावना कम देखिएको छ । द जाइलम मा प्रकाशित समाचारको भावानुवाद ।"
प्रधानमन्त्रीका लागि माओवादीका ३ विकल्प,"(काठमाडौं)  माओवादी अध्यक्ष पुष्पकमल दाहालले गठबन्धनका सम्भावित विकल्प खुला राख्दै पहिलो चरणमै आफ्नो नेतृत्वमा सरकार बनाउने रणनीति अघि सारेका छन् । पाँचदलीय गठबन्धनकै बलमा प्रधानमन्त्री बन्ने दाहालको पहिलो विकल्प छ । यसका लागि कांग्रेस तयार नभए एमालेसहितका दलहरूसँग मिलेर सरकार बनाउने दोस्रो विकल्प छ ।माओवादी नेताहरूका अनुसार दाहाल राष्ट्रपति, उपराष्ट्रपति, प्रधानमन्त्री, सभामुख, उपसभामुख र मुख्यमन्त्रीहरूको भागबन्डा प्याकेज मै गर्नुपर्ने पक्षमा छन् । राष्ट्रपति र सभामुख कांग्रेसलाई दिएर भए पनि प्रधानमन्त्री लिने उनको रणनीति छ । साना दल मिलाएर कांग्रेसले सरकार बनाए राष्ट्रपति र प्रदेश सरकार बनाउन विकल्प खोज्ने दाहालको रणनीति छ ।राष्ट्रपति विद्यादेवी भण्डारीले नयाँ सरकार गठनका लागि प्रतिनिधिसभामा प्रतिनिधित्व गर्ने दलहरूलाई ७ दिनको समय दिएलगत्तै दाहालले आफ्नो रणनीतिअनुसार संवाद थालेका छन् । स्रोतका अनुसार उनले आइतबार प्रधानमन्त्री एवं कांग्रेस सभापति शेरबहादुर देउवानिकट नेताहरूसँग संवाद गरेका छन् । उनले पार्टीका दोस्रो तहका नेतामार्फत एमालेका दोस्रो तहका नेतासँग पनि संवाद गराएका छन् । संसदीय दलको नेता चयन भएर थप संवाद गर्ने दाहालको योजना छ ।शनिबार प्रधानमन्त्री देउवालाई भेटेर पहिलो कार्यकालका लागि प्रधानमन्त्रीमा दाबी गरेका दाहालले बाध्यात्मक अवस्थाका विकल्प खोज्न सकिने जनाउ दिएका छन् । स्रोतका अनुसार दाहालको प्रस्तावमा देउवा सकारात्मक छैनन् । यद्यपि देउवा र दाहालबीच राज्यशक्ति बाँडफाँटबारे विश्वासपूर्ण संवाद भएको दाहालनिकट केही नेताको दाबी छ । उहाँहरू बीचमा केही न केही समझदारी छ जस्तो बुझिन्छ, त्यही कारण हुन सक्छ, प्रचण्डजी हालको गठबन्धनलाई नै निरन्तरता दिने पक्षमा हुनुहुन्छ, निकट एक नेताले भने ।दाहालले आफूसँग प्रतिनिधिसभाका ६० सांसदको समर्थन रहेको दाबी गर्दै कांग्रेसलाई दबाब दिने र यसैको बलमा वैकल्पिक गठबन्धन बनाउने रणनीति लिएका छन् । माओवादीका ३२, एकीकृत समाजवादीका १०, जसपाका १२, जनमोर्चाका एक, जनमत पार्टीका ६, नागरिक उन्मुक्ति पार्टीका ३ र प्रभु साहसहित २ स्वतन्त्र सांसदको समर्थन रहेको दाबी गर्दै आएका छन् । तर, ती दलले यसबारे केही निर्णय गरेका छैनन् । दाहालले आइतबार पार्टी पदाधिकारी बैठक र नवनिर्वाचित सांसदको भेलामा पनि राष्ट्रिय राजनीतिमा माओवादीकै भूमिका मुख्य रहने भन्दै प्रधानमन्त्रीमा दाबी रहने प्रस्ट संकेत गरेका छन् । संसद्को संख्यामा माओवादी कम भए पनि प्रभाव र भूमिका कम हुने छैन, यस विषयमा गठबन्धनभित्र छलफल जारी नै छ, सांसदको भेलालाई सम्बोधन गर्दै दाहालले भनेका थिए, संविधान कार्यान्वयन र परिवर्तन रक्षाका लागि माओवादीले नै नेतृत्वदायी भूमिका खेल्नुपर्ने आवश्यकता छ ।माओवादी सचिव गणेश साह प्रधानमन्त्रीमा दाहालको दाबी स्वाभाविक हुने र हालको गठबन्धनलाई निरन्तरता दिने पक्षमा पार्टी रहेको बताए । हामीले गठबन्धन बनाएर चुनाव लडेका हौं, अब माओवादीले सरकारको नेतृत्व पायो भने मात्रै गठबन्धन र हाम्रो आफ्नै एजेन्डा कार्यान्वयन गर्न सम्भव छ, उनले भने । संसद्को पहिलो दल कांग्रेस र दोस्रो एमालेलाई सत्ता समीकरणमा मिल्न नदिने र उनीहरू मिले प्रमुख प्रतिपक्षको भूमिकामा बस्ने दाहालको तेस्रो विकल्प छ । यो बाध्यकारी विकल्प हो, अहिले प्रचण्डजीको प्राथमिकता प्रधानमन्त्री नै हो, माओवादी स्थायी कमिटीका एक सदस्यले भने ।निर्वाचन परिणामपछि मंसिर १९ मा बसेको पाँचदलीय सत्ता गठबन्धनको बैठकले गठबन्धनकै पक्षमा जनादेश रहेको भन्दै गठबन्धनलाई निरन्तर दिने निर्णय लिएको थियो । प्रतिनिधिसभा र प्रदेशसभा निर्वाचनको नतिजाले वर्तमान गठबन्धनको आवश्यकता र सान्दर्भिकतालाई पुनः पुष्टि गरेको छ, मुलुकका सामु विद्यमान चुनौती सामना गर्नुपर्ने आवश्यकताले पनि यो गठबन्धनलाई निरन्तरता दिनु जरुरी छ, बैठकपछि जारी विज्ञप्तिमा थियो । एमाले नेताहरूले गठबन्धनले निकास दिन नसके आफ्नो पार्टी तयार रहेको बताएका छन् ।"
राष्ट्रपतिको आह्वानमा संवैधानिक प्रश्न,"काठमाडौं (कास) राष्ट्रपति विद्यादेवी भण्डारीले नयाँ सरकार गठनका लागि दाबी पेस गर्न प्रतिनिधिसभाका राजनीतिक दलहरूलाई आह्वान गरेकी छन् । राष्ट्रपति कार्यालयका प्रवक्ता सागर आचार्यले आइतबार जारी गरेको विज्ञप्तिमा संविधानको धारा ७६ (२) बमोजिम प्रतिनिधिसभामा प्रतिनिधित्व गर्ने दुई वा दुईभन्दा बढी दलको समर्थनमा बहुमत प्राप्त गर्न सक्ने प्रतिनिधिसभा सदस्यलाई प्रधानमन्त्री नियुक्तिका लागि एक साताको समय दिएर दाबी पेस गर्न भनिएको छ । राष्ट्रपतिले दिएको समयसीमा पुस १० गते साँझ ५ बजे सकिनेछ । संविधानको धारा ७६ (१) मा राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने व्यवस्था छ । तर, कुनै पनि दलको बहुमत (१ सय ३८ सांसद) नरहेकाले राष्ट्रपतिले धारा ७६(२) अनुसार प्रधानमन्त्री नियुक्तका लागि आह्वान गरेकी हुन् । राष्ट्रपतिको यो आह्वानले केही संवैधानिक प्रश्न उठाएको छ । पहिलो, संविधानले धारा ७६(२) अनुसारको प्रधानमन्त्री नियुक्तिका लागि एक महिना समय हुनुपर्नेमा राष्ट्रपतिले किन सात दिनको मात्रै समय दिइन् ? धारा ७६ (३) मा प्रतिनिधिसभा निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्य भएको दलको संसदीय दलको नेतालाई प्रधानमन्त्री नियुक्त गर्ने व्यवस्था छ । त्यसअनुसार दलहरूले धारा ७६ (२) बमोजिम प्रधानमन्त्री नियुक्तिका लागि समर्थन जुटाउन छलफल गर्न ३० दिन सुविधा पाउनुपर्ने हो ।संविधानको धारा ७६ (८) ले प्रतिनिधिसभा निर्वाचनको अन्तिम परिणाम घोषणा भएको वा प्रधानमन्त्री पद रिक्त भएको मितिले ३५ दिनभित्र यस धाराबमोजिम प्रधानमन्त्री नियुक्तिसम्बन्धी प्रक्रिया सम्पन्न गर्नुपर्नेछ भन्ने व्यवस्था गरेको छ । राष्ट्रपति कार्यालयका अधिकारीहरूले यही उपधारा कार्यान्वयनका लागि राष्ट्रपतिले सात दिनको समय दिएको बताएका छन् ।"
के गर्लान् घनश्याम ?,"(काठमाडौं)  राजनीतिमा सक्रिय भएको साढे ४ दशकपछि नेता घनश्याम भुसाल पहिलो पटक दलविहीन छन् । एमाले परित्याग गरेर रूपन्देही१ बाट प्रतिनिधिसभा सदस्यमा स्वतन्त्र उम्मेदवारी दिएका थिए तर सत्तारूढ गठबन्धनको सहयोगका बाबजुद पनि पराजित भए । एमाले छाड्नुअघि उनी स्थायी कमिटी सदस्य थिए । गत वर्ष मंसिरको महाधिवेशनअघि उनी उपमहासचिव थिए । पार्टी तथा संसदीय दुवै मोर्चामा नरहेका भुसाललाई आगामी राजनीतिक यात्राबारे शुक्रबार साँझ भेट हुँदा सोधेका थियौं दलविहीन कहिलेसम्म ? भुसालसँग त्यसको स्पष्ट जवाफ छैन । उनले आगामी यात्रा पनि छलफलमै रहेको बताए । नेकपा विभाजित भएपछि मैले वैचारिक र सैद्धान्तिक रूपमा नेकपा हुँ र सांगठनिक तथा राजनीतिक रूपमा एमाले हुँ भनेको थिएँ । अहिले पनि नेपालको कम्युनिस्ट र वाम आन्दोलनका लागि एकताबद्ध पार्न सकिनेसम्म प्रयत्न गर्ने हो, भुसालले भने, यसका लागि या त अहिले भइरहेका पार्टीभित्र बसेर काम गर्ने हो वा लेख्ने, बोल्ने, आफ्नोतर्फबाट गर्न सकिने काम गर्दै जाने हो । सबै साथीसँग छलफल गर्दै छु ।२०३५ सालमा तत्कालीन नेकपा मालेमा संगठित हुँदा भुसाल हाइस्कुलका विद्यार्थी थिए । जनवर्गीय संगठन अनेरास्ववियुमा रहेर उनले २०४८ सालसम्म विद्यार्थी राजनीति गरे । उनी अनेरास्ववियुमा महासचिवसम्म बने । अधिकांश समय संस्थापनइतर समूहमा रहेर प्रश्न गर्दै आएका उनले अनेरास्ववियुको अध्यक्ष बन्ने अवसर भने पाएनन् । एमालेभित्र उनको राजनीति उतारचढावपूर्ण रह्यो । लामो समयसम्म पार्टीमा जिम्मेवारीबाट विमुख रहँदा पनि उनले पार्टी छाडेका थिएनन् । भुसाल २०५२ सालमा उपनिर्वाचन जितेर प्रतिनिधिसभा सदस्य बनेका थिए । २०५४ सालको विभाजनपछि उनी मालेतर्फ लागे । २०५८ सालमा वामदेव गौतमको नेतृत्वमा एमालेमा फर्के पनि उनले खासै जिम्मेवारी प्राप्त गर्न सकेका थिएनन् । २०६२६३ को आन्दोलनपछि पार्टी राजनीतिमा उनले प्रभाव पारे । आठौं महाधिवेशनमा तत्कालीन महासचिव झलनाथ खनालको राजनीतिक प्रतिवेदनमा पूरक प्रस्ताव ल्याउन भुसालले नेतृत्व गरेका थिए । सो प्रस्तावले २००६ सालपछिको कम्युनिस्ट पार्टीभित्रको नयाँ डिस्कोर्स सुरु गर्यो । कम्युनिस्ट पार्टीले नेपालको राजनीतिक आर्थिक अवस्थालाई अर्ध सामन्ती र अर्ध औपनिवेशिक भनेर व्याख्या गर्दै आएको थियो । तर नवौं महाधिवेशनले २०६२६३ सालको आन्दोलनपछि देश प्रारम्भिक चरणको पुँजीवादी अवस्थामा प्रवेश गरेको निष्कर्ष निकाल्यो । अहिले माओवादी केन्द्र र एकीकृत समाजवादीले पनि त्यही व्याख्या गर्दै आएका छन् । सामान्यतः कम्युनिस्ट पार्टीभित्र विचारको विकास पार्टीको मूल वा त्यसलाई विस्थापित गर्न आउने नेतृत्वले गरेको देखिन्थ्यो । नेपालमा राजतन्त्र गएपछि समृद्धि र समाजवादको बाटो हुँदै अघि जानुपर्छ भनेर त्यसलाई पार्टीभित्र सैद्धान्तिकीकरण गर्ने प्रयत्नमा लागें । त्यसमा सफल भएँ । यो विचार ल्याउँदा म केन्द्रीय कमिटीमा पनि थिइनँ, भुसालले भने, त्यस हिसाबले असाधारण काम भएको हो । यो नयाँ डिस्कोर्स हो भन्ने स्थापित भयो । यसले २००६ सालदेखिको डिस्कोर्सलाई अन्त्य गर्थ्यो । भुसाल २०६५ सालमा बुटवलमा भएको आठौं महाधिवेशनमा केन्द्रीय सदस्यमा निर्वाचित भए । त्यसको ७ वर्षपछि २०७२ सालमा काठमाडौंमा भएमा भएको नवौं महाधिवेशनमा उपमहासचिव जिते । २०७४ सालको संसदीय चुनावमा उनी रूपन्देही३ बाट निर्वाचित भए । नवौं महाधिवेशनबाट अध्यक्षमा निर्वाचित भएका केपी शर्मा ओलीसँग भुसालको टक्कर परिरह्यो । महाधिवेशनले लिएको नीतिलाई अध्यक्ष ओलीले सही रूपमा कार्यान्वयन नगरेको आरोप भुसालले लगाउँदै आएका छन् । उहाँको नेतृत्वमा आएदेखि नै दस वर्ष सँगै रहें । कुनै दम्पतीबीचको सम्बन्ध ओलीजी र मेरो जस्तो तिक्ततापूर्ण रहेको भए एक वर्ष पनि घर चल्दैनथ्यो । छुट्टी नै हाल्थ्यो । म त ओलीजीसँग रहें । यो सबै हेरेर निस्केको हो, भुसालले भने, मैले विचार राखेकै कारण, प्रश्न गरेकै कारण, गलत हुँदै छ है भनेकै कारण, तपाईं जता फर्किंदै हुनुहुन्छ त्यो सत्यानाशको बाटो हो है भनेकै कारण, तपाईंले जे गर्दै हुनुहुन्छ त्यो गुटबन्दी हो र गुटबन्दीले पार्टी बनाउँदैन है भनेकै कारण, तपार्इंले जनताको समर्थनलाई निजी बपौती ठान्नुभयो भनेकै कारण उहाँले व्यक्तिगत रूपमा प्रतिशोध लिइरहनुभएको भयो । अध्यक्षलाई निरन्तर प्रश्न गरिरहेकै कारण आफूलाई एमालेमा किनारामा पारिएको भुसालको निष्कर्ष छ । मसँग ओलीजीले के व्यवहार गर्नुभयो भन्नेमा मलाई कुनै चिन्ता छैन । संगठनमा कहिलेकाहीं कुरा नसुनिन सक्छन् । त्यो एकदमै स्वाभाविक हो, उनले भने, त्योभन्दा ठूलो कुरा ओलीजीले मुलुकको समृद्धि र समाजवादको सम्भावनालाई नराम्रोसँग भत्काउनुभयो । उपमहासचिव वा स्थायी कमिटी सदस्य हुँदा पनि भुसालले पार्टी बैठक र बाहिर अध्यक्ष ओलीको कार्यशैली र नीतिमाथि निरन्तर प्रश्न गर्दै आएका थिए । पार्टीले लिएको नीतिलाई अघि बढ्न नदिइएको र आन्तरिक जनवाद नभएको कारण देखाउँदै उनी यथास्थितिमा एमालेमा फर्किने सम्भावना करिबकरिब सकिएको बताउँछन् । महाधिवेशनले जे नीति लिएको थियो, त्यसले समाजवादमूलक एउटा सुसंस्कृत, समृद्ध मूलक निर्माण गर्थ्यो । आर्थिक विकास र न्यायोचित वितरण गर्दै अघि बढ्ने सम्भावना थियो । त्यो सम्भावनालाई ओलीजीले खतम पार्नुभयो, भुसालले भने, एमालेमा आन्तरिक जनवाद प्रतिशतमा निकाल्न नसक्ने गरी मरिसकेको छ । अहिले एमालेमा आन्तरिक जनवाद पनि छैन, त्यसमाथि नेतृत्वले लिएको दिशा पनि ठीक छैन । यस्तो अवस्थामा त्यहीं फर्किन सम्भव देख्दिनँ ।पार्टीभित्र ओली र भुसाल लामो समयसम्म फरकफरक कित्तामा रहँदै आएका थिए । तर उनी एक वर्षभन्दा बढी समय ओली प्रधानमन्त्री रहेकै मन्त्रिपरिषद्मा कृषिमन्त्री भएका थिए । भुसाल आफूलाई टिकट नदिनैका लागि अध्यक्ष ओलीले रुपन्देही३ मा राप्रपासँग गठबन्धन गरेको बताउँछन् । मेरै पार्टीको मानिसलाई दिएको भए पनि म लड्दिनँ नै भनिरहेको थिएँ । मलाई हटाउनैका लागि अर्को पार्टीको व्यक्तिलाई टिकट दिइयो । त्यसपछि अब बस्नु हुँदैन भनेर लागेको हो, उनले भने, दुनियाँले चुनावको मुखमा छाड्यो, टिकट नपाएर छाड्यो भन्ला, यो उनीहरूको बुझाइको कुरा हो । तिनले पार्टीभित्रको सबै मर्म थाहा पाउँदैनन् । एमालेलाई अहिलेको अवस्थामा आन्तरिक जनवादले ल्याइपुर्याएको भुसालको ठम्याइ छ । आन्तरिक जनवादले नै एमालेलाई राम्रो कम्युनिस्ट पार्टी बनाएको हो । सशस्त्र संघर्ष गर्नुपर्छ भन्ने नीति लिँदाको समयमा पनि आन्तरिक जनवाद थियो, भुसालले भने, आन्तरिक जनवादका कारण एकपछि अर्को अध्यक्ष वा महासचिव परिर्वतन हुँदा पनि त्यो अभ्यास रोकिएन, विस्तार हुँदै गयो ।माधवकुमार नेपाल नेतृत्वको समूहले एमाले छाड्दा पार्टीको अन्तरसंघर्षमा लामो समयदेखि साथ दिँदै आएका भुसालसहितका १० स्थायी कमिटी सदस्य उनीहरूको पछि लागेका थिएनन् । अध्यक्ष ओलीसँग सहमति गरेर १० नेता एमालेमै बसेका थिए । लामो समयदेखि एउटै समूहमा रहेका एमाले उपाध्यक्ष युवराज ज्ञवाली निर्णयमा भुसालले परिपक्वता देखाउन नसकेको टिप्पणी गर्छन् । उहाँ राम्रो सम्भावना भएको नेता हो । तर राजनीतिमा परिपक्वता, धीरता र सहनशीलता देखाउन सक्नुभएन । राजनीति गर्नेहरूमा अध्ययन र लेखन चाहिन्छ तर त्यो मात्रै पर्याप्त हुँदैन । पार्टीभित्र आफूले राखेका सबै विषय पारित हुन्छ भन्ने हुँदैन । अल्पमतमा पर्न सक्छ, सुनुवाइ पनि नहुन सक्छ । पार्टी जीवन धेरै उतारचढावपूर्ण हुन्छ, ज्ञवालीले भने, पार्टीले टिकट दिएन, त्यो राम्रो भएन । हामीले पार्टीमा कुरा पनि उठाएको हो । टिकट भएन भन्दैमा पार्टी नै छाडेर हिँड्ने कुरा ठीक भएन ।पार्टी विभाजन गर्नु हुँदैन भनेर १० बुँदे सहमति गर्न सक्रिय भएर लागेका र कार्यदलमा समेत बसेका भुसालले अकस्मात् पार्टी छाडेको ज्ञवाली बताउँछन् । स्वतन्त्र रूपमा योगदान गर्न सक्ने भए पनि ठूलो राजनीतिक दलमा रहँदा त्यसको प्रभाव पनि ठूलै पर्ने उनको भनाइ छ । राजनीतिक विश्लेषक हरि रोका भने संसदीय राजनीतिमा रहेको दलमा चुनाव लड्ने विषय अधिकार रहेको बताउँछन् । पार्टीको पूर्वउपमहासचिव र संसद् भएको नाताले उहाँलाई टिकट दिनुपर्ने थियो । टिकट नदिनु अन्याय नै हो । विषयवस्तुमाथि राम्रोसँग कुरा गर्ने व्यक्तिलाई संसद्मा पठाउने सबैको चाहना पनि हो, उनले भने । कम्युनिस्ट पार्टीहरूले गलत नीति लिएका कारण सामाजिक आधार खुम्चिएको तर्क गर्दै भुसाल त्यसको जिम्मेवारी एमाले अध्यक्ष ओलीले लिनुपर्ने बताउँछन् । म एउटा पार्टीको मात्रै कुरा हेर्दिनँ । मैले भन्दै आएको छु सैद्धान्तिक रूपमा नेकपा नै हुँ । अहिले वामपन्थी आन्दोलनको सामाजिक आधार साँघुरिन सुरु गरिसकेको छ, यो खतरनाक छ, उनले भने, समग्रमा एमाले कहाँ छ, कहाँ छैन भन्दा पनि वामपन्थी आन्दोलनको सामाजिक आधार खस्केको छ, यसको जिम्मा ओलीजीले लिनुपर्छ । २०७४ सालको चुनावमा एमाले र माओवादी केन्द्रको गठबन्धनले करिब दुई तिहाइ सिट जितेको थियो । ६ वटा प्रदेशमा सरकार निर्माण गरेको थियो । चुनावपछि एमाले र माओवादीले एकता गरेर नेकपा बनाए । तर साढे तीन वर्षमै नेकपा विभाजनपूर्वको अवस्थामा पुग्यो । माधवकुमार नेपाल, झलनाथ खनाल लगायतको समूहले एमाले छाडेर एकीकृत समाजवादी गठन गरेका छन् । गत मंसिरमा भएको चुनावमा एमालेको करिब ७ प्रतिशत मत घटेको छ, प्रत्यक्षको सिट पनि झन्डै आधाले कम भएको छ । माओवादी केन्द्रको पनि सिट र मत घटेको छ । एकीकृत समाजवादीले प्रत्यक्षमा १० सिट जितेको छ तर समानुपातिकमा ३ प्रतिशत थ्रेसहोल्ड नकटाउँदा राष्ट्रिय पार्टी बन्न सकेन । चुनावमा पराजित भएपछि काठमाडौं आएका भुसालले कम्युनिस्ट पार्टी वा वामपन्थी राजनीतिमा संलग्न रहेका मात्रै नभएर बाहिरी क्षेत्रमा मानिससँगको भेटलाई पनि तीव्र पारेका छन् । कम्युनिस्ट र वाम आन्दोलन एकताबद्ध पार्ने उनको प्रयास छ । एमालेका पदाधिकारीहरूसँग संवाद भइरहेको छ । केन्द्रीय सदस्य र जिल्लाका नेताहरूसँग छलफल भइरहेकै छ । उहाँहरूको मप्रति धेरै राम्रो सद्भाव छ, केही गुनासा पनि छन्, आक्रोश मिश्रित आग्रह पनि छन् । त्यो एकदमै स्वाभाविक लाग्छ, भुसालले भने । विश्लेषक रोका वामपन्थी एकताको कुरा गर्नुअघि नेपालमा वामपन्थी भनेको को हो भन्नेबारे परिभाषित हुनुपर्ने बताउँछन् । पार्टीको नाम राख्नेबित्तिकै कुनै वामपन्थी हुने होइन । कस्तो वामपन्थीको कस्तो एकता हुने हो, थाहा भएन । नेपालमा कम्युनिस्ट नाम राखेका पार्टीहरू कम्युनिस्ट कति वा वामपन्थी कति भन्ने प्रश्न छ । उनीहरू सरकारमा जाँदा लिएको नीतिले त्यो देखाउँदैन, उनले भने, अहिलेका नेपालमा रहेका कम्युनिस्टहरू कति क्यारेटका हुन्, त्यो पनि छुट्याउनुपर्यो ।"
"किन धेरै मत बदर भए, समीक्षा गर","गत महिना सम्पन्न प्रतिनिधिसभा निर्वाचनमा प्रत्यक्षतर्फ १ करोड १० लाख ४७ हजार ३४ जनाले भोट खसालेकामा १ करोड ४ लाख ८७ हजार ९ सय ५८ मत मात्र सदर भएका छन् । ५०६ प्रतिशत अर्थात् ५ लाख ५९ हजार ७६ मत बदर भएका छन् । यो बदर मत संख्या प्रतिनिधिसभामा ५ निर्वाचन क्षेत्र भएको कैलाली जिल्लाका कुल मतदाताभन्दा बढी हो भने १० वटा क्षेत्र भएको काठमाडौंभन्दा करिब १ लाखले कम । यसरी ठूलो संख्यामा सांसद निर्वाचित हुन पुग्ने मत त्यसै खेर गएको छ । कैयौं निर्वाचन क्षेत्रमा विजेता र निकटतम प्रतिद्वन्द्वीको मतान्तरभन्दा धेरै बढी भोट बदर भएका छन् । हुन सक्छ, यही कारण जित्ने उम्मेदवार हार्न पुगेका छन् भने हार्ने उम्मेदवार जित्न । एकातिर प्रजातन्त्र पुनःस्थापनायताकै कम मतदान हुनु र अर्कातिर यति धेरै संख्यामा मत खेर जानु अवश्य पनि विवेच्य विषय हो । यसमा सुधारका निम्ति निर्वाचन आयोगले उचित ध्यान दिनु जरुरी छ । प्रतिनिधिसभा समानुपातिकतर्फ त झन् ५०९ प्रतिशत मत बदर भएका छन् । प्रदेशसभातर्फ पनि प्रत्यक्षमा ४०७ प्रतिशत र समानुपातिकमा ६५५ प्रतिशत मत बदर भएका छन् । गत वैशाखमा सम्पन्न स्थानीय तह निर्वाचनमा भन्दा पनि यसपालि कम मत सदर भएका हुन् । जबकि, आयोगले मत बदर संख्या १ प्रतिशतमा सीमित राख्ने लक्ष्य राखेको थियो, जुन पूर्णतया विफल भएको छ । ठूलो मात्रामा मत बदर नहोऊन् भनेरै आयोगले मतदाता शिक्षाका लागि मात्रै आधा अर्ब रुपैयाँभन्दा बढी बजेट छुट्याएको थियो । आयोग मात्र होइन, पालिकाहरूले पनि मतदाता शिक्षाका विभिन्न कार्यक्रम सञ्चालन गरेका थिए । तर त्यो लगानी सदुपयोग भएको देखिएन । तीन दशकअघि २०४८ सालको चुनाव जति बेला मुलुकका एकतिहाइ नागरिक मात्र साक्षर थिए मा ४४ प्रतिशत मत मात्र बदर भएका थिए । यसबीचमा देशका दुईतिहाइ भन्दा बढी नागरिक साक्षर भैसक्दा शिक्षित मतदाता पनि उत्तिकै बढेका छन् । तर त्यसको सकारात्मक प्रभाव मतको सदुपयोगमा देखिएको छैन । त्यसैले, आयोगले यसलाई गम्भीरतापूर्वक लिएर आगामी निर्वाचनहरूमा यो क्रम दोहोरिन नदिन उचित रणनीति अंगीकार गर्नुपर्छ । यसका निम्ति सर्वप्रथम त के कारणले मत बदर भएका हुन् भनेरै आयोगले विस्तृत अध्ययन गर्नुपर्छ । यसपालि राजनीतिक दलहरूबीच अलि जटिल प्रकृतिको गठबन्धन र तालमेल भएकाले मतदाता अन्योलमा परी मत बदर भएको हो या उनीहरूलाई कसरी मत दिँदा मात्रै सदर हुन्छ भन्ने आधारभूत जानकारी नै नभएको हो, या मतदाताले जानीजानी नै मत बदर गरिदिएका हुन्, यसबारे मिहिन विश्लेषण गरिनुपर्छ । एकातिर युवा तथा शिक्षित मतदाताको संख्या बढ्दै जानु अर्कातिर सदर मत भने घट्दै जानु आफैंमा विरोधाभासपूर्ण छ । यसले कतै मतदानयोग्य दल र उम्मेदवार नभेटेर कतिपय मतदाताले सुझबुझका साथै मत बदर त गरिदिएका होइनन्, यो प्र्रश्नलाई त्यसै खारेज गर्न सकिँदैन । सहरी क्षेत्रहरूका तुलनामा हिमाली जिल्लाहरूमा जुन रूपमा कम मत बदर भएका छन्, यसले पनि यही आशंकालाई बल पुर्याउँछ । गठबन्धनको गन्जागोलले वा मत हाल्ने उचित तरिका नजानेर धेरै भोट बदर भएका हुन् भने त प्रभावकारी मतदाता शिक्षाले आगामी निर्वाचनमा यो पक्षमा सुधार ल्याउन सकिएला । तर, मतदाताले जानीजानी मत काम नलाग्ने बनाइदिएका हुन् भनेचाहिँ आयोग, सरकार र संसद्ले नीतिगत सुधारकै लागि पहल गर्नुपर्छ । मतदाताले नो भोट अर्थात् म कसैलाई पनि मत दिन चाहन्नँ भन्न नपाएपछि त्यही भावना प्रकट गर्ने गरी यस्तो विकल्प रोजेका हुन सक्छन् । त्यसैले पनि अबको निर्वाचनमा अनिवार्य रूपमा मतदातालाई राइट टु रिजेक्ट को अधिकार प्रदान गरिनुपर्छ । मत बदरको प्रसंगलाई बिर्सने हो भने पनि राइट टु रिजेक्ट नागरिकको एउटा लोकतान्त्रिक अधिकार नै हो । अब यही अधिकारसित मत सदरबदरको विषय पनि प्रबल रूपमा जोडिएको हुन सक्ने भएकाले यसको प्रबन्ध मिलाइनु अपरिहार्य छ । यसै पनि सर्वोच्चका न्यायाधीशद्वय हरिकृष्ण कार्की र सपना प्रधानको संयुक्त इजलासले २०७६ असोज १ मा राजनीतिक दलले उठाएका उम्मेदवार छनोट गर्न र तिनलाई अस्वीकार गर्न पनि पाउने अधिकार जनतामा निहित हुने गरी कानुन बनाउन आदेश दिएकै छ, जसप्रति आयोग, सरकार र संसद् सबै संवेदनशील हुनुपर्छ । जसरी हुन्छ, प्रभावकारी मतदाता शिक्षाको व्यवस्था मिलाएर र नागरिकको लोकतान्त्रिक हक सुनिश्चित गरेर मत बदर हुने क्रमलाई उल्लेख्य रूपमा घटाउनुपर्छ । लोकतन्त्रमा हरेक मतको मूल्य हुन्छ भन्ने मान्यतालाई व्यवहारतः पनि अर्थपूर्ण बनाउनुपर्छ ।"
सम्पादकलाई चिठी,"वायु प्रदूषणको चपेटामा काठमाडौंन कुनै कलकारखाना न कुनै उद्योगधन्दा तैपनि काठमाडौं विश्वकै प्रदूषित सहरमध्येमा पर्ने गर्छ । किन काठमाडौं सफा बन्न सकेन ? वायु प्रदूषणका लागि लाखौं रुपैयाँ खर्च गर्दा पनि किन राजधानी प्रदूषित छ ? यस्ता प्रश्नप्रति महानगर र सरकार सचेत भएको पाइँदैन । हरेक राजनीतिक दल तथा नेताहरूले काठमाडौंलाई सुन्दर सहर बनाउँछु भन्छन् । तर ठाउँमा पुगेपछि काम केही गर्दैनन् । सधैं राजनीतिक जोडघटाउमै व्यस्त रहन्छन् । राजधानीको क्षमता कति हो, अहिले जनघनत्व कति छ ? काठमाडौंका पहिलेका हरिया फाँटहरू कहाँ गए ? राज्यले खेतीयोग्य जमिन संरक्षण गर्न किन सकेन ? योजनाबद्ध बस्ती विकास किन भएन ? राजधानी सहर आउनु रहर नभई बाध्यता हो । सरकार सबैतिर समान रूपमा विकास कार्यक्रम चलाएको भए काठमाडौं यति अस्तव्यस्त हुँदैन थियो । बेलैमा सरकारले नसोच्दाको परिणाम हो यो । त्यसैले आज सहर निकै प्रदूषित छ । पुरुषोत्तम घिमिरे, जोरपाटी, काठमाडौं"
"भागबन्डाको राजनीति, नेपथ्यको चलखेल","नेता कि ठेकेदार ?हाम्रो दुर्भाग्य के हो भने, यस्ता चलखेललाई स्पेस दिने हाम्रै राजनीतिक नेतृत्व हो । नमीठो सुनिन्छ, तर नेताहरूका शक्तिकेन्द्रमुखी क्रियाकलापका कारण प्रश्न उठ्छ हाम्रा शीर्ष नेताहरू जनताबाट अनुमोदित प्रतिनिधि हुन् कि शक्तिकेन्द्रका ठेकेदार ? अधिकांश नेताका अनुहारमा शक्तिराष्ट्रको ट्याग झुन्डिनु दुर्भाग्यपूर्ण हो । फलानो भारतको मान्छे, ढिस्कानो अमेरिकी एजेन्ट अनि अर्को चीनपरस्त । ठूला भनिएका धेरै नेताको परिचय यस्तै बनेको छ । जब राजनीतिमा योग्यता, क्षमता, सृजनशीलता र नयाँ भिजनको अर्थ रहँदैन, सत्ताका लागि शक्तिकेन्द्रहरू रिझाउने वा त्यतै धाउने परिपाटी हुर्किन्छ र जब दलभित्र गुट र गणित प्रधान हुन्छ, त्यसपछि राजनीतिले भोग्ने नियति यही हो । भनिन्छ, हाम्रा एक थरी नेताहरू दिल्लीमा पानी पर्दा काठमाडौंमा छाता ओढ्छन्, अर्का थरी बेइजिङमा हिउँ पर्दा यता कठ्याङ्ग्रिन्छन्, अनि तेस्रो थरी वासिङ्टन डीसीमा घाम अस्ताउँदा काठमाडौं अँध्यारो भएको महसुस गर्छन् । नेतृत्वमा यो प्रवृत्ति जीवित रहुन्जेल शक्तिराष्ट्र र स्वार्थ समूहहरूका अनधिकृत चासो र प्रभावबाट नेपाली राजनीति मुक्त हुनेछैन । हामी सार्वभौम मतदाताबाट अनुमोदित भएर लोकतन्त्रको अभ्यास गरिरहेको भ्रम त पालिराखौंला तर यथार्थमा नियन्त्रित अस्थिरता का पृष्ठपोषकहरूको सलबलाहटले जनअनुमोनको अवमूल्यन भइरहन्छ र अँध्यारा कोठामा प्रधानमन्त्री, राष्ट्रपतिजस्ता गरिमामय पदको मोल बढाबढ चलिरहन्छ । अनि तिनै प्रश्नले लखेट्छन् हाम्रो शासन व्यवस्थाको स्रोत सार्वझौम जनता कि बाह्य शक्तिकेन्द्र ? सत्ताको साँचो दलहरूसँग छ कि अन्तै ?"
महिलामाथि नै औंला किन उठ्छ ?,"महिलामाथि नै औंला उठ्नुको दीर्घकालीन असरपहिलो, यौन शोषणको घटना सार्वजनिक हुनेबित्तिकै महिलाको चरित्रमै दोष देखेपछि अरू सम्पूर्ण कुरा गौण हुन जान्छन् । पितृसत्ता, पुरुषत्वको निर्माण, विषाक्त पुरुषत्व एवं यसको निर्माणमा घरपरिवार र पुरुषसाथीहरूको हातजस्ता विषयहरू जुन यस्ता घटनाहरूसँग सोझै सम्बन्धित हुन्छन् मा छलफल नै हुँदैन । हामीलाई छलफल गर्नुपर्छ भन्ने नै लाग्दैन किनकि महिलालाई पहिले नै चरित्रहीन देखिसक्छौं । अनि कसरी कम हुन्छन् यौन शोषणका घटनाहरू ?दोस्रो, हामी आफ्ना छोरीहरूलाई पखेटा फिँजाएर हिँड्न प्रेरित गरिरहेका छौं । हरक्षेत्रमा उनीहरू अब्बल होऊन् भन्ने चाहना राख्छौं । खास गरी सहरी बाबुआमा त छोरीहरूले, चाहे त्यो स्कुलको ग्रेड होस् वा खेलकुद, सबैमा अति राम्रो गरेको हेर्न चाहन्छन्Ù त्यसमा लागिपरिरहेका छन् । तर, त्यही घरमा अरू महिलाबारे कस्ताकस्ता धारणाहरू व्यक्त हुन्छन् त, खास गरी बलात्कारका घटनाहरू सार्वजनिक हुँदा कसरी प्रतिक्रिया व्यक्त गर्छन् भन्ने कुराले आफ्नै छोरीहरूको जीवन फराकिलो हुन्छ कि साँघुरो भन्ने निर्धारण गर्छ । अरूका छोरीबुहारीको चरित्रमाथि सजिलै टीकाटिप्पणी गर्नेले अरूले पनि आफ्ना छोरीहरूबारे यस्तै टीकाटिप्पणी गर्छन् भन्ने बिर्सन हुँदैन । टीकाटिप्पणी मात्र भए त केही थिएन, तर यसले नजानिँदो पाराले हामीलाई छोरीहरूको स्वतन्त्र जीवन बाँच्ने चाहनामा छेकबार लगाउन प्रेरित गर्छ । परिणामस्वरूप, पितृसत्ताले चाहेका जस्ता असल छोरीहरू उत्पादन गर्न बाबुआमा नै पनि उद्यत हुन्छन् । तेस्रो कुरा, युवा केटाकेटीले पनि गहिरोसँग सोच्नुपर्ने भएको छ किन हामी सजिलैसँग अर्काको चरित्रमाथि शंका गर्छौं ? पुरुषमहिला सम्बन्धका विविध तह हुन्छन् भन्ने कुरा हामीलाई किन महत्त्वपूर्ण लाग्दैन ? युवा महिला जो महिलाकै चरित्रमा दोष देख्छन् ले बुझ्नुपर्छ, भोलि हाम्रो मित्रतालाई पनि केटासँग नजिकिने रहरका रूपमा व्याख्या गर्ने र हामीमाथि शंका गर्ने परिस्थिति आउँछ कि ? त्यो शंकाले हाम्रो बराबरीको चाहनामा छेकबार पो लगाउँछ कि ? यी कुराको हेक्का राख्नु अत्यन्त जरुरी छ ।चौथो, आजकल सामाजिक सञ्जाल युवा पुरुषहरूको भावना र आक्रोश पोख्ने थलो भएको छ । पल शाह र सन्दीप लामिछाने प्रकरणमा पनि यो आक्रोश छरपस्ट भयो । उदाहरणका लागि, बलात्कारको आरोप लागेका पुरुषहरूलाई तुरुन्तै प्रहरीले हिरासतमा लिने, उनीहरूको नाम र फोटो सार्वजनिक गर्ने चलनसँग पनि उनीहरूको आक्रोश जोडिएको छ । किन प्रमाणित नै नभएको घटनामा पुरुषलाई दोषीजस्तो व्यवहार गरिन्छ र उनीहरूको जीवन तहसनहस पारिन्छ भनी प्रश्न गर्ने युवा पुरुषहरूको जमात बाक्लै छ । यो कुरा महत्त्वपूर्ण पनि छ र यसबारे छलफल हुनु जरुरी छ । तर फेरि कैयौं युवा पुरुष आँखा चिम्लिएर पीडित भनिएकी महिलालाई छाडा वा चरित्रहीनको आरोप लगाइरहेका छन् । उनीहरूको चरित्रहत्या गर्न प्रयोग हुने शब्दहरू सभ्य समाजका लागि सरमको विषय बन्दै छन् । साथै पीडित ठानिएकी महिलाको पक्षमा बोल्नेलाई धरि धम्कीका शब्दहरू प्रयोग गर्ने गरिएको पाइन्छ । यो अत्यन्त दुःखदायी कुरा हो, चिन्ता र चिन्तनको विषय हो । किनकि वयस्क पुरुषको दाँजोमा युवाहरूको सोचाइ र व्यवहारले समाज कतातिर मोडिँदै छ भनी देखाउँछ र भोलिका दिनहरू कस्ता हुन्छन् भनी मार्गदर्शन पनि गर्छ ।मिश्र त्रिभुवन विश्वविद्यालयकी प्राध्यापक हुन् ।"
राजनीतिको काल्पनिकीमा सामान्यजन,"अहिले सामान्यजनलाई समृद्ध नेपालको सपनाबाट लुप्त बनाइएको छ । त्यसैले नेपाललाई कसरी समृद्ध बनाउने भन्ने चिन्तन र सार्वजनिक विमर्शमा समृद्धिको बहस मेरुदण्डविहीन बनेको छ । स्थानीय, प्रादेशिक एवं संघीय तहका अनेकौं योजना र अभ्यासहरू यसका ज्वलन्त उदाहरण हुन् । सामान्यजन राजनीतिक काल्पनिकीमा नरहेका केवल दुई दृष्टान्त हेरौं । पहिले शैक्षिक क्षेत्रबाटै सुरु गरौं । सर्वविदित छ, भारत, मलेसिया र खाडी मुलुकमा काम गर्न जाने आम नेपालीमध्ये अधिकांशले सरकारी विद्यालयमा कखरा पढेका हुन्छन् । धेरैजसोले केवल आठ पास गर्छन् । केहीले मध्यमा सकेका हुन्छन् । नगण्य केहीले उच्च शिक्षाको स्वाद चाखेका हुन्छन् तथापि दशकौंदेखि नेपाल भित्रिने विप्रेषणमा भइरहेको वृद्धिले जनाउँछ देशलाई समृद्धितर्फ उकाल्न उनीहरूको योगदान उच्च छ । फरक यत्ति हो, श्रमिकहरूले समृद्ध नेपाल बनाउन जति रगतपसिना बगाएका छन्, त्यसको अनुपातमा कांग्रेस र कम्युनिस्ट पार्टीका सरकारहरूले श्रमलाई उन्नत बनाउने तालिम, सीप र व्यावहारिक शिक्षाको अत्यावश्यक बन्दोबस्त गरेका छैनन् । शिक्षाको कथा यहीँ टुङ्गिँदैन । केही दिनअघि अंग्रेजी साप्ताहिक नेपाली टाइम्स मा सोनिया अवालेको एउटा रिपोर्ट छापियो । शिक्षा मन्त्रालयको तथ्यांक अनुसार यस आर्थिक वर्षको पहिलो ६ महिनामा मात्र मूलतः निजी विद्यालयमा पढेका नेपाली विद्यार्थीले विदेश पढ्न जान ३३ अर्ब अमेरिकी डलर खर्च गरे । पढ्नका लागि तेस्रो मुलुकलाई ३३ अर्ब डलर बुझाए । अर्कातर्फ, सोनियाले औंल्याएजस्तै, गत वर्ष पेट्रोलियम पदार्थ भित्र्याउँदा नेपालले २५ अर्ब डलर तिर्यो । प्रस्टै छ, जुन क्षेत्रलाई हामीले आम्दानी ठानिरहेका छौं, त्योभन्दा बढी पैसा हाम्रो शिक्षा क्षेत्र नाजुक भएकाले बाहिर गइरहेको छ । ठूला सडक, मोटरगाडी र केही चम्किला स्मारकलाई मुलुकका कार्यकारी र योजनाकारले समृद्धिको आधार ठानिरहँदा हाम्रो शैक्षिक क्षेत्र हिजोभन्दा आज धराशायी बनिरहेको छ । यदि शैक्षिक क्षेत्र राम्रै हुँदो हो त देशमै पढ्न सक्ने युवाको ठूलो जनसंख्या धेरै खर्च गरेर बाहिर पढ्न जान बाध्य हुने थिएन । शैक्षिक क्षेत्र धराशायी भएकाले एक थरी युवा देशको आर्थिक स्रोत र उच्च सीप अरू मुलुकमा उपयोग गर्न बाध्य छन् । कमजोर शिक्षाका कारण देशको जनशक्ति रोजगारी सृजना गर्ने तहको उद्यमी हुन असमर्थ छ । त्यसैले समेत अर्का थरी युवा विदेशमा रगतपसिना बगाएर केही धनराशि देश भित्र्याउन अभिशप्त छन् । पढ्न बिदेसिएका होऊन् वा श्रम गर्न, दुवै थरी युवाले भर्खरको आम निर्वाचनमा मतदान गर्न पाएनन् । जो केही पढालेखा छन्, उनीहरूको काल्पनिकीमा अलिक आसलाग्दो जीवन संसारका समृद्ध राष्ट्रहरूमा कुरिराखेको छ । जसले खासै लेखपढ गर्न पाएनन्, उनीहरूका लागि जीविकोपार्जनको जेनतेन अवसर भारत, मलेसिया र खाडी मुलुकहरूमा खुम्चिएको छ । एक वा अर्को अवस्थाले बाध्य पारिएको यति ठूलो जनसंख्यालाई हाम्रो लोकतान्त्रिक प्रक्रियामा सहभागी हुने अवसर छैन । हाम्रो लोकतान्त्रिक काल्पनिकीले उनीहरूको हकाधिकारलाई निषेध गरेको छ । त्यसैले विद्यमान राजनीतिको क्षितिजमा सामान्यजनका लागि अर्थपूर्ण स्थान छैन । बोधगम्य छ, शिक्षा क्षेत्रमा आमूल परिवर्तन नल्याएसम्म यस्तो राजनीतिक सिलसिलामा तात्त्विक सुधार ल्याउन सकिन्न । न विद्यार्थी न श्रमिकका हकाधिकारमा न्यायोचित सुधार ल्याउन सकिन्छ । न मुलुकको अर्थतन्त्रलाई नै फाइदा हुने राजनीतिक सोचले ठाउँ पाउँछ । यसका लागि हामीलाई त्यस्तो राजनीतिक परियोजना चाहिएको छ जहाँ मुलुकको हित केन्द्रमा राखिरहँदा सामान्यजनलाई समृद्धिको मेरुदण्ड मानियोस् । यस्तो मान्यताको सुरुआत तबसम्म हुन्न जबसम्म ठूला पूर्वाधारलाई नै हाम्रो समृद्धिको एक मात्र आधार ठानिन्छ । तर विडम्बना, यस्तै दरिद्र मानसिकताले हाम्रा कार्यकारी र योजनाविद्हरूमा घर गरेको छ । शैक्षिक क्षेत्रमा सुधार भएर मानव संसाधनको आधार बलियो हुन आवश्यक छ तर पर्याप्त छैन । यस्तो परिवर्तनले मात्र नेपाललाई चाहिने लोकतान्त्रिक संस्कृति सबल बनाउन सघाउँदैन । यसै पनि हाम्रो शिक्षाले धनी र गरिबबीचको खाडललाई थप घनीभूत बनाइरहेको छ । शिक्षाको यस्तो थितिमा गरिने सामान्य गुणस्तरीय सुधारले निरन्तर सानो तप्कामा मात्र मानवीय सीप र क्षमता उच्च बनाइरहन सक्छ । बाँकी अवस्था ज्यूँका त्यूँ रहन्छ । सामान्यजनलाई मेरुदण्ड मान्ने राजनीतिक काल्पनिकीले मात्र शिक्षाको मूलमै रचनात्मक फेरबदल ल्याउन सक्छ । त्यस्तो फेरबदलले मात्र शिक्षाजस्तै सभ्यताको अर्को आधारलाई समेत ध्यान दिन सक्छ । यो दोस्रो दृष्टान्त कृषि र जमिनसँग जोडिन्छ । आज पनि हाम्रो जीविकाको, अर्थतन्त्रको र सभ्यताको टेको कृषिमा आधारित खानपान र जीवनशैली नै हो । यस आर्थिक वर्षको पहिलो ६ महिना एक थरी युवा कामको खोजीमा बाहिर गहिरहँदा एक थरी कृषकले निरन्तर नवलपरासी, सप्तरीजस्ता जिल्लामा आन्दोलन गरिरहे । शिक्षित समुदायभन्दा पृथक् कृषकहरू प्रकृतिमा आश्रित सामान्यजन हुन् । तर प्रकृतिसँगको उनीहरूको आश्रयलाई पछिल्लो कालमा मिटरब्याजी साहूहरूले धराशायी बनाइरहेका छन् । हो पछिल्लो काल, किनकि धेरै पहिल्यैदेखि समृद्धिको मानसिकताले कृषिलाई धराप पारिरहेको छ । मिटरब्याजविरुद्ध होमिएका कृषकहरूको जमिन ठगी र जालसाजीका कारण गुमेको छ । उनीहरूको जमिन साहूमहाजनले हडपेका कहालीलाग्दा कथ्य धेरै छन् । एक थरीलाई अव्यावहारिक शिक्षाले भारत, मलेसिया र खाडी मुलुकमा भासिन बाध्य बनाएजस्तै कृषिमा लादिएको आधुनिकीकरण अर्का थरी सर्वसाधारणका लागि अभिशाप बनेको छ । उनीहरू विद्यमान अर्थतन्त्रको पासोमा चेपिएका छन् । उनीहरूको जमिन, जीविकाको मूल आधार र गुणस्तरीय जीवनलाई निरन्तरता दिने सामूहिक जिम्मेवारीबोध चक्रव्यूहमा छ । शिक्षाबाट बेदखल र कृषिबाट प्रताडित भएका दुई थरी समूह अपवादबाहेक एकै हुनु संयोग होइन । यिनै परिवारका कुनै सदस्यले कृषिबाट गुजारा नचल्ने देखेपछि ऋण लिन्छन् । कामको खोजीमा बिदेसिन्छन् । बाहिर गएका मध्ये सबैले कमाउँदैनन् । कमाएकामध्ये सबै सग्लो ज्यान लिएर फर्कंदैनन् । कतिले त कमाउँदाकमाउँदै ज्यानै गुमाउँछन् । उता ज्यान जान्छ यता जमिन । उता शरीर कमजोर हुन्छ, यता जीविकाको आधार । यता ऋण, हिंसा र जमिनसहित जीविकाको आधार खोसिने चक्र राजनीतिक नियति बनेको छ, उता यस्तो सिलसिलालाई भत्काउने राजनीति लोकतान्त्रिक क्षितिजबाट अलप छ । यता साहूमहाजनले जमिन खोस्छन्, उता राजनीतिक दलले निर्वाचनमा भोट हाल्ने अधिकार । यता जमिन बेचर अभिभावकले छोराछोरीलाई शिक्षा दिन्छन्, उता थोरबहुत शिक्षित युवा रोजगारी नपाएर बिदेसिने सपना बुन्छन् । यता काम नपाएर जीविका असुरक्षित हुन्छ, उता काम पाएर शरीर अंगभंग हुने वा ज्यान गुमाउने डर । यता देशका नेताले अधिकार दिँदैनन्, उता ठूला कारखानाका साहूमहाजनले कुनै सेवासुविधा । यता पनि मार, उता पनि मार । आम मानिसले यसरी मार खाइरहँदा हाम्रा कार्यकारी र योजनाविद्हरू विदेशमा उत्पादन भएका ज्ञान खान्छन् । अन्य मुलुकको सन्दर्भसुहाउँदो समृद्धिका खाका नेपालमा लाद्ने गर्छन् । त्यसैले प्रस्टै छ, जबसम्म सामान्यजन विद्यमान अवस्थालाई कार्यकारी र योजनाविद्ले केन्द्रमा राख्ने विनयशीलता देखाउँदैनन् तबसम्म नेपालको समृद्धिले अर्को बाटो समात्नेछैन । जुन मुलुकको राजनीतिक अभ्यासमा सामान्यजनलाई केन्द्रमा राख्ने उत्साहप्रद अभ्यासहरूको सर्वथा अभाव छ, त्यहाँ राजनीतिक काल्पनिकीमा सामान्यजन कसरी स्थापित गर्ने भन्ने प्रश्न धेरै अप्ठेरो प्रतीत हुन्छ । यो सवालको जवाफ सामूहिक प्राथमिकताको विषय बनाउनसमेत धेरै माथापच्ची गर्नुपर्छ । अहिलेलाई एकाध कुरा प्रस्ट छ । जहाँजहाँ हामी उल्टो बाटो हिँडिरहेका छौं, त्यहाँत्यहाँ सही बाटो समात्न चमत्कारी नेतृत्व र दूरद्रष्टा योजनाकारमै आश्रित रहनुपर्दैन । एउटा उदाहरण हेरौं । धेरै अभिभावकले आफ्ना सन्तान पढाउन जमिन बेचिरहेको अवस्था छ । ढुक्कसँग भन्न सकिन्छ, जमिन बेचेर नेपालमा उपलब्ध शिक्षा हासिल गर्नु आफ्नो जीविकाको आधार भत्काउनु हो । सर्वसाधारणको सम्बन्ध शिक्षाभन्दा बढी जमिनसँग छ । जीविकोपार्जनका आधारसँग छ । अनि जीवनलाई सामूहिक रूपमा निरन्तरता दिने आम उत्तरदायित्वबोधसँग छ । कमजोर शिक्षा हासिल गर्न यस्तो दिगो आधार भत्काउँदा सन्ततिलाई पक्कै अन्याय हुन सक्छ । भनिरहनु परेन, अपवाद अवश्य हुन्छ । अहिले सामान्यजनको राजनीति पुनर्निर्माणमा जति योगदान नवलपरासी, सप्तरीजस्ता जिल्लाका किसान आन्दोलनले गरेका छन्, त्यति योगदान त्यहाँका विद्यालयले गरेका छैनन् । प्राप्त सूचना अनुसार, धेरै विद्यालयका शिक्षकहरू नदेखिने किसिमले मिटरब्याजी छन् । आवरणमा शिक्षकहरू ज्ञानको ज्योतिका प्रतीक हुन्, अन्तर्यमा उनीहरू नवशोषणको संरचना निर्माण गर्ने सक्रिय कर्ता । तर केवल जनआन्दोलनहरूको जगमा सामान्यजनको राजनीतिक खाका कोर्न सकिन्न भन्नु केही हदसम्म समस्या हो । मुलुकमै भएका ठूलठूला आन्दोलनहरू ज्वलन्त उदाहरण हुन्, तिनले राजनीतिको काल्पनिकीमा सामान्यजन रहने परियोजनालाई दिगो किसिमले धानिरहन सक्दैनन् । तथापि वैचारिक र रणनीतिक दुवै तहमा लाखौंको जनसागर ओर्लिने जनआन्दोलन र ससाना आकारका आन्दोलनका आकांक्षाबाट सामान्यजन केन्द्रित राजनीतिकलाई चाहिने सुलह बनाइरहन गाह्रो छ । त्यसैले व्यावहारिक तवरमा सोच्दा राजनीतिक काल्पनिकीमा सामान्यजनलाई कसरी सुनिश्चित गरिरहने जब जनगणलाई विघटन नगरी राजनीतिक प्रक्रिया अगाडि नबढ्ने अनुभव हामीसँग छ ? के नयाँ पुस्ताका नेतृत्वहरूले यता पनि ध्यान दिइरहेका होलान् ?"
बेलायतमा दिनहुँजसो हडताल,"(लन्डन)  राजनीतिक अस्थिरताबीच अल्पविकसित देशमा बन्द हडताल र विरोध प्रदर्शन स्वाभाविक मानिन्छ । आफ्ना माग सम्बोधनका लागि सरकारलाई दबाब दिन त्यो अस्त्र प्रभावकारी पनि ठानिन्छ । तर, पछिल्लो समय त्यस्तो अन्योल र अस्थिरता विकसित मुलुक बेलायतले पनि भोगिरहेको छ । बढ्दो महँगीबीच ज्यालावृद्धि र सुविधा माग गर्दै डिसेम्बरभर बेलायत हडतालबाट प्रभावित बनेको छ । हुलाक कर्मचारी, स्वास्थ्यकर्मी, एम्बुलेन्स चालक, राजमार्गका कामदार, बस चालक र रेल कर्मचारी, एयरपोर्ट ब्यागेज ह्यान्डलर, सीमाबलका कर्मचारी र ड्राइभिङ परीक्षकहरू हडतालमा उत्रिँदा बेलायती जनजीवन अस्तव्यस्त हुने गरेको छ । बेलायतका नर्सले १०६ वर्षको इतिहासमा गत बिहीबार सबैभन्दा बृहत् हडताल र प्रदर्शन गरे । आगामी मंगलबार थप हडताल गर्ने उनीहरूको कार्यक्रम छ । जनशक्ति थप र ज्याला वृद्धि मागसहित उनीहरू आन्दोलित भएका हुन् ।उता, बस र रेल हडतालका कारण सर्वसाधारण सबैभन्दा पीडित छन् । दिनहुँ जागिर गर्नुपर्ने कामदार यातायात अवरुद्ध हुँदा निकै मर्कामा छन् । यसले महान् पर्व क्रिसमसको उल्लास पनि घटाएको छ । बेलायतमा अब त बस, रेल हडताल कहिले होइन कि कुन दिन छैन भन्ने पो हुन थाल्यो, लन्डनवासी नेपाली रीता मगर भन्छिन्, यहाँ काम नगरी सुख छैन । तर दैनिक हडतालले काममा सधैं ढिला पुग्दा कुन दिन कामबाट निकालिनुपर्ने हो । लन्डनमा विभिन्न बस कम्पनीका कामदारले पालैपालो हडताल गरेका छन् । लन्डनमा बस सञ्चालन गर्ने कम्पनी अबेलियो बस समूहका कामदारले डिसेम्बर १६ र १७ मा हडताल गरे भने आगामी डिसेम्बर २४, २७ र ३१ मा पुनः हडताल गर्दै छन् ।विगत ९ वर्षदेखि अबेलियो बस समूहसँग आबद्ध विष्णु गुरुङ अहिलेको बढ्दो मुद्रास्फीतिमा न्यून ज्याला हुँदा आफूहरू हडतालमा उत्रनु परेको बताए । २० वर्षदेखि लन्डनमा बस हाँक्दै आएका गुरुङ युनाइट द युनियन सदस्य हुन् । अन्य बस कम्पनीको तुलनामा हाम्रो झन्डै १० वर्षदेखि ज्याला सन्तोषजनक थिएन । अहिलेको परिस्थितिमा त बाँच्न पनि गाह्रो हुने भयो, उनले कान्तिपुरसँग गुनासो गरे । हडतालपछि कति कम्पनीको माग पूरा भए पनि आफूहरूको बाँकी रहेको उनले बताए । डिसेम्बर १६ र १७ मा हडताल गरेका राजमार्गका कामदारले फेरि डिसेम्बर ३० र ३१ तथा जनवरी ४ देखि ७ सम्म पुनः हडताल गर्ने तय छ । उता, रेल कामदारले डिसेम्बर १३, १६ र १७ मा हडताल गरेका थिए भने अब क्रिसमसकै बेला २४ देखि २९ डिसेम्बरसम्म र जनवरी ३ देखि ४ र ६ देखि ७ मा फेरि हडताल आह्वान गरेका छन् । शनिबार यस साताभित्र चौथो र आरएमटी युनियनले समरमा हडतालका लागि मतदान गरेयताको १२ औं हडताल थियो । हडतालका कारण क्रिसमसका बेला उल्लेख्य व्यापार गर्ने हस्पिटालिटी र रिटेल पसल मारमा परेका छन् । सबैभन्दा संवेदनशील मानिने सीमा क्षेत्र पनि हडतालबाट अस्तव्यस्त हुने भएको छ । दि पब्लिक एन्ड कमर्सियल सर्भिस युनियनको आह्वानमा बेलायत प्रवेश गर्दा अध्यागमन नियन्त्रण र राहदानी परीक्षण गर्ने बोर्डर फोर्स कर्मचारी हडतालमा उत्रिएका छन् । उनीहरूले डिसेम्बर २३ देखि २६ र २८ देखि ३१ सम्म हडताल गर्दै छन् । उक्त हडतालले यात्रु सीमामा घन्टौं कुर्नुपर्ने हुन सक्छ । सरकारले बोर्डर फोर्स र एम्बुलेन्स कर्मचारीको हडताल प्रभाव कम गर्न करिब १२ सय सैनिक र एक हजार निजामती कर्मचारी परिचालन गर्ने जनाएको छ । तर, त्यो जनशक्ति पर्याप्त नहुने युनियनको जिकिर छ । इंग्ल्यान्ड र वेल्सका करिब १० हजार एम्बुलेन्स कर्मचारी हडतालमा उत्रिने भएका हुन् । बेलायतीहरू दैनिक उपभोग्य वस्तुको मूल्यवृद्धिले आक्रान्त छन् । बेलायतमा मुद्रास्फीति डबल डिजिटमा पुगेको र अर्थतन्त्र मन्दीमा गएको बेला बेलायतको केन्द्रीय बैंक (बैंक अफ इंग्ल्यान्ड) ले यो वर्ष आठौं पटक ब्याजदर बढाएको छ । बैंक अफ इंग्ल्यान्डले ब्याजदर बढाएर ३५ प्रतिशत पुर्याएको छ । यो सन् २००८ यताको सबैभन्दा बढी ब्याजदर वृद्धि पनि हो । बैंकले गत डिसेम्बर २०२१ देखि केन्द्रीय बैंकले ब्याजदर बढाउन सुरु गरेको थियो ।"
सार्कको गाँठो फुकाउन नयाँ बाटो खोजिँदै,"(काठमाडौं)  एक्षिण एसियाली क्षेत्रीय सहयोग संगठन (सार्क) स्थापनाको ३७ वर्षपछि पहिलो पटक आउँदो फागुनबाट सचिवालय नेतृत्व (महासचिव) विहीन हुने भएपछि अध्यक्ष राष्ट्र नेपालको नेतृत्वमा गाँठो फुकाउन नयाँ बाटो खोज्न थालिएको छ । अहिले भइरहेको अभ्यासभन्दा बाहिर गएर समस्याको समाधान खोज्न लागिएको हो । सार्क सचिवालयमा महासचिव खाली हुने अवस्था आएपछि अध्यक्षको हैसियतमा नेपालले दक्षिण एसियाली मुलुकबीच सहकार्य गर्ने प्रतिबद्धतालाई कायम राख्दै अफगानिस्तानबाहेक बाँकी सात सदस्य मुलुकबीच सहमति गरेर नयाँ बाटो खोज्न लागेको हो । अफगानिस्तानको तालिबान सरकारलाई अन्तर्राष्ट्रिय समुदाय र कुनै पनि मुलुकले मान्यता दिएका छैनन्, जसले गर्दा सार्क सचिवालय नेतृत्वविहीन हुने अवस्था छ । अहिले सार्क सचिवालयको नेतृत्व श्रीलंकाले लिएको छ, अंग्रेजी अल्फाबेटमा एस पछि अब ए अर्थात् अफगानिस्तानको पालो आउँछ । सार्कका महासचिव इसला विराकोन आफ्नो तीनवर्षे कार्यकाल पूरा गरेर फागुन तेस्रो साता कोलम्बो फर्कनेछन् । सार्कको चार्टरमा अहिलेको अवस्था आउँछ भन्ने कसैले अनुमान गरेको थिएन, चार्टरले कुनै मुलुकलाई हटाउने भन्ने प्रावधान उल्लेख गरेको पनि छैन, परराष्ट्रका एक अधिकारीले भने, त्यसैले आउट अफ बक्स सोचेर काम गर्नुपर्ने हुन्छ । अध्यक्षको हैसियतमा नेपालले सार्क सचिवालयमार्फत अफगानिस्तानबाहेक अन्य सात मुलुकसँग छलफल गरिरहेको छ ।स्थापनादेखि नै भारत र पाकिस्तानबीचको शत्रुतापूर्ण सम्बन्धका कारण थलिएको सार्कमा कान्छो सदस्य अफगानिस्तानले अर्को ठूलो संकट खडा गरिदिएको हो । अफगानिस्तान सन् २००७ मा सदस्य बनेको थियो । सन् २०२१ अगस्टमा २० वर्षपछि अफगानिस्तानको सत्तामा तालिबान फर्कियो । त्यसको सिधा असर क्षेत्रीय संगठन सार्कमा परेको छ । सार्क सचिवालय स्रोतका अनुसार आफू घर गएपछि सार्क सचिवालय नेतृत्वविहीन हुने अवस्था आउन सक्ने भएकाले महासचिव विराकोनले पनि अध्यक्ष नेपालसँग मिलेर गाँठो फुकाउने कोसिस गर्न थालेका छन् । मन्त्रालयको क्षेत्रीय संगठन शाखासँग समन्वय गरेर सार्क सचिवालयले महासचिव नियुक्तिको सम्बन्धमा गाँठो फुकाउन गृहकार्य गरिरहेको छ । परराष्ट्रका एक अधिकारीका अनुसार वैकल्पिक बाटोका रूपमा अफगानिस्तानपछि बंगलादेशको क्रम आउने भएकाले त्यसमा जाने वा नेपाल सार्कको अध्यक्ष रहेको कारणले अफगानिस्तानको समस्या समाधान नभएसम्म अध्यक्षकै हैसियतमा नेपाललाई जिम्मेवारी दिने विषयमा पनि छलफल भएका छन् । तर नेपाल सन् २०१४ देखि सार्कको अध्यक्ष भए पनि सार्कको चार्टरमा अध्यक्षलाई कुनै विशेष अधिकार दिइएको छैन, अन्य सदस्य मुलुकको जत्तिकै कार्यक्षेत्र हुन्छ, ती परराष्ट्रका अधिकारीले भने, तर नेपाल सार्कको संस्थापक मुलुक, अहिले अध्यक्ष पनि भएको र सार्क सचिवालय पनि नेपालमै रहेकाले समस्या समाधानका लागि मन्त्रालयले तीव्र गृहकार्य गरिरहेको छ । सार्कको इतिहासमा नेपाल सबैभन्दा लामो समय सार्कको अध्यक्ष हुने सदस्य मुलुक बनेको छ । २०१४ मा काठमाडौंमा १८ औं शिखर सम्मेलन भएयता नेपाल अध्यक्ष रहँदै आएको छ । पाकिस्तानमा दुई वर्षपछि १९ औं शिखर सम्मेलन गरेर आफ्नो अध्यक्षता हस्तान्तरण गर्ने नेपालको योजना थियो तर भारत र पाकिस्तानबीचको द्वन्द्वका कारण अध्यक्षको जिम्मेवारी पाए पनि नेपालले त्यसलाई सार्थक बनाउन सकेको छैन । नेपालले शिखर सम्मेलन गर्नका लागि पटकपटक सदस्य राष्ट्रहरूबीच पहल गर्दै आइरहेको छ ।"
चीनसँगको सीमा विवादपछि मोदी सरकारलाई घेर्दै विपक्षी दल,"(नयाँदिल्ली)  अरुणाचल प्रदेशको तवाङको यांग्यात्से सीमा क्षेत्रमा हालै भएको भारतीय र चिनियाँ सैनिकबीचको झडपलाई लिएर विपक्षी दलहरूले संसद्मा छलफलको माग गरिरहेका छन् । तर, सरकार भने त्यस विषयमा कुनै पनि छलफलको पक्षमा देखिएको छैन । कंग्रेससहितका विपक्षी दलले सीमामा भएको उक्त घटनाका विषयमा छलफलको माग गर्दै वाक् आउट समेत गर्दै आएको छ । तर, सरकारले संवेदनशील विषयमा सार्वजनिक बहस गर्न नसकिने भन्दै आएपछि विपक्षी दल त्यस मुद्दामा एक हुँदै संसद्मा सरकारमाथि थप दबाब बनाउने तयारीमा देखिएका छन् ।भारत र चीनबीच सन् १९६२ मा भएको युद्धको विषयमा संसद्मा छलफल भएको भन्दै चीनसँगको सीममा पटकपटक समस्या देखिन थालेकाले त्यस विषयमा बहस हुनुपर्ने माग विपक्षीको छ । उक्त विषयमा संसद्को शीतकालीन सत्रलाई विपक्षीहरूले प्रमुख मुद्दा बनाएर सरकार बहसका लागि तयार नभएसम्म संसद् अवरुद्ध गर्न सक्ने संकेत पनि दिइरहेका छन् ।सरकारले एक साताका लागि ल्याएको संसद् बैठकको कार्यसूचीमा चीनसँगको झडप, सीमा विवादको विषय परेको छैन । कांग्रेस महासचिव जयराम रमेशले चीनको तर्फबाट सीमा क्षेत्रमा अन्य घुसपैठको समेत आशंका रहेकाले त्यस विषयमा संसदीय चर्चाको माग गरेका छन् । उनले चीनको विषयमा प्रधानमन्त्री मोदी र उनको नेतृत्वको सरकारले किन पूरा देशलाई विश्वासमा लिन चाहिरहेको छैन ? भन्ने प्रश्न उठाएका छन् । डिसेम्बर ९ मा भारत र चीनका सैनिकबीच अरुणाचल सीमा क्षेत्रमा झडप भएको थियो । तर, त्यस क्रममा कुनै प्रकारको मानवीय क्षति नपुगको रक्षामन्त्री राजनाथ सिंहले संसद्लाई जानकारी दिइसकेका छन् । करिब ३ सय चिनियाँ सैनिकलाई भारतीय सैनिकले पछि हट्न बाध्य बनाएको उनले दाबी गरेका थिए । उक्त घटनाका विषयमा सरकारले चार दिनपछि १२ डिसेम्बरमा मात्रै संक्षिप्त जानकारी गराएका थिए विपक्षीले त्यस विषयमा गरेको छलफलको मागलाई सरकारले लगातार बेवास्ता गरेको हो । विपक्षी दलले सीमामा तनाबका बाबजुद पनि चीनसँगको व्यापार पनि बढ्दै गएको सरकारसँग प्रश्न गरेका छन् । यस मुद्दामा विपक्षीहरू कंग्रेस, राष्ट्रिय जनता दल, आम आदमी पार्टी, एमडीएमके, भारतीय कम्युनिस्ट पाटीई, सीपीआई, जनता दल युनाइटेट, डीएमके, तृणमूल कंग्रेससहितका दर्जनौ विपक्षी दलले राज्यसभामा वाक आउट मात्रै गरेनन् झडप बारे चर्चाको माग गर्दै आएका छन् । विपक्षीले मोदी सरकारले संसद्मा छलफल नचलाएर घटनालाई लुकाउन खोजिरहेको भनेका छन् । एक दिन अगाडि कंग्रेस नेता राहुल गान्धीले पत्रकार सम्मेलनमा चीनले भारतविरुद्ध युद्धको तयारी गरिरहेको तर मोदी सरकारले त्यस सत्यतालाई लुकाउन खोजिरहेको आरोप लगाए । उनले चीनको सन्दर्भमा आफूसँग पत्रकारले पनि कुनै प्रश्न गर्न नचाहेको भन्दै भारतीय मिडियाको अवस्थातर्फ संकेत गरेका थिए । चीनले भारतको २ हजार वर्ग किलोमिटर क्षेत्र नियन्त्रणमा लिएको छ, २० सैनिक जवान सहिद भइसकेका छन् । अहिले अरुणचलमा भारतीय सेनालाई पिटेका छन्, उनले भने तर, यस विषयलाई सरकारले लुकाउने, नजरअन्दाज गर्ने कोसिस गरिरहेको छ । आम आदमी पार्टीका संयोजक अरविन्द केजरीवालले समेत चीनको मुद्दामा भाजपा सरकारमाथि प्रश्न उठाएका छन् । ओवैसी पार्टीले आफ्नो ट्वीटमा मोदी सरकार संसद्लाई अँध्यारोमा राख्ने प्रत्यन गरिरहेको र चीनका बारेमा तथ्य लुकाउन खोजेको आरोप लगाएको छ ।"
सरकारी ऋणपत्रमा बिमा कम्पनीको लगानी बढीमा २५ प्रतिशत,"(काठमाडौं)  बिमा कम्पनीहरूले सरकारी ऋणपत्रमा २५ प्रतिशतसम्म लगानी गर्न पाउने भएका छन् । नियामक निकाय बिमा प्राधिकरणले बिमा कम्पनीहरूका लागि जारी गरेको नयाँ लगानी निर्देशिका ०७९ मार्फत उक्त व्यवस्था गरेको हो । यसअनुसार जीवन बिमा कम्पनी र लघुबिमा कम्पनीले २५२५ प्रतिशत तथा निर्जीवन बिमा कम्पनी र पुनर्बिमा कम्पनीले २०२० प्रतिशतसम्म लगानी गर्न पाउनेछन् । यसअघि बिमा कम्पनीहरूले सरकारी ऋणपत्रमा ५ प्रतिशत मात्र लगानी गर्न पाउने व्यवस्था थियो । प्राधिकरणले जीवन, निर्जीवन तथा पुनर्बिमा कम्पनीहरूका लागि विभिन्न ११ र लघुबिमा कम्पनीका लागि विभिन्न ८ क्षेत्रमा लगानी गर्न पाउने व्यवस्था गरेको हो । कम्पनीहरूलाई उत्पादनमूलक क्षेत्रमा लगानी गर्न प्रोत्साहन गर्ने उद्देश्यले लगानी निर्देशिका परिमार्जन गरिएको बिमा प्राधिकरणका कार्यकारी निर्देशक राजुरमण पौडेलले बताए । कम्पनीहरूले पैसा बैंकको मुद्दती निक्षेपमा राखेर ब्याज मात्र खाने क्रम बढेपछि त्यसलाई निरुत्साहित गरेर तोकिएको क्षेत्रमा लगानी विविधीकरण गर्न पनि निर्देशिका जारी गरिएको उनको दाबी छ । निर्देशिकामा बिमा कम्पनीहरूले घरजग्गा व्यवसायमा गर्ने लगानीको सीमा १० प्रतिशत बनाइएको छ । यसअघि ५ प्रतिशत रहेको यस्तो सीमा बढाएर १० प्रतिशत पुर्याइएको हो । कम्पनीहरूले घरजग्गामा लगानी गर्न पाउने सीमा बढाए पनि उनीहरूले आफैं घरजग्गा व्यवसाय गर्न वा सिधै जग्गा किनेर व्यवसाय गर्न भने पाउने छैनन् । सहरी विकास र व्यवस्थित बसोबासलाई प्रोत्साहन गर्ने उद्देश्यले नेपाल सरकारको सम्बद्ध निकायबाट स्वीकृति प्राप्त निर्माणाधीन वा निर्माण हुने संयुक्त वा सामूहिक आवास आयोजनामा लगानी गर्नुपर्ने, निर्देशिकामा भनिएको छ, एउटै क्षतिले लगानी गरिएको बाहेक अर्कोलाई असर पार्ने वा एउटै इकाइका रूपमा मानिने गरी नजिकै रहेको घरजग्गामा लगानीको २५ प्रतिशतभन्दा बढी लगानी गर्न नपाइने । जलस्रोत, कृषि, पर्यटन, सामूहिक लगानी कोषलगायत क्षेत्रमा लगानी गर्न सक्ने व्यवस्था पनि प्राधिकरणले गरेको छ । प्राधिकरणले बैंक तथा वित्तीय संस्थाहरूको मुद्दती निक्षेपमा गरिनुपर्ने अंशलाई घटाएको छ । लगानीका नयाँनयाँ क्षेत्र पहिचान नगरेर आफूसँग रहेको लगानीयोग्य रकमलाई बैंक तथा वित्तीय संस्थामा मुद्दती निक्षेपमा मात्र राख्ने प्रवृत्ति बढिरहेका बेला प्राधिकरणले नयाँ लगानी निर्देशिका जारी गरेको हो । नयाँ व्यवस्थाअनुसार कम्पनीहरूले बैंक तथा वित्तीय संस्था र पूर्वाधार विकास बैंकको मुद्दती निक्षेपमा कुल लगानीको ३०३० प्रतिशत लगानी गर्न पाउने व्यवस्था निर्देशिकामा छ । यसअघिका कम्पनीहरूले वाणिज्य बैंक र नेपाल पूर्वाधार विकास बैंकको मुद्दती निक्षेपमा ४०४० प्रतिशत लगानी गर्न पाउने व्यवस्था थियो ।नयाँ निर्देशिकाअनुसार पनि कम्पनीहरूले सूचीकृत पब्लिक कम्पनीको साधारण सेयरमा १०१० प्रतिशत लगानी गर्न पाउनेछन् । निर्देशिकामा नागरिक लगानी कोष तथा म्युचुअल फन्डका लगानी योजनाहरूमा ५ प्रतिशत लगानी गर्न पाउने व्यवस्था छ । यी दुवै व्यवस्था यसअघिकै बराबर हो । प्राधिकरणले कृषि उत्पादन तथा वितरण, शीत भण्डार गृह, पर्यटन उद्योग, जलविद्युत्, सौर्य ऊर्जालगायत नवीकरणीय ऊर्जा परियोजना, केबलकार, सडक, विद्युत् प्रसारण लाइन, शिक्षा र स्वास्थ्य क्षेत्रमा कुल लगानीको १० प्रतिशतसम्म लगानी गर्न सकिने व्यवस्था पनि गरेको छ । प्राधिकरणले कम्पनीहरूलाई इन्भेस्टमेन्ट कम्पनीको सेयरमा पनि लगानी गर्न सक्ने व्यवस्था गरिदिएको छ । यस क्षेत्रमा कम्पनीहरूले कुल लगानीको ५ प्रतिशतसम्म लगानी गर्न सक्नेछन् ।बिमा कम्पनीहरूले लगानी गर्नुअघि लगानी नीति तयार गर्नुपर्ने पनि प्राधिकरणको निर्देशन छ, जसमा कम्पनीहरूले बिमकको लगानीमा रहन सक्ने अन्तर्निहित जोखिम र त्यसको व्यवस्थापन, सम्पत्ति दायित्व तथा तरलता व्यवस्थापन, लगानी गर्ने सम्बन्धमा प्रक्रियागत व्यवस्था, अख्तियार प्रत्यायोजन, लगानीसँग सम्बन्धित आन्तरिक नियन्त्रण प्रणाली, लगानीका सम्बन्धमा सञ्चालक समिति तथा उच्च व्यवस्थापनसमक्ष पेस गर्नुपर्ने प्रतिवेदनलगायत विषय खुलाउनुपर्नेछ । बिमासम्बन्धी दायित्वको अवधिलाई दृष्टिगत गरेर मात्र लगानी गर्न प्राधिकरणले कम्पनीहरूलाई भनेको छ । कम्पनीहरूले कम्पनीको सहायक कम्पनी, घरजग्गा व्यवसाय, कृषि उत्पादन तथा वितरण, शीत भण्डार गृह, पर्यटन उद्योग, जलविद्युत्, सौर्य ऊर्जालगायत नवीकरणीय ऊर्जा परियोजना, केबलकार, सडक, विद्युत् प्रसारण लाइन, शिक्षा र स्वास्थ्य क्षेत्रमा लगानी गर्नुपूर्व प्राधिकरणको स्वीकृति लिनुपर्ने व्यवस्था पनि निर्देशिकामा छ ।"
पप्पु कन्स्ट्रक्सनको ठेक्का तोडेर कालोसूचीमा राख्न सुरु,"कार्यसम्पादन जमानत ८७ लाख र एडभान्स रकम एक करोड ११ लाख फिर्ताको प्रक्रिया पनि सुरु भइसकेको ज्ञवालीले बताए । एडभान्स रकम फिर्ताका लागि पत्राचार भएसँगै कन्स्ट्रक्सन उच्च अदालत पाटन पुगेको छ । सडक कार्यालययले मंसिर १४ मा पप्पु कन्स्ट्रक्सनलाई सात दिनभित्र काम सुरु नगरे ठेक्का सम्झौता अन्त्य गर्ने चेतावनी दिएको थियो । सार्वजनिक खरिद ऐन २०६३ को दफा ५९ (२क) बमोजिम ठेक्का अन्त्य किन हुनु नपर्ने ? भन्दै कार्यालयले स्पष्टीकरणसमेत सोधेको थियो । पप्पुले काम सुरु गरेनगरेको स्थलगत अध्ययनका लागि मंसिर २५ गते कार्यालयले निर्माण स्थलमा प्राविधिक परिचालन समेत गरेको थियो । काममा कुनै प्रगति नदेखेपछि मंसिर २८ गते सम्झौता अन्त्य गरेर २९ गते कन्स्ट्रक्सनलाई जानकारी गरायौँ, उनले भने । पुस १ गते कार्यालयले सार्वजनिक सूचना जारी गरेर खरिद सम्झौता अन्त्य गरेको हो । आठ वर्षसम्म काम नगरेको पप्पु कन्स्ट्रक्सनले कार्यालयले ठेक्का तोड्ने प्रक्रिया थालेको सुइँको पाएसँगै आफैंले पनि ठेक्का तोडेको सार्वजनिक सूचना जारी गरेको छ । कार्यालयबाट उपलब्ध गराउनुपर्ने सुविधा उपलब्ध नगराएको, ०७५ असोज ११ मा आयोजना स्थलमै भएको म्यानेजमेन्ट बैठकबमोजिम निर्माण गर्नुपर्ने बेलिबृज निर्माण नगरिदएको, निर्माण व्यवसायीले पेस गरेको बिल भुक्तानी नगरेको र सो सम्बन्धमा पटकपटक पत्राचार गर्दासमेत बेवास्ता गरेकाले खरिद सम्झौता अन्त्य गरेको पप्पु कन्स्ट्रक्सनले जनाएको छ । कन्स्ट्रक्सनले छैटौं रनिङ बिलको भुक्तानीका लागि पनि माग गरेको छ । सार्वजनिक खरिद ऐन, ०६३ को दफा ५९ (३) एवं सार्वजनिक खरिद नियमावली, ०६४ को नियम १२७ बमोजिम वित्तीय फरफारक गर्न उसले सूचनामार्फत अनुरोध गरेको छ । सम्झौताको आधारभूत उल्लंघन भएको कारण देखाउँदै कन्स्ट्रक्सनले ११ किलोछेवेटारभालुस्वाँराबारपाक सडक कार्यालयसँगको खरिद सम्झौता अन्त्य गरेको जनाएको हो । गोरखाको गण्डकी गाउँपालिका१ मकैसिङ, बुट्टार र पृथ्वीराजमार्गअन्तर्गत चितवनको इच्छाकामना३ चुमखोला जोड्ने पुल निर्माणका लागि पप्पु कन्स्ट्रक्सनले ०७१ असार २९ गते ठेक्का सम्झौता गरी निर्माणको जिम्मा लिएको थियो । ४२ महिना अर्थात् ०७४ पुस २८ भित्र पुल निर्माण सम्पन्न गर्ने सम्झौता अवधि गुजारेको कन्स्ट्रक्सनको तेस्रो म्याद आगामी ०८० असार २२ सम्म थपिएको थियो । एक सय ५१ मिटर लम्बाइको (स्टिल ट्रसर प्रि स्ट्रेस प्रविधिको) पुल निर्माण सुरु भएको आठ वर्ष पाँच महिना बित्दा १० प्रतिशत मात्र काम सकिएको छ । दुवैतर्फ पिलर उठाउनेबाहेक निर्माण कम्पनीले अन्य काम अघि बढाएको छैन । काम गर्ने सुरसार नै नदेखेपछि ठेक्का तोड्नेबाहेक अन्य विकल्प रहेन, ज्ञवालीले भने । १७ करोड ४६ लाखको लागतमा पप्पु कन्स्ट्रक्सनले पुल निर्माणको जिम्मा लिएको थियो । आठ वर्षमा १० प्रतिशत काम गरेको कन्स्ट्रक्सनले हालसम्म एक करोड ७० लाखको बिल भुक्तानी लगेको छ । स्थानीयका अनुसार निर्माण स्थलमा रहेको रडलगायतका निर्माण सामग्री पनि त्रिशूली नदीले बगाइसकेको छ । निर्माण स्थलमा ०७५ सालयता ठेकेदार तथा ठेकेदारका कामदार पुगेका छैनन् । पाँच वर्षअघि मकैसिङतर्फ जमिनबाट २४ मिटर तल खन्नुपर्नेमा १४ मिटर खनेपनि कडा चट्टान भेटिएपछि ठेकेदार कम्पनीले काम रोकेको थियो । पप्पु कन्स्ट्रक्सनले निर्माण सामग्री र इक्विपमेन्ट बुट्टारसम्म पुर्याउन समस्या परेको बहाना बनाउँदै सम्झौता अवधि गुजार्दै आएको थियो । इक्विपमेन्ट बुट्टार झार्न बेलिब्रिज बनाउनुपर्ने निर्माण कम्पनीको माग थियो । सम्झौतामा भने बेलिब्रिजबारे उल्लेख छैन । पुल नबन्दा स्थानीयलाई झोलुंगे पुलबाट मोटरसाइकल तार्नुपर्ने बाध्यता थपिएको छ । उत्त पुल बने गण्डकी गाउँपालिकाका सबै वडाका स्थानीयलाई आउजाउमा सहज हुने अपेक्षा गरिएको थियो । पुल नबन्दा किसान डोकोमा तरकारी बाकेर बिक्रीका लागि पृथ्वी राजमार्गसम्म पुग्ने बाध्यता छ ।"
मनाङ मर्स्याङ्दीको पीडीएमा हस्ताक्षर,"काठमाडौं (कास) ऊर्जा मन्त्रालय र मनाङ मर्स्याङ्दी हाइड्रोपावर कम्पनीबीच प्रोजेक्ट डेभलपमेन्ट एग्रिमेन्ट (पीडीए) भएको छ । ऊर्जा मन्त्रालयका सहसचिव मधुप्रसाद भेटुवाल र मनाङ मर्स्याङ्दीका उत्तरकुमार श्रेष्ठले सम्झौतामा हस्ताक्षर गरे । निर्माण, स्वामित्व, सञ्चालन एवं हस्तान्तरण आधारमा विकास गर्ने हेतुले सम्झौता भएको आयोजनाको उत्पादन क्षमता १३५ मेगावाट छ । नेपाल विद्युत् प्राधिकरणसँग विद्युत् खरिद बिक्री सम्झौता (पीपीए) १३५ मेगावाटमा भएको जनाइएको छ । आयोजनाको वार्षिक अनुमानित ऊर्जा उत्पादन सरदर ७६६५९३ गिगावाट आवर हो । आयोजनाको विकास, निर्माण एवम् सञ्चालनका लागि ०७५ पुसमा ३५ वर्षका लागि विद्युत् उत्पादनको अनुमतिपत्रसमेत जारी भइसकेको मन्त्रालयले बताएको छ ।आयोजना प्रभावित क्षेत्रका बासिन्दाले १० प्रतिशतसम्म सेयर लगानी गर्न पाउने व्यवस्था छ ।"
अलैंचीले मजदुर खर्च उठाउनै धौ,"(ताप्लेजुङ)  दुई दशकदेखि अलैंची खेती गरिरहेका फुङलिङ नगरपालिका६ का भीमबहादुर गुरुङलाई असोजकात्तिकमा मजदुर खोज्नै संकट हुन्छ । अलैंची बगानमा सरसफाइ गरेर फसल टिप्ने यो सिजनमा उनलाई कम्तीमा २ सयदेखि २ सय ५० जनशक्ति आवश्यक पर्छ । यति बेला बगान पन्छाउने, अलैंचीको थुँगा टिप्ने, छोडाउने र भट्टी लगाएर सुकाउनुपर्छ । तर मजदुर जनशक्ति बन्दोबस्तीका लागि उनले गाउँगाउँ चहार्नुपर्छ । सदरमुकाममा डेरा बसेर पढ्नेलाई अनुकूल हुने गरी बिहान, दिउँसो वा बेलुका छोडाउनका लागि प्रयोग गर्छन् । यति गरेर पनि बाली भित्र्याउन उनलाई हम्मे पर्छ ।सदरमुकाम फुङलिङमा अक्सफोर्ड आवासीय माध्यमिक विद्यालयका सञ्चालक गणेश सिग्देलको समस्या पनि उस्तै हो । विद्यालयबाट झन्डै एक महिना बिदा लिएर उनी बर्सेनि गाउँको बगानमा पुग्छन् । फक्ताङलुङ गाउँपालिका५ इखावुको संसाबुको बगानमा टेन्ट टाँगेर बस्छन् । कामदारको खोजीमा उनी सावादिन, खेजेनिमलगायत गाउँसम्म पुग्छन् । त्यसले मात्रै नपुगेर तेह्रथुम, पाँचथर, संखुवासभालगायत जिल्लासम्म पनि सम्पर्क गर्छन् । यो अलैंचीको घट्दो मूल्यले निम्त्याएको समस्या हो । नौ वर्षअघि हरेक मजदुरलाई दैनिक एक हजार रुपैयाँ ज्याला दिने अलैंची उत्पादकलाई अहिले पाँच सय रुपैयाँ बेहोर्न पनि हम्मे छ । मैले ८० देखि ९५ हजार रुपैयाँ प्रतिमनले बेचेको थिएँ, गुरुङले भने, अहिले २५ हजार रुपैयाँमा झरेको छ । टिप्ने काममा महिलापुरुष ज्याला समान छ । रातभरि बस्नुपर्ने भएकाले भट्टी लगाउनेलाई बढी दिनुपर्ने सिग्देल बताउँछन् । छोडाउनेलाई ढाकीमा छोडाएअनुसारको ज्याला दिन थालिएको उनले जनाए । अलैंचीको मूल्य मनको १ लाख २० हजारसम्म पुग्दा गाउँबाट विदेश जाने क्रम रोकिन थालेको थियो । साउनदेखि कात्तिक अन्तिमसम्म टिप्ने र छोडाउने काम पाउँथे । लगातार मूल्य घटेपछि अलैंचीको आम्दानीबाट परिवार चल्छ भन्ने भर नभएर बेरोजगार स्थानीय गाउँमा बस्न छोडेको अलैंची जोनका अध्यक्ष बालमणि बराल बताउँछन् । उत्पादकले पनि उत्पादन भएअनुसारको पारिश्रमिक दिने हो, उनले भने, फाइदा छैन भनेर खेती छाड्ने क्रम बढेको छ, त्यसबाट आम्दानी हुन्छ भनेर कसरी भर परेर जनशक्ति गाउँमा टिक्नु र ! अहिले किसानले नै स्याहारमा कम चासो दिन थालेको कृषि ज्ञान केन्द्र ताप्लेजुङका प्रमुख सन्तोष थापाको भनाइ छ । मूल्य घटे पनि उत्पादन बढाए लाभ हुने थियो, उनले भने, माटो परीक्षण, कृषि परामर्शका लागि वार्षिक ८१० जना किसान पनि आउँदैनन् । कृषि ज्ञान केन्द्र, अलैंची जोन, गाउँपालिका तथा नगरपालिकाका प्राविधिकबीच समन्वय नभएका कारण पनि अलैंची खेतीमा समस्या रहेको किसानहरूले जनाए । एकै जिल्लाका यी तीन निकायबीच समन्वय भएको पाइँदैन, गुरुङले भने । कसैले अनुदान, कसैले भट्टी, कसैले पञ्जालगायतका सामग्री वितरण गरिरहँदा आआफ्नै तरिका रहेको पाइन्छ । मूल्य पर्खन अलैंची भण्डारण गर्न सक्नुपर्छ । अहिलेसम्म किसानले आफ्नै घरमा र धेरैजसो भण्डारण सदरमुकामका गोदाममा व्यापारीले गर्छन् । ती भण्डारण गृह पनि गुणस्तरीय छैनन् । लामो समय राखे ढुसी लाग्ने जस्ता समस्या देखिन्छन् । हामीले सदरमुकाममा ५७ रोपनी जग्गा पाए जिल्लाभरिको अलैंची भण्डारण गर्न मिल्ने भण्डार गृह बनाउने सम्बद्ध निकायहरूसँग प्रस्ताव गरेका हौं, बरालले भने, तर सुरक्षित स्थानको भण्डारण गृह पनि बनाउन सकिएको छैन । राम्रो भण्डारण गृह भए पुच्छर काट्ने, ठूलो र सानो दाना छुट्याएर ग्रेडिङ गर्ने काम जिल्लामा हुने थियो । यसले पनि रोजगारीको अवसर प्रदान गर्ने उनको बुझाइ छ ।"
अर्थ संक्षेप,"मनकामनाका हरेक पसलमा क्यूआरमार्फत भुक्तानी सुरु काठमाडौं (कास) धार्मिक तथा पर्यटकीय क्षेत्र मनकामना बजारमा डिजिटल कारोबार सहज भएको छ । अबदेखि मनकामना मन्दिरसँगै मनकामना क्षेत्रका कुनै पनि पसलमा क्यूआरमार्फत भुक्तानी गर्न सकिनेछ । शुक्रबार एक कार्यक्रमबीच राष्ट्र बैंकका कार्यकारी निर्देशक एवं भुक्तानी प्रणाली विभाग प्रमुख गुरुप्रसाद पौडेलले बजारमा क्यूआर कोडमार्फत भुक्तानी गर्ने व्यवस्था सुरुवात गरे । एनएमबी बैंक र फोनपेको सक्रियतामा क्यूआर कोडमार्फत भुक्तानी व्यवस्था मिलाइएको हो । सानिमाको लाभांश १०९८ प्रतिशत काठमाडौं (कास) सानिमा बैंकको १८ औं वार्षिक साधारणसभाले गत आर्थिक वर्षको नाफाबाट लगानीकर्तालाई दिने लाभांश पारित गरेको छ । बैंकका अध्यक्ष तुकप्रसाद पौडेलको अध्यक्षतामा बसेको सभाले सञ्चालक समितिले प्रस्ताव गरेअनुसार हालको चुक्ता पुँजीको १० प्रतिशत बोनस सेयर र ०९८ प्रतिशत नगद लाभांश प्रदान गर्ने प्रस्ताव पारित गरेको हो । सर्वसाधारण समूहका तर्फबाट सञ्चालक समितिमा आशुतोष उपाध्याय र रमेशकुमार पोखरेल निर्वाचित भएका छन् । आर्थिक वर्ष ०७८७९ मा २०९ अर्ब खुद नाफा गरेको सानिमा बैंकको कुल सम्पत्ति १ खर्ब ९२ अर्ब, कुल निक्षेप १ खर्ब ५८ अर्ब ८८ करोड पुगेको छ । नेक्सन ईभीका विजेतालाई पुरस्कार काठमाडौं (कास) विद्युतीय गाडीहरूको उपयोगमा प्रोत्साहन एवं प्रवर्द्धन गर्ने लक्ष्यसहित टाटा मोटर्सको अधिकृत विक्रेता सिप्रदी ट्रेडिङले नेक्सन ईभी रेन्ज टेस्ट कार्यक्रम गरेको छ । यस कार्यक्रममार्फत सो विद्युतीय सवारी उत्कृष्ट रूपमा चलाएर अधिकतम माइलेज निकाल्न सफल विजेतालाई पुरस्कार वितरण गरिएको छ । नेक्सन ईभी काठमाडौं सडकमै चलाएर ३४७ किमिसम्मको रेन्ज निकाल्न सफल काठमाडौं निवासी सलिम श्रेष्ठ प्रथम भएका छन् । त्यस्तै ३३२ किमि रेन्ज निकालेर भरत पुडासैनी र अनिश कावरा दोस्रो भए । ३२१ किमि रेन्ज निकाल्न सफल तृप्ति सिंह तथा उदीप न्यौपाने तेस्रो भए । कार्यक्रममा सहभागीमध्ये १४ जनाले ३०० किमि रेन्जभन्दा बढी निकाल्न सफल भए । कृषि विकास बैंक अध्यक्षमा दुवाडी काठमाडौं (कास) कृषि विकास बैंकको सञ्चालक समितिले अध्यक्ष पदमा रमेश दुवाडी नियुक्त गरेको छ । नवनियुक्त अध्यक्ष दुवाडीलाई विभिन्न संघसंस्थाको सञ्चालक समितिमा सदस्य रही कार्य गरेको अनुभव छ । बैंक तथा वित्तीय संस्थासम्बन्धी ऐनअनुसार नवनियुक्त बैंक अध्यक्षले राष्ट्र बैंकको केन्द्रीय कार्यालय बालुवाटारमा गभर्नर महाप्रसाद अधिकारीबाट शपथग्रहण गरे । उक्त अवसरमा राष्ट्र बैंकका डेपुटी गभर्नर बमबहादुर मिश्र, बैंक नियमन विभागका कार्यकारी निर्देशक गुणाकर भट्ट, बैंक सुपरिवेक्षण विभागका कार्यकारी निर्देशक देवकुमार ढकाल, राष्ट्र बैंकका बोर्ड सचिव मुक्तिप्रसाद सापकोटालगायतको उपस्थिति थियो ।"
प्रतियोगितामा कसले के भने ?,"ॅअहिले जे भएको छ, त्यसले मलाई हरर सिनेमा हेरेजस्तै अनुभव भयो । जर्मनी खेलाडी काइ हाभर्टेज आफ्नो टिम समूह चरणबाटै बाहिरिएपछि ।"
४३३ शैलीमा उत्कृष्ट ११,"(गोलरक्षक)  चार वर्षअगाडि फ्रान्सले विश्वकप जित्दाका कप्तान तथा गोलरक्षक ह्युगो लोरिस पोस्ट अगाडि उत्कृष्ट रहे । विशेषतः इंग्ल्यान्डविरुद्ध क्वाटरफाइनल र मोरक्कोविरुद्ध सेमिफाइनलमा उनले केही उत्कृष्ट बचाउ गरे । यस विश्वकपकै क्रममा लिलियन थुरामलाई उछिनेर उनी फ्रान्सका लागि सर्वाधिक खेल खेल्ने खेलाडी भएका छन् । जोसिप जुरानोभिचयी खेलाडीले क्रोएसियाको नयाँ पुस्ताका खेलाडीको प्रतिनिधित्व गर्दै छन् । सन् २०१८ को विश्वकपको यात्रा तय गर्दा जोसिप जुरानोभिच प्रमुख खेलाडी थिए । अहिले २७ वर्ष पुगेको सेल्टिकका राइक ब्याट आफ्नो भूमिकामा अब्बल रहे । ब्राजिललाई क्वाटरफाइनलमा हराउँदा उनले टिमका लागि प्रमुख भूमिका खेले । राफेल भारानलोरिस जस्तै राफेल भारान पनि फ्रान्सेली टिमका मध्यपंक्तिका खम्बा हुन् । उनी फ्रान्सले चार वर्षअगाडि विश्वकप जित्दाका सदस्य हुन् । प्रशिक्षक डिडियर डेसच्याम्पको रणनीतिका उनी प्रमुख खेलाडी हुन् । चोटका कारण सुरुआती खेल गुमाएका भाराने टिममा फर्केयता कडा मिहिनेत गरेर खेलेका छन् । जोस्को गभार्डियोलउनी भर्खर २० वर्षका भए, तर यही उमेरमा पनि यस विश्वकपका ठूलो स्टार बनेर निस्केका छन् । गभार्डियोलकै उत्कृष्ट खेल मदतमा क्रोएसियाले सेमिफाइनलसम्म यात्रा तय गरेको थियो । नाकको चोटका कारण सुरक्षात्मक मुखौटा लगाएर खेलिरहेका गभार्डियोलले प्रशंसायोग्य खेल खेले । मार्कोस अकुनाअर्जेन्टिनाका लागि ३१ वर्षीय प्रभावशाली खेल प्रदर्शन गरे । उनले सेमिफाइनल भने खेल्न पाएनन् नेदरल्यान्ड्सविरुद्धको तनावपूर्ण क्वाटरफाइनलमा कार्ड खाएको हुनाले । सेभियाका पनि प्रमुख खेलाडी रहेका मार्कोस लेफ्ट ब्याकबाट खेल्छन्, तर चाहिएका बेला अगाडि बढेर आक्रामक हुन सक्छन् । एन्टोनी ग्रिजमनफ्रान्सका लागि पूरा एक वर्ष कुनै गोल गर्न असफल एन्टोनी ग्रिजमन यस विश्वकपमा भने फरक खेलाडी साबित भएका छन् । प्रशिक्षक डेसच्याम्पका लागि उनी पूर्णतः परिपक्व मिडफिल्डर साबित भएका छन् । अहिले यी ३१ वर्षीय खेलाडी प्लेमेकरको भूमिकामा छन् । मैदानमा कडा परिश्रमिक गर्ने उनी गोलको अवसर सिर्जना गर्न सक्षम भएका छन् । सोफयान अम्राबातमोरक्कोले सेमिफाइनलसम्म तय गरेको यात्रामा सबैभन्दा ठूलो भूमिका यी खेलाडीको छ । कुनै पनि अफ्रिदी र अरब देशका लागि सबैभन्दा राम्रो प्रदर्शन मोरक्कोको नाममा भएको छ । यसमा उनी योगदानका आधारमा सबैभन्दा अगाडि छन् । यी २६ वर्षीय नेदरल्यान्ड्समा जन्मेका २६ वर्षीय फिओरेन्टिना खेलाडीले पोर्चुगललाई हराउन प्रमुख भूमिका खेलेका थिए । जुड बेलिङ्घमयस विश्वकपमा इंग्ल्यान्डका लागि केही राम्रो भएको छ भने त्यो बोरुसिया डर्टमन्डका खेलाडी जुड वेलिङ्घमको उदय हो । मिडफिल्डमा राम्रो खेल्दै उनले इरानविरुद्ध एक गोल गरे । सेनेगलविरुद्ध अन्तिम १६ मा प्राप्त जितमा एक गोलका लागि अवसर पनि सिर्जना गरे । तय छ अब खेलाडी बजारमा उनको मूल्य चर्को लाग्नेछ । लियोनल मेसीआफ्नो व्यक्तिगत पाँचौं विश्वकप खेलिरहेका लियोनल मेसी ३५ वर्षका उमेरमा सर्वाधिक उत्कृष्ट देखिएका छन् । उनकै खेल मदतमा अर्जेन्टिनाले उत्कृष्ट लय समात्दै अगाडि बढ्न सफल भएको हो । उनले गोलमात्र गरेका छैनन्, अन्य गोललाई उत्कृष्ट अवसर सिर्जना गरेका छन् । रिचार्लिसनयस उत्कृष्ट ११ खेलाडी सूचीमा परेका रिचार्लिसन एक्ला ब्राजिली खेलाडी हुन् । यसका लागि उनले ओलिभर जिरुड र जुलियन अल्भारेजलाई पनि उछिनेका छन् । टोटेनहमका यी खेलाडीले यस विश्वकपकै सर्वाधिक उत्कृष्ट गोलका रूपमा सर्बियाविरुद्ध गरेका थिए । ब्राजिलका लागि उनको प्रदर्शन सम्झनलायक रह्यो । केलियन एमबाप्पेफ्रान्सले रच्ने आक्रमणमा एमबाप्पे साँच्चै घातक अस्त्र साबित भएका छन् । उनी भर्खर २४ वर्षका भए, उनको खेल अहिले नै परिपक्व भएको छ । त्यसै कारण उनी फ्रान्सका प्रतिद्वन्द्वीका लागि निकै घातक साबित भएका छन् । कतारमा उनले गोल त गरेकै छन्, अन्य गोलमा पनि उत्तिकै सहजकर्ताको भूमिका खेलेका छन् ।"
सेन्ट्रल जोन भलिबललाई बिदाइ,"काठमाडौं (कास) बंगलादेशको ढाकामा हुने बंगबन्धु एसियन यू२३ सेन्ट्रल जोन अन्तर्राष्ट्रिय भलिबल प्रतियोगिताका लागि नेपाली भलिबल टोली सोमबार त्यसतर्फ जाने भएको छ । ढाका जाने टोलीमा धिरोजकुमार बस्नेत, रवि केसी, सन्तोष खत्री, अर्जुन नेपाली, रुपबहादुर गुराँव, विष्णु बस्नेत, सफल बिक, सन्तोष महता, मनीष मानन्धर, हेमन्त मल्ल, वेदप्रकाश जोशी, सम्राट भण्डारी, गौरव पाण्डे (लिबेरो) र भीमराज गुरुङ (लिबेरो) छन् । टिमका मुख्य प्रशिक्षकमा जगदीश भट्ट र सहायक प्रशिक्षकमा भरत यादव छन् । व्यवस्थापकमा जितेन्द्र श्रेष्ठ छन् । पुस ७ देखि ११ सम्म हुने प्रतियोगिता राउन्ड रोबिनका आधारमा हुनेछ । च्याम्पियनसिपमा आयोजक बंगलादेशसँगै नेपाल, श्रीलंका र किर्गिस्तान गरी चार टोलीले प्रतिस्पर्धा गर्नेछन् । टोलीलाई राष्ट्रिय खेलकुद परिषद्का सदस्यसचिव टंकलाल घिसिङले राष्ट्रिय झण्डा प्रदान गरेर बिदाइ गरे । घिसिङले खेलकुद विकासका लागि विभिन्न उमेर समूहको प्रतियोगिता आवश्यकता रहेको औंल्याए । बंगलादेश जाने टोलीका लागि संघका पूर्वअध्यक्ष मनोरञ्जन रमण शर्माले सहयोगस्वरुप १ लाख रुपैयाँको चेक अध्यक्ष जितेन्द्रबहादुर चन्दलाई हस्तान्तरण गरे । सेन्ट्रल एसिया भलिबल एसोसिएसनले प्रथम पटक आयोजना गर्न लागेको काभा सेन्ट्रल एसिया भलिबल एसोसियएन बिच भलिबलमा भाग लिन जाने महिला तथा पुरुष भलिबल टोलीलाई बिदाइ गरियो । महिलातर्फ कोपिला उप्रेती र कमला पुन तथा पुरुषतर्फ मानबहादुर श्रेष्ठ र दिलबहादुर सुनार छन् । टिममा प्रशिक्षकमा राष्ट्रिय भलिबलका पूर्वकप्तान तथा विच भलिबल खेलाडी भरत शाह र अफिसियलमा संघकी सदस्य जुनु पुन मगर छन् । बंगलादेशको कक्सबजारमा पुस ११ गते देखि १६ सम्म हुनेछ । बिच भलिबल टोली एक सातापछि त्यसतर्फ जानेछ । बिच भलिबलमा पुरुषतर्फ नेपाल, किर्गिस्तान, भुटान, बंगलादेश, भारत, पाकिस्तान र माल्दिभ्सले प्रतिस्पर्धा गर्नेछन् । महिलातर्फ सहभागी टोलीको टुंगो लाग्न बाँकी रहेको जनाइएको छ ।"
सन्तोषीलाई संस्कृति स्पोर्टस सम्मान,"काठमाडौं (कास) संस्कृति स्कुलले धाविका सन्तोषी श्रेष्ठलाई संस्कृति स्पोर्टस सम्मान प्रदान गरिएको छ । स्कुलले खेलकुद विधामा उत्कृष्ट प्रदर्शन गर्ने प्रतिभाशाली खेलाडीलाई प्रोत्साहन प्रदान गर्ने उद्देश्यले संस्कृति स्पोर्ट्स अवार्ड स्थापना गरेको छ । यो अवार्ड हरेक वर्ष अंग्रेजी क्यालेन्डरअनुसार प्रदान गरिने स्कुलले जनाएको छ । स्कुलको वार्षिक स्पोर्टस डेको अवसरमा हल्चोकस्थित एपीएफ मुख्यालयमा आयोजित कार्यक्रममा स्कुलका अध्यक्ष रञ्जित आचार्य, नेपाल खेलकुद पत्रकार मञ्चका अध्यक्ष देवेन्द्र सुवेदी, पूर्व राष्ट्रिय क्रिकेट कप्तान पारस खड्कालगायतले आइतबार सन्तोषीलाई अवार्ड प्रदान गरे । १३ औं सागकी स्वर्णधारीले गत सातामात्र नेपालगन्ज हाफ म्याराथन जितेकी थिइन् । नवौं राष्ट्रिय खेलकुद प्रतियोगितामा १० हजार र ५ हजार मिटर दौडमा स्वर्ण जितेकी उनले ४४औं राष्ट्रिय एथलेटिक्स च्याम्पियनसिपको १५ सय र ३ हजार मिटर दौडमा पनि स्वर्ण जितेकी थिइन् । उनको छनोट यस अवार्डका प्राविधिक साझेदार संस्था नेपाल राष्ट्रिय खेलकुद पत्रकार मञ्चका जुरी सदस्यहरूले गरेका थिए । संस्कृति स्कुलका डारेक्टर पशुपति मुरारकाले सन्तोषीलाई १ लाख १ हजारबराबरको चेक पनि हस्तान्तरण गरे । सोही कार्यक्रममा व्यावसायिक तालिम लिन नसक्ने १९ वर्षमुनिका खेलाडीमध्ये एक जना योग्य क्रिकेटरलाई ५० हजारको ट्रेनिङ छात्रवृत्ति प्रदान गर्ने घोषणा गरिएको छ । स्कलरशिप विजेतालाई पारस खड्काद्वारा सञ्चालित क्रिकेट एक्सिलेन्स सेन्टरबाट तालिम प्रदान गरिनेछ । यस वर्षको छात्रवृत्ति डडेलधुरा ४ का प्रतिभाशाली क्रिकेट खेलाडी कृष्ण भट्टले पाएका छन् ।"

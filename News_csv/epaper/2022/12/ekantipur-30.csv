शीर्षक,विवरण
"एकीकृत परिचयपत्रमा १६ अर्ब खर्च, सर्वसाधारण भोकप्यासै लाइनमा","तर, राष्ट्रिय परिचयपत्र तथा पञ्जीकरण विभागका महानिर्देशक तीर्थराज भट्टराई अहिले पनि वाचा दोहोर्याउँछन्, परिचयपत्र पूर्ण रूपमा कार्यान्वयनमा आइसकेपछि लाइनमा बस्नुपर्ने अवस्था अन्त्य हुनेछ, हामी सकेसम्म छिटो त्यो दिन ल्याउने प्रयत्नमा छौं । तर, त्यो छिटो भनेको कति महिना वा वर्ष हो भन्ने जवाफ उनीसँग छैन । लागू गर्न खोजिएको अवधारणाअनुसार राष्ट्रिय परिचयपत्रमा एउटा चिप हुन्छ, चिपमा व्यक्तिको नागरिकता, राहदानी, मतदाता परिचयपत्र, प्यान कार्ड, सवारी चालक अनुमतिपत्र र लालपुर्जाजस्ता सबै कागजातको डिजिटल कपी हुन्छ । त्यसैले कुनै पनि सेवा लिन बाँकी कागज बोकेर सरकारी अड्डामा यताबाट उता धाउनु पर्दैन । हरेक नागरिकको जैविक र व्यक्तिगत विवरण एउटै कार्डमा समेटेर जीवनभरका लागि चाहिने सबै सेवा प्रवाह गर्न युरोप र अमेरिकाले यस्तो कार्ड दशकौंअघि पूर्ण रूपमा अभ्यासमा ल्याएका छन् । छिमेकी भारतले पनि १ अर्ब ३९ करोड जनसंख्यालाई आधार कार्ड मा जोडेको छ । चीनले त सन् १९८५ मै नेसनल रेसिडेन्ट कार्ड सम्बन्धी कानुन ल्याएर एकै विवरणमार्फत सबै सेवा दिन सुरु गरेको थियो । राष्ट्रिय परिचयपत्र प्रणालीलाई रूपान्तरणकारी योजना मानेर नेपाल सरकारले २० अर्ब ५८ करोड छुट्याएको छ । विभागका अनुसार हालसम्म १६ अर्ब ३ करोड खर्च भइसकेको छ । गत वर्षदेखि राहदानी विभागले ईपासपोर्ट लिन राष्ट्रिय परिचयपत्र नम्बर अनिवार्य गरेको छ तर राहदानी दिनुअघि विभागले वैयक्तिक र जैविक विवरण आफैं संकलन गर्छ । यसरी सेवाग्राहीलाई झन्झट मात्र थपिएको छ ।वैयक्तिक र जैविक विवरण दिएर बनाएको राष्ट्रिय परिचयपत्रका आधारमा राहदानी बनाउँदा फेरि उही विवरण दिनुपर्ने किन ? परिचयपत्रको विवरणलाई नै आधार मानेर राहदानी दिँदा कुनै फरक पर्दैनथ्यो, राष्ट्रिय परिचयपत्र तथा पञ्जीकरण विभागका एक अधिकारी भन्छन्, तर राहदानी विभागले फेरि त्यही विवरण संकलन गर्छ जसले सेवाग्राहीलाई दोहोरो झन्झट भएको छ ।यसरी सेवा प्रवाहमा कुनै पनि सहजता ल्याउन नसक्ने गरी राष्ट्रिय परिचयपत्रका नाममा १६ अर्ब किन खर्च भयो ? यो प्रश्नमा पनि जिम्मेवार अधिकारी अलमल पर्छन् । केमा कसरी खर्च भयो, त्यो हिसाब ननिकाली भन्न सक्ने अवस्था छैन, म यहाँ आएको एक वर्ष मात्र भयो, महानिर्देशक भट्टराई भन्छन्, तैपनि काम धेरै चरणमा अगाडि बढेको छ ।उनका अनुसार सरकारले २०६६ मा राष्ट्रिय परिचयपत्र लागू गर्ने घोषणा गरे पनि सुरुवाती काम २०७५ मा भएको थियो । नमुनाका रूपमा पाँचथर जिल्ला र सिंहदरबारका कर्मचारी गरी १ लाख १७ हजार जनाको वैयक्तिक र जैविक विवरण संकलन गरेर राष्ट्रिय परिचयपत्र बनाइएको थियो । त्यसरी संकलन गरेको विवरणले भनेजस्तै काम चल्छ भन्ने देखिएपछि विभागले यस्तो विवरण संकलन ७७ जिल्लामै विस्तार गरेको हो, भट्टराई भन्छन्, त्यसकै लागि ३ करोड मानिसको बायोमेट्रिक र व्यक्तिगत विवरण संकलन गर्ने गरी ठूलो सर्भरसहितको प्रणाली बनाउन तीन वर्षअघि सरकारले ठेक्का लगाएको थियो ।फ्रान्सेली कम्पनी इन्डेमिया आइडेन्टिटी एन्ड सेक्युरिटी फ्रान्स ले ८१ लाख युरो अर्थात् करिब एक अर्ब रुपैयाँको ठेक्का पाएको थियो । सबै नेपालीको बायोमेट्रिक विवरण संकलन गर्न १ हजार ८० वटा स्टेसन (फोटो खिच्ने ठाउँ) स्थापना भएको महानिर्देशक भट्टराईले बताए । ती ठाउँबाट दैनिक ३० हजार जनाको विवरण संकलन हुँदै आएको छ । विभागका सूचना प्रविधि निर्देशक मुकेश रेग्मीका अनुसार राष्ट्रिय परिचयपत्रको काम तीन चरणमा हुँदै छ । प्राविधिक प्रणाली स्थापना, विवरण संकलन र सेवा प्रवाहमध्ये पहिलो चरणको काम पूरा भएको छ । दोस्रो चरणको कामअन्तर्गत हालसम्म १ करोड ५ लाख जनाको विवरण संकलन भइसकेको छ । तेस्रो चरणको काम (सेवा प्रवाह) सुरु हुनै सकेको छैन, उनी भन्छन् । काठमाडौं जिल्ला प्रशासन कार्यालयमा ८, नारायणहिटी परिसरमा १०, काठमाडौं महानगरपालिकामा ४, उपत्यकाका सबै नगरपालिकामा एकएक, राष्ट्रिय परिचयपत्र तथा पञ्जीकरण विभागमा तीन स्टेसन चलिरहेका छन् । यी ठाउँमा परिचयपत्रका लागि विवरण टिपाउने र तस्बिर खिचाउनेको लाइन लागिरहन्छ । भीड कम होस् भनेर दक्षिणकाली, कीर्तिपुर, चन्द्रागिरि, नागार्जुन र तारकेश्वर नगरपालिकाका वडावडामै घुम्ती शिविरमार्फत विवरण संकलन गरिएको थियो । अहिले त्यस्तै घुम्ती शिविर बूढानीलकण्ठ, गोकर्णेश्वर र कागेश्वरी नगरपालिकाका वडामा चलिरहेको विभागले जनाएको छ । प्रदेश १ मा मोरङ र सोलुखुम्बुबाहेक अरू सबैतिर विवरण लिने काम सकिएको छ । मोरङ, रामेछाप, काठमाडौं, धादिङ, गोरखा, बागलुङ, कपिलवस्तु, दाङ र बाँकेमा यस्ता शिविर अहिले जारी छन् । सुदूरपश्चिमको बझाङमा विवरण संकलन गरिसकेपछि घुम्ती टोलीले फागुनतिर बाजुरामा संकलन गर्नेछ । मधेसका ८ मध्ये सप्तरी र सर्लाहीमा विवरण लिने काम सकिएको र बाँकी ६ जिल्लाका पालिकामै स्टेसन राखिएको छ । यी सबै कामका लागि विभागमा डेढ सय कर्मचारी छन् ।सरकारले कार्डको ठेक्का पनि उही फ्रान्सेली कम्पनीलाई दिएको छ । विभागका तत्कालीन महानिर्देशक जितेन्द्रदेव बस्नेतले डेढ वर्षअघि उक्त कम्पनीलाई १ करोड २० लाख कार्ड छाप्न ठेक्का दिएका थिए, त्यो पनि बिनाप्रतिस्पर्धा । यसको कुल ठेक्का रकम १ करोड २६ लाख ८ सय युरो अर्थात् करिब डेढ अर्ब रुपैयाँ भएको विभागले जनाएको छ । त्यसमध्ये अहिलेसम्म ८० लाख कार्ड आपूर्ति भएको छ भने ७ लाख कार्डमा विवरण छापिसकिएको छ ।खाली आउने कार्डमा १० अंकको नम्बर र व्यक्तिगत विवरण छापेर सम्बन्धित व्यक्तिलाई दिइन्छ । महानिर्देशक भट्टराईका अनुसार एक घण्टामा ५ सयसम्म छाप्न सकिने मेसिनको क्षमता बढाएर ११ सयसम्म छाप्ने बनाइएको छ । गत जेठमा ८ करोड रुपैयाँमा उही क्षमताको अर्को मेसिन पनि किनिएको छ । दुवै मेसिनबाट हाल दिनमा ७ हजार हाराहारी कार्ड छापिन्छन् । तीन सिफ्ट गरेर चौबिसै घण्टा चलाउँदा दिनमा ३० हजार हाराहारी कार्ड छाप्न सकिने अनुमान विभागको छ । यसरी चलाउँदा यो वर्ष २० लाखजति कार्ड छापिने उनी बताउँछन् । दुवै मेसिनको उच्चतम प्रयोग गरेर रातदिन काम भएछ भने पनि तीन करोड नेपालीले परिचयपत्र पाउन कम्तीमा १५ वर्ष लाग्ने देखिन्छ ।सफ्टवेयरको वार्षिक मर्मत र तथ्यांक सच्याउन पनि सरकारले थप पैसा तिर्ने सम्झौता गरेको छ । यस्तो पैसा नेपालस्थित स्थानीय साझेदारले गरे नेपाली रुपैयाँमा, मूल सम्झौता भएको फ्रान्सेली कम्पनीले युरोपभित्रबाट सेवा दिन परे युरोमा र युरोपबाहिरबाट सेवा दिन परे डलरमा तिर्ने सम्झौताका कारण राष्ट्रिय परिचयपत्र निकै महँगो सावित भएको छ । ठूलो धनराशि खर्च गरिसक्दा पनि भनेजस्तो प्रगति हुन नसकेपछि तिहारअघि महानिर्देशक भट्टराई, निर्देशक लक्ष्मण ढकाल, आईटी निर्देशक मुकेश रेग्मी र आईटी इन्जिनियर ज्ञानेश्वर बोहराको टोली भारत गएर आधार कार्ड सञ्चालन प्रणालीबारे अध्ययन गरेको थियो । त्यहाँको लागत र फाइदाको अनुपात हामीले हेर्यौं, भट्टराई भन्छन्, प्रविधि हाम्रैजस्तो रहेछ तर उनीहरूले चाहिने प्रविधि किनेर बाँकी आफैंले विकास गरेका रहेछन्, हामीले सबै नै किन्ने निर्णय गरेका रहेछौं ।"
कार्यविधिविपरीत खटिएका २२१ सुरक्षाकर्मी फिर्ता,"त्यस्तै पूर्वसेनापतिलाई ६ सैनिक, प्रहरी र सशस्त्रका पूर्वआईजीपीलाई ५ प्रहरी (४ वर्षसम्म) र २ जना आजीवन र राष्ट्रिय अनुसन्धान विभागका पूर्वप्रमुखलाई सशस्त्रका २ जना ४ वर्षसम्म र संगठनकै एक जना आजीवन सुविधा दिने व्यवस्था कार्यविधिमा छ ।पूर्वसभामुखलाई कार्यकाल सकिएको ३ वर्षसम्म २ प्रहरी, पूर्वउपप्रधानमन्त्रीलाई २ प्रहरी २ वर्षसम्म, पूर्वगृहमन्त्रीलाई २ प्रहरी १० वर्षसम्म, पूर्वरक्षामन्त्रीलाई २ सैनिक २ वर्षसम्म, पूर्वमन्त्रीलाई एक प्रहरी २ वर्षसम्म, अख्तियारका पूर्वप्रमुख आयुक्तलाई अवकाश पाएको १० वर्षसम्म ७ सशस्त्र र २ प्रहरी खटाइने उल्लेख छ । सुरक्षा निकायका अन्य पूर्वउच्च अधिकारीलाई कुनै पनि सुविधा छैन । पूर्वमहान्यायाधिवक्तालाई २ वर्षसम्म २ प्रहरी, संवैधानिक निकायका पूर्वप्रमुखसदस्यलाई २ वर्षसम्म एक प्रहरी, पूर्वमुख्यसचिवलाई २ वर्षसम्म २ प्रहरी, पूर्वगृह सचिवलाई २ वर्षसम्म २ प्रहरी, पूर्वरक्षा सचिवलाई २ वर्षसम्म एक सैनिक सुविधा दिने भनिएको छ ।स्वीकृतिबेगर नेता र कूटनीतिक भेटमा रोकगृह मन्त्रालयले नेपाल प्रहरी र सशस्त्र प्रहरीका उच्च अधिकारीलाई विभागीय स्वीकृतिबेगर राजनीतिक दलका नेता तथा कूटनीतिक नियोगका प्रतिनिधिसँग भेटघाट गर्न रोक लगाएको छ । उपप्रधान तथा गृहमन्त्री रवि लामिछानेको निर्देशनमा गृह मन्त्रालयले दुवै सुरक्षा निकायका अधिकारीलाई राजनीतिक र कूटनीतिक भेटघाटमा कडाइ गरेको हो । राजनीतिक र कूटनीतिक भेटका लागि महानिरीक्षकका हकमा मन्त्रालय र अरू अधिकारीका हकमा संगठन प्रमुखबाट अनिवार्य स्वीकृति लिनुपर्ने व्यवस्था गरिएको छ । अनुमतिबेगर भेटघाट भएको पाइए अनुशासनको कारबाही गरिने मन्त्रालयले जनाएको छ । सरुवाबढुवा तथा वृत्तिविकासमा आफूअनुकूल निर्णयका लागि दबाब सिर्जना गर्न सुरक्षा अधिकारीले नेताको दैलो धाउने प्रवृत्ति छ । नेतामार्फत नै सरुवाबढुवाका लागि संगठन र विभागीय प्रमुखदेखि गृह मन्त्रालयका अधिकारीसम्मलाई दबाब दिने गरिन्छ । गृह मन्त्रालयका प्रवक्ता फणीन्द्रमणि पोखरेलले मन्त्रालयको निर्णय कडाइका साथ पालना गर्न निर्देशन दिइएको बताए । शान्ति सुरक्षा तथा अमनचयन कायम गर्ने प्रमुख जिम्मेवारी भएको सुरक्षा निकायका कतिपय पदाधिकारीले कर्तव्य पालनाको सिलसिलामा बाहेक पनि विभिन्न कूटनैतिक नियोग र राजनैतिक नेतृत्वसँग भेटघाट गर्ने गरेको बुझिन आएको छ । त्यही कारण सुरक्षाकर्मीपदाधिकारीले कूटनीतिक नियोग, विभिन्न राजनीतिक दलका कार्यालय वा नेतृत्वसँग भेटघाट गर्नुपर्ने भए स्पष्ट प्रयोजनसाथ विभागीय स्वीकृति लिएर मात्र गर्नू गराउन हुन तथा सोको प्रभावकारी कार्यान्वयन तथा अनुगमन सम्बन्धित संगठन प्रमुखले मिलाउनुहुन अनुरोध छ, गृह प्रवक्ता पोखरेलद्वारा जारी विज्ञप्तिमा भनिएको छ ।"
"चर्को सेवा शुल्क तर, कमजोर सर्भर","जगदीश्वर पाण्डे (काठमाडौं)नयाँ सरकारले राहदानी र लाइसेन्स लिँदा देखिएका लामा लाइन हटाउने प्रतिबद्धता जनाए पनि सेवाग्राहीको सास्ती जस्ताको तस्तै छ । उपप्रधान तथा गृहमन्त्री रवि लामिछाने बुधबार त्रिपुरेश्वरस्थित राहदानी विभागको निरीक्षणमा समेत पुगेका थिए । फाराम भर्ने, बायोमेट्रिक गर्ने र बनिसकेको राहदानी लिनेको छुट्टाछुट्टै लाइन थेगिनसक्नु छ । सेवाग्राही पुसको ठिहीमा बिहान २ बजेदेखि नै लाइन बस्न आइपुग्छन् । झिसमिसेमै नआए पालो आउँदैन । बाध्य भएर यस्तो चिसोमा लाइनमा बस्नुपरेको छ, बिहीबार बिहान २ बजे विभाग आइपुगेका नुवाकोट, धुक्चेश्वरीका ५० वर्षीय पेम्बा छिरिङ शेर्पाले भने, जनताले दुःख पाएको देख्दैन सरकार, के गर्ने ? लाइनमै बसेका प्यूठानका अर्जुन कुँवरले सरकारले प्रणाली चुस्त नबनाउँदा जनताले दुःख पाएको बताए । छिटो काम होस् भनेर आएको हो । तर सिस्टम नहुँदा हामीले दुःख पाएका छौं, उनले भने । पैसा तिर्दा पनि सहजै काम नबन्दा सेवाग्राहीको दुखेसो छ । बिहान ४ बजेदेखि लाइनमा बस्दा थाकेकी ३० वर्षीया उर्मिला वाइबा त साथीको पिठ्युँमा टाउको अड्याएर बसिरहेकी थिइन् । राहदानी विभागमात्र होइन, शिक्षा मन्त्रालयमा एनओसी लिनेदेखि सवारी चालक अनुमतिपत्र र चाडपर्वमा घर जानका लागि बसको टिकट काट्न पनि वर्षौंदेखि सर्वसाधारणले यस्तै सास्ती खेप्नुपरिरहेको छ । सेवाग्राहीले यसरी सास्ती भोगिरहनुमा परराष्ट्र मन्त्रालयले राहदानी खरिद प्रक्रियामा गरेको हेलचेक्र्याइँ पनि मुख्य कारक देखिएको छ । जसमा कम क्षमताको सर्भरको साइज बिड (क्षमता) पनि एक हो । उक्त सर्भर एक सेकेन्डमा २५ सय सेवाग्राहीले मात्र प्रयोग गर्न सक्छन्, त्योभन्दा बढीले प्रयोग गर्न खोजे साइट नै खुल्दैन । यो समस्या समाधानका लागि परराष्ट्र मन्त्रालयले तत्कालै फ्रेन्च कम्पनी आइडिमियासँग सहकार्य गरेर नयाँ सर्भरको साइज बिड बढाउनुपर्छ, विभागका एक पूर्वमहानिर्देशकले कान्तिपुरसँग भने । सरकारले दुई पटक अन्तर्राष्ट्रिय बोलपत्र रद्द गरेर तेस्रो पटकमा फ्रेन्च कम्पनी आइडिमियासँग राहदानीको बुकलेट खरिद गरेको थियो । त्यसबेला परराष्ट्रमन्त्री प्रदीपकुमार ज्ञवाली र सचिव (हाल मुख्यसचिव) शंकरदास बैरागी थिए । टेन्डर स्वीकृत गरेर कार्यान्वयनमा लैजाने बेला सचिवमा भरतराज पौड्याल आए । टेन्डर प्रक्रिया थालनी गर्दा तत्कालीन महानिर्देशकमा रामकाजी खड्का (हाल जर्मनीका लागि नेपाली राजदूत) थिए । राहदानी जारी गर्दा परराष्ट्रमन्त्रीमा नारायण खड्का आइपुगे । पछि विद्युतीय राहदानी कार्यान्वयनमा लैजान सुरुआतमा सम्बन्धित कम्पनीसँग छलफल गर्दा तत्कालीन महानिर्देशक डोरनाथ अर्याल (हाल ओमानका लागि नेपाली राजदूत) थिए । अहिले महानिर्देशकमा सुरेन्द्र यादव छन् । सरकारले गत वर्ष मंसिर १५ देखि विद्युतीय राहदानी जारी गरेको थियो । खरिद गर्दा नै विद्युतीय राहदानीमा समस्या हुनुको मुख्य कारण थियो, सुरुआतमा ६० लाखबाट टेन्डर अघि बढाएर २० लाखमा झार्नु । ६० लाख प्रतिबाट २० लाखमा झारेर खरिद गर्ने भएपछि राहदानी छाप्ने कम्पनी फ्रेन्च आइडिमियाले पनि सर्भरको साइज बिड घटायो । त्यसबेला नेपाली पक्ष परराष्ट्र मन्त्रालय र राहदानी विभागले कम प्रति राहदानी खरिद गरे पनि सर्भरको साइज बिड बढाउनुपर्ने थियो जुन भएन, ती महानिर्देशकले भने, त्यही कारण वेबसाइट खोल्न र फाराम भर्नमै सेवाग्राहीले सास्ती पाइरहेका छन् । विभाग स्रोतका अनुसार नेपालले विद्युतीय राहदानी जारी गरेको तीन महिनादेखि नै सेवाग्राहीको चापका कारण समस्या आउन थालेको थियो । तर विद्युतीय राहदानी भित्रिएको खुसियालीमा मन्त्रालय र विभाग आनन्दले बसे । जबजब त्यसको असर सेवा प्रवाहमा पर्न थाल्यो, त्यसको समाधान गर्नुको साटो परराष्ट्र र विभागले समाधानको प्रक्रिया नै थालेनन् । मन्त्रालय र विभागले राहदानी र सर्भर खरिद गर्दा त्यसको सम्पूर्ण पक्ष हेर्नेभन्दा पनि कर्मचारी नेपालका प्रतिनिधित्वकर्ताको विश्वासमा परे, जसले समस्या ल्यायो, ती पूर्वमहानिर्देशक भन्छन् । परराष्ट्र मन्त्रालयअन्तर्गतको राहदानी विभागले यसअघि सन् २०१० को डिसेम्बर २६ देखि हस्तलिखित पासपोर्टलाई हटाएर मेसिन रिडेबल पासपोर्ट (एमआरपी) लागू गर्दा पनि यस्तै चाप परेको थियो । त्यसबेला पनि जनताले सास्ती पाएका थिए । १२ वर्षअघि भएको चापका बारेमा परराष्ट्र मन्त्रालयमा रहेका राहदानी विभागका पूर्वमहानिर्देशकहरूले पूर्वअनुमान गर्न सक्थे । तर सबैले सेवा सहज बनाउनेतर्फ भूमिका निर्वाह गरेनन् । यस पटक पनि पहिले एमआरपी जारी गरेजस्तो विद्युतीय राहदानी जारी गरियो, नयाँ प्रविधि र यसले भित्र्याउने चापको विषयमा कसैले ध्यान दिएनन् । जसको असर अहिले सेवाग्राहीलाई प्रत्यक्ष पर्यो, विभागका एक पूर्वनिर्देशकले भने, वैदेशिक रोजगारीमा यति धेरै नेपाली छन्, त्यसलाई हेरेर सर्भरको क्षमता ठूलो चाहिन्थ्यो तर राहदानी खरिद गर्दा र सर्भरको साइज बिड टेन्डर गर्दा त्यसलाई ख्याल गरिएन । नेपालमा मात्र होइन, विदेशमा रहेका नेपाली सेवाग्राहीले पनि आवेदन फाराम भर्न खोज्दा वेबसाइटमा समस्या आउने गरेको छ । सर्भर डाउन हुने समस्याले उनीहरूले झनै सास्ती भोग्दै आएका छन् । राहदानी विभागका महानिर्देशक सुरेन्द्र यादव अहिलेको सर्भरको समस्या हटाउन थप क्षमता बढाउनुपर्नेमा सहमत छन् । स्रोत साधन बाँडफाँट मिलाएर सम्बन्धित कम्पनीबाट थप सर्बर भित्र्याउन सकिन्छ, उनले भने, अरू बेला साइट मज्जाले चल्छ । सर्भरको समस्या पनि विभागको फाराम खोल्ने बेलामा मात्र देखिने हो । त्यसका लागि विभागले मन्त्रालयसँग सहकार्य गरेर केही उपाय निकाल्छ । जिल्ला प्रशासन कार्यालयहरूले पर्याप्त राहदानी वितरणमा सहज भूमिका निर्वाह नगर्दा जिल्लाबाट राहदानी लिन काठमाडौंस्थित राहदानी विभागको कार्यालयमै आउनुपर्ने बाध्यता छ । जिल्लाबाट ५ हजारमा पाइने राहदानी काठमाडौंमा विभागमा आएपछि कम्तीमा पनि १२ हजार रुपैयाँ तिर्नुपर्ने हुन्छ । माग बढी भए पनि राहदानी आपूर्ति कम छ । अहिले दैनिक १० हजारभन्दा बढी राहदानी माग हुन्छ । विभागले देशभित्र र बाहिर ६ हजारमात्र राहदानी वितरण गर्छ । विभागले केन्द्रबाट दैनिक १७ सय सेवाग्राहीका लागि नयाँ अनलाइन आवेदन खुलाउँछ, जुन मागको तुलनामा निकै कम हो । महानिर्देशक यादव भने केन्द्रमा दैनिक फाराम खोल्ने र त्यसपछि समस्या आए सच्याउने गरी २२ सय सेवाग्राहीलाई हरेक दिन वितरण भइरहेको दाबी गर्छन् । जाडोयाममा ४ बजे बिदा हुने भएकाले करिब तीन सय कम राहदानी जारी हुन्छ । गर्मीयाममा भने करिब दुई हजारको हाराहारीमा हरेक दिन राहदानी जारी हुन्छ । सर्भरको समस्या समाधान गर्न सके मागअनुसार पूर्ति गर्न गृहकार्य थाल्छौं, उनले भने । मन्त्रालयसँग समन्वय भइरहेकाले केही महिनामै परिणाम देखिने उनको भनाइ छ । विभागबाट १७ सय हाराहारी राहदानी वितरण हुन्छ भने ७७ जिल्ला, १७ इलाका प्रशासन कार्यालय र विदेशमा रहेका ३८ कूटनीतिक नियोगबाट पनि वितरण हुन्छ । विभागमा हाल इनरोलमेन्ट स्टेसन (फर्म स्वीकृत गर्ने र फोटो खिच्ने) २० वटा ठाउँ छन् । एउटा इनरोलमेन्ट स्टेसनबाट दिनमा कम्तीमा एक सय ३० देखि २०० सम्म फोटो खिच्ने र फारामलाई स्वीकृत गर्ने गरिन्छ । सेवाग्राहीलाई सहज रूपमा उपलब्ध गराउन जिल्लाको पनि महत्त्वपूर्ण भूमिका हुन्छ । त्यसैले जिल्ला प्रशासन कार्यालयले सम्बन्धित जिल्लाबाटै आफ्ना नागरिकलाई सेवा लिन प्रेरित गरे समस्या निकै घट्छ, महानिर्देशक यादवले भने । जिल्लालाई सक्रिय बनाउन यसअघि पनि पटकपटक गृह र परराष्ट्र मन्त्रालयबीच बैठक भएका थिए । सरकारले चाहेमा करिब ४० लाख रुपैयाँमा सर्भर थप गर्न सक्छ, विभागका एक अधिकृतले भने, एउटा राहदानी लिन काठमाडौंमा आउनुपर्ने बाध्यता हुन्न । त्यसका लागि जिल्ला प्रशासन कार्यालयमा करारका कर्मचारी थपेर काम गर्नुपर्यो ।उपप्रधान तथा गृहमन्त्री रवि लामिछानेले मंगलबार विभागका महानिर्देशक यादवलाई मन्त्रालयमै बोलाएर राहदानीमा देखिएको समस्याबारे जानकारी लिएका थिए । यादवले सर्भरको क्षमता कमजोर रहेको र जिल्ला प्रशासनहरूले सक्रिय भूमिका नखेल्दा सेवाग्राहीले सास्ती पाइरहेको जानकारी दिएको गृहका एक कर्मचारीले बताए । बुधबार विभागमै पुगेका गृहमन्त्री लामिछानेले अब जिल्लाबाटै राहदानी लिन जनतालाई प्रेरित गर्नुपर्ने बताएका थिए ।"
बिनाविभागीय मन्त्री : काम न ठाम,"मकर श्रेष्ठ (काठमाडौं)मन्त्री ज्वालाकुमारी साह शपथपछि सोमबार सिधै लाजिम्पाटस्थित एक होटलमा गइन् । बारा३ बाट प्रतिनिधिसभा सदस्य निर्वाचित उनले काठमाडौंमा डेरा लिएकी थिइनन् । होटलमा दुई दिन बिताएर बुधबार उनी सरकारी निवास पुल्चोक सरेकी छन् । पुल्चोकमै बिहानबेलुका कार्यकर्तासँग भेटघाट गरिरहेकी छन् । मन्त्रालय तोकिएको छैन, दिउँसो पार्टी कार्यालय र एमाले संसदीय दलको कार्यालय गएर दिन कटाउँछु, साहले भनिन् । साहका लागि कहिले मन्त्रालय तोकिन्छ, टुंगो छैन । विश्वासको मत लिएपछि मात्र सरकार विस्तार गर्ने सत्ता साझेदार दलको तयारी रहेकाले उनी लामै समय बिनाविभागीय हुने सम्भावना छ । मैले खोजेर मन्त्री बनाइएको होइन, पार्टी अध्यक्षले बनाउनुभयो । अब कुन मन्त्रालय दिने हो, उहाँहरूले नै निर्णय गर्नुहुन्छ, उनले भनिन् । जनमत पार्टीको प्रतिनिधित्व गर्दर् ैमन्त्री बनेका अब्दुल खानको पनि मन्त्रालय तोकिएको छैन । उनी दिउँसो पार्टी कार्यालय, सिंहदरबारस्थित संसदीय दलको कार्यालय जान्छन् भने साँझबिहान पुल्चोकस्थित सरकारी निवासमा आफन्त र कार्यकर्ता भेटघाटम व्यस्त हुन्छन् । पहिलो पटक मन्त्री भएका उनी चाँडै मन्त्रालय तोकिने विश्वासमा छन् तर कहिले हुन्छ, भन्न सक्दैनन् । विभागीय जिम्मेवारी पाउने विषयमा छलफल भइरहेको होला, उनले भने । बर्दियाका उनी समानुपातिकबाट प्रतिनिधिसभा सदस्य चुनिएका हुन् । धनकुटाबाट निर्वाचित एमालेका राजेन्द्र राईले बिनाविभागीय मन्त्रीका रूपमा सोमबार शपथ लिएका थिए । पुल्चोकस्थित सरकारी निवासमा सरिसकेका उनको पनि मन्त्रालय तोकिएको छैन । अहिलेसम्म निवासमै बसिरहेको उनले सुनाए । साथीभाइ र आफन्त बधाई दिन आउनुहुन्छ, उहाँहरूसँग खुसी साटासाट गरिरहेका छौं । मन्त्रालय पाउन बाँकी रहेकाले सिंहदरबार गएको छैन, निवासमै छु, उनले भने । बैतडीबाट निर्वाचित एमालेका दामोदर भण्डारी पनि बिनाविभागीय मन्त्री हुन् । काठमाडौंको काँडाघारीस्थित डेरामै बसिरहेका उनी शुक्रबार सरकारी निवासमा सर्ने तयारीमा छन् । मंगलबार डेरामै बधाई थाप्न व्यस्त भइयो, बुधबार र बिहीबार दिउँसो प्रधानमन्त्री तथा मन्त्रिपरिषद् कार्यालय गएँ, भण्डारीले सुनाए । सरकारी निवासमा उपप्रधान तथा गृहमन्त्री रवि लामिछाने र मन्त्रीहरू राई, साह र खान मात्र सरेका हुन् । आठ सदस्यीय मन्त्रिपरिषद्मा चार मन्त्री साह, भण्डारी, राई र खानको जिम्मेवारी तोकिएको छैन, जसका कारण शपथसँगै सरकारी सेवा उपभोग गर्न थालेका उनीहरूले कामकाज थाल्न नपाएका हुन् । सरकारलाई समर्थन गरेका दलहरूबीच भागबन्डा बाँकी रहेकाले कसलाई कुन मन्त्रालय दिने भन्ने टुङ्गो लाग्न बाँकी रहेको एमालेका एक नेताले बताए । सरकारलाई सात दल र स्वतन्त्र तीन सांसदले समर्थन गरेका छन् । आठ सदस्यीय मन्त्रिपरिषद्मा चार दलको मात्र प्रतिनिधित्व छ । प्रधानमन्त्रीसहित २५ सदस्यीय मन्त्रिपरिषद्मा एमालेले १० र माओवादीले ७ मन्त्रालयमा दाबी गरेका छन् । राष्ट्रिय स्वतन्त्र पार्टी र जसपाको ३३ तथा जनमत पार्टीको २ मन्त्रालयमा दाबी छ । सरकारमा सहभागी हुँदा राप्रपाले ३ र नागरिक उन्मुक्तिले २ मन्त्रालयमा दाबी गर्ने जनाउ दिएका छन् । स्वतन्त्र सांसदले पनि मन्त्रालय माग गरेका छन् ।"
वरीयतामा उपप्रधानमन्त्री श्रेष्ठ असन्तुष्ट,"उपप्रधान तथा भौतिक पूर्वाधार तथा यातायातमन्त्री नारायणकाजी श्रेष्ठ पदीय वरीयता नमिलेको भन्दै मन्त्रालय जानै छाडेका छन् । सोमबार शपथ लिएर पदभार ग्रहण गरेपछि श्रेष्ठ फर्किएर मन्त्रालय गएका छैनन् । उनी सरकारी निवासमा समेत सरेका छैनन् । बधाई दिन गएका थियौं । उहाँले बिरामी भएकै कारण मन्त्रालय नगएको बताउनुभयो तर खासमा वरीयता नमिलेर नजानुभएको रहेछ, माओवादीका एक नेताले भने । आफूभन्दा माथिल्लो वरीयतामा एमाले नेता विष्णु पौडेललाई राखेको भन्दै श्रेष्ठले असन्तुष्टि जनाएको स्रोतले जनाएको छ । श्रेष्ठले आफू १२ वर्षअघि नै उपप्रधान तथा परराष्ट्रमन्त्री भए पनि पौडेललाई अहिले प्रधानमन्त्रीपछि दोस्रो वरीयतामा राखेको भन्दै श्रेष्ठले पार्टीका नेताकार्यकर्तासँग असन्तुष्टि जनाउने गरेका छन् । नेकपा हुँदा पनि पौडेल नवौं र श्रेष्ठ छैटौं वरीयतामा थिए । अहिले पौडेललाई प्रधानमन्त्रीभन्दा पछिल्लो वरीयताको उपप्रधानमन्त्री दिएपछि उहाँले असन्तुष्टि जनाउनु स्वाभाविक नै लाग्यो, माओवादीका एक नेताले भने ।"
ओलीको संयोजकत्वमा उच्चस्तरीय संयन्त्र,"बबिता शर्मा (काठमाडौं)सत्ता साझेदार दलले सरकारसँग सहकार्य र समन्वयका लागि एमाले अध्यक्ष केपी शर्मा ओलीको नेतृत्वमा उच्चस्तरीय संयन्त्र बनाएका छन् । प्रधानमन्त्री निवास बालुवाटारमा बिहीबार बसेको बैठकले गठन गरेको संयन्त्रमा सत्ता गठबन्धनका शीर्ष नेताहरू रहनेछन् । संयन्त्रले आवश्यकताअनुसार सरकारलाई मार्गनिर्देशनसमेत गर्न सक्ने एमाले महासचिव शंकर पोखरेलले जानकारी दिएका छन् । सत्तारूढ दलले एमाले उपाध्यक्ष एवं उपप्रधान तथा अर्थमन्त्री विष्णु पौडेलको संयोजकत्वमा साझा न्यूनतम कार्यक्रमको मस्यौदा समिति पनि बनाएका छन् । समितिका सदस्यहरूमा माओवादीबाट वर्षमान पुन, राप्रपाबाट धवलशमशेर राणा र राष्ट्रिय स्वतन्त्र पार्टीबाट मुकुल ढकाल सदस्य छन् । जसपाले नाम टुंगो लगाउन बाँकी छ । पाँच दल एमाले, माओवादी, राष्ट्रिय स्वतन्त्र पार्टी, राप्रपा र जसपाबाट मात्रै प्रतिनिधित्व रहे पनि समितिले सरकारलाई समर्थन गरेका अन्य दलको सुझाव लिएर काम गर्ने राप्रपाका अध्यक्ष राजेन्द्र लिङ्देनले बताए । सरकारलाई समर्थन गरेका मध्ये जनमत र नागरिक उन्मुक्ति पार्टीको समितिमा प्रतिनिधित्व छैन । समितिमा नराखेकामा उनीहरूको असन्तुष्टि रहेको स्रोतले जनाएको छ । मन्त्रिपरिषद् विस्तार र शक्ति बाँडफाँटका मुद्दा थाती राखेर सरकार साझा न्यूनतम कार्यक्रम बनाउन जुटेको हो । उपप्रधान तथा गृहमन्त्री रवि लामिछानेका अनुसार समितिले पाँच दिनभित्र साझा न्यूनतम कार्यक्रमको मस्यौदा तयार गर्नेछ । कुनै राजनीतिकवैचारिक आधारबिनै नाटकीय रूपमा विकसित घटनाक्रमबाट माओवादी केन्द्रका अध्यक्ष पुष्पकमल दाहाल नेतृत्वको सरकार गठन भएकाले सत्ता साझेदार दलहरू फरकफरक वैचारिक, राजनीतिक पृष्ठभूमिका छन् । सरकारमा गणतन्त्रवादीदेखि राजतन्त्रको पक्षपातीसम्म, संघीयता पक्षधरदेखि यसको विरोधीसम्म र पुरानादेखि हालैको निर्वाचनमा उदाएका नयाँ दलसम्मको सरकारमा सहभागिता र समर्थन छ । त्यसैले साझा न्यूनतम कार्यक्रममा सबैका एजेन्डा समेट्न गाह्रो हुने देखिएको छ । विविध विचार र सोच भएका दलहरूको सरकारमा सहभागिता वा समर्थन छ । त्यसैले सबैको चासो सम्बोधन हुने गरी साझा कार्यक्रम तय गर्न सहज छैन । चुनौतीपूर्ण भए पनि राष्ट्रका साझा मुद्दामा सहमति जुटाउँछौं, समितिका एक सदस्यले भने । राप्रपा अध्यक्ष लिङ्देन भने न्यूनतम कार्यक्रमका लागि साझा धारणा बनाउन चुनौती नरहेको दाबी गर्छन् । पहिलो र दोस्रो दलबाहेक अरू कुनै दल मिल्दा पनि सरकार बन्न नसक्ने जनादेश छ । यसको अर्थ कुनै पनि राजनीतिक दलले कसैलाई निषेध गरेर जाने अवस्था छैन । सबै विचारलाई समेटेर लैजानुपर्ने संसद्को संरचनाले बताउँछ, उनले भने, त्यस कारण मुख्यतः राष्ट्रियता, राष्ट्रिय एकता, सुशासन, विकास र सेवा प्रवाहको मुद्दालाई प्राथमिकता दिएर सरकार अगाडि जानुपर्छ । त्यहीअनुसार कार्यक्रम आउँछ । कार्यक्रम बनाउन कुनै समस्या, चुनौती आउँछ भन्ने लाग्दैन ।राजनीतिक विश्लेषक झलक सुवेदी सरकारमा सहभागी दलले आफ्ना राजनीतिक मुद्दाभन्दा विकास निर्माणलाई ध्यान दिए समस्या नआउने बताउँछन् । राष्ट्रिय स्वतन्त्र पार्टीको मुद्दा सुशासनबाहेक अरू आएको छैन । एमाले र माओवादी त अघिल्लो पटक एउटै घोषणापत्रमा चुनाव लडेका दल हुन् । उनीहरूबीच तत्कालीन राजनीतिबारे एकअर्कालाई हेर्ने दृष्टिकोणमा थोरै फरक भए पनि साझा कार्यक्रममा जान कठिन देखिँदैन, उनले भने, राप्रपाले आफ्नो राजनीतिक एजेन्डा ल्याउन खोज्यो, स्वतन्त्र पार्टीले प्रदेश संरचनामा प्रश्न उठाउन खोज्यो भने साझा धारणा बन्दैन । केही कुरामा अलग मत आउलान् तर सरकारको कामलाई प्रभाव पार्ने गरी विषय प्रवेश नहोला । दाहाल नेतृत्व मन्त्रिपरिषद्को पहिलो बैठकले गरेका निर्णयले पनि सरकारको साझा न्यूनतम कार्यक्रम कस्तो आउला भन्ने केही संकेत गरेको छ । मन्त्रिपरिषद्को पहिलो बैठकले अर्थतन्त्रलाई गतिशील बनाउने, राजस्वको लक्ष्य प्राप्त गर्न एवं आर्थिक वृद्धि हासिल गर्न निजी क्षेत्रसँग सहकार्य र सहयोगलाई वस्तुपरक रूपमा घनीभूत बनाउने, सार्वजनिक खर्चमा मितव्ययिता कायम गर्ने, नागरिकलाई प्रदान गर्दै आएका आधारभूत सेवा विशेष गरी राष्ट्रिय परिचयपत्र, विद्युतीय राहदानी, सवारी चालक अनुमतिपत्रलगायतका सेवा प्रवाहलाई सुगम, सरल, कम खर्चिलो र झन्झटमुक्त बनाउने निर्णय गरेको थियो । यी सुधारका काम तत्काल थाल्ने तथा सार्वजनिक कानुन तत्काल सुधार गर्ने, विकाससम्बन्धी काममा तीव्रता दिन छुट्टै कानुन संसद्को आउने अधिवेशनबाट पारित गरी कार्यान्वयनमा लाने निर्णय पनि भएको छ । यसबाहेक प्रधानमन्त्री दाहालले सुशासन, सेवा प्रवाह र विकास निर्माणका काममा प्रभावकारिता अभिवृद्धि गर्न प्रधानमन्त्री तथा मन्त्रिपरिषद् कार्यालयको सुदृढीकरणका लागि रणनीतिक अध्ययन गर्ने पहिलो निर्णयमा हस्ताक्षर गरेका थिए ।कांग्रेस सभापति शेरबहादुर देउवा ०७८ असार २९ मा प्रधानमन्त्री भएपछि तत्कालीन पाँचदलीय सत्ता गठबन्धनले असार २४ मा सरकारको साझा न्यूनतम कार्यक्रम सार्वजनिक गरेको थियो । कांग्रेस महामन्त्री पूर्णबहादुर खड्का नेतृत्वको कार्यदलले बनाएको संयुक्त सरकारका नीति र कार्यक्रममा कोभिड१९ बाट उत्पन्न महाविपत्तिबाट मुक्ति, राष्ट्रिय हितको संवर्द्धन तथा संघीयता कार्यान्वयन र संघीय लोकतान्त्रिक गणतन्त्रका सुदृढीकरणजस्ता विषय समेटिएका थिए । त्यसमा शान्तिसुरक्षाको प्रत्याभूति, सुशासन र सदाचार, शान्ति प्रक्रियाको पूर्णता, आर्थिक नीति तथा कार्यक्रम, सामाजिक रूपान्तरण, तात्कालिक राहत, पुनर्निर्माण र पुनःस्थापना, पर्यावरणीय सन्तुलन र सन्तुलित अन्तर्राष्ट्रिय सम्बन्ध पनि उल्लेख गरिएको थियो । स्वास्थ्य सामग्री खरिदमा भएको अनियमितताको छानबिन गर्ने, वैदेशिक सहायतालाई राष्ट्रिय प्राथमिकताको क्षेत्रमा परिचालन गर्ने, राष्ट्रिय हित प्रतिकूल रहेका सन्धिसम्झौता पुनरावलोकन गर्ने, संघीयता कार्यान्वयनका लागि तीन तहबीचको सरकारको क्षेत्राधिकार र अन्तरसम्बन्धलाई संविधानबमोजिम कार्यान्वयन गर्ने विषय पनि देउवा सरकारको साझा न्यूनतम कार्यक्रममा उल्लेख थिए । छिमेकी मुलुकसँगको सामाजिकआर्थिक सम्बन्धलाई विशेष महत्व दिने, सबै मुलुकसँग मैत्रीपूर्ण सम्बन्धलाई जोड दिने, शान्ति, स्थिरता, आर्थिक रूपान्तरण र जनताको समृद्धिको दिशामा अगाडि बढ्न सबै मित्रराष्ट्रसँग द्विपक्षीय र बहुपक्षीय सम्बन्ध विस्तार गर्ने विषयलाई तत्कालीन पाँचदलीय गठबन्धनले परराष्ट्र नीतिका आधार बनाएको थियो । पाँचदलीय गठबन्धनले १७ महिना सरकार चलाउँदा साझा न्यूनतम कार्यक्रमका अधिकांश विषय कार्यान्वयन गरिएनन् । सरकारको साझा न्यूनतम कार्यक्रम र संसद्बाट विश्वासको मत हासिलपछि मन्त्रिपरिषद् विस्तार गर्ने प्रधानमन्त्री दाहालको योजना छ ।"
वाग्मतीका सांसदले लिए शपथ,"थपलिया एमाले संसदीय दलको नेताएमाले वाग्मती प्रदेश संसदीय दलको नेतामा जगन्नाथ थपलिया चयन भएका छन् । प्रदेशसभाको दोस्रो ठूलो दल एमालेले थपलियालाई सर्वसम्मत रूपमा दलको नेता छनोट गरेको हो ।बिहीबार हेटौंडामा बसेको संसदीय दलको बैठकले उनलाई दलको नेता चयन गरेको हो । पार्टीको केन्द्रीय सदस्य उनी चितवन१ (१) बाट निर्वाचित भएका थिए । बैठकमा पूर्वमुख्यमन्त्रीहरू डोरमणि पौडेल र अष्टलक्ष्मी शाक्य पनि उपस्थित थिए । थपलिया मुख्यमन्त्रीको दाबेदारसमेत हुन् । दलको उपनेता र सचेतक अर्को बैठकले टुंग्याउने सांसद एकालाल श्रेष्ठले बताए । वाग्मतीमा एमालेका २७ सांसद छन् । दलको नेता छान्न माओवादीमा सकससदनको ठूलो दल कांग्रेस र एमालेले संसदीय दलको नेता चयन गरे पनि २१ सिट जितेर तेस्रो दल बनेको माओवादी केन्द्रलाई भने सकस परेको छ । माओवादीमा ४ जना आकांक्षी देखिएकाले नेता छनोट हुन सकेको छैन । त्यसकै लागि माओवादीले शुक्रबार दलको बैठक पार्टीको केन्द्रीय कार्यालय पेरिसडाँडामा राखेको छ । यसअघि पनि दलको नेता रहेका शालिकराम जम्मकट्टेल, प्रदेश अध्यक्ष सरल सहयात्री पौडेल, सिन्धुलीका गंगानारायण श्रेष्ठ र प्रदेशका पूर्वसामाजिक विकासमन्त्री युवराज दुलाल दलको आकांक्षी देखिएका छन् । जम्मकट्टेल र पौडेलबीच सहमतिका लागि धेरै पटक प्रयास भए पनि असफल भइरहेको छ । श्रेष्ठ डा बाबुराम भट्टराई निकट नेता हुन् । उनले पनि आफ्नो पक्षमा लबिइङ गरेपछि माओवादी निर्वाचनमार्फत निर्णय गर्ने कि केन्द्रको निर्देशन कुर्ने भन्ने दोधारमै छ । सरकार गठनअगाडि नै हामी दलको नेता चयन गर्छौं, पूर्वआर्थिक मामिला तथा योजनामन्त्री समेत रहेका जम्मकट्टेलले भने, भए सहमतिमा नभए प्रक्रियामै गएर नेता छनोट गर्छौं । मुख्यमन्त्रीमा राप्रपाको दाबीप्रदेश संरचना खारेजीको माग राखिरहेको राप्रपाले वाग्मती प्रदेशको मुख्यमन्त्रीमा दाबी गरेको छ । प्रदेशमा सरकार गठन गर्न आफू निर्णायक भएपछि राप्रपाले मुख्यमन्त्री दाबीगरेको हो । प्रदेशको मुख्यमन्त्रीमा हाम्रो पार्टीको दाबी छ । केन्द्रीय सरकारमा हामी सहभागी हुने भनेका छौं । सोहीअनुसार प्रदेशमा पनि हुन्छौं, राप्रपाको वाग्मती संसदीय दलका नेता उद्धव थापाले भने । उनले सरकारको नेतृत्व गर्ने विषयमा गठबन्धनमा छलफल भइरहेको बताए । सात प्रदेशमध्ये एउटा प्रदेशमा हामीले नेतृत्व गर्नेछौं । पार्टीको शीर्ष नेतृत्वले यो विषय छिट्टै टुंग्याउनेमा हामी विश्वस्त छौं, उनले भने ।केन्द्रीय सत्ता समीकरणमा फेरबदल भएपछि वाग्मतीमा सरकार गठनका लागि नयाँ विकल्पहरू देखिएका छन् । प्रदेशमा कुनै पनि दलको प्रस्ट बहुमत नभएकाले तालमेल गरेर सरकार निर्माण गर्नुपर्ने बाध्यता यहाँ छ । हालको अवस्थाअनुसार सत्ताको साँचो राप्रपासँग छ । ११० सदस्यीय प्रदेशसभामा सरकार गठनका लागि ५६ जना सांसद चाहिन्छ । सांसद संख्याको आधारमा नयाँ गठबन्धनलाई सरकार बनाउन पनि राप्रपाको साथ चाहिन्छ । केन्द्रकै समीकरणअनुसार भए प्रदेशसभामा एमालेका २७, माओवादीका २१ र राप्रपाका १३ जना गरी ६१ जना सांसद रहेकाले सहजै सरकारबन्ने अवस्था छ ।अर्कोतर्फ राप्रपा र एकीकृत समाजवादीसँग तालमेल गरे कांग्रेसको पनि सरकार बन्ने सम्भावना छ । कांग्रेसलाई सरकार बनाउन १९ सांसदको समर्थन भए पुग्छ । कांग्रेसलाई राप्रपाका १३, एकीकृत समाजवादीका ७ जना सांसदले साथ दिएको खण्डमा केन्द्रीय समीकरणविपरीत पनि वाग्मतीमा सरकार बन्न सक्छ । हालसम्म प्रदेशमा सरकारको विषयमा स्पष्ट खाका आएको छैन । जसको कारण मुख्यमन्त्री कुन पार्टीको हुने अझै स्पष्ट छैन । तर, हालसम्मको अवस्था हेर्दा एमालेबाट संसदीय दलको नेता चुनिएका जगन्नाथ थपलिया मुख्यमन्त्रीका बलिया प्रत्याशी देखिएका छन् ।"
ह्विलचियरमै शपथ,"प्रताप विष्ट (हेटौंडा)खरानी रङको कोट, कालो पाइन्ट अनि खैरो जुत्ता लगाएकी युवती ह्विलचियरमा थिइन् । पछाडिबाट एक युवकले ह्विलचियर धकेल्दै उनलाई वाग्मती प्रदेशसभा भवनभित्र पुर्याए । काखमा हरियो झोला बोकेकी उनी रामेछापको गोकुलगंगा गाउँपालिका४ की २८ वर्षीया लक्ष्मी घिमिरे थिइन् । बिहीबार प्रदेशसभा छिर्दै गर्दा उनी प्रसन्न मुद्रामा देखिन्थिन्, कारण केही समयमै उनी प्रदेश सांसदको शपथ लिँदै थिइन् ।प्रदेशसभा भवनमा पुगेपछि अरु सबै सांसदहरू लहरै कुर्सीमा बसे । केहीबेरपछि शपथ लिन उभिए पनि । तर, लक्ष्मी ह्विलचियरमै बसिरहिन् र सांसदको रूपमा आफ्नो प्रतिज्ञा लिइन् । २०६६ असोजमा भीरबाट लडेपछि उनी मेरुदण्डमा पक्षाघात भएर उठ्न र हिँड्न सक्दिनन् । त्यसयता उनलाई आफ्नो नित्यकर्मका लागि पनि सहयोगी चाहिन्छ । सेनामा जागिर खाने उनको सपना उक्त घटनापछि टुट्यो । तर, सांसद बन्नेसम्मको यात्रा कसरी मोडियो त ? घिमिरे भन्छिन्, प्लसटु सकेर सेनामा लेफ्टिनेन्टको तयारी गरिरहेकी थिएँ । उक्त दुर्घटनापछि सपनाले पनि मोड लियो । अध्ययनका लागि राजधानी आएँ । अपांगता भएकाहरूको माग सम्बोधन गर्न संघर्षमा होमिएँ । यसकै बलमा आज यहाँ छु ।उनी राष्ट्रिय प्रजातन्त्र पार्टीको समानुपातिकबाट प्रदेश सांसद बनेकी हुन् । सैनिक बन्न नपाए पनि सांसद भएर शपथग्रहण गर्न पाउँदा खुसी लागेको उनले सुनाइन् । एक दिन सांसद हुन्छु भन्ने थियो तर अहिले नै भन्ने लागेको थिएन, उनले थपिन्, सांसदको रूपमा धेरैले मबाट अपेक्षा गर्नुभएको छ, अब त्यही अपेक्षा पूरा गर्नुछ । शपथ लिएपछि थप जिम्मेवारी बोध भएको छ ।उनी राप्रपा प्रवेश गर्नुअघि विवेकशील साझा पार्टीमा थिइन् । पार्टीको केन्द्रीय कार्यालयमा रहेर उनले लामै समय काम गरिन् । पछि रवीन्द्र मिश्रसँगै उनी पनि राप्रपा प्रवेश गरेकी थिइन् । व्यवस्थापन संकायमा स्नातक उत्तीर्ण उनी ह्विलचेयर बास्केटबल खेलाडीसमेत हुन् । अपांगता भएका व्यक्तिको शिक्षा, स्वास्थ्य, व्यवसायलगायत क्षेत्रमा सहजीकरण र सुधार गर्नु सांसदको रूपमा सदनमा उठाउने आफ्नो मुख्य एजेन्डा भएको उनले बताइन् । पार्टीले उठाएका एजेन्डा त हाम्रो टिमले नै उठाउने कुरा हो, उनले भनिन्, तर सँगसँगै म सदनमा अपांगता भएका व्यक्तिको पनि प्रतिनिधित्व गर्दै छु । मजस्ता सयौंका लागि केन्द्रित भएर काम गर्नुपर्ने हुन्छ । उहाँहरूको आवाज बन्ने प्रयास पक्कै गर्नेछु ।वाग्मती प्रदेशसभामा १ सय १० सदस्य छन् । जसमध्ये अपांगता भएको उनी एक मात्र हुन् । प्रदेशसभा भवन अपांगतामैत्री भए पनि भित्र बस्नको निम्ति समस्या भएको उनले गुनासो गरिन् । संसद् भवन त अपांगतामैत्री बनाइएको रहेछ तर कुर्सीलगायतका संरचना सोअनुसार छैनन्, उनले भनिन्, संसद् सचिवालयले पक्कै यसमा विचार गर्ला ।सभाहलमा बस्ने व्यवस्था पनि अपांगतामैत्री बनाउनेगरी काम भइरहेको प्रदेशसभा सचिवालयका सचिव कृष्णहरि खड्काले बताए । केही दिनमा उक्त व्यवस्था हुनेछ, उनले भने ।"
ठेकेदार हराएको सूचना चोकचोकमा,"रमेशकुमार पौडेल (चितवन)भरतपुरमाडीठोरी सडक (हुलाकी राजमार्ग) को माडी देवेन्द्रपुरदुरदेखि बगईसम्मको ७७ किलोमिटर सडक फराकिलो बनाउने काम सुरु भएको ३ वर्ष पूरा हुँदा १० प्रतिशत मात्रै काम सकिएको छ । १० महिनायता काम नै नभएपछि माडीवासीले सोमबार सार्वनिक स्थल र चोकमा ठेकेदार हराएको सूचना टाँसेका छन् ।हुलाकी राजमार्गमै पर्ने माडीकै बनकट्टदेखि देवेन्द्रपुरसम्मको खण्ड भने फराकिलो र कालोपत्र पनि भइसकेको छ । त्यहाँदेखि पश्चिम बगइसम्मको काम भने अलपत्र छ । भएको सडक धमाधम भत्काए, नयाँ बनाउने सुरसार नै छैन । बर्खामा भलपानी, हिउँदमा धूलोले हैरान हुन्छ, खरकट्टाकी सरस्वती विश्वकर्माले भनिन् । सोही ठाउँका ८६ वर्षका काशीराम गौतमले सडक बने सुख होला भनेको धूलोले झनै हैरान भएको बताए । पहिला साँघुरो भए पनि कालोपत्र थियो । फराकिलो बनाउने भन्दै भत्काए, वर्ष दिन जति भयो अहिले रोकेर बसेका छन्, गौतमले भने, धूलो उडेर घरभित्रका बिस्तारासमेत सुत्नै नमिल्नेगरी धुलाम्मे हुने गरेको छ । बर्खामा घरभित्रै पानी पस्छ ।हुलाकी राजमार्ग आयोजना कार्यालय वीरगन्जका सूचना अधिकारी रहेका इन्जिनियर दुर्गा मण्डलले उक्त खण्डको विस्तार गर्न निर्माण कम्पनी बज्रगुरुढुकुचा जेभीसँग सम्झौता भएको जानकारी दिए । २०७६ पुसमा भएको सम्झौताअनुसार गत वैशाखमा काम पूरा हुनुपर्ने थियो । तर, अहिलेसम्म १० प्रतिशत मात्रै काम भएको छ ।चितवन राष्ट्रिय निकुञ्जको मध्यवर्ती क्षेत्र हुँदै हुलाकी राजमार्ग गएको छ । वातावरणीय प्रभाव मूल्यांकन गरेनगरेको विषयमा विवाद हुँदा काम गर्न गाह्रो भएको निर्माण व्यवसायीको तर्क छ । पछिल्लो समयमा त निकुञ्जले रोयल्टी लिए पनि नजिकका खोलाबाट गिट्टी, ढुंगा बालुवा झिक्न पाइएन भन्ने सूचना कार्यालयमा दिएर निर्माण व्यवसायीले काम नगरेको अवस्था छ, इन्जिनियर मण्डलले भने ।झन्डै वर्ष दिन हुन लाग्दा पनि ठेकेदार फिल्डमा नदेखिएपछि र काम अगाडि नबढेपछि हामीले दबाब दिन ठेकेदार हराएको सूचना लेखिएका फ्लेक्स माडीका विभिन्न चोकमा टाँगेका हौं, समृद्धिका लागि युवा अभियान माडीका सदस्य विपिन पाठकले भने । उनका अनुसार हुलाकी राजमार्गको मात्रै नभएर माडीका विभिन्न खोलाहरूमा पुल बनाउन वर्षौंअघि काम सुरु भए पनि अझै सम्पन्न हुन सकेको छैन । माडी यसै त पछाडि छ । त्यसमाथि समयमा काम नसकिँदा यहाँको विकास झनै पछाडि धकेलिनेछ । त्यसैले हामी जागेका हौं, माडी१ का पूर्ववडाध्यक्ष कृष्णप्रसाद पौडेलले भने । समयमा काम सके माडीवासीले धन्यवाद भन्ने तर काम अलपत्र पारे अर्को चरणको विरोध कार्यक्रम पनि अघि बढाउने अभियानले जनाएको छ । विविध समस्या देखाएको हुँदा सो ठाउँको काम सक्न आउँदो असार मसान्तसम्मका लागि म्याद थप भएको इन्जिनियर मण्डलले बताए । ३३ करोड रुपैयाँ खर्चेर यो सडकको स्तरोन्नतिको काम सुरु भएको हो । निर्माण कम्पनीका आधिकारिक प्रतिनिधि तुलसी घिमिरेले पटकपटकको छलफलपछि समस्याहरू निराकरण भएका कारण आगामी पुस १७ देखि काम सुरु गर्ने बताएका छन् ।"
बुस्टर डोजको व्यवस्था मिलाऊ,"ओमिक्रोनको नयाँ उपप्रजाति बीएफ७ भेटिएका दुवै छिमेकी मुलुक चीन र भारतमा कोभिड१९ संक्रमण फैलिरहेको छ । भारतमा संक्रमण फैलिएको केही सातामा नेपालमा पनि संक्रमित संख्या बढ्ने गरेको विगतको प्रवृत्ति छ । त्यस हिसाबले नेपालमा पनि यो संक्रमण फैलिन नपाओस् भनेर सरकारले रोकथाम र नियन्त्रणका लागि पर्याप्त सतर्कता अपनाउन थालिहाल्नुपर्छ । खास गरी खोपको पूर्ण मात्रा लगाउने बन्दोबस्त मिलाउनुपर्छÙ बुस्टर डोजको अभाव अविलम्ब टार्नुपर्छ । छिमेकी मुलुकमा कोभिडको जोखिम बढेसँगै नेपालमा पनि सतर्कता अपनाउन सरकारले आग्रह गरेको छ । अनिवार्य मास्क लगाउनुका साथै सबै स्वास्थ्य मापदण्ड लागू गर्न स्वास्थ्य मन्त्रालयले सार्वजनिक सूचना नै जारी गरेको छÙ सबैलाई बुस्टर खोप लगाउन अनुरोध गरेको छ । यही जोखिमलाई ख्याल गर्दै नागरिकहरू बुस्टर डोज लगाउन स्वास्थ्य संस्थाहरू पुग्ने गरेका छन्, तर पर्याप्त खोप नहुँदा उनीहरू त्यसै फर्कनुपरेको छ । सरकारले आवश्यक मात्राको बन्दोबस्त नमिलाई बुस्टर लगाउन आग्रह गर्दा नागरिकले अनाहकमा सास्ती बेहोर्नुपरेको छ । संघीय राजधानी काठमाडौंस्थित वीर अस्पतालमा बुधबार मात्रै बुस्टर लगाउन पुगेका सय जनाभन्दा बढीलाई त्यसै फर्किएका छन् । अरू संस्थाहरूको पनि अवस्था यही छ । खास गरी फाइजर, कोभिसिल्ड, जोनसेन खोप लगाएकाहरूका लागि बुस्टर खोप उपलब्ध छैन । पूर्ण मात्रामा भेरोसेल लिएकालाई मात्र बुस्टरका रूपमा भेरोसेल वा अन्य खोप लगाउने गरिएकाले अरू खोप लिएकाका लागि बुस्टर अभाव भएको हो । चिकित्सकहरूका अनुसार प्राथमिक खोप जे लगाए पनि बुस्टरका रूपमा उच्च प्रभावकारी देखिएका जुनसुकै खोप लगाउन सकिन्छ । तर, भेरोसिलका अतिरिक्त हाल ५ देखि ११ वर्षसम्मका बालबालिकाका लागि बुस्टर डोजका रूपमा उपयोग गर्न सकिने करिब ५ लाख मात्रा फाइजर खोप मात्र बाँकी छ । चीनको सिनोभ्याक खोप करिब ४० लाख मात्रा भए पनि यो खोपलाई बुस्टरका रूपमा विश्व स्वास्थ्य संगठनले प्रस्ताव गरेको छैन । हालसम्म कुल जनसंख्याको ७६५ प्रतिशत अर्थात् २ करोड २३ लाख २४ हजार ९ सय ३३ जनाले पूर्ण र ७९५ प्रतिशत अर्थात् २ करोड ३२ लाख ८ हजार ४ सय ८३ जनाले एक मात्रा खोप लिएका छन् । बुस्टर डोज लगाउनेको संख्या भने ७९ लाख ७२ हजार ७ सय ९१ छ । नयाँ उपप्रजातिबाट जोगिन बुस्टर डोज आवश्यक पर्ने चिकित्सकहरूको सुझाव छ । खोप अभाव हुँदा सम्भावित जोखिमबाट जोगिन चाहने मात्र होइन, भरेभोलि विदेश जाने योजना बनाएकाहरू पनि प्रभावित भएका छन् । विज्ञहरूका अनुसार अहिलेकै अवस्थामा १५ लाखभन्दा बढी मात्रा खोप मगाउन आवश्यक छ । १२ वर्षमाथिका लागि उपयुक्त मानिएको र नयाँ भेरिएन्टमा पनि काम लाग्ने बाइभेलेन्ट खोप १५ लाख मात्रा कोभ्याक्समार्फत ल्याउने प्रक्रिया स्वास्थ्य सेवा विभागले धेरै अघि सुरु गरे पनि अनुमतिका लागि औषधि व्यवस्था विभागले अझै निर्णय गरेको छैन । तसर्थ, सरकारले यो प्रक्रिया तुरुन्त अघि बढाउनुपर्छ र समय छँदै खोपको व्यवस्था मिलाउनुपर्छ । अहिले दैनिक संक्रमितको संख्या त्यति धेरै छैन । मंगलबार १ हजार ४ सय ३२ नमुना परीक्षण गर्दा ८ जनामा संक्रमण देखिएको थियो । बुधबार २ र बिहीबार १४ जना संक्रमित थपिएका छन् । अहिले संक्रमितको संख्या कम देखिए पनि पर्याप्त सतर्कता नअपनाइए भोलि संक्रमणको गति बढ्न सक्छ । अतः त्यस्तो अवस्था नआओस् भनेर पनि सरकारले सम्भव सबै उपाय लगाउनुपर्छ । बुस्टरको बन्दोबस्त मिलाउनुका अतिरिक्त सरकारले खास गरी विदेशबाट नेपाल आउने प्रवेशविन्दुमा हेल्थ डेस्क राखी आवश्यक निगरानी र परीक्षण लगायतका व्यवस्था मिलाउनुपर्छ । नागरिकले पनि यसबीचमा भुल्न थालिसकेको भीडभाडमा मास्क लगाउने लगायतका कोरोनाकालीन मन्त्र हरू पुनः प्रयोगमा ल्याउनुपर्छ । यो महामारीको जोखिम कायम रहँदासम्म रोकथाम तथा नियन्त्रणका लागि सरकार र नागरिक दुवै हरबखत सजग रहनुपर्छ ।"
सम्पादकलाई चिठी,"नयाँ सरकारको कार्यभार दैनिक आवश्यकतालाई अबको नयाँ सरकारले नयाँ तरिका अपनाएर सम्बोधन गर्नेछ भनी आमजनले अपेक्षा गरेका छन् । जनताका न्यूनतम आवश्यकतालाई यो सरकारले परिपूर्ति गर्नका लागि संविधानमा उल्लेख गरिएको मौलिक हक अनुसार निःशुल्क शिक्षा, स्वास्थ्य उपचार साथै रोजगारीको व्यवस्था गर्नेतिर लाग्ने आशा आम नागरिकले गरेका छन् । यो सरकारले दिनरात नभनी देश र जनतालाई समृद्ध बनाउनेछ भनी जनताले विश्वास गरेका छन् । सरकारले बढ्दो महँगी नियन्त्रण गर्नुका साथै भ्रष्टाचार कम गर्नतर्फ ध्यान दिनुपर्छ । त्यस्तै बेरोजगारी निकै ठूलो समस्या बनिरहेको छ, यसको अन्त्य गनु अबको कार्यभार हुनुपर्छ । नागरिकले अब नतिजा खोजेका छन् । र, नतिजामुखी काम गर्न सरकारले विशेष ध्यान दिनु जरुरी छ । बलराम थापा, क्षेत्रपाटी, काठमाडौंििितीन दशकमा धेरै राजनीतिक परिवर्तन भए पनि आर्थिक एजेन्डा सधैं उपेक्षित बनिरहेको छ । पछिल्लो सन्दर्भको कुरा गरौं सन् २०२३ बाट नेपाल भ्रमण दशक सुरु हुन लाग्दा स्थानीयदेखि प्रतिनिधिसभा, प्रदेशसभा चुनावसम्म प्रतिस्पर्धामा उत्रेको राजनीतिज्ञले यस्तो महत्त्वपूर्ण विषय उठाएको पाइएन, कुर्सी ताक्नेबाहेक आर्थिक उन्नतितर्फ ध्यान पुगेको देखिएन । पर्यटन क्षेत्रको दुर्दशा हेरौं साँघुरो दार्जिलिङ सधैं पर्यटकले भरिएको हुन्छ, पाइला राख्ने ठाउँ हुँदैन । दार्जिलिङकै हाराहारीमा सुन्दर, स्वच्छ इलामको पर्यटन व्यवसाय धराशायी हुँदा केन्द्रीय, स्थानीय नेता कसैलाई मतलब छैन । पर्यटन दशकको महत्त्वभन्दा राजनीतिक गञ्जागोलभित्रै रुमल्लिएको छ । उपत्यकाका अव्यवस्थित, खण्डहर सडक, शौचालयको अभाव लगायत समस्यादेखि राजधानीबाहिरका असुरक्षित सडक, दुर्घटनाको भयावह अवस्था, लक्ष्यविहीन स्थानीय सरकारका कारण भ्रमण दशक सुरु हुँदा पहिलो गाँसमै ढुंगा चपाएसरह नहोला भन्न सकिँदैन । पर्यटनका साथै कृषि, उद्योगधन्दा धराशायी बनिरहेको यथार्थ पनि कसैबाट लुकेको छैन । राजनीतिभन्दा विकासमा ध्यान केन्द्रित गरेर, थोरै बोलेर समृद्धिको उचाइमा पुग्ने कतार, चीन, दक्षिण कोरिया, जापान लगायत देशबाट हामीले पाठ सिक्नुपर्छ । नेपालमा उत्पादित जुत्ता लगायत हजारौं सामग्री गुणस्तरीय हुँदाहुँदै बजार चिनियाँ सामग्रीले भरिएकोतर्फ नेतृत्वको ध्यान पुगेको देखिँदैन । दशकौंदेखि राजनीतिक बहस उचाइमा पुग्दा मुलुक तन्नम बनेको यथार्थ जानेर, राजनीति गणितीय हिसाबले नचल्ने थाहा पाएर पनि नेतालाई देवत्वकरण गर्दै ठ्याक्कै अब के हुन्छ ? भन्नेजस्ता कुरा अघि सारेर तिनको जवाफले मुलुक अघि नबढेको तीतो सत्यबीच हामी बाँचिरहेका छौं । तथापि अब बनेको सरकार र पद नओगट्ने नेतृत्वबाट मुलुकको रूपान्तरण हुने आशा धेरैले गरेका छन्, आर्थिक क्रान्ति, विकास अभियानमा केन्द्रित रहने उद्घोषबाट आकर्षित बनेका छन् । तसर्थ घरघरमा रोजगारी सरकारको जिम्मेवारी जस्ता घोषणा देशव्यापी बनाएर विकास अभियानमा होमिनु अपरिहार्य छ । भुवनेश्वर शर्मा, चन्द्रागिरि२, काठमाडौं सच्याइएको सर्वसाधारण बिल तिर्न नसकेर अस्पतालमै बन्धक, पहुँचवालालाई मनपरी खर्च समाचारमा उल्लिखित उपचार खर्च लिनेहरूको सूचीमा शिव सताक्षी४ झापाका भक्तिप्रसाद सिटौला हुनुपर्नेमा असावधानीवश राष्ट्रिय प्रजातन्त्र पार्टीका प्रदेश १ का प्रदेशसभा सदस्य भक्तिप्रसाद सिटौलाको नाम र तस्बिर पर्न गएकामा क्षमा चाहन्छौं । साथै, नेपाली सेनाका पूर्वउपरथी राजेन्द्र थापाले आफूले गीतकारका रूपमा राहत लिएको स्पष्टीकरण दिएका छन् । प्रधानसम्पादक"
परियोजना चौरासी,"संस्थागत हस्तक्षेप राजनीतिक पुनर्गठनको अर्को पाइला हो एकता, ध्रुवीकरण र महाधिवेशन । किनभने दस्तावेज लेखेर मात्र राजनीति फेरिँदैन । नयाँ दस्तावेजलाई पार्टीभित्र स्थापित गर्नुपर्छ । यसका लागि विचार मिल्नेहरू (पार्टीभित्र र बाहिर) एक ठाउँमा आउनुपर्छ । त्यसपछि महाधिवेशनमार्फत पुनर्गठनको प्रस्तावलाई संस्थागत गर्नुपर्छ । यो सजिलो छैन । यसका लागि पार्टीमा संगठित हस्तक्षेप चाहिन्छ, जुन राजनीतिक पुनर्गठनको सबैभन्दा महत्त्वपूर्ण, कठिन तर आवश्यक काम हो । जगजाहेर छ, पछिल्लो निर्वाचनमा पार्टीकै महत्त्वपूर्ण नेताहरू हारे । पुरानो पार्टी सत्तामाथि प्रश्नहरू उठे । पार्टीहरूको परम्परागत वर्चस्व र आधार खुम्चियो । यो स्वभावतः प्रत्येक दलले महाधिवेशन बोलाई समीक्षा गर्नुपर्ने अवस्था हो । तर आफ्नो पार्टी सत्ता गुम्ने भयले नेताहरू चुपचाप छन् । यो मौनतालाई तोड्दै नयाँ पुस्ताले आआफ्नो पार्टीमा महाधिवेशनको माग गर्नुपर्छ । भन्नुपर्छ या त महाधिवेशन, अन्यथा विद्रोह । त्यति नगर्ने हो भने मान्छेको उमेर त फेरिएला, राजनीति फेरिँदैन । जब राजनीति फेरिँदैन न सत्ता फेरिन्छ, न त सरकार, न त समाज । राजनीति पुनर्गठनको प्रस्ताव समय, चेतना र राजनीतिलाई जोड्ने त्रिवेणी हो । स्पष्ट छ, समाजको चेतना र समय दुवै गतिशील हुन्छन् । तर जब पुरानो विचार, थाकेका नेता र इतिहासको अहंकार मात्र राजनीतिमा हावी हुन्छन्, तब यसले गति गुमाउँछ । जब गति गुम्छ, राजनीतिले युगको नेतृत्व गर्ने तागत गुमाउँछ । त्यसपछि पुनर्गठन अनिवार्य बन्छ । त्यसैले राजनीतिक पुनर्गठनको परियोजना एक नियमित परियोजना हो । यो ऐतिहासिक निरन्तरतामा चल्नुपर्छ । तर अहिले त्यो रोकिएको छ । त्यसैले भनिएको हो परियोजना चौरासी मार्फत नयाँ पुस्ताले त्यसमा गति दिनुपर्छ । राजनीतिमा हुने सचेत विद्रोहहरू अपराध होइनन् । यी आफैंमा सुन्दर प्रयोग हुन्, जसले युगलाई बदल्छन् । मानौं, विद्रोह नभएको भए राणा शासन फालिने थिएन । पञ्चायत ढल्ने थिएन । गणतन्त्र आउने थिएन । विद्रोह नभएको भए बीपी बन्ने थिएनन् । पुष्पलाल हुने थिएनन् । मदन भण्डारी हुने थिएनन् । विद्रोही हुनु नयाँ इतिहासको शिलान्यास गर्नु हो । नभुलौं, यथास्थितिमा बस्नेहरू इतिहासका थकित घोडा हुन् । र, प्रत्येक प्रगतिशील विद्रोही त्यो घोडामा सवार नायक हो, जसले इतिहासको थकित घोडालाई चाबुक हान्छ र अगाडि बढाउँछ । अन्यथा समय दगुर्नेछ, घोडा छुट्नेछ र आजको पुस्ताले चाहेर पनि धेरै कुरा छुट्दै जानेछन् । त्यस बेला पछुताउनुभन्दा धेरै केही पनि बाँकी रहँदैन । आउने पाँच वर्षका लागि परियोजना चौरासी को नेतृत्व कसले गर्ला ? पुस्ता हस्तान्तरणको माग गर्ने पार्टीभित्र वा बाहिरका नेताहरूसँग इतिहासले सोध्ने आजको खास प्रश्न यही हो ।"
वाम एकता कि वाम कता ?,"अन्त्यमा, कम्युनिस्ट आन्दोलनको गफजहाँसम्म कम्युनिस्ट आन्दोलनको कुरा छ, न त यो परिभाषित छ न युगीन न आकर्षक । फेरि, नेपाली जनताले कम्युनिस्ट आन्दोलनको कुनै मोडल हेर्न अब बाँकी पनि छैन । न त कम्युनिस्टहरूले कुनै मोडल प्रस्तुत गर्न नै बाँकी राख्या छन् । जति प्रस्तुत गरिए, तिनबाट नेपाली जनता सात पुस्तालाई पुग्ने गरी अघाइसकेका छन् । ५० वर्षपूर्वको वर्गशत्रुको टाउको काट्ने झापाली कम्युनिस्ट आन्दोलन होस् कि हत्या, हिंसा, ध्वंस, लुट र भयत्रासले पूर्ण दशक लामो माओवादी सशस्त्र विद्रोह, लिभिङ मेमोरी भित्रकै कुरा हुन् । तिनको पीडा र परिणति आफैंले भोगेका र देखेका अभागी पुस्तादेखि पारिवारिक श्रुति परम्पराबाट, समाजबाट, समुदायबाट सुनेर आक्रोशित हुने पुस्ता देशभरि छन् । उनीहरू कोही अब कुनै पनि किसिमको कम्युनिस्ट आन्दोलन हेर्न, बेहोर्न इच्छुक छैनन् । केही थोरै वामपन्थी नेताकार्यकर्ता त्यो नारामा अझ आकर्षित होलान् । तिनको खपतका लागि र ती कुनै उग्र कम्युनिस्ट घटकको पछि लागेर आफ्नो र राष्ट्रका लागि सिरदर्द नबनून् भन्नका लागि कम्युनिस्ट आनदोलनका लागि वाम एकता का गफ दिनचाहिँ तीनवटै दलले छाड्नेछैनन् ।"
तेहरो हिंसामा दलित महिला,"जात व्यवस्थामा आधारित समाजको अर्थसामाजिक संरचनामा दलित महिलाहरू सबैभन्दा पीँधमा छन् । महिला भएको, दलित भएको र दलित महिला भएको कारणले दलित महिलामाथि एकै पटक तेहोरो हिंसा छ । दलित महिला हुनु आममहिला हुनुभन्दा फरक छ । उनीहरू पितृसत्ताबाट मात्रै होइन, गैरदलित महिलाबाटै हिंसा र भेदभाव खेपिरहेका छन् । यसको पछि पित्तृसत्तात्मक सोच मात्रै दोषी छैन, जात व्यवस्था र यसबाट सृजित असमानता पनि प्रमुख कारकका रूपमा रहेको छ । दलित महिलामाथि दलित समुदायको गरिबी, अशिक्षा, बेरोजगारी, भूमिहीनता, न्यायमा पहुँच नहुनुजस्ता अनेक अवस्थाले सृजना गर्ने बहुआयामिक शोषण र दमन छ । एसियाली दलित अधिकार मञ्चको सन् २०१६ को अध्ययन अनुसार दक्षिण एसिया क्षेत्रमा मात्रै करिब १२ करोड दलित र सीमान्तकृत महिलाहरू हिंसा र भेदभाव सहन बाध्य छन् । उनीहरूमध्ये एक प्रतिशतभन्दा कमसँग मात्र जमिन वा सम्पत्तिको स्वामित्व छ । राष्ट्रिय दलित आयोगका अनुसार नेपालका २३ प्रतिशत दलितसँग एक टुक्रा पनि जमिन छैन । ०६८ को गणनामा नेपालको साक्षरता दर ६५९७ प्रतिशत छ । त्यसमध्ये पुरुषको ७५२१ र महिलाको ५७५३ छ । तर दलित महिलाको साक्षरता दर ४५५ प्रतिशत मात्रै हो । यसमा मधेशका दलित महिलाको साक्षरता झनै न्यून छ । दलित महिला संघ (फेडो) को अध्ययन अनुसार दलित महिलाले आफूमाथि भएको हिंसाबारे न्यायका लागि बोल्न नसक्ने र नबोल्ने समस्या सबैभन्दा धेरै छ । बोल्दा पनि समाजका कथित उच्च जातीय समुदायको दबाब हुने र मिलापत्र गर्नुपर्ने, प्रहरीमा जाँदा जाहेरी नै नलिने, बरु दबाब र प्रभावमा मिलापत्र गराएर पठाइदिनेजस्ता व्यवधान खेप्नुपर्ने समस्या छ । एकातिर कानुनी ज्ञानको अभाव छ अर्कातिर कानुनी उपचार खोज्न आर्थिक जोहो गर्न कठिन छ । नेपाल प्रहरीका अनुसार अहिले पनि हरेक दिन औसत ७ जना दलित महिला र बालिकामाथि कुनै न कुनै हिंसा भइरहेको छ । तीमध्ये औसत दुई जनामाथि यौनजन्य हिंसा हुन्छ । र, यौनजन्य हिंसामा पीडितमध्ये १८ प्रतिशत दलित समुदायका महिला र बालिका छन् । समता फाउन्डेसनको एक अध्ययनले भने यो संख्या २८ प्रतिशत रहेको देखाएको छ । जातीय भेदभाव र छुवाछुतका घटनामा पनि महिला नै बढी पीडित छन् । जातीय छुवाछुतमा पीडितमध्ये महिलाको संख्या ५८ प्रतिशत छ । संसद् र गृहमन्त्री स्वयम्ले पटकपटक दलित सेल गठन गर्न निर्देशन दिँदासमेत त्यसबारे नसोचेको प्रहरीले दलित आन्दोलनको केन्द्र काठमाडौंजस्तो शिक्षित ठाउँमै हिंसा र विभेदविरुद्ध जाहेरी नलिएका दर्जनौँ उदाहरण छन् । यसको अर्थ नेपाल प्रहरी र न्यायिक निकायहरू अझै जातीय उचनीचको मानसिकताबाट प्रभावित छन् । यस आधारमा बुझ्न सकिन्छ कि, प्रहरीको तथ्यांक दलित समुदायका महिला र बालिकामाथि हुने हिंसाको आइसबर्ग मात्रै हो, समुदायस्तरको वास्तविक चित्र अर्कै छ, जुन कहालीलाग्दो र निर्मम छ । सामान्य साक्षरसमेत नरहेको दलित महिलाको अधिकतम हिस्सा सरकारी नीति, संविधान, कानुनबाट धेरै टाढा छ । उनीहरू सबै प्रकारका ज्ञानबाट सम्पूर्ण रूपमा अनभिज्ञ छन् । उनीहरू आफूमाथि के राम्रो भइरहेको छ, के नराम्रो भइरहेको छ, को शत्रु हो र को मित्र हो भन्नेसमेत बुझ्न सक्ने अवस्थामा छैनन् । आफूमाथि जस्तोसुकै अन्याय, शोषण र उत्पीडन भए पनि यी सबै कुरा विपत्ति, कर्म र भाग्यले भइरहेको हो भन्ने ठानेर सहिदिन्छन्, सहिरहेका छन् । हिंसाविरुद्ध बोल्न भने त्यति सहज छैन । हिंसाका घटनामा स्थानीय जनप्रतिनिधिकै संलग्नता हुने, स्थानीय तहमा कथित उच्च जातका जनप्रतिनिधि नै निर्णायक भूमिकामा हुने, गैरदलित महिलाहरूले पनि दलित महिलामाथिको हिंसामा न्यायका लागि बलियो साथ नदिने, न्यायिक प्रक्रियामा जान आर्थिक अभाव हुने, प्रहरीले उजुरी नै नलिने, लिएर पनि मिलापत्रमा जोड दिने, अदालतसम्म पुग्दा पनि मुद्दाको अभियोजन र प्रमाण संकलनमा कमजोर पारिदिने र अधिकांश मुद्दामा पीडकले नै सफाइ पाउने कारणहरूले दलित महिलालार्ई न्याय खोज्ने बाटाबाटै विमुख गराइरहेको छ । वास्तवमा दलित समुदायका महिलाको मानव अधिकार नै सबैभन्दा जोखिममा छ । तर, दलित महिलामाथि भइरहेको यस्तो उत्पीडन राष्ट्रिय मानव अधिकार आयोगको प्राथमिकतामा परेको छैन । महिलावादी दृष्टिकोणले हेर्ने हो भने पछिल्लो दशकमा थुप्रै उपलब्धि हासिल भएका छन् । यही अवधिमा संसद्मा महिलाको अभूतपूर्व प्रतिनिधित्व भयो भने राष्ट्रपति र सभामुखजस्तो उच्च राजकीय जिम्मेवारीमा समेत महिलाहरू पुगे । समग्रमा यो उपलब्धिले आममहिलाका मुद्दालाई जसरी सम्बोधन गर्यो, दलित समुदायका महिलाका मुद्दा भने जहाँको त्यहीँ छन् । संविधान जारी भएपछि हरेक वडामा एकएक जना दलित महिलाको प्रतिनिधित्व गराइएको छ । पछिल्ला दुई निर्वाचनबाट कम्तीमा १३ हजार दलित महिला पहिलो पटक स्थानीय सत्तामा पुगे । तर, उनीहरू निर्णायक भूमिकामा छैनन् । स्थानीय नीति कार्यक्रम, योजना र कानुनहरूमा पनि अर्थपूर्ण प्रतिनिधित्व हुन सकेको छैन । राजनीतिक दल र नेतृत्वमा जात व्यवस्थामा आधारित पुरुषप्रधान सत्ता र अर्थ सामाजिक संरचनाको बलियो पकड कायम छ । यसले गर्दा राज्यका निकायमा भएको दलित महिलाको प्रतिनिधित्व संख्यात्मक मात्र भएको छ । दलित महिलामाथि हुने हिंसाको न्यूनीकरणका लागि राज्यले अलग्गै नीतिकार्यक्रम तर्जुमा गर्नु आवश्यक छ । त्यसअघि दलित महिलाको संघर्षपूर्ण जीवनमाथि गहिरो अध्ययन र अनुसन्धान हुनु जरुरी छ । राजनीतिक नेतृत्वले सामाजिक न्याय र समतामूलक समाज निर्माणको संवैधानिक संकल्पलाई मर्म बनाएर काम गर्नुपर्छ । हिंसा न्यूनीकरणको अर्को बाटो कानुनको प्रभावकारी कार्यान्वयन हो । आधार कारण जेजे भए पनि दलित महिलामाथि हुने हिंसाका सबै घटना कानुनी रूपमा अपराध हुन्, दण्डनीय छन् । पीडितलाई न्याय दिलाउन नेपाल प्रहरी सबैभन्दा जिम्मेवार निकाय हो । प्रहरीले दलित महिलाको सवालमा थप गम्भीर र संवेदनशील भएर अनुसन्धान गर्ने, अभियोजन र प्रमाण संकलन गर्ने गरी संरचना र जनशक्ति विस्तार गर्नु आवश्यक छ । पीडितको न्यायिक संघर्षमा प्रहरीमात्रै पीडितमैत्री बनिदिने हो भने पनि दण्डहीनताको अन्त्य र हिंसा न्यूनीकरणमा थप बल पुग्न सक्छ ।"
गगनको सकस,"गगनलाई प्रश्नैप्रश्ननिश्चय पनि गगनको टिम राम्रो र बलियो बन्दै गएको छ । उनको कोर टिम पनि बलियो छ । पढेलेखेका मानिसहरूले उनलाई नीतिगत सल्लाह दिन्छन् । उनी कार्यक्रममा बोल्नुअघि गृहकार्य गर्छन् । एउटा कुशल राजनीतिज्ञमा हुनुपर्ने थुप्रै गुण उनमा छन् । यति गुणहरूका बावजुद के उनले काङ्ग्रेस सांसद र नेपालका आम मतदाताको यथास्थितिवादलाई चिरेर नेतृत्व दिन सक्छन् ?नेपालजस्तो सिस्टम र इन्स्टिट्युसन अत्यन्तै कमजोर भएको देशमा उनलाई प्रधानमन्त्री भएर परिवर्तन ल्याउन कति सजिलोगाह्रो छ ? एउटा नेताले समाजमा कस्तो परिवर्तन ल्याएर जनतालाई नेतृत्व दिन सक्छ र उनले समाज बदल्न कस्तो टिम गठन गर्न सक्छन् ?पुरातनवादीहरूले भरिएको पार्टीमै बसेर उनले सोचेको जस्तो परिवर्तन ल्याउन सकिन्छ वा बालेन शाह र रवि लामिछानेले जस्तै उनी पनि स्वतन्त्र उठेर वा नयाँ पार्टी खोलेर यो परिवर्तनको पक्षमा उभिन सक्छन् ? के उनी पनि (केही हदसम्म) यथास्थितिवादी हुन् जसका कारण उनी पार्टी र देशमा उथलपुथल ल्याउने गरी विद्रोह गरेर नयाँ पार्टी गठन गरी परिवर्तनका तरंगहरू ल्याउन डराइरहेका छन् ? के हामीले उनीबाट आशा गरेको परिवर्तन संसदीय दलको चुनावमा आएर टुंगिन्छ वा टुंगिन पाउँछ ?मुख्यतया पुरुष नवउदारवादीहरूको वरपर बस्ने गगनले थुप्रै, आफूले उत्तर नदिएका र दिन नसकेका, प्रश्नहरूको उत्तर दिनुपर्छ । समावेशीता, पछाडि पारिएका समुदायहरूका लागि राज्यद्वारा उपयुक्त व्यवस्था, संघीयताको सुदृढीकरण, सामाजिक सुरक्षा, सुकुम्बासी लगायतका लागि बसोबास र भूमिसुधारका थुप्रै प्रश्नको प्रस्ट उत्तर गगनले दिन सक्नुपर्छ । देशमा व्याप्त भ्रष्टाचार (आर्थिक, नीतिगत र नैतिक), कुशासन, दण्डहीनता र अन्य सामाजिक मुद्दाबारे गगनको लाइन प्रस्ट हुनुपर्छ । देशको आर्थिक अवस्थामा सुधार, देशभित्रै दक्ष जनशक्ति उत्पादन र रोजगारीको व्यवस्था, विदेशमा बस्ने नेपालीलाई मतदानको अधिकार लगायतका थुप्रै नीतिगत र कार्यान्वयनका पाटाहरूमा गगनले आफू र आफ्नो टिमलाई परिचालन गर्न अब ढिलो गर्न हुँदैन । साथै, आफ्नो टिममा कस्ता पृष्ठभूमिका मानिस छन् र तिनीहरू जनताप्रति कत्तिको जवाफदेह छन् भन्ने ख्याल उनले गर्नुपर्छ ।अबका पाँच वर्षमा उनले र उनको टिमले पार्टीभित्र मात्र होइन, समाजमा पनि परिवर्तन ल्याउने सैद्धान्तिक र प्रयोगात्मक कामहरू गरेर देखाउन र परिवर्तनका संवाहक मानिसहरू छानेर उनीहरूलाई नेतृत्व दिलाउन र सांसद बनाउन थुप्रै गृहकार्य गर्नुपर्ने देखिन्छ । अहिलेकै नेताहरूबाट न परिवर्तनको आशा गर्न सकिन्छ न त उनीहरूमाथि गगनले विश्वास गर्न सक्छन् । संस्थापन पक्ष र उनीभन्दा सिनियर भन्ने नेताहरूले फेरि पार्टीको आगामी महाधिवेशन, आम चुनाव र संसदीय दलको चुनावमा उनलाई नै साथ दिन्छन् भन्ने ग्यारेन्टी हुन असम्भव छ । त्यस्तै, अब आउने पार्टीको महाधिवेशनमा शेखर प्यानलले जितेर उनी संसदीय दलका उम्मेदवार भए पनि उनीभन्दा सिनियर नेताहरूले आफ्नो भाग खोजेर उनलाई फेरि संसदीय दलको नेताको चुनावमा हराइदिन सक्छन् र फेरि उनीबाट आशा गरेका मानिसहरूले निराश भएर अर्को पाँच वर्ष कुर्नुपर्नेछ । तर आम जनताको धैर्यको बाँध त्यति बलियो छैन ।गगनलाई पनि थाहा छ, यहाँ उल्लिखित कुराहरू कार्यान्वयन गर्न सजिलो छैन । एक जनाले गर्नै सक्दैन । यसका लागि सल्लाहकारहरूको टिम मात्र होइन, परिवर्तनका संवाहकहरूको टिमको पनि जरुरत छ । यो बेला गगन, प्रदीप पौडेल, विश्वप्रकाश शर्मा मात्र नभएर सयौं (वा हजारौं) अरू युवा र परिवर्तनका पक्षमा उभिन चाहनेहरूलाई गगनले नेतृत्व गर्न सक्नुपर्छ । समावेशी लोकतन्त्रको अभ्यास गर्दै महिला, जनजाति, दलित, अपांगता भएका व्यक्ति, विकट क्षेत्रका प्रतिनिधि, र पछाडि पारिएका व्यक्तिहरूलाई समावेश र परिचालित गरी आर्थिक विकासका साथसाथै सामाजिक मुद्दाहरूमा पनि गगनको आवाज अपरिहार्य बन्न सक्छ, जुन हालसम्म निकै कमजोर छ । रविले वा बालेनको जस्तै विद्रोही सन्देश (सो विद्रोहमाथि शंका र प्रश्न त छँदै छ) जनमानसमा पुर्याउनुपर्छ । गगनका लागि अबका पाँच वर्ष निकै चुनौतीपूर्ण छन् । तर यो काम गगन एक्लैले गर्ने होइन । बलियो टिमलाई प्रतिनिधिसभा, प्रदेशसभा र पालिकाहरूमा नेतृत्वदायी भूमिकामा आउन प्रोत्साहन र मद्दत गरेर मात्रै राष्ट्रिय राजनीतिमा गहिरो प्रवाह पार्न सकिन्छ । गगन संगठन निर्माणमा केन्द्रित हुनुपर्छ ।अन्त्यमा, परिवर्तन ल्याउन गगनलाई नेपालीहरूले खोजेको थुप्रै भइसक्यो । उनको पार्टीले उनलाई अगाडि आउन नदिन थुप्रै सफल प्रयास गरिसक्यो । नेपालमा अन्य परिवर्तनकारी शक्तिहरू आएर जनतालाई परिवर्तनको प्रत्याभूति दिन थाले गगनले त्यस्ता शक्तिहरूसँग कस्तो सहकार्य गर्लान् वा नगर्लान् ? गगनको ठाउँमा अर्को कसैले परिवर्तन ल्याउने आशा देखाउन थाल्यो भने उसलाई गगनको साथ रहला वा नरहला ? गगन वा अर्को जो अगाडि आए पनि अब यथास्थितिवादलाई निमिट्यान्न पार्न धेरै ढिलो भइसकेको छ ।"
कोरियाबाट नेपालीको शव ल्याउन समस्या,"गोकुल थोकर तामाङ (सोल)दक्षिण कोरियाली राजधानी सोलनजिकैको ख्याङ्गीस्थित ह्वासाङ सीको फलाम कम्पनीमा काम गर्थे सोलुखुम्बुका रामप्रकाश मगर । फलामसम्बन्धी काम सहज हुने कुरै भएन । कम्पनी घाटामा गएको भन्दै मालिकले दुई महिनादेखि तलब पनि दिएका थिएनन् । दिउँसो र राति गरी उनले दुई सिफ्टमा काम गर्थे । केही दुईतीन दिनअघि देखि आफूलाई अलि सन्चो नभएको बताएका उनी डिसेम्बर १२ मा काममा नआएपछि खोजी गरेपछि उनी सुतेकै अवस्थामा मृत भेटिएका थिए । कम्पनीका साथीहरूले खबर गरेपछि अस्पताल लगेर पोस्टमार्टम गर्दा हृदयाघातबाट मृत्यु भएको रिपोर्ट आएको प्रहरीले बताएको थियो, सोलुखुम्बु समाज कोरियाका अध्यक्ष राजु राईले भने, मृत्युका कारण अनेक हुन सक्छन् । तर पोस्टमार्टम रिपोर्ट सबैको उस्तै छ । आफन्त गुमाएको खबरले नेपालस्थित परिवारजन तथा आफन्त दुःखी हुने नै भए । त्यसमाथि शव नेपाल झिकाउने झन्झटिलो र महँगो प्रक्रियाले उनीहरूमा पीडा थपिन्छ । प्रकाशका आफन्तले पनि शव नेपाल झिकाउन निवेदन दिएछन् । अन्य प्रक्रिया त अप्ठ्यारो छँदै छ । तर सबैभन्दा गाह्रो भनेको आर्थिक पाटो हो, सोलुखुम्बुका युगेल तेन्डुप शेर्पाले भने । राम्रो कम्पनीले नेपालसम्म शव पठाउन लाग्ने सबै खर्च दिने गरेका छन् । तर अधिकांशले दिँदैनन् । हाम्रो सरकारले दिएको पैसाले पुग्दैन । कोरियामा वैधानिक रूपमा बसेका नेपालीको मृत्यु भएमा शव नेपाल लैजान ५४ लाख वन (५ लाख ४० हजार रुपैयाँ) नेपाली दूतावासमार्फत दिने व्यवस्था छ । तर त्यसले आधा खर्च पनि पुग्दैन । नेपाली दूतावासले एफएस इन्टरनेसनल कम्पनीमार्फत शव नेपाल पठाउँदै आएको छ । एफएसले कोरियाबाट नेपाल शव पुर्याएको १ करोड २३ लाख वन (१२ लाख ३० हजार रुपैयाँ) लिन्छ । कोरियामा मृत्यु भएका नेपालीको शव पठाउन नेपालीहरूले सहयोग गरेर पैसा जम्मा गर्छन् । प्रकाशको शव नेपाल पठाउन पनि सोलुखुम्बु समाज र मगर संघ मिलेर एक साता आर्थिक संकलन अभियान चलाए । अभियानबाट करिब १५ लाख रुपैयाँ जम्मा भएको मगर संघ कोरियाका अध्यक्ष टेक पुनले बताए । नागरिकको मृत्यु हुँदा स्वदेश पठाउन पुग्ने आर्थिक जोहो गर्न नसक्नु दुःखद हो, उनले भने । कोरियामा रहेका ६ वटा संघसंस्था तथा राजनीतिक दलका भ्रातृ संगठनले कोरियामा मृत्यु भएका नेपालीको शवलाई नेपाल सरकारले नै लैजानुपर्ने माग राख्दै गत सोमबार नेपाली दूतावासमा संयुक्त ज्ञापनपत्र बुझाएका थिए । ज्ञापनपत्र बुझ्दै कोरियाका लागि नेपाली राजदूत ज्योति प्याकुरेल (भण्डारी) ले आफूहरू यो विषयमा सकारात्मक रहेको बताइन् । ज्ञापनपत्रको माग हामी सम्बन्धित निकायमा पुर्याउँछौं । गम्भीर विषयमा सरकारले छिट्टै निर्णय लिने हामीले आशा लिएका छौं ।सेप्टेम्बर दोस्रो साता दक्षिण कोरिया भ्रमणमा रहेका तत्कालीन अर्थमन्त्री जनार्दन शर्मा र अर्थ सचिव कृष्णहरि पुष्करलाई कोरियास्थित नेपालीहरूले समस्या समाधान गर्न माग राखेका थिए । दुवै जनाले कोरियामा ज्यान गुमाउने नेपालीको शव सरकारले नै लैजाने निर्णय गरिने आवश्सन दिएका थिए । हामीले भनिरहेका छौं । कहिलेसम्म कोरियामा रहेका नेपालीले चन्दा उठाएर शवलाई नेपाल पठाइरहने ? आन्सानमा काम गरिरहेका बीबी स्याङ्तानले भने, हाम्रो माग कतैबाट सुनिँदैन । दूतावासले भने पटकपटक कोरियामा भएको समस्याबारे वैदेशिक रोजगार बोर्डमा जानकारी दिएको जनाएको छ । कोरियामा ५४ लाख वनले हुँदैन भनेर पटकपटक भनेका छौं, दूतावासका द्वितीय सचिव सूर्य रानाले भने, अन्य देशमा कामदारको मृत्यु भएमा रोजगारदाता कम्पनीले शव नेपालसम्म पुर्याउने खर्च दिन्छन् । तर यहाँ दिइँदैन । यसबारे हामीले सम्बन्धित निकायमा जानकारी गराएका हौं । कार्यान्वयन भएको छैन, उनले भने ।"
रुसद्वारा युक्रेनमा सयभन्दा बढी क्षेप्यास्त्र प्रहार,"किभ (एजेन्सी) रुसले युक्रेनका विभिन्न स्थानमा सयभन्दा बढी क्षेप्यास्त्र प्रहार गरेको छ । आक्रमणमा गम्भीर घाइते भएका १४ वर्षे किशोरीसहित ३ जनाको अस्पतालमा उपचार भइरहेको किभ सहरका मेयर भिताली किलित्स्कोले जनाएका छन् । रुसी सेनाले खासगरी युक्रेनी राजधानी किभलाई लक्षित गरी आक्रमण गरेको भए पनि खर्किभ, ओडेसा, लभिम र जाइतोमिरलगायतका सहरमा पनि विस्फोटका आवाजहरू सुनिएका बीबीसीले उल्लेख गरेको छ । बिहीबारको आक्रमण रुसले गत फेब्रुअरीमा युक्रेनमाथि आक्रमण सुरु गरेयताकै ठूलोमध्येको भएको जनाइएको छ । युक्रेनी राष्ट्रपतिका सल्लाहकार माइखाइलो पोडोलायकले १ सय २० वटा क्षेप्यास्त्र सार्वजनिक संरचनामा प्रहार गरिएको बताएका छन् । तीमध्ये कम्तीमा ५४ वटा क्षेप्यास्त्र युक्रेनी सेनाले निस्तेज पारेको दाबी गरेको छ । ओडेसा प्रान्तका क्षेत्रीय नेता मक्सिम मार्चेन्कोले करिब ५ घण्टासम्म लगातार युक्रेनमाथि भीषण क्षेप्यास्त्र आक्रमण गरिएको बताए । युक्रेनको हवाई सेनाले विभिन्न दिशाबाट एकैपटक आक्रमण गरिएको जनाएको छ । दक्षिणी सहर माइकोलेभमा हवाई फौजले ५ वटा क्षेप्यास्त्र निस्तेज पारेको सहरका गर्भनर भिताली किमले बताए । उनका अनुसार पछिल्लो समय रुसले युक्रेनका प्रमुख सहरलाई लक्षित गरी क्षेप्यास्त्र आक्रमण तीव्र पारेको छ । रुसी फौजले ऊर्जा केन्द्र लगायतका सार्वजनिक संरचनालाई लक्षित गर्दै आक्रमण बढाएको युक्रेनी अधिकारीहरूको भनाइ छ । जसका कारण लाखौं मानिसहरू चिसोमा कठ्यांग्रिन बाध्य भएका छन् । युक्रेनी ऊर्जामन्त्री हर्मन हालुसचेन्कोले ऊर्जा केन्द्रमाथिको आक्रमणका कारण ओडेसा र किभको अवस्था निकै असहज भएको बताएका छन् । लभिभका मेयरका अनुसार कम्तीमा ९० प्रतिशत सहरमा विद्युत् आपूर्ति बन्द भएको छ । त्यस्तै, किभमा ४० प्रतिशत घरमा बिजुली छैन । उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले गत फेब्रुअरी २४ मा युक्रेनमाथि आक्रमण सुरु गरेको हो । त्यसयता रुसी आक्रमणका कारण हजारौं युक्रेनी सर्वसाधारणले ज्यान गुमाइसकेका छन् भने अर्बौं डलर बराबरको भौतिक संरचना ध्वस्त भएको जनाइएको छ । आक्रमण सुरु गरेयता रुसले युक्रेनका विभिन्न क्षेत्रहरूमाथि नियन्त्रण कायम गरेको थियो । तर पछिल्लो समय कतिपय क्षेत्रहरू युक्रेनले फिर्ता लिएको छ । जसका कारण रुसी फौजले ऊर्जालगायत पूर्वाधारलाई केन्द्रित गरी आक्रमण गरेको युक्रेनी अधिकारीहरूको दाबी छ । पछिल्ला दिनमा रुसी फौजले नियोजित रूपमा सर्वसाधारणका संरचनामा आक्रमण गरेर युद्ध अपराध गरेको पश्चिमा देशहरूको आरोप छ । तर उक्त आरोप रुसले अस्वीकार गर्दै आएको छ । पछिल्लो समय रुसलाई क्राइमियासँग जोड्ने पुलमा विस्फोट गराइएपछि आक्रामक बनेको रुसले युक्रेनका ऊर्जालगायतका पूर्वाधारलाई लक्षित गरी आक्रमण तीव्र पारेको हो । युक्रेन आक्रमणका लागि आवश्यक सैन्य हतियार ओसारपसारका लागि रुसले बाटो प्रयोग गर्दै आएका कारण उक्त पुललाई युक्रेनी फौजले निसानामा परेको हो । सन् २०१८ मा केर्च पुल मार्गको उद्घाटन गर्दै रुसी राष्ट्रपति भ्लादिमिर पुटिनले शताब्दीकै उत्कृष्ट संरचना भएको दाबी गरेका थिए । जसका कारण क्रुद्ध बनेका राष्ट्रपति पुटिनले युक्रेनमा देशव्यापी आक्रमणका लागि निर्देशन दिएको जनाइएको छ । आक्रमण सुरु गरेयता रुसले चारवटा क्षेत्रलाई भने आफूमा गाभेको छ । पाँच दिन लगाएर जनमतसंग्रह गरी रुसले रणनीतिक रूपमा महत्त्वपूर्ण क्षेत्रहरू लुहान्स्क, दोनेत्स्क, जापोरिजिया र खेर्सनलाई आफूमा गाभेको हो । रुसी अधिकारीहरूका अनुसार जनमतसंग्रहमार्फत ती क्षेत्रका अधिकांश युक्रेनीले रुसमा गाभिने पक्षमा मत दिएका थिए । उक्त कदमले सन् २०१४ मा क्राइमियालाई आफूमा गाभ्ने रुसी कदमको झल्को दिएको थियो । अमेरिका, युरोपेली संघलगायत पश्चिमा शक्तिले भने रुसले गरेको जनमतसंग्रह अवैधानिक घोषित गरेका थिए । रुसले सुरक्षाकर्मी र कर्मचारीमार्फत सर्वसाधारणलाई प्रभावित पारेको भन्दै जनमतसंग्रह औपचारिकता मात्रै भएको पश्चिमा देशहरूको दाबी छ । जसका कारण अमेरिका तथा युरोपेली संघले रुसविरुद्ध थप प्रतिबन्धहरू जारी गर्ने घोषणासमेत गरिसकेका छन् । नियन्त्रणमा लिएमध्येको ठूलो सहर खेर्सनबाट भने रुसले सेना फिर्ता गरिसकेको छ ।"
कफ सिरप सेवनबाट १८ बालबालिकाको मृत्यु,"तासकेन्ट (एजेन्सी) कफ सिरपको सेवनबाट उज्वेकिस्तानमा १८ बालबालिकाको मृत्यु भएको छ । उज्वेकिस्तानको स्वास्थ्य मन्त्रालयका अनुसार भारतीय औषधि कम्पनी मेरियन बायोटेक ले बनाएको सिरप खाँदा बालबालिकाको मृत्यु भएको हो । यो कम्पनी भारतको नोयडामा छ ।कम्पनीको औषधि डक१ म्याक्स सिरप को सेवनले २१ मध्ये १८ बालबालिकामा श्वासप्रश्वाससम्बन्धी गम्भीर रोगबाट मृत्यु भएको मन्त्रालयले जनाएको छ । कम्पनीले आफ्नो वेबसाइटमा यो औषधि चिसो र फ्लुको उपचारका लागि भएको बताएको छ । सिरपको एक ब्याचमा इथाइलिन ग्लाइकोल को मिश्रण पाइएको छ । जुन शरीरका लागि विषाक्त पदार्थ हो । मंगलबार मन्त्रालयले एक विज्ञप्ति जारी गर्दै उक्त सिरप क्युरम्याक्स मेडिकल ले उज्वेकिस्तानमा आयात गरेको उल्लेख गरेको छ । विज्ञप्तिमा यी सिरपहरू बालबालिकाहरूलाई चिकित्सकको प्रेस्क्रिप्सनबिना र फर्मासिस्टको सल्लाहमा चाहिनेभन्दा बढी डोज दिइएको बताइएको छ । उज्वेकिस्तानमा भएको घटना गाम्बियासँग मिल्दोजुल्दो देखिन्छ । यसअघि भारतमै निर्मित कफ सिरपका कारण गाम्बियामा ७० बालबालिकाको मृत्यु भइसकेको छ ।डब्लूएचओले ती सिरपले मिर्गौलामा गम्भीर असर पारेको बताउँदै उक्त कम्पनीद्वारा निर्मित कफ सिरप नखान चेतावनी दिएको थियो । प्रतिबन्धित सिरपमा प्रोम्याथेजिन ओरल सलुसन, कोफ्याक्समेलिन बेबी सिरप, मेकअफ बेबी कफ सिरप र मेगरिप एन्ड कोल्ड सिरप छन् ।"
सम्बन्ध सुधार्दै अस्ट्रेलिया र चीन,"नारायण खड्का (अस्ट्रेलिया)चीनसँगको सम्बन्धमा तिक्तता आएपछि पहिलो पटक अस्ट्रेलियाली विदेशमन्त्री पेनी वोङले हालै बेइजिङको औपचारिक भ्रमण गरेकी छन् । उनको भ्रमणले दुई देशबीचको कूटनीतिक र व्यावसायिक सम्बन्धमा लामो समयदेखिको चिसोपनामा सुधार ल्याएको विश्लेषकहरूको भनाइ छ ।चीन र अस्ट्रेलियाबीच ३ वर्षपछि विदेशमन्त्रीस्तरमा गत सेप्टेम्बरमा पहिलो पटक भेटवार्ता भएको हो । त्यसपछि तुलनात्मक रूपमा बाक्लिएको दुईदेशीय कूटनीतिक भेटघाट औपचारिक भ्रमणसम्म आइपुगेको हो । यस पहिले सन् २०१८ मा तत्कालीन विदेशमन्त्री मरिस पेइन र त्यसको एक वर्षपछि व्यापारमन्त्री साइमन बर्मिङ्घमले चीनको औपचारिक भ्रमण गरेका थिए । लेबरकी विदेशमन्त्री वोङले केही महिनाअघि आफ्ना समकक्षी वाङ यीलाई राष्ट्रसंघको एक कार्यक्रममा भेटेपछि दुईपक्षीय वार्तामा तीव्रता आएको हो । करिब दुई महिनाअघि भएको जी२० बैठकमा प्रधानमन्त्री एन्थोनी अल्बानिजीले चिनियाँ राष्ट्रपति सी चीनफिङसँग भेट गरेपछि दुई देशबीचको सम्बन्धमा उल्लेखनीय सुधार हुने अपेक्षा गरिएको थियो । सोही क्रमअन्तर्गत वोङ्ग दुई देशबीचको सम्बन्धको स्वर्ण महोत्सव मनाउन चीनको निमन्त्रणामा भ्रमणमा गएकी हुन् ।चीन र अस्ट्रेलियाबीचको द्विदेशीय सम्बन्धको ५० वर्ष मनाउन चीन भ्रमणमा गएकी उनको भ्रमणले दुई देशबीचको सम्बन्धमा न्यानोपना ल्याएको चीनका सञ्चारमाध्यमले विश्लेषण गरेका छन् । एकातिर चीनले अस्ट्रेलियाली निर्यातमा लगाएको अर्बौं डलर बराबरको बन्देजलाई खुला गर्न दिनुपर्ने दबाब र अर्कोतिर दुई अस्ट्रेलियालीलाई थुनामा राखेको घटनालगायतका विभिन्न मुद्दाका कारणसमेत भ्रमणलाई महत्त्वपूर्ण ठानिएको थियो । जसअन्तर्गत गत मंगलबार चीन भ्रमणमा हिँडेकी विदेशमन्त्री वोङले आफ्ना समकक्षी यीसँग व्यापारलगायतका विभिन्न विषयमा कुरा उठाएको जनाइएको छ । यस भ्रमणबाट चीन र अस्ट्रेलियाबीच लामो समयदेखि हुन नसकेको द्विदेशीय छलफललाई पुनः जारी राख्ने सहमति भएको समेत उल्लेख गरिएको छ । सञ्चारमाध्यमलाई विदेशमन्त्री वोङले भेटमा व्यापार तथा अर्थतन्त्र, रक्षा, जलवायु परिवर्तनलगायतका विविध विषयमा छलफल जारी राख्ने सहमति भएको बताएकी छन् । उनले कन्सुलर मामिला, व्यापारमा आएको अवरोध, मानव अधिकार, अन्तर्राष्ट्रिय सुरक्षालगायतका महत्त्वपूर्ण मुद्दामा आफ्नो अडान राखेको बताएकी छन् ।अस्ट्रेलियास्थित सञ्चार विज्ञ डा भरतराज पौडेल विदेशमन्त्री वोङको चीन भ्रमण आफूले अपेक्षा गरेजस्तो नभए पनि दुई देशबीचको सम्बन्ध सुधारमा महत्त्वपूर्ण कदम भएको बताउँछन् । तर पनि उनी चीन र अस्ट्रेलियाबीच लामो समयदेखि बन्द रहेको संवाद खुलेको र आगामी जनवरीदेखि रोकिएका केही व्यापारिक कार्य पुनः सुरु हुने उनको बुझाइ छ । अमेरिका र चीनबीच रणनीतिक रूपमा महत्त्वपूर्ण सम्बन्ध रहेको र साउथ चाइना सी वरपर हुने कुनै सुरक्षा गतिविधिमा अस्ट्रेलियाले आफ्नो संवेदनशीलतामाथि ख्याल गरोस् भन्ने चीनको चाहना रहेको पौडेलको विश्लेषण छ । यदि अस्ट्रेलियाले चीनको उक्त चाहना पूरा गरिदिए चीन र अस्ट्रेलियाबीच चिसिएको सम्बन्ध सुधार हुने मात्र नभई कोभिडपछि रोकिएको अस्ट्रेलिया र चीनबीचका व्यापरिक कारोबार सुचारु हुनेछन्, उनले भने । पौडेल ४ वर्षपछि दुई देशका विदेशमन्त्रीबीच भएको औपचारिक बैठकले दुई देशबीचको संवादहीनतालाई टुंगिने र छलफलको क्रम अघि बढ्ने बताउँछन् ।सन् २०१८ मा चिनियाँ कम्पनी हुवावेलाई तत्कालीन अस्ट्रेलियाली प्रधानमन्त्री माल्कम टर्नबुलले ५जी नेटवर्कको सञ्चालनमा रोक लगाउने निर्णय गरेसँगै दुई देशबीचको सम्बन्धमा दरार उत्पन्न भएको थियो । त्यसपछि अस्ट्रेलियाले कोरोना भाइरसको उत्पत्तिका विषयमा छानबिन हुनुपर्ने माग कडा रूपमा उठाएपछि चीन चिढिएको थियो । त्यसपछि चीनले अस्ट्रेलियाबाट आयात गर्ने जौ, मासु, वाइनलगायतका विभिन्न वस्तुमा रोक लगाएको थियो । त्यसपछि बिग्रँदै गएको सम्बन्ध सुधारका लागि अस्ट्रेलियाली पक्षबाट गरिएको प्रयासलाई चीनले भने बेवास्ता गरिदिएको थियो । दोहोरो संवादका लागि तत्कालीन अस्ट्रेलियाली अधिकारीले गरेको पटकपटकको आग्रहलाई चीनले बेवास्ता गर्दै आएको थियो । लगातार चिसिएको सम्बन्ध करिब ६ महिनाअघि लेबर सरकार गठन भएपछि मात्र सुधारोन्मुख भएको हो ।अस्ट्रेलियास्थित लोवी इन्स्टिच्युटका रिसर्च निर्देशक हार्भे लेमाह्युले विदेशमन्त्री वोङलाई गरेको निमन्त्रणालाई चीनको फेरिएको रणनीतिअन्तर्गतकै एक पाटो भएको बताएका छन् । पछिल्लो समय चीन विश्वमञ्चमा एक्लिएको, कमजोर महसुस गरिरहेको र विश्वलाई आफू संलग्न हुन इच्छुक रहेको संकेत दिने प्रयास गरिरहेको उनको भनाइ छ ।"
९ महिनादेखि साढे २९ सय सवारीसाधन भन्सारमै,"विमल खतिवडा (काठमाडौं)बैंकहरूले ऋण प्रवाह गर्न छाडेका कारण ९ महिनायता साढे २९ सय सवारीसाधन विभिन्न भन्सार नाकामा अड्किएर बसेका छन् । व्यवसायीले सोरुममा भएका सवारी बिक्री भएपछि मात्र भन्सारमा रोकिएका सवारी छुटाउने गरेका छन् । जसले गर्दा भन्सारमा धेरै संख्यामा सवारी रोकिएका हुन् ।नेपालमा धेरै सवारी भित्रिने भन्सार नाकामा वीरगन्ज र भैरहवा पर्छन् । जसअनुसार भैरहवा नाकामा मात्रै पिकअप गाडी, जिप, स्कुल बस, कार र भ्यानसहित १ हजार ७७ थान साधन थन्किएका भैरहवा भन्सार कार्यालय प्रमुख मनिराम पौडेलले बताए । नयाँ सवारीसाधन भन्सारमा भित्रिरहन्छन् । अहिले पनि धेरै गाडी आएर बसेका छन्, जसमध्ये पिकअप गाडी धेरै संख्यामा छन्, उनले भने, गाडी ल्याउने व्यवसायीसँग बुझ्दा बैंकले ऋण सुविधा नदिएकाले भन्सारमै थन्क्याएर राख्नुपरेको बताउने गरेका छन् ।यता, वीरगन्ज भन्सार कार्यालय प्रमुख नवराज ढुंगानाका अनुसार गाडीका च्यासिससहित १८ सय सवारीसाधनको भन्सार जाँचपास हुन बाँकी छ । जसमध्ये सयौं सवारी गत आर्थिक वर्षमै भन्सार ल्याइएका छन् । भन्सार कार्यालयको परिसर भरिएर व्यवस्थापन नै गर्न सकस पर्न गालेपछि भन्सार विभागले सम्बन्धित व्यवसायी र नाडा अटोमोबाइल्स एसोसिएसन अफ नेपाललाई समेत पत्राचार गरेको छ । भन्सार परिसरमा नयाँनयाँ गाडी देखिन्छन् तर जाँचपासका लागि कसैले कागजात पेस गर्दैनन्, भन्सार विभागका सूचना अधिकारी पुण्यविक्रम खड्काले भने, किन जाँचपास नगरेको भन्दा न व्यवसायीले चासो दिएका छन् न नाडाले नै केही भनेको छ ।जाँचपासमा सहजीकरण र व्यवस्थापनका लागि छलफलमा बोलाए पनि नाडाले समय नदिएको उनले दाबी गरे । तपाईंहरूको समस्या के हुन्, हामीले के सहजीकरण गर्न सक्छौं आउनुस् भन्दै पुस पहिलो साता चिठी पठाएका थियौं, उनले भने, भन्सारमा ल्याएर लामो समयसम्म सवारीसाधन राखिदिँदा कार्यालयका अन्य कामसमेत प्रभावित हुने अवस्था छ । भैरहवा र वीरगन्जबाहेक चीनबाट ल्याइएका सिन्धुपाल्चोकको तातोपानी भन्सारमा २० वटा र रसुवा भन्सारमा ७० वटा सवारी जाँचपास हुन बाँकी छन् । ती सवारी कार्यालय परिसरमा पार्किङ गरेर राखिएको पनि महिनौं भइसकेको रसुवा भन्सार प्रमुख नारायणप्रसाद भण्डारीले बताए । म प्रमुख भएर आएको ३ महिना भयो । त्यसयता एउटा पनि नयाँ गाडी आएको छैन । यसअघि नै आएका ७० वटा गाडी अझै यहींको पार्किङमा छन्, उनले भने, जसमा पिकअप भ्यान, विद्युतीय सवारीलगायत छन् ।नाडा अध्यक्ष ध्रुव थापा व्यावसायिक प्रयोजन (कमर्सियल) का लागि ल्याइएका सवारीसाधन मात्रै भन्सारमा रोकिएको बताउँछन् । पिकअप, बढी सिट क्षमताका जिप, बस, बसका च्यासिस, ट्रकलगायतको जाँचपास हुन नसकेको उनले स्विकारे । बैंक तथा वित्तीय संस्थाबाट फाइनान्सिङ भएन । पहिला अर्डर भएका गाडीहरू आइरहे पनि छुटाउन पैसा नहुँदा भन्सारमै रोकिएका हुन्, उनले भने, छुटाउन गाडीको मूल्यभन्दा दोब्बर रकम भन्सारमा बुझाउनुपर्छ, त्यसका लागि व्यवसायीसँग पैसा भएन ।सुरुमा कम्पनीमा गाडी अर्डर गरिन्छ । त्यसपछि प्रतीत पत्र (एलसी) खोलिन्छ र उता कम्पनीले गाडी पठाउँछ । त्यसपछि भन्सारमा आएका गाडी जाँचपास गर्ने र सोरुममा भएका पनि बिक्री गर्ने गरिन्छ । यसरी चक्रअनुसार गाडीको आयात र बिक्री गरिन्छ, उनले भने, तर पहिला अर्डर गरेका, एलसी खोलेका सबै गाडी भन्सारमा थन्किएका छन् । सोरुममा भएका गाडी बिक्री भइसकेका छैनन्, जसले गर्दा भन्सारमा गाडीको संख्या धेरै भएको हो ।व्यवसायीले भन्सारमा गाडी पार्किङ गरेको शुल्क बुझाउनुपर्छ । पार्किङ शुल्कबापत दैनिक ५ रुपैयाँसम्म तिर्नुपर्ने उनले जनाए । बैंकले फाइनान्स सुविधा दिनासाथ यो समस्या समाधान हुने उनको दाबी छ । समस्या समाधान हुनासाथ भन्सार जाँचपास गरेर गाडी धमाधम सोरुममा ल्याइनेछ, उनले भने, सरकारलाई राजस्व पनि राम्रै उठ्नेछ । उनका अनुसार नेपालमा खपत हुनेमध्ये सामान्यतया वीरगन्जबाट ६० प्रतिशत, भैरहवाबाट ३० प्रतिशत र अन्य नाकाबाट १० प्रतिशत गाडी भित्रिने गरेका छन् ।"
"धान उत्पादन पोहोरभन्दा बढ्यो, परारभन्दा घट्यो","राजु चौधरी (काठमाडौं)पोहोरको तुलनामा यस वर्ष धान उत्पादन बढे पनि परारभन्दा घटेको छ । यस वर्ष ५४ लाख ८६ हजार ४ सय ७२ टन धान उत्पादन भएको कृषि तथा पशुपन्छी विकास मन्त्रालयले जनाएको छ । यो परिमाण ०७८७९ को तुलनामा ३ लाख ५५ हजार ८ सय ४७ टन बढी हो । गत वर्ष असोज ३० देखि कात्तिक २ सम्मको बेमौसमी वर्षाले विशेष गरी लुम्बिनी र सुदूरपश्चिमका १ लाखभन्दा बढी हेक्टरमा लगाइएको धान बालीमा क्षति पुर्याउँदा उत्पादन घटेको थियो । ०७८७९ मा ५१ लाख ३० हजार ६ सय २५ टन मात्रै उत्पादन भएको थियो । यस वर्ष उत्पादनमा केही सुधार देखिए पनि परारको तुलनामा धान उत्पादन १ लाख ३५ हजार २ सय ३८ टनले घटेको छ । ०७७७८ मा ५६ लाख २१ हजार ७ सय १० टन धान उत्पादन भएको थियो । ०७६७७ मा भने ५५ लाख ५० हजार ८ सय ७८ र ०७५७६ मा ५६ लाख १० हजार ११ टन उत्पादन भएको थियो । विगतमा जस्तो सिँचाइ, रासायनिक मल र वातावरण अनुकूल नहुँदा उत्पादन बढ्न नसकेको मन्त्रालयका वरिष्ठ तथ्यांक अधिकृत रामकृष्ण रेग्मी बताउँछन् । यस वर्ष उत्पादन ५६ लाख टनभन्दा बढी नै हुने अनुमान थियो । धान रोपाइँ भएपछि मधेस र लुम्बिनीमा एक डेढ साता सुक्खा भयो, त्यसको असरले पनि उत्पादन सोचेअनुसार भएन, रेग्मीले भने, तर, गत वर्षसँग तुलना गर्दा उत्पादन र उत्पादकत्व पनि बढेकै छ । गत वर्षको तुलनामा धान रोपेको क्षेत्रफल २९ हजार ५ सय ८९ हेक्टर कमी आए पनि उत्पादन बढेको छ । मन्त्रालयका अनुसार ०७८७९ मा १४ लाख ७७ हजार ३ सय ७८ हेक्टरमा धान बाली खेती भएको थियो । ०७९८० मा १४ लाख ४७ हजार ७ सय ८९ हेक्टरमा मात्रै धान बाली खेती भयो । तर पनि उत्पादन र उत्पादकत्व बढेको हो । ढिलो भए पनि तराईका जिल्लामा रासायनिक मलको उपलब्धता, उन्नत बीउको प्रयोगसँगै मौसमले पनि साथ दियो, मन्त्रालयका प्रवक्ता प्रकाशकुमार सञ्जेलले भने, स्थानीय तहसम्म कृषि प्राविधिकको पहुँच हुँदा धान लगाएको क्षेत्रफल घटे पनि उत्पादन बढ्यो । मन्त्रालयका अनुसार धानको समग्र क्षेत्रफलमा २ प्रतिशतले कमी आएको छ । यस वर्ष धान उत्पादनमा भने करिब ६ दशमलव ९४ प्रतिशत र उत्पादकत्व ३७९ प्रतिशतले बढेको छ ।उत्पादन बढे पनि वार्षिक मागको धान उत्पादन करिब १० लाख टन अपुग नै छ । अपुग हुँदा अर्बौं रुपैयाँको धानचामल आयात भएको छ । पछिल्लो वर्षयता आयात घटे पनि पर्याप्त सुधार नभएको भन्सार विभागको तथ्यांक छ । विभागका अनुसार आर्थिक वर्ष ०७७७८ मा ५ अर्ब ७८ करोडको धान, चामल र कनिका आयात भएको थियो । ०७८७९ मा आइपुग्दा आयात घटेर ४७ अर्ब ५७ करोडमा झरेको छ । चालु आर्थिक वर्षको मंसिरसम्ममा १२ अर्ब ६५ करोडको आयात भएको छ । जब कि ०७८७९ को मंसिरसम्म २० अर्ब ४९ करोडको धान र चामल आयात भएको थियो । वार्षिक धान उत्पादन १० लाख टन अपुग भए पनि आयात स्टकमा निर्भर रहन्छ, वरिष्ठ तथ्यांक अधिकृत रेग्मीले भने, मौज्दात थोरै भए आयात बढ्न सक्छ, मौज्दात पर्याप्त भए आयात घट्छ । मन्त्रालयका अनुसार यस वर्ष पनि सबैभन्दा बढी मधेसमा १३ लाख ८६ हजार ३ सय २८ टन धान उत्पादन भएको छ । यो परिमाण गत वर्षको तुलनामा ०१८ प्रतिशतले बढी हो । मधेसमा ३ लाख ७५ हजार ३ सय ४० हेक्टरमा रोपाइँ भएको थियो । दोस्रोमा प्रदेश १ मा १३ लाख ३६ हजार ५७ टन उत्पादन भएको छ । यो परिमाण गत वर्षको तुलनामा ५७२ प्रतिशतले बढी हो । प्रदेश १ मा ३ लाख ३२ हजार ६ सय १७ हेक्टरमा रोपाइँ भएको थियो । तेस्रोमा लुम्बिनीमा ११ लाख ५१ हजार ३ सय १३ टन धान फलेको छ । यहाँ ३ लाख ४ हजार १ सय ७ हेक्टरमा रोपाइँ भएको थियो । प्रतिशतका हिसाबमा भने सबैभन्दा बढी सुदूरपश्चिममा ५ लाख ८९ हजार २ सय २१ टन धान फलेको छ । गत वर्षको तुलनामा यो परिमाण ३३३३ प्रतिशतले बढी हो । गत वर्ष सुदूरपश्चिममा ४ लाख ४१ हजार ९ सय १३ टन फलेको थियो । मन्त्रालयका अनुसार बेमौसमी वर्षाले कैलाली र कञ्चनपुरमा उल्लेख्य क्षति भएपछि उत्पादन घटेको थियो । यस वर्ष सामान्यीकरण हुँदा उत्पादन उल्लेख रुपमा वृद्धि भएको प्रवक्ता सञ्जेलले बताए । सबैभन्दा कम भने कर्णालीमा प्रदेशमा १ लाख २५ हजार १ सय ४६ टन फलेको छ । यो परिमाण गत वर्षको तुलनामा ३४६ प्रतिशतले बढी हो । कर्णालीमा ३८ हजार ९ सय १२ हेक्टरमा रोपाइँ भएको थियो ।वाग्मती र गण्डकीमा भने उत्पादन घटेको छ । वाग्मतीमा उत्पादन १४५ प्रतिशतले घटेर ५ लाख ४ सय ४६ टनमा सीमित भएको छ । गण्डकीमा ३७४ प्रतिशतले घटेर ३ लाख ९१ हजार १ सय २१ टन मात्रै उत्पादन भएको छ । कुल गार्हस्थ्य उत्पादन (जीडीपी) मा कृषि क्षेत्रको योगदान १३ प्रतिशत छ ।"
चेपे ए जलविद्युत् निर्माण अझै सुरु भएन,"आश गुरुङ (लमजुङ)लमजुङ र गोरखाको सीमा भएर बग्ने चेपेखोलामा निर्माणाधीन ७ मेगावाटको चेपे ए जलविद्युत् आयोजनाको संरचनामा आगजनीपछि निर्माण कार्य ठप्प छ । आयोजनाका अनुसार मंसिर २४ मा लमजुङको राइनास नगरपालिकाका बासिन्दाले आगजनी गरेपछि आयोजना निर्माण अघि बढ्न सकेको छैन । प्रवर्द्धक कम्पनी अब कसरी अगाडि बढ्ने भन्नेमै अन्योलमा छ । आयोजना सञ्चालन, दोषीलाई कारबाही र क्षतिपूर्तिबारे कुनै प्रक्रिया अघि नबढ्दा निर्माण कार्य थाल्न अलमल भएको हो ।आयोजनाको कार्यालय परिसरमा रहेका दुई मिनी ट्रक, एउटा एक्स्काभेटर र २ अस्थायी टहरोमा आगजनी गरिएको थियो । आयोजनाको सम्पत्तिमा आगजनी र तोडफोड गरेको आरोपमा प्रवर्द्धक कम्पनी चम्पावती हाइड्रोपावर लिमिटेडले राइनास नगर उपप्रमुख पुष्पराज खनाल, राइनासटार सिँचाइ जल उपभोक्ता समूहका अध्यक्ष फणीन्द्रराज चिलुवाल, सचिव हरिप्रसाद चिलुवाल, कोषाध्यक्ष गोविन्दराज न्यौपाने, उपभोक्ता नारायण अधिकारी, इन्जिनियर प्रकाश न्यौपाने, कांग्रेस राइनास नगर सभापति श्रीकृष्ण पौडेल र एमाले राइनास नगर कमिटी सचिव बलराम घिमिरेविरुद्ध जिल्ला प्रहरी कार्यालय गोरखामा किटानी जाहेरी दिएको छ । चम्पावतीले तोडफोड र आगजनीबाट ३३ करोड ४० लाख रुपैयाँ नोक्सान भएको भन्दै दोषीबाट क्षतिपूर्ति भराउनसमेत माग गरेको छ ।आठ जनाविरुद्ध मुद्दा चलाएको र यसबारे थप छलफल गर्न आवश्यक रहेको गोरखा प्रहरीका एसपी केदार खनालले बताए । आयोजना खुलाउने विषयमा प्रवर्द्धक आफ्नै ढंगले अघि बढेको छ । हामी पनि छलफल र समन्वयमै छौं, उनले भने, नयाँ सरकार बनेको छ, केही दिनमै ठोस निर्णय आउला । आयोजनाको निर्माण थाल्नेबारे यसअघि बसेका सर्वपक्षीय बैठकबाट निष्कर्ष निस्कन सकेको थिएन । केही राइनासवासीले नियोजित रूपमै आन्दोलन, तोडफोड र आगजनी गरेको प्रवर्द्धक चम्पावतीका अध्यक्ष हरिराम पराजुलीको दाबी छ । त्यसयता आयोजना निर्माण कार्य ठप्प छ । अघि बढाउने प्रयास पनि भएको छैन, उनले भने ।माओवादी अध्यक्ष पुष्पकमल दाहाललाई भेटेर यसबारे जानकारी गराएको राइनास नगर उपप्रमुख खनालले बताए । उहाँले प्रवर्द्धकलाई सम्झाउने, एउटा प्राविधिक टिम बनाएर यसबारे यथार्थ बाहिर ल्याउने र विद्युत्गृह २ सय मिटर माथि सार्ने गरी अघि बढ्ने बताउनुभएको थियो । त्यसपछि अहिले खबर छैन, खनालले भने, ऊर्जा मन्त्रालयले आयोजनाको यथार्थबारे प्रतिवेदन बनाउन प्राविधिक टोली गठन गरेको छ ।गोरखाको सिरानचोक गाउँपालिका२ कुबिन्डेबेंसीमा निर्माणाधीन आयोजनाले लमजुङको राइनासटार सिँचाइको मुहानभन्दा करिब डेढ सय मिटर तल पानी झार्ने र यसले सिँचाइ आयोजना ठप्प पार्ने भन्दै राइनासवासी आन्दोलित छन् । ०७७ माघदेखि आयोजना निर्माण कार्य सुरु हुँदा नै सिँचाइको मुहानमाथि पानी झर्ने गरी विद्युत् गृह बनाउन आग्रह गर्दा पनि अटेरी गरिएपछि आन्दोलनमा उत्रनुपरेको राइनास१ बोराङखोलाका गोविन्दराज न्यौपानेले बताए । आयोजनाले सिरानचोक र दूधपोखरी गाउँपालिकालाई प्रभावित क्षेत्रमा समेटे पनि राइनास नगरपालिकालाई भने नसमेटेको उनको गुनासो छ ।राइनासटार सिँचाइ जल उपभोक्ता समितिका कोषाध्यक्ष न्यौपानेका अनुसार हाल राइनास१ देखि ७ सम्मको ८ सय ५० हेक्टरभन्दा बढी जमिन सिञ्चित हुँदै आएको छ । यो क्षेत्र लमजुङकै सबैभन्दा धेरै धान उत्पादन हुने क्षेत्रमा पर्छ । तर, विद्युत् उत्पादन हुन थाले सिँचाइ योजना नै ठप्प हुने र यहाँको खेत बाँझो हुनेछ, यही कुरालाई मनन गर्न भनेका हौं, उनले भने । यो सिँचाइ योजनाले अहिले प्रत्यक्षअप्रत्यक्ष रूपमा करिब १८ हजार जनसंख्यालाई खाद्यवस्तुमा आत्मनिर्भर बनाउँदै आएको छ । बोराङखोला घर भएका इन्जिनियर प्रकाश न्यौपानेले पनि हालकै डिजाइनअनुसार जलविद्युत् आयोजनाको संरचना निर्माण भए ३५ वर्षदेखि निरन्तर सञ्चालनमा रहेको सिँचाइ योजना मासिने बताए । पानीको अधिकारसम्बन्धी नेपाल सरकारको प्रचलित कानुनअनुसार सिँचाइ आयोजना दोस्रो प्राथमिकतामा पर्छ । जलविद्युत् चौथो प्राथमिकतामा पर्छ । यहाँ प्राथमिकतालाई नजरअन्दाज गरिएको छ, उनले भने । प्रवर्द्धक चम्पावतीका अध्यक्ष पराजुली भने सिँचाइ योजनाको इन्टेकभन्दा १ सय ६० मिटरमाथि नै पानी खस्ने दाबी गर्छन् । सरकारले दिएको लाइसेन्सका आधारमा हामीले काम गर्ने हो । इन्जिनियरिङ दृष्टिकोणबाट आफ्ना काम अघि बढाएका छौं, उनले भने, तर नियोजित ढंगबाट क्षति पुर्याउनकै लागि आन्दोलन, आगजनी र तोडफोड गरियो । हामीले ८० मिटरमाथि पानी फाल्न पाउँथ्यौं तर त्यसो गरिएन । इन्टेकभन्दा २ सय मिटरमुनि पानी खस्ने कुरा सरासर झूट हो । सरकारकै अनुमतिका आधारमा आयोजना निर्माण भइरहेकाले आगजनी घटनाका दोषीलाई कारबाही गर्न र निर्माण पुनः थाल्न शान्तिसुरक्षाको व्यवस्था मिलाइदिन पनि उनले सरकारसँग आग्रह गरे ।तर लमजुङका सांसद र राजनीतिक दलले भने जलविद्युत् आयोजनाले सिँचाइ योजनालाई ठप्प पार्ने भन्दै विरोध गरिरहेका छन् । यसअघि भएका सम्झौताबमोजिम विद्युत् आयोजनाले सिँचाइमा व्यवधान नपुग्ने गरी २ सय मिटरमाथि नै विद्युत्गृह बनाउन उनीहरूको आग्रह छ । लमजुङका प्रजिअ सुशील वैद्यमार्फत प्रधानमन्त्रीलाई ज्ञापनपत्र पठाएको सिँचाइ योजना बचाउन गठित संघर्ष समितिका संयोजक एवं कांग्रेस राइनास सभापति श्रीकृष्ण पौडेलले बताए । संघर्ष समिति र सिँचाइ जल उपभोक्ता समितिले पठाएको ज्ञापनपत्रमा विद्युत्गृहको संरचना तोडफोड र आगजनीको घटनामा आयोजना सञ्चालक नै दोषी रहेको किटानी गरिएको छ । आयोजनामा भएको आगजनीप्रति स्वतन्त्र ऊर्जा उत्पादकहरूको संस्था (इप्पान) ले भने विरोध गरेको छ । झन्डै २ वर्षदेखि निर्माण भइरहेको यो आयोजनाको करिब ६५ प्रतिशत निर्माण कार्य पूरा भइसकेको छ । चालु आवभित्रै निर्माण सक्ने लक्ष्य राखिएको छ ।"
मध्यमोदीबाट बिजुली उत्पादन सुरु,"अगन्धर तिवारी (पर्वत)मोदी खोलामा निर्मित १८ मेगावाट क्षमताको मध्यमोदी जलविद्युत् आयोजनाले विद्युत् उत्पादन सुरु गरेको छ । ०७१ मंसिरबाट निर्माण सुरु गरिएको आयोजना दुई वर्षभित्रै सक्ने लक्ष्य थियो । तर भूकम्प, नाकाबन्दी, स्थानीय र कामदारको निरन्तरको अवरोधलगायत कारण आयोजना सकिन ८ वर्ष लाग्यो । अहिले परीक्षण उत्पादन भइरहेको र केही दिनमै व्यावसायिक उत्पादनका लागि विद्युत् प्राधिकरणबाट अनुमति लिइने आयोजना प्रमुख प्रताप खरेलले जनाए । आयोजनाले कम्तीमा दुई साता परीक्षण उत्पादन गर्नुपर्छ । सुरुमा १५१ मेगावाटको इस्टिमेट गरी सुरु भएको आयोजनाको क्षमता बढेर १८ मेगावाट पुगेको हो । सुरुङको लम्बाइ, पावरहाउसबाट पेनस्टक पाइप जोड्ने सुरुङमार्गको मुखसम्मको लम्बाइलगायतको सहजताका कारण आयोजनाको क्षमता बढेको हो । आयोजना परीक्षणका सबै काम पूरा गरिएको विद्युत् गृह प्रमुख प्रवीन देसारले बताए । आयोजनाले कास्कीको अन्नपूर्ण गाउँपालिका३ बिरेठाँटी र पर्वतको मोदी गाउँपालिका१ र २ लाई समेट्छ । अन्नपूर्ण३ बिरेठाँटीमा आयोजनाको बाँध छ । पावरहाउस पर्वतको मोदी गाउँपालिका२ केरुंगामा पर्छ । पर्वततर्फ आयोजनाको मोदी१ भुक र मोदी२ देउपुरस्थित मख, कल्लेनी, ओख्ले, ठाना, सिमखेतलगायत प्रभावित क्षेत्र हुन् । प्रभावित क्षेत्रमा आयोजनाले विद्यालय, खानेपानी, सामुदायिक भवनलगायत पूर्वाधारका लागि समेत सहयोग गरेको छ । मोदी गाउँपालिकाको प्रशासकीय भवनलाई २५ लाख र मोदी६ तिलाहारको वडा कार्यालय भवन निर्माणमा समेत आयोजनाले १५ लाख नगद सहयोग गरेको थियो । दुई अर्ब ८० करोड लागत इस्टिमेटमा चौधरी ग्रुपका अध्यक्ष विनोद चौधरीले आयोजनाको शिलान्यास गरेका थिए । तर आयोजनाको लागत बढेर करिब ५ अर्ब पुगेको हो । आयोजनाका लागि २८ सय ४० मिटर लम्बाइको टनेलबाट ल्याइएको पानी ७७ मिटर लामो टेलरेसबाट मोदी खोलामा खसालिएको छ । चौधरी ग्रुपको लगानी रहेको आयोजनाको विद्युत् खरिद सम्झौता (पीपीए) यसअघि नै प्राधिकरणसँग भइसकेको छ । मध्यमोदीको बिजुली मोदी गाउँपालिकाकै पातिचौरमा रहेको कोरुंगा सबस्टेसनमा लगेर १३२ केभी लाइनमार्फत मोदीलेखनाथ प्रसारण लाइनमा पठाइनेछ ।"
धरानको सुखद पुनरागमन,"अनन्तलाई सहाराको सर्वोत्कृष्टसहारा क्लबले वर्षको सर्वोत्कृष्ट राष्ट्रिय फुटबल खेलाडी पुरस्कारबाट अनन्त तामाङलाई पुरस्कृत गरेको छ । २२ औं आहारारा पोखरा गोल्डकपको उद्घाटनमा बिहीबार उनलाई आयोजक क्लबले पुरस्कृत गरेको हो । पुरस्कार राशि ५० हजार रुपैयाँ छ । राष्ट्रिय टोलीका डिफेन्डर तामाङलाई पोखरा महानगरका मेयर धनराज आचार्यले सम्मान गरे । यसअघि भरत खवास, किरण चेम्जोङ, सुजल श्रेष्ठ, अभिषेक रिजाल र अञ्जन विष्टले पुरस्कार प्राप्त गरिसकेका छन् । गत वर्षभन्दा पुरस्कार राशिमा १५ हजार थप भएको हो ।उद्घाटन समारोहमा मेयर आचार्यले रातिमा पनि फुटबल खेल्न मिल्ने गरी पोखरा रंगशालामा फ्लडलाइट राख्न सहयोग गर्ने बताए ।"
हङकङ टोलीलाई वाग्मतीविरुद्ध शृंखला,"काठमाडौं (कास) वाग्मती प्रदेशविरुद्धको ट्वान्टी२० शृंखला हङकङ क्रिकेट क्लबले क्लिन स्विप गरेको छ । हङकङको टोलीले बिहीबार दोस्रो तथा अन्तिम खेलमा वाग्मतीलाई १ रनले पराजित गर्यो । वाग्मती बुधबार पहिलो खेलमा पनि ५७ रनले पराजित भएको थियो । वाग्मतीले ४० ओभरको दुवै खेलमा हङकङ टोलीमाथि विजय हात पारेको थियो । मूलपानी क्रिकेट मैदानमा पहिलो ब्याटिङ गरेको हङकङ टोलीले निर्धारित २० ओभरमा ८ विकेट गुमाई १ सय ३ रन बनायो । कप्तान केरी च्यानले २६, सेमोन चेउङले १७, टम्मी चु र एल्टन सिउले समान ११ रन बनाए । वाग्मतीबाट सोनी पाख्रिनले २, कप्तान अस्मिना कर्माचार्य, खुशी डंगोल र विपिसा शाहीले ११ विकेट लिए ।कञ्चन श्रेष्ठले ५२ रन बनाए पनि जवाफमा आएको वाग्मतीले ६ विकेट गुमाई १ सय २ रनमात्र बनाउन सक्यो । उनले ४८ बल खेल्दै ७ चौका प्रहार गरिन् । शृंखलाभरकै यो पहिलो अर्धशतक रहयो । सोनीले ३९ बलमा २३ रन जोडिन् । हङकङ क्रिकेट क्लबबाट बेटी चाईले २ र केरी च्यानले १ विकेट लिइन् । सोनी (तस्बिरमा) प्लेयर अफ द सिरिज बनिन् । वाग्मती खेलकुद विकास परिषद, पल्सर क्रिकेट एक्सिलेन्स सेन्टर, वाग्मती प्रदेश क्रिकेट संघको आयोजनामा भएको शृंखलाका विजयी खेलाडीलाई सांसद सोबिता गौतम, वाग्मती खेलकुद विकास परिषद सदस्यसचिव सूर्यलाल भण्डारी, वाग्मती प्रदेश क्रिकेट संघका अध्यक्ष राजु बस्न्यात, एक्सिलेन्स सेन्टरका संस्थापक एवं नेपाली राष्ट्रिय क्रिकेट टोलीका पूर्वकप्तान पारस खड्का, नेपाल क्रिकेट संघका पूर्वउपाध्यक्ष उपेन्द्र भट्टराई तथा पूर्वसदस्यहरू विजय शर्मा र अरुण सत्यालले पुरस्कृत गरे ।"
जनकपुर रोयल्सको रवाफ,"काठमाडौं (कास) सन्दीप जोरा र चाडविक वाल्टनले तेस्रो विकेटमा अविजित १ सय ५१ रनको साझेदारी गरेपछि जनकपुर रोयल्सले नेपाल टी२० लिगमा फारवेस्ट युनाइटेडमाथि ८ विकेटको सानदार विजय हात पार्यो । उनीहरूको प्रयासमा जनकपुरले १ सय ७० रनको लक्ष्य १८२ ओभरमा १ सय ७१ रन बनाउँदै पूरा गर्यो । जोरा ७७ र वाल्टन ६९ रन बनाई अविजित रहे । करण केसीको बलमा विजयी छक्का प्रहार गरेका जोराले ५४ बलको इनिङ्समा कुल ३ चौका र ५ छक्का प्रहार गरे । वाल्टनले ४० बल खेल्दै २ चौका र ५ छक्का प्रहार गरे । पवन सर्राफ १२ र कप्तान ट्रेभोन ग्रिफिथ ६ रनमा आउट भए । दुवैलाई करणले आउट गरे ।करणले नै अन्तिम ओभरमा जितेन्द्र मुखियाको बलमा ३ छक्कासहित २६ रन प्रहार गरेपछि फारवेस्टले कसिलो स्कोर बनाएको हो । त्यसको अघिल्लो ओभरमा करण र भीम सार्की मिलेर सोमपाल कामीलाई १९ रन प्रहार गरे । जसको प्रयासमा टस हारेर ब्याटिङ गर्न आएको फारवेस्टले ६ विकेट गुमाई १ सय ६९ रन बनायो । आठौं नम्बरमा ब्याटिङ करणले १७ बलमा ३ चौका र ४ छक्का प्रहार गर्दै अविजित ४६ रन बनाए । चौथो नम्बरमा ब्याटिङ गरेका भीमले ३० बल खेल्दै १ चौका र २ छक्कासहित अविजित ३६ रन बनाए । देव खनाल २२, हासिम अन्सारी ११, कप्तान हसमतुल्लाह साहिदी १९, विनोद भण्डारी १२ र हरिशंकर शाह १३ रनमा आउट भए । जनकपुरबाट ललित राजवंशीले २ तथा सोमपाल र जितेन्द्रले ११ विकेट लिए ।चार खेलमा तेस्रो जित हात पार्दै जनकपुर दोस्रो स्थानमा उक्लिएको छ । फारवेस्टले ४ खेलमा तेस्रो पराजय भोगेको हो । यता पोखरा एभेन्जर्सले लगातार पाँचौं पराजय भोगेको छ । टोलीलाई बिहीबारको पहिलो खेलमा विराटनगर सुपर किंग्सले ८ विकेटले पराजित गर्यो । ४ खेलमा दोस्रो विजय हात पार्दै विराटनगर चौथो स्थानमा उक्लेको छ ।टस हारेपछि ब्याटिङमा आएको एभेन्जर्सले त्रिवि क्रिकेट मैदान कीर्तिपुरमा ६ विकेट गुमाई १ सय ३५ रन बनायो । अमिर हमजा २५ बलमा ३७ रन बनाई अविजित रहे । सुमित महर्जनले २६, कप्तान उपुल थाराङ्गाले २५, आसिफ शेखले ११ रन बनाए । प्रतिश जिसी १३ रनमा अविजित रहे । विराटनगरका कप्तान एन्ड्रे म्याकार्थीले ३ तथा नन्दन यादव, राज नन्नन र शाहब आलमले ११ विकेट लिए ।अर्जुन साउद इनिङ्सको पहिलो बलमै शून्यमा आउट भए पनि विराटनगरले १८४ ओभरमै लक्ष्य पूरा गर्यो । गौरांशु शर्मा ३३ रनमा आउट भए । रोहित पौडेलले ७१ र हुसैन तलातले २८ रनको अविजित इनिङ्स खेल्दै विराटनगरलाई विजयी बनाए । प्लेयर अफ द म्याच रोहितले ५७ बल खेल्दै ६ चौका र ३ छक्का तथा तलातले २३ बल खेल्दै ३ चौका प्रहार गरे ।"
शुक्रलाई सूर्य इस्टर्न ओपन,"धरान (कास) नेपाल नम्बर गल्फर शुक्रबहादुर राईले बिहीबार सूर्य नेपाल गल्फ टुरअन्तर्गत सिजनको दोस्रो स्पर्धा सूर्य नेपाल इस्टर्न ओपन जितेका छन् । उनले १७ अन्डर १ सय ९३ को कोर्स रेकर्डसहित उपाधि जितेका छन् । शुक्रले बलभद्र राईले २०२० मा बनाएको ९ अन्डर २ सय १ को रेकर्ड तोडेका थिए । नयाा रेकर्ड बनाउने क्रममा उनले लगातार दोस्रो दिन बोगीरहित खेले । धरान गल्फ क्लबको पार ७० को कोर्समा ७ अन्डर ६३ को उत्कृष्ट स्कोर कार्ड बनाउँदै शुक्रले १७ अन्डर १ सय ९३ सहित धरानकै नीरज तामाङलाई ८ स्ट्रोकले पछाडि पारेर उपाधिमाथि कब्जा जमाए । उनले १ लाख ४० हजार रुपैयाँ प्राप्त गरे । तेस्रो दिन ३ अन्डर ६७ मा खेल सक्दै समग्रमा ९ अन्डर २ सय १ सहित नीरजले ९० हजार पुरस्कार पाए । २ अन्डर ६८ मा अन्तिम दिनको खेल सकेका भुवन नगरकोटीले समग्रमा ५ अन्डर २ सय ५ सहित तेस्रो स्थानमा चित बुझाए । उनले ६७ हजार पुरस्कार पाए । समग्रमा ४ अन्डर २ सय ६ स्कोरसहित सञ्जय लामा चौथो भए । उनले ५५ हजार पाए । कुल १ ओभर २ सय ११ सहित रामे मगर पाँचौ हुँदै ४७ हजार पाउन सफल भए । धनबहादुर थापा र जयराम श्रेष्ठले संयुक्त छैटौ स्थान ओगटे । उनीहरूले ३८ हजार ७ सय ५० रुपैयाँ पाए । दिनेश प्रजापति आठौं, स्थानीय गल्फर बलभद्र राई नवौं र सूर्यप्रसाद शर्मा दसौं भए । एमेच्योरतर्फ २ ओभर ७२ मा अन्तिम दिनको खेल सकेका राजकुमार राई समग्रमा इभनपार २ सय १० स्कोरसहित उपाधि जित्न सफल भए । उनले युवराज भुजेललाई ३ स्ट्रोकले हराए । सुन्दर राई तेस्रो भए । विजयी खेलाडीलाई सूर्य नेपाल प्रालिका ब्रान्ड म्यानेजर विदुरराज अधिकारी, रिजनल म्यानेजर दामोदर शर्मा, धरान गल्फ संघका सचिव भरत तामाङ र कार्यकारी सदस्य जगमोहन राईले पुरस्कृत गरे ।"

शीर्षक,विवरण
त्रिविको तालाबन्दीबारे संसद्मा बहस,"त्रिविका कुलपतिसमेत रहेका प्रधानमन्त्री देउवालाई उनले सोधेका थिए, विश्वविद्यालयको कार्यालय बूढानीलकण्ठ नै सार्न खोज्नुभएको हो भने भन्नुपर्यो । विश्वविद्यालयमा सुरक्षा दिन गृहमन्त्री चुकेको पनि उनको भनाइ थियो । त्रिविको विषयमा प्रधानमन्त्री, शिक्षामन्त्री वा गृहमन्त्रीले जवाफ दिनुपर्ने उनले माग गरे ।नेपाल मजदुर किसान पार्टीका सांसद प्रेम सुवालले भने तीन वर्षयताका प्रधानमन्त्री र शिक्षामन्त्रीलाई त्रिविको अवस्थालाई लिएर स्पष्टीकरण सोध्न माग गरेका थिए । उनले भने, युद्धका बेला पनि विद्यालय र विश्वविद्यालय सञ्चालन भएका देश धेरै छन् । त्रिविमा तीन वर्षमा तीन सय दिन तालाबन्दी भयो । यो अवधिमा प्रधानमन्त्री र शिक्षामन्त्री बनेकाहरूसँग स्पष्टीकरण लिनु जरुरी छ ।"
आयात बन्देज कहिलेसम्म ?,"सरकारले बन्देज लगाएपछि तुलनात्मक रूपमा आयातमा कमी भएको छ । भन्सार विभागको तथ्यांकअनुसार अघिल्लो साउनभन्दा यो साउनमा कुल आयात १९ अर्ब ४५ करोड घटेको छ । २०७८७९ को साउनमा कुल आयात १ खर्ब ५० अर्ब ७३ करोड थियो भने २०७९८० को साउनमा १ खर्ब ३१ अर्ब २८ करोडमा झरेको छ, भन्सार विभागका एक अधिकारीले भने, १० वस्तुमा बन्देजपश्चात् आयात केही घटेकै छ ।ती अधिकारीका अनुसार मासिक आयात औसत १ खर्ब ५० अर्बदेखि १ खर्ब ८८ अर्ब हुन्छ तर साउनमा घटेको हो । सरकारले आयात बन्देज गर्नुअगाडि एलसी खोलेका सामान भने आयात भइरहेका छन् । सरकारले कुरकुरे, कुरमुरे, लेजको आयात बन्देज गरे पनि साउनमा यस्ता सामान १६ लाखबराबरको भित्रिएको छ ।सबै प्रकारका तयारी मदिरा पनि बन्देज छ तर एक महिनामा ९ करोड ३५ लाखको आयात भएको छ । चुरोट तथा सुर्तीजन्य वस्तु १२ लाखको आयात भएको छ । सरकारले ३ सय अमेरिकी डलरभन्दा बढी मूल्यका मोबाइल आयात बन्देज गरेको छ । तर, साउनमा २ अर्ब ५७ करोड स्मार्टफोन आयात भएको छ । भन्सार विभागका अनुसार सबै स्मार्ट फोनलाई एउटै एचएस कोडमा राखिएको छ । जसले गर्दा स्मार्ट फोनको आयात उच्च देखिएको छ । ३ सय अमेरिकी डलरभन्दा माथिको स्मार्टफोनको एचएस कोड छैन । ती फोन छुट्याउन सबै प्रज्ञापनपत्रमार्फत मूल्य हेर्नुपर्छ तर त्यो सम्भव पनि भएन, विभागका ती अधिकारीले भने, त्यही भएर सबै स्मार्टफोनलाई एउटै कोडमा राखिएको छ ।अर्थविद् केशव आचार्य अर्थतन्त्र सुधार हुने क्रममा रहेकाले प्रतिबन्ध केही समय यथावत् राख्नुपर्ने बताउँछन् । असारमा केही सुधार छ, विदेशी मुद्राको सञ्चिति करिब ८ महिनासम्म वस्तु तथा सेवा धान्न सक्ने हुनुपर्छ, त्यसपश्चात् खुकुलो गर्दा उत्तम हुन्छ, आचार्यले भने, रेमिट्यान्स पनि अपेक्षाअनुसार नआएकाले अहिलेको अवस्था १० वस्तुलाई बन्द नै गर्नुपर्छ । तर, सधैंभरि उचित नहुने उनको तर्क छ । राष्ट्र बैंकले करिब १४ सय वस्तुको आयातका लागि खोलिने प्रतीतपत्र (एलसी) मा कडाइ गरेको छ । त्यसलाई मध्यनजर गर्दै भदौसम्म बन्द गरेर त्यसपश्चात् खुला गर्नुपर्ने आचार्यको भनाइ छ । सबै बन्द गरेर पनि हुँदैन, सुधार नभए अन्य विकल्प पनि सोच्नुपर्छ, उनले भने ।त्यस्तै, बन्देज भए पनि साउनमा ४ करोड २८ लाखको रंगीन टीभी, १६ करोड ८६ लाखको जिप, कार र भ्यान आयात भएको छ । त्यस्तै, १८ करोड २४ लाख बराबरको १५० सीसीमाथिका मोटरसाइकल, ४० लाखको तास र ६२ लाखका खेलौनाहरू आयात भएका छन् । ती वस्तुहरू २०७९ साउन १ भन्दा अगाडि बैंकिङ माध्यमबाट पैठारीको प्रक्रिया सम्पन भइसकेको आयात अनुमति पाएको विभागले जनाएको छ ।"
११ वर्षदेखि कोमामा रहेका चण्डेश्वर घर फर्किए,"चार जना बच्चा पाल्न कठिन भइरहेको बेला श्रीमान् ल्याएर उपचार गर्न कहाँ गराउने ? उनले मुटुमा ढुंगा राखेर कम्पनीलाई जवाफ दिइन्, अहिले नै म बुझ्न सक्तिनँ । त्यतै उपचार गरेर ठीक भएपछि मात्रै पठाइदिनू । साउदी अरबको दमाममा चण्डेश्वर बाटो काट्दा दुर्घटना परेका थिए । उनलाई ठक्कर दिने गाडी भने अझै पत्ता लाग्न सकेको छैन । टाउकामा गम्भीर चोट लागेका उनलाई त्यतिखेरदेखि नै दमामस्थित अल मौवासत अस्पतालमा उपचार गरेर राखिएको थियो ।उपचार खर्च स्वास्थ्य बिमाले भ्याउन छाडेपछि पनि कम्पनीले उनको उपचार निरन्तर राख्यो । लामो समयसम्म अस्पतालमा उपचार गराउँदा पनि स्वास्थ्य अवस्थामा खासै सुधार आएन । कम्पनीले परिवारलाई केही आर्थिक सहयोग गरेर उनलाई नेपाल पठाउन चाहेको थियो । तर, परिवार आफैं दयनीय आर्थिक अवस्थाका कारण जिम्मा लिन सक्ने अवस्थामा थिएन । परिवारले नबुझेपछि कम्पनीले नेपाल पठाउने व्यवस्था मिलाइदिन पटकपटक दूतावाससँग अनुरोध गरिरहेको थियो । सन् २०१८ सम्म कम्पनी दूतावासको सम्पर्कमा थियो । साउदीको श्रम कानुनबमोजिम रोजगारदाताले पूरा गर्नॅपर्ने सम्पूर्ण दायित्व पूरा गरेको, निज चण्डेश्वरको उपचारमा बिमाले कभर नगरेको धेरै ठूलो रकमसमेत अस्पताललाई तिरेको, परिवारलाई केही आर्थिक सहयोग गर्छ भन्दा पनि बिरामी लिन नमानेकाले अब उप्रान्त आफूले निजको अस्पताल बसाइको खर्च जिम्मा लिन असमर्थ हुने व्यहोरा जानकारी गराई कम्पनी दूतावाससँग सम्पर्कविहीन भयो । बिरामी अर्धचेत अवस्थामा रहेको हुँदा कसैले जिम्मा नलिँदासम्म अस्पतालले डिस्चार्ज पनि गर्न सकेन र परिवारले पनि निजको जिम्मा लिएन, रियादस्थित नेपाली दूतावासका प्रथम सचिव ऋषिराज आचार्यले कान्तिपुरसँग भने, दूतावासले बिरामीको परिवारलाई सहमत गराउन निकै प्रयास गरिरह्यो । तैपनि सफलता हासिल भएन । यता अस्पतालको बिल ४० लाख साउदी रियाल नाघिसकेको थियो । कम्पनी सम्पर्कविहीन भएपछि अस्पतालले चण्डेश्वरको उपचारको बिल जिम्मा लिन र उनलाई नेपाल लैजानका लागि दूतावाससमक्ष दबाब बढाउन थाल्यो । दूतावास आफैं बिल भुक्तानी गर्न सकिने अवस्था थिएन । दूतावासले चण्डेश्वरको उपचारमा भएको खर्च मिनाहाका लागि अस्पतालको उच्च व्यवस्थापनसँग नियमित जसो बैठक राख्यो । ती बैठकमा अस्पताल व्यवस्थापन नेपाल सरकारले आफ्नो नागरिकको जिम्मेवारी नलिएको भन्दै असन्तुष्ट जनाइरहन्थ्यो । थुप्रै पटक प्रयासपछि बिरामी लैजाने सर्तमा अस्पतालले सम्पूर्ण बिल मिनाहा गरिदियो, आचार्यले भने, बिरामी बुझ्न परिवारलाई पनि मनाउन सकिने अवस्था बन्यो । चण्डेश्वरका माइला छोरा चन्द्रदीप कतारबाट फर्केका छन् । बाँकी तीन दाजुभाइ भारतमा मजदुरी गरिरहेका छन् । बुबा साउदी भएपछि हामीले हरेक दिन तनावमा बिताएका छौं, आमा सधैं रुनुहुन्छ, चन्द्रदीपले भने, यत्रो वर्षसम्म उपचार गर्दा पनि ठीक नभएपछि हामी बुबालाई नेपाल ल्याउन सहमत भएका हौं । चण्डेश्वरको उपचारका लागि अस्पतालमा झन्डै ५९ करोड ४० लाख रुपैयाँ खर्च भएको छ । उनको उपचारका लागि दैनिक ५ हजार रियाल खर्च भएको दूतावासले जनाएको छ । परिवारले बिरामी जिम्मा लिन परिवार सहमत भएको कागज पठाएपछि दूतावासले शुक्रबार नेपाल एयरलाइन्सको जहाजमार्फत चन्डेश्वरलाई पठाएको हो । जहाजमा स्ट्रेचर राख्ने व्यवस्था गर्न र स्ट्रेचर बापतको झन्डै ७ लाख रुपैयाँ वैदेशिक रोजगार बोर्डले ब्यहोरेको छ । अस्पतालले चण्डेश्वर मुखियाको उपचार, बेड र नर्सिङ केयरबापत तिर्न बाँकी सबै रकम मिनाहा गरिदिनुका साथै उनलाई दमामबाट रियाद एयरपोर्टसम्म एम्बुलेन्समा ल्याइदिएको थियो । एक जना नर्ससहित स्ट्रेचरमा राखेर नेपाल ल्याउँदा लागेको सबै खर्च भने नेपाल सरकारले ब्यहोरेको हो । नेपाल ल्याएपछि उनलाई एक दिन वीर अस्पतालमा राखिएको थियो । आमाको आग्रहमा शनिबार घरमै लगिएको छ । घरमा आएपछि बुबा जतिखेर पनि रोइराख्नुभएको छ । हामी सबैलाई चिन्नुभएको छ । हामीले बोलेको सबै बुझ्नुहुन्छ । तर, केही फर्काउनसक्नुहुन्न, चन्द्रदीपले भने, हामीले बुबालाई सासमै भेट्टायौं । कति दिन बाँच्नुहुन्छ थाहा छैन । भारतमा काम गर्न गएका दाजु र भाइहरूलाई बोलाएको छु । उनीहरू एकदुई दिनभित्रै आउँदै छन् ।"
रोग लुकाउँछन् आमाहरू,"अमृता अनमोल (बुटवल), राजबहादुर शाही (मुगु) र विप्लव महर्जन (सल्यान)"
निर्वाचनलाई साढे १९ अर्ब,"(काठमाडौं)  सरकारले प्रतिनिधिसभा र प्रदेशसभा निर्वाचनका लागि करिब साढे १९ अर्ब रुपैयाँ छुट्याएको छ । यो गत वैशाख ३० मा सम्पन्न स्थानीय निर्वाचनका लागि छुट्याएको बजेटको दोब्बरभन्दा बढी हो । स्थानीय तह निर्वाचनमा अर्थ मन्त्रालयले निर्वाचन आयोगलाई ८ अर्ब ११ करोड रुपैयाँ छुट्याएकामा ५ अर्ब ४ करोड मात्र खर्च भएको थियो भने प्रहरीले १ अर्ब ३२ करोड, सशस्त्रले ४४ करोड ५५ लाख र सेनाले ४० करोड रुपैयाँ खर्च गरेका थिए । अर्थ मन्त्रालयका अनुसार निर्वाचन आयोगलाई १० अर्ब तथा गृह मन्त्रालय, नेपाल प्रहरी, सशस्त्र प्रहरी र म्यादी प्रहरीका लागि ८ अर्ब ८२ करोड २१ लाख छुट्याइएको छ । आयोगले सरकारसँग ११ अर्ब रुपैयाँ मागेकामा १ अर्ब घटाएर खर्चको सहमति दिइएको छ । प्रहरी प्रधान कार्यालयले १ लाख २० हजार म्यादी प्रस्ताव गर्दै करिब ७ अर्ब रुपैयाँ बजेट माग गरेकामा मागेको भन्दा ५ हजार कम म्यादी भर्ना गर्न सहमति दिइएको छ । प्रहरीले १ हजार ३ सय ७८ ठूला सवारी, १ हजार ५ सय ९८ मोटरसाइकल र ७ हजार ४ सय ७१ थान वाकीटाकी किन्न प्रस्ताव गरेकामा त्यसअनुसारको व्यवस्था गरिएको छैन । निर्वाचन सुरक्षामा रक्षा मन्त्रालय, सेना र राष्ट्रिय अनुसन्धान विभागमार्फत हुने खर्चको भने टुंगो लाग्न बाँकी रहेको अर्थ मन्त्रालयका एक अधिकारीले बताए । सेना र अनुसन्धान विभागका लागि करिब ५० करोडको सीमा तोकेर बजेट छुट्याइएको छ तर यस विषयमा निर्णय भइनसकेको अर्थले जनाएको छ ।गत वैशाख ३० मा सम्पन्न स्थानीय तह निर्वाचनभन्दा मतदानस्थल र मतदान केन्द्रको संख्या बढेका कारण प्रतिनिधिसभा र प्रदेशसभा निर्वाचनको व्यवस्थापन, सञ्चालन तथा सुरक्षा खर्च बढेको छ । गत स्थानीय निर्वाचनमा देशभर १० हजार ७ सय ५७ मतदानस्थल तोकिएकामा आगामी निर्वाचनमा मतदानस्थलको संख्या १ सय ५२ ले बढेर १० हजार ९ सय ८ पुग्ने सुरक्षा कार्ययोजनामा खटिएका एक अधिकारीको भनाइ छ । यस्तै २३ हजारभन्दा बढी मतदान केन्द्र (मतपेटिका) हुने अनुमान छ । अस्थायी मतदानस्थलका रूपमा देशभरका कारागारमा पनि कर्मचारी र सुरक्षाकर्मी खटाइनेछ । २०६४ र २०७० को निर्वाचनमा जस्तै देशभरका कैदीबन्दीलाई समानुपातिकतर्फ मतदानको अधिकार दिइएको थियो । २०७४ को प्रतिनिधिसभा र प्रदेशसभामा कैदीबन्दीले मतदान गर्न पाएका थिएनन् । यस पटक २६ हजार १ सय २९ कैदीबन्दीलाई मतदानको अवसर दिइँदै छ । गृह मन्त्रालयका अनुसार एउटा मतदानस्थलमा सुरक्षा जोखिमको अवस्था हेरेर प्रहरी र म्यादीको संख्या कम्तीमा ८ देखि १३ जनासम्म रहने गरी सुरक्षा कार्ययोजना बन्ने क्रममा छ । सेना र सशस्त्रलाई बाहिरी घेराको सुरक्षामा खटाउने तयारी छ । गृह मन्त्रालयका अनुसार निर्वाचनमा चार वटै सुरक्षा निकायबाट करिब पौने २ लाख जनशक्ति खटाउने गरी निर्वाचन सुरक्षासम्बन्धी प्रारम्भिक खाका बनेको छ । यसबाहेक नेपाल प्रहरीमातहत परिचालन गर्ने गरी ४० दिनको कार्य अवधि तोकेर १ लाख १५ हजार म्यादी प्रहरी खटाउन अर्थले बजेटको व्यवस्था गरेको छ । निर्वाचन आयोगका प्रवक्ता शालिग्राम पौडेलले आगामी निर्वाचनलाई मतपत्र छपाइ, ढुवानी, निर्वाचनमा खटिने पदाधिकारी तथा कर्मचारीसुरक्षाकर्मीको भत्ता, निर्वाचन सामग्रीलगायतमा खर्च गर्न अर्थ मन्त्रालयबाट १० अर्ब रुपैयाँ बजेट सुनिश्चित भएको बताए । निर्वाचन सुरक्षालगायतमा खर्च गर्न अर्थले गृह मन्त्रालय, प्रहरी र सशस्त्रका लागि ८ अर्ब ८२ करोड २१ लाख बढी रकम जोहो गरेको छ । गृह मन्त्रालयका प्रवक्ता फणीन्द्रमणि पोखरेलले निर्वाचन सुरक्षा तथा सवारीउपकरण खरिद गर्न १९ करोड ३५ लाख रुपैयाँ छुट्याइएको बताए । त्यस्तै प्रहरीलाई १ अर्ब ९८ करोड ५० लाख ९९ हजार २ सय, सशस्त्रलाई ७७ करोड ९५ लाख तथा म्यादी प्रहरीका लागि ५ अर्ब ८६ करोड ३९ लाख रुपैयाँको स्रोत सुनिश्चित गरिएको छ । तोकिएको बजेटबाट खर्च हुने गरी अर्थले गृहलाई २५ वटा सवारी किन्न १२ करोड ५० लाख र निर्वाचन सुरक्षा व्यवस्थापन खर्चमा ६ करोड ८५ लाख भुक्तानी दिने भएको छ । प्रहरीका लागि १ सय ५० थान सवारी किन्न ७५ करोड र सुरक्षा व्यवस्थापन खर्चमा १ अर्ब २३ करोड ५० लाख तथा सशस्त्रलाई ५० थान सवारी किन्न २५ करोड र सुरक्षा खर्चबापत ५२ करोड ९५ लाख २७ हजार रुपैयाँ छुट्याइएको छ । निर्वाचन सुरक्षामा खटिने म्यादीलाई ४० दिन अवधि तोकेर प्रहरी जवानको आधारभूत तलबमानअनुसार एकमुष्ट ३४ हजार ७ सय ६० रुपैयाँ, रासनबापत एकमुष्ट ७ हजार २ सय रुपैयाँ र पोसाक किन्न प्रतिव्यक्ति एकमुष्ट ६ हजार रुपैयाँ उपलब्ध गराइनेछ । यसबाहेक म्यादीलाई एक पटकका लागि सवारी भाडाबापत प्रतिव्यक्ति १ हजार रुपैयाँ, म्यादीसहित सबै सुरक्षाकर्मीलाई चार दिनका लागि दैनिक ३ सय खाजा खर्च तथा हिमाली भेगमा खटिने करिब १५ हजार म्यादीलाई ज्याकेट किन्न प्रतिव्यक्ति थप १ हजार रुपैयाँ तथा हिमाली भेगको रासन दररेटअनुसार म्यादीको भत्ता मिलान गर्न थप ६ करोड रुपैयाँ बजेट सुनिश्चितमा गरिएको गृहले जनाएको छ ।आयोगले यस पटक निर्वाचनमा खटिने पदाधिकारी तथा कर्मचारीको भत्ता तथा मसलन्द र विविध खर्चमा मनमौजी रूपमा बढाएर कार्यविधि पारित गरिसकेको छ । त्यस्तै म्यादीसहितका सुरक्षाकर्मीलाई खाजा खर्चबापत दैनिक प्रतिव्यक्ति ३ सय रुपैयाँका दरले चार दिनको १ हजार २ सय उपलब्ध गराउने निर्णय भएको छ । आयोगका पदाधिकारी तथा कतिपय कर्मचारीलाई तलबको शतप्रतिशत भत्ता, खाजा खर्चबापत सुरक्षाकर्मीको भन्दा दोब्बर अर्थात् दैनिक ६ सय, मसलन्द र अरू खर्च पनि पहिलेभन्दा बढी दिन कार्यविधि बनाइसकेको छ ।गत स्थानीय तह निर्वाचनमा पर्याप्त बजेट अभाव देखाएर अर्थले चार वटै सुरक्षा निकायलाई माग गरेको बजेटको अधिकतम १५ प्रतिशत मात्रै जोहो गरेको थियो । यस पटक भने स्थानीय तहभन्दा बजेट केही बढाइएको छ । गृह, प्रहरी र सशस्त्रलाई २ सय २५ थान सवारी किन्न बजेट व्यवस्था गरिएको छ । भारतसँग पनि निर्वाचनलाई अनुदानमा सवारी उपलब्ध गर्न आग्रह गरिएकामा सकारात्मक संकेत नआएको अर्थका एक अधिकारीको भनाइ छ ।"
नागरिकता विधेयकमा सहमति खोज्न सुझाव,"काठमाडौं (कास) नेपाल नागरिकता ऐन २०६३ लाई संशोधन गर्न बनेको विधेयक प्रतिनिधिसभाले दोस्रो पटक हुबहु पारित गरेपछि असन्तुष्ट राष्ट्रपति विद्यादेवी भण्डारीले प्रधानमन्त्री शेरबहादुर देउवासहित कांग्रेस नेताहरूसँग राष्ट्रिय सहमति खोज्न आग्रह गरेकी छन् ।संघीय संसद्का दुवै सदनबाट पारित भएर गएको विधेयक राष्ट्रपति भण्डारीले प्रमाणीकरण नगरी सन्देशसहित साउन ३० मा फिर्ता पठाएकी थिइन् । तर, प्रतिनिधिसभाले भदौ २ मा विधेयक दोस्रो पटक हुबहु पारित गरेको थियो । प्रधानमन्त्री देउवा पार्टी उपसभापति धनराज गुरुङ, महामन्त्री गगन थापा र सञ्चारमन्त्री ज्ञानेन्द्रबहादुर कार्कीलाई लिएर सोमबार अपराह्न शीतल निवास पुगेका थिए ।राष्ट्रपतिले शनिबार लोकतान्त्रिक समाजवादी पार्टी (लोसपा) का नेताहरूसँग पनि छलफल गरेकी थिइन् । नागरिकतासम्बन्धी विधेयकमा राष्ट्रपतिको मुख्य चासो लैंगिक असमानता र अंगीकृत नागरिकताका विषयमा थियो । लैंगिक असमानताका विषयमा राष्ट्रपतिले पठाएको सन्देश सम्बोधन गर्न संविधानै संशोधन गर्नुपर्ने अवस्था रहेको प्रधानमन्त्रीको भनाइ थियो । राष्ट्रपति भण्डारीले नयाँ शिराबाट छलफल हुन्छ भन्ने अपेक्षासहित आफूले नागरिकता विधेयक फिर्ता पठाएको जानकारी गराएकी थिइन् । राष्ट्रपति भण्डारीले यसअघि केपी शर्मा ओलीको पालामा अध्यादेश ल्याउँदा आफूले गरेको व्यवहारलाई लिएर रक्षात्मक शैली पनि अपनाएकी थिइन् । उनले त्यसबेला किन अध्यादेश ल्याउनुपर्यो भन्ने विषयमा प्रधानमन्त्री ओलीसँग कुरा गरेको जानकारी कांग्रेस नेताहरूलाई दिइन् । महामन्त्री थापाका अनुसार राष्ट्रपति भण्डारीले नागरिकता विधेयक आएपछि आफूले छलफल गरेको र त्यसपछि दलहरू बीचमा थप छलफल होस् भन्ने चाहना राखेर फिर्ता पठाएको बताइन् । जवाफमा प्रधानमन्त्री देउवाले राष्ट्रपतिको कदमलाई संविधानसम्मत र सकारात्मक रूपमा आफूले लिएको बताएका थिए । तपाईंले संविधानभित्रै बसेर कदम चाल्नुभएको हो, जन्मसिद्धका आधारमा केटाकेटीले जसरी अहिले नागरिकता पाएका छैनन्, मैले त्यसलाई सम्बोधन मात्र गर्न खोजेको हुँ र मैले राष्ट्रपतिजीका बारेमा केही पनि भनेको छैन, देउवालाई उद्धृत गर्दै थापाले भने, पूर्वप्रधानमन्त्री (ओली) जीले पहिले ल्याएकै अध्यादेश मैले हुबहु ल्याएको हुँ ।प्रधानमन्त्री देउवाले जसरी ओलीलाई त्यसबेला तत्काल अध्यादेश आवश्यक परेको थियो, अहिले आफूलाई पनि छिटो ल्याउनुपरेको बताएका थिए । उहाँ (ओली) ले अध्यादेश ल्याउनुभयो, अहिले विधेयक ल्याएको विरोध गर्नुभएको छ, मेरो प्रश्न त उहाँलाई मात्र हो, देउवाले राष्ट्रपतिसँग भने, राष्ट्रपतिजीले त आफ्नो जिम्मेवारी सम्झेर काम गर्नुभयो । संसद्बाट पनि हामीले आफ्नो जिम्मेवारी सम्झेर विधेयक अगाडि बढायौं ।बैठकमा सहभागी अर्का नेताका अनुसार महामन्त्री थापाले राष्ट्रपतिले उठाएको विषयलाई आफ्नो पार्टीले गम्भीर रूपमा लिएको बताएका थिए । तपाईं (राष्ट्रपति) ले महत्त्वपूर्ण र दीर्घकालीन विषय उठाउनुभएको छ, लैंगिक समानतामा र वैवाहिक अंगीकृतका मामिलामा उठाएको विषय महत्त्वपूर्ण छ, थापालाई उद्धृत गर्दै ती नेताले भने, जसरी ओलीजीले नागरिकता अध्यादेश ल्याउनुभयो र बीचमा त्यसमा सहमति कायम हुन नसकेर अड्किएर बस्यो । त्यसैगरी अहिले पनि सरकारले नागरिकता विधेयक ल्याउन खोजेको हो ।राष्ट्रपतिजीले भनेजस्तै सहमति सरकारले गर्न खोजेको तर सम्भव नभएको उनले बताएका थिए । थापाले भने, नयाँ संसद् आएपछि नागरिकता विधेयक बन्छ । त्यसका लागि यो मार्गदर्शक हो । कतिपय संविधान नै संशोधन गरेर भए पनि लैंगिक समानताका विषय उठाउनुपर्नेछ । वैवाहिक अंगीकृतको विषयमा पनि खुला ढंगले छलफल गर्नैपर्छ र भोलि गर्छौं पनि । थापाले यो विधेयक २०३८ सालदेखिको कानुनकै निरन्तरता भएको बताए । राष्ट्रपतिसँग समसामयिक राजनीतिक विषयमा कुराकानी भएको सञ्चारमन्त्री कार्कीले बताए । समसामयिक राजनीतिक विषयमा कुराकानी भयो, नागरिकता विधेयकका विषयमा पनि राष्ट्रपतिजीले केही जिज्ञासा राख्नुभएको थियो, निर्वाचन तयारीलगायत विषयमा कुराकानी भयो, उनले भने । ॅअग्निपथ भर्तीमा चासोराष्ट्रपति भण्डारीले कांग्रेस सभापति एवं प्रधानमन्त्री देउवालगायतको टोलीसँग भारतीय सेनाको अग्निपथ कार्यक्रममा गोर्खा सैनिक भर्तीका विषयमा थप बहस र छलफल गर्न सुझाव दिएकी छन् । कांग्रेस महामन्त्री थापाका अनुसार राष्ट्रपति भण्डारीले अग्निपथमा भर्तीले महत्त्वपूर्ण र दीर्घकालीन असर पर्ने भएकाले सरकारले सरोकारवाला सबैसँग छलफल गर्नुपर्नेमा जोड दिएकी थिइन् । जवाफमा प्रधानमन्त्री देउवाले यस विषयमा राजनीतिक दलहरूसँग छलफल गरेर अघि बढ्ने जानकारी राष्ट्रपति भण्डारीलाई दिएका थिए ।नेपाल सरकारले अग्निपथ कार्यक्रमका सम्बन्धमा सत्ता गठबन्धन र राजनीतिक दलहरूसँग छलफल गर्नुपर्ने जनाउँदै भारतीय पक्षलाई केही समय जवाफ कुर्न आग्रह गरिसकेको छ । नेपालको आग्रहपछि भदौ ९ मा बुटवल र भदौ १६ मा धरानमा हुने भनिएको गोर्खा सैनिक भर्ती कार्यक्रम स्थगित भएको छ । भारतीय विदेश मन्त्रालयका प्रवक्ता अरिन्दम बाग्चीले भने भदौ ९ मा नयाँदिल्लीमा आयोजित पत्रकार सम्मेलनमा गोर्खा सैनिक भर्ती निरन्तर रहने बताएका थिए ।भारतको अग्निपथ भर्नाका सम्बन्धमा संसद्को अन्तर्राष्ट्रिय सम्बन्ध समितिले दुई पटक बैठक बोलाएकामा कोरम नपुगेपछि छलफल हुन नसकेको समितिका सदस्य दीपकप्रकाश भट्टले जानकारी दिए । निर्वाचन नजिकिएका कारण समितिमा कोरम पुग्न गाह्रो हुन थालेको छ, उनले भने ।"
दसैंलाई राखेको अन्न हात्तीले खायो,"(सिन्धुली)  मेयर साहेब हात्ती लखेटी दिनुपर्यो । दसैंलाई जोहो गरेको चामल, केराका घरी, मकै केही राखेन, कमलामाई नगरपालिका८ करकरेकी रत्नमाया मगरले बिलौना गरिन् । हात्तीपीडितको अवस्था बुझ्न आइतबार स्थलगत अनुगमनमा पुगेका कमलामाई नगर प्रमुख उपेन्द्रकुमार पोखरेलसँग रत्नमायाले चाडपर्वको मुखमा खानेखुट्ने अन्नपात र भौतिक संरचनासमेत क्षतिग्रस्त भएको सुनाइन् । कमलामाई१३ रानीवासको जंगलबाट भिमान हुँदै शनिबार राति गाउँ पसेका २ वटा जंगली हात्तीले रत्नमायालगायत स्थानीयका घर तथा खेतीपाती नष्ट गरिदिएका हुन् ।ऋणधन गरेर चाड मनाउन तयार गरेको अन्नपात र बालीनाली केही राखेन, उनले भनिन्, अब हामीजस्ता गरिबले यो सब कहाँबाट जोहो गर्नु ? हात्ती लागेपछि कसको के लाग्ने रहेछ र माईस्थानका कुलबहादुर श्रेष्ठको गोठ भत्काएर त्यहाँ राखिएको मकै हात्तीले खाइदिएको छ । हरियो धानखेतरोपाइँ गर्न तयार गरेको गह्राजस्तो बनाइदिएको छ । दुईवटा हात्तीले ३ दिनमा दर्जनौं गोठ, भान्साघर भत्काउनुका साथै अन्नपात, केरा र धान खेतीमा क्षति पुर्याएका हुन् । कमलामाई८ का अध्यक्ष कमल श्रेष्ठका अनुसार तीन तले, पातीपरान, माइखोला, जिम्दार चोक, घट्ट, धाप्सा, हात्तीसार, हात्तीखर्क, माईस्थान, करकरेमा हात्तीले धेरै क्षति गरेका छन् । फेरि हात्ती आउनसक्ने त्रासमा स्थानीय रातभर जाग्राम बस्न बाध्य छन् । स्थानीय सूर्य श्रेष्ठले हात्ती रानीवास क्षेत्रतर्फ लागे पनि फर्किने हो कि भनेर आफूहरू त्रासमा रहेको सुनाए । श्रेष्ठको कुखुरा फार्ममा राखिएको ७ बोरा दाना हात्तीलेखाइदिएको छ ।स्थानीयको गुनासो सुनेपछि नगर प्रमुख पोखरेलले क्षतिपूर्ति भराई चाडपर्व मनाउन निराश नपार्ने प्रतिबद्धता जनाए । हात्तीले पुर्याएको क्षतिको आँकडा वडा कार्यालयमार्फत संकलन गरी पीडितलाई राहत दिने उनले सुनाए । पहिला केही वर्ष बिराएर आउने हात्ती अहिले वर्षकै २३ पटकसम्म गाउँ पसेर स्थानीयलाई दुःख दिने गरेको उनको भनाइ छ । हात्तीखर्क, हात्तीसारजस्ता ठाउँहरू हात्तीको पुर्खौली थलो भएकाले उनीहरूले आफू हिँड्ने पुरानो मार्ग प्रयोग गरेको जस्तो देखिन्छ, उनले भने, जंगलमा फलफूलको भण्डार रित्तिएकाले मानव बस्तीमा खानका लागि पसेका हुन् । दीर्घकालीन समाधानका लागि जंगलमा फलफूल नरोपी सुखै छैन ।चाडबाड नजिकिँदै गर्दा त्रासमा बस्नु परेकाले सम्बन्धित निकायले हात्तीलाई बासस्थानतर्फ धपाउनु पर्ने स्थानीयको माग छ । यो वर्ष पटकपटक हात्ती गाउँ पसे पनि मानवीय क्षति भने भएको छैन । डिभिजन वन कार्यालय सिन्धुलीका अनुसार गतवर्ष हात्तीको आक्रमणमा परी मृत्यु भएका दुधौली नगरपालिका३ निपानेका रमेश परियारको परिवारलाई १० लाख र अन्य पीडितलाई गरी कुल १० लाख ८४ हजार रुपैयाँ क्षतिपूर्ति उपलब्ध गराइएको छ । सय जना पीडितलाई ५ हजारदेखि १५ हजार रुपैयाँसम्म आर्थिक सहयोग गरेको कमलामाई नगरपालिकाले जनाएको छ ।"
बेसमेन्ट आफैं खाली गर्दै व्यवसायी,मध्यपुर थिमिद्वारा अतिक्रमित संरचना हटाउन निर्देशनमध्यपुर थिमि नगरपालिकाले पनि सडक अतिक्रमण गरेर बनाइएका संरचना हटाउन निर्देशन दिएको छ । मध्यपुर थिमि५ राधेराधेस्थित यातायात कार्यालय स्थापना भएपछि त्यस आसपासको क्षेत्रमा सडक अतिक्रमण गरेर व्यापारिक टहरा बनाइएको भन्दै नगरपालिकाले त्यस्ता संरचना ७ दिनभित्र हटाउन निर्देशन दिएको हो ।नगरपालिकाले बिहीबार मापदण्डविपरीतका संरचना हटाउन निर्देशन दिएको नगरका नक्सा शाखा प्रमुख ई सन्तोषकुमार अधिकारीले जानकारी दिए । तोकिएको समयसम्म संरचना नहटाए कानुनबमोजिम कारबाही गरिने पनि उनले स्पष्ट पारे ।
मेयर बालेन्द्रसँग सर्वोच्चले माग्यो जवाफ,सर्वोच्च अदालतले काठमाडौं महानगर प्रमुख बालेन्द्र शाहलाई अदालतको अवहेलनामा किन कारबाही नगर्ने भन्दै लिखित जवाफ माग गरेको छ । न्यायाधीश हरिकृष्ण कार्कीको इजलासले अवहेलना मुद्दामा लिखित जवाफ माग गर्ने आदेश गरेको सर्वोच्च अदालतका प्रवक्ता विमल पौडेलले बताए ।थापाथलीस्थित नर्भिक अस्पतालको संरचना भत्काउने महानगरको निर्णयमा सर्वोच्चले अन्तरिम कालका लागि रोक लगाएको थियो । अन्तरकालीन आदेश भए पनि फैसलामा ढिलाइ भएको भन्दै प्रमुख शाहले फैसला आइसक्दा आफू बूढो भइसक्ने र संविधान संशोधन गरेर नक्सा पासको अधिकार अदालतलाई दिऔं भन्दै व्यंग्यात्मक प्रतिक्रिया जनाएका थिए । उक्त टिप्पणीले अदालतको अवहेलना भएको भन्दै अधिवक्ता दीपकराज जोशीले सर्वोच्चमा अदालतको अवहेलनाअन्तर्गत प्रमुख शाहलाई कारबाही गर्न माग गर्दै निवेदन दिएका थिए ।
सिँचाइ योजना भताभुंग,"(रामेछाप)  वर्षौंको मिहिनेतपछि गाउँको सुक्खा जमिनमा सिँचाइ हुने भएपछि बेतालीवासी खुसी भएका थिए । तर, त्यो खुसी ३ दिनमै खोसिएको छ ।योजनाको डिजाइनमा त्रुटि र कमजोर निर्माण सामग्री प्रयोगले सिँचाइ योजनामा पानी नचलेको स्थानीयको बुझाइ छ । पूर्ववडाध्यक्ष देवराज कार्की ठूलो पाइप लगाएर पानी हाल्दा पाइपलाइन नै भाँचिएको बताउँछन् । झन्डै ९ सय मिटर पाइपमार्फत पानी लगिएको थियो । कमजोर निर्माण सामग्रीका कारण पाइप बन्धनका लागि राखिएका सिमेन्ट पोस्ट पनि क्षतिग्रस्त भएका उनको भनाइ छ ।बेतालीको झन्डै ९ सय रोपनी जग्गामा सिँचाइ गर्ने गरी बोहेरो खोलाबाट पानी लैजाने योजना थियो । मैले धेरै धाएँ, हर प्रयास गरें, पूर्व वडासदस्य तथा उपभोक्ता कृष्णप्रसाद घिमिरे भन्छन्, केही सीप लागेको छैन । पानी नै नचल्ने योजनामा सरकारले करोडभन्दा बढी खर्च गरेकामा उनी खिन्न छन् । उनका अनुसार योजना निर्माणपश्चात् बेतालीरस्नालु सडकभन्दा तलको अधिकांश खेतमा सिँचाइ पुग्ने आशा गरिएको थियो । अहिले उक्त खेतमा पानी लगाउन वर्षाको मूल नै फुट्नुपर्छ । क्षतिग्रस्त योजना मर्मत गर्नेतर्फ सम्बन्धित कार्यालयले चासो नदिएको उनको गुनासो छ । सिँचाइ योजना सफल भएको भए बेतालीको खेतमा असारको पहिलो साता नै धान रोपाइँ सकिन्थ्यो । स्थानीय मोहन खड्का भन्छन्, कागलाई बेल पाक्यो हर्क न विस्मात भयो । प्रदेशको जलस्रोत तथा सिँचाइ विकास डिभिजन कार्यालय रामेछापमार्फत योजना निर्माण भएको हो । शंकर निर्माण सेवाले ०७६७७ मै निर्माण सकेर भ्याटबाहेक १ करोड २ लाख रुपैयाँ भुक्तानी लगेको छ । उक्त खर्चमा जम्मा ३ दिन मात्रै पानी चलेको देख्दा स्थानीय छक्क परेका छन् । सिँचाइ कार्यालयका इन्जिनियर अविनाशकुमार ठाकुर सडक निर्माणका कारण योजनामा क्षति पुगेको बताउँछन् । योजनामा ३ महिनासम्म पानी सञ्चालन भएको उनले दाबी गरे । योजना क्षतिग्रस्त भएको छ, हामीले निर्माण व्यवसायीलाई मर्मतका लागि आग्रह गरेर धरौटी रकमसमेत भुक्तानी दिएका छैनौं, उनले भने ।"
विद्यालय बन्दको कार्यक्रम स्थगित,"काठमाडौं (कास) दुई सातादेखि आन्दोलित विद्यालय कर्मचारी परिषद् विद्यालय बन्दको कार्यक्रमबाट पछि हटेको छ । शिक्षा मन्त्रालयले बन्दका कार्यक्रम फिर्ता लिएर छलफल र वार्तामा आउन आह्वान गरेपछि परिषद्ले सोमबार बन्दको कार्यक्रम स्थगित गरेको हो । शिक्षक महासंघको समन्वयमा मन्त्रालयसँग वार्ताको तयारी भइरहेको परिषद्का महासचिव शान्तिनाथ योगीले जनाए । विद्यालयका लेखापाल र कार्यालय सहयोगी सेवासुविधाका लागि विद्यालय बन्द गरेर आन्दोलित बनेपछि आइतबार र सोमबार देशभरका अधिकांश बालबालिका पठनपाठनबाट वञ्चित भएका थिए । शिक्षक महासंघले नै परिषद्को आन्दोलनमा ऐक्यबद्धता जनाएका कारण अधिकांश ठाउँमा विद्यालय बन्द रहेको थियो । परिषद्का अध्यक्ष गंगाराम तिवारी, महासचिव योगी र आन्दोलन परिचालन समितिका संयोजक बब्बनकुमार मिश्रले विज्ञप्ति जारी गरेर विद्यालय बन्दको कार्यक्रम स्थगित गरिएको जनाएका छन् । शिक्षा र अर्थ मन्त्रालयका प्रतिनिधिसहित वार्ताका लागि आग्रह गरिएको उनीहरूको भनाइ छ । यसअघि पनि शिक्षक महासंघसँग सहमति भएको र कार्यान्वयन गर्न मन्त्रालयले अन्य निकायसँग समन्वय गरिरहेको शिक्षा मन्त्रालयका उपसचिव गिरीले बताए ।परिषद्ले लेखापाल र कार्यालय सहयोगीको तलब कम्तीमा ३६ हजार र २६ हजार हुनुपर्ने माग राखेको छ ।"
"७० जिल्लामा डेंगु, ४ जना आईसीयूमा","(काठमाडौं)  काठमाडौंसहित ७० जिल्लाका विभिन्न भागमा डेंगु संक्रमण विस्तार भएको छ । इपिडिमियोलोजी तथा रोग नियन्त्रण महाशाखाका अनुसार गत पुसदेखि आइतबारसम्म २ हजार ५ सय ३९ जनामा डेंगु पुष्टि भइसकेको छ । टेकुस्थित सहिद शुक्रराज ट्रपिकल तथा सरुवा रोग अस्पतालमा मात्रै १७ जना उपचाररत छन्, तीमध्ये चार जना आईसीयूमा छन् । यहाँ दिनहुँ ७० जनासम्म संक्रमित उपचारका लागि आउने गरेका छन् । ललितपुरको महालक्ष्मीस्थानस्थित होस्टलमा बस्दै आएकी १९ वर्षीया किशोरीलाई हातखुट्टा दुख्न र ज्वरो आउन थालेपछि सिभिल अस्पतालमा जँचाउने क्रममा डेंगु पुष्टि भएको थियो । टेकु अस्पताल रेफर गरिएकी उनी तीन दिनदेखि आईसीयूमा छिन् । डेंगु देखापरेपछि नुवाकोटका एक युवक र सिन्धुपाल्चोकका एक ज्येष्ठ नागरिक पनि आईसीयूमा छन् । स्वास्थ्य कार्यालय नुवाकोट प्रमुख महेन्द्रध्वज अधिकारीले शुक्रबार डेंगु देखापरेको ठाउँ विदुर नगरपालिकाका प्रतिनिधिसहित बैठक बसेर लामखुट्टेको बासस्थान पत्ता लगाएर नष्ट गर्ने निर्णय गरिसकेको बताए । सिन्धुपाल्चोकका प्रमुख जिल्ला अधिकारी वेदनिधि खनालले रोग नियन्त्रण गर्न स्वास्थ्य कार्यालयले स्थानीय तहसँग समन्वय गरिरहेको दाबी गरे । सचेतना सन्देशहरू पनि बनाउन भनेको छु, उनले भने ।टेकु अस्पतालका प्रमुख कन्सल्टेन्ट फिजिसियन डा विमल शर्मा चालिसेका अनुसार डेंगु भाइरसबाट संक्रमित एडिज जातको लामखुट्टेले टोक्दा संक्रमण हुन्छ । लामखुट्टेले प्रायः दिनमा टोक्छ, यद्यपि घाम उदाएको २ घण्टा पछाडि र घाम अस्ताउनुभन्दा २ घण्टा अगाडि यो लामखुट्टे बढी सक्रिय हुने भएकाले थप सचेत हुनुपर्छ, उनले भने, टिनका डब्बा, प्लास्टिकका खोल, टायर, सिसी, अन्डाको बोक्रा, ड्रम, गमला, पानी ट्यांकीजस्ता पानी जम्ने भाँडामा यो लामखुट्टेले फूल पार्छ । संक्रमितमध्ये अधिकांशमा १०४१०५ डिग्रीसम्म कडा ज्वरो आउने, टाउको, पेट र जीउ दुख्ने, खान मन नलाग्ने, वाकवाकी, बान्ता हुने, एकदमै कमजोरी अनुभव हुनेजस्ता लक्षण देखिन्छ । आँखाको गेडी दुख्ने, हाडजोर्नी, मांसपेशी र ढाड दुख्ने, रिंगटा लाग्ने, श्वासप्रश्वासमा समस्या आउने, नाक वा गिँजाबाट रगत बग्ने, रक्तस्राव हुने, बेहोस हुनेजस्ता लक्षण पनि देखा पर्न सक्ने महाशाखाले जनाएको छ ।महाशाखाका अनुसार ७० जिल्लामा डेंगु देखापरेको छ । तीमध्ये सबभन्दा बढी ललितपुरमा ८ सय ५८, रूपन्देहीमा ३ सय ६३, काठमाडौंमा ३ सय ३२, धादिङमा ७३, तेह्रथुममा ६५, सिन्धुलीमा ६१, भक्तपुरमा ५४, संखुवासभामा ५१, अर्घाखाँचीमा ५० र गुल्मीमा ४९ जनामा डेंगु देखापरेको छ । वाग्मती प्रदेशमा १ हजार ४ सय ७८, लुम्बिनीमा ४ सय २, प्रदेश १ मा १ सय ६, सुदूरपश्चिममा ४७, मधेस र गण्डकीमा ३६३६, कर्णालीमा १८ जनामा डेंगु पुष्टि भएको छ । महाशाखाको किटजन्य रोग नियन्त्रण शाखा प्रमुख डा गोकर्ण दाहालले रोग नियन्त्रण गर्न नागरिक पनि सचेत हुन जरुरी रहेको बताए । १ सय ३९ पालिकालाई रोग नियन्त्रण गर्न बजेट पनि पठाएका छौं, उनले भने, महिला स्वयंसेविका, टोल सुधारजस्ता संघसंस्था पनि सक्रिय हुनुपर्छ ।कीर्तिपुर नगरपालिकाका उपमेयर शुभलक्ष्मी शाक्यले डेंगु देखापरेको क्षेत्रमा ढल मर्मतको काम भइरहेको बताइन् । औषधि छर्कने तयारी गरिरहेका छौं, उनले भनिन् । ललितपुर महानगरपालिका५ का वडाध्यक्ष विकासमान श्रेष्ठले आइतबारबाट डेंगु देखापरेका महालक्ष्मीस्थान, लगनखेललगायत क्षेत्रमा लामखुट्टे मार्ने औषधि छर्कन सुरु गरेको बताए । पानी जमेको क्षेत्रमा पनि सरसफाइ थालेको उनको भनाइ छ । काठमाडौं महानगरका प्रवक्ता नवीन मानन्धरले आइतबार बसेको बैठकले डेंगु नियन्त्रण गर्न चुना छर्कने, पानी जमेको क्षेत्र सरसफाइ र अस्पतालहरूमा यसबारे औषधि छछैन भनी बुझ्ने निर्णय भएको बताए । अब निर्णय कार्यान्वयन गर्छौं, उनले भने । डेंगु २०२१ मा ५ सय ४० र २०२० मा ५ सय ३० जनालाई मात्र लागेको थियो । २०१९ मा महामारीका रूपमा फैलँदा १७ हजार ९ सय ९२ जना संक्रमित भएका थिए भने तीन जनाको मृत्यु भएको थियो ।"
आममाफीको विरोधमा एमाले,"(काठमाडौं)  प्रमुख प्रतिपक्ष एमालेका सांसद द्वन्द्वकालका गम्भीर मानवअधिकार उल्लंघनका दोषीलाई आममाफी दिन नहुने पक्षमा उभिएका छन् । बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग (तेस्रो संशोधन) विधेयक २०७९ माथि सोमबार संसद्मा भएको छलफलमा उनीहरूले आममाफीको विरोध गर्दै विधेयकमाथि दफावार छलफल गरेर संशोधनका लागि संसदीय समितिमा लैजानुपर्ने तर्क गरेका हुन् । सत्ता साझेदार माओवादी र कांग्रेसका सांसदले भने विधेयकलाई संसद् अन्त्य हुनुअघि नै पारित गरेर अवरुद्ध शान्ति प्रक्रिया अघि बढाउनुपर्ने जिकिर गरेका छन् ।एमाले सांसद प्रदीप ज्ञवालीले फास्ट ट्र्याक बाट विधेयक पारित गर्न खोजिएको र आममाफीको प्रावधान ल्याएर पीडकलाई जोगाउन खोजिएको भन्दै सरकारको आलोचना गरे । यो विधेयक देखाउनका लागि ल्याइएको हो कि टुंग्याउनका लागि ? उनले भने, यति संवेदनशील विषयलाई फास्ट ट्र्याकमा लगियो र विधि प्रक्रिया मिचियो भने यो गिजोलिनेछ । उनले मानवअधिकारको उल्लंघन र गम्भीर उल्लंघन गरी द्वन्द्वकालमा भएका घटनाको विभाजन गर्दै पीडकलाई घुमाउरो पारामा उन्मुक्ति दिन लागिएकामा आपत्ति व्यक्त गरे । द्वन्द्वकालमा भएका मानवअधिकार उल्लंघनका घटनालाई सामान्य र गम्भीर गरी दुई वर्गमा विभाजन गर्दै पीडकलाई आममाफी दिने प्रावधान प्रस्तुत गर्ने कानुनमन्त्री गोविन्द शर्मा कोइरालाको भूमिकामाथि पनि उनले प्रश्न गरे । एमालेका अर्का सांसद कृष्णभक्त पोखरेलले गम्भीर प्रकारको अपराधमा क्षमादान हुन सक्दैन भन्दै विधेयकको दफावार छलफलका लागि समितिमा पठाउनुपर्ने बताए । यसलाई समितिमा पठाएर छलफल गरौं, उनले भने, टाउकाको मूल्य तोक्ने र तोकिने तपाईंहरू दुवै यहाँ हुनुहुन्छ, यसलाई हतारमा पास नगरौं । भीम रावल, शान्तिमाया तामाङ पाख्रिन, गोकुल बाँस्कोटा, केदार सिग्देल, नवराज सिलवाललगायतले पनि आममाफी कुनै हालतमा दिन नहुने अडान लिए । सत्ता गठबन्धनका सांसदले भने यसमा ज्यादा अलमल गर्न नहुने भन्दै फास्ट ट्र्याकबाटै अगाडि बढाउनुपर्ने तर्क गरेका थिए । माओवादी सांसद अमृता गुरुङले ढिलो भए पनि संशोधन विधेयक आएको भन्दै यसलाई अलमल नगरी पारित गर्नुपर्ने बताइन् । पीडितको लामो पर्खाइ छ, उनले भनिन्, अब शान्ति प्रक्रियालाई टुंगोमा पुर्याउनुपर्छ । माओवादीकै यशोदा गुरुङ सुवेदी, शक्तिबहादुर बस्नेत, दुर्गाकुमारी विश्वकर्मा, अञ्जना विशंखे, रेखा शर्मा, हितबहादुर तामाङ तथा कांग्रेस सांसदहरू राजेन्द्रकुमार केसी, रामबहादुर विष्ट, डा डिला संग्रौला पन्त, दिव्यमणि राजभण्डारीलगायतले शान्ति प्रक्रियाको बाँकी काम तत्काल टुंग्याउनुपर्ने भन्दै विधेयक संसद् अन्त्य हुनुअघि नै पारित गर्नुपर्ने बताए ।संसद्मा उठेका प्रश्नको जवाफ दिने क्रममा मन्त्री कोइरालाले विधेयक संशोधन गर्ने संकेत दिँदै सर्वोच्च अदालतको आदेश र अन्तर्राष्ट्रिय मानवअधिकार कानुनको सिद्धान्त पालना हुने आश्वासन दिए । यसलाई राजनीतिक रूपमा नहेरियोस्, अब यो समस्या मुलुकमा राखिरहनु हुँदैन, उनले भने, नेताहरूलाई बेलाबेलामा तर्सिनुपर्ने अवस्था छ । यही इस्युलाई लिएर राजनीतिक बार्गेनिङसमेत हुने गरेको छ । अब टुंगोमा पुग्नैपर्छ । समितिमा लगे विधेयक अल्झिने र चालु संसद्बाट अनुमोदन हुन नसक्ने अवस्था आएको भन्दै मन्त्री शर्माले सांसदलाई राजनीतिक अडान नलिन आग्रह गरे । यो अधिवेशनभित्र यसलाई पास गर्न सकिएन भने न्यायको पर्खाइमा बसेको पीडित समुदायलाई इन्कार गर्नेछौं, उनले भने ।"
विश्वविद्यालयमा तालातमासा,"प्राज्ञिक उन्नयनको नेतृत्व गर्नुपर्नेर् देशकै जेठो र ठूलो विश्वविद्यालय चरम राजनीतिक हस्तक्षेप र पदाधिकारीहरूको अकर्मण्यताका कारण दिनानुदिन ओरालो यात्रामा छ । त्रिभुवन विश्वविद्यालयको अधोगतिको यो गतिलाई पछिल्लो समय विद्यार्थीका नाममा राजनीति गर्नेहरू स्वयंले अझ वेगवान बनाइरहेका छन् । २०७६ फागुनचैतदेखि उपकुलपति कार्यालयअगाडि कालो ब्यानर टाँगेर विरोधमा उत्रिएको नेविसंघको एउटा समूहले त्यसयता शृंखलाबद्ध तालाबन्दी गर्दै आएको छ । यस अवधिमा विभिन्न पक्षबाट विश्वविद्यालय तीन सय दिन तालाबन्द छ । जुनसुकै माग लिएर किन नहोस्, प्राज्ञिक र प्रशासनिक गतिविधि ठप्प हुने गरी विश्वविद्यालयलाई राजनीतिक स्वार्थको बन्धक बनाउनु आपत्तिजनक छ । अझ, विश्वविद्यालयको प्राज्ञिक उत्कृष्टताका लागि रचनात्मक सहयोग र सहकार्य गर्नुपर्ने विद्यार्थी लगायतको यो ध्वंसात्मक कदम सर्वथा अस्वीकार्य छ । प्रश्नपत्र हुबहु छाप्ने दोषीलाई कारबाही हुनुपर्ने र छानबिन प्रतिवेदन सार्वजनिक गरिनुपर्ने माग राखेर नेविसंघ आन्दोलित छ । यो मागलाई सर्वथा खारेज गर्न मिल्दैन । तर, विश्वविद्यालयले भने प्रश्नपत्रमा हुबहु गर्नेलाई कारबाही गरिसकेको र सुरक्षा खतराका कारण नाम सार्वजनिक नगरिएको जनाएको छ । र, यही गलफत्तीमा विश्वविद्यालयको लय थप बिग्रिएको छ । निरन्तर तालाबन्दीकै कारण शुक्रबार एउटा होटलमा भएको कार्यकारी परिषद्को बैठकस्थलमै हस्तक्षेप गरेर नेविसंघका कार्यकर्ताले दस्ताबेज नियन्त्रणमा लिए । र, बैठक बिथोलिएको विषयमा जानकारी दिन आइतबार आयोजित पत्रकार सम्मेलनमा नेविसंघ र अनेरास्ववियुको भीडले होहल्ला गर्यो । विद्यार्थीका नाममा भएका यी गतिविधि कत्ति पनि शोभनीय छैनन् । यस्ता हर्कतले विश्वविद्यालय र त्यहाँको शैक्षिक वातावरण मात्र होइन, स्वयं विद्यार्थीको राजनीतिक चेतना नै उदांगो बनाइरहेको छ । विश्वविद्यालय व्यवस्थापनसित विद्यार्थी संघसंगठनका असन्तुष्टिहरू हुन सक्छन्, जसलाई शान्तिपूर्वक संवाद गरेर सम्बोधन गर्न सकिन्छ । आफ्ना माग स्वाभाविक र सुसंस्कृत तवरबाटै राख्न सकिन्छ । ज्ञापनपत्र बुझाएर वा शान्तिपूर्ण धर्ना दिएरै नेतृत्वको ध्यानाकर्षण गर्ने उपाय छ । कसै गरी पनि सुनुवाइ भएन भने न्यायालयकै ढोका ढकढक्याउने छुट पनि सबैलाई छ । तर विद्यार्थी संघसंगठनका नाममा विश्वविद्यालयमा यति बेला भइरहेका गतिविधि समस्या समाधानका निम्तिभन्दा पनि विवाद बढाउने मनसायबाट प्रेरित देखिन्छन् । अझ, सत्तारूढ नेपाली कांग्रेससम्बद्ध नेविसंघले जबर्जस्ती ताला लगाउने र प्रमुख प्रतिपक्षी एमालेसम्बद्ध अनेरास्ववियुले उही शैलीमा ताला खोल्ने गरिरहेका छन्, जसबाट उच्च शिक्षाको थलो रणभूमिझैं बनेको छ । एउटा विद्यार्थी संगठनले लगाएको ताला अर्को संगठनले जबर्जस्ती खोलेर समस्या समाधान हुँदैन, उल्टो नयाँ द्वन्द्वको बीउ रोपिन्छ, रोपिएको छ । शृंखलाबद्ध तालाबन्दीका कारण विश्वविद्यालयको समग्र सञ्चालन तथा व्यवस्थापन नै भद्रगोल बन्न पुगेको छ । प्राज्ञिक र प्रशासनिक वातावरण प्रभावित भएको छ । शैक्षिक सत्रको पात्रोमै असर परेको छ । असारदेखि शिक्षककर्मचारीले तलबसम्म पाएका छैनन् । यसै पनि धेरै वर्षदेखि प्राज्ञिक पथबाट विमुख बन्दै गएको विश्वविद्यालय वर्तमान बन्दकर्ताहरूको गैरजिम्मेवारी एवं पदाधिकारी र सरकारको उदासीनताका कारण झन्झन् पथच्युत छ । राष्ट्रियदेखि वैश्विक मामिलासम्ममा देखिएका समस्यामाथि यथोचित अध्ययनविमर्श गरेर समाधानको उपाय सुझाउनुपर्ने थलो आफैं बिरामी परेको छ । देशको नयाँ पुस्तालाई भविष्यको बाटो देखाउनुपर्ने संस्था आफैं (अ)राजनीतिक खेलकुदभित्र हराइरहेको छ । ताजुबलाग्दो त, यति विघ्न समस्या निम्तिँदा पनि विश्वविद्यालयका पदाधिकारीहरू किंकर्तव्यविमूढ छन्, समस्या समाधानको दिशा पहिल्याउन सर्वथा विफल छन् । विश्वविद्यालयलाई प्राज्ञिक थलो बन्न नदिएर उपकुलपतिसहित पदाधिकारीमा कार्यकर्ता भर्ती गर्ने माउ पार्टीका प्रमुख नेता मूकदर्शक छन् । अरू त अरू, नेविसंघको माउ पार्टी नेपाली कांग्रेसका सभापति शेरबहादुर देउवा जो प्रधानमन्त्रीका हैसियतले विश्वविद्यालयका कुलपति छन् ले पनि ताला खुलाउन सार्थक पहल थालेका छैनन् । मानौं, विश्वविद्यालयमा ताला लाग्नु उनका निम्ति कुनै ध्यानाकर्षणीय समस्यै होइन । आफैं प्रमुख रहेको संस्थामा आफ्नै दलआबद्ध विद्यार्थीहरूले तालाबन्दी गरिरहँदा उनी मौनप्रायः रहनुलाई उचित मान्न सकिँदैन । यसबाट उनले पनि विश्वविद्याको उन्नयन होइन, आफूअनुकूल राजनीति मात्र चाहेको पुष्टि हुन्छ । र, थाहा हुन्छ शैक्षिकस्थल बाहुबल प्रयोग गर्ने थलो होइन भन्ने कांग्रेस संस्थापक बीपी कोइरालाको उक्तिको मर्मबोध न सोही दलका वर्तमान सभापतिलाई छ न त विद्यार्थी संगठनलाई । खासमा विश्वविद्यालयका सबै समस्याको जड नै राजनीतिक हस्तक्षेप र दलीय भागबन्डाका आधारमा पदाधिकारी चयन गरिनु हो । विश्वविद्यालयमा तीन वर्षअघि तत्कालीन केपी शर्मा ओली सरकारले एकलौटी पदाधिकारी नियुक्त गरेपछि नेविसंघको एउटा समूह निरन्तर आन्दोलित बनिरहेको छ, जसको अघोषित लक्ष्य तिनै पदाधिकारीहरूको बहिर्गमन देखिन्छ । त्यसैले, रूपमा जे देखिए पनि सारमा विश्वविद्यालयमा भइरहेको दलीयकरण नै मूल समस्या हो, जसको दीर्घकालीन समाधानका निम्ति प्रधानमन्त्री कुलपति र शिक्षामन्त्री सहकुलपति बन्ने प्रणालीकै अन्त्य गरिनुपर्छ । र, कुलपतिलगायतका पदाधिकारीहरू बोर्ड अफ ट्रस्टी बनाएर पारदर्शी रूपमा छनोट गर्नुपर्छ । विश्वविद्यालयमा दलीय राजनीतिको कुनै पनि असर पर्न दिनु हुँॅदैन । तत्काललाई भने सतहमा देखिएका समस्या संवादमार्फत टुंग्याउँदै बन्दकर्ताहरू सदाका लागि ताला खोल्न तत्पर हुनुपर्छ, र विश्वविद्यालय नेतृत्व खुलाउन संकल्पित । यसका निम्ति विश्वासको वातावरण बनाउन विश्वविद्यालयको मूल नेतृत्व प्रधानमन्त्रीले नै भूमिका निर्वाह गर्नुपर्छ । सम्बन्धित सबैले समस्या बल्झाउने होइन, सुल्झाउनुपर्छ । ज्ञानविज्ञानको मन्दिरमा एकै दिन पनि ताला लाग्नुलाई सामान्य र स्वाभाविक मान्न सकिन्न । यसलाई नियमित नियति नै बनाउनु कदापि हुन्न । विश्वविद्यालयलाई अघि बढ्नै नदिने गरी खुट्टा समाउने छुट कसैलाई छैन । तसर्थ, प्राज्ञिक उन्नयनसम्बन्धी विमर्श अघि बढाउन सर्वप्रथम दैलामै राखिएको तालाको तगारो हटाउनुपर्छ ।"
समयमै डेंगु नियन्त्रण गरौं,"अधिकांश काठमाडौंवासीलाई डेंगुबारे पूर्ण जानकारी नभएको भान हुन्छ । अहिले पनि डेंगु तराईमा मात्र लाग्छ भन्ने भ्रम जनमानसमा पाइन्छ । हुन पनि, केही वर्षदेखि मात्र डेंगु काठमाडौंमा पाइएको हो । त्यसभन्दा अघि यो सुन्नमा आएको थिएन । यसो हुनाले डेंगुबारे टोलटोलमा जनचेतनामूलक कार्यक्रम सञ्चालन गर्नु आवश्यक छ । काठमाडौंमा डेंगुको नियन्त्रणतर्फ व्यापक पहल गर्नु अति आवश्यक भइसकेको छ । अन्यथा यसले ठूलो महामारीको रूप लिन सक्छ । हिजो आज त घरघरमै डेंगु प्रभावित व्यक्ति पाइन्छ । अस्पतालमा डेंगुका बिरामीहरूको निकै भीडभाड छ । अहिले पनि काठमाडौंमा फोहोरको उचित व्यवस्थापन हुन सकेको छैन । अब घर वरपरका पानी जम्ने खाडलहरू पुर्नुपर्छ । अब त चाडपर्वहरू पनि नजिकिँदै छन्, यसको नियन्त्रणप्रति सम्बन्धित निकाय यसरी उदासीन हुनु भएन । अच्युतमान सिंह प्रधान, बालुवाटार, काठमाडौं"
प्रधानमन्त्री निवास कि पार्टी कार्यालय,"प्रधानमन्त्री निवासको दुरुपयोग सम्पादकीय पढेपछि केही लेख्न मन लाग्यो । काठमाडौंको बालुवाटारमा अवस्थित प्रधानमन्त्री निवास सरकारी हो र कार्यालय समयमा प्रधानमन्त्रीले गर्न नभ्याएका काम यहाँबाट गरिन्छ । सरकारी काम गर्ने थलोका रूपमा मात्र यसको निर्माण गरिएको हो । यहाँ पार्टीविशेषको बैठक, सेमिनार, गोष्ठी राख्न सुहाउँदैन । प्रतिपक्षमा हुँदा नेपाली कांग्रेसले सत्ताधारी दलले प्रधानमन्त्री निवासको व्यापक दुरुपयोग गरेको भन्दै चर्को विरोध गर्ने गर्थ्यो, आज सोही दलका प्रधानमन्त्री, नेताकार्यकर्ताको विरोध गर्नुपरेको छ । बालुवाटारमा पार्टीको बैठक नराख्ने प्रतिबद्वता प्रधानमन्त्री शेरबहादुर देउवाले भुलेका छन् । अहिलेसम्मका प्रायः सबै प्रधानमन्त्रीले बालुवाटारबाटै पार्टी चलाएको देखियो । प्रधानमन्त्री निवासमा भएको पार्टी बैठकको सम्पूर्ण खर्च राज्यले नै बेहोर्ने गरेको छ, जुन राज्यको ढुकुटीमाथि अत्यधिक दोहन हो । नागरिकको थोपाथोपा पसिनाबाट जम्मा भएको करको यसरी दुरुपयोग हुनु भ्रष्टाचार नै हो । यसलाई भ्रष्टाचारका रूपमा लिएर अख्तियार दुरुपयोग अनुसन्धान आयोगलगायतका संघसंस्थाले अनुसन्धान गर्नुपर्छ । तर, यहाँ तै चुप मै चुप को शैलीमा यस्ता संस्था चलिरहेका छन् । राष्ट्रिय दलहरूलाई सजिलो होस् भनेर सिंहदरबारभित्र संसदीय दलको कार्यालय पनि उपलब्ध गराइएको छ । पार्टीहरूको आआफ्नै कार्यालय नभएका पनि भने होइनन् । आफू शक्तिमा भएका बेला कसले के गर्न सक्छ र भनेरै यस्तो कार्य हुँदै आएको छ । जनताको करको दुरुपयोग गर्नु उनीहरूप्रतिको अपमान हो भन्ने प्रधानमन्त्री तथा सम्बन्ध दलका नेताहरूले बुझ्नु जरुरी छ । तिलप्रसाद न्यौपाने, माछापोखरीचोक, काठमाडौं"
दलहरूले पढ्न पनि दिएनन्,"दयनीय अवस्थामा जेठो विश्वविद्यालय ः तीन वर्षमा तीन सय दिन तालाबन्दी समाचारले दुःखी बनायो । विश्वविद्यालयहरू विद्यार्थी राजनीतिको अखडा बनिरहेको प्रति मुख्य राजनीतिक दलहरू मूकदर्शक बन्नु निकै दुःखद छ । विश्वविद्यालयलाई राजनीतिबाट टाढा राख्ने सोच र योजना कुनै दलको छैन । गाउँगाउँबाट उच्च शिक्षा हासिल गर्न विश्वविद्यालयमा लागेको भीड आज उच्छृंखल समूहमा परिणत हुनु शिक्षा क्षेत्रकै लागि लज्जास्पद छ । विश्वविद्यालय उच्च शिक्षा हासिल गर्ने थलो हो भन्ने जान्दाजान्दै दलहरूले विद्यार्थी संगठन खोलेर आफ्नो शक्ति प्रदर्शन गरिरहेको कसैलाई पत्तो नै छैन । अहिलेका पाका नेताहरू सबै विद्यार्थी राजनीतिबाटै उदाएका भन्ने गरिन्छ । तर समय सधैँ एकैनास हुँदैन अब मूलधारको राजनीतिमा विश्वविद्यालयमा राजनीति गरेको प्रमाणपत्र चाहिँदैन । विश्वविद्यालयमा अचेल चरम बेथिति छ, समयमा नतिजा निकाल्न सकेको छैन, समाजका विभिन्न जल्दाबल्दा विषयमाथि अनुसन्धान ठप्पै छ । छलफल र बहसमा समय लगाउनुपर्ने विद्यार्थीहरू तालाबन्दी गर्ने तथा प्रध्यापक कुट्ने गरिरहेका छन् । विश्वविद्यालयमा राजनीतिक अभ्यास बन्द गरिनुपर्छ । दलविशेषको भ्रातृ संस्था विश्वविद्यालयमा खोल्ने प्रावधान तत्काल हटाउनुपर्छ । विश्वविद्यालय नेता भन्ने माध्यम हो भन्ने मानसिकता हाबी हुँदा यहाँका जनशक्तिहरू विश्वबजार बिक्न सकिरहेका छैनन् । अध्ययन गर्ने थलो अस्तव्यस्त बनाएर कस्तो समाज बनाउन खोजिँदै छ ? विश्वविद्यालयलाई राजनीतिको अखडा बनाएर आग्रह पूर्वाग्रह साँध्ने काम कुन विद्यार्थी अधिकारमा पर्छ ? विद्यार्थीको समस्या बुझ्न विद्यार्थीको अधिकार संरक्षण गर्न कुनै दलका भ्रातृ संस्थाहरूको आवश्यकता पर्दैन । विश्वविद्यालयमा सुशासन कायम गर्ने, नियमन तथा अनुगनम गर्ने काम सरकारको सम्बन्धित निकायले गर्छ, गर्नुपर्छ । गोविन्द विक, बूढानीलकण्ठ१२, काठमाडौं"
पक्षधरताको संकट,"इतिहासमा पक्षधरता जहिल्यै पेचिलो विषय बन्दै आएको छ । अनुकूलताअनुसारको विश्वास नै सही ठहरिने मानवीय स्वभाव पक्षधरताको पहिलो मानक बन्ने स्थिति सार्वकालीन र सार्वस्थानिक हुँदै आएको छ । यसले पक्षधरताजस्तो मिहिन जाँचको विषयलाई साह्रै सतही र सस्तो बनाइदिएको छ । कहाँ कोसँग के लिनु वा पाउनु छ, कतापट्टि फर्कंदा कुनकुन अपेक्षा पूरा हुन्छन्, त्यहीअनुकूल उभिनु नै पक्षधरता हो भन्ने बनाइएको छ । पक्षधरता एउटा गहिरो र अर्थपूर्ण राजनीतिक क्रिया हुँदाहुँदै पनि यो दृश्यअदृश्य सीमित निजी वा सामूहिक लाभको पोषकका रूपमा परिभाषित भइरहेकै छ । व्यक्तिको नैतिक उभ्याइ र विवेकको प्रश्नसँग जोडिने पक्षधरताको सम्बन्ध निजी अनुभवजन्य सिकाइ र समाजका गतिशील यथार्थसँग ठोक्किँदै, आफैंलाई हिजोभन्दा आज उन्नत विवेकको कसीमा जाँच्दै निर्माण भएका मूल्य र मनस्थितिसँग छ । कुनै खास विचारधारा, संगठन या संस्था रहनु वा नरहनुसँग पक्षधरताको सम्बन्ध छैन बरु कठोरभन्दा कठोर परिस्थितिमा पनि हामी कति मसिनो गरी या गहिरो गरी मानवीय, उदार र न्यायिक बन्न सक्छौं भन्ने परीक्षामा पक्षधरता जहिल्यै जोडिइरहन्छ । यसको मूल्यमा तमाम विश्वास का सीमाहरूको पर्दाफास होओस्, सारा विचारधारा, संगठन र संरचनाहरू ध्वस्त भएर भत्किऊन् कत्ति पनि फरक पर्दैन । जहाँनेर केही समाप्त हुन्छ, त्यहीँनेर केही नयाँ बनेर खडा हुन्छ । त्यो नयाँ बनाउने सामर्थ्य त्यसैसँग मात्रै हुन्छ जोसँग आफू वा आफ्नो वरपरका लाभहानिजन्य आग्रहको प्रतिकूल पनि उभिने नैतिक साहस र विवेक छ ।"
राजनीतिक दलहरू कस्तो औद्योगिक रणनीति चाहन्छन् ?,"आयात प्रतिस्थापनका लागि केही आधारभूत विषय१ राज्य (सत्तारूढ र विपक्षी दलहरूसमेत) आयात प्रतिस्थापन उद्योगहरूको पुनःस्थापनामा फर्कन चाहन्छन् कि चाहँदैनन् ? चाहना राख्छन् भने सतही होइन, नेपाली मौलिकतामा आधारित रूपान्तरणकारी औद्योगिकीकरणको बाटो पहिचान गर्दै राष्ट्रिय सहमतिमा आउन जरुरी छ ।२ सन् १९६० पछि खुलेका आयात प्रतिस्थापनकारी ती उद्यमहरू केही निजीकरणमा लगिए । केही निजीकरणका लागि धराशायी बनाइए । तिनीहरूको पुनःस्थापना आवश्यक छ कि छैन ? छ भने कसरी कस्तो व्यवस्थापन र लागतमा भन्नेबारे दलहरूको प्रस्ट धारणा आउन जरुरी छ ।३ राज्यले आयात प्रतिस्थापन गर्न चाहेका उत्पादन केके हुन् ? प्रतिस्पर्धात्मक लाभ र तुलनात्मक लाभको कोटिमा कुनकुन उत्पादनलाई राख्ने भन्नेमा नीतिनिर्मातहरू प्रस्टिन जरुरी हुन्छ ।४ आयात प्रतिस्थापनका चरणहरू के हुन सक्छन् ? चरणहरूको समयावधि कतिको हुन सक्छ ?५ प्रतिस्थापनलाई प्रभावकारी कार्यान्वयन गर्ने कस्ता नियामक निकायहरूको आवश्यकता पर्छ ? बाह्य लगानीको हकमा कर निर्धारण, पुनर्लगानी, नाफामाथि कर, प्रविधि हस्तान्तरण र रोजगारी निर्माणजस्ता अवयवहरूमा प्रस्ट धारणा आवश्यक हुन जान्छ । यस्ता विषयमा राज्यको कुन नियमनकारी निकायले कति अधिकारसहित अनुगमन गर्ने व्यवस्था गरिन्छ ?सन् १९७० को दशकमा सुरु भएको लामो दूरीको नवउदारवादी विकासको कोन्ड्राटिएभ वेभ सन् २०२२ मा आइपुग्दा अन्तिम बिन्दुमा पुगेको आभास भएको छ (ग्यारी गेर्स्टल, द राइज एन्ड फल अफ द नियोलिबरल अर्डर, अक्सफोर्ड युनिभर्सिटी प्रेस, सन् २०२२) । यो अवस्थामा संसार पुनः नयाँ रणनीति खोज्न तल्लीन देखिन्छ । नेपालका लागि पनि निकास खोज्न यो उपयुक्त समय हो । के दलहरू विकासको सतही गफ छोडेर धरातलमा उभिन तयार छन् ?"
"फेरिँदो समाज, फेरिँदा तीज गीत","फेरिएका तीजगीतबिहे गरेको सुरुवाती वर्षमा सकेसम्म माइती जाने, जान नपाए, नसके नरमाइलो लाग्ने हुन्थ्यो । गए पनि पहिलेजस्तो गीत गाएर होइन, उफर बजाएर तीज गीतमा नाच्ने चलन आइसकेको छ, कसले दुःख गर्ने ? महिला र पुरुषले गाएका तीज दोहोरी धेरैजसो मायाप्रेममा सीमित हुन्छन् आजभोलि । अझ पुरुषले लिड गरेका, उत्ताउला र दुईअर्थी गीत बज्छन् । भिडियो बन्छन् । टीभी र टिकटकमा भाइरल हुन्छन् । हुन त शर्मिला गुरुङ, विष्णु माझी, टीका पुन, देवी घर्ती, सुनीता दुलालले प्रत्येक वर्ष तीज गीतका एल्बम निकालेका छन् तर यसमा पनि पशुपति शर्मा र खुमन अधिकारीहरू हाबी छन् । आजभोलि बजारमा यस्ता गीत धेरै चल्छन् । टिकटकमा भाइरल हुन्छन् ।साँझ परेसि भेट्न आऊ है कालीम गए लान्छौ र माया, पोखरा फेवाताल घुम्नलाई मेरो माया बसेको ठाउँमा, बत्ती बाल्नै पर्दैन त्यो गाउँमा मायालुले आऊ भन्छ बेलुका जाऊँ कि नजाऊँ मआइस्यो न फ्लाइङ किस खाइस्यो न विष्णु माझीको चरी जेलैमा जस्ता महिलाको कमजोर स्थान र पुरुषको हिंसात्मक रूपलाई बजारीकरण गरिने गीत पनि आइरहेकै छन्, लोकप्रिय पनि बनेका छन् । तर यस्ता गीतले नेपाली महिलाको अहिलेको अवस्थालाई प्रतिविम्बित गर्दैनन् भन्ने धारणा पनि बलियो छ । कतिपय लेखकले कठोरतासाथ तीज खारेजीको कुरा गर्न थालेका छन् । तीज मूलतः महिलाको आर्थिक परनिर्भरता र दुई छाक पेटभरि खान पनि माइतीको आश गर्नुपर्ने अवस्थासँग जोडिएकाले अब सान्दर्भिक छैन भन्ने मत बलियो छ । पुरुष वर्चस्व र आर्थिक निर्भरताकै कारण लोग्नेको आयु लम्बियोस् भन्दै व्रत बस्ने संस्कारसँग जोडिएको र स्वतन्त्रतापूर्वक आर्थिक गतिविधिमा समाहित हुने अबको युगमा तीज असान्दर्भिक हुनेसमेत ठहर गर्छन् । बजारलाई केन्द्रमा राखेर लेखिने, गाइने गीतले समाजको चेतना र महिलाको आत्मसंघर्षको ध्वनि टिप्न सक्दैनन् । पक्कै पनि नेपाली समाजमा महिलाको स्थान परिवर्तन भइरहेको छ । तर समानताको यो आन्दोलनले अझै लामो बाटो तय गर्नुछ । तीजलाई महिलाहरूको आत्मसम्मान, विद्रोह र प्रतिरोधको चाडका रूपमा यसको सान्दर्भिकता जोगाइरहन जरुरी छ ।"
अस्ट्रेलियासँग जलस्रोत व्यवस्थापन सम्झौता,"अस्ट्रेलिया (कास) नेपालले जलस्रोतको उचित तथा वैज्ञानिक उपयोग र व्यवस्थापन गर्न अस्ट्रेलियासँग एक सम्झौता गरेको छ । नेपालका तर्फबाट जलस्रोत मन्त्रालयका सचिव दिनेशकुमार घिमिरे र अस्ट्रेलियाका तर्फबाट विदेश मन्त्रालयकी सचिव जान एडम्सले सोमबार सम्झौतापत्रमा हस्ताक्षर गरेका हुन् । पाँच वर्षका लागि गरिएको सम्झौताअनुसार अस्ट्रेलियाका विज्ञहरूले नेपालका पानीका स्रोतको वैज्ञानिक, व्यावहारिक तथा जलवायु प्रदूषण नियन्त्रण गरी उपयोगका लागि योजना निर्माणमा सहयोग गर्नेछ । अस्ट्रेलियाको वैज्ञानिक निकाय कमनवेल्थ साइन्टिफिक एन्ड इन्डस्ट्रियल रिसर्च अर्गनाइजेसन (सीएसआईआरओ) ले समेत आवश्यकताअनुसार यस कार्यमा सहयोग गर्ने सम्झौतामा उल्लेख छ । जलवायु परिवर्तनको समस्या बढिरहेको सन्दर्भमा नेपालको पानी पिउन, सिँचाइ तथा विद्युत् उत्पादन कसरी गर्ने भन्ने विषयमा विज्ञहरूले योजना निर्माण तथा क्षमता अभिवृद्धि गर्न सहयोग पुर्याउने जनाइएको छ । क्यानबेरामा सम्पन्न सम्झौतामा नेपालका तर्फबाट हस्ताक्षर गरेका जलस्रोत सचिव घिमिरेले सन् २०१७ मा नै अस्ट्रेलियासँग यस्तो सम्झौता भएको जनाउँदै हालको सम्झौता त्यसकै निरन्तरता भएको बताए । जलस्रोतका विषयमा नेपालले अस्ट्रेलियाबाट धेरै सहयोग लिन सक्ने घिमिरेको बुझाइ छ । यसले नेपालको जलस्रोतको उपयोग, क्षमता अभिवृद्धि, आयोजना निर्माण र कार्यान्वयनका क्षेत्रमा प्रत्यक्ष तथा अप्रत्यक्ष सहयोग पुग्नेछ, उनले कान्तिपुरसँग भने । सचिव घिमिरेले कमला रिभर बेसिनको योजना निर्माणमा सीएसआईआरओले सहयोग पुर्याइरहेको बताउँदै अबको पाँच वर्षमा पनि अस्ट्रेलिया सरकारबाट विभिन्न सहयोग पाउने आशा व्यक्त गरे । अस्ट्रेलियाका लागि नेपाली राजदूत कैलाशराज पोखरेलले सम्झौता नेपालको जलस्रोतको वैज्ञानिक व्यवस्थापन योजना निर्माणका लागि महत्त्वपूर्ण भएको बताए । सम्झौतामा दुई देशबीच जलस्रोत व्यवस्थापन तथा सहयोगका लागि द्विदेशीय संयन्त्र स्थापना गर्ने उल्लेख छ । घिमिरेका अनुसार संयन्त्रमा नेपालका तर्फबाट जलस्रोत मन्त्रालयका सचिव र अस्ट्रेलियाका तर्फबाट नेपालका लागि अस्ट्रेलियाली राजदूतले प्रतिनिधित्व गर्नेछन् ।"
नेपालमय बन्यो लन्डन,"(लन्डन)  लन्डनको केम्पटन पार्क रेसकोर्स आइतबार नेपालमय बन्यो । १३ औं नेपाली मेलामा बेलायतका झन्डै तीन दर्जन जातीय तथा सामाजिक संघसंस्थाले आफ्नो मौलिक कला संस्कृति, वेशभूषा, रहनसहन र परम्परा उजागर गरे । मेलाको नारा थियो, हाम्रो संस्कृति, हाम्रो पहिचान, हाम्रो गौरव ।आयोजक तमुधिं यूके भए पनि मेलामा सबै जातजातिको प्रतिनिधित्व देखिन्थ्यो । प्रमुख अतिथि राजदूत ज्ञानचन्द्र आचार्यले बेलायतमा सिंगो नेपाल झल्किएको उल्लेख गरे । नेपालको विविधता झल्कने गरी ठूलो महोत्सव गरेकामा आयोजकलाई धन्यवाद दिँदै राजदूतले नेपालबाट निकै टाढा रहे पनि आफ्नो कला संस्कृति, परम्परा, वेशभूषा र भाषा जीवन्त बनाउन मेलाले महत्त्वपूर्ण भूमिका निर्वाह गरेको बताए । दूतावासले समेत मेलालाई सहयोग गरेको थियो । आयोजक तमुधिं यूके अध्यक्ष हितकाजी गुरुङले सन् २००९ देखि सुरु नेपाली मेला सबैको साझा मेला बनेको उल्लेख गरे । आर्थिक चुनौतीबीच सबैको साथ सहयोगले मेला सफल भएको उनले सुनाए ।तमुधिं यूके महासचिव परशुराम गुरुङले सञ्चालन गरेको औपचारिक कार्यक्रममा मेला संयोजक एवं तमुधिं यूके उपाध्यक्ष हरि गुरुङले मेलाको उद्देश्यबारे प्रकाश पारे । नेपाली संस्कार संस्कृतिको जगेर्ना, नयाँ पुस्तालाई मेलामार्फत कुलतमा नलाग्न प्रेरित गर्ने, स्थानीय समुदायसँग मित्रता बढाउने र अन्तरघुलन गर्ने मेलाको प्रमुख उद्देश्य रहेको उनले सुनाए । मेलामा प्रस्तुत सांस्कृतिक झाँकी र नृत्यहरूमध्ये सर्वोत्कृष्ट बन्दै यस वर्षको एम्बासडर कप घान्द्रुक समाज यूकेले जित्यो । गत वर्षको विजेता सिक्लेस पार्चे समाज यूके दोस्रो र तमु समाज यूके तेस्रो स्थान प्राप्त गर्न सफल भए । लन्डनस्थित नेपाली दूतावासले प्रायोजन गरेको एम्बासडर कप विजेता घान्द्रुक समाज यूकेले नगद ११ सय पाउन्डसहित कप प्राप्त गर्यो । दोस्रो स्थान जित्ने सिक्लेस पार्चे समाज यूकेले नगद ७ सय पाउन्ड र तेस्रो स्थानको तमु समाज यूकेले नगद ५ सय पाउन्डसहित पुरस्कार पाए ।मेलामा प्रस्तुत झाँकीहरूमध्ये उत्कृष्ट बन्दै सिक्लेस पार्चे समाज यूके पहिलो स्थान प्राप्त गर्न सफल भएको थियो । त्यस्तै, झाँकीतर्फ दोस्रो र तेस्रो स्थान क्रमशः घान्द्रुक समाज यूके र किराँत राई यायोक्खाले ओगट्न सफल भए । सांस्कृतिक नृत्य प्रतियोगितामा भने तमु समाज यूके उत्कृष्ट बन्दै पहिलो स्थानमा आउँदा घान्द्रुक समाज यूके दोस्रो स्थान प्राप्त गर्न सफल भएको थियो ।झाँकी र नृत्य दुवै विधामा प्रथम, दोस्रो र तेस्रो हुने संस्थाले क्रमशः पाँच सय, तीन सय र दुई सय पाउन्ड नगद पुरस्कार प्राप्त गरे । मेला हेर्न छिमेकी देश भारत, पाकिस्तान र बंगलादेशका कूटनीतिज्ञसहित झन्डै ५ हजार नेपाली सहभागी थिए ।"
चार कम्पनीले अलपत्र पारे १ लाख ५ हजार टन मलको ठेक्का,"(काठमाडौं)  रासायनिक मल आयात गर्ने चार कम्पनीले १ लाख ५ हजार टन मल ठेक्का अलपत्र पारेका छन् । धान रोपाइँलाई लक्ष्य गरी आर्थिक वर्ष ०७८७९ मा ठेक्का सम्झौता गरेका सिल्क जेभी, देश, जेनट्रेड र सिल्क मार्केटले मल नल्याएर किसानलाई धोका दिएका हुन् । कृषि सामग्री कम्पनीको सम्झौताअनुसार ती कम्पनीले आर्थिक वर्ष ०७८७९ मै मल भित्र्याइसक्नुपर्ने थियो । तर मल आयात नगरिदिँदा धान रोपाइँसँगै टप ड्रेसिङ (धान पसाउने बेला दिइने मल) लाई समेत अभाव हुने संकेत देखिएको छ । आर्थिक वर्ष ०७८७९ का लागि १ लाख ९७ हजार ५ सय टनको ठेक्का भएको थियो । ढिलै भए पनि केही कम्पनीले आयात गरे । तर चार कम्पनीले ठेक्का सम्झौताअनुसार आयात गरेनन्, कृषि सामग्री कम्पनीका एक अधिकारीले भने, मल आयात नगरिदिँदा धान रोपाइँको मुखमा मल अभाव भयो, त्यसको असर टप ड्रेसिङमा पनि पर्ने देखिन्छ । चार कम्पनीमध्ये सबैभन्दा बढी सिल्क जेभीले ५० हजार टन युरिया मल आयात गर्न सम्झौता गरेको थियो । सिल्कसँग पहिलो सम्झौता ०७८ मंसिर ८ मा भएको हो । सिल्कले प्रतिटन ९ सय ४८ डलरमा आयात गर्ने गरी २५ हजार टन मल आयात गर्ने सम्झौता गरेको थियो, ती अधिकारीले भने, दोस्रो पटक कात्तिक ५ मा पुनः प्रतिटन ६ सय २१ डलरमा आयात गर्ने गरी २५ हजार टन मल ल्याउन सम्झौता भयो । तर दुवै सम्झौताको मल आएन । सिल्क जेभी नेपाली कम्पनी हो । ठेक्का सम्झौता गरेर मल आयात नगर्ने अर्को कम्पनी हो, देश । कृषि सामग्री कम्पनीका अनुसार देश बंगलादेशी कम्पनी हो । यसले २५ हजार टन डीएपी आयात गर्न ०७८ असोज २३ मा कृषि सामग्री कम्पनीसँग सम्झौता गरेको थियो । प्रतिटन ८ सय २२७ डलरमा आयात गर्ने सम्झौता गरे पनि उसले मल ल्याउन सकेन । बंगलादेशकै कम्पनी जेनट्रेडले पनि २५ हजार टन मल ल्याउने ठेक्का सम्झौता गरे पनि आयात गर्न सकेन । कृषि कम्पनीका अनुसार जेनट्रेडले प्रतिटन ८ सय ११२५ डलरमा २५ हजार टन डीएपी ल्याउने सहमति गरेको थियो । ०७८ असोज २५ मा सम्झौता भए पनि कम्पनीले मल ल्याइदिएन । नेपाली कम्पनी सिल्क मार्केटले पनि ५ हजार टन डीएपी ल्याउने ठेक्का सम्झौता गरेको थियो । प्रतिटन ६ सय ८९९ डलरमा ०७८ जेठ २९ मा यस कम्पनीसँग सम्झौता भएको थियो । उक्त कम्पनीले पनि मल ल्याइदिएन, स्रोतले भन्यो, ठेक्का सम्झौता गरेर यसरी मल आयात नगरिदिँदा कृषि कम्पनीसँगै किसान पनि मर्कामा परे ।रोपाइँ हुने क्षेत्रफलका आधारमा वार्षिक करिब साढे ७ लाखदेखि ८ लाख टन मल आवश्यक पर्छ । धान बालीकै लागि करिब १ लाख ५० हजार टन मल उपलब्ध भए अभाव हुँदैन । तर उक्त परिमाणको मल कहिल्यै आउन सकेको छैन । विगतका वर्षझैं यसपालि पनि धानबालीकै मुखमा चर्को अभाव भयो । अन्तर्राष्ट्रिय बजारमा प्रतिटन डीएपी करिब १२ सय डलर र युरिया ८ सय २० डलरसम्म पुगे पनि घाटा हुने भन्दै कम्पनीले आयात गर्न इच्छुक भएनन् । त्यसको प्रत्यक्ष असर बजारमा देखिएको कृषि कम्पनीका अधिकारीहरू बताउँछन् । कोभिडपछि रुस र युक्रेनबीच जारी युद्धले अन्तर्राष्ट्रिय बजारमा मूल्य अकासियो । कतिपय मुलुकले मल उत्पादन कटौतीसमेत गरेका थिए, कृषि सामग्री कम्पनीका कामु प्रबन्ध सञ्चालक राजेन्द्रबहादुर कार्कीले भने, त्यसको असर यहाँ पनि पर्यो । ठेक्का सम्झौता गरेर मल आयात नगर्ने कम्पनी कारबाही प्रक्रियामा छन् । समयमै मल ल्याउन नसकेपछि सरकारले यसअघि शैलुङ इन्टरप्राइजेज प्रालि, होनिको मल्टिपल प्रालि र मुक्तिनाथ कृषि कम्पनीलाई कारबाही गरेको थियो । यी कम्पनीलाई कृषि सामग्री कम्पनीले कालोसूचीमा राख्न सिफारिस गरेको थियो । त्यसपछि सार्वजनिक खरिद अनुगमन कार्यालयले ती कम्पनीलाई २२ वर्षका लागि कालोसूचीमा राखेको थियो । खरिदका लागि सरकारले मुख्यतः ग्लोबल टेन्डर गर्छ । तर अन्तर्राष्ट्रिय बजारमा मूल्य धेरै बढेकाले सरकारले टेन्डरबाट खरिद गरेन । टेन्डर प्रक्रियाबाट आयातमा ढिलाइ हुँदा जीटूजी प्रक्रियामार्फत भारतबाट ५ वर्षसम्म मल ल्याउन गत फागुनमा समझदारी भएको थियो । तर जीटूजीबाट पनि मल आयात हुन सकेन । त्यसको मार किसानले भोग्नुपरेको राष्ट्रिक कृषक समूह महासंघका अध्यक्ष नवराज बस्नेतले जनाए । रोपाइँका बेला मल नपाएका किसानलाई टप ड्रेसिङका लागि बजारमा मल छैन, अध्यक्ष बस्नेतले भने, एकतर्फ सरकारले मल आइरहेको भन्छ तर बजारमा मल पाइन्न । किसानले मल पाउन सकेका छैनन् ।मल अभाव भएपछि साताअघि सिन्धुलीका किसानले कृषि सामग्री कम्पनी घेराउ गरेका थिए । सरकारले उपलब्ध गराउन नसकेपछि किसानले कालोबजारीमा समेत मल किनेको बस्नेतको दाबी छ । सरकारले अनुदानमा उपलब्ध गराएको डीएपी मलको मूल्य प्रतिबोरा २३ सय ५० र युरिया ९ सय हो । तर व्यापारीले भारतबाट ल्याएको मल किसानले डीएपी प्रतिबोरा ४ हजार र युरिया २८ सय रुपैयाँसम्ममा खरिद गरे, उनले भने, मल ल्याउन नसक्नु सरकारको गैरजिम्मेवारीपन हो । यता कृषि कम्पनीका कार्कीले टप ड्रेसिङका लागि कुनै समस्या नहुने दाबी गरे । ३० हजार टन आइसकेको छ । बाँकी मल पनि नेपाल आइपुग्ने क्रममा छ, कार्कीले भने, धानको टप ड्रेसिङलाई समस्या छैन ।"
नारायणगढबुटवल सडकमा काम नगर्ने कम्पनीलाई म्याद थपको उपहार,"(काठमाडौं)  सरकारले नारायणगढबुटवल सडक विस्तारको ठेक्का लिएर कामै नगर्ने निर्माण कम्पनीको एक वर्ष म्याद थपिदिएको छ । ठेक्का सम्झौता सकिँदा १८४४ प्रतिशत मात्र प्रगति पुर्याउने चिनियाँ कम्पनी चाइना स्टेट कन्स्ट्रक्सन इन्जिनियरिङ कर्पोरेसनको म्याद थपिएको हो । सम्झौताअनुसार ०७९ साउन २२ भित्र काम सकिसक्नुपर्ने हो । तर निर्माणमा सोचेअनुसार प्रगति छैन । दुई खण्डमा विभाजन गरेर यसको ठेक्का गरिएको हो । निर्माण व्यवसायीको ढिलाइले गर्दा तोकिएकै समयमा काम नसकिएको हो । ठेक्का सम्झौताअनुसार काम रोकिएको समयावधि गणना गर्दै त्यस अवधिको म्याद थप गरिएको स्रोतको भनाइ छ, जसअनुसार पूर्वी खण्डमा ३८६ र पश्चिम खण्डका लागि ३६५ दिन म्याद थपिएको छ । विभागका महानिर्देशक अर्जुनजंग थापा भने एक वर्ष म्याद थपिने भए पनि स्वीकृत भइनसकेको दाबी गर्छन् । म्याद थपिएको समयभित्र काम गर्ने लिखित प्रतिबद्धता र काम गर्ने लक्ष्यको कार्यतालिका मागेका छौं, प्रतिबद्धता पूरा नगरे म्याद थपिए पनि बीचैमा ठेक्का तोड्छौं । निर्माण व्यवसायीले भने दुवै खण्डमा ७३० दिन म्याद थप्नुपर्ने माग गरेको थियो । कोरियाली अन्तर्राष्ट्रिय परामर्शदाता केईसीसीकेडीईसीले तीन कारण उल्लेख गर्दै म्याद थप्नुपर्ने प्रस्ताव गरेको थियो । कोभिडको समयमा काम गर्न नपाएको, विद्युत्का पोल हटाउन समय लागेको र रूख कटानमा भएको ढिलासुस्तीका कारण उक्त अवधिको समय गणना गर्दै म्याद थप गर्न प्रस्ताव गरिएको थियो । म्याद थपे पनि काम नहुने अवस्था उस्तै रहेको आयोजना स्रोतको भनाइ छ । ८० प्रतिशत काम भएर म्याद थपको प्रस्ताव गरिएको भए त्यहीअनुसार हेरिन्थ्यो, आयोजना कार्यालय स्रोतले भन्यो, तर १९ प्रतिशत पनि काम भएको छैन, यस्तो अवस्थामा म्याद थप्दा टीकाटिप्पणी धेरै भएको हो । थपिएको समयमा काम सकिने आधार नदेखिएको पनि आयोजना स्रोतको दाबी छ । यो सडकको कुल दूरी ११३ किमि छ । दुई खण्ड गरेर कुल ठेक्का रकम १६ अर्ब ९९ करोड रुपैयाँ छ । चाइना स्टेट कन्स्ट्रक्सन इन्जिनियरिङ कर्पोरेसन कम्पनी धेरै ठेक्का लिएर काम अलपत्र पार्ने कम्पनीमा पर्छ । ठेक्का लिने निर्माण कम्पनीको चीनबाट उच्चस्तरीय व्यवस्थापकीय टिम आएको र नेपालको उच्चस्तरीय टिमसँग छलफल गरेर निर्माण सक्ने प्रतिबद्धता जनाएपछि म्याद थपिएको पत्र आयोजनाले दिने आयोजना निर्देशनालय (एडीबी) का आयोजना निर्देशक सुशीलबाबु ढकालले जनाए । म्याद थपको प्रक्रिया अघि बढेको ५६ महिना भएको थियो, यसबीचमा भौतिकमन्त्री, प्रतिनिधिसभाअन्तर्गत विकास तथा प्रविधि समिति र एसियाली विकास बैंक (एडीबी) को टोलीले समेत स्थलगत निरीक्षण गरेको थियो, उनले भने, सबैको जोड काममा प्रगति नभए ठेक्का तोड्नुपर्छ भन्नेमा थियो । म्याद थपे पनि काम पनि नगरे ठेक्का तोड्नुको विकल्प छैन । चीनबाट आइतबार ६ र सोमबार दुई जनाको उच्चस्तरीय टोली नेपाल आइसकेको छ । टोलीले सेप्टेम्बर १४ सम्म सडकको अवस्थाबारे अध्ययन गर्नेछ । सेप्टेम्बर १५ मा चीनका आधिकारिक व्यक्तिसँग बसेर छलफल गरी निर्माणको काम चाँडो सक्नेबारे प्रतिबद्धता जनाइनेछ । निर्माण व्यवसायीले संयुक्त बैठकमा साइटमा भएका सबै उपकरणलाई अक्टोबरमा पूर्ण रूपमा सञ्चालन गर्ने, डिसेम्बरभित्र ३० प्रतिशत र जुलाई १५ भित्र ५५ देखि ६० प्रतिशत प्रगति पुर्याउने दाबी गरेको छ । यी कुरा निर्माण व्यवसायीले भनेर मात्र भएन, चीनबाट आएको उच्चस्तरीय टोलीले यस्तो प्रतिबद्धता जनाउनुपर्छ, त्यसपछि म्याद थपको पत्र जारी गरिनेछ, उनले भने, यस्ता प्रतिबद्धता त हिजो पनि भएका थिए । अब गरिने प्रतिबद्धता काम गर्ने खालकै हुनुपर्छ । सडक निर्माण थालेको ४३ महिना बित्यो । सडक खनेर लथालिंग पारेपछि यात्रुले ओहोरदोहोरमा सास्ती खेप्नुपरेको छ । प्रतिदिन घण्टौं ट्राफिक जाम सहिरहेका छन् । सडकबारे जनगुनासो धेरै आएपछि गत असारमा निर्माणस्थलमै पुगेर भौतिक पूर्वाधार तथा यातायातमन्त्री मोहम्मद इस्तियाक राईले काम नगरे ठेक्का तोड्नेसम्मको चेतावनी दिएका थिए । तर काममा प्रगति नभए पनि मन्त्री राईले अहिलेसम्म ठेक्का तोड्न सकेका छैनन् । उल्टै एक वर्ष म्याद थप गर्ने निर्णयमा पुगे । प्रतिनिधिसभाको विकास तथा प्रविधि समितिले गत साउन दोस्रो साता निराशाजनक प्रगतिका कारण ठेक्का नै रद्द गर्नुपर्ने अवस्था सिर्जना भएको विषयलाई गम्भीरतापूर्वक छानबिन गरी कारबाहीको प्रक्रिया अगाडि बढाउन प्रधानमन्त्री तथा मन्त्रिपरिषद् कार्यालय र भौतिक मन्त्रालयलाई निर्देशन दिएको थियो । समितिले आयोजनाको लागत नबढ्ने गरी निर्धारित समयमा गुणस्तरीय रूपमा काम सम्पन्न गर्न तत्काल समीक्षा गरी उपयुक्त निर्णय लिन निर्देशन दिए पनि समितिको निर्देशन कार्यान्यवन हुन सकेन ।"
दोर्दीखोलाको परीक्षण प्रसारण सुरु,"(लमजुङ)  दोर्दीखोलाको पानी प्रयोग गर्ने गरी निर्मित २७ मेगावाटको दोर्दीखोला जलविद्युत् आयोजनाले सोमबारबाट परीक्षण प्रसारण थालेको छ । करिब ३ महिनाअघि निर्माण सकेको आयोजनाले परीक्षण प्रसारणका लागि राष्ट्रिय प्रसारण लाइन कुरिरहेको थियो । निर्माणाधीन २२० केभीको राष्ट्रिय प्रसारण लाइनले उदीपुरमा सबस्टेसन निर्माण गर्न ढिलाइ गरेपछि नेपाल विद्युत् प्राधिकरणले उदीपुरबाट ७० मेगावाटको मध्यमर्स्याङ्दी जलविद्युत् केन्द्रसम्म १३२ केभीको ३ किमि प्रसारण लाइन निर्माण गरेको छ । दोर्दीखोलाले आफ्नो विद्युत् गृहदेखि उदीपुरसम्म यसअघि नै ३ किलोमिटर प्रसारण लाइन बनाइसकेको छ ।पानीको बहावमा आधारित (रन अफ रिभर) प्रकृतिको यो आयोजना ०७१ फागुनबाट निर्माण सुरु भएको हो । २८ महिना अर्थात् २०७४ असार मसान्तसम्म आयोजना निर्माण सक्ने लक्ष्य लिइएको थियो । ढिलै भए पनि आयोजना सकिएको छ । हामीले परीक्षण प्रसारण थालेका छौं, आयोजना प्रमुख मुन्ना शाक्यले भने । यसअघि आयोजनाको इन्टेकदेखि टेलरेससम्मका सबै खाले परीक्षण सफलतापूर्वक सकेको उनको भनाइ छ । अहिले उताको (प्रसारण लाइनमा आउने करेन्ट) लाइन चार्ज गरेका छौं । केही दिनमा प्राधिकरणबाट इन्जिनियर आउँछन् । ४५ दिन परीक्षण हुन्छ । त्यसपछि १५ दिन प्राधिकरणलाई निःशुल्क विद्युत् उपलब्ध हुन्छ । त्यसपछि हामी व्यावसायिक उत्पादनतर्फ जान्छौं, उनले भने । असोज पहिलो साताबाट व्यावसायिक रूपमा विद्युत् उत्पादन हुन्छ । त्यसअघि नै राष्ट्रिय प्रसारण लाइनमा २७ मेगावाट विद्युत् थपिन्छ । आयोजना निर्माण सकेर सबै खाले परीक्षणमा सफलता मिलेपछि प्रसारण लाइनको परीक्षण थालिएको शाक्यले बताए ।भूकम्प, नाकाबन्दी, वर्षा, आयोजना निर्माणका क्रममा आन्तरिक समस्या, प्रसारण लाइन अभावलगायतले निर्माण कार्य ढिला भएको प्रवर्द्धक कम्पनी हिमालयन पावर पार्टनर लिमिटेडका कार्यकारी निर्देशक गुरुप्रसाद ढकालको भनाइ छ । पछिल्लो समय प्रसारण लाइन अभावले नै आयोजना ढिलाइ भएको हो । सुरुङ खन्ने क्रममा कमलो चट्टान निस्किनु, निर्माणाधीन अवस्थामा संरचनामा बाढी पस्नु, निर्माण सकेर पनि सुरुङ तथा पेनस्टकबाट पानी चुहिनुलगायत कारणले पनि निर्माणमा ढिलाइ भएको इन्जिनियरहरूले बताएका छन् ।दोर्दी गाउँपालिका ६ ढोडेनी र ८ बन्सारबीचको दोर्दीखोलामा बाँध निर्माण गरिएको छ । बेंसीसहर नगरपालिका ११ चितीको रामचोकबेंसी नजिकै मर्स्याङ्दी नदी किनारमा विद्युत् गृह निर्माणाधीन छ । आयोजनामा २ हजार ७ सय ७० मिटर सुरुङ निर्माण गरिएका छन् । २ हजार ६ सय मिटर पेनस्टक पाइप जडान गरिएका छन् । विद्युत् गृहमा ९९ मेगावाटका ३ वटा फ्रान्सिस टर्बाइन जोडिएको छ । आयोजनाको ग्रस हेड २ सय १२ मिटर छ । आयोजनाबाट १४७ दशमलव ६९ गिगावाट प्रतिघण्टा विद्युत् उत्पादन हुनेछ । नेपाल विद्युत् प्राधिकरणलाई भने १४२ दशमलव ३१ गिगावाट प्रतिघण्टा विद्युत् बिक्री गर्ने प्रक्षेपण गरेको छ । ०६९ असार १ मा पीपीए गरेको आयोजनाले २ वर्षपछि निर्माण थालेको थियो । ४ अर्ब २३ करोड ३५ लाख रुपैयाँमा निर्माण पूरा गर्ने भनिएको उक्त आयोजनाको लागत बढेर ४ अर्ब ६४ करोड पुग्ने आयोजनाको आकलन छ । आयोजनामा गैरआवासीय नेपालीद्वारा स्थापित एनआरएन इन्भेस्टमेन्ट लिमिटेडको ३५ दशमलव ७ प्रतिशत, आईएमई ग्रुपको ३४ दशमलव ३० प्रतिशत र स्थानीय साथै सर्वसाधारणको गरी ३० प्रतिशत लगानी छ । ३० प्रतिशतमा १० प्रतिशत स्थानीय र २० प्रतिशत सर्वसाधारणको सेयर छ । उक्त आयोजनामा प्राइम कमर्सियल बैंकको अगुवाइमा ८ वटा बैंकले ७५ प्रतिशत ऋण लगानी गरेका छन् । प्रवर्द्धकको ३५ प्रतिशत इक्विटी (स्वपुँजी) रहनेछ ।"
समस्या फेरि ब्याटिङमै,"(काठमाडौं)  सबै भन्छन्, नेपाली क्रिकेटको समस्या नै ब्याटिङ हो । कस्तो छ त यो समस्या ? त्यसको पूरापूर छनक सोमबार देखियो, जतिबेला चौथो ट्वान्टी२० अन्तर्राष्ट्रिय खेलमा नेपाल केन्याको हातबाट ७ रनले पराजित भयो । नैरोबीको जिमखाना क्रिकेट मैदानमा नेपालले खेल जित्न मात्र होइन, शृंखला नै जित्न १ सय २ रनको लक्ष्य पाएको थियो । तर यही लक्ष्यसामु पनि नेपाली ब्याटिङक्रम ध्वस्त भयो । नतिजा अब नेपालले शृंखला जित्नमात्र सकेन । उल्टै त्यसलाई गुमाउने डर उत्पन्न भएको छ । यो नतिजापछि ५ खेलको शृंखला २२ को बराबरीमा पुगेको छ । अब अन्तिम तथा निर्णायक खेल मंगलबार हुनेछ । पछिल्लो हारले नेपालसामु शृंखला बचाउने दबाब हुनेछ । पहिले ब्याटिङ गरेको केन्याले २० ओभरमा सबै विकेट गुमाएर १ सय १ रनमात्र बनाएको थियो । नेपालको कसिकसाउ बलिङसामु केन्याले खुलेर पटक्कै खेल्न सकेन तर प्रत्युत्तरमा नेपाल आफैं धर्मराएको थियो र कुनै पनि अवसरमा जित्ने छाँट दिन सकेन । केन्याली इनिङ्समा सातौंक्रमका ब्याटर लुकास ओलोच सर्वाधिक रनकर्ता रहे । उनले १८ बलमा ३३ रन बनाए । त्यही प्रदर्शनका कारण घरेलु टिम १०० रन छुन सफल रह्यो । त्यसबाहेक प्रारम्भिक ब्याटर कोलिन्स ओबुयाले २० रन बनाए । यो इनिङ्सको सबैभन्दा ठूलो विशेषता भनेकै नेपाली कप्तान सन्दीप लामिछानेको बलिङ रह्यो । उनले ट्वान्टी२० क्रिकेटमा आफ्नो उत्कृष्ट प्रदर्शन गर्ने क्रममा ४ ओभरमा ९ रनमात्र खर्चेर ५ विकेट लिए । आदिल अन्सारीले २ विकेट लिए । नेपाली टिमका लागि जस्तो काम बलरले गरे, त्यस्तै काम ब्याटरले गर्न सकेनन् । नेपालले २० ओभरमा ९ विकेट गुमाएर ९४ रनमात्र बनाउन सक्यो । नेपालका लागि अविश्वसनीय रूपमा रोहितकुमार पौडेल एकलाई छाडेर अरू कोही पनि ब्याटरले दोहोरो अंकमा रन बनाउन सकेनन् । रोहितले ४७ रन बनाए । यो पूरा खेलकै उच्च स्कोर रह्यो । उनले ५५ बल सामना गरेर २ चौका र २ छक्का प्रहार गरे ।"
एन्फालाई ६ हजार डलर जरिवाना,"काठमाडौं (कास) गत जेठमा कुवेतमा भएको एसियन कप २०२३ छनोट (तेस्रो चरण) मा नेपाली राष्ट्रिय फुटबल टिम सम्हालेका मुख्य प्रशिक्षक अब्दुल्लाह अल्मुताइरी सुरुका दुई खेलमा पहेँलो कार्ड पाएकाले इन्डोनेसियाविरुद्धको अन्तिम खेलमा निलम्बनमा परेका थिए । तर, उनी निलम्बित भएको उक्त खेलमा ड्रेसिङ रुम र मैदानमै पुगेका थिए । त्यसको चर्को मूल्य अखिल नेपाल फुटबल संघ (एन्फा) ले चुकाउनुपर्ने भएको छ ।त्यही घटनालाई लिएर एसियाली फुटबल महासंघ (एएफसी) को अनुशासन तथा नैतिक समितिले एन्फालाई ६ हजार अमेरिकी डलर जरिबाना गर्ने निर्णय गरेको सोमबार सार्वजनिक गरेको छ । अल्मुताइरीको नाम उल्लेख नगरे पनि एएफसीले एक अनधिकृत व्यक्ति उनलाई मान्यता नदिइएको एक्रिडिटेसन कार्डसहित खेलअघि टिमको ड्रेसिङ रुम र खेलपछि मैदानमा प्रवेश गरी प्रतियोगिताको नियमावली उल्लंघन गरेको भन्दै एन्फालाई जरिवाना गर्ने निर्णय गरेको हो । एन्फाले १ हजार ५ सय डलर ९० दिनभित्र तिर्नुपर्नेछ । दुई वर्षभित्र उक्त घटना दोहोर्याएमा कडा कारबाही गर्ने चेतावनी पनि दिएको छ । जोर्डनविरुद्ध २० र कुवेतविरुद्ध ४१ ले हारेको खेलमा अल्मुताइरीलाई पहेँलो कार्ड देखाइएको थियो । त्यसैले उनी इन्डोनेसियाविरुद्ध ७० को लज्जास्पद हार बेहोरेको १४ जुन, २०२२ को खेलमा निलम्बनमा परेका थिए । उनी खेलका दौरान भने प्यारापिटमा देखिएका थिए । उक्त खेलमै एएफसीले पहिलो हाफ ढिला सुरु गराएको भन्दै एन्फालाई थप १ हजार डलर जरिवाना गराउने निर्णय पनि गर्यो । त्यसैले एन्फा नेपालको एउटै खेलमा ७ हजार डलर जरिवानामा परेको छ ।छनोटको तयारीमै बन्द प्रशिक्षणमा होटल रोजेका खेलाडीलाई टिमबाटै हटाएपछि सिनियर खेलाडीहरूसँग विवादमा परेका अल्मुताइरी कुवेतमा छनोट खेलेयता नेपाल फर्किएका छैनन् । उनी बिदामा रहेको जनाउँदै एन्फाले असोज ११ गते दशरथ रंगशालामा बंगलादेशविरुद्ध हुने मैत्रीपूर्ण खेलका लागि प्रदीप हुमागाईंलाई कार्यबाहक मुख्य प्रशिक्षक नियुक्त गर्यो । अमेरिकाबाट आएर हुमागाईंले खेलाडीहरूलाई प्रशिक्षणमा बोलाएर टिमको तयारी थालिसकेका छन् ।"
बेलायतमा नेपाली बास्केटबल लिग,"(लन्डन)  बलर्स स्ल्यामर्स टिमले बेलायतमा पहिलोपटक आयोजित ए स्टार नेप्लिज बास्केटबल लिग २०२२ जितेको छ । स्यान्डहर्स्ट निक्स र बलर्स स्ल्यामर्सबीच भएको अन्तिम प्रतिस्पर्धामा बलर्सले ६९६३ को स्कोरमा सफलता पाउँदै सिल्ड उचालेको हो । लन्डनस्थित ब्रुनेल युनिभर्सिटी स्पोर्टस् सेन्टरमा आयोजित फाइनल प्रतिस्पर्धा निकै रोचक बनेको थियो । करिब तीन सय बढी दर्शक सहभागी थिए । तेस्रो स्थानका लागि डीबीएस र वाटरमेलन स्न्याचर्सबीचको खेलमा वाटरमेलन ९०६३ ले विजयी भयो । महिलातर्फ म खेल्छु १ र म खेल्छु २ टिमबीच मैत्रीपूर्ण खेल भयो । म खेल्छु २ ले ४३२० मा जित पायो । एमभीपी अवार्ड बलर्सर्का अनिश तामाङले पाए भने सर्वाधिक स्कोरर साउथ आसफोर्ड वुल्भसका एमानुयल अगस्टिनो र थ्री प्वाइन्टर स्यान्डहर्स्ट निक्सका प्रशान राई भए । दूतावासका अट्याची गजेन्द्र राई, हिलिङडनका डेपुटी मेयर शेयार अहमद वेलाना, बार्नेट काउन्सिलर लक्ष्यबहादुर गुरुङ, ए स्टार फाइनान्सियल सोलुसन्स यूकेका प्रबन्ध निर्देशक मीन दर्लामीलगायतले खेलाडीलाई पुरस्कृत गरे ।नेपाल बास्केटबल यूकेले १७ साताअघि सुरु गरेको लिगमा ८ नेपाली टिम सहभागी थिए । लन्डनको अक्सब्रिज, मेडस्टोन, फेल्थाम, क्याम्बर्ली, जिलिङहम र फोकस्टन केन्ट सहरमा खेल खेलाइएको थियो । बेलायतमा रहेको नेपाली समुदायमा सन् २००७ देखि बास्केटबल प्रतियोगिता हुने गरे पनि लिग खेलाइएको यो पहिलोपल्ट हो ।नेपाल बास्केटबल यूकेका सचिव भुवन लिम्बुले बेलायतको व्यस्त समयमा लामो अवधिसम्म खेल खेलाउन चुनौती र खर्चिलो भए पनि खेलाडी, दर्शक र प्रायोजकको साथ र समन्वयले लिग सफल भएको बताए । आउँदो वर्ष अझ व्यवस्थित र व्यावसायिक बनाइने लिम्बुले बताए । प्रायोजक ए स्टार फाइनान्सियल सोलुसन्स यूकेका प्रबन्ध निर्देशक मीन दर्लामीले नेपाली युवालाई अवसर सिर्जना गरी बास्केटबलमार्फत कुलतमा फस्न नदिने मुख्य उद्देश्य रहेको बताए । नेपाली समुदायबीच बास्केटबल खेल व्यवस्थित र थप व्यावसायिक बनाउन युवाहरूले हालै नेपाल बास्केटबल यूके गठन गरेका हुन् ।"
बेन्जेमाको दुई गोल,टोटेनहम विजयीलन्डन ह्यारी केनको दुई गोलमा टोटेनहमले आइतबार इंग्लिस प्रिमियर लिगमा नटिङ्घम फरेस्टलाई २० ले हराएर नयाँ सिजनमा आफ्नो अपराजित यात्रा कायम राखेको छ । यो जितपछि टोटेनहमको ४ खेलबाट १० अंक भएको छ र तेस्रो स्थानमा छ । र्स्पसभन्दा अगाडि १२ अंकमा आर्सनल र समान १० अंकमा डिफेन्डिङ च्याम्पियन म्यानचेस्टर सिटी छन् । फरेस्टविरुद्ध केनले ५ र ८१ औं मिनेटमा गोल गरे । फरेस्टका गोलरक्षक डिन हेन्डरसनले केनको पेनाल्टी प्रहारमा सुन्दर बचाउ पनि गरे । पूरा खेल अवधिमा उनले एकभन्दा बढी अवसरमा शृंखलाबद्ध बचाउ गरेका थिए ।
आयोजक ग्रिनल्यान्ड च्याम्पियन,"काठमाडौं (कास) आयोजक ग्रिनल्यान्ड, भ्याली पब्लिक र एन्जल्स हार्टले सोमबार १५ औं क्विक्सग्रिनल्यान्ड कप अन्तरस्कुल बास्केटबलको उपाधि जितेका छन् । ग्रिनल्यान्ड ब्वाइज, भ्याली गर्ल्स र एन्जल्स हार्ट जुनियर ब्वाइजमा विजेता भए । घरेलु कोर्टमा सिनियर ब्वाइज फाइनलमा ग्रिनल्यान्डले भ्याली पब्लिकलाई ५५३७ स्कोरले पराजित गर्यो । विजेताका दिवस भुजेलले २० स्कोर जोडे । गर्ल्समा भ्यालीले ग्रिनल्यान्डलाई ६४४९ ले हराउँदा लोरिसा गौचनले १८ स्कोर गरिन् । जुनियर ब्वाइज फाइनलमा एन्जल्स हार्टले ग्रिनल्यान्डलाई २०१७ ले हरायो । एन्जल्सका प्रतीक कँडेलले २० स्कोर जोडे । ब्वाइजमा ग्रिनल्यान्डका विमल जागरी, गर्ल्समा भ्यालीकी लाक्षी गुरुङ र जुनियर ब्वाइजमा एन्जल्स हार्टका प्रतीक कँडेल मोस्ट भ्यालुएबल प्लेयर चुनिए । ग्रिनल्यान्डका दिवस भुजेल (८९), परी गुरुङ (४५) र लालीगुराँस नेसनल एकेडेमीका रिदम अधिकारी (३३) आआफ्नो विधामा सर्वाधिक स्कोरकर्ता भए । भ्यालीकी छिरिङ नोडुप लामा र भ्यालीकै मुस्कान गुरुङ उत्कृष्ट थ्री प्वाइन्टर चुनिए ।"
बौद्ध स्कुल विजयी,"काठमाडौं (कास) बौद्ध इन्टरनेसनल स्कुल (बीआईएस) युरो कप अन्तरस्कुल बास्केटबल प्रतियोगिताको गर्ल्समा क्वाटरफाइनल पुग्न सफल भएको छ । आयोजक युरो स्कुलको कोर्टमा बीआईएसले सेन्ट जोसेफलाई १९१० स्कोरले पराजित गर्यो । बीआईएसकी एभ्नी बरालले ८ स्कोर जोडिन् । ब्वाइजमा मोडर्न इन्डियन स्कुलले सेन्ट जोसेफलाई २९२८ र सेन्ट जोसेफले काष्ठमण्डपलाई ४६२२ ले हराएर क्वाटरफाइनल तय गरे । मोडर्नका आयुष राईले १६ र जोसेफका क्षितिज राईले २० स्कोर गरे । गुह्येश्वरीले साम्तेनलाई ३१११, सेन्ट जेभियर्सले आयोजक युरोलाई ३४२७ र बीआईएसले काठमाडौं वर्ल्ड स्कुललाई ३३२७ ले हराए । गुह्येश्वरीका सुशील चौधरीले १४, सेन्ट जेभियर्सका शुभम सैंजुले १२ र बीआईएसका चेतन फुराले २४ स्कोर गरे ।"
केभीकेएसएस बास्केटबल हुने,काठमाडौं (कास) काठमाडौं विद्याकुञ्ज स्कुलको आयोजनामा चौथो केभीकेएसएस अन्तरस्कुल बास्केटबल प्रतियोगिता मंगलबार सुरु हुँदै छ । प्रतियोगितामा जम्मा ३६ टिमको सहभागिता रहने केभीकेएसएसकी प्रिन्सिपल नित्या श्रेष्ठले सोमबार पत्रकार सम्मेलनमा बताइन् । सिनियर ब्वाइजमा २४ र गर्ल्समा १२ टिमले लिगकम नकआउट आधारमा प्रतिस्पर्धा गर्नेछन् । ब्वाइजलाई ८ र गर्ल्स टिमलाई ४ समूहमा विभाजन गरिनेछ । ब्वाइजतर्फ प्रत्येक समूहको शीर्ष दुई टोली प्रिक्वाटरफाइनलमा प्रवेश गर्नेछन् । गर्ल्स समूह विजेता र उपविजेता क्वाटरफाइनलमा पुग्नेछन् । भदौ २२ सम्म चल्ने प्रतियोगिताका खेल आयोजकको आफ्नै कोर्टमा हुनेछ ।

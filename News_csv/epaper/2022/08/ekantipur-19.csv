शीर्षक,विवरण
सडक अलपत्र पार्नेलाई म्यादसँगै बजेट पनि थप,"१ करोड १३ लाख ७७ हजार रुपैयाँमा पुल बनाउन २०७१ मंसिर २ मा भएको सम्झौताअनुसार २०७३ पुस १ मा काम सकिनुपर्ने थियो । तर शक्ति र सत्ताको आड पाएका अधिकारीले काम नगरी झुलाएका छन् ।भैंसेपाटीसोह्रखुट्टेचुनदेवी सडक दुई वर्षभित्र कालोपत्र गर्न २०७४ साउनमा पप्पु र महालक्ष्मी वर्ल्डवाइडले संयुक्त रूपमा ठेक्का हात पारेका थिए । २३ करोड ७२ लाखमा ठेक्का लगाइएको उक्त सडकमा कालोपत्र सुरु भएकै छैन । तर काठमाडौं उपत्यका सडक विस्तार आयोजनाले सम्झौता बमोजिम काम नगर्ने ठेकेदारलाई कारबाहीको दायरामा ल्याउनुको साटो उल्टै लागत बढाएर २६ करोड ९ लाख ४३ हजार पुर्याइदिएको छ । सरकारले २ लेनसम्मका राष्ट्रिय राजमार्ग कालोपत्र गर्न आर्थिक वर्ष २०७६७७ मा ७ हजार १ सय ९४ किमि र २०७७७८ मा ८ हजार ४ सय ९४ किमिको लक्ष्यसहित बजेट विनियोजन गरेको थियो । दुई आर्थिक वर्षमा क्रमशः ६ हजार ३ सय ६४ किमि र ६ हजार ८ सय ७० किमि मात्रै कालोपत्र भयो । २०७६७७ र २०७७७८ मा क्रमशः १ हजार ४ सय ५० किमि र १ हजार ८ सय किमि नयाँ सडक निर्माण गर्न बजेट व्यवस्था गरिएकामा प्रगति क्रमशः ३ सय ६५ र ४ सय ७२ मात्रै भयो । यो २६ प्रतिशत मात्रै काम हो । तोकिएको अवधिमा काम नगरी अर्को वर्षका लागि योजना सारेर लागत बढाउने र त्यसबापत परिचालन खर्च लिएर हिनामिना गर्ने प्रवृत्ति छ । महालेखा परीक्षकको वार्षिक प्रतिवेदनले पनि सरकारी संयन्त्र ठेकेदारसँग अनुचित रूपमा उदार बनेको विषयमा प्रश्न गर्दै आएको छ । १२ देखि ४० प्रतिशतभन्दा कम प्रगति भएका सडक निर्माणमा सरकारले ६० प्रतिशतसम्म रकम भुक्तानी गरेको भन्दै महालेखाले प्रश्न उठाएको छ । धनकुटाको भेडेटाररविराँके सडक, सेलेघाटरामेछापसाँघुटार, लमहीघोराही तुल्सीपुर, बर्दिबासजलेश्वर, चन्द्रौटाकृष्णनगर, वसन्तपुरकटहियाकवागोठ सडकको भौतिक प्रगति १२ देखि ४२ प्रतिशत मात्र हुँदा परामर्शदातालाई ५० प्रतिशतसम्म भुक्तानी दिइएको छ । सम्झौताबमोजिम काम नभएका कतिपय आयोजनालाई पूरै रकम भुक्तानी दिइएको छ । तर, बेथिति नियन्त्रण गर्न सरकार नै जिम्मेवार बन्नुपर्ने महालेखाको प्रतिवेदनमा उल्लेख छ ।यस्ता बेथितिमा सरकारी अधिकारीहरूकै मिलेमतो देखिन्छ, यसमा अख्तियार न संसदीय समितिले चासो राखेका छन् । अकुत सम्पत्ति आर्जन, नीतिगत निर्णयका नाममा भएका सार्वजनिक सम्पत्ति हानिनोक्सानी र राज्यको ढुकुटी दुरुपयोगसँग जोडिएका भ्रष्टाचार र अनियमितताका मुद्दालाई पन्छाएर अख्तियार तल्लो तहका सरकारी कर्मचारीबाट हुने अनियमितता र बेथितिमा मात्रै केन्द्रित भएको देखिन्छ । रुग्ण आयोजनाका नाममा भएको करोडौं रुपैयाँ हिनामिनामा अख्तियारको नजर नै परेको छैन ।भइसकेको ठेक्का अलपत्र पारेर उल्टै लागत बढाइनु अनियमितता हो भन्दै महालेखा परीक्षकको कार्यालयले दर्जनौं कम्पनीबाट क्षतिपूर्ति र जरिवाना भराउन सरकारलाई पटकपटक निर्देशन दिएको छ । सरकारले त्यस्ता निर्देशनको बेवास्ता गर्दै आएको छ, अख्तियार पनि मूकदर्शक छ । ठेक्कामा बेइमानी गर्नेलाई अख्तियारले मुद्दा लगाउन नसक्ने होइन । निर्माण व्यवसायी तथा पूर्वमन्त्री विक्रम पाण्डे, ठेकेदारसमेत रहेका सांसद हरिनारायण रौनियार र अर्का निर्माण व्यवसायी रवि सिंहविरुद्ध भ्रष्टाचार आरोपमा विशेष अदालतमा मुद्दा दायर गरेको थियो । तर त्यस्ता धेरै आयोजना अलपत्र हुँदा अख्तियारले क्षेत्राधिकार भन्दै अनुसन्धान पनि गरेको छैन । सम्झौताअनुसार काम नगरेका शारदाप्रसाद अधिकारीको शैलुङ कन्स्ट्रक्सनले दर्जन आयोजना अलपत्र पारेको छ । तर, उल्टै म्याद थप्दै आयोजनाको लागत पनि बढाइरहेको छ । कमल विनायकनगरकोट सडकको म्याद सात पटक बढाइएको मात्र होइन, लागत पनि ३१ करोडबाट बढाएर ३६ करोड पुर्याइएको छ, ढोलाहिटीसुनाकोठीचापागाउँ सडकको लागत २३ करोडबाट बढाएर ३७ करोड बनाइएको छ । अख्तियारका पूर्वप्रमुख आयुक्त सूर्यनाथ उपाध्याय आयोजना निर्माण र ठेक्कापट्टामा भएका अनियमितता रोक्ने पहिलो जिम्मेवारी ठेक्का सम्झौता गर्ने निकाय र रकम भुक्तानी दिने अर्थ मन्त्रालयको रहेको बताउँछन् । ठेक्काबमोजिम काम नभएपछि कारण खोज्ने, धरौटी रकम जफत गर्ने, ठेकेदारको सम्पत्ति रोक्का राख्नेलगायतका काम ठेक्का सम्झौता गर्ने र रकम जोहो गरिदिने निकायको हो, उनले कान्तिपुरसँग भने । एकदुई वर्षमा निर्माण सम्पन्न गर्ने गरी करोडौंका ठेक्कापट्टा हात पार्ने, त्यसबापत पेस्की लिएर बाँडीचुँडी खाने तर समयमै काम सम्पन्न नगरी लागत बढाउने प्रवृत्तिले सरकारी ढुकुटीमा बोझ थपिँदै गएको उपाध्यायको भनाइ छ । तर यस्ता अनुचित र अनियमितता नियन्त्रण गर्न सरकार गम्भीर देखिएन, उनले भने, भ्रष्टाचारको कसुरमा मात्रै जिम्मेवारी निर्वाह गर्ने गरी कानुन बनाएर राजनीतिक नेतृत्वले अख्तियारको हातखुट्टा बाँधेको छ । अनुचित र अनियमिततासम्बन्धी कारबाहीको क्षेत्राधिकार अख्तियारलाई दिनुपर्छ ।सार्वजनिक खरिद ऐन, २०६३ को दफा ५९ मा खरिद सम्झौता गर्ने निर्माण व्यवसायीले सम्झौताबमोजिम काम सुरु नगरे, काम सुरु गरी बीचमै छाडे वा सम्झौताबमोजिम कामको प्रगति नगरे सरकारीसार्वजनिक निकायले ठेक्का सम्झौता जुनसुकै बखत तोड्न सक्ने र सो कामबापत राखिएको धरौटी जफत गर्न सक्ने व्यवस्था छ । बाँकी कार्य पूरा गर्न ठेकेदारबाटै सरकारी बाँकी रकमसरह असुल हुने व्यवस्था पनि नियमावलीमा छ । राजनीतिक संरक्षणका कारण ठेकेदारले कारबाहीबाट उन्मुक्ति पाउँदै आएका छन् । सरकारले त उल्टै ठेकेदारको स्वार्थअनुकूल सार्वजनिक खरिद नियमावली संशोधन गर्दै आएको छ । यही क्रममा सम्झौता सकिए पनि आयोजनाको म्याद १ वर्षसम्म थप्न पाउने गरी गत असारमा नियमावली संशोधन गरिएको छ । सडक विभागका महानिर्देशक अर्जुनजंग थापा भने समयमै काम सम्पन्न नगर्ने ठेकेदारसँग सम्झौता रद्द तथा धरौटी जफत गर्न सकिने भए पनि पुनः टेन्डर आह्वान गर्दा लागत बढ्ने भएकाले सुरु सम्झौता गर्नेलाई नै म्याद थप गर्नुपर्ने बाध्यता रहेको तर्क गर्छन् । भन्छन्, हामीसँग अन्तिम विकल्प भनेको ठेक्का तोड्ने हो तर ठेक्का तोड्दा लागत तीन गुणासम्म बढ्छ । मिलेसम्म पहिले सम्झौता गर्ने ठेकेदारबाटै काम गराउने गरी म्याद थप्दै आएका छौं । अख्तियारले केही दिनअघि मन्त्रालयका सचिव र विभागीय प्रमुखलाई बोलाएर ठेक्कापट्टामा भइरहेका अनियमितताबारे जानकारी लिएको थियो । अख्तियारले विकासे मन्त्रालयबाट भएका ठेक्कापट्टा, त्यसको कार्य प्रगति, सम्झौता मिति, थपिएको समय र हालको अवस्था तथा सम्झौता हुँदाबाट बढाइएको लागत अनुमानको विवरण पेस गर्न निर्देशन दिएको थियो । तर ठेक्का अलपत्र परेका सयौं उदाहरण भए पनि अख्तियारले आयोजना विशेषमा ध्यान दिएको छैन । सचिवहरूले कमजोरी भएका छन्, सुधारका लागि पनि प्रयास भइरहेको छ भन्नुभयो, अख्तियारका प्रवक्ता श्यामप्रसाद भण्डारीले भने, हामी पनि सरकारबाट ठेक्का लगाइएका सम्झौताको विस्तृत विवरण आइसकेपछि केकसरी अनुसन्धान गर्ने भन्ने निष्कर्ष निकाल्छौं ।सर्वोच्च अदालतका पूर्वन्यायाधीश प्रकाश वस्तीले संवैधानिक निकायमा नियुक्ति गर्दा राजनीतिक भागबन्डा हुने गरेको र त्यसको असर ती निकायको कामकारबाहीमा देखिएको बताए । उनले भ्रष्टाचारसँग मित्रता गर्नेमै सबैको ध्यान केन्द्रित भएको टिप्पणी गरे । म आफैंले मुद्दाको वादी र प्रतिवादीका तर्फबाट बहस गरें, सर्वोच्चको न्यायाधीश पनि भएँ, अख्तियारको कानुनी सल्लाहकार बसें, मानवअधिकार आयोगमा पनि बसें । सबै अनुभवले के भन्छ भने देशमा आज अशासन छ, कसैले भन्दा पनि लाग्दैन, चिमोट्दा दुख्दैन । न ऐया, न आत्थु । शासन सत्तामा भएकाले जे गर्यो, त्यही ठीक हो भन्ने अवस्था छ, राजधानीमा बिहीबार आयोजित एक कार्यक्रममा वस्तीले भने । उनले देशमा शासन गर्नेले जे गरे पनि हुने अवस्था आएको बताए । राजनीति विकृत भएको तर भोट दिने बेला उनै विकृतको पक्षमा लाग्दा देशले दुःख पाएको उनको टिप्पणी छ । अख्तियारको ३१ औं वार्षिक प्रतिवेदनअनुसार अकुत सम्पत्ति आर्जन र राज्यको ढुकुटी दोहनसम्बन्धी मुद्दाको संख्या निकै कम छ । शक्ति र सत्ताको आडमा पाएका व्यक्तिसँग जोडिएका अनियमिततालाई प्रारम्भिक अनुसन्धानबाटै तामेलीमा पठाउने प्रपञ्च पनि अख्तियारमै देखिन्छ, जसका कारण ठेकेदारहरू कारबाहीबाट बच्दै आएका छन् ।"
निर्वाचनको मुखमा प्रदेश सांसदलाई बजेट,"प्रदेश सरकारका प्रवक्ता उपेन्द्रप्रसाद घिमिरेले योजनाको काम समयमा सम्पन्न गर्नका लागि पहिलो चौमासिकमा योजना छनोट गर्ने र दोस्रो चौमासिकबाट कार्यान्वयन गर्ने लक्ष्यअनुसार भदौ १५ भित्र योजना छनोट गर्नुपर्ने व्यवस्था कार्यविधिमा राखिएको बताए । उनले नयाँ निर्वाचित भएर आउने सांसदले उक्त योजना कार्यान्वयन र अनुगमन गर्ने भएकाले यसलाई अन्यथा रूपमा लिन नहुने दाबी गरे ।आर्थिक मामिला तथा योजनामन्त्री इन्द्रबहादुर आङ्बोले ल्याएको चालु आर्थिक वर्षको बजेटमा प्रदेशसभा सदस्यको समान भूमिका रहने गरी स्थानीय तहमार्फत कार्यान्वयन हुने निर्वाचन क्षेत्र पूर्वाधार विशेष कार्यक्रमका लागि ९० करोड विनियोजन गरिएको छ । गत आर्थिक वर्षमा पनि प्रदेश सरकारले उक्त कार्यक्रमका लागि बजेट कार्यान्वयन गरेको थियो । ९३ सदस्यीय प्रदेशसभामा हाल कायम ९० सदस्यका लागि ११ करोड बजेट विनियोजन गरिएको हो । माओवादीका टंक आङ्बुहाङ एमाले प्रवेश गरेको र एमालेका दुई जना प्रदेश सांसद काजीमान कागते र गोपालचन्द्र बुढाथोकीले राजीनामा दिएकाले तीन सदस्यको पद रिक्त छ ।गण्डकी प्रदेशका अर्थमन्त्री रामजीप्रसाद बरालले गत असार १ मा सार्वजनिक गरेको बजेटमा सांसदलाई दिइँदै आएको पूर्वाधार क्षेत्र विकास कार्यक्रम कटौती गरिएको थियो । प्रतिनिधिसभा र प्रदेशसभा निर्वाचन नजिकिएका बेला सांसदकै बजेट कटौती नगर्न अर्थमन्त्रीलाई चौतर्फी दबाब आयो । मन्त्री, सत्तापक्षकै सांसद र आफ्नै पार्टीले समेत साथ नदिएपछि पुनः सांसदका लागि बजेट समेटियो । अर्थ विविध शीर्षकको बजेट खर्च गर्ने गरी पूर्वाधार क्षेत्र विकास कार्यक्रमलाई नाम परिवर्तन गरेर पूर्वाधार विकास कार्यक्रम राखियो । शीर्षक फेरेर भए पनि सांसदका लागि बजेट छुट्याइएको अर्थ मन्त्रालयले जनाएको छ । अर्थ विविध शीर्षकमा चालुतर्फ ७६ करोड र पुँजीगततर्फ २८ करोड बजेट छुट्याइएको छ । बजेट खर्चका लागि कार्यविधि र मापदण्ड आवश्यक पर्छ । शीर्षक परिवर्तन भएपछि नयाँ कार्यविधि बनाएर कार्यान्वयन गरिने अर्थमन्त्री बरालले बताए । बजेट खर्च, सम्झौता कहिलेसम्म गर्ने ? भन्ने कार्यविधिले नै बताउँछ, उनले भने, कार्यविधि नबनाएकाले अहिले बोल्न सकिएन । मन्त्रालयका अनुसार समयमै कार्यविधि बने हालकै सांसदले पनि खर्च गर्न पाउनेछन् । विगतका वर्षमा जस्तै सरकारले यस वर्ष पनि प्रत्येक निर्वाचन क्षेत्रमा दुई करोडको दरले विनियोजन गरेको छ । गण्डकीमा प्रदेशका ३६ निर्वाचन क्षेत्र छन् । गण्डकी प्रदेश सरकारले पहिलो वर्ष सांसदका लागि बजेट छुट्याएको थिएन तर सांसदले दबाब दिएपछि तत्कालीन मुख्यमन्त्री पृथ्वीसुब्बा गुरुङ सांसदका लागि बजेट छुट्याउन बाध्य भएका थिए । दोस्रो वर्षदेखि लगातार प्रतिनिर्वाचन क्षेत्र २ करोडका दरले ७२ करोड बाँडिँदै आएको छ । उक्त बजेट खर्चका लागि सरकारले कार्यविधि बनाएको थियो । सुरुसुरुमा प्रत्यक्ष निर्वाचित सांसदले समानुपातिकलाई पेलेर बजेट खर्च गरेको भन्दै विवाद उत्पन्न भएपछि समानुपातिक र प्रत्यक्ष सांसदले बराबरी बजेट पाउने गरी कार्यविधि बनाइएको थियो । उक्त कार्यक्रम भौतिक पूर्वाधार, सहरी विकास तथा यातायात व्यवस्था मन्त्रालयले कार्यान्वयन गर्नेछ ।"
चार छोरीसँगै स्कुल,"छाडेको विद्यालयमा पढ्न आउँदा केही दिन त अप्ठ्यारो पनि लाग्यो, उनले भनिन्, पढ्नुपर्छ भनेर आफैंलाई सम्झाएँ । अहिले मन लाग्न थालेको छ ।माइतीको खर्चले कतिन्जेल पढ्ने भन्ने लागेर एक निर्माण व्यवसायीको घरमा मासिक १० हजार रुपैयाँ पारिश्रमिकमा खाना पकाउने काम गर्दै आएको उनले बताइन् । यसबाहेक निर्माण कम्पनीमा कार्यालय सहयोगीको काम पनि गर्न थालेको उनले सुनाइन् । राम्रोसँग आफू पढ्ने र छोरीहरूलाई पनि पढाउने लक्ष्य लिएकी छु, उनले भनिन्, सानैमा विवाह भयो । पढ्न पाइनँ, अब पढाइ पूरा गर्छु । उनका जेठी छोरी मुस्कान कक्षा ९ मा, माइली स्नेहा ७ मा र साइँली आयशा ६ मा अध्ययन गरिरहेका छन् । कान्छी छोरी एन्जल भने गुलरियास्थित एक निजी विद्यालयमा कक्षा १ मा पढ्दै छिन् । रेश्मी र माइली छोरीको कक्षा एउटै भए पनि सेक्सन फरक छ । अरू विषय गाह्रो छैन, रेश्मीले भनिन्, गणित र साइन्समा अलि कमजोर छु । छोरी स्नेहाले दुवै विषय घरमा पढाउने गरेको उनले बताइन् । ममीले निकै ध्यान दिएर मैले सिकाएको गृहकार्य गर्नुहुन्छ, स्नेहाले भनिन्, हामीबीच साथीको जस्तो व्यवहार छ । कलिलो उमेरमा विवाह भएकी रेश्मी जनकपुरस्थित घरपरिवारका बारेमा केही बोल्न चाहन्नन् । बुबा भेटेरिनरीमा जागिरे हुनुहुन्थ्यो, उनले भनिन्, अहिले पेन्सनमा निस्कनुभएको छ । जसोतसो गुजारा चलाउनुहुन्छ । आमाबुबाको सहारामा भए पनि आफ्नो खुट्टामा उभिएर छोरी पढाउने लक्ष्य लिएको उनले बताइन् । बुबाआमा वृद्ध हुनुभयो, उनले भनिन्, उहाँहरूलाई छाड्नै मन लाग्दैन ।आयशा र एन्जेल आमासँगै बस्छन् भने मुस्कान र स्नेहा हजुरबुबाहजुरआमासँग बस्छन् । आमाछोरी सँगसँगै विद्यालय आएको देख्दा अरूलाई पनि प्रेरणा मिल्ने विद्यालयका प्रधानाध्यापक भेजेन्द्रबहादुर थापाले बताए । उनीहरूको अवस्था र लगनशीलता देखेर सोही विद्यालयका शिक्षक प्रभात सुवेदीले उच्च शिक्षा हासिल गर्दासम्म छात्रवृत्ति दिने बताएका छन् । उनीहरूले पढाइलाई निरन्तरता दिए विद्यालय पोसाक, झोला, कापीकिताब आमाछोरी सबैलाई निःशुल्क उपलब्ध गराउने उनले बताए ।"
प्रधानमन्त्रीमा 'अर्जुन दृष्टि,"(काठमाडौं)  कांग्रेसमा जबजब प्रधानमन्त्रीको विषय उठ्छ, शेरबहादुर देउवा ज्योतिषीको प्रसंग ल्याइहाल्छन् । ज्योतिषीले सात पटक प्रधानमन्त्री बन्ने योग छ भनेर केही वर्षअघि गरिदिएको भविष्यवाणी उनको राजनीतिक यात्रामा सञ्जीवनी बुटी नै बनेको छ । प्रणाली बलियो बनाउने, सुशासन कायम गर्ने, आर्थिक संकटबाट मुलुकलाई समृद्धिको यात्रामा लैजाने सपना उनी देख्दैनन् । देख्छन् त, ज्योतिषीले गरेको भविष्यवाणी । अहिले त्यही भविष्यवाणीलाई आधार बनाएर देउवाले चुनावी रणनीति तय गरिरहेका छन् । ७७ वर्षीय देउवा पाँच पटक प्रधानमन्त्री भइसकेका छन् । उत्ति नै पटक प्रधानमन्त्री भएका नेता गिरिजाप्रसाद कोइरालालाई उछिनेर सबैभन्दा बढी प्रधानमन्त्री बनेको रेकर्ड राख्नेबाहेक उनको अरू लक्ष्य देखिँदैन, सुनिँदैन । उनका विश्वासपात्र सञ्चारमन्त्री ज्ञानेन्द्रबहादुर कार्कीले एक पटक फेरि देउवा नै प्रधानमन्त्री हुने बताए । सभापतिको नेतृत्वमा हामी चुनावमा जान्छौं, चुनावबाट ठूलो पार्टी भएर सरकारको नेतृत्व गर्ने हैसियतमा कांग्रेस पुग्यो भने एक पटकलाई फेरि उहाँ नै प्रधानमन्त्री बन्नुहुन्छ, उनले कान्तिपुरसँग भने, मुलुकलाई आर्थिक समृद्धिको बाटोमा लैजाने भोक उहाँमा देखिन्छ । त्यसका लागि एक पटक मौका दिनु पनि पर्छ । दुई तिहाइ निकट बहुमतको सरकार चलाउन नसकेर कार्यकाल डेढ वर्ष बाँकी छँदै बालकोट फर्केका एमाले अध्यक्ष केपी शर्मा ओलीको दाउ पनि आगामी निर्वाचनपछि प्रधानमन्त्री हुनेमै छ । त्यसैका लागि उनले सम्पूर्ण शक्ति लगाइरहेका छन् । दुई पटक प्रतिनिधिसभा विघटन गरेर राजनीतिलाई अस्थिर मार्गमा हुत्याएका ओलीले फेरि राजनीतिक स्थायित्व र समृद्धिकै नाराको वकालत गरिरहेका छन् । प्रधानमन्त्रीका लागि तत्काल उनको विकल्पमा अघि सर्ने अरू नेता एमालेमा छैनन् । निर्विकल्प बनेका ओलीलाई अघि सारेर नै एमालेले चुनावी अभियान थालेको छ । एमाले नेता खगराज अधिकारी समकालीन राजनीतिमा ओलीसँग तुलना गर्न सक्ने अरू कुनै क्षमतावान र राष्ट्रवादी नेता नभएको दाबी गर्छन् । कार्यशैली, देशभक्तिप्रतिको अडान, लोकतन्त्रप्रतिको प्रतिबद्धता, आर्थिक समृद्धि र विकासका एजेन्डामा ओलीसँग अरू नेताको तुलना हुन सक्दैन, उनले भने, ओली एमालेका मात्रै नभएर राष्ट्रिय राजनीतिकै चुम्बक हुन् । शान्ति प्रक्रियामा आएको दुई वर्षमै माओवादी केन्द्रका अध्यक्ष पुष्पकमल दाहाल प्रधानमन्त्री थिए । प्रधानसेनापति, पशुपतिनाथको भट्ट फेर्नेजस्ता गतिविधिका कारण उनी सात महिना बढी सत्ताको नेतृत्वमा टिक्न सकेनन् । त्यति बेला दाहाल नेतृत्वको सरकार झन्डै ओली नेतृत्वको पछिल्लो सरकार जस्तै बलियो हैसियतमा थियो । २०६४ को संविधानसभा निर्वाचनले माओवादीलाई मुलुकै सबैभन्दा ठूलो दल बनाएको थियो । दाहाल ०७४ मा कांग्रेससँग गठबन्धन बनाएर दोस्रो पटक प्रधानमन्त्री भए । अहिले उनी तेस्रो पटक प्रधानमन्त्री हुने दौडमा छन् । आगामी चुनावपछि आलोपालो सरकारको नेतृत्व गर्ने विषयमा कांग्रेस र माओवादीबीच चर्चा चलिरहेको छ । त्यसमा पनि सुरुमा आफू नै प्रधानमन्त्री बन्ने दाउमा दाहाल देखिन्छन् । दाहालनिकट नेता हरिबोल गजुरेलका अनुसार माओवादीभित्र विकल्प भए पनि अबको एक कार्यकाल दाहाल नै प्रधानमन्त्री हुनेछन् । प्रधानमन्त्री बन्ने दौडमा रहेका देउवालाई चिढाउने गरी भावी प्रधानमन्त्रीका रूपमा दाहाललाई अघि सारेर माओवादी केन्द्र चुनावमा भने नजाने उनी बताउँछन् । अध्यक्षले एक पटक प्रधानमन्त्री बन्न इच्छा प्रकट गरिसक्नुभएको छ । त्यहीअनुसार क्रियाशीलता बढाइरहेको अवस्थामा पार्टीले अर्को विकल्प सोचेको छैन, उनले भने, चुनावमै प्रचण्ड भावी प्रधानमन्त्री हो भनेर जाँदा वातावरण बिग्रन सक्छ । चुनावी परिणामले पनि कसले पहिले सरकारको नेतृत्व गर्ने टुंगो लगाउने नेता गजुरेलले बताए । गठबन्धनमा गइसकेपछि आलोपालो स्वाभाविक हुन्छ । हिजो एमालेसँग पनि आलोपालोकै कुरा थियो । यसलाई प्रधानमन्त्री शेरबहादुर देउवाले बुझेकै कुरा हो । वाम विश्लेषक खगेन्द्र प्रसार्इं पार्टीको आन्तरिक शक्तिमा रहेको पकड हेर्दा देउवा, ओली र दाहालकै वरिपरि नै आगामी पाँच वर्ष अस्थिर राजनीतिले चक्र मार्ने अनुमान लगाउँछन् । तीन शीर्षसहित उमेरले पाका नेताहरूलाई चुनावमै हराएर विस्थापित गर्ने सम्भावनासमेत कम रहेको विश्लेषक कृष्ण खनाल बताउँछन् । २०४८ सालदेखि चुनावमा हावी हुँदै आएका अनुहारहरू सबै यस पटक एकमुष्ट फ्याँकिनुपर्छ, २०६४ सालदेखि पटकपटक मन्त्री, प्रधानमन्त्री भएर असफलता र अनियमितताको पोको बोकेकाहरूलाई खोजीखोजी पाखा लगाउनुपर्छ । प्रत्यक्षतर्फ मात्र होइन, समानुपातिक सूचीको अग्रपंक्तिमा कस्ताकस्ता अनुहार छन्, त्यसमा पनि ध्यान दिनु जरुरी छ, खनालले आइतबार कान्तिपुर दैनिकमा लेखेका छन्, समानुपातिक सूचीमा बिचौलियाको जगजगी अत्यधिक हुने गर्छ, मतदाताको साख गुमाएकाहरूलाई सुरक्षा कवच भएको छ त्यो । त्यस्ता अनुहारका उम्मेदवार बोकेर आउने पार्टीलाई मतदाताले अस्वीकार गर्न सक्नुपर्छ । अनि मात्र यो चुनावको औचित्य स्थापित हुनेछ, दलहरूमा नयाँ नेतृत्व सञ्चार हुन्छ, संसद् र सरकारले नयाँ गति पाउन सक्छन् । खनालको उक्त विचारसँग वाम विश्लेषक प्रसाईं सहमत छैनन् । एकातिर उनी गठबन्धनलाई स्वाभाविक मान्छन् र यो अन्तर्राष्ट्रिय अभ्याससमेत रहेको बताउँछन् भने अर्कातर्फ उमेरले नभएर पार्टी र सरकारको नेतृत्व विचार र एजेन्डाबाट गर्नुपर्ने तर्क गर्छन् । उनका अनुसार पार्टीका आन्तरिक संरचनामा देउवा, ओली र दाहालको पकड यस्तो छ कि उनीहरूको अरुचिका बीच अन्य व्यक्ति प्रधानमन्त्री हुने सम्भावना नै कम छ । प्रसाईं भन्छन्, आर्थिक वा मुलुकमा कुनै संकट उत्पन्न भएर राजनीतिक नेतृत्व नै बदल्ने परिस्थिति बनेमा बाहेक देउवा, ओली र दाहालमध्येबाटै अबको पाँच वर्ष प्रधानमन्त्री बन्ने हुन् । विश्लेषक प्रसाईं आचरण, संस्कार र प्रवृत्तिमा पनि देउवा, ओली र दाहालभन्दा त्यसपछिको पुस्ताबीच कुनै भिन्नता नरहेको बताउँछन् । एमालेमा हजार ओली छन् । उनीहरूमा सोच्ने, बोल्ने र संस्कार सबै ओलीको जस्तो छ । कांग्रेसमा पनि हजारौं साना देउवा छन् । तिनै देउवाहरू मिलेरै चौधौं महाधिवेशनमा फेरि सभापति बनाए । माओवादीमा साना प्रचण्डहरू छन् । उनीहरूले ठूला प्रचण्ड बनाएका छन् । उमेरले होइन, संस्कार, आचरण र सोचको भिन्नताले नेतृत्वबाट विस्थापन गर्ने हो, उनले भने, अर्को पक्ष, राज्य सत्ताको केन्द्रीय भाग भनेकै पार्टी हो । पार्टी ठीक भए संसद्, अदालत, स्थानीय तह सबै ठीक हुन्छन् । अन्ततः मुलुक ठीक हुन्छ । पार्टीको शक्ति नै यिनै तीन नेताको हातमा छ भने अरूले प्रयास गरेर पनि त्यसले परिणाम दिन सक्दैन । एमालेमा ओली र माओवादीमा दाहाल नै निर्विकल्प हुन् । कांग्रेसमा देउवालाई महामन्त्री गगन थापाले चुनौती दिँदै आएका छन् । उनको चुनौतीलाई देउवाले गम्भीर ढंगले सोचेका छैनन् । नेता रामचन्द्र पौडेलको चाहना पनि एक पटक प्रधानमन्त्री बन्ने छ । देउवाले दिने टिकटबाट चुनाव जितेर आउने सांसदहरूले गगन थापालाई संसदीय दलको नेता बनाउलान् र उनी प्रधानमन्त्री होलान् भन्ने आशा धेरै गर्न सकिन्न । तर, देउवाहरूले मुलुक हाँक्न सक्दैनन्, उनीहरूले विश्राम लिनुपर्छ भन्ने सन्देश दिन गगनको उम्मेदवारी महत्त्वपूर्ण हो, कांग्रेसका एक नेताले भने । भारतका लागि पूर्वराजदूतसमेत रहेका कांग्रेस नेता दीपकुमार उपाध्यायले अर्को कार्यकालमा केही गर्न मन छ भन्ने नेताले अहिल्यै किन गर्न नसकेको भन्दै देउवा लक्षित प्रश्न गरे । दोस्रो पटक पार्टी सभापति बन्दा पनि उहाँले मलाई एक पटक काम गर्न दिनुहोस् भन्नुभयो, अहिले प्रधानमन्त्री छँदा पनि अर्को पटक म केही गर्छु भन्ने कुरा उहाँका छन् । यो सरकारको आयु अझै चार महिना बाँकी छ । आजै किन काम नगर्ने ? उनले भने, राष्ट्रिय हितमा भन्दा पनि आफ्नो स्वार्थका लागि गठबन्धन बनाइएको छ । नेताहरूका कारण देशको विश्वसनीयतासमेत गुम्दै गएको छ । उपाध्यायले निर्वाचनमा बन्न लागेको गठबन्धनमा कुनै विचार र उद्देश्य प्रस्ट नरहेको र सत्ताको अंकगणितले नेपाली राजनीतिको मूल समस्या समाधान गर्न नसक्ने बताए । २०१५ सालमा बीपीले पाएको दुई तिहाइपछि सबैभन्दा बलियो सरकार ओली नेतृत्वको थियो । त्यो सरकारसमेत पाँच वर्ष टिक्न सकेन । यसैमा ठूलो समस्या छ, उनले थपे । अर्का विश्लेषक पुरञ्जन आचार्य गठबन्धनको उद्देश्य देउवा र दाहालबीचको लेनदेन मात्रै रहेको बताउँछन् । वैचारिक मान्यताविपरीतको गठबन्धनले पार्टी र मुलुक दुवैलाई बिगार्ने उनको निष्कर्ष छ । मुलुक बनाउनका लागि गठबन्धन गरिएकै होइन । यो एमालेलाई रोक्ने र सरकार निर्माणमा संख्या पुर्याउने खेल मात्रै हो, उनले थपे, बेथिति हटाउने, सुशासन कायम राख्ने, प्रणाली बलियो बनाउने र समग्रमा मुलुकको समृद्धि बढाउने उद्देश्य यसले बोकेको छैन । अहिलेको राष्ट्रिय राजनीतिको तराजुमा एकातिर देउवा र दाहाल एमालेबाहेक सबै राजनीतिक दल (राप्रपा, मजदुर किसान पार्टीबाहेक) लाई एक ठाउँमा ल्याउने कसरतमा छन् । अर्कातर्फ ओली छन् । दुवै पक्षको मुख्य उद्देश्य नै निर्वाचनपछि को प्रधानमन्त्री हुने भन्नेमा केन्द्रित छ । उमेर, क्रियाशील र कार्यकालका हिसाबले यी तीनै जना नेता पाँच वर्षपछि विस्थापित हुने भएकाले पनि यसै पटक प्रधानमन्त्री बन्ने आकांक्षामा छन् । कांग्रेस नेता उपाध्याय देश र अन्तर्राष्ट्रिय परिवेशका कारण अहिल्यै गठबन्धन के हुन्छ भनेर ठोकुवा गर्न नमिल्ने बताउँछन् । हारेको जुवाडेले सर्वोच्च सम्पत्ति नै दाउमा राख्छ । पाएका सबै अवसर गुमाएका ओलीले आफू प्रधानमन्त्री बन्न आखिरी समयतिर जस्तो पनि तिकडम अपनाउन सक्छन्, उनले भने, राजनीतिक दल र शीर्ष नेताहरूप्रति चरम असन्तुष्टि बढेको छ । सरकारले डेलिभरी गर्न नसक्दा जनतामा चरम नैराश्य छ । यसले राजनीतिक दललाई विस्फोट बनाउन पनि सक्छ । अपेक्षित परिणाम उनीहरूले सोचेजस्तो नआउन पनि सक्छ । विश्लेषक प्रसार्इं भने जस्तो गठबन्धन भयो भने मच्चिने, भएन भने विरोध गर्ने दोहोरो मापदण्ड नेताहरूमा रहेको बताउँछन् । चुनावपछि गठबन्धन गर्न मिल्छ भने अगाडि किन गर्न मिल्दैन, उनी भन्छन्, गठबन्धनमा सैद्धान्तिक भिन्नता पनि खासै छैन । सबै पार्टी पुँजीवाद नै हुन् । समाजवादपन्थ पार्टी कुनै छैनन् । उनी पात्र मात्रै बदल्दा अहिलेको स्थितिमा कुनै परिवर्तन नआउने बताउँछन् । देउवा स्वयंको उत्पत्ति गिरिजाप्रसाद कोइरालासँग संघर्ष गरेर भएको हो । अहिले गिरिजाप्रसादकै फोटोकपी देउवामा देखिन्छ । तर, पार्टीभित्र उनले जस्तै संघर्ष गरेर विस्थापित गर्न खोज्ने नेता कोही देखिँदैनन्, प्रसाईंले भने, ओलीका ठाउँमा आउने रामप्रसाद वा जोसुकै होस्, उमेरको फरक होला । सोच, दृष्टिकोण र कार्यक्रममा फरक छैन । महाधिवेशनबाट लाखौं कार्यकर्ताले यिनैलाई नेतृत्वमा राख्छन् अनि प्रधानमन्त्री बन्न हुन्न भन्न मिल्छ ?"
परिश्रमीलाई अपमान,"(काठमाडौं)  उमेरले आफूभन्दा साना देखिन्थे । प्रहरी पोसाक लगाएका एक युवा जुत्ता सिलाउन आए । यो जुत्ता सिलाइ दे त , बुबा समानका ती वृद्धलाई उनले जुत्ता सिलाउन असभ्य तरिकाले निर्देशन दिए । चर्को घाममा चिटचिट पसिनाले भिजेका ती वृद्ध भने चुपचाप उल्टै मिठो भाषामा हुन्छ हजुर भन्दै ती युवाको जुत्ता सिलाउन थाले ।थापाथलीस्थित सडक पेटीमा जुत्ता सिलाउने सप्तरीका सनकलाल सार्कीले काठमाडौंमा २५ वर्षदेखि फाटेका जुत्ता सिलाइरहेका छन् । धुलो, हिलो पुछेर टलक्क जुत्ता टल्काइदिए पनि उनको परिश्रमलाई सबैजसोले अपमान मात्रै गर्ने गरेको भुल्नलायक अनुभव उनीसँग छ । तं, भैया, मधेसिया, ओई मधेसीलगायत शब्द काम गर्दा प्रायः उनले सुनिरहने शब्द हुन् । परिश्रम त गर्छौं तर काम गरेर खाँदा पनि अपमान पाउँछौं, उनी भन्छन्, यदाकदा दाइ भन्ने आउँछन्, तपाईं भन्ने त विरलै मात्र सुन्छु ।सनकलाल वर्षौंदेखि यस्तै सम्बोधन खेपिरहेका छन् । अहिले कसले के भनेर बोलाउँछ उनी ख्याल गर्दैनन् । काममा मात्रै ध्यान दिने गर्छन् । अब त बानी भइसक्यो, सुन्दा सुन्दै यही ठीकलाग्छ, उनले भने । पाटनढोकानजिकै पीपलको बोट छ । खैरो रङको सर्ट, खरानी रङको पाइन्ट र काँधमा गम्छा राखेका ६० वर्षीय भागनारायण राम महरा जुत्ता सिलाउन व्यस्त छन् । जुत्ता सिलाउने सियो, धागो, कैंचीलगायत सामग्री लिएर हरेक दिन बिहानै उनी यो ठाउँमा आइपुग्छन् । उनका अनुसार पाटनमै बस्न थालेको २०४६ सालदेखि हो । त्यही ठाउँ, त्यही काम । २० रुपैयाँमा जुत्ता सिलाएको समय अहिले महँगिएर २ सय रुपैयाँ पुग्यो । समयसँगै राजनीतिक परिवर्तन आयो । मधेसले थुप्रै उन्नति पनि गर्यो । देशमा पहिचानका कुरा उठिरहेका छन् । नागरिक सम्मानको बहस चलेको छ । यद्यपि यी वृद्धलाई यस्ता कुनै पनि परिवर्तनले सम्मान दिन सकेको छैन । काठमाडौंमा ३० वर्षअघि आउँदा पनि मधेसिया नै भनेर हेप्थे, उनी भन्छन्, अहिलेपनि उस्तै छ ।सर्लाही घर भएका भागनारायणको मन त्यतिबेला खिन्न हुन्छ, जतिबेला आफ्नो नातिको उमेरका केटाकेटीले हेपेर बोल्छन् । उनी त्यतिबेला युवामा नैतिक ज्ञान हराउँदै गएको ठान्छन् ।शंखमूल चोकैमा जुत्ता सिलाउन बसेका ६६ वर्षीय राम कर्ण चमारले आफूलाई अंकल भनेरबोलाएकी एक युवतीलाई सम्झिए । उनका अनुसार एक दिन छाता सिलाउन ति युवती आएकी थिइन् । उनीसँगै उनकी आमा पनि थिइन् । ति युवतीले अंकल छाता सिलाइदिनू न भन्दै अनुरोध गरिन् । छोरीको सम्बोधन सुनेर आमाले चर्को स्वरमा गाली गर्न थालिन् । यी मधेसीलाई केको अंकल भन्नुपर्यो नि ? राम्रो बोल्यो भने हेप्छन् भन्दै छोरीलाई हप्काउन थालिन् । आमाछोरीको केहीबेर बहस भयो । रामले त्यो दिन युवा पुस्ताको सोचमा केही परिवर्तन आउन थालेको महसुस गरे । केही राम्रा मान्छे पनि छन्, जसले मायाले काम गराउँछन्, उनी भन्छन्, धेरैले त सम्मानभन्दा अपमान नै गरेर जान्छन् । राम कर्णले मिठो बोल्ने ग्राहक आए भने पारिश्रम लिनमा आफू लचिलो हुने बताउँछन् । यही बोली मिठो, यही बोली तितो, उनी भन्छन्, पैसाले सम्मान पाइँदैन, काम गर्दा पनि अपमान गर्छ, काठमान्डु ।बुद्धनगरमा चटपटे व्यापार गर्ने रौतहटका धनीराम कर्ण आफूमाथि हेपाह व्यवहारसँगै उचित पारिश्रमिक नदिएको गुनासो गर्छन् । हेर्दा सभ्य देखिने हुनेखानेले नै होच्याएर बोल्ने, चटपटे झिकेर खाइदिने, पैसा दिने बेला पनि किचकिच गर्ने गरेको उनले सुनाए । देख्दा पढेलेखेका र हुनेखानेले नै हेप्छन्, उनले भने, चटपटे झिकेर खाइदिन्छन्, पैसा पनि दिँदैनन् । उनले यस्तो न गर्नु भनेर प्रतिक्रिया दिँदा उल्टै मधेसी ठूलो भइस् भन्दै हप्काउने गरेको उनले सुनाए ।शंखमूलमा तरकारी बेच्ने भोला यादवले मधेसी भएकै कारण व्यवहारमा विभेद भोगेको बताउँछन् । कुकुर समाएर तरकारी किन्न आउने साहुले कुकुरलाई मायाले बोलाउँछ तर मधेसीलाई हेप्छ, उनी थप्छन्, काठमाडौंमा हाम्रो इज्जत कुकुर जत्ति पनि छैन । ठूलो सहर । व्यापार र सन्तान पाल्न काठमाडौं नआई नहुने बाध्यता छ उनलाई । उनले तरकारी बेचेरै घरमा ५ सन्तान हुर्काएका छन् ।मधेसको अनुहारलाई हेप्ने प्रवृत्ति गरिब र विपन्न वर्गमा मात्र होइन, शिक्षित र समाजमा छबि बनाएका व्यक्ति पनि यसबाट अछुतो छैनन् । लोकतान्त्रिक समाजवादी पार्टीका नेता तथा सांसद् लक्ष्मणलाल कर्ण केही साताअघि पुरानो बानेश्वरबाट घर फर्किने क्रममा थिए । ट्याक्सी चढेर घरतर्फ लागेका कर्णले गन्तव्यमा पुगेपछि चालकलाई लागेको भाडा दिए । बाँकी पैसा फिर्ता लिने क्रममा चालकले १० रुपैयाँको भारतीय नोट थमाएपछि कर्णले नेपाली नोट छैन ? भनेर सोधे । चालकले कर्णको मुख हेर्दै हजुर त पारि (भारत) जाँदा त चलिहाल्छ नि ! लिनुस् न हजुर ! भन्दै हाँसेर त्यही भारतीय नोट थमाए । उक्त प्रसंग जोड्दै कर्णले कान्तिपुरसँग भने, यस्ता अपमान हामी आफैंले त सहनुपरेको छ, मधेसका लाखौं नेपालीको हालत कुन अवस्थामा छ भन्ने कुरा यसबाटै छर्लङ्ग हुन्छ । उनले नेपाल हिमाल, पहाड र मधेस मिलेर बनेको हो भन्ने भावनाअनुरूप शासन प्रशासन नचल्दा मधेसीहरू वर्षौंदेखि हेपिनुपरेको बताए ।गर्मी ठाउँमा जन्मेर कालो भइयो । मधेसमा धोतीकुर्ता त्यहाँको हावापानी सुहाउँदो पोसाक हो । के अब हामी गोरो भएनौं, दौरासुरुवाल लगाएनौं भन्दैमा हाम्रो राष्ट्रियतामाथि प्रश्न उठाउने ? उनले भने, मैले ट्याक्सी चालकबाट भोग्नुपरेको अपमान चालकको दोष होइन, सिंगो राज्य संयन्त्रको चरित्र हो । यसमा सुधार नआएसम्म आगामी दिनमा पनि यस्ता अपमान दोहोरी रहन्छ । मधेस देशको अभिन्न अंग भए पनि, राज्यले मधेसीलाई कहिल्यै पनि आफ्नो राष्ट्रियताबारे चिनाउन नसकेको भन्दै उनले चिन्ता जनाए ।राजनीतिक विश्लेषक तुलानारायण साहका अनुसार मुलकमा राजनीतिक परिवर्तन भए पनि मधेस र मधेसीप्रतिको दृष्टिकोण परिवर्तन भएको छैन । काठमाडौंको आँखाले मधेसलाई सधैं गरिबी र दोस्रो नागरिकको नजरमा राखेको उनको भनाइ छ । मधेसका ठूलाबडा, बोल्न सक्नेलाई सम्मान गर्छ तर जो सडकमा परिश्रम गरेर जीविकोपार्जन गरिरहेका निमुखा छन्, तिनलाई काठमाडौंको व्यवहार संवेदनाहीन छ, उनले भने, तरकारी बेच्ने पहाडी भयो भने हेपिँदैन । कालो वर्ण र मधेसी मूलका नागरिकप्रति राज्य र समाज सधैं विभेदकारी छ । विभेद हटाउन राज्यले यस्तो व्यवहार गर्नेलाई कारबाही गर्नुपर्ने उनले सुझाए ।"
नागरिकता दुरुपयोग गरी ठगी गर्ने ३ जना पक्राउ,"भक्तपुर (कास) भेटाएको नागरिकताको दुरुपयोग गरी कम्पनी खोलेर ठगी धन्दा चलाएको आरोपमा प्रहरीले ३ जनालाई पक्राउ गरेको छ । पक्राउ पर्नेमा भक्तपुर मध्यपुर थिमि नगरपालिका९ का २८ वर्षीय सुरेश भनिने प्रदीप कर्मचार्य, मुगु खत्याड गाउँपालिका११ घर भई काठमाडौं बूढानीलकण्ठ नगरपालिका२ बस्ने २४ वर्षीय विशाल कार्की र खत्याड८ घर भई बूढानीलकण्ठ२ बस्ने २१ वर्षीय रामकृष्ण रावत छन् । जिल्ला प्रशासन कार्यालय कञ्चनपुरबाट जारी निरज पाण्डेयको नामको नागरिकता फेला पारी उनीहरूले कम्पनी रजिस्ट्रार कार्यालय त्रिपुरेश्वरमा गत मंसिर ८ मा एभरेस्ट लिंक इन्टरनेसनल एजुकेसन प्रालि नामको निजी कम्पनी दर्ता गरेर ठगी गरेको पाइएको काठमाडौं उपत्यका अपराध अनुसन्धान कार्यालयका प्रवक्ता कृष्णप्रसाद कोइरालाले जानकारी दिए । उनका अनुसार उक्त कम्पनीका सीईओ सुरेश, सहजकर्ता रामकृष्ण बनेका र सेञ्चुरी बैंक तथा कुमारी बैंकमा निरज पाण्डेयको नाममा विशालले खाता खोलेका थिए । पीडित पाण्डेयले आफ्नो हराएको नागरिकता पेस गरी बैंकमा खाता खोलेर वैदेशिक रोजगारमा रुस पठाइदिने प्रलोभनमा सर्वसाधरणलाई ठगिरहेको भन्दै जाहेरी दिएपछि कार्यालयले उनीहरूलाई पक्राउ गरेको हो ।"
६९ लाख नगदसहित ३ जना समातिए,"काठमाडौं (कास) हुन्डी कारोबारको आरोपमा प्रहरीले ६९ लाख नगदसहित ३ जनालाई बुधबार पक्राउ गरेको छ । पक्राउ पर्नेमा तार्केश्वर नगरपालिका१० मनमैजुका ४५ वर्षीय माधव श्रेष्ठ, बारा महागढीमाई नगरपालिका७ बेनौली घर भई काठमाडौं१३ कुलेश्वर बस्ने ३३ वर्षीय सुनीलकुमार शाह र धनुषा जनकपुर उपमहानगरपालिका३ घर भई टेकु बस्ने ३३ वर्षीय अंकित गोयनकालाई छन् । श्रेष्ठले घण्टाघरमा जामे मार्केट भवनमा सटर भाडामा लिएर संजोग टुर्स एन्ड ट्राभल्स प्रालि सञ्चालन गर्दै आएका थिए । त्यहाँबाट प्रहरीले ६० लाख रुपैयाँ बरामद गरेको काठमाडौं उपत्यका अपराध अनुसन्धान कार्यालयका प्रवक्ता एसपी कोइरालाले बताए । सोही क्रममा श्रेष्ठको कार्यालयमा सुनीलकुमार शाह हुन्डीको भुक्तानी गर्न आइपुगेका र उनलाई पनि सोधपुछ गर्दा उनी अंकितका लागि काम गर्ने गरेको खुल्यो, कोइरालाले भने, कलंकीस्थित अंकितले सञ्चालन गरेको आनी इन्टरनेसनल नामक कार्यालयमा पुगेर खोजतलास गर्दा थप ९ लाख रुपैयाँ बरामद भएको छ । यस्तै, आनी इन्टरनेसनलबाट १५ लाख बराबरको फास्ट ट्र्याक इन्टरनेसनल प्रालि का नाममा काटिएको सानिमा बैंकको चेकसमेत बरामद गरिएको छ ।"
क्यान्सर र मिर्गौलापीडित दम्पतीलाई जुट्यो सहयोग,"सिन्धुपाल्चोक (कास) बाह्रबिसे नगरपालिका८ मानेश्वारा आलेडाँडाका क्यान्सर र मिर्गौलासम्बन्धी रोगबाट पीडित तिमल्सिना दम्पतीलाई साढे ५ लाख रुपैयाँ बराबरको आर्थिक सहयोग जुटेको छ । बाह्रबिसे९ स्थित सिन्धु साहित्य चौतारीले तिमल्सिना दम्पती बचाऊ अभियानमार्फत संकलन गरेको ५ लाख ४४ हजार १ सय ४४ रुपैयाँ बिहीबार पीडित परिवारलाई हस्तान्तरण गरेको हो । गत वर्ष ५८ वर्षीय मीनबहादुर तिमल्सिनाको मिर्गौला फेल र उनकी श्रीमती ५३ वर्षीया अमृतकुमारी तिमिल्सिनालाई स्तन क्यान्सर पुष्टि भएको थियो । यसबारे कान्तिपुरमा आमालाई स्तन क्यान्सर, बाबुको मिर्गौला फेल शीर्षकमा समाचार प्रकाशन भएपछि चौतारीले बाह्रबिसे बजारभर रकम संकलन थालेको थियो । चौतारीका सचिव नवराज रायमाझीका अनुसार बिहीबार रकम हस्तान्तरण कार्यक्रममा बाह्रबिसे नगर प्रमुख बालकृष्ण बस्नेतले ३९ हजार, उपप्रमुख मञ्जु तामाङले १० हजार, जिसस प्रमुख बालकृष्ण श्रेष्ठले ५ हजार र नगरका ९ वटै वडाका अध्यक्षहरूले समेत १५ हजार रुपैयाँ सहयोग गरेका छन् ।"
सिट बाँडफाँट जिम्मा शीर्ष नेतालाई,"(काठमाडौं)  सत्तारूढ पाँचदलीय गठबन्धनले बनाएको कार्यदलले नसकेपछि प्रदेशसभा र प्रतिनिधिसभाको सिट बाँडफाँटका लागि बिहीबारदेखि शीर्ष नेतृत्वबीच छलफल सुरु भएको छ । कार्यदल संयोजक कृष्णप्रसाद सिटौलाले नेतृत्वसँग सहजीकरणको काम गरेका छन् ।बालुवाटारमा प्रधानमन्त्री एवं कांग्रेस सभापति शेरबहादुर देउवा र माओवादी केन्द्रका अध्यक्ष पुष्पकमल दाहालबीच बिहीबार बिहान छलफल भएको थियो । देउवा र दाहालबीचको छलफलमा सिटौला र सञ्चारमन्त्री ज्ञानेन्द्रबहादुर कार्की उपस्थित थिए । देउवादाहाल कुराकानीपछि कार्यदल संयोजक सिटौला एकीकृत समाजवादीका नेता माधवकुमार नेपालसँग छलफल गर्न उनकै निवास पुगेका थिए । सिटौलाले शुक्रबार जनता समाजवादी पार्टी (जसपा) का अध्यक्ष उपेन्द्र यादवसँग पनि छुट्टै छलफल गर्ने भएका छन् ।कार्यदलमा सिट बाँडफाँटका लागि आधार बनाउने विषयमा विवाद बढेको थियो । खासगरी माओवादीले ०७४ मा जितेका प्रत्यक्ष सिटलाई कायम राखेर ८१ सिटमा मात्रै बाँडफाँट गर्नुपर्ने प्रस्ताव अघि सारेको थियो । एक वर्षअघि गठन भएको एकीकृत समाजवादी पार्टीको हकमा भने विशिष्ट मापदण्ड बनाउनुपर्ने माओवादीको जोड छ । माओवादीको प्रस्तावलाई जसपा, एकीकृत समाजवादी र राष्ट्रिय जनमोर्चाले सकारात्मक रूपमा लिए पनि कांग्रेस मानेको छैन । स्रोतका अनुसार ०७४ मा प्रत्यक्ष जितेका निर्वाचन क्षेत्रलाई कायम राख्दा कांग्रेसमा दुई दर्जनभन्दा बढी नेता व्यवस्थापन गर्न चुनौती हुने र त्यसले देशभर असन्तुष्टि बढाउने तर्क कार्यदलमा रहेका कांग्रेस नेताहरूले राख्दै आएका छन् । यसमा समझदारी बन्न नसकेपछि उनीहरूले सबै निर्णय गर्ने जिम्मा शीर्ष नेताहरूलाई दिएका हुन् ।कार्यदलका संयोजक सिटौलाले सिट बाँडफाँट गर्ने काम कार्यदलस्तरमा सम्भव नभएको बताए । यो काम सोचेजस्तो सहज छैन, कार्यदल तहमा निर्णय हुन सक्ने विषय नै होइन, गठबन्धन दलका नेतृत्व बसेरै टुंग्याउनुपर्छ, उनले कान्तिपुरसँग भने, गठबन्धनको नेतृत्वलाई सहजीकरण गर्ने काम कार्यदलले गर्छ । यो काममा ढिलाइ गर्न हुन्न । ढिलाइ गर्दा गठबन्धनलाई नै असर पुर्याउँछ । प्रधानमन्त्रीसँगको छलफलमा दाहालले ०७४ मा एमालेसँगको गठबन्धनमा ४० प्रतिशत सिट लिएर चुनावमा गएको प्रसंग उठाएका थिए ।हामीले त्यतिबेला ४० प्रतिशत सिट लिएका थियौं, यसलाई पनि ध्यानमा राखौं, अहिले अरू दल पनि गठबन्धनमा भएकाले हामीले सोच्नुपर्ने दायित्व छ, उनीहरूलाई समेत चित्त बुझाएर अघि बढाउने जिम्मेवारी हाम्रै हुने होला, दाहालको भनाइ उद्धृत गर्दै स्रोतले भन्यो । एमालेसँगको गठबन्धनमा साठीचालीसको समझदारी बनेपछि माओवादीले ५७ निर्वाचन क्षेत्रमा उम्मेदवारी दिएको थियो । अहिले कांग्रेससँग उसले ५५ सिट दाबी गरेको छ । कांग्रेसले ९० सिटमा दाबी राखेको छ । एकीकृत समाजवादी र जसपाले २५२५ सिट मागेका छन् । प्रधानमन्त्री देउवाले सिट बाँडफाँटमा पहिला माओवादीलाई प्राथमिकता दिएका छन् । कांग्रेस र माओवादीबीच समझदारी बनेपछि अन्य दलसँगको बाँडफाँट सहज हुने बुझाइ उनको छ । बालुवाटार स्रोतका अनुसार समझदारीमा आउँदा कांग्रेसले ८५, माओवादीले ५०, एकीकृत समाजवादी र जसपालाई १५१५ सिट दिने गरी समझदारी बन्ने सम्भावना छ । गठबन्धनमा सामेल राष्ट्रिय जनमोर्चाले भने कांग्रेस र माओवादीले पाउने भागबाट एक सिट पाउने सम्भावना छ । प्रधानमन्त्री देउवाले लोकतान्त्रिक समाजवादी पार्टी (लोसपा) लाई समेत गठबन्धनमा जोड्न चाहेका छन् । लोसपा गठबन्धनमा आउँदा गठबन्धनका प्रमुख यी दुई पार्टीको बढी सिट संख्या घट्छ । कांग्रेसले आफ्नो भागको मात्रै घटाएर लोसपालाई सिट दिन सक्ने अवस्था छैन, कांग्रेसका एक पदाधिकारीले भने, त्यसका लागि गठबन्धन दलमै समझदारी बनाउन सभापतिजीले जोड दिनुभएको छ ।लोसपाले शुक्रबारसम्म आफूहरूलाई निर्णय दिन प्रधानमन्त्रीसँग आग्रह गरेको छ । लोसपा अध्यक्ष महन्थ ठाकुर, राजेन्द्र महतोलगायतले बिहान प्रधानमन्त्रीसँग भेटेरै आफूहरूलाई अलमलमा नराखी शुक्रबारसम्म निर्णय दिन आग्रह गरेका हुन् । प्रधानमन्त्रीले शुक्रबार गठबन्धनको बैठक बोलाएर निर्णय दिने बचन दिएका छन् ।लोसपालाई गठबन्धनमा सामेल गर्दा सबै दलबाट सिट घटाउन समझदारी बन्नुपर्ने प्रधानमन्त्रीको भनाइ छ । माओवादीका एक नेताका अनुसार लोसपालाई गठबन्धनमा सामेल गर्न प्रधानमन्त्रीलाई बाह्य, खासगरी भारतीय पक्षको चाहनाले बाध्य बनाइरहेको छ । तर यसले गठबन्धन दलभित्रै खटपट बढाउन सक्ने र कांग्रेसमा असन्तुष्टि चर्काउन सक्ने चिन्ता नेताहरूमा देखिन्छ । जसपा र लोसपा एउटै गठबन्धनमा छँदा मधेस प्रदेशका ८ जिल्लामा सिट व्यवस्थापनमा ठूलो समस्या आउने उनीहरूको भनाइ छ । मधेस प्रदेशबाहेक अन्य स्थानमा जसपा र लोसपाको संगठन छैन । ०७४ कै निर्वाचनमा उपेन्द्र यादव नेतृत्वको तत्कालीन संघीय समाजवादी फोरमले १० सिट जित्दा मधेस प्रदेशबाट मात्रै ९ सिट जितेको थियो । महन्थ ठाकुरलगायत ६ नेताको सामूहिक नेतृत्व प्रणालीबाट चलेको तत्कालीन राष्ट्रिय जनता पार्टी (राजपा) ले पनि ११ सिट जित्दा दस सिट यसै प्रदेशबाट जितेको थियो । फोरमले एक सिट बाँके र राजपाले कैलालीबाट जितेका थिए । हाल उपेन्द्र यादव नेतृत्वमा रहेको जसपा र महन्थ ठाकुर नेतृत्वमा रहेको लोसपाले मधेस प्रदेशमै बढी सिट खोज्दा कांग्रेस सबैभन्दा बढी अप्ठ्यारोमा परेको हो ।कांग्रेस सहमहामन्त्री फरमुल्लाह मन्सुरले मधेस नै कांग्रेसको ठूलो जनाधार क्षेत्र रहेको र गुमेको जनाधार यसपटक फर्केकाले ०७४ को जस्तो परिस्थिति मधेसमा नभएको बताउँछन् । हामीलाई गठबन्धन आवश्यक छ तर हाम्रो पोजिसन मधेसमा बलियो छ, ०७४ मा जितेका सिटका आधारमा होइन, अब स्थानीय निर्वाचनमा प्राप्त मतका आधारमा सिट बाँडफाँट गर्नुपर्छ, उनले भने ।०७४ मा मधेस प्रदेशबाट कांग्रेसले ६ सिट, माओवादीले ५ र एमालेले २ सिट जितेका छन् । ०७४ मा प्रत्यक्ष जितेका सिट संख्या नघट्ने गरी निर्वाचन क्षेत्र बाँडफाँट हुने कुरामा समझदारी बनेको छ । तर, त्यतिबेला जजसले जितेका छन, तीनै निर्वाचन क्षेत्रलाई कायम राखेर बाँकी भागबन्डा गर्ने कुरा कांग्रेसले मान्दैन, होलसेलमा सिटको बाँडफाँट हुन्छ, बालुवाटार स्रोतले भन्यो, प्रधानमन्त्री र दाहालबीच हेलसेलमै सिट संख्या टुंग्याउने प्रयास भइरहेको छ । मूल कुरा नै सिट संख्या हो । यसमा समझदारी बनेपछि कसले कहाँकहाँ छाड्ने भन्नेबारे सहमति जुटाउन समस्या हुन्न । बिहान देउवा र दाहालबीचको छलफलमा ढिलोमा भदौ १५ भित्र सिट बाँडफाँटको कार्य सम्पन्न गरिसक्ने समझदारीसमेत बनेको छ ।"
पदाधिकारीको नाम दाहालको खल्तीमा,"(काठमाडौं)  पार्टी महाधिवेशन सकिएको आठ महिनापछि माओवादी केन्द्रका अध्यक्ष पुष्पकमल दाहाल केन्द्रीय पदाधिकारी टुग्याउने अन्तिम गृहकार्यमा लागेका छन् । तत्कालका लागि पुराना र वरिष्ठ नेतालाई व्यवस्थापन गर्न अन्तरिम पदाधिकारी बनाउने र आमनिर्वाचनपछि विशेष महाधिवेशन गरेर अधिकारसम्पन्न पदाधिकारी चयन गर्ने योजनामा दाहाल रहेको उनीनिकट नेताहरू बताउँछन् । माओवादीको गत पुसमा आठौं महाधिवेशन भएलगत्तै बसेको पहिलो केन्द्रीय समिति वैठकबाट दाहाल अध्यक्षमा चयन भएका थिए । उनले गत असारमा नारायणकाजी श्रेष्ठलाई वरिष्ठ उपाध्यक्ष र तेस्रो वरीयताको उपाध्यक्षमा कृष्णबहादुर महरालाई अघि सारेका थिए । बाँकी पदाधिकारी टुंग्याउन बाँकी छ । वरिष्ठ उपाध्यक्ष श्रेष्ठका अनुसार शुक्रबार बिहान बस्ने स्थायी समिति बैठकमा पदाधिकारीको नाम प्रस्ताव गर्ने दाहालको तयारी छ । संसद्मा नागरिकता विधेयकमाथि बहस भएकाले बिहीबार बोलाइएको स्थायी समिति बैठक शुक्रबारका लागि सरेको छ ।रामवृक्ष यादवको २८ औं स्मृति दिवसका अवसरमा बिहीबार पार्टी केन्द्रीय कार्यालय पेरिसडाँडामा आयोजित कार्यक्रममा दाहालले पार्टीको विशेष महाधिवेशन बोलाउने तयारी भएको बताएका थिए । त्यसअघि असारमा बसेको केन्द्रीय समिति बैठकमा पनि दाहालले विशेष महाधिवेशनको तयारी भइरहेको जानकारी दिएका थिए । पदाधिकारी चयनले पार्टीमा विवाद आए आसन्न निर्वाचनमा असर गर्छ, त्यसको विकल्पमा अहिले पुराना र वरिष्ठ नेतालाई पदाधिकारीमा लैजाँदा निर्वाचनमा जान सहज हुने अध्यक्षको बुझाइ छ, दाहालनिकट एक नेताले भने, यही रणनीतिअन्तर्गत उहाँले पदाधिकारी चयनको प्रस्ताव ल्याउँदै हुनुहुन्छ । अहिले अन्तरिम पदाधिकारी जस्तै हुन्छ । विशेष महाधिवेशनपछि शक्तिशाली पदाधिकारी चयन गरिएला ।दाहालले विवाद निम्तिने जोखिमका कारण पदाधिकारी चयनलाई टार्दै आएका थिए । खास गरेर महासचिवमा अर्थमन्त्री जनार्दन शर्मा र नेता वर्षमान पुनले एकअर्कालाई स्वीकार गर्न नसकेपछि दाहालले तेस्रो विकल्पमा प्रवेश गरेर नेताहरू व्यवस्थापन गर्न चाहेका हुन् । दाहालले शर्मा र पुनको विकल्पका रूपमा देव गुरुङ वा हरिबोल गजुरेलमध्ये एकलाई महासचिव बनाउने तयारी गरेका छन् । महासचिवमा दुई (पुन र शर्मा) जनाको झगडा पर्यो । चुनावमा जान अध्यक्ष मान्नुभएन, एक नेता भन्छन्, चुनाव नहुने भएपछि महासचिवसहित पदाधिकारीमा सबैको चित्त बुझाउने जिम्मा तपाईंको हो भनेका हौं । त्यसकारण पदाधिकारीको नाम अध्यक्षको खल्तीमा छ । शुक्रबार बैठकमा प्रस्ताव गर्नुहोला । वरिष्ठ उपाध्यक्ष श्रेष्ठलगायतका केही नेताको जोड पुन वा गिरिराजमणि पोखरेलमा सहमति नहुँदा अहिले चौथो वरीयतामा रहेका गुरुङलाई महासचिव बनाउनेमा छ । यसअघि पार्टीको कोषाध्यक्ष भएका गजुरेलले पनि महासचिवमा दाबी गरेका छन् । महासचिवमा पम्फा भुसाल र शक्ति बस्नेतको पनि दाबी छ । तर, दाहालले यीमध्ये कसलाई महासचिव बनाउँछन् भन्ने यकिन नभएको नेताहरूको भनाइ छ । मतदान गरौं वा वरीयताअनुसार चौथो नम्बरमा रहनुभएका देव गुरुङलाई महासचिव बनाऔं भन्ने कुरा भएको छ, श्रेष्ठले भने । यसअघि महासचिवमा दाबी गरेका शर्मा र पुनलाई दाहालले उपमहासचिवमा प्रस्ताव गर्ने सम्भावना छ । पार्टीमा विधानले पदाधिकारीको संख्या नतोके पनि एक वरिष्ठ उपाध्यक्ष भने तय गरेको छ । दाहालले नेताहरूसँगको परामर्शमा तयार पारेको प्रस्तावअनुसार उपाध्यक्षमा गणेश साह र दीनानाथ शर्मा पर्ने सम्भावना छ । अलि उमेर भइसकेका कमरेडलाई उपाध्यक्षमा व्यवस्थापन गर्ने तयारी अध्यक्षको छ, एक नेताले भने, दीनानाथजी पनि राजनीतिक उत्तरार्धमा रहेकाले पदाधिकारीमा आकांक्षा राख्नुभएको छ । गणेशजीले पनि सक्रिय राजनीतिमा नरहने संकेत गर्नुभएको छ, त्यसकारण उहाँहरूलाई उपाध्यक्षमा व्यवस्थापन गर्ने सम्भावना छ । दाहालले गुरुङलाई महासचिवमा प्रस्ताव गरे गजुरेल उपाध्यक्ष बन्ने सम्भावना छ । गिरिराजमणि पोखरेललाई उपाध्यक्ष वा उपमहासचिवमध्ये एकमा प्रस्ताव गर्ने दाहालको तयारी छ । स्थायी कमिटी सदस्य पम्फा भुसाल उपाध्यक्ष बन्ने सम्भावना छ । सचिवमा लीलामणि पोखरेल, शक्ति बस्नेत, देवेन्द्र पौडेल, मातृका यादव, चक्रपाणि खनालको सम्भावना रहेको नेताहरूको भनाइ छ । शुक्रबारको बैठकमा दाहालले प्रस्ताव गर्ने नामलाई स्थायी समिति सदस्यले अनुमोदन गर्नुपर्नेछ । गत असारमा बसेको माओवादी केन्द्रीय समिति बैठकले केन्द्रीय समितिलाई पूर्णता दिँदै पार्टीको स्थायी समिति र पोलिटब्युरो टुंग्याएको थियो । उक्त बैठकमा वैकल्पिकसहित १ सय ५६ सदस्यीय पोलिटब्युरो र ४१ सदस्यीय स्थायी समिति बनाउने निर्णय गरेको थियो । सोहीअनुसार पोलिटब्युरो र स्थायी समिति सदस्यको नाम टुंगिएको हो । माओवादी केन्द्रीय समिति ३ सय ७७ सदस्यीय रहेको छ ।"
नागरिकता विधेयक जस्ताको तस्तै पारित,"काठमाडौं (कास) राष्ट्रपति विद्यादेवी भण्डारीले पुनर्विचारका लागि फिर्ता पठाएको नागरिकता विधेयक प्रतिनिधिसभाबाट जस्ताको तस्तै पारित भएको छ । राष्ट्रपतिले वैवाहिक अंगीकृत, प्रादेशिक पहिचान, महिलाको आत्मसम्मानलगायत विषय उल्लेख गर्दै नागरिकता विधेयकलाई पुनर्विचार गर्न भन्दै साउन २९ मा प्रतिनिधिसभामा फिर्ता पठाएकी थिइन् । प्रतिनिधिसभाको बिहीबारको बैठकमा गृहमन्त्री बालकृष्ण खाँणले राखेको राष्ट्रपतिको सन्देशसहित फिर्ता भएको नेपाल नागरिकता (पहिलो संशोधन) विधेयक २०७९ लाई प्रस्तुत रूपमा पारित गरियोस् भन्ने प्रस्ताव मतविभाजनबाट पारित भएको हो । विधेयक जस्ताको तस्तै पारित गर्ने पक्षमा १ सय ३५ र विपक्षमा ६० मत परेको थियो । बैठकमा १ सय ९५ सांसद उपस्थित थिए । सभामुखले उक्त विधेयक बहुमतले पारित भएको घोषणा गरेका थिए । प्रतिनिधिसभा बैठकमा राष्ट्रपतिको सन्देश र नागरिकता विधेयकमाथि बिहीबार ११ बजेदेखि छलफल भएको थियो । छलफलका क्रममा सत्तापक्षका सांसदले राष्ट्रपतिले संसद्बाट पारित विधेयक फिर्ता पठाउनु गलत भएको तर्क राखेका थिए भने प्रमुख प्रतिपक्षी एमालेका सांसदले विधेयकमा वैवाहिक अंगीकृतको व्यवस्था राख्ने अवसरका रूपमा सदुपयोग गर्न माग गरेका थिए । एमाले सांसदले नेपाली नागरिकसँग विवाह गरेर आउने विदेशी महिलालाई विवाह गरेको सात वर्षपछि नागरिकता दिने व्यवस्था राख्नुपर्ने माग गरेका थिए ।राष्ट्रपति भण्डारीले नागरिकता कानुन बनाउँदा ऐतिहासिक पक्षहरूको समग्र अध्ययन गर्न आवश्यक रहेको र नागरिकताका सिद्धान्तको खोजी हुनुपर्ने सन्देशमा उल्लेख गरेकी थिइन् । त्यस्तै, वैवाहिक अंगीकृत नागरिकताको विषयलाई स्थायीरूपमा समाधान गर्नुपर्ने, प्रतिनिधिसभाको राज्यव्यवस्था तथा सुशासन समितिले तयार पारेको विधेयकको प्रतिवेदनमा पनि ध्यान जानुपर्ने राष्ट्रपतिको सुझाव थियो ।त्यस्तै, राष्ट्रपति भण्डारीले आमाको नामबाट प्राप्त हुने नागरिकतामा बाबु नभएकोबारे आमाले स्वघोषणा गर्ने प्रस्ताव विधेयकमा रहेकोबारे पुनर्विचार हुनुपर्ने उल्लेख गरेकी थिइन् । मुलुक संघीयतामा गएको अवस्थामा नागरिकतामा प्रादेशिक पहिचान पनि स्पष्ट हुनुपर्ने राष्ट्रपतिको सुझाव थियो ।"
काजका कर्मचारी फिर्ता गर्न निर्देशन,"काठमाडौं (कास) निर्वाचन आयोगले संघ, प्रदेश, स्थानीय र अन्य सरकारी निकायमा भदौ तेस्रो साताभित्र दरबन्दीअनुसार कर्मचारी व्यवस्थापन गरिसक्न सरकारलाई निर्देशन दिएको छ । आउँदो मंसिर ४ मा हुने आमनिर्वाचनका लागि जनशक्ति व्यवस्थापनका लागि आयोगले काजमा खटिएका कर्मचारीलाई पनि फिर्ता गर्न बिहीबार निर्देशन दिएको छ । दरबन्दीअनुसार कर्मचारी पठाउन र काजमा खटिएकालाई फिर्ता बोलाउन आयोगले सरकारलाई भदौ २० सम्मको समय सीमा तोकेको छ । एकै चरणमा निर्वाचन गर्ने योजनाअनुसार आयोगले तीनै तहका सरकार, आयोग, बोर्ड, कोष, प्राधिकरणलगायतका संस्थालाई स्वीकृत संगठन संरचना तथा दरबन्दीअनुसारका कर्मचारी पद रिक्त नहुने गरी अनिवार्य पदस्थापन गर्न निर्देशन दिएको हो । निर्वाचनमा संघ, प्रदेश, स्थानीय तहका स्थायी कर्मचारी र शिक्षक परिचालन गर्ने गरी जनशक्तिसम्बन्धी निर्देशिका आयोगले पारित गरिसकेको छ । स्वयंसेवकबाहेक करिब २ लाख कर्मचारी निर्वाचनमा खटिनेछन् । एउटा मतदान केन्द्रमा मात्रै कम्तीमा ८ जना कर्मचारी खटिनेछन् । दरबन्दीको तह र पदनामबमोजिम सरुवापदस्थापन भएका कर्मचारीहरूलाई निर्वाचन सम्पन्न नभएसम्म अन्यत्र काजमा नपठाउन र सरुवा नगर्नसमेत आयोगले सरकारलाई निर्देशन दिएको छ । निर्वाचन आयोगले मतदान केन्द्र र स्थललाई अपांगता, अशक्त तथा लैंगिकमैत्री बनाउने व्यवस्था मिलाउन सरकारलाई निर्देशन दिएको छ । आयोगले मतदानस्थल तथा मतदान केन्द्रहरूमा रहेका संरचना संरक्षण, मर्मतसम्भार एवम् उक्त स्थानमा खानेपानी शौचालय, विद्युत्, सडक, पुल पुलेसा, कम्पाउन्ड वाल, तारबार तथा सञ्चारजस्ता सुविधाको व्यवस्था गर्न पनि निर्देशन दिएको छ । निर्वाचनका लागि मुख्य निर्वाचन अधिकृतको कार्यालय र निर्वाचन अधिकृतको कार्यालयलाई आवश्यक पर्ने सरकारी भवन, फर्निचर, इलेक्ट्रोनिक सामान, सवारीसाधन लगायत भौतिक सामग्री व्यवस्थापन गरी तयारी अवस्थामा राख्न पनि आयोगले भनेको छ । आयोगले आगामी आमनिर्वाचनका लागि मुख्य निर्वाचन अधिकृतको कार्यालय जिल्ला सदरमुकामस्थित उपयुक्त स्थलमा र एकभन्दा बढी निर्वाचन क्षेत्र भएका जिल्लामा स्थानीय प्रशासन तथा सम्बन्धित स्थानीय तहसँग समेत समन्वय गरी सम्बन्धित निर्वाचन क्षेत्रको केन्द्रमा पर्ने एवं भौतिक पूर्वाधार तथा सुरक्षाका दृष्टिकोणबाट उपयुक्त हुने गरी निर्वाचन अधिकृतको कार्यालय राख्ने स्थान तथा भवन यकिन गर्न पनि सरकारलाई निर्देशन दिएको छ । निर्वाचन अधिकृतको कार्यालयका लागि सरकारी कार्यालय भवनको व्यवस्था गर्न नभए भाडामा लिन पनि निर्देशन दिइएको छ ।"
ठेकेदारी दुस्साहसको स्रोत के हो ?,"भुक्तभोगीहरूलाई थाहा छ देशको विकास प्रशासनमा सरकारको होइन, ठेकेदारको शासन छ । अझ भनौं, शासकप्रशासकले स्वार्थ सम्बन्धका कारण जानीजानी ठेकेदारलाई अनुचित सुविधा दिइरहेका छन् । अनेकौं ठेक्का ओगट्ने, समयमा काम नगर्ने, पहुँचका भरमा ठेक्का अवधि मात्र होइन, बजेट थपिरहने र परियोजनालाई नै अलपत्र पार्ने अधिकांश ठेकेदारका चरित्र सर्वविदित छन् । ठेकेदारको मनलाग्दी चल्दा तीन चौथाइ योजना समयमा सकिँदैनन् । यस्ता निर्माण व्यवसायीको लामो सूचीमा पप्पु कन्स्ट्रक्सनको अपार चर्चालाई पनि ओझेल पार्दै पछिल्लो समय कुख्यातिको शिखर चढ्दै छन्, शैलुङ कन्स्ट्रक्सनका प्रमुख शारदाप्रसाद अधिकारी । दुःखको कुरा, राजधानी वरपरका १० आयोजना अलपत्र पारेका ठेकेदार अधिकारी पूर्वप्रधानमन्त्री तथा सत्तारूढ माओवादी अध्यक्ष पुष्पकमल दाहालका घरबेटी हुन् । यति धेरै निर्माण परियोजना अलपत्र पार्दा पनि अधिकारी कारबाहीमा परेका छैनन् । उनको शैलुङ कन्स्ट्रक्सनले ठेक्का लिएका बालाजुरानीपौवा, कमल विनायकनगरकोट, ढोलाहिटीसुनाकोठीचापागाउँ, त्रिपुरेश्वरकलंकीनागढुंगा, सुन्दरबस्तीआदर्शनगरचुनीखेलजगडोल सडक सबैको अवस्था बिजोग छ । साततलेभण्डारी गार्मेन्टबालुवाखानी, आकाशेधाराकृष्ण मन्दिर, सामाखुसीरानीबारी, सिद्धार्थमार्गबुद्धनगर, रत्नराज्य स्कुलपाण्डेश्वर मन्दिर सडक पनि उस्तै छन् । पश्चिम रुकुमको सानीभेरी पुल अलपत्र छ । राज्य स्रोत र समय बर्बाद पारेको तथा सम्झौता पूरा नगरेकामा दण्डित हुनु त परको कुरा, उल्टो सात पटकसम्म म्याद र बजेट थपेर उनलाई पुरस्कृत गरिएको छ । अधिकारीले आठ वर्षअघि जिम्मा लिएको बालाजुरानीपौवा सडक स्तरोन्नतिको काम २०७३ असार ३ सम्म सकिनुपर्नेमा अहिलेसम्म ५४ प्रतिशत मात्रै प्रगति भएको छ । सडक हिलाम्मे छ, जताततै खाल्डाखुल्डी छन् । राजधानीको फोहोर बोकेका टिपरलाई यही सडक हुँदै बन्चरेडाँडा पुग्न हम्मे पर्छ । तैपनि उनलाई कारबाही नगरी सात पटक म्याद थपिएको थियो । तर पनि काम नभएपछि बल्ल ठेक्का सम्झौता तोडिए पनि यतिन्जेल भएको क्षति कसरी पूर्ति गरिन्छ, निश्चित छैन । शैलुङले नै जिम्मा लिएको कमल विनायकनगरकोट सडक आठ वर्षसम्म अधुरो छ, बरु बजेट बढाइएको छ । संघर्ष समिति बनाएरै आन्दोलित स्थानीय बासिन्दा धेरै पटक पूर्वाधार मन्त्रालय धाए, सडकमै उत्रिएर आन्दोलन गरे । ठेकेदारराज बाट आजित भएर उनीहरूले सवारीसाधन र बिजुलीका पोलपोलमै अधिकारीका तस्बिर टाँगिदिएका थिए । तैपनि अधिकारी हलचल भएनन्, एक लज्जां परित्यज्य, सर्वत्र विजयी भवेत् (लाज गुमाएपछि बाँकी केही रहन्न) भनेझैं कुनै लोकलाजको भयले उनलाई छोएन । निरन्तर काबुबाहिरको परिस्थितिमा बाहेक आयोजना अलपत्र पार्ने ठेकेदारलाई उन्मुक्ति दिन पाइँदैन । तर जिम्मेवार निकायले भूकम्प, भौतिक संरचना स्थानान्तरणमा ढिलाइ र निर्माण सामग्री आपूर्तिमा कठिनाइका कारण काम हुन नसकेको भन्दै छुट दिँदै आएको छ । सरकारको यो शैली सन्देहास्पद मात्र होइन, घातक पनि छ । नयाँ ठेक्का लगाउँदा लागत बढ्ने भएकाले मिलेसम्म पुरानैलाई म्याद थपिदिएर काम लगाउने गरिएको सरकारी अधिकारीहरूको भनाइ छ । तर यस क्रममा उपभोक्ताले बेहोर्नुपर्ने सास्ती, थप्नुपरेको बजेट, समयको लगानी र देश विकासको गतिबारे उनीहरू हिसाब गर्दैनन् । त्यसैले सम्झौता अवधिमा काम नसक्दा हुने नोक्सानीप्रति ठेकेदारहरू स्वयंलाई उत्तरदायी बनाउनुपर्छ । सरकारको अकर्मण्यता र ठेकेदारहरूको गैरजिम्मेवारीको मूल्य देश र जनतालाई बोकाउन मिल्दैन ।ठेक्का सम्झौताअनुसार समयमै गुणस्तरीय काम गर्नु ठेकेदारको अनिवार्य दायित्व हो । त्यो पूरा नगर्दा सार्वजनिक खरिद ऐनअनुसार ठेक्का दिने निकायले चेतावनी दिने, जरिवाना गराउने, भुक्तानी रोक्ने र निश्चित अवधि कटेपछि ठेक्का नै खारेज गरी कालोसूचीमा राख्नुपर्छर् । यही प्रक्रियाअनुसार कैयौं ठेकेदार कारबाहीमा परेका पनि छन् । तर, शैलुङ कन्स्ट्रक्सन जस्ता ठेकेदारको निरन्तर बलमिच्याइँबाट प्रश्न उठ्छ कुनै ठेकेदारले राज्यसँग गरेको सम्झौताका सर्त शृंखलाबद्ध उल्लंघन गर्न कसरी सक्छ ? यो दुस्साहसको स्रोत के हो ? पृष्ठपोषक को हो ? राज्यसँगको सम्झौता र देशको कानुनलाई यति सजिलै आफ्नो स्वार्थमा चलाउन कसरी सम्भव हुन्छ ?अधिकारी नै एक उदाहरण हुन्, जसले राज्य शक्तिमा भएका दाहाललाई आफ्नो घरमा कथित भाडामा राखेका छन् । अधिकारीको व्यवसायमा दाहालको प्रत्यक्ष भूमिका छ कि छैन भन्ने कानुनी प्रश्न हो तर राजनीतिक र सामाजिक नैतिकताको कसीमा दाहाल चोखो मान्न सकिँदैन । आफूलाई राष्ट्रिय राजनीतिको केन्द्रमा राखेर देशको भविष्य निर्माणमा आफ्नो दाबेदारी प्रस्तुत गरिरहेका दाहालले ठेक्का लिएका सबै आयोजना अलपत्र पार्ने ठेकेदारकै घरमा बस्न मिल्दैन । त्यसो त अधिकारी र दाहालको सम्बन्ध नै घरबेटी र भाडावालको हो कि होइन भन्ने पनि यकिन छैन । घर अधिकारीको नभएर आफ्नै हो भने पनि दाहालले यसबारे सत्यतथ्य सार्वजनिक गर्नुपर्छ । तर, दाहाल आफैंले सार्वजनिक गरेको दाबीअनुसार उनी भाडावाल नै हुन् भने पनि यो नाता सर्वथा अनैतिक छ । अधिकारीका ठेक्का आयोजनाबाट पीडित जनजनको मनको ठहर यही हो । तसर्थ, या त दाहालले सत्तारूढ पार्टीको अध्यक्षको हैसियतले अधिकारीलाई कारबाही गराउन अग्रसरता लिनुपर्छ या राष्ट्रिय ढुकुटी दोहन गरेर नागरिक सताउने ठेकेदारसँगको नाता सार्वजनिक रूपमा त्याग्नुपर्छ । र, शैलुङ, पप्पु, कालिका वा अन्य कुनै पनि ठेकेदारले समयमा काम नसकेमा म्याद र बजेट थपिदिने होइन, ठेक्का तोड्ने, कारबाही गर्ने र क्षतिपूर्ति भराउने नीति निर्माण र कार्यान्वयनका लागि पहल दाहाल र उनको दल संलग्न सरकारले लिनुपर्छ ।पटकपटक ठेक्काको म्याद थप्दा जसरी लागत बढेको छ, त्यो सरासर भ्रष्टाचार हो । उदाहरणका लागि, कमल विनायकनगरकोट सडकको ३१ करोड लागत बढाएर ३६ करोड पुर्याइएको छ ढोलाहिटीसुनाकोठीचापागाउँ सडकको लागत २३ करोडबाट बढाएर ३७ करोड बनाइएको छ । यसरी ठेकेदारको लापरबाहीको भार राज्य स्रोतमा पर्नु भनेको सोझै जनताले तिरेको करको हिनामिना हो । यस विषयलाई अख्तियार दुरुपयोग अनुसन्धान आयोगले आफ्नो संज्ञानमा लिनैपर्छ । र, सम्बन्धित ठेकेदारलाई मात्र नभएर यस क्रममा संलग्न राज्याधिकारीहरूमाथि पनि यथोचित अनुसन्धान गर्नुपर्छ । सार्वजनिक निर्माणमा भइरहेको अनियमितता शैलुङ, पप्पु वा कालिकामा सीमित छैन, धेरैले सरकारबाट ठेक्का हत्याउने, पेस्की र थप भुक्तानी लिने तर आयोजना अलपत्र पार्ने गर्दै आएका छन् । यो उनीहरूको वर्कतले मात्र भ्याउने काम होइन । त्यसमा प्राविधिक, सरकारी अधिकारी र नीतिनिर्माता पनि प्रत्यक्ष सरिक हुन्छन् । आफैंले चाहेको ठेकेदारलाई आयोजना दिने र भएको काम पनि गुणस्तरीय छैन भन्ने जान्दाजान्दै पनि भुक्तानी दिने अधिकारीहरूमाथि पनि अनुसन्धान हुनुपर्छ । किनकि कानुनले ठेकेदार मात्र होइन, ठेक्का दिने अधिकारीलाई पनि पहिचान गर्नुपर्छ । सम्बन्धित सबैमाथि अनुसन्धान नगरेमा अख्तियार दुरुपयोग अनुसन्धान आयोगको भूमिकामाथि पनि प्रश्न उठ्नेछ ।"
फोहोरमा राजनीति नगरौं,"काठमाडौं अहिले फोहोरमाथि बसाइएको सहरझैं भएको छ । काठमाडौं उपत्यकाका अधिकांश स्थानीय तहको फोहोर विसर्जन गरिँदै आएको सिसडोल र बन्चरेडाँडा ल्यान्डफिल साइटमा पटकपटक हुने गरेको अवरोधका कारण यस्तो अवस्था आएको हो । सबै मिलेर सहयोग गर्नुका साटो अहिले काठमाडौंका मेयरलाई नै यसको मुख्य दोषीका रूपमा प्रचारप्रसार गरिँदै छ । दुई महानगरसहित अरू स्थानीय तहको फोहोर व्यवस्थापनको सम्पूर्ण जिम्मेवारी काठमाडौं महानगरका मेयरको मात्रै हो ? उपत्यकाका अन्य स्थानीय सरकार, सो सम्बद्ध व्यक्तिहरू, प्रदेश तथा संघीय सरकार र सम्बन्धित सांसदहरूको यसप्रति कुनै जिम्मेवारी वा भूमिका हुन्न ? हो, निर्वाचित भएलगत्तै स्थानीयसँग व्यवस्थित रूपमा फोहोर खसाल्ने प्रतिबद्धता जनाउन काठमाडौंका मेयर एक्लै डम्पिङ साइटमा पुग्नुभन्दा, उपत्यका लगायत त्यहाँ फोहोर फाल्ने अन्य पालिकासँग समेत छलफल गरी सबै प्रमुख र प्रदेश एवं संघीय सरकारका प्रतिनिधिसहितको बृहत् टोलीसँग जानुपर्थ्यो । यसरी एक्लै गएकाले, अन्य प्रमुखको मनमा काठमाडौंको मेयर हिरो बनेर एक्लै जस लिन खोज्यो, हामीलाई माइनस गर्यो भन्ने भावना पैदा भएर पनि असहयोग भएको हुन सक्छ भने, फोहोरसँग जोडिएको आर्थिक पक्ष र स्वतन्त्रलाई एक्ल्याउने राजनीतिक प्रपञ्चले पनि काम गरेको हुन सक्छ । जे भयो भयो, अब ढिला नगरौं । महामारी फैलनुअघि नै फोहोरको दीर्घकालीन समाधान खोजौं । फोहोरजस्तो संवेदनशील कुरामा अनावश्यक राजनीति नगरौं । डम्पिङ साइटका बासिन्दाका स्वास्थ्य र मानवाधिकारलाई पनि ध्यान दिऊँ । सरकारले वाचा गरेका प्रतिबद्धता र स्थानीयले गरेका सहमतिको पनि इमानदारीका साथ पालना गरौं । फोहोरमा राजनीति नगरौं । मुख्य कुरो गफ होइन, काम गरौं । मुरारीराज मिश्र, कुमारीगाल, कामपा७ दशकौंदेखि काठमाडौं महानगरपालिका क्षेत्रमा फोहोरमैला उपयुक्त तरिकाले व्यवस्थापन गर्ने थिति बस्न सकेको छैन । विश्वका धेरै व्यक्तिले काठमाडौं उपत्यकालाई उत्कृष्ट पर्यटकीय गन्तव्य मानिरहेका बेला कुशासन एवं ठूला दलको अकर्मण्यताले यतिबेला फोहोरमैला र दुर्गन्धको केन्द्र बनेको छ काठमाडौं । पञ्चायती शासनदेखि लोकतान्त्रिक प्रणालीसम्म पनि कुनै शासकले फोहोरको दिगो व्यवस्थापनको खाका कोर्न सकेनन् । करिब ४० वर्षअघि जर्मन सरकारको सहयोगबाट फोहोरमैला व्यवस्थापन समिति स्थापना भई कार्यान्वयनमा ल्याइएको थियो । आयोजना चलुन्जेल फोहोर व्यवस्थापन पनि भएकै हो । समितिमा हालीमुहाली गर्नेहरूले विज्ञता हासिल गर्न विदेश पनि भ्रमण नगरेका होइनन् । तर खोला तर्यो लौरो बिर्स्यो भनेझैं परियोजना सकिएपछि आफ्नो बलबुतामा सरकारले केही नगर्दा समस्याको अन्त हुन सकेको छैन । काठमाडौं महानगरसँग यथेष्ट बजेट हुँदाहुँदै जिम्मेवारी पाएका पदाधिकारीले आआफ्नो राग मात्र छोड्ने गरेको, पूर्वमेयरले आफ्नो कार्यकालमा सिसडोल क्षेत्रमा पाइलासम्म नराखेको सन्दर्भ शासकीय अकर्मण्यताको प्रतिविम्ब होइन र ? अहिले काठमाडौंमा जताततै फोहोर थुप्रिँदा त्यसले निम्त्याउने स्वास्थ्य समस्याको जोखिम बढ्दै छ, अर्कातिर देशविदेशमा नेपालको छवि धमिलिएको छ । काठमाडौंका नवनिर्वाचित मेयर र उपमेयर फोहोर व्यवस्थापनमा दलहरूको सहयोग नपाउँदा किंकर्तव्यविमूढको स्थितिमा पुगेका छन्, अनुनयविनय गर्दा पनि सम्बन्धित मन्त्रालय र दलहरूले चासो दिएका छैनन् । भुवनेश्वर शर्मा, चन्द्रागिरि२, काठमाडौं"
कारबाही गर्नुपर्ने ठेकेदारलाई पुरस्कार,"सडक अलपत्र पार्दै घरबेटी समाचारले दुःखी बनायो । माओवादी केन्द्रका अध्यक्ष पुष्पकमल दाहालका घरबेटी तथा ठेकेदार शारदाप्रसाद अधिकारीले काठमाडौं उपत्यका आसपासका दर्जनौं सडक निमार्णको जिम्मा लिएर अलपत्र पारेका छन् । यस्तो हुँदा पनि उनले घरबेटी अर्थात् राजनीतिक नेतृत्वको साथ पाइरहेकै छन् । अधिकारीहरूलाई संरक्षण र आडभरोसा दिने प्रवृत्ति मौलाइरहेकाले नै आज देशभरि कैयौं विकास निर्माणका काममा अवरोध खडा भइरहेका छन् । अलपत्र सडक हिउँदमा धूलो, वर्षामा हिलोले गर्दा हिँड्नै नसकिने हुन्छ । दुर्घटना पनि बढ्छ । सर्वसाधारणको हैरानीलाई बेवास्ता गर्दै शक्तिको आडमा, समयमै कबुल गरेको काम नगरी लापरबाही गर्ने ठेकेदारहरूलाई कानुनी दायरामा ल्याउन नसक्ने सरकारबाट जनताले के आशा गर्ने ? ठेकेदारको लापरबाहीको रमिते किन बनिरहेको छ सरकार ? जनतासँग प्रत्येक्ष सरोकार राख्ने कैयौं विकास योजना अलपत्र हुनुमा अधिकारीजस्ता व्यक्तिलाई सहयोग गर्ने राजनीतिक नेतृत्व जिम्मेवार छ । कारबाही गर्नुपर्ने ठेकेदारहरूलाई उल्टै समय अनि पैसा पनि थपिदिनु जनतालाई धोका दिनु हो । सर्वसाधारणलाई यसरी दुःख दिनेहरूका लागि किन कानुन बोल्दैन ? जनतामाथि कुठाराघात गर्ने छुट घरबेटीहरूलाई कसले दियो ? जनताको घरमा ढिँडो खाएर सर्वहारालाई मुक्ति दिने भन्दै दसौं वर्ष संघर्ष गरेका नेताले यस्ता ठेकेदारको संरक्षण गर्न कुन नैतिकताले दिन्छ ? यस्ता सवालको जवाफ नखोजी देशमा विकास र समृद्धि आउँदैन । गोविन्द विक, बूढानीलकण्ठ१२, काठमाडौं"
जब पोथीहरू बास्न थाल्छन् !,"सुप्रसिद्ध साहित्यकार कुन्ता शर्माको पोथी बास्नु हुँदैन शीर्षक कविता हामी विद्यार्थी राजनीति गर्दा खुब प्रयोग गरिन्थ्यो, महिला अधिकार र मुक्ति आन्दोलन चेतनाका भूमिगत र खुला प्रशिक्षणहरूमा । खास गरी महिला हिंसासहित लैंगिक विभेदका बहसहरूमा त्यो कविता मूल सामग्रीका रूपमा प्रयोग हुन्थ्यो । म आफैंले पनि कैयौं प्रशिक्षण र छलफलहरूलाई सान्दर्भिक बनाउन उक्त कविताको सहयोग लिएका सम्झनाहरू ताजै छन् । त्यसो त मेरो पुस्तामा लैंगिक चेतनाको जग बसाउन यो सृजनाले धेरै भूमिका खेलेको थियो । साहित्यकार शर्मा र उनका समकालीनहरू मेरो पुस्ताभन्दा निकै पाको पुस्ताका हुन् । त्यति बेला हाम्रो समाजमा लैंगिक शब्दको आयात भइसकेको थिएन, महिला मुक्ति का कुरा गर्थ्यौं हामी । पोथी बास्न हुँदैन कविता फगत एउटा कविता मात्र थिएन र आज पनि होइन, यो त हाम्रो समाजको चरित्रका कैयौं पाटालाई उजागर गर्ने एउटा अस्त्र थियो, आज पनि छ र कालान्तरसम्म रहिरहनेछ । त्यस्तो अस्त्र जसले पितृसत्ताका सबै स्वरूपलाई दह्रो झापड दिन्छ र भन्छ पितृसत्ता मानव जीवनको विष हो जसले महिलालाई मात्र होइन, पुरुष र अन्य लैंगिक पहिचान भएका मानवहरूको अस्तित्वमा समेत धावा बोल्छ । फरक यत्ति हो, त्यो विष पुरुषबाहेकका अन्य लैंगिक पहिचान भएकालाई बढी लाग्छ । त्यसले महिलालाई कसरी, कस्तो अवस्थामा बढी विषाक्त प्रभाव पार्छ र पारिरहेछ भन्ने सन्दर्भ कोट्याउनु यो आलेखको मूल आशय हो । हिजो त्यो कविता लेखिँदाको नेपाली समाज राजनीतिक रूपमा धेरै फरक र साँघुरो थियो तर आज समाजवादउन्मुख संविधानद्वारा निर्देशित संघीय गणतान्त्रिक प्रणालीमा छ । समावेशिता राजनीतिको एउटा मूलमन्त्र बनेको छ र मुलुक धर्मनिरपेक्षताको खुकुलो वातावरणमा विविध सांस्कृतिक समुदाय र लैंगिक पहिचान बोकेकाहरूले राज्यसँग आफ्नो सम्बन्ध के हो भनेर खोज्दै छन् । हुन त यी फराकिला र खुकुला परिवेशहरू व्यवहारमा कति रूपान्तरण भएका छन् भन्ने एउटा गहन बहसको पक्ष हो तर पनि सैद्धान्तिक रोकटोक, बोली र विचारमा कविता सृजना गर्दाको जस्तो बिर्को लगाउने समय भने आज छैन । यसको पुष्टि पछिल्लो समय महिलाहरूले हिंसाका आफ्ना अनुभवहरू सतहमा ल्याई संरचनागत तप्कालाई तरंगित पार्नुले पनि गर्छ । अनि पोथी बास्नु हुँदैन त्यो युगको धारिलो चेत पनि थियो, जसले तत्कालीन ढोंगी समाजमा झाँंगिएको सामन्ती पितृसत्ता, त्यसलाई संरक्षण गर्ने सांस्कृतिक सर्त र सामाजिक जन्जिरहरूलाई एकै पटक चोटिलो प्रहार गर्थ्यो । उसो त त्यो कवितामार्फत महिला हिंसा र त्यस हिंसाबाट सृजित सामाजिक अवहेलना, राजनीतिक अर्घेल्याइँ, आर्थिक विभेद र सांस्कृतिक आक्षेपविरुद्ध आगो ओकल्ने साहित्यकार शर्मा र उनका समकालीन प्रखर महिलाहरूले पनि निकै सास्ती भोगे, लाञ्छना खेपे र अवहेलना बेहोरे भन्ने पढेको, सुनेको मात्र होइन, कतिपय सन्दर्भमा यो पंक्तिकार साक्षीसमेत थियो । उति बेला कति लाञ्छना, सास्ती र अवहेलना यस्तै थिए जुन अहिले हिंसाप्रभावित महिलाहरूले आफूविरुद्धका दुर्व्यवहार, हिंसा र उत्पीडनका भोगाइहरू सतहमा ल्याउँदा भोग्दै छन् । समय फेरियो तर प्रवृत्ति फेरिएन !उति बेला पनि कतिले सार्वजनिक रूपमा व्यक्त गरे, कतिले चुपचाप सहेर बसे र अहिले पनि स्थिति त उही हो, सबै पीडित र प्रभावित कहाँ सतहमा निस्केका छन् र ? तर समयसँगै दबिएका, थन्किएका ती दुखाइ र आक्रोशका कथाहरू क्रमशः सतहमा आउनेछन् भन्ने संकेतहरू पनि देखिँदै छन् र त्यो भने राम्रो संकेत हो, ढोंगी समाज समाजको जबर्जस्त रूपान्तरणका लागि ! जे होस्, पोथी बास्नु हुँदैन कविताले त्यति बेलाको सामाजिक चरित्रलाई चिरफार गरी महिलाहरूको वस्तुकरण, यौनकरण, दासत्वकरण गर्ने चिन्तन र त्यस्ता चिन्तनकै धरातलमा रचिएका सामन्ती, पुँजीवादी, प्रगतिशील अथवा अन्य यस्तै सैद्धान्तिक खाकाभित्र लैंगिकताका आधारमा गरिने मनोवैज्ञानिक, शारीरिक, सामाजिक, सांस्कृतिक, राजनीतिक र आर्थिक शोषणप्रति एउटा शक्तिशाली प्रतिरोधको काम गरेको थियो । आज एकातिर त्यस्ता सृजनात्मक प्रहारहरू विरलै पाइन्छन् भने वस्तुकरण, यौनकरण र दासत्वकरण गरी लैंगिक हिंसा मच्चाउने प्रवृत्ति क्रमशः फस्टाउँदै गरेको भने प्रस्टै महसुस गर्न सकिन्छ । चाहे मनोरञ्जन क्षेत्र या घरेलु वा श्रम आप्रवासन क्षेत्रका श्रमिक महिलाका यौनहिंसाका कुरा होऊन् अथवा वैदेशिक रोजगारीमा रहेकाहरूका श्रीमतीलाई गरिने हिंसाका सन्दर्भ, चाहे सार्वजनिक यातायातको परिवेश होस् या साहित्य, सञ्चार, राजनीतिक अथवा सांस्कृतिक महत्त्वका माहोल, जतिजति महिलाहरू खुला राजनीतिक वातावरण र उदारवादी अर्थ व्यवस्थाले उत्पन्न गरेका उपार्जनका अवसरहरूमा सक्रिय हुन थाल्छन्, त्यतित्यति पितृसत्ताका सामाजिकसांस्कृतिक नंग्राहरू तिखारिएर सलबलाउन थाल्दा रहेछन् । यो कठोर यथार्थलाई त अहिले सतहमा देखा परेका पुराना र ताजा लैंगिक हिंसाका फेहरिस्तहरूले झनै पुष्टि गरेका छन् । पोथी बास्नु हुँदैन कविताको मर्मलाई आजको हाम्रो समाजको परिवेश र यी घटनाक्रमका सन्दर्भमा जोड्ने हो भने यी नंग्राहरूले सायद हिजो कविता सृजना गर्दाका बखत चिथोरिने महिलाहरू र आज आफ्ना विगत र अहिलेका हिंसाग्रस्त भोगाइका पोका खोलेर न्यायको माग गर्ने महिलाहरूका दुखाइ, आक्रोश र प्रतिरोध समान छन् । हिजो पनि बास्न हुँदैन भनेर राजनीतिक पितृसत्ताले जारी गरेको उर्दी उल्लंघन गरेबापत चिथोरिएका थिए भने आज अनेक सैद्धान्तिक खोलभित्र फस्टाएको समाजवादउन्मुख पितृसत्ताले पोथीहरू नबास भनेर जारी गरेको उर्दीलाई नमानेकै कारण चिथोरिइरहेका छन् । जुनसुकै रूपमा चिथोरिऊन्, आखिर चिथोर्ने त अनेक वादका मलजलमा हुर्काइएका पितृसत्ताका नंग्राहरू नै हुन् । अनि चिथोरिने तिनै हुन् जसले हिंसाप्रभावित आफ्नो मौनतालाई ढिलै भए पनि तोड्दै छन् र चुनौतीको स्वरमा बास्न थाल्दै छन् ।एउटा अनौठो संयोगचाहिँ सम्झनलायक छ । त्यो के भने, हिजो जुन राजनीतिक पितृसत्ताको नेतृत्वले बासेबापत महिलाहरूलाई सामाजिकसांस्कृतिक नंग्राहरूले चिथोर्यो, आज करिब चार दशकपछिको समाजवादउन्मुख पितृसत्ताको नेतृत्वमा पनि उही छ । एकदुई जना पात्र फेरिए होलान् तर मूल नेतृत्व र प्रवृत्ति उही नै छ । बरु लैंगिक, सामाजिक, सांस्कृतिक, वर्गीय र जातिय हिंसा झन् झाँगिएको छ, उदारवादको खाकाभित्र । यो झाँगिएको कसरी पनि प्रस्ट हुन्छ भने, एक्काइसौं शताब्दीको पहिचानको अधिकारमुखी आन्दोलनको युगमा पनि महिलाहरू आफ्ना भावना, समस्या, भोगाइ सतहमा ल्याएर न्यायको खातिर पहल गर्दा दिनप्रतिदिन उल्टै लाञ्छित हुने क्रम बढ्दो छ । त्यसैले त आफ्नो कला खार्न मनोरञ्जन क्षेत्र रोज्ने किशोरीहरू आफ्नै निर्देशक र सहकर्मीद्वारा बलात्कृत हुन्छन् र चुप लाग्न भनिन्छन्, वयस्क महिलाहरू आफ्ना दाजुभाइजस्तै विश्वास गरिएका स्रष्टाबाट लैंगिक दुर्व्यवहार खेप्छन्, घटना सतहमा उतार्न वर्षौं लगाएर । अनि राजनीतिक र साहित्यिक रूपमा नंग्याइन्छन्, दबाइएको घटना सतहमा उतारियो भनेर । उता कति त वर्षौंसम्म हिंसालाई चुपचाप सहने प्रयास गर्छन् र नसके आत्महत्याको बाटो रोज्छन् । कति न्यायको प्रयास गर्दा पीडकबाटै रातारात मारिन्छन् । यी यस्ता प्रवृत्ति हुन् जसले हाम्रो समाज कता जाँदै छ भन्ने संकेत गर्छन् । यी प्रवृत्तिका विशिष्ट कारणहरू विश्लेषण गरिएको प्राज्ञिक र भरपर्दो अनुसन्धान त हामीकहाँ भएको पाइँदैन तर हाम्रोजस्तो जटिल समाज भएका केही एसियाली र अफ्रिकी देशहरूको अध्ययनलाई सन्दर्भ सामग्रीका रूपमा जोडेर विश्लेषण गर्ने हो भने माथि उल्लेख गरिएका प्रवृत्तिहरूका सामाजिकसांस्कृतिक अस्त्र भनेको राजनीतिक पितृसत्ताले जारी गरेको पोथी नबास्नू भन्ने उर्दी नै हो भन्न कठिन छैन । आखिर नबास्नू भन्दाभन्दै पनि किन बास्न थाले आजका पोथीहरू ? अहं प्रश्न यो हो जसको जवाफ खोज्न आवश्यक मात्र होइन, जरुरी भइसक्यो । तर जवाफ कोसँग खोज्ने अनि र कसले खोज्ने ? किनकि बास्नेहरू अधिकांश ती हुन् जो राजनीतिक पार्टिहरूका वफादार महिला संगठनहरूका सदस्य होइनन्, न त ती पोथीहरू लाभको पद किनेर सामाजिक सञ्जालमा सामाजिक न्यायको परिभाषाको विज्ञापन गर्ने पार्टी र तिनका नेताका गुटगत शिष्यहरू नै हुन् । त्यसो त ती बास्नेहरू राज्यकोषको सुविधामा हालीमुहाली गर्दा उक्लिएको राजसी जीवन जिउने वर्तमान राजनीतिक, प्रशासनिक र न्यायिक नेतृत्वकी छोरी, बुहारी, दिदीबहिनी, श्रीमतीको दायरामा पनि पर्दैनन् । ती बास्नेहरू त सामान्य नागरिक हुन् जो श्रम बेचेर आफ्नो परिवारको मात्र होइन, नबास भनेर उर्दी जारी गर्ने नेतृत्वको बेहिसाब खर्चका लागि करसमेत तिर्छन् । यसर्थ बास्न प्रतिबन्ध हुँदाहुँदै पनि किन पोथीहरू बास्दै छन् भन्ने प्रश्नको जवाफ हामीले यही समाज, राजनीतिकसांस्कृतिक रूपले गिजोल्ने राजनीतिक नेतृत्व, सामन्ती न्यायालयको मुखिया र महिलाको यौनिकतालाई वस्तुकरण गरी नाफाको दलाली गर्ने पुँजीवादी बजारमा खोज्ने हो । किनकि यी तिनै पात्र, प्रवृत्ति र संरचना हुन् जसले सामाजिक न्यायको मर्ममा नाफाको व्यापार गर्छन्Ù लैंगिक पहिचानमा धावा बोल्छन्Ù हिंसा र उत्पीडनको आवाज बन्द गराउँछन् र चेतनाको प्रक्रियामा तगारो हाल्ने प्रयास गर्छन् । र सार्वजनिक रूपमै उर्दी जारी गर्छन् परिवार, समाज, रीतिरिवाज, संस्कृति जोगाउनकै लागि पनि पोथीहरू बास्नु हुँदैन भनेर । यसरी मुलुकको नेतृत्वले अझै पनि पोथी बास्नु हुँदैन भन्दै छ भने, महिला मुक्ति त धेरै टाढाको कुरा होला । मलाई अन्याय भयो, न्याय चाहियो भन्न पनि नपाइने सामाजिक परिवेशमा आफ्नै सहकर्मी, आफन्त र छरछिमेकबाट सुरक्षित होइएला भनी कसरी ढुक्क हुने ? दिनभरि महिला अधिकारका, लैंगिक समानताका कुरा गरेर नथाक्नेÙ मुक्तिका सैद्धान्तिक प्रवचनहरूका खेती गरी जीविका चलाउनेहरू नै बेलुका घर गएर श्रीमतीलाई दुर्व्यवहार गर्ने, छोरीलाई नैतिक शिक्षामार्फत तीजमा सामन्ती पितृसत्ताको दीर्घायुको कामना गर्न पाठ सिकाउनेहरूले सामाजिक चेतनामा प्रभाव पारुन्जेल बास्न प्रयास गर्ने पोथीहरूलाई लगाइने लाञ्छना र गरिने अवहेलना उस्तै हुनेछन्, जुन पोथी बास्नु हुँदैन भन्ने कविता सृजना गर्दाको परिवेशमा लगाइन्थ्यो । राजनीतिक परिवर्तनको नतिजालाई भरपूर प्रयोग गर्ने तर सामाजिकसांस्कृतिक रूपान्तरणको प्रक्रियामा तगारो लगाउन चाहने दोहोरो चरित्रमा रमाइरहेको अहिलेको राजनीतिक, प्रशासनिक र न्यायिक नेतृत्वभित्रका महिलाविरोधि खिलहरू समाजबाट फाल्नका लागि त भाषण र अर्तीउपदेश दिने होइन, ती पितृसत्तात्मक पिलाहरू नै निचोर्नुको विकल्प छैन । ती पिलाहरू पुँजीवादी होऊन् वा वामपन्थी, हुन् त आखिर सामन्ती पिलाहरू नै । र त्यसरी निचोर्नका लागि हाम्रोजस्तो वर्गीय समाजलाई ब्युँझाउन जरुरी छ । त्यसैले त पोथीहरू अझ प्रस्ट रूपमा, चर्को आवाजमा निरन्तर बासिरहनुको विकल्प छैन । साहित्यकार शर्माले भनेझैं, चेतनाहरूले साँचो कुरा बोल्न खोज्दा, मुख खोल्न खोज्दा हिंस्रक बर्बरताहरू एकैचोटि ब्युँझिएर मृत्युघण्ट ठोक्न खोज्दै छन् पीडितका विरुद्धमाÙ एकोहोरो शंख फुक्दै छन्, हिंसा फस्टाउनुमा महिलाहरू नै दोषी छन् भनेर । तर फेरि पनि बास्नुको विकल्प छैन किनकि राजनीतिक दर्शनको खोल ओढेर पितृसत्ताका धमिराहरूले तुलनात्मक रूपमा प्रगतिशील भनिएको समाजवादउन्मुख संविधान र यसका तपसिलका खाकाहरूको बर्खिलाफ मात्र गरिरहेका छैनन्, सामाजिक न्यायको न्यूनतम मर्म पनि भाँचिरहेका छन् । अनि सामाजिक न्यायका पक्षधरहरूका लागि पनि नैतिक परीक्षाको घडी आएको छ सैद्धान्तिक खोलभित्र रचिएका हिंसाहरूलाई संस्थागत गर्न सहमत हुने कि हिंसापीडित नाबालिगसहित महिलाहरूको चेतनाको आवाजप्रति ऐक्यबद्धता जनाउने ? यो आजको अर्को अहं प्रश्न किन हो भने, प्राविधिक रूपमा शक्ति सम्झौताका खातिर लेखिएका कानुनका मोटा दफाहरूको सामन्ती व्याख्याविश्लेषण र राजनीतिक पूर्वाग्रहले गरिने कार्यान्वयनले आजको हाम्रो समाजका छिद्रहरूबाट पलाएका हिंसा र उत्पीडनको जरोलाई उखेल्न सक्दैन भनी धेरै पटक पुष्टि भैसकेको छ । त्यसका लागि त बृहत् सामाजिकसांस्कृतिक रूपान्तरणको, रणनीतिको खाँचो छ जुन कम्तीमा अहिलेको राजनीतिक नेतृत्वसँग छैन । त्यसैले त सामाजिकसांस्कृतिक संक्रमणको यो समयमा पोथीहरू निरन्तर रूपमा बासिरहनुको विकल्प छैन ।"
डेटायुगमा शैक्षिक क्रान्तिको अनिवार्यता,"अहिलेको युग ज्ञानपुँजीको हो । जोसँग ज्ञान छ, त्यो धनी छ, शक्तिशाली छ, पहुँचवाला छ । यहाँ मानिसको दिमागमा कैद भएको ज्ञानलाई मात्र नभएर ज्ञानको परिणामस्वरूप भएका अन्वेषणलाई समेत संकेत गरिएको हो । अहिलेको डिजिटल प्रविधि मानव ज्ञानको उपज हो । त्यसैले यो ज्ञानपुँजी हो । विश्व बैंकको सन् २०२२ को एउटा रिपोर्टअनुसार, विश्वको लगभग ७० प्रतिशत पुँजी मानव ज्ञान वा डिजिटल बौद्धिकता (अटोमेसन, एप्स, डिजिटल प्रणाली, कृत्रिम बौद्धिकता) मा आधारित छ । फेसबुक, गुगल, अमेजन, एप्पल, अलिबाबा जस्ता बिग डेटा सेन्टरहरू र अन्य उद्योग क्षेत्रमा व्यवस्थापकीय र बजारीकरणमा प्रयोग भएको डिजिटल बौद्धिकतालाई हेर्दा पुँजीको ठूलो हिस्सा डिजिटल प्रविधिवरिपरि रहेको देखिन्छ । यो अझै बढ्दै जानेछ । रोजगारीको मूल क्षेत्र पनि यही डिजिटल विश्व हुनेमा दुईमत छैन । इतिहासकार युवल नोवा हरारीका अनुसार, मानव इतिहासमा पहिलो पटक संक्रामक रोगका कारण भन्दा बुढेउलीका कारण मर्नेहरूको संख्या बढी छ । मानव प्रयत्न, प्रविधि र आविष्कारका परिणाम हुन् यी । यहाँ शिक्षाले ठूलो भूमिका खेलेको छ ।कृषि क्रान्ति, औद्योगिक क्रान्ति जस्तै डिजिटल क्रान्ति पनि एउटा विशाल क्रान्ति हो । हरेक क्रान्तिपछि शिक्षामा समेत आमूल परिवर्तन हुने गर्छ । यस्तै शैक्षिक क्रान्तिको खोजीमा छ नेपाली समाज । डिजिटल क्रान्ति उत्तरऔद्योगिक क्रान्ति पनि हो । अहिले कृत्रिम बौद्धिकता, जेनेटिक इन्जिनियरिङ, अटोमेसन, नानो टेक्नोलोजी, डेटा मालका रूपमा प्रयोग, सर्भाइलेन्स इकोनोमी, डिजिटल करेन्सी, भर्चुअल ठूला डाटा केन्द्रहरू, थ्रीडी प्रिन्टिङ आदिको प्रयोग भइरहेको छ । यो युग मुताबिकको शिक्षा अहिलेको आवश्यकता हो । सन् २०१६ मा प्रकाशित द लर्निङ जेनेरेसनसम्बन्धी रिपोर्टअनुसार, प्रविधिको विकासका कारण सन् २०३० सम्ममा विश्वका करिब ५० प्रतिशत रोजगारीलाई अटोमेसनले प्रतिस्थापन गर्नेछ, कुनै देशमा त ८० प्रतिशत हाराहारी । नयाँ रोजगारीहरू पनि सिर्जना हुनेछन् तर निकै कम मात्रामा । नयाँ सिर्जना भएका र परिवर्तन भएका रोजगारीका क्षेत्रहरूमा उच्च दक्षतायुक्त जनशक्ति चाहिनेछ । भएकामा पनि निरन्तर परिवर्तन हुने हुँदा लगातार सीप विकास आवश्यक पर्नेछ । यसो हुँदा धेरैजसो जनशक्तिले रोजगारी नपाउने र रोजगारदाताले दक्ष र सीपयुक्त जनशक्ति नपाउने अवस्था हुन्छ । विश्व बैंकको २०२२ को रिपोर्टअनुसार, हाल रोजगारीको दुनियाँमा माग र आपूर्तिबीच ४० प्रतिशतको खाडल छ । यसबाट बजारले खोजेअनुसारको जनशक्ति शिक्षा प्रणालीले उत्पादन गर्न नसकेको स्पष्ट हुन्छ । त्यस्तै, कुनै सीप सिकेर रोजगारीमा लागेकाहरू त्यो कामको क्षेत्रमा आएको परिवर्तनका कारण अर्को काममा संक्रमण गर्न नसक्ने दर पनि लगभग ५० प्रतिशत आसपास छ । यसले पनि निरन्तर शिक्षाको खाँचोलाई चित्रित गर्छ । सेक्टर एनालाइसिस रिपोर्ट२०२० अनुसार, नेपालजस्ता मुलुकका ६९ प्रतिशत विद्यार्थीले प्राथमिक तहको आधारभूत सीप सिकेका छैनन् । जम्मा ८ प्रतिशत विद्यार्थीले मात्रै माध्यमिक तहको आधारभूत सीप सिकेका छन् । यस विपरीत विकसित देशका ८ प्रतिशत विद्यार्थीले मात्रै प्राथमिक तहको आधारभूत सीप सिकेका छन् भने ७० प्रतिशत विद्यार्थीले माध्यमिक तहको । लर्निङ जेनेरेसन रिपोर्ट२०१६ अनुसार, प्राथमिक तह पूरा गर्ने सवालमा धनी र गरिबबीच ३० प्रतिशतको खाडल छ । त्यसैगरी राज्यको लगानीमध्येको ४६ प्रतिशत १० प्रतिशत धनीका छोराछोरीमाथि भएको छ । यसरी सार्वजनिक शिक्षाको लगानीले धनीलाई नै पोस्ने गरेको तथ्यले देखाउँछ । प्रविधिको विकासले विकसित र अविकसित देशका एवं धनी र गरिब देशका बालबालिकाको सिकाइमा ठूलो खाडल देखिनेछ जुन अबको दुनियाँको शिक्षा प्रणालीका लागि ठूलो चुनौती हुनेछ । यो विषय नेपालको शिक्षा प्रणालीले गम्भीरतापूर्वक मनन गर्न सकेको छैन । खाडी मुलुकमा काम गर्न जाने नेपालीहरूमा १२ कक्षा पूरा गरेकाको संख्या अत्यधिक छ । दक्षिण कोरियामा श्रमिकका रूपमा जानेहरूमा स्नातक र स्नातकोत्तर सकेका धेरै छन् । यी सबै अदक्ष वा अर्धदक्ष कामदारका रूपमा त्यहाँ जान्छन् । उनीहरूका शैक्षिक प्रमाणपत्रले त्यहाँ काम गर्दैनन् । खरिदार र नायब सुब्बामा नाम निकाल्नेहरूमध्ये लगभग ९५ प्रतिशत स्नातक वा सोभन्दा बढी पढेका छन् । २०७६ सालमा प्राथमिक तहका शिक्षकका लागि लिइएको परीक्षामा ८० प्रतिशतभन्दा बढी स्नातक वा सोभन्दा माथि योग्यता भएकाहरूले नाम निकाले । ठूलो संख्याका स्नातकोत्तरहरूले पूर्वबालविकास सिकाइ केन्द्रमा न्यूनतम पारिश्रमिकसम्म नलिई काम गरेका छन् । विद्यावारिधि गरेकाहरू पनि जागिरको खोजीमा दौडिरहेका देखिन्छन् । यो सब प्रमाणपत्र स्फीति को नतिजा हो । प्रविधिको विकासले शैक्षिक योग्यताको मूल्यलाई अझै घटाउनेछ । यसलाई नेपालको शिक्षा प्रणालीले कसरी सम्बोधन गर्छ, यो यक्ष प्रश्न हो ।औद्योगिक युगमा मानिसहरूलाई मेसिन जस्तो बनाउन खोजिन्थ्यो तर अहिले मेसिनलाई मानिस जस्तो बनाइँदै छ । पहिले मेसिनले मानिसको शारीरिक बललाई प्रतिस्थापित गरेकामा अहिले शारीरिक र बौद्धिक दुवै रूपमा मानिसभन्दा मेसिन अब्बल हुने भयो । अझ मानिस व्यक्तिगत हुन्छ । सबैका ब्रेनलाई एकअर्कामा कनेक्ट गर्न सकिँदैन । त्यसैले सञ्चार ढिलो हुन्छ । अपडेट गर्न पनि एकएक गरी पढाउनुपर्छ । तर, डिजिटल बौद्धिकता एकअर्कामा कनेक्ट गर्न सकिन्छ र एकै क्लिकका आधारमा सबैलाई अपडेट गर्न पनि सकिन्छ । अर्कातिर, बायोनिक प्रविधि (जैविक पक्ष र अजैविक प्रविधिको मिश्रण) का कारण मानिस क्रमशः कृत्रिम बन्दै जानेछ । बायो इन्जिनियरिङ र ब्रेन इन्जिनियरिङका कारण मानिसको स्वाभाविक क्षमतालाई बढाउने काम हुँदै छ । जिनमा इन्टरभेन्सन गरेर आयु लम्ब्याउने, दिमागमा चिप्स राखेर दिमाग बढाउने प्रविधि आइरहेका छन् । हरारीको भाषामा, कसैलाई सुपर ह्युमन बनाइँदै छ भने कोही अवसर नपाएको एक पीडित मानिस हुनेछ । यस्तो अवस्थामा मानिसको ब्रेनलाई ट्रेन गर्ने शिक्षाले मात्रै कसरी अबको दुनियाँको चुनौतीलाई सामना गर्न सक्छ ?भौतिक पुँजीभन्दा ज्ञानपुँजीको प्रभाव बढ्न थालेसँगै विकसित मानिने देशहरूले अध्ययनअनुसन्धानमा व्यापक विस्तार गरे । अन्य देशका राम्रा मस्तिष्कहरूलाई छात्रवृत्ति दिएर आफूप्रति आकर्षित गरे । उनीहरूको मस्तिष्कलाई उपयोग गरेर नयाँ ज्ञान र प्रविधि विकास गरे । त्यसलाई बेचेर अचुक पुँजी आर्जन गरे । अझै राम्रा मस्तिष्कलाई त्यहीँ राखेर लामो समय पुँजी निर्माण गर्न स्थायी आवासीय अनुमतिसमेत दिए । जसरी भौतिक पुँजी युद्धबाट हडप्न सकिन्छ, त्यसरी ज्ञानपुँजी हडप्न सकिँदैन । त्यसैले विकसित देशहरूले लोभ देखाएर ज्ञानपुँजी हडप्ने काम गरेका छन् । नेपालमा बौद्धिक पलायनको डरलाग्दो अवस्था देखिनुको कारण यही हो । कम्प्युटर र स्मार्ट फोनको प्रयोग बढेसँगै र गुगल, एप्पल जस्ता ठूला डेटा सेन्टरमा व्यापक भर पर्न थालेसँगै आम मानिसले मस्तिष्कको प्रयोग कम गर्न थालेका छन् । यसबाट, संज्ञानवादी मनोवैज्ञानिकहरूले भनेजस्तो, सूचना ग्रहण, कोडिङ, डिकोडिङ हुँदै रचनात्मकता उत्पादन गर्ने मानसिक प्रक्रिया अवरुद्ध हुने सम्भावना छ । सबै जिज्ञासा र प्रश्नको उत्तर गुगलले दिने भयो । शिक्षकले भनेको कुरा सत्य हो कि होइन भनेर विद्यार्थीले गुगललाई सोध्ने भए । सबै सूचना र ज्ञान स्टोर भएर रहने भएपछि ज्ञान निर्माणको प्रक्रियामा मानिसले टाउको दुखाउने भएन । यसो हुँदा जीव वैज्ञानिक लेमार्कले भने जस्तै जुन चीज वा अंग प्रयोग हुँदैन, त्यो कालान्तरमा विलुप्त भएर जान्छ । मानिसको मस्तिष्कको काम एआई र डेटा सेन्टरले गर्ने हो भने कालान्तरमा मानिसको दिमाग पनि कमजोर हुँदै जाने र लोप हुने खतरा नआउला भन्न सकिँदैन । शिक्षामा ग्राम्सीले भने जस्तो सामजिकसांस्कृतिक आधिपत्य नभएर प्रविधिको आधिपत्य हुने खतरा छ । यसो हुँदा हिजो जसरी ब्रेन ड्रेनको डर थियो, भोलि ब्रेन लस्टको खतरा आउँदै छ ।जब गरिबी, प्राविधिक उथलपुथल, युवा पलायन र भूराजनीतिक दुरवस्था कमजोर शिक्षा प्रणालीसँग मिल्छन्, तब अस्थिरता, असमानता, द्वन्द्व र आर्थिक संकट देखिन्छन् नै । शिक्षामा लगानीले मात्रै पनि परिवर्तन नहुने रहेछ भन्ने कुरा ट्युनिसियाको उदाहरणले प्रस्ट पार्छ । भियतनाम र ट्युनिसियामा शैक्षिक लगानी बराबर छ तर नतिजा भने भियतनामको ९४ प्रतिशत हुँदा ट्युनिसियाको जम्मा ६४ प्रतिशत छ । त्यसैले नतिजामुखी बलियो शिक्षा प्रणाली आवश्यक छ । अब नेपालमा विकासका मोडलहरू फेर्नुपर्छ । भौतिक विकास मात्रै विकास होइन । ज्ञानपुँजीको युगमा ज्ञानमै लगानी, ज्ञानकै विकास, ज्ञानकै प्रसार र ज्ञानकै बिक्री गर्ने हो । यो सबै बलियो शिक्षा प्रणालीबाट मात्रै सम्भव हुन्छ । वैज्ञानिक, अनुसन्धाता, टेक्नोक्रेट, इन्जिनियर आदिले डिजिटल क्रान्ति गरे, त्यसको उपयोग राजनीतिले शिक्षामार्फत गर्ने हो । जहाँ राजनीति, शिक्षा र अन्वेषणबीच तालमेल हुँदैन, त्यहाँ दुर्घटना अनिवार्य हुन्छ । त्यसैले डिजिटल क्रान्ति जस्तै शिक्षामा पनि नीतिगत क्रान्ति गरेर अन्वेषण र उपयोगबीच तालमेल मिलाउन जरुरी छ ।आचार्य त्रिभुवन विश्वविद्यालयका उपप्राध्यापक हुन् ।"
"फैलँदो पूर्व, खुम्चिँदो पश्चिम","संस्थागत लाभखुम्चिँदै गएको, क्षयीकरण हुँदै गएको पश्चिमालाई संस्थागत लाभ भने रहेको दाबी गर्दै गिडियन रक्म्यानले लेखेका छन् आफ्नो वर्चस्वका पाँच सय वर्षको इतिहासमा पश्चिमाले आफूअनुकूलका विश्वस्तर संस्थागत संरचना र पूर्वाधारहरू बनाएका छन्, जसले पश्चिमा स्वार्थकै रक्षार्थ र हितार्थ काम गर्छन् । विश्वस्तरका त्यस्ता संस्था हुन् संयुक्त राष्ट्रसंघ, विश्व बैंक, अन्तर्राष्ट्रिय मुद्रा कोष, स्वीफ्ट (सोसाइटी फर इन्टरबैंक फाइनान्सियल टेलिकम्युनिकेसन), फिफा, गाफा (गुगल, एप्पल, फेसबुक र अमेजन), आइक्यान (इन्टरनेट कर्पोरेसन फर असाइन्ड नेम एन्ड नम्बर्स) जसले विश्वभरिका इन्टरनेटको व्यवस्थापन र नियन्त्रण गर्छ । पश्चिम (अमेरिका) ले आफ्नो प्रभुत्वकालमा दृश्यअदृश्य सञ्जालहरू बिछ्याएको छ । मुख्यतः अदृश्य अन्तर्जालहरूले महत्त्वपूर्ण काम गर्ने भएकाले पश्चिमबाट शक्ति सजिलै पूर्वतिर हस्तान्तरण नहुने रक्म्यानको ठम्याइ छ । उनले एक्काइसौं शताब्दीमा पूर्वीयकरणले सबै मानव जातिको हितलाई व्यवस्थापन गर्ने प्रक्रियालाई ठूलो राजनीतिक चुनौती मान्दै त्यो कार्य गर्न सके पूर्वीयकरण हुने आशय व्यक्त गरेका छन् । अन्त्यमा, अहिले पनि अमेरिकी सपनाले विश्वका प्रायः मानिसलाई लोभ्याउँदै आएको छ । चीनले अगाडि सारेको चिनियाँ सपना बिस्तारै चर्चामा आउन थालेको छ । अमेरिकन ड्रिम ले व्यक्तिलाई सर्वोपरि मान्छ भने चाइनिज ड्रिम ले चाहिँ सैद्धान्तिक रूपमा समूहलाई बढी महत्त्व दिँदै आएको छ । प्रविधि, सैन्य, अर्थ र व्यापारबाहेक सामाजिक, लैंगिक दृष्टिले अमेरिका अनुदारवादतर्फ उन्मुख हुँदै गएको देखिन्छ । यता उदाउँदो पूर्व भने एक सन्तान नीतिको अन्त्य र कुमारी महिलाले गर्भपतन गर्न पाउने हक स्थापित गर्दै उदार राज्य व्यवस्थातिर अघि बढ्दै छ । यसले बन्द समाज खुलातिर र खुला समाज बन्दतिरको यात्रामा लागेको सन्देश दिएको छ । थिङ नीति अनुसन्धान प्रतिष्ठानमा आबद्ध छन् ।"
"ताइवानद्वारा सैन्य अभ्यास, चर्कंदै तनाव","एजेन्सीहरू (ताइपेईवासिङ्टन)अमेरिकी प्रतिनिधिसभाकी सभामुख नान्सी पेलोसीको ताइवान भ्रमणपछि उक्त क्षेत्रमा तनाव जारी रहेकै बेला ताइवानले आफ्नो अत्याधुनिक लडाकु विमानसहित सैन्य अभ्यास गरेको छ । ताइवानी कदमपछि चीनसँगको सम्बन्धमा थप तनाव बढेको छ । चीनको बारम्बारको चेतावनीको बेवास्ता गर्दै अमेरिकी सभामुख पेलोसी आफ्नो एसिया भ्रमणका क्रममा अगस्ट पहिलो साता ताइवान उत्रेकी थिइन् । पेलोसीको भ्रमणको प्रतिक्रियास्वरूप चीनले ताइवान स्ट्रेटमा लाइभ फायरिङ सहित अभ्यास गरेको हो । ताइवानले आफूमाथि आक्रमण गर्न चीनले सैन्य अभ्यास तीव्र पारेको बताएपछि अमेरिकाले चर्को आलोचना गरेको थियो । अमेरिकी राष्ट्रपति कार्यालय ह्वाइटहाउसका चिनियाँ सैनिक गतिविधिहरू गैरजिम्मेबार र ताइवान स्ट्रेटमा शान्ति र स्थिरता कायम राख्ने लक्ष्यविपरीत रहेका जनाएको थियो । उच्च अमेरिकी अधिकारीका रूपमा २५ वर्षपछि ताइवान भ्रमण गरेकी पेलोसीले ताइवानी राष्ट्रपति साई इंगवेनसँगको भेटमा आफ्नो देशले ताइवानको साथ नछाड्ने र लोकतन्त्रको विश्वव्यापी प्रवर्द्धनका लागि अमेरिका दृढ रहेको प्रतिबद्धता जनाएकी थिइन् । ताइवानले पेलोसीलाई उच्च नागरिक सम्मान अर्डर अफ पर्पसियस क्लाउड्स विथ स्पेसियल ग्रान्ड कोर्डन समेत प्रदान गरेको थियो । चिनियाँ विदेशमन्त्री वाङ यीले पेलोसीको भ्रमणले एक चीन नीति उल्लंघन गरेको आरोप लगाउँदै चीनको सार्वभौमसत्तामाथि अमेरिकाले आक्रमण गरेको आरोप लगाएका थिए । अमेरिकाले ताइवानसँग चीनको एकीकरण प्रक्रिया अवरुद्ध पार्ने, चीनको विकासको बाधक बन्ने, भूराजनीतिक अवस्थालाई तोडमोड गर्ने र सहीगलतबीचमा द्विविधा उत्पन्न गराउने काम गरेको उनको दाबी छ । रुसी राष्ट्रपति भ्लादिमिर पुटिनले पनि सभामुख पेलोसीको ताइवान भ्रमण क्षेत्रीय अस्थिरता बढाउने अमेरिकी रणनीतिको एउटा हिस्सा भएको बताएका छन् । ताइवान मामिलामा अमेरिका र चीन केही शान्त रहेका बेला ताइवानले पनि सैन्य अभ्यास सुरु गरेपछि त्यस क्षेत्रमा पुनः तनाव चर्कने निश्चित भएको छ । बुधबारको अभ्यासमा ताइवानी हवाई सेनाको एफ१६ भी अत्याधुनिक लडाकु विमान पनि सहभागी गराइएको छ । हुवालिएन काउन्टीमा गरिएको युद्ध तयारी अभ्यासका क्रममा पानीजहाज र डुंगामा आक्रमण गर्न सकिने अमेरिकामा निर्मित हार्पन एजीएम८४ क्षेप्यास्त्रसमेत प्रदर्शन गरिएको थियो । चिनियाँ कम्युनिस्ट फौज को पछिल्लो अभ्यासबाट देखिएको खतराका सन्दर्भमा राष्ट्रिय सुरक्षा सुनिश्चित गर्न तथा जुनसुकै स्थानमा युद्धका लागि तयारी अवस्थामा रहन सैन्य अभ्यास गरिएको ताइवानी हवाई सेनाद्वारा जारी विज्ञप्तिमा उल्लेख छ । ताइवानी रक्षा मन्त्रालयका प्रवक्ता सुन लिफाङले ताइवानले चीनका पछिल्लो सैन्य गतिविधि भर्त्सनायोग्य भए पनि ताइवानका लागि आफ्नो फौजको सीप र क्षमता थप मजबुत पार्न राम्रो अवसर मिलेको बताए । ताइवानको प्रतिरक्षाका लागि हाम्रो फौज विश्वस्त र क्षमतावान छ, उनले भने । ताइवानी राष्ट्रपति साई इंगवेनले भने आफूहरू चीनसँग तनाव बढाउन वा उत्तेजित पार्ने पक्षमा नरहेको बताएकी छन् । चीन र ताइवान सन् १९४० को दशकमा गृहयुद्धका क्रममा विभाजित भएका हुन् । चीनले ताइवान आफ्नो भूभाग भएको बताउँदै कुनै न कुनै रूपमा मुख्य भूमिका रूपमा रहोस् भन्ने चाहन्छ । चिनियाँ राष्ट्रपति सी चिनफिङले ताइवानलाई उपयुक्त समयमा चीनमा गाभ्ने बताउँदै आएका छन् । सीले एक देश ः दुई प्रणाली अन्तर्गत शान्तिपूर्ण रूपमा ताइवानसँग एकीकरण गर्न चाहेको बताउने गर्छन् । ताइवानले भने बेइजिङका क्रियाकलाप घुसपैठ, उत्पीडन र उत्तेजक भएको जनाउँदै त्यस्ता कदम रोक्न आग्रह गर्दै आएको छ । आफ्नो छुट्टै संविधान रहेको ताइवानमा नेताहरू लोकतान्त्रिक प्रक्रियाबाट चुनिन्छन् । ताइवानलाई केही मुलुकले मात्रै स्वतन्त्र देशको मान्यता दिएका छन् । विश्वका धेरै मुलुकले चिनियाँ सरकारलाई नै मान्यता दिएका छन् । अमेरिका र ताइवानसँग आधिकारिक रूपमा सम्बन्ध स्थापित छैन । तर अमेरिकाले ताइवानले आफ्नो रक्षा गर्न पाउने विषयसँग सम्बन्धित कानुन बनाएको छ ।यसैबीच, अमेरिकाले ताइवानसँग व्यापार वार्ता गर्ने घोषणा गरेको छ । पेलोसीले ताइवान भ्रमण गरेको दुई सातापछि अमेरिकाले वार्ताको घोषणा गरेको हो । अमेरिकी व्यापार प्रतिनिधि कार्यालयले दुई देशबीचको पहिलो चरणको वार्ता सेप्टेम्बरमा हुने जनाएको छ । वार्तामा व्यापार सहजीकरण, डिजिटल ट्रेड र अनियमितता विरुद्धका मापदण्ड का विषयमा छलफल गरी टुंगोमा पुग्ने जनाइएको छ । अमेरिका र ताइवानबीच व्यापार वार्ताको विषय गत जुनमा पहिलोपटक सार्वजनिक भएको थियो । दुवै देशका अधिकारीले दुवै पक्ष वार्तामा बसेर टुंगोमा पुग्ने सहमति भएको जनाएका छन् । २१ औं शताब्दीको अर्थतन्त्रलाई पारदर्शी, निष्पक्ष, समृद्ध र लचिलो बनाउनका लागि हामी महत्त्वाकांक्षी तालिका लागू योजनामा छौं, अमेरिकी व्यापार प्रतिनिधि सराह बियान्चीद्वारा जारी विज्ञप्तिमा उल्लेख छ । अमेरिका र ताइवानबीच सन् २०२० मा १ खर्ब ६ अर्ब डलर बराबरको व्यापार भएको थियो । ग्लोबाल फायर पावरका अनुसार सैन्य शक्तिका आधारमा ताइवान विश्वमै २१ औं स्थानमा पर्छ । १ सय ४२ देशको सूचीमा चीन तेस्रोमा छ । २ करोड ३५ लाख जनसंख्या रहेको ताइवानमा सक्रिय सेनाको संख्या १ लाख ७० हजार छ । चीनमा सक्रिया सेना २० लाख छन् । झन्डै डेढ अर्ब जनसंख्या रहेको चीनमा ५ लाख १० हजार जगेडा सैनिक छन् । ताइवानमा जगेडा फौजको संख्या १५ लाख छ । चीनको यस वर्षको रक्षा बजेट करिब २ खर्ब ३० अर्ब अमेरिकी डलर छ भने ताइवानको रक्षा बजेट जम्मा १६ अर्ब ८० करोड छ । चीनसँग ५ हजार २ सय ५० सैन्य ट्यांक छन् भने ताइवानसँग १ हजार १ सय १० वटा मात्र छन् । त्यस्तै, चीनसँग ५ हजार ८ सय ५४ र ताइवानसँग १ हजार ६ सय ६७ वटा तोप छन् । ताइवानको तुलनामा चीनसँग झन्डै ४ गुणा बढी लडाकु विमान छन् । चीनसँग ३ हजार २ सय ८५ वटा लडाकु विमान छन् भने ताइवानसँग ७ सय ४१ वटा मात्रै छन् ।"
विस्फोटमा २० को मृत्यु,"काबुल (एजेन्सी) अफगानिस्तानको राजधानी काबुलको एक मस्जिदमा बम विस्फोट हुँदा प्रमुख धर्मगुरुसहित कम्तीमा २० जनाको मृत्यु भएको छ । विस्फोटमा ४० जना घाइते छन् । एक प्रत्यक्षदर्शीका अनुसार विस्फोटमा धर्मगुरु मौलवी मुल्ला अमिर मोहम्मद काबुली मारिएका हुन् । घाइेत हुनेमा कैयौं बालबालिका छन् । तालिबानले सत्ता कब्जा गरेको एक वर्षपछि धार्मिकस्थलमा भएको आक्रमणको जिम्मेवारी भने हालसम्म कसैले लिएको छैन । सिद्दिकिया मस्जिदलाई लक्षित गरी बुधबार साँझको प्रार्थनाको समयमा आत्मघाती विस्फोट गराइएको हो । विस्फोटमा घाइते भएकामध्ये ५ बालबालिकासहित २२ जनालाई घटनास्थलबाट इटालियन आपत्कालीन अस्पतालले उद्धार गरी उपचार गराइरहेको जनाइएको छ । काबुल प्रहरी प्रवक्ता खालिद जाद्रानले मस्जिदभित्र भएको विस्फोटको पुष्टि गरेका छन् । यद्यपि, उनले मृतक तथा घाइतेको विवरण उपलब्ध नगराएका स्थानीय सञ्चार माध्यमले जनाएका छन् । तालिवान प्रवक्ता जबिहुल्लाह मुजाहिदले विस्फोटको निन्दा गर्दै अपराधीले चाँडै सजाय पाउने बताएका छन् । इस्लामिक स्टेट समूहका स्थानीय सहयोगीले तालिवान र सर्वसाधारणलाई लक्षित गर्दै पछिल्लो समय अफगानिस्तानका विभिन्न क्षेत्रमा आक्रमण बढाएका छन् । गत साता पनि उक्त समूहले एक जना प्रमुख तालिवान धर्मगुरुको हत्या गरी त्यसको जिम्मेवारी लिएको थियो ।"
सहकारीमा चौतर्फी कडाइ,"गौतमश्रीलाई स्पष्टीकरणकाठमाडौं महानगरपालिका१४, कुलेश्वरमा केन्द्रीय कार्यालय रहेको गौतमश्री बहुउद्देश्यीय सहकारी संस्थालाई भूमि व्यवस्था, सहकारी तथा गरिबी निवारण मन्त्रालयले स्पष्टीकरण सोधेको छ । करिब ५ हजार सदस्यको ७ अर्ब रुपैयाँभन्दा बढी हिनामिना गरेर सञ्चालकहरू फरार भएकाले उजुरी परेपछि सहकारी विभागले गत साउन १८ मा उक्त सहकारीलाई समस्याग्रस्त घोषणा गर्न मन्त्रालयलाई सिफारिस गरेको थियो । सोही सिफारिसका आधारमा उक्त सहकारीलाई १५ दिनको समय दिएर स्पष्टीकरण सोध्ने र चित्तबुझ्दो जवाफ नआए समस्याग्रस्त घोषणा गर्ने निर्णय भएको सहकारी विभागका रजिस्ट्रार रुद्रप्रसाद पण्डितले जानकारी दिए । सहकारीले बुधबार नै मन्त्रालयको पत्र बुझेको छ, उनले भने, जवाफ पेस गर्न १५ दिनको समय दिइएको छ । तोकिएको समयमा चित्तबुझ्दो जवाफ नआए समस्याग्रस्त घोषणा गर्ने मन्त्रालयको तयारी छ ।"
लघुवित्तविरुद्धको संघर्ष समितिलाई कारबाही गर्न निर्देशन,"काठमाडौं (कास) लघुवित्तविरुद्धको संघर्ष समितिलाई कारबाहीका लागि गृह मन्त्रालयले निर्देशन दिएको छ । विपन्न र उत्पीडित नागरिकको जीवनस्तर उकास्ने लघुवित्त संस्थाप्रति भ्रामक र कपोलकल्पित आरोप लगाई भ्रम छर्ने काम सुरु गरेको भन्दै समितिलाई कारबाही गर्न मन्त्रालयले बुधबार निर्देशन दिएको हो । कानुनबमोजिम दर्ता भई नियामक निकायबाट सञ्चालनमा रहेका लघुवित्त संस्थाविरुद्ध संघर्ष समिति नामको अवैधानिक समूहले सुनियोजित रूपमा भ्रामक र कपोलकल्पित आरोप लगाएको हुँदा यस्ता काम तत्काल बन्द गर्नसमेत मन्त्रालयले भनेको छ । नेपाल लघुवित्त बैंकर्स संघले लघुवित्त संस्थाविरुद्ध संघर्ष समिति नामको अवैधानिक समूहले सुनियोजित तवरले आन्दोलन गरी कार्यक्रममा अवरोध सिर्जना गर्ने, कपोलकल्पित आक्षेप लगाई अनर्गल प्रचार गर्ने, यस क्षेत्रमा काम गर्ने लघुवित्तकर्मर्हीरूलाई कार्यक्रम बन्द गर्न धम्की दिई मनोबल कमजोर गराउने, सोझासाझा सदस्यलाई वित्तीय सेवा उपभोग गर्न बाधा पुर्याई लघुवित्त कार्यक्रमलाई नै धराशायी बनाउने कोसिस भइरहेको व्यहोरासहितको पत्र असार ३० मा गृह मन्त्रालयमा पेस गरेको थियो । संघको आग्रहका आधारमा गृह मन्त्रालयले उक्त समूहलाई कारबाही गर्ने निर्णय गरेर मातहतका निकायलाई निर्देशन दिएको हो । उक्त समूहलाई गृह मन्त्रालयले अवैधानिक समूह भनी घोषणा गरेको छ ।"
पश्चिम सेती र एसआर६ जलविद्युत् आयोजनाको सर्वेक्षण सम्झौता,"(काठमाडौं)  पश्चिम सेती र सेती नदी६ (एसआर६) जलविद्युत् आयोजनाको विस्तृत परियोजना अध्ययनका लागि सर्वेक्षण अनुमतिपत्र जारी गर्न लगानी बोर्डको कार्यालय र भारतीय कम्पनी एनएचपीसी लिमिटेडबीच सम्झौतापत्रमा हस्ताक्षर भएको छ । लगानी बोर्डका प्रमुख कार्यकारी अधिकृत सुशील भट्ट र एनएचपीचीका अध्यक्ष तथा प्रबन्ध निर्देशक अभयकुमार सिंहले बिहीबार सम्झौतापत्रमा हस्ताक्षर गरे ।सम्झौतापत्रअनुसार एनएचपीसीले सर्वेक्षण अनुमतिपत्र लिन पश्चिम सेती जलविद्युत् परियोजनाका लागि ४५ दिन र एसआर६ जलविद्युत् आयोजनाका लागि ६ महिनाभित्र आवेदन दिइसक्नुपर्नेछ । सर्वेक्षण अनुमति पाएको दुई वर्षभित्र विस्तृत परियोजना प्रतिवेदन (डीपीआर) तयार पारी लगानी बोर्डको कार्यालयमा बुझाइसक्नुपर्नेछ । एनएचपीसीले परियोजनाको भौगर्भिक, प्राविधिक, सामाजिक, आर्थिक तथा वातावरणीय पक्षबारे अध्ययन गर्नेछ । परियोजनाको अनुमानित लागत, आयोजना निर्माण सुरु तथा सम्पन्न हुने समय र कार्ययोजना, बजार सुनिश्चितता, प्रसारणलाइन निर्माण, वित्तीय स्रोतको उपलब्धतालगायत विषयबारे पनि अध्ययन गरिनेछ । डीपीआर निर्माणपछि आयोजना अघि बढाउन चाहे लगानी बोर्डको कार्यालय र एनएचपीसीबीच परियोजना विकास सम्झौता (पीडीए) हुनेछ ।गत जेठ २३ मा बसेको लगानी बोर्डको ५१ औं बैठकले ७५० मेगावाट क्षमताको पश्चिम सेती र ४५० मेगावाट उत्पादन क्षमताको सेती नदी६ आयोजनाको विकास तथा लगानीको खाका तयार पार्ने जिम्मा एनएचपीसी लिमिटेडलाई दिने निर्णय गरेको थियो । गत साउन २३ मा बसेको लगानी बोर्डको ५२ औं बैठकले सर्वेक्षण लाइसेन्स जारी गर्ने समझदारीपत्र अनुमोदन गरेको थियो । यी दुई आयोजना एउटै नदी बेसिनमा ५० किमिको दूरीमा छन् । माथिल्लो तटीय आयोजनाका रूपमा पश्चिम सेती र तल्लो तटीय आयोजनाका रूपमा एसआर६ सँगसँगै निर्माण भए कुल १२ मेगावाट क्षमता बराबरको विद्युत् उत्पादन हुनेछ । सेती नदी करिडोरमा उत्पादित विद्युत् राष्ट्रिय तथा अन्तरदेशीय प्रसारणलाइनमार्फत व्यापार सहजीकरण गर्न चैनपुरबनलेकन्यु अत्तरिया १५० किमि लामो ४ सय केभी प्रसारण लाइन निर्माण गर्न भारत सरकारको सहुलियतपूर्ण ऋण (लाइन अफ क्रेडिट) परिचालन गर्ने तयारी छ । प्रस्तावित पश्चिम सेती जलविद्युत् आयोजनाबाट बझाङका बागथला, देउरा, रायललगायत घना आवादी भएका स्थान प्रभावित हुने देखिएको छ । यो आयोजना बनाउँदा देउरा बजार र माथिल्लो तटीय क्षेत्र पूर्ण रूपमा डुबानमा पर्नेछ । पश्चिम सेती आयोजनाको लागत १३२० मिलियन अमेरिकी डलर र एसआर६ आयोजनाको लागत ८०० मिलियन अमेरिकी डलर बराबर रहने प्रारम्भिक अनुमान छ ।आयोजनाको सर्वेक्षण सम्झौता कार्यक्रममा प्रधानमन्त्री शेरबहादुर देउवाले नेपाल र भारतबीच द्विपक्षीय लगानी तथा विद्युत् व्यापारका लागि थप टेवा पुगेको बताए । नेपालले तुलनात्मक लाभको वस्तुका रूपमा जलविद्युत्लाई अघि बढाउन खोजेको र त्यसका लागि भारतको सहयोग आवश्यक रहेको उनको भनाइ छ । द्विपक्षीय लगानी तथा व्यापारका लागि जलविद्युत् एक महत्त्वपूर्ण क्षेत्र हो । नेपालमा बढी भएको बिजुली भारतले किन्नेमा म विश्वस्त छु । अन्तरदेशीय बिजुली व्यापारका लागि यो कदमले थप मद्दत गर्नेछ, देउवाले भने । सर्वेक्षण सम्झौतापछि लगानी बोर्डका प्रमुख कार्यकारी अधिकृत सुशील भट्टले यी आयोजना सक्दो चाँडो बनून् भन्ने चाहना दुवै पक्षबाट रहेको बताए । लगानी बोर्डसँगको छलफलका क्रममा एनएचपीसीले पनि यी आयोजना जतिसक्दो चाँडो बनाउन चाहेको देखिन्छ । दुवै आयोजना एकसाथ बन्दा हालसम्मकै ठूलो विद्युत् परियोजना बन्नेछ, भट्टले भने । एनएसपीसीले सन् २०३५ सम्ममा ५० हजार मेगावाट बिजुली उत्पादन गर्ने लक्ष्य राखेको अध्यक्ष तथा प्रबन्ध निर्देशक अभयकुमार सिंहको भनाइ छ । यो आयोजना लक्षित समयमै सकिनेमा आफू विश्वस्त रहेको उनले बताए ।"
भैरहवामा ग्राउन्ड ह्यान्डलिङमा आधा छुट,"काठमाडौं (कास) विदेशी वायु सेवालाई आकर्षित गर्न नागरिक उड्डयन प्राधिकरणले भैरहवास्थित गौतम बुद्ध अन्तर्राष्ट्रिय विमानस्थलको भूमिस्थ व्यवस्थापन (ग्राउन्ड ह्यान्डलिङ) शुल्कमा आधा छुट दिने निर्णय गरेको छ । नयाँ विमानस्थलमा विदेशी वायु सेवालाई आकर्षित गर्न पर्यटनमन्त्री जीवनराम श्रेष्ठको निर्देशनअनुसार प्राधिकरणका महानिर्देशकले यो निर्णय गर्नुभएको हो, प्राधिकरणका सहायक प्रवक्ता ज्ञानेन्द्र भुलले भने । भैरहवामा विदेशी वायु सेवाको ग्राउन्ड ह्यान्डलिङ गर्दै आएको नेपाल वायु सेवा निगमले अब विदेशी वायु सेवालाई ५० प्रतिशत छुट दिनुपर्नेछ । निगमले यो नियम अनिवार्य लागू गर्नुपर्नेछ, भुलले भने, उसले ग्राउन्ड ह्यान्डलिङ गरेबापत प्राधिकरणलाई कुल रकममा बुझाउने १५ प्रतिशत रोयल्टीमा कति सहुलियत दिनेबारे अर्को निर्णय चाँडै गरिनेछ । विदेशी वायु सेवालाई आकर्षित गर्न प्राधिकरणले भैरहवामा ल्यान्डिङ, पार्किङ, नेभिगेसन र सुरक्षा शुल्कमा शतप्रतिशत छुट दिएको छ । यो छुट आगामी पुस १७ देखि सञ्चालनमा ल्याउने भनिएको पोखरा विमानस्थलमा पनि कायमै रहने प्राधिकरणले जनाएको छ । प्राधिकरणले हाल यात्रु सेवा शुल्कबापत भैरहवामा प्रतियात्रु ३ हजार रुपैयाँ टिकटबाटै उठाउने गरेको छ । यो शुल्क यात्रुले टिकट खरिद गर्दा एजेन्सी वा वायु सेवामार्फत विमानस्थललाई बुझाउँछन् । टिकटमै गाभिएकाले यात्रुलाई यसबारे जानकारी हुँदैन ।पर्यटन मन्त्रालयले हालै ल्याएको पर्यटन क्षेत्र पुनरुत्थान कार्ययोजनामा काठमाडौं बाहिरका दुइटा विमानस्थलमा विदेशी वायु सेवालाई आकर्षित गर्न दिइँदै आएको छुटलाई निरन्तरता दिने र अतिरिक्त छुट दिलाउने भनिएको थियो । यसै योजनामा टेकेर प्राधिकरणले निगमले गर्दै आएको ग्राउन्ड ह्यान्डलिङमा ५० प्रतिशत छुटको नियम ल्याएको हो । विदेशी वायु सेवालाई भैरहवा र पोखरामा दिइँदै आएको छुट अर्को निर्णय नहुन्जेलसम्मका लागि लागू गरिने प्राधिकरणको आन्तरिक विमानस्थल तथा सुविधादेय विभागद्वारा बिहीबार जजिरा एयरलगायतलाई दिइएको पत्रमा लेखिएको छ ।"
भारतीयलाई नेपालमा लगानी आग्रह,"काठमाडौं (कास) सरकार र निजी क्षेत्रले नेपालमा लगानी भित्र्याउन भारतीय लगानीकर्तालाई आग्रह गरेका छन् । भारत उडिसाबाट नेपाल भ्रमणमा आएको उत्कल चेम्बर अफ कमर्स एन्ड इन्डस्ट्रिजका पदाधिकारीको स्वागतमा आयोजित एक कार्यक्रममा यस्तो आग्रह गरिएको हो । उद्योग मन्त्रालयको समन्वयमा नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्स, नेपाल घरेलु तथा साना उद्योग महासंघले आयोजना गरेको कार्यक्रममा उद्योग, वाणिज्य तथा आपूर्तिमन्त्री दिलेन्द्रप्रसाद बडूले सरकारले लगानीको सहजताका लागि कानुनी एवम् प्रक्रियागत सुधार गरेको बताए । भारतसँग राजनीतिकसँगै सामाजिक, सांस्कृतिक, आर्थिक सम्बन्ध रहेको र भारतीय लगानीकर्ताले निर्धक्क भएर यहाँ लगानी गर्न सक्ने नेपाल उद्योग वाणिज्य महासंघका कार्यवाहक अध्यक्ष चन्द्रप्रसाद ढकालको भनाइ छ । भारतीय व्यापारी समुदायलाई नेपाली व्यापारी समुदायसँग व्यापार सम्बन्ध विस्तार र सुदृढ गर्न उनको आग्रह छ । यस भ्रमण दलका प्रतिनिधिबाट नयाँ स्तरको सहकार्य थालनी गरेर व्यापारिक सम्बन्धलाई नयाँ उचाइमा पुर्याउने प्रयास गरौं । सबै जना सदस्यले एकएकवटा व्यवसायमा लगानी गर्ने प्रतिबद्धता व्यक्त गरौं, उनले भने । नेपाल लगानीका लागि उचित गन्तव्य मुलुक भएकामा दुईमत नरहेको उत्कल चेम्बर अफ कमर्स एन्ड इन्डस्ट्रीका अध्यक्ष ब्रह्मा मिश्राको भनाइ छ । नेपाल सरकार र निजी क्षेत्रले भारतीय लगानीकर्तालाई गरेको सम्मानले आफूहरूलाई ऊर्जा मिलेको उनले बताए ।"
टेलिकमले ल्यायो इन्डिया भ्वाइस प्याक,"काठमाडौं (कास) नेपाल टेलिकमले ग्राहकको सहजताका लागि भारतमा फोन गर्न इन्डिया भ्वाइस प्याक उपलब्ध गराएको छ । भदौ १ देखि लागू भएको यस प्याकेजअन्तर्गत उपलब्ध दैनिक, साप्ताहिक र मासिकमध्ये आफूलाई उपयुक्त अफर छनोट गरी सदुपयोग गर्न सकिन्छ । इन्डिया भ्वाइस प्याक डेली अफरअन्तर्गत २४ घण्टा (एक दिन) मा १७ मिनेट कुराकानी गर्न सकिने प्याक जम्मा ५९ रुपैयाँमा उपलब्ध छ । आफ्नो मोबाइलबाट स्टार १४१५ ह्यास डायल गरी ७ नम्बर छनोटपछि यी प्याक खरिद प्रक्रिया अघि बढाउन सकिने कम्पनीले जनाएको छ ।"
सुपर एपतिर भाइबर,"काठमाडौं (कास) राकुटेन भाइबरले सुपर एप हुने आफ्नो उद्देश्यलाई पूर्णता दिन भाइबरलाई फिनटेक श्रेणीमा पनि ल्याउने भएको छ । भाइबरको प्रमुख कार्यकारी निर्देशकमा हालै नियुक्ति पाएका ओफिर इयालले उक्त योजना ल्याएका हुन् । प्रयोगकर्तालाई भाइबरको प्लेटफर्मभित्र डिजिटल वालेट बनाउने सुविधा प्रदान गर्दै भाइबर इनएप पेमेन्ट सर्भिस सुरु गर्न लागिएको पनि भाइबरले जनाएको छ । बिल तिर्न, सामान खरिद गर्न र अन्य व्यक्तिलाई पैसा ट्रान्सफर गर्न भाइबरको पेमेन्ट सर्भिस बैंक अकाउन्ट एवम् भिजा र मास्टरकार्डसँग लिंक गर्न सकिने कम्पनीको भनाइ छ ।"
एनएमबीको स्मार्ट नारी बचत खाता,"काठमाडौं (कास) एनएमबी बैंकले देश तथा विदेशमा बस्ने नेपाली महिलालाई लक्षित गर्दै स्मार्ट नारी बचत खाता सञ्चालनमा ल्याएको छ । महिलालाई बचततर्फ प्रोत्साहित गर्ने र डिजिटल कारोबारमा सक्रिय बनाउने प्रयासस्वरूप आकर्षक योजना ल्याइएको बैंकले जनाएको छ । योजनाअन्तर्गत स्वास्थ्य जाँचमा गरिने डिजिटल भुक्तानीमा वार्षिक ५ हजारसम्म क्यासब्याक पाउन सक्नेछन् । ग्राहकले निःशुल्क डेविट कार्ड, क्रेडिट कार्ड, डलर कार्ड, मेरो सेयर, डिम्याटलगायतका सुविधाको फाइदा लिन सक्नेछन् ।"
एनसीसीले गर्यो लघुकर्जा बिमा सम्झौता,काठमाडौं (कास) लघुवित्त तथा विपन्न वर्ग कर्जा सुरक्षणका लागि नेपाल क्रेडिट एन्ड कमर्स बैंक (एनसीसी) र निक्षेप तथा कर्जा सुरक्षण कोषबीच सम्झौता भएको छ । सम्झौतापत्रमा बिहीबार कोषका तर्फबाट प्रमुख कार्यकारी अधिकृत रमेश घिमिरे र बैंकका तर्फबाट प्रमुख कार्यकारी अधिकृत रमेशराज अर्यालले हस्ताक्षर गरे । सम्झौतासँगै एनसीसी बैंकले साना तथा मझौला उद्यम कर्जा र कृषि कर्जाअन्तर्गत प्रवाह गरेको एक करोड रुपैयाँसम्मको लगानी कोषमा सुरक्षित हुनेछ ।
प्रशिक्षक प्रदीपको भाग्य,"(काठमाडौं)  कुसादेवी, काभ्रेका एक युवक फुटबल खेलाडी बन्ने धुनमा राजधानी प्रवेश गरे । काठमाडौं क्लबबाट खुकुरी कप खेले । सफल र चर्चित क्लब रानीपोखरी कर्नर टिम (आरसीटी) बाट शुभजन्मोत्सव कपमा सहभागी भए । तर, ती फुलब्याक ले सहिद स्मारक लिग खेल्न पाएनन् ।त्यसपछि अध्ययनमै केन्द्रित भए । विद्यार्थी राजनीतिमा होमिए । काठमाडौं शिक्षा क्याम्पस, पुतलीसडकमा नेपाल विद्यार्थी संघको नेतृत्व गर्दै दुईपल्ट स्ववियु सभापति निर्वाचित भए । त्यसको झन्डै एक दशकपछि फुटबलमा फर्किए । भूमिका फेरियो । प्रशिक्षकको रूपमा नर्वेको फेस्टिबलमा काठमाडौं क्लब र काठमाडौं विश्वविद्यालय स्कुलको महिला टिम सम्हाले । त्यसपछि उनी देशकै लोकप्रिय क्लब थ्रीस्टारमा मुख्य प्रशिक्षक मेघराज केसीले छाडेको हटसिट सम्हाल्न पुगे । स्कुलको टिममात्रै हेरेका प्रशिक्षकलाई दिइएको अवसर अनपेक्षित नै थियो । यसबीच उनले स्वास्थ्य शिक्षा, शारीरिक शिक्षा र समाजशास्त्र गरी तीन विषयमा स्नातकोत्तर गर्न भ्याए ।सिक्किममा उनको डेब्यु मा थ्रीस्टार क्लब अल इन्डिया गभर्नर्स गोल्डकपको फाइनलमा बोर्डर सेक्युरिटी फोर्स (भारत) सँग टाइब्रेकरमा चुक्यो । राष्ट्रिय टोलीका खेलाडीले भरिएको थ्रीस्टार स्वदेश फर्केर ए डिभिजन लिग च्याम्पियन बन्यो । देशको प्रतिनिधित्व गर्दै मंगोलिया पुगेको थ्रीस्टार एएफसी प्रेसिडेन्ट्स कपको समूह चरणको शीर्षस्थानमा रहँदै फाइनल चरणमै पुग्यो । पाटनको क्लबमा ९ महिने बसाइमा आहारारा गोल्डकप (पोखरा) र उदयपुर गोल्डकप (त्रियुगा) को उपाधि चुम्यो । त्यसपछि अमेरिका हान्निए । उतैको माहोलमा भुले ।स्वदेश आउजाउका क्रममा एएफसी कोचिङ ए लाइसेन्स गरेका उनी गत वर्ष नेपाल सुपर लिग (एनएसएल) मा ललितपुर सिटी एफसीको प्रमुख प्रशिक्षक हुँदै फेरि नेपाली फुटबलमा ९ वर्षपछि फर्किए । तर, कमब्याक सुखद भएन । चार खेलमा जितविहीन रहेपछि उनी बर्खास्त भए । उनको बर्हिगमनपछि ललितपुरले लय समात्यो र प्लेअफसम्मै पुग्यो । पुनः अमेरिका उडेका उनले फेरि नेपाली फुटबलमा कमब्याक गरेका छन् । यसपल्ट राष्ट्रिय टिमकै नेतृत्व गर्ने अवसर पाएका छन् । अमेरिकी ग्रिनकार्ड लिइसकेका उनी बुधबार काठमाडौं ओर्लिए, खेलाडीहरूसँग पहिलो बैठक बिहीबार सकाए ।नेपाली फुटबलमा आउजाउ गरिरहेका चर्चित पात्र हुन् प्रदीप हुमागाईं । पहिला (थ्रीस्टारको प्रशिक्षक हुनुअघि) पढाइमा केन्द्रित थिएँ, ३९ वर्षीय उनले भने, अमेरिका पुगेपछि कहिले पार्टटाइमर त कहिले फुलटाइमर भइयो तर फुटबलमै व्यस्त रहें । कतार फुटबल संघ (क्युएफए) को अनुदानमा आएका कुवेती प्रशिक्षक अब्दुल्लाह अल्मुताइरी काण्डैकाण्डमा मुछिएपछि अप्ठ्यारो परिस्थितिमा उनले नेपाली राष्ट्रिय टिम सम्हाल्ने अवसर पाएका हुन् । तीन वर्षअघि पनि अखिल नेपाल फुटबल संघ (एन्फा) मा जिम्मेवारी पाउने आश्वासन पाएर स्वदेश फर्किंदा भने बिना जिम्मेवारी तीतो अनुभव बटुलेर उतै उड्नुपरेको थियो ।अमेरिकीनेपाली प्रशिक्षकखुसी छु । कर्मभूमिबाट जन्मभूमि आएर राष्ट्रिय टिमको प्रशिक्षक पाउनु ठूलो सम्मान हो, एन्फाको प्रस्ताव पाएलगत्तै पेन्सिल्भानियास्थित किस्टोन एथलेटिकमा प्राविधिक निर्देशकको भूमिका छाडेर आएका उनले भने, व्यावसायिक रूपमा जाँदा राष्ट्रिय टिम हेर्ने सपना भइहाल्छ तर वास्तविकता बोल्दा यो आश्चर्य नै हो । यहाँको परिस्थिति हेर्दा त्यति चाँडो अवसर आउला भन्ने थिएन । यो ढिला पनि भएको हो, म पहिला नै तयार थिएँ । नेपाली भन्ने कि अमेरिकी ? उनले जवाफ दिए, दुई वर्षअघि अमेरिकी नागरिकता लिइसकेको छु । गैरआवासीय नेपाली पनि हुँ । त्यसैले तपाईंलाई जे मन लाग्छ, त्यहीभन्दा हुन्छ, खुसी नै हुनेछु । हुन त उनले गत वर्ष एनएसएलमै आफ्नो राष्ट्रियतामा अमेरिका उल्लेख गरेका थिए ।पछिल्लोपल्ट मेजर लिग सकर (एमएलएस) क्लब फिलाडेल्फिया युनियनमा युथ टिम कोच को रूपमा पनि काम गरेको उल्लेख गर्दै हुमागार्इंले २०७९ सालमा थ्रीस्टार ए डिभिजन लिग च्याम्पियन हुँदा लिगकै उत्कृष्ट प्रशिक्षकको अवार्ड हात पारेका थिए । साउन २६ मा सम्पन्न एन्फाको कार्यसमिति बैठकले उनलाई दशरथ रंगशालामा बंगलादेशविरुद्ध (असोज ११ गते) हुने अन्तर्राष्ट्रिय मैत्रीपूर्ण खेलका लागि नेपाली टिमको कार्यवाहक मुख्य प्रशिक्षक नियुक्त गरेको थियो । सहायक प्रशिक्षकमा युगलकिशोर राई र गोलकिपिङ प्रशिक्षकमा विनोद डंगोललाई ल्याइएको छ ।एन्फाले विश्वास गरेर मलाई राष्ट्रिय टिमको जिम्मेवारी दिएको छ । यो मेरोमात्रै होइन, सबैको जिम्मेवारी हो, देशको प्रतिष्ठाको कुरा हो, प्रशिक्षक हुमागाईंले भने, यो जिम्मेवारी एक खेलका लागि मात्रै हो । अप्ठ्यारो परिस्थितिमा फुटबल रहेकाले सबै कुरा छाडेर मातृभूमि फर्किएको छु । अमेरिकामा कोचिङ गरेको लगभग १० वर्ष भए पनि मेरो प्राथमिकता मौका पाउनेबित्तिकै नेपाली टिम नै हो । उनले बंगलादेशविरुद्ध हुने खेलबारे भने, मैत्रीपूर्णमात्रै होइन, जितका लागि टिमको तयारी गर्नेमा केन्द्रित हुनेछु । लक्ष्य जित नै हो । अहिले बंगलादेशको टिमलाई भन्दा पनि हाम्रै टिमको तयारी र खेलाडीको व्यक्तिगत कौशल पहिचानमा प्राथमिकता दिएको छु । शुक्रबारदेखि नेपाली सेनाको मैदानमा प्रशिक्षण थाल्ने पनि उनले जानकारी दिए ।अल्मुताइरीखेलाडी विवादबारे बोल्न इन्कारगत वैशाखमा रोहित चन्दले खेलाडीलाई होटलमा राखेर बन्द प्रशिक्षण सञ्चालन गर्न माग गरेपछि उनलाई प्रशिक्षक अल्मुताइरीले तत्कालै घर पठाएका थिए । होटलमा राखेपछि रोहितको बोली सबैको आवाज भएको बताएका ९ खेलाडीले पनि अल्मुताइरीले बारम्बार घर जा भनेपछि क्याम्प छाडेका थिए । उनीहरूलाई समर्थन गरेका नियमित कप्तान किरण चेम्जोङसहित ती ११ खेलाडीलाई बेवास्ता गर्दै अल्मुताइरीले जुनियर खेलाडीको बाहुल्य रहेको नेपाली टिमलाई एसियन कप तेस्रो चरणको छनोटमा उतार्यो । निकालिएका खेलाडीहरूले एन्फा, राष्ट्रिय खेलकुद परिषद, युवा तथा खेलकुद मन्त्रालय धाइरहे । तर, कुनै सुनुवाइ भएन । गत असार ६ गते पंकजविक्रम नेम्वाङ अध्यक्षमा निर्वाचित भएपछि बसेको पहिलो कार्यसमिति बैठकले नै ससम्मान तिनै खेलाडीहरूलाई राष्ट्रिय टिमको बन्द प्रशिक्षणमा बोलाउने नियर्णय गर्यो ।दर्शन गुरुङको गोलमा नेपालले कुवेतविरुद्ध ४० वर्षप्छि गोल फर्कायो तर अल्मुताइरीले सम्हालेको टिमले ३ खेलमा १३ गोल बेहोर्यो, एक गोलमात्रै गर्न सक्यो । वास्तवमा इन्डोनेसियाविरुद्ध ७० को लज्जास्पद हारले त्यो टिमको हैसियत देखाइदिएको थियो । उक्त छनोटपछि अल्मुताइरीको विकल्प खोज्न छानबिन समितिले सिफारिस गर्यो । तर, अल्मुताइरीले एन्फाको नयाँ कार्यसमितिसँगै पंगा लिन थाले, आफूलाई हटाइएमा अन्तर्राष्ट्रिय अदालतलाई गुहार्ने धम्की दिए । तर, उनी बिदामा आराम गरिरहेको भन्दै एन्फाले मैत्रीपूर्ण खेलको लागि हुमागाईंलाई राष्ट्रिय टिम सम्हाल्न ल्याएको हो ।ती ११ मध्ये अस्ट्रेलिया पुगेकाबाहेक सबै खेलाडीलाई फर्काउँदै ४० जना बन्द प्रशिक्षणमा बोलाएका प्रशिक्षक हुमागाईं खेलाडीअल्मुताइरीको विवादबाट पन्छिन चाहे, यसबारे मलाई थाहा भएन । राजनीतिक कुरा हो कि गैरराजनीतिक कुरा हो । त्यो बारेमा म बोल्न चाहन्नँ । थाहै नभएको होइन । थाहा छ । समाचार पढिरहेको हुन्छु । तर, म त्यो शीर्षकमा बोल्ने ठाउँमा छैन । बोल्दिनँ । मेरो जिम्मेवारी होइन । उनले अल्मुताइरी काण्डपछि अस्ट्रेलिया पुगेका दर्शन, सुमन लामा, आशिष लामा, सन्तोष तामाङ, विमल रानालगायतलाई बोलाएका छैनन् । अस्ट्रेलियामा भएका खेलाडीलाई अप्रत्यक्ष सम्पर्क गरेको थिएँ, आउन सक्ने छन् भने राख्छु भनेको थिएँ तर नसक्ने भएर नराखेको हो, उनले भने । उपत्यकाबाहिर रहेका खेलाडीहरू आउने क्रममा रहेको पनि उनले बताए ।झट्ट हेर्दा म्यानचेस्टर सिटीका स्पेनी प्रशिक्षक पेप ग्वार्डिओलाजस्तै देखिने उनले समर्थकलाई पनि राष्ट्रिय टिमको प्रशिक्षण हेर्न आग्रह गरे, फ्यानलाई प्रोत्साहन गर्छु । उनीहरूलाई भदौ १६ पछि हरेक बुधबार हाम्रो ट्रेनिङ हेर्न स्वागत गर्छौं । तोकिएको ठाउँमा आएर आफ्ना क्लबका उत्कृष्ट खेलाडीलाई समर्थन गर्न आउनुहोस् । देशका उत्कृष्ट खेलाडीलाई फेसबुकमा होइन, प्रत्यक्ष आँखाले हेर्नुहोस् । फ्यानकल्चर पनि सुरु होस् । सबैतिरबाट फुटबलको गति बढोस् ।"
बुद्ध र निस्ट च्याम्पियन,"काठमाडौं (कास) बुद्ध एकेडेमी र निस्टले पाँचौं बीआईबी कप अन्तरस्कुल बास्केटबल प्रतियोगितामा उपाधि जितेका छन् । बुद्ध ब्वाइज र निस्ट गर्ल्समा च्याम्पियन भए ।आयोजक बौद्ध स्कुल (बीआईएस) को हलमा भएको फाइनलमा बुद्धले निमोनिकलाई ६८४४ स्कोरले पराजित गर्दा कोसिस भुजेलले १६ स्कोरको योगदान दिए । गर्ल्सको फाइनलमा पूर्णिमा बरालको १० स्कोर मदतमा निस्टले डाफोडिललाई २५२१ ले हरायो । फाइनलका सर्वाधिक स्कोरकर्ताद्वय कोशिश र पूर्णिमा उत्कृष्ट खेलाडी घोषित भए ।ब्वाइजमा निमोनिकका प्रवेश तामाङ र गर्ल्समा आयोजक बौद्धकी सब्रिना पन्त सर्वाधिक स्कोरकर्ता भए । निसर्ग बाटिकाले फेयर प्ले पायो । विजेतालाई गोकर्णेश्वर नगरपालिका मेयर दीपककुमार रिसाल, बीआईएसका प्रिन्सिपल हरि लामालगायतले पुरस्कृत गरे । ब्वाइजगर्ल्समा१२१२ टिमले लिगकम नकआउट आधारमा प्रतिस्पर्धा गरेका थिए । त्यस्तै प्रथम राष्ट्रिय खुला बास्केटबल प्रतियोगिताको पुरुषतर्फ रोयल र गोल्डेनगेट बिहीबार फाइनल पुगेका छन् ।रोयलले आयोजक नखिपोट युथ क्लब ए लाई १०५२७ स्कोरले हरायो । रोयलका निकेश मगरले २७ स्कोर गरे । रोयल सबै क्वाटरमा हाबी भयो । गोल्डेनगेटले आईएसए नेपाललाई ६८५५ ले हराउँदा अभिषेक सिंहले २३ स्कोरको योगदान गरे । पहिलो क्वाटरमा २३१४ को अग्रताबाट गोल्डेनगेटले यात्रा अघि बढाएको थियो । क्विक्स कप आजदेखिग्रिनल्यान्ड माविको आयोजनामा १५ औं क्विक्सग्रिनल्यान्ड कप अन्तरस्कुल बास्केटबल शुक्रबार सुरु हुँदै छ । प्रतियोगितामा विभिन्न ३ विधामा ३९ टिमको सहभागिता रहने आयोजक ग्रिनल्यान्डका प्राचार्य थकिनकुमार गुरुङले बिहीबार पत्रकार सम्मेलनमा जानकारी गराए । खेल लिगकम नकआउटका आधारमा हुनेछ । २०६० सालदेखि सुरु प्रतियोगिताको दुई संस्करण कोभिड१९ का कारण भएन । सिजी ग्रुपको क्विक्स चिजबलले प्रतियोगितालाई मुख्य प्रायोजन गर्दै आएको ग्रिनल्यान्डका भाइस प्रिन्सिपल विनोद घिमिरेले बताए । भदौ ११ सम्म चल्ने प्रतियोगिताका खेल आयोजकको आफ्नै कोर्टमा हुनेछ ।"
लिगलिगकोटदेखि गोरखा दरबारसम्म म्याराथन,"(गोरखा)  लिगलिगकोटदेखि गोरखा दरबारसम्म म्याराथन दौड हुने भएको छ । शाहवंशीय राजाका संस्थापक द्रव्य शाहले लिगलिगकोटदेखि तत्कालीन गोरखा राज्यमा आफ्नो प्रभुत्व स्थापना गर्न प्रयोग गरेको पदमार्ग पछ्याएर दौड हुन लागेको हो । लिगलिगकोट, सिरानचोक कोट, गोरखा दरबारसम्मको ४० किलोमिटर दुरीमा हुने दौड भदौ २५ गते गरिने मूल आयोजक समारोह समितिले बिहीबार पत्रकार सम्मेलनमार्फत जनाइएको छ । ४ सय ६३ वर्ष पहिले द्रव्य शाहले यही बाटो हुँदै गोरखा राज्य नजिकैको पस्लाङ चौतारामा विसं १६१६ भदौ २५ गते राज्याभिषेक गरेका थिए । नेपाली सेनाको रिपुमर्दन गण, गोरखा नगरपालिका, पालुङटार नगरपालिका र सिरानचोक गाउँपालिकाको आयोजनामा प्रतियोगिता हुन लागेको हो । द्रव्य शाहले १६१५ मा लिगलिगे दौड जितेर राज्यको प्रचलनअनुसार आफ्नो राजकाज सुरु गरेका थिए । लिगलिगकोटलाई नेपाल राज्य स्थापनाको उद्गमस्थल मानिन्छ । द्रव्य शाहले गोरखा दरबार हमला गर्न १६१६ भदौ २५ मा गोरखा नगरपालिका५ को पस्लाङ चौतारामा राज्याभिषेक गरेका थिए । तत्कालीन समयमा द्रव्य शाहले लिगलिगकोटदेखि गोरखा राज्य आइपुग्न प्रयोग भएको मार्गमा दौड हुन लागेको हो । नेपालको उत्पत्तिदेखि जगसम्म को अवधारणामा हुने लागेको म्याराथनले गोरखा जिल्लामा रहेको ऐतिहासिक तथा धार्मिक स्थलको प्रचारप्रसारमा सहयोग पुर्याउने विश्वास लिइएको छ । विजेताले १ लाख ५० हजार नगद पुरस्कार पाउनेछन् । दोस्रोले एक लाख र तेस्रोले ७५ हजार पाउनेछन् । दसौं स्थानसम्मका खेलाडीलाई पुरस्कृत गरिने जनाइएको छ । प्रतियोगिताले ऐतिहासिक पृष्ठभूमिको जगेर्ना गर्दै देशभक्तिको भावना सिर्जना गर्न तथा राष्ट्रिय एकताको स्मरण गराउने गोरखा नगरप्रमुख कृष्ण रानाले बताए । २०७६ सालबाट लिगलिगकोटगोरखा दरबार दौडको सुरु भएको थियो । विगत दुई वर्ष भने कोरोना महामारीले प्रतियोगिता हुन सकेन । यसपालि प्रतियोगितामा ३ सय धावकको सहभागिता रहने अनुमान छ ।"

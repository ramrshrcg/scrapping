शीर्षक,विवरण
गृहको परिपत्र अपमानजनक नाम सच्याऊ,"काठमाडौं (कास) नाममा अपमानजनक शब्द प्रयोग गरेर विभिन्न जिल्ला प्रशासन कार्यालयबाट जारी भएका नागरिकता प्रमाणपत्र सच्याउन सरकारले निर्देशन दिएको छ । गृह मन्त्रालयले ७७ वटै जिल्ला प्रशासन कार्यालयलाई सोमबार परिपत्र जारी गर्दै सम्बन्धित व्यक्तिले चाहेमा प्रक्रिया पूरा गरेर नाम सच्याउने व्यवस्था मिलाउन निर्देशन दिएको हो । निर्देशनमा नागरिकतामा अपमानजनक शब्द उल्लेख गरेर प्रमाणपत्र जारी नगर्न पनि भनिएको छ । केही जिल्लामा दलित समुदायका व्यक्तिको नागरिकतामा अपमानजनक शब्द उल्लेख गरिएको विषयमा कान्तिपुरले शनिबार विस्तृत समाचार प्रकाशन गरेको थियो । त्यसपछि व्यक्तिको नाममै अपमान गर्ने कर्मचारीमाथि कारबाही हुनुपर्नेसमेत माग उठेका थिए । संसद्मै पनि सांसदहरूले यस्ता नाम सच्याउनुपर्ने र त्यसबेला त्रुटि गर्ने कर्मचारीलाई कारबाही गर्नुपर्ने माग गरेका थिए । गृह प्रवक्ता फणीन्द्रमणि पोखरेलद्वारा जारी विज्ञप्तिमा भनिएको छ, अपमानजनक शब्द प्रयोग गरी नागरिकतामा व्यक्तिको नाम र थर जनिने नागरिकता प्रमाणपत्र जारी नगर्ने र त्यसरी अपमानजनक शब्द प्रयोग गरी जारी भएका नागरिकता प्रमाणपत्रमा सम्बन्धित व्यक्तिले सच्याउन माग गरेमा आवश्यक प्रक्रिया पूरा गरी सच्याउने व्यवस्था मिलाउने । पोखरेलले गृहको पछिल्लो निर्देशनसँगै यस्ता अपमानजनक शब्द राखेर कसैले नागरिकता प्रमाणपत्र जारी गरेमा कारबाही गरिने बताए । यस्ता शब्द प्रयोग गरेर नागरिकता जारी भएको विषयप्रति गम्भीर ध्यानाकर्षण भएकाले जिल्ला प्रशासन कार्यालयलाई स्पष्ट निर्देशन दिएका हौं । यसको बर्खिलाप गरी आगामी दिनमा कसैले व्यक्तिको मानमर्दन हुने गरी नागरिकतामा अपमानजनक नाम राखेमा कारबाही हुन्छ । अन्य समुदायमा पनि यदाकदा यस्ता नाम राखिएका छन् । तर, धेरैजसो दलित समुदायका व्यक्तिका नागरिकतामा फ्याउरो बादी, सिँगाने कामी, कुत्ता बादी, कुकुर्नी कमिनी, कुकुर कामी, रातो कामी, नौपुठे कामी, ढाले कामी, काली गासे, गोप्लो, लाटो, लुखुरी कामी जस्ता अपमानजनक शब्द उल्लेख गरिएको छ । यस्ता नाम भएकै कारण कतिपय सार्वजनिक कार्यक्रममा जाने गरेका छैनन् । तिनका सन्तानले पनि अपमान सहनुपरेको छ ।"
पाँच वर्षमा २६७ मन्त्री,"प्रदेशको वित्तीय क्षमता र आवश्यकता हेरेर मन्त्रिपरिषद् गठन गर्नुपर्नेमा सत्ताकेन्द्रित राजनीतिले भार थेग्नै नसक्ने गरी मन्त्री र मन्त्रालयको संख्या थपिनु राम्रो होइन, उनले भने ।२०७४ सालमा दाहालको अध्यक्षतामा गठित संघीय प्रशासनिक पुनर्संरचना समितिले प्रदेशमा ७ वटा मन्त्रालय बनाउन सिफारिस गरेको थियो । सोही आधारमा संघीय मन्त्रिपरिषद्ले प्रदेशका मन्त्रालयको नाम र संख्या तोकेको थियो । सुरुवाती चरणमा ७ वटा मन्त्रालयमै चलेका प्रदेश सरकारहरू पछिल्लो समय भागबन्डा मिलाउन र सत्ता टिकाउन मन्त्रालय थप्न अग्रसर भए । अहिले सुदूरपश्चिममा ६, कर्णालीमा ७, मधेसमा ९, गण्डकीमा ११, लुम्बिनी र प्रदेश १ मा १२१२ र वाग्मती प्रदेशमा १३ मन्त्रालय छन् । सत्ताको सबैभन्दा चर्को संघर्ष कर्णाली प्रदेशमा भयो । तत्कालीन मुख्यमन्त्री महेन्द्रबहादुर शाहीविरुद्ध पटकपटक अविश्वासको प्रस्ताव, मन्त्री बन्नका लागि सांसदहरूद्वारा फ्लोर क्रस, गैरसांसदलाई मन्त्री नियुक्तजस्ता घटनाले कर्णाली प्रदेश आलोचनाको केन्द्र बन्यो । सांसदको अनुपातमा सबैभन्दा बढी मन्त्री पनि कर्णाली प्रदेशमै भए । ४० सदस्यीय कर्णाली प्रदेशसभाका आधाभन्दा बढी (२१ जना) सांसद सरकारमा पुगेका छन् । माओवादी केन्द्रका महेन्द्रबहादुर शाहीपछि अहिले कांग्रेसका जीवनबहादुर शाही मुख्यमन्त्री छन् । प्रदेशसभाका १९ सांसद मन्त्री भएका छन् । माओवादी केन्द्रले आफ्नो कोटाबाट सांसद नरहेका हुम्लाका छिरिङ दमदोल लामा (कार्चेन) लाई मन्त्री बनाएको थियो । उनको ६ महिने कार्यकाल सोमबार सकिएपछि स्वतः पदमुक्त भएका छन् ।सरकार परिवर्तनको खेल प्रदेश १ र वाग्मतीमा पनि अधिक भयो । यी प्रदेशमा तीनतीन जना मुख्यमन्त्री फेरिएका छन् । प्रदेश १ मा शेरधन राई, भीम आचार्य र राजेन्द्र राई तथा वाग्मती प्रदेशमा डोरमणि पौडेल, अष्टलक्ष्मी शाक्य र राजेन्द्र पाण्डे मुख्यमन्त्री बने । यी दुई प्रदेशमा मन्त्री बन्नेको संख्या पनि बढी छ । प्रदेश १ मा ३४ र वाग्मतीमा ३३ जना मन्त्री भए । संघीयताविद्समेत रहेका राष्ट्रिय सभा सदस्य खिमलाल देवकोटा तत्कालीन नेकपाभित्रको शक्ति संघर्ष र त्यसपछि सिर्जित राजनीतिक उतारचढावले प्रदेशमा मन्त्री र मन्त्रालयको संख्या थपिएको बताउँछन् । राजनीतिक स्थिरताका नारा दिएर बनेको दुई तिहाइको सरकार बीचैमा विघटन भयो, संविधान पनि संकटको अवस्थाबाट गुज्रियो, उनी भन्छन्, यही दुर्भाग्यले संघीयता कार्यान्वयनमा पनि समस्या देखिएको छ ।२०७४ को निर्वाचनमा वाम गठबन्धन बनाएर चुनाव लडेका एमाले र माओवादी केन्द्रबीच २०७५ जेठ ३ मा पार्टी एकीकरण भई नेकपा बनेको थियो । तर, नेकपाको राजनीतिक यात्रा लामो समय चल्न सकेन । २०७७ फागुनमा सर्वोच्च अदालतको फैसलाबाट एमाले र माओवादी केन्द्र पूर्ववत् अवस्थामा पुगेपछि त्यसको असर प्रदेश र संघीय सत्तामा पर्यो । संघीय सरकारको नेतृत्व गरेको एमालेविरुद्ध कांग्रेससहित माओवादी केन्द्र, एमालेबाट विभाजित एकीकृत समाजवादी, जसपा र राष्ट्रिय जनमोर्चाको नयाँ गठबन्धन बन्यो । एमाले अध्यक्षसमेत रहेका प्रधानमन्त्री केपी शर्मा ओलीले दुई पटक प्रतिनिधिसभा विघटन गरे । तर, सर्वोच्च अदालतको फैसलाबाट दोस्रो पटक २०७८ असार २८ मा प्रतिनिधिसभा पुनःस्थापित भई कांग्रेस सभापति शेरबहादुर देउवाको नेतृत्वमा सरकार निर्माण भयो । सत्ता गठबन्धनको बलमा एमालेको नेतृत्वमा रहेका प्रदेश १, वाग्मती प्रदेश, गण्डकी प्रदेश र लुम्बिनी प्रदेशमा सरकारको नेतृत्व परिवर्तन भयो । कर्णालीमा समेत माओवादी केन्द्रसँग भएको सहमतिबमोजिम कांग्रेसले सरकारको नेतृत्व लियो । प्रदेशसभाको पहिलो कार्यकालमै सरकार फेर्ने खेलमा सांसदहरूको दलबदल, राजीनामा, पदमुक्त, अपहरण जस्ता प्रवृत्ति देखिए । पाँचवर्षे कार्यकालमा सत्ताको अस्वस्थ खेलमा तुलनात्मक रूपमा मधेस प्रदेश शान्त देखिएको छ । अन्य प्रदेशमा जस्तो त्यहाँ सरकार गिराउने, मन्त्री थप्ने र जथाभावी मन्त्रालय बढाउने काम कम भएका छन् । १ सय ७ सदस्यीय मधेस प्रदेशसभाका हालसम्म १७ जना सांसदमात्र मन्त्री बनेका छन् । संविधानले अधिकतम २१ सदस्यीय मन्त्रिपरिषद् गठन गर्न सक्ने प्रावधान राखे पनि अहिले १४ सदस्यीय मन्त्रिपरिषद् छ । मन्त्रालयको संख्या ९ छ । मुख्यमन्त्री लालबाबु राउत आफूसम्बद्ध दल (जसपा) को केन्द्रीय नेतृत्व, जसपा संसदीय दल र सत्ता साझेदार दलहरूको सहयोगले सत्तामा विकृति भित्रिन नदिएको बताउँछन् । हामीले बरु संघीयता स्थापित गर्नका लागि संघीय सरकारसँग लडाइँ लड्यौं । लडाइँ अहिले पनि जारी छ, उनले कान्तिपुरसँग भने, प्रदेशलाई भार पर्ने गरी मन्त्रालय थप्ने र मन्त्रीको लस्कर बनाउने काम भने गरेनौं ।संघीयताविद् देवकोटा प्रदेशमा देखिएको विकृति रोक्न संविधानमै प्रदेश सरकारका मन्त्री र मन्त्रालयको संख्या तोक्नुपर्ने बताउँछन् । प्रदेशमा मन्त्रीको संख्या प्रदेशसभा सदस्यको बढीमा १० प्रतिशत तोकिनुपर्ने उनको भनाइ छ । छिमेकी मुलुक भारतको दिल्ली सरकारमा मन्त्रीको संख्या सांसदको १० प्रतिशत हुने व्यवस्था छ, उनले भने, नेपालमा प्रदेश मन्त्रिपरिषद् ५ देखि ७ जनाको भए पुग्छ, यसलाई संविधानमै लेखिनुपर्छ । २० सांसदद्वारा आफ्नै दललाई घातसात प्रदेशका ५ सय ५० प्रदेशसभा सदस्यमध्ये अहिले २९ जनाको पद रिक्त छ । तीमध्ये २० जना आफू निर्वाचित दललाई घात गरेर पदबाट हटेका हुन् । सत्ताको खेलमा सम्बन्धित दलको ह्वीप उल्लंघन गर्दै अर्को दललाई समर्थन गरेपछि १७ जना पदमुक्त भए । एमालेबाट निर्वाचित लुम्बिनी प्रदेशसभा सदस्य दृगनारायण पाण्डे र अमर डाँगीले तत्कालीन मुख्यमन्त्री शंकर पोखरेललाई सत्ताबाट हटाउन सत्ता गठबन्धनको मिलमेतोमा पदबाट राजीनामा दिएका थिए । पाण्डेलाई त कांग्रेसले पार्टी प्रवेश गराएर राष्ट्रिय सभा सदस्य नै बनायो । कांग्रेसबाट कारबाहीमा परेका सुदूरपश्चिमका प्रदेशसभा सदस्य कर्णबहादुर मल्लले आफैं पदबाट राजीनामा दिएका छन् । उनी नेपाली कांग्रेस (बीपी) मा प्रवेश गरेका छन् । कर्णाली प्रदेशसभाका एमाले सांसदहरू प्रकाश ज्वाला (तत्कालीन मन्त्री), नन्दसिंह बुढा (तत्कालीन मन्त्री), अम्मरबहादुर थापा र कुर्मराज शाहीले त पार्टी निर्णयविपरीत फ्लोर क्रस गरी मुख्यमन्त्री महेन्द्रबहादुर शाहीलाई विश्वासको मत दिएका थिए । एकीकृत समाजवादीमा गएका उनीहरूलाई मुख्यमन्त्री शाहीले थापा, शाही र बुढालाई मन्त्री बनाएका थिए । मधेस प्रदेशसभा सदस्य डिम्पल झा र वाग्मती प्रदेशसभा सदस्य पशुपति चौलागाईंको भने मृत्यु भयो ।"
समानुपातिक बन्दसूची असोज २ र ३ मा,"आयोग स्रोतबाट प्राप्त कार्यतालिका संशोधन नभए प्रतिनिधिसभा र प्रदेशसभाको प्रत्यक्षतर्फ उम्मेदवारी मनोनयन असोज २३ मा हुनेछ । आयोगले असोज २६ मा अन्तिम मतदाता नामावली प्रकाशन गरी उम्मेदवारलाई निर्वाचन चिह्न प्रदान गर्नेछ । बीचमा उम्मेदवारको सूची प्रकाशन, विरोधको उजुरी, जाँचबुझ, उम्मेदवारको नामावली प्रकाशन, उम्मेदवारको नाम फिर्ता र अन्तिम नामावली प्रकाशनका काम हुनेछन् । आयोगले निर्वाचन प्रचारप्रसारका लागि असोज २७ देखि मंसिर १ सम्म ३६ दिन समय दिने भएको छ । प्रचार सकिएपछि ४८ घण्टाको मौन अवधि सुरु हुनेछ । आयोगले साउन १९ सम्म दर्ता भएका ११६ दललाई निर्वाचन प्रयोजनका लागि दर्ता गर्ने प्रक्रिया सुरु गरेको छ । सोमबारसम्म ९ वटा दलले दर्ताका लागि निवेदन दिइसकेको आयोगले जनाएको छ । दल दर्ताको अवधि साउन ३१ सम्म छ । निवेदनमाथि छानबिन भने साउन १ देखि ७ सम्म हुने आयोगले जनाएको छ । दल दर्ता स्वीकृति भदौ ८ मा हुनेछ । आयोगले समानुपातिक निर्वाचनका लागि साउन ३० मा निर्वाचन अधिकृत नियुक्ति गर्ने कार्यतालिका बनाएको छ । समानुपातिक निर्वाचन प्रणालीको निर्वाचन कार्यक्रम भदौ १ मै सुरु हुनेछ । समानुपातिक निर्वाचनको मतपत्र मापदण्ड भदौ २० मा स्वीकृत गरी त्यही दिनदेखि छपाइ गरी असोज २५ सम्म सक्ने आयोगको योजना छ । आउँदो निर्वाचनका लागि मतदाताको अन्तिम नामावली भदौ ३१ सम्म प्रकाशन गर्ने आयोगको कार्यतालिकामा उल्लेख छ । शनिबारसम्मको नामावली स्थानीय तहको वडा कार्यालयमा टाँसिनेछ । नामावलीमा दाबी विरोध भए सच्याइन्छ । त्यसपछि मात्रै मतदाता अन्तिम मतदाता यकिन गरिन्छ । यसपालि १ करोड ७८ लाख मतदाता हुने आयोगको आकलन छ । मतदाता निश्चित भएपछि मतदानस्थल र मतदान केन्द्र निर्धारण पनि भदौ ३१ मै टुंग्याउने आयोगले जनाएको छ । आयोगले मुख्य निर्वाचन अधिकृत र निर्वाचन अधिकृतको नियुक्ति असोज ११ मा गरेर असोज २१ मा निर्वाचन अधिकृतको कार्यालय स्थापना गर्ने भएको छ । कार्यालय स्थापना भएको दुई दिनपछि उम्मेदवारी दर्ता गर्ने योजना बनाइएको हो । प्रतिनिधिसभा र प्रदेशसभाको प्रत्यक्षतर्फको मतपत्र छपाइ असोज २८ देखि कात्तिक २७ सम्ममा गर्ने आयोगको योजना छ । मतपत्र ढुवानी भने कात्तिक १६ सम्म गरिसक्ने आयोगले जनाएको छ । मतदान अधिकृत र सहायक मतदान अधिकृतको नियुक्ति कात्तिक २१ र २२ मा र मतदान केन्द्रमा खटिने अन्य कर्मचारीको नियुक्ति कात्तिक २२ र २३ मा हुने भएको छ । मतदान मंसिर ४ बिहान ७ देखि बेलुका ५ बजेसम्म गरेर त्यही दिन मतगणना सुरु गर्ने आयोगको कार्ययोजना छ ।"
६० प्रतिशत सिटमा कांग्रेसको दाबी,"(काठमाडौं)  कांग्रेस नेताहरूले प्रदेश र प्रतिनिधिसभा निर्वाचनमा ६० प्रतिशत हिस्सा लिने गरी गठबन्धनमा छलफल अघि बढाउन नेतृत्वलाई सुझाएका छन् । सत्तारूढ पाँच दलबीच सिट बाँडफाँटको ढाँचा तय गर्न गठित कार्यदलको बैठक बस्नुअघि सोमबार बिहान कांग्रेस सभापतिसमेत रहेका प्रधानमन्त्री शेरबहादुर देउवाले बोलाएको आन्तरिक छलफलमा नेताहरूले ६० प्रतिशतको दाबी पेस गर्न आग्रह गरेका हुन् । देउवाले कार्यदलका सदस्यहरूसहित पार्टीका पदाधिकारी र पूर्वपदाधिकारीलाई सिट बाँडफाँटमा सातै प्रदेशको धरातलीय यथार्थ र पार्टीले लिनुपर्ने अडानका विषयमा सुझाव मागेका थिए । कार्यदलमा कांग्रेसबाट महामन्त्री गगन थापा, पूर्वमहामन्त्री कृष्णप्रसाद सिटौला र सञ्चारमन्त्री ज्ञानेन्द्रबहादुर कार्की सहभागी छन् । अपराह्न ३ बजे बसेको ११ सदस्यीय कार्यदलको पहिलो बैठकले सिटौलालाई संयोजक तोकेको छ । बैठकमा सिट बाँडफाँटका मापदण्डका आधार तय गर्न आआफ्नो पार्टीभित्र गृहकार्य गरेर बिहीबार पुनः बैठक बस्ने समझदारी भएको छ । आजको बैठक सिट बाँडफाँटको प्रस्तावमा प्रवेश नै भएन, कार्यदलका संयोजक सिटौलाले भने, आआफ्नो पार्टीभित्र गृहकार्य गरेर बिहीबार फेरि बैठक बस्छौं । कार्यदलमा रहेका एकीकृत समाजवादीका महासचिव बेदुराम भुसालले भने ०७४ को प्रतिनिधिसभा र ०७९ को स्थानीय निर्वाचनको मतपरिणामलाई केन्द्रमा राखेर सिट बाँडफाँटको ढाँचा तयार पार्ने दिशामा छलफल भएको जानकारी दिए । कांग्रेस नेताहरूले धरातलीय यथार्थ पनि हेर्नुपर्ने कुरा राख्दा अन्य दलका नेताले धरातलीय यथार्थ कसरी पत्ता लगाउने भनी प्रश्न गरेका थिए । कार्यदलको पहिलो बैठकमा मापदण्डका विभिन्न विकल्पमा छलफल भए पनि अर्को बैठकबाट मात्रै ठोस कुराकानी हुन्छ, भुसालले भने । कार्यदलका अर्का सदस्य जसपा नेता रामसायप्रसाद यादवले मापदण्ड तयार गरेर भदौ १५ भित्रै सिट बाँडफाँट टुंग्याउने बताए । उनले स्थानीय तहमा भएको पाँचदलीय चुनावी गठबन्धनको अभ्यास सफल भएकाले संघ र प्रदेशमा सहज हुने बताए । प्रदेश र प्रतिनिधिसभाका सबै सिट केन्द्रले बाँडफाँट गर्ने भएकाले स्थानीय तहको तुलनामा निर्णय लिन यसपटक सहज हुने देखिन्छ, यादवले भने, स्थानीय तहमा जस्तो ढिलाइ यसपटक गर्नु हुँदैन । सिट बाँडफाँट समयमा टुंग्याउन सक्यौं भने पार्टीभित्रका असन्तुष्टि व्यवस्थापन गर्न सकिन्छ । कांग्रेस नेता गोपालमान श्रेष्ठले पार्टी पदाधिकारी र पूर्वपदाधिकारीको बैठकमा कांग्रेसले देशभर प्राप्त गरेको मतका आधारमा प्रतिनिधिसभा र प्रदेशसभा दुवैतिर ६० प्रतिशत माग गर्नुपर्ने आवाज उठेको बताए । १ सय ६५ निर्वाचन क्षेत्रमा ६० प्रतिशत भनेको ९९ र ३ सय ३० प्रदेश निर्वाचन क्षेत्रको ६० प्रतिशत १ सय ९८ सिट हुन्छ । कांग्रेसले प्रारम्भिक प्रस्तावमा ६० प्रतिशत दाबी गरे पनि समझदारीमा जाँदा ९० भन्दा कम सिटमा सम्झौता गर्न हुन्न भन्ने धेरै साथीको मनोविज्ञान छ, श्रेष्ठले भने । गठबन्धनमा रहेका अन्य चार दल भने कांग्रेसका लागि ५० प्रतिशत सिट छुट्याउनुपर्ने पक्षमा छन् । बाँकी ५० प्रतिशत सिटमा माओवादी, एकीकृत समाजवादी, जनता समाजवादी र राष्ट्रिय जनमोर्चाले आपसमा बाँडफाँट गर्ने गरी समझदारी जुटाउन माओवादी अध्यक्ष पुष्पकमल दाहालले अगुवाइ गरिरहेका छन् । गठबन्धनमा महन्थ ठाकुर नेतृत्वको लोकतान्त्रिक समाजवादी पार्टी (लोसपा) लाई समेत समावेश गर्ने तयारी भइरहेको छ । देउवाले कांग्रेसको बैठकमा लोसपासमेत गठबन्धनमा सहभागी हुने जानकारी गराएका छन् । उनले लोसपासँगको छलफल सकारात्मक भएको र सिट बाँडफाँटमा उसलाई समेत मिलाएर अघि बढ्नुपर्ने चुनौती रहेको बताएका थिए । लोसपा सहभागी भए भागबन्डा थप पेचिलो बन्नेछ । सिट बाँडफाँटमा सबै दल आआफ्नो रणनीतिसहितको दाबी प्रस्तुतको तयारी गरिरहेका छन् । न्यायोचित सिट बाँडफाँट गर्नका लागि दलहरूमा लचकता हुनुपर्छ । त्यस्तो लचकता देखिएन भने समस्या पैदा हुने देखिन्छ, कार्यदलका अर्का एक सदस्यले भने । कांग्रेसका अर्का एक नेताका अनुसार लोसपासमेत गठबन्धनमा आउँदा कांग्रेसकै सिट घट्छ । देउवाले निर्वाचनपछि सरकार निर्माणलाई केन्द्रमा राखेर लोसपालाई समेत गठबन्धनमा ल्याउन चाहेका हुन् । स्रोतका अनुसार गठबन्धनमै रहेको जसपालाई मधेसमा सन्तुलनमा राख्न पनि देउवाले लोसपालाई गठबन्धनमा भित्र्याउन खोजेको कांग्रेस नेताहरू बताउँछन् । जसपा अध्यक्ष यादव लोसपाको आगमनबारे सकारात्मक छैनन् । लोसपा गठबन्धनमा आउँदा मधेसमा आफ्नो पार्टीको सिट खुम्चिन सक्ने चिन्ता यादवमा छ । जसपा नेता यादवले पाँच दलबीच तालमेलको गृहकार्य अघि बढिसकेकाले लोसपालाई गठबन्धनमा ल्याउने कुनै कुरा नभएको बताए । चुनावी तालमेल र सिट बाँडफाँटमा पाँच दलबीच छलफल भएको हो । छैटौं दल सहभागी छैन, उनले भने, गठबन्धनका शीर्ष नेताहरूबीच पनि लोसपालाई ल्याउने विषयमा कुनै कुराकानी भएको छैन । कार्यदल सदस्यसमेत रहेका कांग्रेस महामन्त्री थापाले भने चुनावी मुद्दामा समेत साझा धारणा बनाएर अघि बढ्नुपर्ने प्रस्ताव अघि सारेका छन् । स्थानीय चुनावमा जस्तो गठबन्धनमा जाने र नजाने भन्ने कांग्रेसमा अहिले छैन, गठबन्धन गरेर जानुपर्छ । तर गठबन्धन गर्दा सन्तुलन मिलाउनुपर्छ । हामीलाई केही मुद्दा चाहिन्छ, सिट बाँडफाँटको कुराले मात्रै आममतदातालाई चित्त बुझाउन सकिन्न, उनले भनेका थिए, गठबन्धनको औचित्य र आवश्यकतासँग जोडिएका मुद्दामा साझा धारणा बनाएर जानुपर्छ । उनको भनाइमा अन्य नेताले समर्थन जनाएका छन् ।"
सशस्त्रलाई हतियार किन्ने सम्झौता रद्द,"(काठमाडौं)  सरकारले सशस्त्र प्रहरी बल (एपीएफ) का लागि बिचौलियामार्फत ४७ करोड रुपैयाँ बराबरका हातहतियार तथा गोलीगट्ठा किन्ने गरी भएको सम्झौता रद्द गरेको छ । सशस्त्रका लागि इटालीमा निर्मित २ हजार थान पिस्तोल र ब्राजिलमा निर्मित २ हजार ३ सय थान सटगन खरिद गर्ने गरी यसअघि भएको निर्णय मन्त्रिपरिषद्को गत बिहीबार बसेको बैठकले रद्द गरेको हो ।मन्त्रिपरिषद्को उक्त निर्णयसँगै सशस्त्रका लागि असार पहिलो साता नेपाल राष्ट्र बैंकमार्फत खोलिएको २३ करोड र २५ करोड रुपैयाँ बराबरका दुई छुट्टाछुट्टै प्रतीतपत्र (एलसी) पनि रोकिएका छन् । एलसी रद्द हुनुअघि गृहले अर्थसँग हतियार खरिद गर्दा उपयुक्त हुनेनहुने भन्नेमा साउन पहिलो साता राय मागेको अर्थ मन्त्रालय स्रोत बताउँछ । तर, अर्थ सचिव मधु मरासिनीले गृहको पत्रको जवाफ नै दिएनन् । त्यसपछि गृहले अर्को पत्र पठाएको थियो । जनार्दन शर्मा पुनः अर्थमन्त्री नियुक्ति भएपछि सचिव मरासिनी मन्त्रालय नै फर्किएनन् । दोस्रो पत्रपछि भने अर्थले हाललाई हतियार खरिद गर्ने प्रक्रियाबाट पछि हट्ने गरी गृहलाई राय दिएको थियो । त्यसपछि गृहमन्त्री बालकृष्ण खाँणले हाल विदेशी मुद्रा सञ्चितिको अवस्था कमजोर रहेको कारण देखाएर सशस्त्रका लागि हातहतियार खरिद सम्झौता रद्द गर्ने प्रस्ताव मन्त्रिपरिषद्मा लगेका थिए । सोही प्रस्तावलाई मन्त्रिपरिषद् बैठकले स्वीकृत गर्दै हतियार किन्ने निर्णय हाललाई रोकेको हो ।बिचौलियामार्फत नेपाल प्रहरीका लागि महँगो मूल्य तिरेर ८४ करोड रुपैयाँ बराबरका हातहतियार तथा गोलीगट्ठा अपारदर्शी रूपमा खरिद गर्न लागेको विषय बाहिरिएपछि सरकारले उक्त सम्झौता पनि रद्द गरेको थियो । हतियार खरिदका लागि एलसी नखोलिँदै सरकार त्यसबाट पछि हटेको हो । त्यसको महिना दिन नबित्दै सरकार सशस्त्रलाई हतियार किन्ने निर्णयबाट पनि फिर्ता भएको प्रधानमन्त्री कार्यालय उच्च स्रोतले जानकारी दियो । सम्झौतामा उल्लिखित हतियारको मूल्यसमेत शंकास्पद रूपमा बढी कायम गरेको भेटिएपछि त्यसलाई समेत आधार मानेर हाललाई सम्झौता रद्द गर्नुपरेको उच्च स्रोतको भनाइ छ ।स्रोतका अनुसार सशस्त्रले इटाली र ब्राजिलमा निर्मित हतियार हङकङका ठेकेदारमार्फत खरिद गर्न नेपाली एजेन्टहरू मर्करी ट्रेडिङ लिमिटेड र पेरुन इन्टरप्राइजेजसँग सम्झौता गरेको थियो । सोहीअनुसार पिस्तोल प्रतिगोटा ८ सय ५५ डलर र सटगन ८ सय ७५ डलर मूल्य कायम गरेर एलसी खोलिएको थियो । विदेशी मुद्रा सञ्चिति घट्दै गएको तथा सम्झौतामा उल्लिखित हतियारको मूल्य पनि महँगो भएको भन्ने प्रश्न उठेपछि प्रहरीका लागि ८४ करोड रुपैयाँ बराबरका हतियार किन्ने निर्णयबाट सरकार पछि हटेको थियो, प्रधानमन्त्री कार्यालयनिकट उच्च स्रोतले भन्यो, सशस्त्रलाई पनि पिस्तोल र सटगन किन्न असार पहिलो साता एलसी खोलिएकामा मन्त्रिपरिषद्को बिहीबार बसेको बैठकबाट यसलाई पनि रद्द गरिएको छ ।दुवै सुरक्षा निकायका खरिद सम्झौता रद्द भए पनि औचित्य, आवश्यकता र अर्थतन्त्रको अवस्थालाई समेत मध्यनजर गरेर हतियार खरिदका लागि नयाँ प्रक्रिया अघि बढाउने र त्यसका लागि जीटुजी (सरकारसरकार) बीच सम्झौता गर्ने निष्कर्षमा गृह मन्त्रालय पुगेको छ । पछिल्लो ५७ वर्षयता दुवै सुरक्षा निकायले हतियार खरिदमा ठूलो रकम खर्चेका छैनन् । यो अवधिमा सशस्त्र प्रहरीले सीमा सुरक्षार्थ बोर्डर आउट पोस्ट (बीओपी) को संख्या ८७ बाट बढाएर २ सय २८ पुर्याएको छ तर बढेका युनिट तथा अरू जनशक्तिका लागि हतियार अभाव रहेको सशस्त्रका एक उच्च अधिकारीको भनाइ छ ।स्रोतका अनुसार पछिल्लोपटक प्रहरी र सशस्त्रलाई मोटो रकम खर्चेर हतियार किन्न सत्तारूढ दलसँग निकट बिचौलियाहरू नै सक्रिय थिए । त्यही योजनाअनुसार दुवै प्रहरीका लागि १ अर्ब ३१ करोड रुपैयाँ बराबरका पिस्तोल, सटगन, गोली, अश्रुग्यासलगायत खरिदका लागि अर्थ मन्त्रालयले बजेट व्यवस्था गरेको थियो । मुलुकको आर्थिक अवस्था खस्किएका बेला स्वयं अर्थमन्त्री जनार्दन शर्माले नै प्रहरी र सशस्त्रका लागि हतियार खरिद गर्न बजेटको जोहो गरिदिएका थिए ।"
श्रम मध्यस्थता न्यायाधिकरण गठन गर्नू,"काठमाडौं (कास) सामूहिक विवाद समाधानका लागि एक वर्षभित्र श्रम मध्यस्थता न्यायाधिकरण (ट्राइबुनल) गठन गर्न श्रम, रोजगार तथा सामाजिक सुरक्षा मन्त्रालयलाई सर्वोच्च अदालतले निर्देशात्मक आदेश जारी गरेको छ । प्राइम कमर्सियल बैंक लिमिटेडले मन्त्रालय र मध्यस्थता समितिविरुद्ध दायर गरेको रिटमाथि सुनुवाइ गर्दै न्यायाधीशद्वय सपना प्रधान मल्ल र हरि फुयालको संयुक्त इजलासले आदेश दिएको हो ।मध्यस्थ समितिको निर्णयमा श्रम ऐनको दफा १२२ (२) बमोजिम असहमति व्यक्त गर्न नपाइने भनी मन्त्रालयले बैंकले कर्मचारीको माग सम्बोधन गर्नुपर्ने निर्णय गरेको थियो । बैंकका कर्मचारीले बैंक र कर्मचारी संघबीच भएको सम्झौताबमोजिम प्रत्येक दुई वर्षमा कर्मचारीको सेवासुविधा बढाउनेलगायत १५ बुँदे मागलाई कार्यान्वयन गर्नुपर्ने अडान राखेका थिए । अदालतले बैंकको रिट भने खारेज गरिदिएको छ । श्रम ऐन, २०७४ को दफा १२० बमोजिमको श्रम मध्यस्थता ट्राइबुनल गठन गर्ने सम्बन्धमा सम्बन्धित सरोकारवालासँग आवश्यक परामर्श गरी अन्य देशका श्रम ट्राइबुनलको गठन र कार्यसम्पादन प्रक्रियासमेत अध्ययन गरी, अदालतको पूर्ण पाठमा भनिएको छ, आवश्यक नियमावलीसमेत तयार गरी, ट्राइबुनल गठन प्रक्रिया प्रस्तुत आदेश प्राप्त भएको एक वर्षभित्र पूरा गर्नु र त्यसको जानकारी यस अदालतलाई उपलब्ध गराउनु । सर्वोच्चले विवादमा पक्षहरूबीच सहमतिमा गरिएको मध्यस्थ प्रक्रिया दुवै पक्षलाई बाध्यात्मक हुने देखिएको उल्लेख गरेको छ ।"
वर्षामा कालोपत्र,मध्य वर्षाको समय पारेर सोमबार काठमाडौंको व्यस्त सडक सहिदगेटमा खाल्डाखुल्डी पुर्दै सडक विभागका कर्मचारी । तस्बिर ः सुजन गोपालीकान्तिपुर
चिनियाँको अपहरण जेलबाट फर्किएकाको योजनामा,"(काठमाडौं)  अपहरण तथा शरीर बन्धकसम्बन्धी कसुरमा सजाय भुक्तान गरेर फर्किएका लक्ष्मण गुरुङको योजनामा बुधबार साँझ चिनियाँ नागरिक याङ याङ र उनका दोभासे सूर्यबहादुर राईको अपहरण भएको खुलेको छ । काठमाडौं महानगरपालिका२ लाजिम्पाट खरेलटोलमा फ्ल्याट लिएर बसेका चिनियाँ नागरिक याङ र ओखलढुंगा चिशंखुगढी गाउँपालिका५ चिसापानी घर भई वनस्थली बस्ने चिनियाँ भाषा दोभासे २६ वर्षीय राईलाई अपहरण गरी १ करोड रुपैयाँ फिरौती मागिएको थियो । साउन १८ साँझ उनीहरूलाई अपहरण गरेको आरोपमा प्रहरीले मुख्य योजनाकार गोरखाको सिरानचोक५ घर भई धापासी बस्ने २८ वर्षीय लक्ष्मण गुरुङसहित ६ जनालाई पक्राउ गरेको थियो । लक्ष्मण यसअघि पनि अपहरण तथा शरीर बन्धकसम्बन्धी कसुरमा पक्राउ परेर सजाय भुक्तान गरेको प्रारम्भिक अनुसन्धानमा खुलेको काठमाडौं प्रहरी प्रवक्ता एसपी दिनेशराज मैनालीले जानकारी दिएका छन् । प्रहरीको अभिलेखअनुसार गुरुङ २०७१ भदौ २९ मा मुद्दा नम्बर १३७ तथा २०७३ चैत १६ मा मुद्दा नम्बर २४७ मा अपहरण तथा शरीर बन्धकसम्बन्धी कसुरमा मुद्दा दर्ता भई पक्राउ परेका थिए । उक्त मुद्दामा ३ वर्ष जेल सजाय भई कारागारमा बसेर कैद भुक्तान भएको प्रारम्भिक अनुसन्धानमा खुलेको प्रहरीले जनाएको छ । प्रहरीले उक्त फैसलाको प्रतिलिपि अदालतबाट माग गरेको र आवश्यक अनुसन्धान भइरहेको एसपी मैनालीले बताए । हिमालराज गिरीलाई लक्ष्मणसहितको समूहले पटकपटक फोनबाट धम्क्याएर फिरौती असुलेका थिए । जेल बसेर निस्केका आरोपी मुख्य योजनाकार भएको खुलेको छ, एसपी मैनालीले भने, अपहरण उद्योगमा जेल बसेर निस्केका गुरुङले नै प्रहरीलाई समेत संलग्न गरी योजना बनाएको पाइएको छ ।प्रहरीले अपहरणका योजनाकार लक्ष्मण गुरुङ, पाटन उच्च अदालतका एक न्यायाधीशका पीएसओ हबल्दार गोरखा आरुघाट७ घर भई रानीबारी बस्ने ३७ वर्षीय कर्णबहादुर गुरुङ र प्रहरी वृत्त बालाजुमा कार्यरत घुमुवा प्रहरी जवान बर्दियाको राजापुर१० घर भई बालाजु बस्ने २८ वर्षीय शिव सुनार, सर्लाहीको लालबन्दी११ घर भई मित्रनगरस्थित सिन्धुली गेस्टहाउस बस्ने २९ वर्षीय रोहित मगर, प्यूठानको प्यूठान नगरपालिका८ बागदुला घर भई मित्रनगर बस्ने २८ विशाल मगर, नुवाकोटको शिवपुरी६ पालथोक घर भई बानियाँटार बस्ने २७ वर्षीय विनोद केसीलाई पक्राउ गरी अनुसन्धान थालेको छ । चिनियाँ नागरिक याङ कल सेन्टर सञ्चालक हुन् । प्रहरीले अन्य कल सेन्टरमा छापा मार्न थालेपछि उनी फ्ल्याटमा बस्न थालेको प्रहरीको सूचनाका आधारमा लक्ष्मणले अपहरण योजना बनाएको पाइएको छ । ती चिनियाँ कल सेन्टर छाडेर भाग्न लागेको र अवैधानिक कल सेन्टरबाट प्रशस्त रकम कमाएको सुइँको पाएका प्रहरी हबल्दार गुरुङ र घुमुवा प्रहरी जवान सुनारले लक्ष्मणलाई सघाएका थिए । हत्कडी लगाएर ती चिनियाँलाई उनीहरूले काठमाडौं२६ नयाँ बसपार्कस्थित मित्रनगरको न्यु स्वर्गद्वारी प्यूठान होटल एन्ड लज पुर्याएका थिए । प्रहरीले झन्डै पाँच घण्टापछि याङ र राईलाई उद्धार गरेको थियो ।"
स्वीकृतिबिनाको संरचना हटाउन नर्भिकलाई अल्टिमेटम,"काठमाडौं (कास) थापाथलीस्थित नर्भिक इन्टरनेसनल अस्पतालले सरकारी जग्गामा निर्माण गरेका संरचनाहरू अवैध भएको दाबी गर्दै काठमाडौं महानगरपालिकाले २४ घण्टाभित्र हटाउन अल्टिमेटम दिएको छ । महानगरको नाममा रहेको कित्ता नम्बर २०८५ नम्बरको जग्गामा अस्पतालले सम्झौताविपरीत भौतिक संरचना बनाएको महानगरले जनाएको हो । नर्भिक अस्पतालले सरकारी जग्गामा भाडा सम्झौताविपरीत संरचना बनाएपछि हटाउन निर्देशन दिइएको काठमाडौं महानगरपालिकाका सहायक प्रवक्ता महेशकुमार काफ्लेले जानकारी दिए । उनका अनुसार करिब १ रोपनी ८ आना क्षेत्रफलमा अस्पतालले नक्सापास नै नगरी भौतिक संरचना बनाइएको छ । नर्भिक अस्पतालका अध्यक्ष राजेन्द्रबहादुर सिंहले भूमिसुधार कार्यालय काठमाडौंसँग सम्झौता गरेर २०६५ जेठ १ देखि २० वर्षका लागि उक्त जग्गा भाडामा लिएको बताए । हामीले सरकारसँग औपचारिक रूपमा भाडामा लिएर उक्त जग्गामा अस्पताल सञ्चालनका लागि अत्यावश्यक अक्सिजन प्लान्ट, विद्युत् तथा पानीका संरचनाहरू बनाएका छौं । २४ घण्टामै उक्त संरचना हटाउन सम्भव नै छैन, उनले भने, अस्पतालसँग गरिएको सम्झौता अहिले आएर चित्त नबुझेको हो भने त्यसलाई सम्बोधन गर्ने अन्य कानुनी प्रक्रिया हुँदाहुँदै अल्टिमेटम दिनु ठीक होइन ।महानगरले सूचना टाँसेपछि उनले त्यहाँ बनाइएका संरचना र त्यसको संवेदनशीलता उल्लेख गर्दै यस विषयमा गम्भीर भएर पुनरावलोकन गर्न अनुरोध गरेका छन् । हाम्रो सबै अवस्था अवगत गराएर पत्र पठाएका छौं । उक्त स्थान २४ घण्टाभित्र खाली गर्ने हो भने अस्पताल नै खाली गर्नुपर्छ, उनले भने । नर्भिकले उक्त जग्गा २०५९ सालदेखि नै प्रयोग गरी २०६५ सालसम्म वडा समितिलाई भाडा तिरिरहेको थियो । त्यसपछि जग्गाका स्वामित्व पाएको भूमिसुधार कार्यालयसँग सम्झौता गरी अस्पतालले प्रयोग गरिरहेको छ । २० वर्ष सम्झौता अवधिको भाडा भूमिसुधार कार्यालयलाई अग्रिम भुक्तानीसमेत गरिसकेको अस्पताल प्रशासनले जनाएको छ ।अस्पतालले उक्त जग्गामा पक्की संरचना बनाउन नपाउने भनेर सम्झौतामा उल्लेख भए पनि पालना नभएपछि सूचना टाँस गरिएको महानगरको भनाइ छ । नर्भिकमा सूचना टाँस गर्दा वाग्मती प्रदेशका संस्कृति तथा पर्यटनमन्त्री दीपेन्द्र श्रेष्ठ र काठमाडौं महानगरपालिकाका मेयर बालेन्द्र शाह र काठमाडौं महानगरपालिका वडा नम्बर ११ का वडाध्यक्ष हिरालाल तन्डुकार उपस्थित थिए । मन्त्री श्रेष्ठले तत्कालीन भूमिसुधार अधिकारीले आफ्नो अधिकार क्षेत्रमा नै नभएको सम्झौता गरेकाले त्यसलाई सरकारका तर्फबाट गरिएको सम्झौता मान्न नमिल्ने बताए ।"
१० हजार लिटर खानेपानी निःशुल्क,"हेटौंडा (कास) नगरवासीलाई मासिक १० हजार लिटर खानेपानी निःशुल्क दिने गरी हेटौंडा उपमहानगरपालिका र खानेपानी व्यवस्थापन बोर्डबीच सम्झौता भएको छ । आइतबार भएको सम्झौता भदौदेखि कार्यान्वयन हुनेछ । साउन १६ मा बसेको उपमहानगरको कार्यपालिका बैठकले बोर्डको धारा जोडेका नगरवासीलाई १० हजार लिटरसम्म निःशुल्क रूपमा खानेपानी उपलब्ध गराउने निर्णय गरेको थियो । सम्झौताअनुसार नगरवासी, सामुदायिक विद्यालय र क्याम्पसले खानेपानीको न्यूनतम महसुल तिर्न नपर्ने भएको छ । १० हजार लिटर बराबर ८५, सामुदायिक विद्यालयलाई अनमिटर प्रतिधारा ७ सय, सामुदायिक क्याम्पसलाई प्रतिधारा अनमिटर १५ सय र सहरी स्वास्थ्य केन्द्रलाई अनमिटर प्रतिधारा ७ सय रुपैयाँ महसुल उपमहानगरले बोर्डलाई बुझाउने उपमहानगर प्रमुख मीना लामाले बताइन् ।"
साँघुटार सबस्टेसन सञ्चालनमा,"रामेछाप (कास) रामेछापको साँघुटारमा निर्मित ३३ केभी सबस्टेसन आइतबारदेखि सञ्चालनमा आएको नेपाल विद्युत् प्राधिकरण रामेछाप वितरण केन्द्रले जनाएको छ । मन्थलीदेखि साँघुटार पुर्याइएको ३३ केभी प्रसारण लाइनलाई उक्त सबस्टेसनमा पुर्याएर चार्ज गरिएको वितरण केन्द्रका प्रमुख कृष्णहरि दाहालले बताए । साँघुटार सबस्टेसनमार्फत रामेछापको दुरागाउँसम्मको विद्युतीकरण हुनेछ । त्यसका अतिरिक्त ओखलढुंगाको पश्चिमी क्षेत्रमा पर्ने विभिन्न भागमा पनि उक्त सबस्टेसनकै फिडरमार्फत विद्युत् पठाइनेछ । यसअघि मन्थलीको सबस्टेसनबाट वितरण भएको विद्युत् साँघुटार सबस्टेसनको सञ्चालनपछि सुधार हुनेछ । साँघुटारको सबस्टेसनसम्म ३३ केभी सिधै पुग्ने भएकाले विद्युत् क्षमतासमेत बढ्ने प्राधिकरणले जनाएको छ । बारम्बार विद्युत् जाने समस्या पनि अब घटेर जाने केन्द्रले जनाएको छ । एकातिर साँघुटारतर्फको विद्युत्् क्षमता बढ्ने र अर्कोतिर मन्थलीको विद्युत्मा समेत सहयोग पुग्ने दाहालले बताए । रामेछापको मन्थली सबस्टेसनबाट वितरित विद्युत् सिधैं घरमा पुग्ने भएकाले बारम्बार गइरहने समस्या छ । साँघुटार जस्तै दोरम्बा, राकाथुम र बाम्तीमा निर्माणाधीन सबस्टेसनको निर्माण पूरा भई सञ्चालनमा आए पनि विद्युत्मा अझै सुधार हुने उक्त केन्द्रले जनाएको छ ।"
परराष्ट्रमन्त्री आज चीन जाँदै,"संघमा ५ वर्षमा ९५ मन्त्रीप्रतिनिधिसभाको पाँचवर्षे कार्यकालमा संघीय सरकारमा केपी शर्मा ओली र शेरबहादुर देउवा गरी दुई जना प्रधानमन्त्री बनेका छन् । यसबीचमा मन्त्री बनेका ९५ जनामध्ये गजेन्द्रबहादुर हमाल, गोविन्दप्रसाद कोइराला र दावा लामा सांसद होइनन् । लामा सिन्धुपाल्चोक (२) बाट प्रदेशसभाका पराजित उम्मेदवार हुन् ।२०७४ फागुन ३ मा प्रधानमन्त्री बनेका ओलीले साढे ३ वर्षे कार्यकालमा पटकपटक मन्त्रिपरिषद् पुनर्गठन गर्दै ६३ जनालाई मन्त्री बनाएका थिए । २०७८ असार २९ मा प्रधानमन्त्री बनेका देउवाले पनि एक वर्षमा ३२ मन्त्री नियुक्त गरेका छन् । प्रेमबहादुर आले र मोहमद इस्तियाक राई ओली र देउवा दुवैको कार्यकालमा दोहोरिएका मन्त्री हुन् । संघीय मन्त्रिपरिषद् २५ सदस्यीय हुने संविधानको ७६(९) मा उल्लेख छ । २०७४ मा गठित संघीय प्रशासनिक पुनर्संरचना समितिका अध्यक्ष काशीराज दाहाल संविधानमै मन्त्रिपरिषद्को संख्या तोकिएकाले एकै पटक धेरै मन्त्री नभए पनि आलोपालोमा सांसदलाई मन्त्री बनाइएको बताउँछन् । विगतबाट पाठ सिक्दै संविधानमा संघीय मन्त्रिपरिषद् २५ सदस्यीय हुने लेखियो, उनले भने, तर हाम्रो सोचमा परिवर्तन नहुँदा विभिन्न तरहले मन्त्रीको संख्या बढाइयो । संघीय सरकारलाई राष्ट्रिय महत्त्व, सीमा सुरक्षा र अन्तर्राष्ट्रिय सम्बन्ध, प्रदेश तहलाई प्रादेशिक महत्त्व र समन्वय तथा स्थानीय तहलाई सेवा प्रवाह र स्थानीय आवश्यकता पूर्ति गर्ने गरी चुस्त राजनीतिक तथा प्रशासनिक संरचना बनाइनुपर्ने उनले बताए ।ओलीले दुई पटक गरेको मन्त्रिपरिषद् विस्तारलाई भने सर्वोच्च अदालतले बदर गरेको थियो । २०७८ जेठ ७ मा प्रतिनिधिसभा विघटन गरेका ओलीले जेठ २१ मा एक उपप्रधानमन्त्री, ९ मन्त्री र ३ राज्यमन्त्रीलाई हटाएर उपप्रधानमन्त्रीसहित १० मन्त्री र दुई राज्यमन्त्री नियुक्त गरेका थिए । जेठ २७ मा ७ मन्त्री र एक राज्यमन्त्री थपेर मन्त्रिपरिषद्लाई २५ सदस्यीय बनाएका थिए । सर्वोच्चले असार ८ मा कामचलाउ प्रधानमन्त्रीलाई मन्त्रिपरिषद् विस्तार गर्ने अधिकार नहुने भन्दै जेठ २१ र २७ मा नियुक्त भएका दुई उपप्रधानमन्त्रीसहित १७ मन्त्री र ३ राज्यमन्त्रीलाई पदमुक्त गरेको थियो ।त्यसअघि २०७८ जेठ ६ मा ओलीद्वारा नियुक्त पूर्वमाओवादीका ७ मन्त्रीलाई पनि सर्वोच्च अदालतले पदमुक्त गरेको थियो । नेकपा विभाजितपछि एमालेतिर लागेका रामबहादुर थापा, टोपबहादुर रायमाझी, लेखराज भट्ट, प्रभु साह, गौरीशंकर चौधरी, मणि थापा र दावा लामालाई माओवादी केन्द्रले सांसदबाट पदमुक्त गरेको थियो । २०७८ वैशाख २७ मा संसदबाट विश्वासको मत नपाएपछि प्रधानमन्त्री ओली नेतृत्वको सरकार ढलेको थियो । दुई वा दुईभन्दा बढी दल मिलेर सरकार बनाउन राष्ट्रपतिले दिएको तीन दिने समयमा कांग्रेस र माओवादी केन्द्रले बहुमत जुटाउन सकेनन् । त्यसपछि वैशाख ३० मा संविधानको धारा ७६ (३) अनुसार राष्ट्रपति विद्यादेवी भण्डारीले संसदको सबैभन्दा ठूलो एमालेका संसदीय दल नेता ओलीलाई प्रधानमन्त्री नियुक्त गरिन् । वैशाख ३१ मा प्रधानमन्त्रीको सपथ लिएका ओलीले थापासहित ७ जनालाई पुनः मन्त्री नियुक्त गरेका थिए । सर्वोच्चले त्यसलाई प्रथम दृष्टिमा संविधानको व्यवस्था, मूल मर्म र भावनाविपरीत भएको भन्दै बदर गरेको थियो ।"
जलविद्युत् पीपीएका बाधा फुकाऊ,"सरकारले पछिल्ला चार वर्षदेखि नदी प्रवाहमा आधारित (आरओआर) आयोजनाको विद्युत् खरिद सम्झौता (पीपीए) बन्द गरेपछि साढे ११ हजार मेगावाट क्षमता बराबरका आयोजनाको उत्पादन अनिश्चित छ । पीपीएका लागि नेपाल विद्युत् प्राधिकरणमा निवेदन दिएको लामो समयसम्म पनि जलविद्युत् प्रवर्द्धकहरूले जवाफ पाएका छैनन्, जुन दुर्भाग्यपूर्ण छ । खास गरी प्राधिकरण, ऊर्जा, जलस्रोत तथा सिँचाइ र अर्थ मन्त्रालयबीच पीपीएका विषयमा समान धारणा हुन नसक्दा गाँठो अल्झिएको देखिन्छ । नेपालका लागि सबैभन्दा बढी सम्भाव्य अर्थात् आफ्नै उत्पादन विद्युत्का विषयमा चार वर्षदेखि भइरहेको यो अन्योलको अन्त्य जरुरी छ । त्यसका लागि मुख्य गरी प्राधिकरणले ऊर्जा र अर्थ मन्त्रालयबीच तत्काल समन्वय गरी उचित निर्णय लिन आवश्यक छ ।लामो समयदेखि पीपीए रोकिएपछि निजी क्षेत्रकै दबाबमा सरकारले ऊर्जा सम्मिश्रण (इनर्जी मिक्स) सम्बन्धी व्यवस्थामा संशोधन गरी पीपीए गर्ने बाटो खुला गरिसकेको छ । अर्थात्, जलाशययुक्त आयोजनाको पीपीए सीमामा १० प्रतिशत कटौती गरेर आरओआर आयोजनालाई दिने निर्णय गत असार १४ को मन्त्रिपरिषद् बैठकले गरेको हो । उक्त निर्णयपछि १५ सय मेगावाट क्षमताका आरओआर आयोजनाका लागि थप पीपीए खोल्न नीतिगत बाटो खुलेको हो । तर यसको कार्यान्वयन गर्ने जिम्मा पाएको विद्युत् प्राधिकरण सञ्चालक समितिले पीपीए खुलाउने निर्णय गरेको छैन । प्राधिकरणले पीपीए नखोल्नुका पछाडि मुख्य गरी दुइटा कारण देखिन्छन् । पहिलो, १५ सय मेगावाट बराबर मात्र पीपीए खोल्दा कुन र कस्ता आयोजनालाई अनुमति दिने वा नदिने भन्ने मापदण्ड टुंगो लागेको छैन । करिब साढे ११ हजार मेगावाट क्षमताका आयोजनाले पीपीएका लागि निवेदन दिएकामा १५ सय मेगावाटलाई प्राधिकरणले कसरी स्वीकृति दिन्छ भन्ने टुंगो छैन । केकस्ता आधारमा पीपीए स्वीकृति दिने भन्ने मापदण्ड ऊर्जा मन्त्रालयले तयार पारिदिएको छैन । यो दायित्व ऊर्जा मन्त्रालयकै हो । मन्त्रालयले मापदण्ड तयार पारिदिइसकेपछि मात्रै पीपीए खोल्ने प्रस्ताव प्राधिकरणले सञ्चालक समितिमा लैजाने भएकाले यसबारे शीघ्र निर्णय आवश्यक छ । दोस्रो, पीपीए गर्दा भविष्यमा आइपर्न सक्ने आर्थिक तथा प्राविधिक जोखिम वहन गर्न सरकार र प्राधिकरण दुवै तयार छैनन् । प्राधिकरणले थप पीपीए गर्न नचाहेको वा भविष्यमा जोखिम देख्नुको कारण प्रसारण संरचनाको क्षमता न्यून हुनु र प्रवर्द्धकबाट किनिएको बिजुली बेच्न बजार सुनिश्चित गर्न नसक्नु हो । पीपीए थप्दा आइपर्ने यिनै आर्थिक र प्राविधिक जोखिमको दायित्व प्राधिकरणले बेहोर्न चाहेको छैन । उसले सरकारबाटै जोखिम वहनको प्रत्याभूति खोजिरहेको छ, जसका लागि अर्थ मन्त्रालय तयार छैन । प्राधिकरणले पीपीए जोखिम वहन गर्न अर्थ मन्त्रालयसँग आग्रह गर्दै पत्र पठाएको थियो । तर अर्थ मन्त्रालयले त्यस्तो जोखिम लिन नसकिने जवाफ दियो । पीपीए गरेपछि निजी क्षेत्रसँग बिजुली किन्नैपर्ने तर बेच्नका लागि बजार नहुने अवस्थाबाट प्राधिकरण बच्न चाहेको देखिन्छ । एउटा कम्पनीका हिसाबले मात्रै हेर्दा प्राधिकरणका लागि यो रणनीति ठीकै देखिए पनि मुलुकका लागि प्रत्युत्पादक हुने भएकाले सरोकारवाला सरकारी निकायले निकास खोज्न ढिलाइ गर्नु हुन्न ।ऊर्जा विकास सम्बन्धी दसवर्षे अवधारणापत्र अनुसार जलविद्युत् आयोजनाको पीपीए गर्दा विद्युत् प्राधिकरणलाई अतिरिक्त घाटा पर्न गएमा सोको सोधभर्ना सरकारले उपलब्ध गराउनुपर्छ । त्यसैले यसमा अर्थ मन्त्रालयले अनावश्यक अत्तो थाप्न हुँदैन । जलविद्युत्का सम्बन्धमा हाम्रा आन्तरिक ससाना समस्या समाधान गरी बाह्य बजारको खोजी र विद्युत् बिक्री सुनिश्चित गर्नैपर्ने भएको छ । अहिले वर्षायाममा उत्पादित बिजुली आन्तरिक माग धानी भारतमा समेत बिक्री हुन थालिसकेको छ । कुल जडित क्षमता २२ सय मेगावाट हाराहारी हुँदा नै आन्तरिक खपत धानेर बिजुली खेर जाने अवस्थामा छ । भारतले पनि ३ सय ६५ मेगावाटभन्दा बढी बिजुली किन्न अनुमति दिइसकेको छैन । अर्कातर्फ, भारतसँग दीर्घकालीन पीपीए भएको छैन । भारतले नेपालसँगको बिजुली व्यापार सम्झौता हरेक वर्ष नवीकरण गर्छ । आगामी वर्षहरूमा उसले आन्तरिक उत्पादनबाट माग धान्न सक्ने अवस्थामा नेपालको बिजुली त्यहाँ बिक्री नहुन सक्छ । यही जोखिमका कारण पनि प्राधिकरणले पीपीए खुलाउन चाहेको देखिँदैन । आर्थिक र प्राविधिक जोखिम छ भन्दैमा सरकारले पीपीए रोकेर राख्नु हुँदैन । सरकारले अरू विकल्प पनि हेर्नुपर्छ । जस्तै, अहिले नै करिब १६ सय मेगावाट क्षमता बराबरका आयोजनाले पीपीए लाइसेन्स लिए पनि निर्माण थालेका छैनन् । लाइसेन्स होल्ड गर्ने तर काम नगर्ने आयोजनाहरूसँगको पीपीए सम्झौता तोडेर विद्युत् उत्पादन सुनिश्चित गरिसकेका आयोजनाको पीपीए गरिदिन सकिन्छ । एकातिर वर्षौंदेखि लाइसेन्स लिएर निर्माणको काम सुरु नगर्ने आयोजनालाई पनि कारबाही नगर्ने र अर्कातिर उत्पादन गर्छु भन्नेहरूको पीपीए पनि नगरिदिने विरोधाभासपूर्ण नीति जलविद्युत् विकासका लागि अनुचित छ । सरकारले आफैंले पीपीए गर्न नसके निजी क्षेत्रलाई सुम्पन सक्ने अर्को विकल्प खुलै छ । अर्थात्, आयोजनाबाट उत्पादित बिजुली कि त प्राधिकरणले किनिदिनुपर्छ वा निजी क्षेत्रलाई नै व्यापारका लागि लाइसेन्स दिनुपर्छ । यसका लागि विद्युत् व्यापारको अनुमति दिने वैधानिक बाटो खुलाउन हाल संसद्मा विचाराधीन विद्युत् विधेयक पारित हुनुपर्छ । आफूले उत्पादन गरेको बिजुली आफैं बेच्न सक्ने अधिकार निजी क्षेत्रलाई दिन कानुनी व्यवस्था अपरिहार्य छ । बिजुली बेच्ने प्रत्याभूति नहुँदा एकातर्फ उनीहरूले लगानी जुटाउन सकेका छैनन् भने जुटेको लगानीमा पनि बैंक र वित्तीय संस्थाले असुरक्षित महसुस गर्न थालेका छन् । यसबाट नेपालमा लगानीमैत्री वातावरण छैन भन्ने सन्देश पनि गैरहेको छ । त्यसकारण, पीपीए गरिसकेपछि निश्चित समयसीमाभित्र आयोजना सम्पन्न गरिसक्ने प्रतिबद्धता लिएर पीपीएको अड्को फुकाइदिनुपर्छ ।यसका लागि निजी क्षेत्र पनि केही लचिलो हुन आवश्यक देखिन्छ । निश्चित समयसीमाभित्र निर्माण सम्पन्न गर्ने प्रतिबद्धता निजी प्रवर्द्धकहरूले गर्नैपर्छ । अर्कातर्फ, लेऊ वा तिर (टेक अर पे) प्रावधानको सट्टा लेऊ र तिर टेक एन्ड पे को अवधारणामा पीपीए गर्न निजी क्षेत्र पनि तयार हुनुपर्छ । बिजुली लिएको अवस्थामा मात्रै पैसा तिर्ने अवस्था भएमा प्राधिकरणले पीपीए गर्न सक्छ । टेक एन्ड पे निजी क्षेत्र र प्राधिकरण दुवैले जित्ने अवस्था हो । त्यसैले निजी क्षेत्र, सरकार, प्राधिकरण र समग्र मुलुकै विनविन हुने अवस्था सृजना गर्नुपर्छ । त्यसका लागि विषयलाई समग्रतामा हेर्नुपर्छ एउटा मन्त्रालय, प्राधिकरण वा एउटा प्रवर्द्धकको हिसाबले मात्रै नीति निर्णय गर्नु हुँदैन ।"
स्थानीय तहमा हरियाली,"सबै स्थानीय तहको रहर हुन्छ सफा, सुन्दर र हरित सहर । तर यसका लागि ठोस योजना प्रायः स्थानीय तहले बनाउन सकेका छैनन् । पहिलो, स्थानीय तहले टोल सुधार समितिहरूमार्फत हप्तामा निश्चित दिन छुट्याई सरसफाइ तथा हरियाली प्रवर्द्धन कार्यक्रम नियमित सञ्चालनमा ल्याउनुपर्छ । दोस्रो, फोहोरलाई घरभित्रै वर्गीकरण गरी कुहिने फोहोरलाई सम्भाव भएसम्म कम्पोस्ट मल बनाउन अनिवार्य गर्नुपर्छ । तेस्रो, प्रत्येक स्थानीय तहले एउटा घरले कम्तीमा एउटा रूख रोप्नुपर्ने नीति अनिवार्य गर्न सक्नुपर्छ । अझ फलफूलको रूख रोप्न जोड दिए हरियाली प्रवर्द्धनका साथै आयआर्जन पनि हुन्छ । घरबाहेकका जग्गा नहुनेहरूको हकमा कौसीलाई हरियाली बनाउन सकिन्छ । चार, प्रत्येक घरका भान्सामा प्रयोग भएका पानी खेर नफाली जमिन रिचार्ज गर्ने प्रबन्ध अनिवार्य गनुपर्छ । पाँच, स्थानीय तहहरूले हरियाली प्रवर्द्धनका लागि लिएका नीतिको नियमित अनुगमन गरेर सोका आधारमा दण्डपुरस्कार दिने व्यवस्था गर्नुपर्छ । गोविन्दप्रसाद पाण्डे, नेपालगन्ज"
बेटीको आडमा भ्रष्टाचार,"मधेश सरकारको बेटी पढाऊ, बेटी बचाऊ अन्तर्गत साइकल वितरण कार्यक्रममा भएको भष्टाचार भयावह देखिन्छ । नेपाली समाजमा भ्रष्टाचार व्याप्त छ । यसको नियन्त्रणतर्फ कुनै राजनीतिक दलहरूको चासो देखिएको छैन । आमनेपाली आफैं भ्रष्टाचारविरुद्ध लाग्नुको अब विकल्प रहेन । छोरी, ज्येष्ठ नागरिक तथा दूरदराजका विपन्न वर्गका नाममा सञ्चालनमा रहेका कार्यक्रमहरूमा समेत दलका कार्यकर्ताहरूले भ्रष्टाचार गरेको भेटिन्छ । छोरीहरू घरका सबै काम गरेर पनि, विद्यालय जाउन भन्नका लागि छुट्याएको रकममा समेत करोडौं भ्रष्टाचार गर्नेहरूलाई कारबाहीको दायरामा ल्याउनु जरुरी छ । यसबखत मधेश सरकारको यो अभियानको दुरुपयोग गरी भ्रष्टाचार संलग्नहरूविरुद्ध अख्तियार दुरुपयोग अनुसन्धान आयोगले मुद्दा दायर गरेको छ । तथ्य कहीँकतैबाट ढाकछोप गरिएन भने बाहिर आउने निश्चित छ । तर अख्तियारको कामकारबाहीलाई कहीँकतैबाट प्रभावित नगरियोस् । दोषी नेताहरू हुन् या कर्मचारी कारबाही हुनुपर्छ । साथै यो अभियानलाई पनि अलपत्र पार्नु हुँदैन । भ्रष्टाचार गरिएको रकम फिर्ता ल्याउँदै पुनः छोरीहरूकै अधिकारमा खर्च गर्नुपर्छ । रामकृष्ण बराल, जोरपाटी५, काठमाडौं"
तेलको भाउ किन घटेन ?,"अन्तर्राष्ट्रिय बजारमा तेलको भाउ घट्दा नेपालमा चाहिँ किन घटिरहेको छैन ? विश्व बजारमा तेलको भाउ बढ्नेबित्तिकै यता पनि बढाउन हतारिने आयल निगम उता घट्दाचाहिँ किन मौन ? निगमलाई घाटा नेपाली जनताले लगाएका होइनन् । मुनाफा निगमका कर्मचारीले खाने अनि घाटामा जाँदा जनताले तिर्नुपर्ने कस्तो नीति हो यो ? भारतीय आयल निगमले घटेको मूल्यसूचीमा प्रेट्रोलियम पदार्थ पठाइरहँदा पनि निगमले तेलको मूल्य नघटाउनु आश्चर्यजनक छ । प्रतिपक्षी दल यो विषयमा मौन छ । विद्यार्थी संगठनहरू पनि चुपचाप छन् । तेलको मूल्यले सीधै भान्सामै प्रभाव पार्ने भएकाले पनि यो आम जनताको चासोको विषय हो । यसैका कारण हरेक सामानको भाउ आकासिएको छ । निम्नवर्गीय परिवारलाई त बिहानबेलुकाको छाक टार्नै हम्मेहम्मे परिरहेको छ । यस्तो विषयप्रति सरकार किन गम्भीर बन्दैन ? पुरुषोत्तम घिमिरे, जोरपाटी, काठमाडौं"
नो हर्न : अभियानसँगै नियमित अनुगमन,हर्न नबजाई केही उपाय होला र यो सहरमा ? मान्छे देब्रेतिर हेरेर दाइनेतिर बाटो काटिरहेका हुन्छन् । कोही त अझै एयरफोन लगाएर बीच बाटोमा हिँडिरहेका हुन्छन् । जीवनजंग बस्नेत
नामकरणको कुरूप राजनीति,"न्वारनको हक ः पण्डित र दलपतिको खल्तीमाभाषा र जातिको पहिचान तथा आदिवासी सभ्यताको सुगन्ध पटक्कै नआउने गरी गरिएको प्रदेशहरूको नामांकनको डिफ्याक्टो अधिकार पनि ठूला राजनीतिक दलका नेतृत्वको जनैमा झुन्डिएको देख्न पाइन्छ । क्षेत्रीय पहिचान झल्कने मधेश प्रदेशको नामबाहेक अरू सबैमा देशका कुनै पनि भाषा, जाति र सभ्यताको पहिचान नझल्कने गरी भौगोलिक नामकरण गर्न सफल दलपतिहरूको अर्को सफल काम हो पाँचपाँच वर्षसम्म पनि प्रदेश १ को नामकरणमा बाधाव्यवधान हालिरहन सक्नु । एमालेका अध्यक्ष खड्गप्रसाद शर्मा ओलीको गोजीमा कोसी प्रदेशको नाम छ भने एमालेबाटै विभाजित एकीकृत समाजवादीका अध्यक्ष माधवकुमार नेपालको खल्तीमा पनि कोसी वा सगरमाथा प्रदेशको । सत्ता साझेदार नेपाली कांग्रेसका सभापति शेरबहादुर देउवादेखि माओवादी केन्द्रका अध्यक्ष पुष्पकमल दाहालसम्मका पकेटमा कोसी, सप्तकोसी वा सगरमाथाजस्ता भौगोलिक नाम नै हुन सक्छन् । जसपाका अध्यक्ष उपेन्द्र यादवले त किरातलिम्बुवान्मधेशशेर्पालुङ प्रदेश को नामको माला नै भिर्दै हिँडेका हुन सक्छन् । प्रदेशको न्वारन गर्ने शास्त्रशस्त्र खल्तीमा राख्दै, नामकरणको अधिकार गोजीमा हाल्दै, आधुनिक राजनीतिक पण्डापुरोहितको भूमिका खेलिरहेका तिनै पाँच महापुरुषको मत कोसीसप्तकोसीतिरै तानिन सक्छ । उनीहरूको मति फिर्यो भने मात्रै नामकरणको अधिकार प्रदेश सांसदहरूले पाउन सक्छन् अनि कुनै पहिचान र सभ्यताको नामले प्रदेश १ लाई विस्थापन गर्ने मौका पाउन सक्छ ।सबैजसो महापुरुषबाट निर्मित संकथन र प्रचारित भाष्य हो जातिसमुदायको पहिचान वा आदिवासी सभ्यताको नाउँमा प्रदेशको नामकरण गरियो भने जातीय द्वन्द्व बढ्नेछ । जबकि भाषाजातिका आधारमा अर्धसंघीयताको अभ्यासबाट विशाल भारतको भौगोलिक अखण्डता बचाउने र साम्प्रदायिक विवादसँगै हिंसात्मक द्वन्द्वलाई मत्थर पार्ने उपक्रमले उनीहरूको संकथन र भाष्यको खण्डन गर्छ । तमिल विद्रोह र लिट्टे (लिबरेसन टाइगर्स अफ तमिल इलम) को व्यवस्थापनमा भन्दा पनि संहारमा रमाउने नेपाली राजनीतिक नेतृत्वले श्रीलंकाको बढ्दो बृहत् राष्ट्रिय संकटको एउटा कारण तमिल अल्पसंख्यक समुदायको अधिकारविहीनता र त्यसको जगमाथि उठाइएको सिंहाली सर्वश्रेष्ठतावाद र जातीयधार्मिक अहंकार हो भन्ने तथ्यलाई बेवास्ता गर्छ । अतः उनीहरूका लागि प्रदेश १ का किरात वा लिम्बुवान् वा किरातलिम्बुवान् वा लिम्बुवान्किरात नामकरणसमेत जातीय द्वन्द्व बढाउने अपवित्र न्वारन लाग्न सक्छ । खासमा वर्णजातको अमानवीय विभाजनमा शूद्र र अछुत बनाइएका समुदायलाई न्वारनको हक नदिने पुराना पण्डितपुरोहितकै शैलीमा वर्तमान राजनीतिक नेतृत्व पनि प्रदेश सांसदहरूलाई पहिचानका आधारमा आफ्नो प्रदेशको नामकरण गर्ने नैसर्गिक अधिकारबाट वञ्चित गर्न र जातीय विभाजनद्वन्द्वको आगोमा रोटी सेक्न उद्यत छ ।आफ्नो नाम आफैं राख्ने अधिकार र भाषाजातिसभ्यतासँग सम्बन्धित पहिचानको हक अभ्यासका लागि क्रियाशील विभिन्न समुदाय, संघसंस्था र संगठन भुइँतहका आन्दोलनको बलमा लिम्बुवान्किरात वा किरातलिम्बुवान् नाम राख्न सफल भए भने आत्मसम्मानको लडाइँको एक चरण पूरा हुनेछ । नाम अनुसारको काम गर्नका लागि पनि डा महेन्द्र लावतीले भनेझैं, नक्कली संघीयताको सट्टा दस प्लस एकको भौगोलिक संघीयता निर्माणसँगै गैरभौगोलिक संघीयताका लागि संघर्ष गर्दै जाने रणनीति जरुरी हुन्छ । र, भौगोलिक एकाइभित्र पनि विभिन्न आदिवासी जनजाति समुदायसँगै दलित, धार्मिक अल्पसंख्यक र प्रभुत्वशाली जाति लगायत सबैजसो समुदायको स्वायत्तताको हकअधिकार सुरक्षित गर्ने कार्यनीति पनि आवश्यक हुन्छ (नेपाली आदिवासी आन्दोलनको चुनौती सम्बोधन गर्ने काइदा, सन् २०२०) । उदाहरणका लागि, लिम्बुवान्किरात वा किरातलिम्बुवान् नामकरण नै भयो भने पनि त्यस भौगोलिक स्वायत्त एकाइभित्र लिम्बू, राई, तामाङ, मगर, नेवाःसँगै खसआर्य समुदायका भाषिक, शैक्षिक, धार्मिक, सांस्कृतिक मुद्दामा आत्मनिर्णयको अधिकार सुनिश्चित गरिनुपर्छ । यसको स्पष्ट अर्थ हो प्रदेशको नाम र जनसांख्यिक बाहुल्य जसको भए पनि स्वायत्तता वा आत्मनिर्णयको अधिकारले एकलजातीय शासनलाई स्विकार्दैन, बरु आफ्नो समुदायबारे आफैं निर्णय गर्दै, अरू समुदायसँग सहकार्य र समन्वय गर्दै सामुदायिक सत्तासाझेदारी गर्न सबै समुदायलाई बाध्य फार्छ ।"
सुदखोरलाई संरक्षण गरेर गरिब रुवाइरहेको सत्ता !,"सुस्ताका गाउँगाउँबाट उठी आएका मानिसहरूले केही वर्षअघिसम्म काठमाडौंमा प्रदर्शन गरिबसेका हुन्थे सुस्ता बचाउ को ब्यानर समातेर । भारतीय मिचाहा प्रवृत्तिबाट आजित भएर राज्यको भरोसा खोज्दै आएका ती सुस्तावासी रात बस्थे गौशालातिरको धर्मशालामा । होटल र लजहरूमा या वनकालीतिरका पीठहरूमा । कम्युनिस्ट आन्दोलनका एक जना सिद्धान्त र व्यवहारका स्याम्पल म्यान स्वनाम साथीको साथ लागेर म अनेकन् पटक पुगेको थिएँ सुस्तावासीहरूको प्रदर्शनमा । तिनले आयोजना गरेका भित्री भेलाहरूमा । अन्तरक्रिया र संवादहरूमा । त्यहाँ मैले पटकपटक सुस्तावासीमार्फत प्रकट राज्यको निरीहता, भारतीय हेपाहा प्रवृत्ति र त्यसले नागरिकमा थोपरेको गहिरो सुस्केरा अनुभूति गरेको थिएँ ।यस पटक पनि सुस्ता काठमाडौं उत्रिएको छ, सुस्केराको गहिरो अन्तर्ध्वनि बोकेर । ती बसेका छन्, पशुपति गौशालामा । बर्खे झरीले हिलाम्मे बनाएको जमिनमा पाल टाँगेर । त्यसरी सुस्ताबाट आएर गौशालामा टाँगिएको पालमुनि बसिरहेका सत्तरीभन्दा बढी मानिसले सरकारको खोजी गर्दै माइतीघरमा प्रदर्शन गरेको समाचार र तस्बिरमा मैले ६३ वर्षे रामसुभग मुसहरलाई पनि देखें । उनी सरकार खोज्दै काठमाडौं आएको यो पहिलो पटक होइन । उनलाई मैले यसअघि अनेकन् पटकका प्रदर्शनहरूमा देखेको र एक पटक, सतही नै सही, लामो संवाद गर्ने मौका पाएको थिएँ । देश संघीयतामा गएको दिनमा समेत सरकार खोज्दै देशको मुकाम ताकेर आएका सुस्ताका रामसुभग एक्ला मानिस होइनन् । चमार, मुसहर, मुसलमानजस्ता सीमान्तकृत पददलितहरू, अल्पसंख्यकहरूको लाम छ यो सूचीमा । िििसरकार खोज्न, सरकारको दया र करुणाको आशा गरेर न्याय खोज्न सुस्ताले काठमाडौं ताक्नुपर्ने अवस्था आउनु संघीय व्यवस्थाको योग्यता चियाउने आँखीझ्याल त हुँदै हो, रैथाने न्याय व्यवस्थाको सकल अनुहारको विम्बचित्र पनि हो । स्थानीय प्रतिनिधिदेखि प्रहरीप्रशासन र न्यायालयसम्म सुदखोरको दाहिना बनिदिँदा गरिब किसानहरू कसरी भूमिहीन सुकुम्बासीमा परिणत भइरहेका छन् भन्ने दृष्टान्त पनि हो ।सुस्ता गाउँपालिकाका विभिन्न वडामा मिटर ब्याजमा पैसा लगाउने जगदीश बनियाँ, सुनील बनियाँ र उनका दाजुभाइ सम्मिलित बनियाँ ब्रदर्स को टोली छ । तिनले गर्जो टार्ने उपाय नभेटेर आपत् भोगिरहेका गरिब किसानहरूलाई चर्को ब्याजमा पैसा लगानी गर्छन् । पैसा दिँदा निरक्षर किसानलाई दोब्बर रकमको तमसुकमा हस्ताक्षर गर्न लगाउने र किसानले तिरेको रकमको भने भर्पाई नदिने बनियाँ ब्रदर्सको प्रवृत्ति देखिन्छ । रकम केही न केही जमिन भएका किसानलाई मात्रै दिने र पैसा दिएको जमानीमा किसानको जग्गा दृष्टिबन्धक राख्ने सुदखोर बनियाँ ब्रदर्सको नियमित कार्यसूची रहेको पाइन्छ ।एक जना होइन, दुई जना होइन, बनियाँ ब्रदर्सले मिटर ब्याजको पासोले घाँटी कसेर मर्नु न बाँच्नुको दोसाँधमा पुर्याएका किसानहरूको संख्या सयभन्दा बढी छ । सबैसँग उनीहरूले अपनाएको जालसाजीको तरिका एउटै छ । पीडितहरू प्रहरीप्रशासनदेखि अदालतसम्म पुगेका छन् । तर, निर्जीव कागजलाई प्रमाण मानेर सुदखोरको ठगीलाई अनुमोदन गरिरहेका यी तमाम संयन्त्रका निर्जीव प्रवृत्तिका पात्रहरू जीवित मानिसका एकै खालका रोदन, चिच्याहट, हारगुहार, आक्रोश र विद्रोहलाई नजरअन्दाज गरिरहेका छन् ।रामेश, मञ्जुलले पञ्चायतकालीन दिनमा रचेको, गाएको गीतमा भनेजस्तै ब्याजको स्याज पनि आधुनिक बुलेट रेलले पनि नभेट्ने गतिमा कुदेको मिटर ब्याजको यो ठगी र अत्याचारबारे उनीहरूका पक्षमा बोलिदिने कोही पाएका छैनन् । केही लाख रकम ऋण दिएबापत दृष्टिबन्धक गरेको कागजलाई प्रमाण मान्ने प्रहरीप्रशासन, अदालतले दिन दुगुना र रात चौगुनाको गतिमा बढेको ब्याजसहित जोडिएको रकम लगानी गर्ने न स्रोत खोजेका छन् बनियाँ ब्रदर्ससँग न त एक लाख रकम कसरी पाँच या दस वर्षमै पच्चीस लाख या चालीस लाख हुन पुग्यो भनेरै सुदखोरहरूसँग सोधेका छन् । बरु सुदखोरको मतियारका रूपमा उनीहरूको जालसाजी र ठगीलाई कानुनी वैधताको ठप्पा लगाएर सिंगो राज्य संयन्त्रका अवयवहरूलाई ठगीको कानुनी पुर्जामा परिणत गरिदिएका छन् । नभए पनि ठगीको छड्के साक्षीमा विघटन गरिदिएका छन् । किसानको थाप्लोमा ऋणमाथि ऋण थपिएको छ ।सुदखोरबाट लिएको ऋण तिर्न तिनले भएको जायजेथा बेचेका छन् । कलिला छोराहरूलाई विदेश पठाएका छन् । भएको खुन, पसिना, जमिन सबै निचोरेर सुदखोरको पाउमा चढाउँदा पनि ऋण घट्नुको साटो सुन्दै अत्यास लाग्ने अंकमा बढेको छ । गरिब किसानहरू अत्यासलाग्दो अवस्थामा पुगेका छन् । सत्ता सुदखोरलाई धाप मारेर बसेको छ । किन पनि भने, सुस्ताका पीडितहरूसँग बनियाँ ब्रदर्सले मुखै फोरेर भनेका छन्, प्रधानमन्त्री शेरबहादुर देउवादेखि मुख्यमन्त्री कृष्णचन्द्र पोखरेलसम्म आफूहरूको उठबस छ । तिनले गरिब किसानको पक्षमा राजनीति डोर्याउने लोकतान्त्रिक वैचारिकीको नेतृत्व गरेका बीपी कोइरालाका पुत्र शशांक कोइरालासँगको आफ्नो उठबसको पनि फेहरिस्त निरक्षर या साधारण साक्षर किसानलाई सुनाएर तर्साउने गरेका छन् । उसै पनि तिनले आफूलाई सत्तारूढ कांग्रेससँग जोडेर रैथाने प्रहरीप्रशासनलाई घुमाएको तिनले देखे भोगेकै छन् ।अब निर्णायक निर्णयको पहल लिने पालो प्रधानमन्त्री देउवाको । त्यसका लागि उनलाई सुस्ता सुदखोर प्रकरणको अलिकति अन्तर्यको ब्रिफिङ उनैले नपढे पनि उनको सचिवालयले पढाओस् यसै लेखमार्फत ।ििि६० वर्षीया ईश्वरीदेवी चमारको परिवारले जगदीश बनियाँसँग २०६६ फागुन ११ गते एक लाख चार हजार ऋण लिएको थियो । खेतीकिसानी गर्ने ईश्वरीदेवीको गाउँमा ३२ घर चमारको बसोबास छ । सामान्यतया सबै निरक्षर या सामान्य मात्रै साक्षर । उनका छोरा मलेसिया जाने बेला परिवारले उक्त रकम जगदीशसँग जमिन दृष्टिबन्धक राखेर ऋण लिएको थियो । पाँच कक्षा पढेका शम्भु चमार १८ वर्षे उमेरमा त्यसरी ऋण लिएर मलेसिया गएका थिए । उनले मलेसिया गएर पठाएको कमाइसँगै जमिन बेचेर चमार परिवारले पाँच लाख साठी हजार तिरिसक्यो, सुदखोर जगदीशलाई । त्यसरी तिरेको रकमको कुनै भर्पाई पाएको छैन चमार परिवारले । फरक पर्दैन, हामी लेख्छौं भनेपछि निरक्षर चमार परिवारले त्यसमाथि भरोसा गर्यो । तर, जगदीशले अहिले चमार परिवारलाई अझै दस लाख तिर्नुपर्ने हिसाब थमाएका छन् । तेह्र वर्षमा एक लाख चार हजारको पन्ध्र लाख साठी हजार !७० वर्षे रामकवल चमारले आफ्ना छोरालाई मलेसिया पठाउन २०७१ मा चार कट्ठा आठ धुर जमिन दृष्टिबन्धक राखेर एक लाख पचास हजार रकम लिएका थिए । यसबीच चमारले जमिन बेचेर नौ लाख तिरिसके बनियाँलाई । तिरेको रकमको उनले पनि कुनै भर्पाई पाएका छैनन् । परिणाम एउटै छ, बनियाँले उनलाई अझै एक लाख पचहत्तर हजार तिर्नुपर्ने हिसाब थमाएका छन् ।४० वर्षीया आशमा खातुनका श्रीमान् र ससुराले आठ लाख लिएका थिए बनियाँ ब्रदर्ससँग, २०७२ मा घर बनाउन । बनियाँको ऋण तिर्न आशमाका पति कतार गए । त्यहाँ कमाएर ल्याएको दस लाख खातुन परिवारले बनियाँलाई तिर्यो । त्यसको कुनै भर्पाई पाएन । बनियाँले च्यापेपछि चौध कट्ठा जग्गा दुई लाखको दरले बेचेर खातुन परिवारले तिर्यो । त्यसको पनि कुनै भर्पाई छैन । अझै पन्ध्र लाख तिर्नुपर्ने हिसाब बनियाँ ब्रदर्सले थमाएको छ खातुन परिवारलाई ।रामसुभग मुसहरको परिवारले छोरालाई मलेसिया पठाउन बनियाँ ब्रदर्ससँग लिएको ऋण तिर्न जग्गा बेचेर तिरेको रकमको कुनै भर्पाई छैन । अझै दृष्टिबन्धक राखेको जमिन बेचिदिने धम्कीले पुस्तौंदेखि सुस्तामा बसिरहेका रामसुभग अब पुर्ख्यौली थलो आफ्नै पालामा शेष भएर जाने चिन्ताले रोइकराइ र हारगुहार गरिरहेका छन् ।यसरी रोइकराइ र हारगुहार गर्नेहरूको सूची लामो छ । व्यहोरा एउटै छ । जति रकम तिरे पनि ऋण घटेको छैन, उल्टै घरखेत जाने भयले ती सुदखोरको कुन सनकमा आफूहरू सुकुम्बासी बनिने हो भनेर आलसतालस भएका छन् । अनेकन् तन्त्रको व्यवस्था फालेर लोकतन्त्र हामीले ल्याएका हौं भन्ने मागदाबी बेचेर चुनावमा मत फकाउन किसानका दैला चहार्ने ताक हेरिबसेका सत्ताधारी या पूर्वसत्ताधारीसँग केही थान सुदखोरको लुटतन्त्र हटाएर किसान जोगाउने ल्याकत नदेख्दा किसानले कसको भरोसा गर्ने भन्ने प्रश्न गर्नु स्वाभाविक छ ।िििमिटरब्याजी सुदखोरको पासोमा परेका किसानहरू नवलपरासीको सुस्ताका मात्रै छैनन् । मैदानी भेगका भित्री बस्तीहरूमा पनि जताततै सुदखोर छन् । तिनको जाली खेलोमा परेर भएको जायजेथा गुमाएका वाणीविहीन भुइँमानिसहरूको संख्या अकल्पनीय रूपमा ठूलो छ । केही वर्षअघि सर्लाहीका सुदखोरपीडितहरू धर्नाकै लागि काठमाडौं आउन बाध्य थिए । महोत्तरी, सप्तरी, सिरहा, सर्लाही, रौतहट, बारा, नवलपरासी, रूपन्देही, कपिलवस्तु, बाँकेका किसानहरू पीडित भएर न्यायको खोजीमा मुखर भइरहेका छन् । तर, तिनका लागि बोलिदिने सत्ता सुदखोरको कुत खाएर निदाएको जस्तो अनुभूति किसानले गरिरहेका छन् । जति रकम तिरे पनि मिटरब्याजीले धनमाथि धन थपेका छन् भने, किसानको थाप्लोमा ऋणमाथि ऋण थपिएको छ । तिनको हिस्साबाट न्यायनिसाफ हराएको छ । सरकारका सारा अवयव तिनको आवश्यकता सम्बोधन गर्न नाकाम भएपछि, गायब भएपछि ती सरकार खोज्न, न्याय खोज्न बर्खे झरीमा केन्द्रीय सरकारको मुकाम सिंहदरबारनजिकै आइपुगेका छन् । अनेकन् आवरणका बिचौलिया, सुदखोरहरूलाई अनेकन् ठेक्का, नियुक्ति, सुशोभनको व्यवस्था मिलाउनमा व्यस्त सरकारलाई माइतीघर मण्डलमा न्याय खोजिबसेका किसानको आर्तनाद सुन्ने फुर्सद कहिले मिल्छ, थाहा छैन । चुनावको घोषणा भएको छ । सके तिनै सुनील बनियाँहरूलाई टिकट थमाएर भोट माग्न पीडित किसानको बस्तीमा पठाउने ताकमा पो छन् कि देउवा ! सत्तालाई भुइँमानिस फगत एक थान भोटरूपी वस्तु हो । किसान निचोरिरहेका सुदखोरहरू ती वस्तु खरिद गर्ने स्रोतका व्यवस्थापक ।तर देउवाजी, सधैं यस्तो चलिरहँदैन । जनताले सहेका होलान् । धेरै समय सहिरहेकाले यसै गरी चलाइदिन्छु भन्ने लागेको पनि होला । तर, जनताले सधैंभरि यो अन्याय सहँदैनन् । तपाईंले पीडितको चिच्याहट सुनेको नसुन्यै गरे पनि ती चिच्याउन छोड्नेछैनन् । साराका सारा सत्ताका अवयवहरू किसानको किलकिले अँठ्याएर किसान सिध्याउन प्रतिबद्ध रहे पनि किसानहरूले सिंगो व्यवस्थाले सारा सिलसिला मिलाएर गरेको लुट र अन्यायविरुद्ध आवाज उरालिसकेका छन् । तिनले निर्णायक प्रश्न सोधेका छन् सरकार सुदखोरसँग उभिन्छ कि हामीतिर ? हामी न्याय नपाई घर फर्कन्नौं ।यसअघि पनि धर्नामा बसेका थिए, किसानहरू । गृह मन्त्रालयका प्रतिनिधिले उनीहरूसँग सम्झौता गरेर धर्ना छुटाए । किसानले सुदखोरबाट छुटकारा भने पाएनन् । सरकारले नै पनि झुक्याइसकेको छ । तर, सधैंभरि सरकारले पनि झुक्याइराख्न सम्भव छैन । िििपहिले सुस्ताका मानिसहरू देशको जमिनमा छिमेकी देशबाट भएको अन्यायउपर न्यायको याचना गर्न देश खोज्दै, सरकार खोज्दै काठमाडौं आएका हुन्थे । यसपटक आएका छन् उनीहरू आफैंमाथि भएको मिटरब्याजी सुदखोरको अत्यासलाग्दो ठगीलाई स्थानीय प्रहरीप्रशासन र न्यायालयले गरेको अनुमोदनलाई न्यायपूर्वक हेरिदिने सरकार खोज्न । सरकारमा पदासीनहरूले सामाजिक न्याय, विवेक र लोकतन्त्रको आखिरी दियोमा अलिकति भए पनि तेल थपिदिन्छन् कि सुस्तावासीको भरोसामाथि निरासाको पेट्रोल छर्कन्छन् भन्ने निर्णायक फैसला लिएर मात्रै घर फर्कने उद्घोष गरेर सुस्तावासीले माइतीघर मण्डलामा शान्तिपूर्ण धर्ना जारी राखेका छन् । सरकारले आफूसँग विवेकको दियोका लागि तेल निख्रेको फैसला दिनासाथ सुदखोरको संरक्षणमा बसेको सत्ता संरचनाविरुद्ध सुस्ताका जस्तै पीडितहरूले एकताबद्ध भएर अकर्मण्य सत्ता व्यवस्थाविरुद्ध बगावतको राँको सल्काएको घोषणा गरे भने देउवाजी या ओली, दाहाल, नेपालजीहरू, तपाईंहरूको सत्ताले के गर्छ ? तपाईंहरू बनियाँ ब्रदर्सलाई बचाउनका लागि हामी यहाँ छौं भन्दै प्लेकार्ड बोकेर सडकमा आउनुहुन्छ ? किसानलाई पर्दा त तपाईंहरू देखेको नदेख्यै गरिरहनुभएको छ । आफ्ना हितैषीहरूलाई, चन्दादाताहरूलाई र परिणामतः आफैंलाई परेपछि त आउनुहोला नि हैन हामी यहाँ छौं भन्दै कोटप्यान्ट लगाएर सडकमा पलेटी कस्न ?अन्यथा, धन हुनेलाई सधैंभरि चैन मात्रै भइरहने र निमुखा किसानलाई मात्रै ऐन लाग्ने यो सत्ता व्यवस्थालाई शिरमा बोकेर तपाईंहरूको लुटतन्त्रको चिरायुको भजन गाउन भुइँमानिसहरू अभिशप्त छैनन् । मिटरब्याजी सुदखोरहरूको सम्पत्तिको खोजबिन, समयक्रममा तिनले बढाएको सम्पत्तिको स्रोतको खोजी, त्यसउपर तिनीहरूले तिरेको करको मागजस्ता साधारण बाटो अपनाउनासाथ सुदखोरहरूको ठगीको फेहरिस्त आउन थाल्छ । यति सामान्य काम पनि नगरेर सत्ताले आफूहरू सुदखोरको संरक्षक भएको (होहोइन बेग्लै कुरा हो) सन्देश किन दिइरहेको छ न्यायापेक्षी किसानलाई ? किन किसानलाई आवश्यक परेका बेला हामी तिमीहरूसँगै छौं भनेर ढाडस दिन अग्रसर भइरहेको छैन ? किनभने यो व्यवस्था र व्यवस्थाका प्रतिनिधि सत्तासीनहरू नै सुदखोरहरूको हितरक्षाका लागि प्रतिबद्ध छन्, गरिब किसानहरूको आँसुमा आगो लगाएरै भए पनि । किसानहरूले जति छिटो यो यथार्थ मनन गर्छन्, उति छिटो तिनले आफ्नो संघर्षको उपयुक्त दिशा तय गर्न सक्नेछन् ।"
सडक दुर्घटनामा नेपालीको मृत्यु,"(पेरिस)  फ्रान्समा भएको सडक दुर्घटनामा एक नेपालीको मृत्यु भएको छ । राजधानी पेरिसबाट ९ सय ३२ किमि दक्षिणको निस सहरस्थित राजमार्गमा भएको सवारी दुर्घटनामा चितवन, भरतपुरका महेन्द्रप्रसाद कँडेलको ज्यान गएको हो । दुर्घटनामा नवलपुरकी लक्ष्मी न्यौपाने घाइते भएकी छन् । पेरिसस्थित नेपाली दूतावासका अनुसार घाइते न्यौपानेको हाल निस सहरस्थित पास्टर२ अस्पतालमा उपचार भइरहेको छ । मृतकको शव उनका परिवारले नेपाल लैजान चाहेकाले आवश्यक प्रक्रियाको काम भइरहेको दूतावासले जनाएको छ । प्रहरीका अनुसार फ्रान्स र इटालीको सीमानजिकै ए८ राजमार्ग पार गर्ने क्रममा जुलाई १७ मा दुर्घटना भएको हो । तर फ्रान्सको प्रहरीले अगस्ट ३ मा मात्रै पेरिसस्थित नेपाली दूतावासलाई सम्पर्क गरेको थियो । दुर्घटनालगत्तै राजमार्ग करिब दुई घण्टा अवरुद्ध भएको निस सहरबाट प्रकाशित फ्रान्स ब्लु अखबारले समाचार प्रकाशित गरेको छ । मृतक तथा घाइतेका आफन्तका अनुसार न्यौपाने र कँडेलसँगै करिब १० जना नेपाली केही दिनअघि रोमानियाबाट उत्तम अवसरको खोजीमा हिँडेका थिए । पेरिसस्थित नेपाली दूतावाससँग न्यौपानेले आफूहरूसहित ४ जनाको समूहले राति सडक पार गरेको बताएकी थिइन् । न्यौपानेले आफ्नो ढाड र दुवै खुट्टा भाँचिएको बताइन् । अस्पताल प्रशासनले न्यौपानेको शरीरका धेरै भागमा चोट लागेको र निको हुन समय लाग्ने जनाएको छ । दूतावाससँगको कुराकानीमा न्यौपानेले आफूलाई सडकमा कसैले धकेलिदिएको जस्तो अनुभव भएको र त्यसपछि केही थाहा नभएको जनाएकी छन् । फ्रान्स ब्लु अखबारले भने रातको समयमा राजमार्ग पार गर्ने क्रममा तीव्र गतिमा गुडेको गाडीले ठक्कर दिएको फ्रान्सेली प्रहरीलाई उद्धृत गर्दै समाचार लेखेको छ ।"
इजरायल र प्यालेस्टिनी लडाकु समूहबीच युद्धविराम,एजेन्सी (जेरुसेलम)  तीन दिनसम्म चलेको हिंसात्मक संघर्षपछि इजरायल र प्यालेस्टिनी विद्रोही समूहबीच युद्धविराम भएको छ । दुईपक्षीय हिंसामा कम्तीमा ५१ जनाले ज्यान गुमाएका जनाइएको छ । मृत्यु हुनेमध्ये १५ जना बालबालिका रहेका प्यालेस्टिनी स्वास्थ्य मन्त्रालयले जनाएको छ । प्यालेस्टिनी इस्लामिक जिहाद (पीआईजे) का लडाकुले आइतबार मध्यरातबाट युद्धविराम लागू भएको बताएका छन् । इजरायली प्रधानमन्त्री याइर लापिडले पनि युद्धविरामको पुष्टि गरेका बीबीसीले जनाएको छ । गाजामा मानवीय संकट उत्पन्न हुने चिन्ताबीच दुई पक्षले युद्धविराम सहमति गरेका हुन् । युद्धविरामपछि प्यालेस्टाइनमा खुसी मनाइएको छ । इजिप्टका मध्यस्थकर्ताहरूको सहयोगमा दुई पक्षबीच युद्धविराम भएको हो । इस्लामिक जिहादका प्रवक्ताले आफ्ना मानिसमाथि इजरायली आक्रमण रोक्न पहल गरेको भन्दै इजिप्टको प्रशंसा गरेका छन् । युद्धविराम उल्लंघन भएको खण्डमा आफूसँग कडा प्रतिवाद गर्ने अधिकार रहेको इजरायलले चेतावनी दिएको छ ।सन् २०२१ मा ११ दिनसम्म चलेको द्वन्द्वपछि अहिले भएको हिंसा सबैभन्दा ठूलो हो । गाजाको स्वास्थ्य मन्त्रालयले भने इजरायली सेनाको हवाई आक्रमणमा ५१ जना प्यालेस्टिनी मारिएका र ३ सय जनाभन्दा बढी घाइते भएका जनाएको छ । युद्धविराम हुनुअघि इजरायली सेनाले गाजास्थित पीआईजेलाई लक्षित गरी हवाई आक्रमण गरेको थियो । त्यसको जवाफमा गाजाबाट दर्जनौं रकेट प्रहार गरिएको भए पनि आइरन डोम क्षेप्यास्त्र प्रतिरक्षा प्रणालीले निस्तेज पारेको इजरायलले जनाएको छ । शुक्रबारयता प्यालेस्टिनी भूभागबाट कम्तीमा ६ सयवटा क्षेप्यास्त्र प्रहार गरिएको इजरायली अधिकारीको दाबी छ । इजरायली सुरक्षा फौजले सोमबार राति पीआईजे प्रमुख भनिएका बसिम सादीलाई पक्राउ गरेपछि दुई पक्षबीच तनाव बढेको हो । उनी पक्राउ परेको जेनिन क्षेत्रबाट इजरायलमाथि पछिल्लो समय दुई पटक आक्रमण भएको थियो । त्यसलगत्तै इजरायलले गाजा क्षेत्रमा गरेको हवाई आक्रमणमा पीआईजे समूहका वरिष्ठ कमान्डरहरू तैसिर जबारी र खलिद मन्सुर मारिएका थिए । इजरायलले प्यालेस्टिनी क्षेत्रबाट आफ्नो भूभागमा हुने आक्रमणका लागि मन्सुर मुख्य जिम्मेवार रहेको बताउँदै आएको थियो । दुई जना कमान्डरको मृत्युपछि पीआईजे थप आक्रामक बनेको हो । पीआईजे समूहबाट तत्काल खतरा देखिएका कारण ब्रेकिङ डन नामक कारबाही चलाउन बाध्य भएको इजरायलको दाबी छ । इजरायल र प्यालेस्टाइनबीच लामो समयदेखि द्वन्द्व जारी छ । दुई पक्षबीच सन् २०२१ को मे महिनामा भएको ११ दिन लामो युद्धमा कम्तीमा २ सय प्यालेस्टिनी र १२ जना इजरायलीले ज्यान गुमाएका थिए । इरानले समर्थन गरेको पीआईजे गाजामा रहेका शक्तिशाली लडाकु समूहमध्येको एक हो । सिरियाको राजधानी दमास्कसमा मुख्यालय रहेको समूहले इजरायलविरुद्ध क्षेप्यास्त्रलगायतका आक्रमण गर्दै आएको छ । सन् २०१९ को नोभेम्बरमा इजरायलद्वारा पीआईजे कमान्डर मारिएपछि सुरु भएको युद्ध ५ दिनसम्म चलेको थियो । युद्धका क्रममा ३४ जना प्यालेस्टिनीले ज्यान गुमाएका थिए भने १ सय ११ प्यालेस्टिनी र ६३ इजरायली घाइते भएका थिए ।
युद्ध र प्रतिकूल मौसमले खाद्य संकटको जोखिम,"खाद्य सुरक्षाका लागि विश्वव्यापी गठबन्धनश्रीलंका, अफगानिस्तान, लेबनान, इथियोपिया, सोमालिया, केन्या, इजिप्ट, दक्षिण सुडान, यमनलगायत देशले चरम खाद्य संकट बेहोरिरहेका छन् । संकटको चेतावनीपछि विभिन्न देशले खाद्यान्न निर्यात कटौती गर्ने र पूर्ण रोक लगाउनेसम्मका निर्णय गरिरहेका छन् । आन्तरिक माग पूर्ति भएपछि मात्रै अरू देशलाई खाद्यान्न बेच्ने नीतितर्फ निर्यातकर्ता देश केन्द्रित छन्, जसलाई खाद्य राष्ट्रवाद (फुड नेसनालिजम) का रूपमा परिभाषित गर्न थालिएको छ । तर विभिन्न क्षेत्रीय र बहुपक्षीय संगठनले सामूहिक प्रयासमार्फत संकट टार्न विश्व समुदायलाई अपिल गरिरहेका छन् । खाद्य संकटसँग जुध्न सहकार्य गर्ने उद्देश्यले नयाँ गठबन्धनसमेत बनाइएको छ । जर्मनीको बर्लिन सहरमा गत मे १८ मा ग्रुप अफ सेभेन (जी७) का सरकार प्रमुख र विश्व बैंकले ग्लोबल एलायन्स फर फुड सेक्युरिटी स्थापनाका लागि सम्झौता गरे । विश्वभर देखिएको आर्थिक अनिश्चितता, आपूर्ति शृंखलामा अवरोध, उत्पादनमा ह्रास, मूल्यवृद्धि, खाद्यान्न संकटलगायत विषयलाई सम्बोधन गर्न संयुक्त पहल आवश्यक भएको छ, गठबन्धन घोषणापछि जारी संयुक्त वक्तव्यमा भनिएको छ, यो नयाँ गठबन्धनले खाद्यान्नको मूल्यमा भएको वृद्धिलाई कम गर्न विभिन्न संरचना, संयन्त्र र कार्यक्रम परिचालन गर्नेछ । अमेरिका, बेलायत, जर्मनी, फ्रान्स, क्यानडा, जापान र इटाली आबद्ध रहेको जी७ गठबन्धनले खाद्य संकटसँग जुध्न राजनीतिक एवं कूटनीतिक प्रयाससमेत जारी राख्ने गरी विश्व बैंकसँग सम्झौता गरेको हो । संयुक्त राष्ट्रसंघ खाद्य तथा कृषि संगठन (एफएओ) ले ६२ मुलुकलाई खाद्य संकटको उच्च जोखिममा राख्दै आवश्यक सहायता उपलब्ध गराउन जी२० मुलुकमार्फत पहल गरिरहेको छ । यही जुलाई १५ मा जी२० देशका अर्थमन्त्री, त्यहाँका केन्द्रीय बैंकका गभर्नर र एफएओका महानिर्देशक सम्मिलित बैठकले विश्व खाद्य सुरक्षा र पोषण संकटबारे विश्वलाई तयार रहन सन्देश नै जारी गर्यो । युरोपियन युनियनसहित अरू १९ देश आबद्ध गठबन्धनले खाद्यान्न आपूर्तिका लागि सहजीकरण गर्न प्रारम्भिक पहलसमेत सुरु गरिसकेको छ । एफएओले प्रकाशन गरेको स्टेट अफ फुड सेक्युरिटी एन्ड न्युट्रिसन इन द वर्ल्ड रिपोर्टअनुसार सन् २०२१ मा विश्वका ८२ करोड ८० लाख मानिस भोकमरीको संकटबाट गुज्रिएका थिए । विश्व खाद्य कार्यक्रम (डब्लूएफपी) ले सार्वजनिक गरेको ग्लोबल फुड क्राइसिस ः अपडेट अन द वर्ल्डस अप्रेसिडेन्टेड निड्स २०२२ प्रतिवेदनअनुसार अहिले ८२ मुलुकका करिब ३५ करोड मानिस खाद्यान्न अभावबाट प्रभावित छन् । त्यसमध्ये करिब ५ करोड मानिसले गम्भीर खाद्य संकट भोगिरहेका छन् । १५ करोड २० लाख मानिसले विश्व खाद्य कार्यक्रमबाटै सहयोगको अपेक्षा गरेको र त्यसका लागि २२ अर्ब २० करोड अमेरिकी डलर बराबर आवश्यक रहने डब्लूएफपीको अनुमान छ । विश्वका ८० देशमा खाद्यान्न वितरणका लागि हरेक दिन ६ हजार ७ ट्रक, ३० पानीजहाज र १ सय हाराहारी हवाईजहाज परिचालित छन्, विश्व खाद्य कार्यक्रमले आफ्नो वेबसाइटमा उल्लेख गरेको छ । अहिले देखिएको विश्व खाद्य संकट व्यवस्थापनका लागि भन्दै विश्व बैंकले गत मे १८ मा ३० बिलियन अमेरिकी डलर बराबरको कार्यक्रम घोषणा गर्यो । बैंकको यस कार्यक्रममार्फत कृषि, पोषण, सामाजिक सुरक्षा, पानी र सिँचाइजस्ता क्षेत्रका विद्यमान र नयाँ परियोजनामा सहयोग गरिनेछ । वित्त पोषणमा खाद्यान्न र मल उत्पादनलाई प्रोत्साहन गर्ने, खाद्य प्रणालीको वृद्धि गर्ने, व्यापार सहजीकरण गर्ने र आर्थिक रूपमा विपन्न घरपरिवारलाई सहयोग गर्ने प्रयासका रूपमा विश्व बैंकको यस कार्यक्रमलाई लिइएको छ । विश्व बैंकले विभिन्न संघसंगठनसँग सहकार्यसमेत गरिरहेको छ । युरोपेली संघ, एफएओ र डब्लूएफपीको संयुक्त गठबन्धनका रूपमा रहेको ग्लोबल नेटवर्क अगेन्स्ट फुड क्राइसिस (जीएनएएफसी) ले गत अप्रिलमा सार्वजनिक गरेको प्रतिवेदनअनुसार तीव्र खाद्य असुरक्षाको सामना गरिरहेका र खाद्य सहायता तथा जीविकोपार्जनका लागि सहयोग चाहने मानिसको संख्या चिन्ताजनक रूपमा बढिरहेको छ । जीएनएएफसीको प्रतिवेदनअनुसार अहिले करिब ६० करोड मानिस खाद्यान्न संकटको उच्च जोखिममा रहेको अनुमान छ । एचडीपी नेक्सस अर्थात् मानवता, विकास र शान्तिका माध्यमबाट भोकमरी हटाउने अभियान जीएनएएफसीले सञ्चालन गरिरहेको छ । संकटकालमा खाद्य सुरक्षाका लागि प्रयोग गर्ने उद्देश्यले दक्षिण एसियाली सहयोग संगठन (सार्क) मा आबद्ध मुलुकले समेत न्यूनतम खाद्य सञ्चिति तोकेर सार्क फुड बैंक सञ्चालन गरिरहेका छन् । तर अहिलेको खाद्य संकट टार्न यसको भूमिका कस्तो रहन्छ भन्नेबारे सार्कस्तरमा कुनै छलफल भएको देखिँदैन । कोभिड प्रकोपका बेला २०२० मेमा भारतले राखेको सार्क फुड बैंकबाट भुटानले खाद्यान्न प्रयोग गरेको थियो । सार्क फुड बैंक स्थापना भएपछि प्रयोगमा आएको यो नै पहिलो र अन्तिम पटक हो । १९८७ मा काठमाडौंमा सम्पन्न सार्क सम्मेलनले खाद्य सुरक्षा भण्डारण (सार्क फुड सेक्युरिटी रिजर्भ) स्थापनाका लागि सहमति जनाएको थियो । तर त्यस्तो खाद्य भण्डार लामो समयसम्म पनि कार्यान्वयनमा आउन सकेन । जनवरी २००४ मा इस्लामाबादमा सम्पन्न सार्कको १२औं सम्मेलनले क्षेत्रीय फुड बैंकको अवधारणा ल्यायो । नयाँ दिल्लीमा २००७ अप्रिलमा सम्पन्न १४औं सार्क सम्मेलनका क्रममा यस्तो फुड बैंक स्थापनासम्बन्धी सम्झौता भएको थियो । फुड बैंकमा सार्कका देशले २ लाख ४१ हजार ५ सय ८० टन खाद्यान्न मौज्दात राख्नुपर्छ, जसमा हरेक देशको कोटा तोकिएको छ । तर यसलाई कडाइसाथ लागू गरिएको छैन । सार्क फुड बैंकमा नेपालले राख्नुपर्ने ८ हजार मेट्रिक टन खाद्यान्न भने मौज्दात रहेको खाद्य व्यवस्था तथा व्यापार कम्पनी लिमिटेडका नायब कार्यकारी अधिकृत श्रीमणिराज खनालले जानकारी दिए ।"
मलको पर्खाइले रोपाइँ ढिलो,"भारतमा पनि खेती घट्योविश्वको सबैभन्दा ठूलो धानचामल निर्यातकर्ता भारतमा यस वर्ष तीन वर्षयताकै न्यून धान खेती भएको छ । मनसुनी वर्षा पर्याप्त नहुँदा यस वर्ष जुलाई अन्तिमसम्ममा रोपाइँ पोहोरको तुलनामा १३२७ प्रतिशतले कमी आएको भारतको कृषि एवं किसान कल्याण मन्त्रालयले जनाएको छ । धान उत्पादन घट्दा भारतको आन्तरिक बजारमा त असर पर्छ नै, उसमाथि आश्रित अरू देश पनि समस्यामा पर्नेछन् । भारतले १ सयभन्दा बढी देशमा धानचामल निर्यात गर्छ । विश्वभर हुने धान तथा चामलको कारोबारमा भारतको मात्रै करिब ४० प्रतिशत हिस्सा छ । नेपाल, बंगलादेश, चीन र मध्यपूर्वी देश उसमाथि बढी निर्भर छन् । भारतमा खासगरी बंगाल र उत्तरप्रदेशमा पर्याप्त वर्षा नहुँदा धान खेती न्यून भएको हो । यी दुई राज्यले मात्र भारतभर उत्पादन हुने धानको करिब एक चौथाइ हिस्सा ओगट्छन् । आजतक का अनुसार उत्तरप्रदेशमा सबैभन्दा धेरै ३५२९ प्रतिशतले कमी आएको छ । त्यस्तै छत्तिसगढमा १९६९, मध्यप्रदेशमा ९६३ र बिहारमा ८७७ प्रतिशतले धानखेती घटेको छ । नेपालमा जस्तै भारतमा पनि धानखेती मनसुनी वर्षामा निर्भर छ । अगस्ट र सेप्टेम्बरमा पनि रोपाइँ हुने भएकाले खेती केही बढ्ने अनुमान गरिएको छ ।"
पर्यटन मन्त्रालयको खर्च ५३५ मात्र,"काठमाडौं (कास) संस्कृति, पर्यटन तथा नागरिक उड्डयन मन्त्रालयले आर्थिक वर्ष ०७८७९ मा २६ अर्ब २५ करोड रुपैयाँ बजेटमध्ये ५३ प्रतिशत अर्थात् १३ अर्ब ९९ करोड रुपैयाँ मात्रै खर्च गरेको छ । मन्त्रालयस्तरीय विकास समस्या समाधान समितिको बैठकमा सोमबार मन्त्रालयका सहसचिव टोकराज पाण्डेले प्रस्तुत गरेको तथ्यांकअनुसार पर्यटन मन्त्रालयले गत आर्थिक वर्षमा पुँजीगततर्फ विनियोजित २ अर्ब २४ करोड रुपैयाँमध्ये १ अर्ब ४९ करोड रुपैयाँ खर्च गरेको छ । वित्तीयतर्फ विनियोजित २० अर्ब रुपैयाँमध्ये ९ अर्ब मात्रै खर्च गर्न सकेको छ । चालु खर्चतर्फ भने ३ अर्ब ३४ करोड रुपैयाँमध्ये ३ अर्ब रुपैयाँ खर्च भएको छ । आर्थिक वर्ष ०७८७९ मा नेपालले विदेशी पर्यटक आगमनबाट २५ करोड रुपैयाँ मात्रै आम्दानी गरेको मन्त्रालयले जनाएको छ । सरकारले उक्त वर्ष विदेशी पर्यटकबाट १ अर्ब ७६ करोड रुपैयाँ बराबरको विदेशी मुद्रा आर्जनको लक्ष्य राखेको थियो । ०७७७८ को दाँजोमा भर्खरै सकिएको आर्थिक वर्षमा पर्यटकबाट आर्जन भएको विदेशी मुद्रा २० करोड रुपैयाँले बढेको हो । अर्थतन्त्रमा पर्यटन क्षेत्रको योगदान १६५ प्रतिशत रहेको मन्त्रालयले जनाएको छ । गत वर्ष डेढ लाख हाराहारी विदेशी पर्यटक नेपाल आएका थिए । त्यस्तै नेपालमा पर्यटकको औसत बसाइँ १५ दशमलव ५ दिन पुगेको छ । अघिल्लो वर्ष यो १५ दशमलव १ थियो । औसत बसाइँ बढ्नुमा कोभिड र क्वारेन्टाइन प्रमुख कारण रहेको सहसचिव पाण्डेले बताए । गत वर्ष देशभर हवाई यात्रा गर्ने ३५ लाख र अन्तर्राष्ट्रिय हवाई यात्रा गर्ने यात्रुको संख्या १४ लाख पुगेको छ । नेपालले दुईपक्षीय हवाई यातायात सम्झौता गरेका मुलुक ४१ छन् । विदेशका २२ वटा वायुसेवाले नेपालमा उडान सञ्चालन गर्दै आएका छन् ।"
पश्चिम सेतीको समझदारीपत्र स्वीकृत,काठमाडौं (कास) लगानी बोर्डको ५२ औं बैठकले सोमबार पश्चिम सेती परियोजनाको सर्वेक्षण अनुमतिका लागि गरिने समझादारीपत्र स्वीकृत गरेको छ । ७५० मेगावाट उत्पादन क्षमताको पश्चिम सेती र ४५० मेगावाट क्षमताको सेती नदी६ (एसआर६) संयुक्त जलविद्युत् परियोजनाको विकासका लागि अध्ययन गर्न विकासकर्ता भारतीय कम्पनी एनएचपीसी लिमिटेडसँग गरिने सझदारीपत्र बैठकले स्वीकृत गरेको हो । एनएचपीसीसँग २ वर्षभित्रमा सर्वेक्षण सक्ने र अध्ययन प्रतिवेदन तयार पर्ने गरी सम्झौता गर्ने गरी समझदारीपत्र स्वीकृत गरिएको हो । बैठकले ६७९ मेगावाट उत्पादन क्षमताको तल्लो अरुण जलविद्युत् आयोजनाको लगानी स्वीकृति तथा परियोजना विकास सम्झौताका सम्बन्धमा आवश्यक तयारी अघि बढाउन लगानी बोर्डको कार्यालयलाई निर्देशन दिएको छ । भारतीय कम्पनी सतलज जलविद्युत् निगमले लाइसेन्स पाएको यो आयोजनाको डीपीआर बुझाइसकेको छ । अब लगानी स्वीकृत गरेर पीडीए अघि बढ्ने लगानी बोर्डको कार्यालयले जनाएको छ । बैठकले ३२७ मेगावाट उत्पादन क्षमताको माथिल्लो मस्याङ्दी२ जलविद्युत् परियोजनाको अध्ययनका लागि हिमताल हाइड्रोपावर कम्पनी लिमिटेडलाई सर्वेक्षण अनुमतिपत्र दिने पनि निर्णय गरेको छ । माथिल्लो कर्णाली जलविद्युत् आयोजनालाई २०८१ असारभित्र वित्तीय व्यवस्थापन गरिसक्ने गरी आयोजना कार्यान्वयनको सहजीकरणका लागि लगानी बोर्डको कार्यालयलाई अख्तियारी दिइएको छ । बैठकले नेपालमा दिगो पूर्वाधार विकासमा लगानी प्रवर्द्धन गर्ने उद्देश्यले आगामी सेप्टेम्बर १४ मा सस्टेनेबल इस्फ्रास्ट्रक्चर इन्भेस्टमेन्ट फोरम२०२२ आयोजना गर्ने निर्णय पनि बोर्डले गरेको छ । दाङ सिमेन्टको आयोजना लगानी सम्झौता (पीआईए) का लागि १ वर्ष समय थप्ने निर्णय पनि बोर्डले गरेको छ ।
पर्यटक नआउँदा सुनसान गाउँ,"(लमजुङ)  पर्यटकीय गन्तव्यका लागि चिनिएको घलेगाउँमा २ महिनाअघि प्रतिदिनजसो दुई सय हाराहारीमा पर्यटक आउँथे । हिजोआज भने प्रतिदिन दुई जना पर्यटक पनि मुस्किलले आएका हुन्छन् । त्यसैले प्रतिदिन पर्यटकको स्वागत गर्दै आएकी कमला घले अहिले फुर्सदिली छन् । उनी मात्रै होइन, ४४ घर होमस्टे भएको घलेगाउँवासी कामविहीन छन् ।धानकोदो रोपेर सकियो । धेरैले रोप्न छाडेका छन् । पर्यटक आएपछि त्यहींबाट निर्वाह हुन्छ, घलेले भनिन्, बर्खा भयो । पर्यटक आएका छैनन् । हामी फुर्सदमै छौं । कमाइ शून्य छ । पर्यटक हुँदा कहिलेकाहीं मासिक १ लाख रुपैयाँसम्म आम्दानी हुने गरेकामा अहिले आम्दानी शून्य रहेको उनको भनाइ छ । कुनै दिन पर्यटक आउँदैनन् । कुनै दिन दुईचार जना आउँछन् । असारको दोस्रो साताबाट भने पर्यटक आउनै छाडेको पर्यटन व्यवस्थापन समिति ग्रामीण पर्यटन घलेगाउँका कार्यालय सचिव दीर्घ घले बताए । बर्खा भयो । बाटो राम्रो छैन । पानी परेको पर्यै छ, उनले भने, पर्यटक आउनै गाह्रो भयो । भदौ अन्तिमबाट पर्यटक बढ्ने उनको दाबी छ । घलेगाउँमा ४४ होमस्टे छन् । तिनमा ३ सयभन्दा बढी पर्यटक अटाउँछन् । यसअघि पनि असार, साउन र भदौमा खासै पर्यटक नआउने पर्यटन समितिका सचिव उमलबहादुर विकको भनाइ छ । पर्यटकले आउन चाहना गरे पनि बाटोले समस्या बनाएको पर्यटन व्यवस्थापन समिति भुजुङका अध्यक्ष तुलबहादुर गुरुङले बताए । पर्यटक आउन खोज्छन् । फोन गर्छन् । बाटो राम्रो छैन भनिरहेको छु । केही भने हिँडेरै, मुस्किलले गाडी चढेरै गाउँ आइपुग्छन्, उनले भने । कहिलेकाहीं २ सय पर्यटक एकैपटक आउने भुजुङ अहिले सुनसान छ । गाउँले धान र कोदो रोपेर केही दिन फुर्सदमा छन् । केहीको गोडमेल सुरु भएको छ । अब मौसम र बाटो सफा भएपछि भदौबाट पर्यटक आउलान्, उनले अपेक्षा गरे । घलेगाउँ, भुजुङसँगै काउलेपानी र राइनासकोटमा पनि यति बेला पर्यटक आएका छैनन् । लमजुङका अन्य ठाउँका होमस्टेमा पनि अहिले पर्यटकको चहलपहल छैन । खासुर, घनपोखरा, सिउरुङ, घेर्मु रकडार्गेन, पसगाउँ, तुर्लुङकोट, भुस्मेलगायत गाउँ पनि सुनसान छन् ।"
सेयरको रकम ईसेवामार्फत भुक्तानी,काठमाडौं (कास) ब्रोकरको टीएमएसमार्फत खरिद गरेको सेयरको रकम ईसेवाबाटै भुक्तानी गर्न सकिने भएको छ । यसले आम सेयर लगानीकर्तालाई रकम भुक्तानी गर्न थप सहज भएको छ । हाल यो सेवा ३५ वटा ब्रोकरमा उपलब्ध छ । केही दिनमै बाँकी ब्रोकरमा उपलब्ध हुने ईसेवाले जनाएको छ । आगामी कात्तिकसम्म यसरी भुक्तानी गर्दा कुनै अतिरिक्त शुल्क नलाग्ने कम्पनीले बताएको छ । लगानीकर्ताले आफ्नो मोबाइल वा ईसेवाका जोन पोइन्टमार्फत समेत रकम भुक्तानी गर्न सक्नेछन् । यो कारोबार रियलटाइममा हुने ईसेवाको भनाइ छ ।
आईएमई इन्स्योरेन्समा पुनः युगेशभक्त,काठमाडौं (कास) आईएमई जनरल इन्स्योरेन्सको प्रमुख कार्यकारी अधिकृत (सीईओ) मा पुनः युगेशभक्त बादे श्रेष्ठ नियुक्त भएका छन् । कम्पनी सञ्चालक समितिको १२०औं बैठकले साउन २३ देखि लागू हुने गरी दोस्रो कार्यकालका लागि श्रेष्ठलाई पुनः नियुक्त गरेको हो । २७ वर्षदेखि निर्जीवन बिमा क्षेत्रमा कार्यरत श्रेष्ठले आफ्नो कार्यकालमा आईएमई जनरल इन्स्योरेन्सलाई उत्कृष्ट कम्पनीका रूपमा स्थापित गर्ने प्रतिबद्धता जनाए ।
महालक्ष्मीको डबल बोनान्जा मुद्दती खाता,"काठमाडौं (कास) महालक्ष्मी विकास बैंकले डबल बोनान्जा मुद्दती खाता सार्वजनिक गरेको छ । न्यूनतम मौज्दात १० हजार रुपैयाँमै खोल्न सकिने डबल बोनान्जा मुद्दती खातामा राखिने पैसा ७० महिनामै दोब्बर हुने बैंकले जनाएको छ । रकम दोब्बर हुने यो अवधि अरुको तुलनामा छिटो रहेको बैंकले बताएको छ । बैंकका देशभर रहेका १०३ शाखामध्ये जुनसुकैबाट पनि यो खाता खोल्न सकिने बैंकले जनाएको छ । प्रदेश १ मा ५, प्रदेश २ मा १५, वाग्मतीमा ३७, गण्डकीमा ९, लुम्बिनीमा १८, कर्णालीमा २ र सुदूरपश्चिममा बैंकका १७ शाखा सञ्चालनमा छन् ।"
सानिमाको छात्रवृत्तिको आवेदन खुल्यो,"काठमाडौं (कास) सानिमा बैंकले उच्च माध्यमिक तह (प्लस टु) अध्ययन गर्न काठमाडौं उपत्यका बाहिरका शाखाबाट छात्रवृत्ति आवेदन खुला गरेको छ । उक्त छात्रवृत्तिअन्तर्गत शैक्षिक शुल्क, शैक्षिक सामग्री र नगदवृत्ति प्रतिमहिना २ हजार गरी प्रत्येक विद्यार्थीलाई ५० हजारसम्मको छात्रवृत्ति प्रदान गरिने बैंकले जनाएको छ । छात्रवृत्ति आवेदन ०७९ भदौ ३१ सम्म दिन सकिनेछ । छात्रवृत्तिसम्बन्धी विस्तृत जानकारी बैंकको वेबसाइटमा उपलब्ध छ । बैंकले विगत लामो समयदेखि काठमाडौं उपत्यका बाहिरका प्रत्येक शाखाबाट कक्षा ११ र १२ का लागि २२ जना विद्यार्थीलाई विद्यार्थीकै रोजाइको शैक्षिक संस्था र विषयमा उच्च शिक्षा हासिल गर्न छात्रवृत्ति प्रदान गर्दै आएको छ । देशका सातै प्रदेशमा बैंकका १२७ वटा कार्यालय तथा १२० वटा एटीएम सञ्चालनमा छन् ।"
बजारमा लेक्ट्रो ईसाइकल,"काठमाडौं (कास) निम्बस इन्टरनेसनल कम्पनीले लेक्ट्रो ईसाइकल नेपालमा सार्वजनिक गरेको छ । भारतमा हिरो कम्पनीले उत्पादन गर्दै आएको लेक्ट्रो ईसाइकलमा बीएलडीसी मोटर, लिआयन ब्याट्री र चुस्त फ्रेम छन् । लेक्ट्रो ईसाइकल मेकानिकल र बिजुलीद्वारा सञ्चालित हुन्छ । राइडरको सुविधाअनुसार ब्याट्री हटाउन र चार्ज गर्न पनि सकिनेछ । सबै नयाँ लेक्ट्रोमा २ वर्षको वारेन्टी रहने कम्पनीले जनाएको छ । मोबाइल एपका साथ राइडरहरूलाई एन्ड्रोइड वा आईओएसबाट सजिलै नियन्त्रण गर्ने सुविधा छ । कार्गो साइकलसमेत गरी नेपालमा ११ किसिमका साइकल उपलब्ध छन् । यिनको मूल्य ७५ हजार ९ सयदेखि १ लाख ३९ हजार ९ सय रुपैयाँसम्म तोकिएको कम्पनीको भनाइ छ । फुल चार्ज गर्दा २५ देखि ६० किमिसम्म कुद्न सक्ने क्षमता यिनमा रहेको निम्बसले बताएको छ ।"
पैंचोलाई अन्तर्राष्ट्रिय गुणस्तर चिह्न,"गुल्मी (कास) पहाडी भूभागका कृषि उत्पादन प्रशोधन तथा बजारीकरण गर्दै आएको पैंचो पसल प्रालिले अन्तर्राष्ट्रिय गुणस्तर प्रमाण चिह्न प्राप्त गरेको छ । पैंचोले गुणस्तर व्यवस्थापन प्रणालीअनुसार व्यवसाय गरेबापत आईएसओ ९००१ः२०१५, खाद्य सुरक्षा व्यवस्थापन गरेबापत आईएसओ २२०००ः२०१८ प्राप्त गरेको कम्पनीका प्रबन्ध निर्देशक ध्रुव न्यौपानेले जनाए । कृषिउपजको प्रशोधन गर्ने पैंचोका उत्पादन विश्व स्वास्थ्य संगठनको खाद्य मापदण्डअनुसार रहेकाले तिनले गुड म्यानुफ्याक्चरिङ प्राक्टिस (डब्लूएचओजीएमपी) र हाजार्ड एनलाइसिस एन्ड क्रिटिकल कन्ट्रोल प्वाइन्ट (एएसीसीपी) को मान्यता पाएका हुन् ।"
चिकित्सा पढ्न १५ सय बाहिरिँदा ३ सय भित्रिए,"(काठमाडौं)  एकीकृत प्रवेश परीक्षाको व्यवस्थापछि एमबीबीएसलगायत चिकित्सा शिक्षा पढ्न विदेश जाने र नेपालमा पढ्न आउने विद्यार्थीको संख्या घटेको छ । दुई वर्षमा १ हजार ४ सय ९९ जनाले विदेश पढ्न जान चिकित्सा शिक्षा आयोगबाट अनुमति लिएका छन् भने यो अवधिमा २ सय ८९ जना विद्यार्थी नेपालका मेडिकल कलेजमा भर्ना भएका छन् । अनुमतिपत्र लिएका सबै विद्यार्थी विदेश पुग्छन् भन्ने ग्यारेन्टी हुँदैन । एमबीबीएस अध्ययनका लागि सबैभन्दा धेरै विद्यार्थी विदेश जाने र विदेशबाट नेपाल आउने गरेको तथ्यांक छ । आगामी भदौ १९ मा सुरु हुने चिकित्सा शिक्षाको शैक्षिक सत्रमा २ सय ३९ विदेशी विद्यार्थी एमबीबीएसमा भर्ना भएको आयोगले जनाएको छ ।एमबीबीएसबाहेकका विषयमा पनि विद्यार्थीको भर्ना कोटा तोकिएको छ तर अन्य विषय पढ्न नेपाल आउने इच्छा विदेशीले देखाएका छैनन् । गत वर्ष ५० जना विद्यार्थी यहाँका मेडिकल कलेजमा एमबीबीएस अध्ययन गर्न भर्ना भएका थिए । एकीकृत प्रवेश परीक्षा सुरु भएपछि ४ सय ५३ जनाले एमबीबीएस, बीडीएसलगायत स्नातक तह विदेशमा पढ्न अनुमति लिएका छन् । स्नातकोत्तर तह अध्ययन गर्न २ सय ७१ र छात्रवृत्ति कोटामा पढ्न २२ विद्यार्थीले अनुमति लिएका हुन् । विदेशमा नर्सिङ पढ्न स्नातकमा १ सय ४४ र स्नातकोत्तर तहमा ४१ जनाले अनुमति लिएको आयोगका निर्देशक तथा मेडिकल काउन्सिलका पूर्वरजिस्ट्रार दिलीप शर्माले जानकारी दिए । फार्मेसीतर्फ स्नातकमा ७६ र स्नातकोत्तरतर्फ १८ जनाले अनुमति लिएका छन् । जनस्वास्थ्य शिक्षामा २ सय ५८ जनाले स्नातक र १ सय ९२ जनाले स्नातकोत्तर तह विदेशमा अध्ययन गर्न अनुमति मागेका छन् । चार विद्यार्थीले आयुर्वेद पढ्न वैदेशिक अध्ययन अनुमतिपत्र लिएका छन् । प्रवेश परीक्षा पास हुन नसकेका विद्यार्थी अनुमतिबिनै पनि विदेश जाने गरेको उनले बताए ।चिकित्सा शिक्षा आयोग गठन भएपछि विदेश पढ्न जाने विद्यार्थीको संख्या घटेको शर्माले जनाए । मेडिकल काउन्सिलले एनओसी दिँदा एकै वर्ष १७ सय जनाले विदेश जाने अनुमति लिएका थिए, उनले भने, स्नातक तहमा वार्षिक १२ सय र स्नातकोत्तर तहमा वार्षिक ५ सय विद्यार्थी चिकित्सा शिक्षा पढ्न विदेश गएको रेकर्ड छ । गत वर्ष कोभिडका कारणले पनि विदेश पढ्न जाने र नेपालमा पढ्न आउने विदेशी विद्यार्थीको संख्यामा कमी आएको अनुमान गरिएको छ । बंगलादेश, चीन, पाकिस्तानलगायत मुलुकमा विद्यार्थी मेडिकल शिक्षा पढ्न जाने गर्छन् ।चिकित्सा शिक्षा ऐनले ५ सय ५७ जना विदेशी विद्यार्थीले नेपालका मेडिकल कलेजमा एमबीबीएसमा भर्ना हुन पाउने व्यवस्था गरेको छ । गत वर्ष न्यून संख्यामा मात्रै विद्यार्थी भर्ना भए पनि यस वर्ष झन्डै ४ गुणाले विदेशी विद्यार्थीको संख्या बढेको हो । ऐनमा यहाँको शिक्षण संस्थामा अध्ययन गर्न आयोगले लिने एकीकृत प्रवेश परीक्षा पास गर्नुपर्ने व्यवस्था भएका कारण पनि विद्यार्थी घटेको मेडिकल कलेज सञ्चालकहरू बताउँछन् । ऐन जारी हुनुअघि सयौं विदेशी विद्यार्थीलाई मेडिकल कलेजले सिधै भर्ना लिन्थे । बीपी कोइराला स्वास्थ्य विज्ञान प्रतिष्ठान धरान, त्रिभुवन विश्वविद्यालय चिकित्सा शिक्षा अध्ययन संस्थान काठमाडौं, मणिपाल मेडिकल कलेज पोखरा, कलेज अफ मेडिकल साइन्सेज भरतपुर र जानकी मेडिकल कलेजमा भारतीय विद्यार्थीको आकर्षण रहने गरेको छ । भारतबाहेक माल्दिभ्स, भुटान, श्रीलंकाबाट पनि चिकित्सा शिक्षा पढ्न विद्यार्थी आउने गरेका छन् ।निजी मेडिकल कलेजले कुल सिट संख्याको ५० र सार्वजनिक शिक्षण संस्थाले एक तिहाइ विदेशी विद्यार्थी भर्ना हुन पाउने व्यवस्था ऐनमा छ । मेडिकल शिक्षाको स्नातक तहको २१ विषयमा करिब २२ सय विदेशी विद्यार्थी भर्ना हुन पाउँछन् तर एमबीबीएस, बीडीएस र फार्मेसीबाहेकका अधिकांश विषयमा विदेशी विद्यार्थीले प्रवेश परीक्षाको आवेदन नै दिँदैनन् । उनीहरूको आकर्षण रहेको बीपी कोइराला स्वास्थ्य विज्ञान प्रतिष्ठान र चिकित्सा शिक्षा अध्ययन संस्थानमा सीमित कोटा रहेकाले पनि विदेशी विद्यार्थीको संख्या बढ्न नसकेको आयोगका पदाधिकारीले बताए । विदेशी विद्यार्थीको संख्या कम भएपछि आयोगले अध्ययन कार्यदलसमेत बनाएको छ । विदेशी विद्यार्थी भर्ना नभएको कोटामा स्वदेशी विद्यार्थीले नै अध्ययनको मौका पाउने आयोगका उपाध्यक्ष श्रीकृष्ण गिरीले जनाए । गत वर्ष कोटाअनुसार विद्यार्थी उत्तीर्ण नभएपछि प्रवेश परीक्षाको नतिजा प्रसेन्टाइल पद्धति (परीक्षा दिएकामध्ये ५० प्रतिशत पढ्न योग्य हुने) सार्वजनिक गरिएको छ । यद्यपि यो वर्ष पनि सबै विषयमा कोटा पूरा हुने अवस्था छैन । मेडिकल शिक्षा महँगो भएका कारण प्रवेश परीक्षामा उत्तीर्ण भएका विद्यार्थीले पनि भर्ना हुन नचाहेको हुन सक्ने पदाधिकारीहरूको विश्लेषण छ ।सार्वजनिक शिक्षण संस्थामा ७५, निजीमा १० र विदेशी लगानीका निजीमा २० प्रतिशत विद्यार्थीले आरक्षण कोटामार्फत भर्ना पाउने व्यवस्था छ । २१ विषयका ८ हजार ५ सय ६० कोटामा २२ सय ३२ जनाले स्नातक तह छात्रवृत्तिमा पढ्न पाउँछन् । एमबीबीएसको १८ सय ९५ कोटामा खुलातर्फ २ सय ३७ र आरक्षण कोटामा १ सय ९३ जना गरी ४ सय ३० जनाले निःशुल्क छात्रवृत्तिमा पढ्न पाउँछन् । राम्रो नतिजा ल्याएका जेहेन्दार विद्यार्थी पनि छात्रवृत्ति नपाउँदा भर्ना हुँदैनन् तर मेरिटमा पछाडि परेका विद्यार्थीले अवसर पाउने गरेका छन् । आयोगले विद्यार्थीको म्याचिङ सकेर भदौ तेस्रो साताबाट पठनपाठन सुरु गर्ने जनाएको छ । सार्वजनिक शिक्षण संस्थामा मात्र छात्रवृत्तिका लागि दुई शैक्षिक सत्रमा करिब डेढ अर्ब खर्च हुन्छ । चालु शैक्षिक सत्रका लागि आयोगले ऐनको व्यवस्थाअनुसार चिकित्सा शिक्षाको शिक्षण शुल्क केही प्रतिशतले वृद्धि गरेको छ । उपत्यकाभित्र एमबीएस अध्ययन गर्न ४१ लाख ६८ हजार ९० र उपत्यकाबाहिर ४५ लाख ९५ हजार ७ सय २० रुपैयाँ शुल्क तोकिएको छ । बीडीएसलाई २० लाख ९२ हजार २ सय ९०, बीएस्सी नर्सिङको शिक्षण शुल्क १० लाख ३६ हजार तोकिएको हो । भर्नाको बेला निजी मेडिकल कलेजले बढी शुल्क लिने प्रवृत्ति दोहोरिएपछि यस वर्षदेखि प्रमुख जिल्ला अधिकारीको नेतृत्वमा शुल्क अनुगमन गर्ने गृहकार्य भइरहेको आयोगले जनाएको छ ।"
प्रशिक्षकमा आए प्रभाकर,"(काठमाडौं)  भारतका पूर्वअलराउन्डर मनोज प्रभाकर नेपाली राष्ट्रिय क्रिकेट टोलीको मुख्य प्रशिक्षकमा नियुक्त भएका छन् । नेपाल क्रिकेट संघ (क्यान) ले सोमबार ५९ वर्षे प्रभाकरलाई नेपालको प्रमुख प्रशिक्षक बनाउने निर्णय गरेको हो । दुईवर्षे सम्झौता गरेर आएका क्यानडाका पुबुदु दासानायके ६ महिनापछि नै फर्किएपछि क्यानले उनको स्थानमा प्रभाकरलाई ल्याएको हो । दुई साताअघि दासानायके नेपाल छाड्दै क्यानडाको राष्ट्रिय टोलीको प्रशिक्षकमा नियुक्त भएपछि नेपाली राष्ट्रिय टोली प्रमुख प्रशिक्षकविहीन बनेको थियो । भारतका अर्का पूर्वअलराउन्डर चेतन शर्माको सिफारिसमा प्रभाकरलाई मुख्य प्रशिक्षक बनाइएको क्यानका अध्यक्ष चतुरबहादुर चन्दले बताए । उनमा क्रिकेटको अनुभवमा कमी छैन, हामीलाई भाषाको समस्या पनि भएन । भारत नजिक पनि भएकाले आउने जाने भइरहन्छ, चन्दले भने, उनले नेपालको ब्याटिङ सुधार्छु भनेका छन्, अलराउन्डर भएकाले सबै आफैं हेर्छु भनेका छन् ।सन् ९० को दशकमा भारतीय क्रिकेटमा ठूलो प्रभाव पारेका प्रभाकरले दुईवर्षे सम्झौता मागे पनि हाललाई एक वर्षका लागि सम्झौता गरी ल्याइएको चन्दले बताए । उनका अनुसार प्रभाकर बिहीबार नेपाल आउने सम्भावना छ । आउँदो केन्या भ्रमण प्रभाकरको नेपालको प्रशिक्षकका रूपमा पहिलो चुनौती हुनेछ । नेपालले अगस्ट २५, २६, २७, २९, ३० मा गरी केन्यासँग नैरोबीमा पाँच ट्वान्टी२० अन्तर्राष्ट्रिय खेल्दै छ । त्यसको दुई दिनपछि नेपाल र केन्याबीच तीन एकदिवसीय खेलको शृंखला सुरु हुनेछ । त्यसका लागि क्यानले बन्द प्रशिक्षणमा मंगलबार टिम घोषणा गर्ने सम्भावना छ । १० दिनको प्रशिक्षणपछि नेपाली टोली केन्या जानेछ । प्रभाकरले पहिलो पटक कुनै पनि देशको मुख्य प्रशिक्षक भएर काम गर्न लागेका हुन् । उनी सन् २०१५ मा अफगानिस्तानको बलिङ प्रशिक्षक थिए । भारतमै भएको सन् २०१६ को ट्वान्टी२० मा उनी अफगानिस्तानको टोलीमा आबद्ध थिए । अफगानिस्तानको बलिङ प्रशिक्षक भएदेखि उनले नेपालको क्रिकेटको पछ्याइरहेका रहेछन्, चन्दले भने । नेपालमा क्रिकेटप्रतिको जुन चासो छ, उनीहरूको प्रतिभा र सीपको स्तर हेरेर म नेपाली क्रिकेट टोलीलाई बलियो बनाउन काम गर्न चाहन्छु, भारतबाट ३९ टेस्ट र १ सय ३० एकदिवसीय अन्तर्राष्ट्रिय खेलेका प्रभाकरले क्यानको विज्ञप्तिमा भनेका छन् । उनले आफ्नो पहिलो टेस्ट इंग्ल्यान्डविरुद्ध गृहनगर दिल्लीमा सन् १९८४ मा तथा पहिलो एकदिवसीय अन्तर्राष्ट्रिय सोही वर्ष श्रीलंकाविरुद्ध शारजहामा खेलेका थिए । भारतले घरेलु भूमिमा आयोजना गरेको विश्वकप प्रभाकरको अन्तिम प्रतियोगिता बन्यो । उदाउँदै गरेको श्रीलंकाविरुद्ध दिल्लीमा लिग चरणको खेलमा उनले ४ ओभरमा ४७ रन खर्चन पुगेका थिए । उनको मध्यम गतिको बलिङमा श्रीलंकाका ओपनिङ जोडीद्वय सनथ जयसूर्या र रोमेश कालुविथर्ना आक्रामक बनेपछि उनले २ ओभरपछि अर्को दुई ओभर अफ स्पिन बलिङ गरेका थिए । जसका कारण उनले दर्शकबाट विरोध हुटिङ सुन्नुपरेको थियो । त्यसपछिको खेलमा उनलाई ड्रप गरिएको थियो । त्यसयता उनले भारतीय टोलीमा पुनरागमन गर्न सकेनन् । लगत्तै अन्तर्राष्ट्रिय खेलजीवनबाट संन्यास घोषणा गरे । प्रभाकरले ३२ माथिको औसतमा १ हजार ६ सय टेस्ट रन, २४ माथिको स्ट्राइकमा १ हजार ८ सय ५८ रन एकदिवसीय रन बनाएका छन् । उनले टेस्टमा ९६ र एकदिवसीय अन्तर्राष्ट्रियमा १ सय ५७ विकेट लिएका छन् । उनी ओपनिङमा ब्याटिङ र बलिङ गर्थे । खेलाडीपछि उनको जीवन विवादले घेरिएको छ । सन् १९९९ मा खेल मिलेमतो काण्डले विश्व क्रिकेट हल्लिएको थियो । त्यसमा दोषी पाइएका प्रभाकरमाथि ५ वर्षको निलम्बन लगाइएको थियो । उनी भारतको घरेलु क्रिकेटमा दिल्ली र राजस्थानको प्रशिक्षक रहिसकेका छन् । उनलाई सार्वजनिक रूपमा खेलाडीलाई गाली गरेको तथा छनोटकर्ता र व्यवस्थापनको आलोचना गरेको आरोपमा दिल्लीले २०११ मा बर्खास्त गरेको थियो ।उनी नेपालको मुख्य प्रशिक्षक हुने दोस्रो भारतीय हुन् । उमेश पटवाल सन् २०१९ मा नेपालको प्रशिक्षक बनेका थिए । त्यसको एक वर्ष नबित्दै उनी भारत फर्किएका थिए । दासानायकेलाई भन्दा बढी पारिश्रमिक दिएर क्यानले प्रभाकरलाई नेपाली टोलीको जिम्मा दिन लागेको बताइएको छ ।"
राष्ट्रिय खेलकुद सर्दैन : घिसिङ,"(पोखरा)  पटकपटक मिति सर्दै नवौं राष्ट्रिय खेलकुद आउँदो असोज २८ देखि कात्तिक ३ सम्म गण्डकी प्रदेशमा हुँदै छ । सरकारले आमनिर्वाचन मंसिर ४ मा गर्ने घोषणा गरेपछि राष्ट्रिय खेलकुद तोकिएको मितिमै हुनेमा फेरि आशंका उब्जिएको छ । तर, राष्ट्रिय खेलकुद परिषद् (राखेप) का सदस्यसचिव टंकलाल घिसिङले भने निर्धारित समयमै राष्ट्रिय खेलकुद हुने बताएका छन् । राष्ट्रिय खेलकुदको तयारीका सन्दर्भमा पोखरा भ्रमणमा रहेका उनले निर्वाचनलाई असर नपर्ने गरी निर्वाचन आयोग र सरकारसँग आवश्यक परामर्शसहित घोषित मितिमै राष्ट्रिय खेलकुद गर्न लागिपरेको बताए । आम निर्वाचन होस् वा बृहत राष्ट्रिय खेलकुद प्रतियोगिता दुवैको निर्णय गर्ने एउटै निकाय मन्त्रिपरिषद् हो, सोमबार पोखरामा आयोजित पत्रकार सम्मेलनमा उनले भने, मन्त्रिपरिषद्लाई राम्रोसँग थाहा छ । त्यसैले असर नपर्ने गरी निर्वाचनको मिति तय गरेको छ । असोज २८ को उद्घाटन र कात्तिक ३ को समापनमा निर्वाचनको केन्द्रीकृत खालका कार्यक्रम नजुधाउन अनुरोध गरेकामा प्रमुख निर्वाचन आयुक्तबाट प्रतिवद्धता आइसकेको उनले बताए । उनका अनुसार ३६ खेलमा ४ सय ७ इभेन्टका लागि प्रतिस्पर्धा हुनेछ । सात प्रदेश, तीन विभागीय र एक गैरआवासीय नेपाली टिम सहभागी हुनेछन् । एक इभेन्टमा ११ मध्ये कम्तीमा चार टिम सहभागी भएमात्रै प्रतियोगिता हुनेछ । भदौ १५ सम्म आफूले सहभागिता जनाउने इभेन्टका लागि टिम दर्ता गर्ने समय दिइएको छ । भदौ २५ भित्र टिमले इभेन्टमा सहभागी हुने खेलाडीको अन्तिम नामावली बुझाई सक्नुपर्छ । स्वर्ण जित्ने खेलाडीले २५ हजार र टिमबाट स्वर्ण जित्नेले जनही १५१५ हजार रुपैयाँ पाउनेछन् । राष्ट्रिय कीर्तिमान बनाउने खेलाडीले ५० हजार प्राप्त गर्नेछन् । झन्डै १० लाख रुपैयाँको लागतमा राखेपले राष्ट्रिय खेलकुदको ट्रफी निर्माण गर्दै छ । सुनचाँदीजडित उक्त ट्रफी सातै प्रदेशको भ्रमण गराएर गण्डकीमा ल्याइने छ । पदक तालिकामा पहिलो हुने टिमको टुंगो नलाग्दासम्म ट्रफी गण्डकीमा राखिनेछ । राष्ट्रिय खेलकुदको तयारी तीव्र रूपमा अघि बढेको सदस्यसचिव घिसिङले बताए । विभिन्न उपसमितिको बैठक बस्ने, खेलस्थलको अवलोकन गर्ने, गण्डकीका मुख्यमन्त्री, मन्त्री, सांसदलगायतलाई भेटघाट गर्ने काम भइरहेको उनले सुनाए । सम्बन्धित खेलका प्रमुख प्रशिक्षक र खेल संघका अध्यक्षलाई तत्कालै पोखरा ल्याएर खेलस्थलको अवलोकन गराउने उनको भनाइ थियो । ३६ वटै खेल गण्डकी प्रदेशमा गर्ने उद्देश्य हो, उनले भने, हामीले अन्तर्राष्ट्रियस्तरमा प्रतिस्पर्धा गर्ने खेलाडी उत्पादन गर्नुपर्ने भएकाले हाम्रो पूर्वाधार अन्तर्राष्ट्रिय मापदण्डअनुसार छन् कि छैनन् भन्ने तय गर्ने जिम्मेवारी सम्बन्धित खेल संघको हुन्छ ।"
"सिटीलाई राहत, युनाइटेडलाई आहत","द गार्डियन (लन्डन)  इंग्लिस प्रिमियर लिग (ईपीएल) को नयाँ सिजन सुरु भइसकेको छ । यस सप्ताहन्त डेवान का खेल सकिएका छन् । टोटेनहम र आर्सनलले ठोस सुरुआत लिनु, चेल्सीको संघर्षपूर्ण जित अनि लिभरपुलको बराबरी । यी यिनै खेलका प्रमुख विशेषता रहे । तर त्योभन्दा ठूलो विशेषता रह्यो, म्यानचेस्टरका दुई क्लबले बेहोरेको फरक परिस्थिति । जहाँ म्यानचेस्टर सिटीले सानदार सुरुआत लिएको छ, त्यहीं म्यानचेस्टर युनाइटेड फेरि खराब सुरुआतको सिकार बनेको छ । यो एक प्रकारले सिटीलाई राहत र युनाइटेडलाई आहत जस्तै भयो । ईपीएलमा अहिले कोही एक प्रशिक्षक असाध्यै खुसी छन् भने ती हुन् सिटीका पेप ग्वार्डिओला । उनी मान्छन्, इर्लिङ हल्यान्ड गोल गर्नकै लागि जन्मेका खेलाडी हुन् । उनकै दुई गोल मदतमा सिटीले वेस्ट ह्याममाथि आरामदायी २० को जित निकाल्यो । लन्डन स्टेडियममा यी नर्वेली खेलाडी ह्याट्रिक गर्नबाट भने चुके । तर उनको खेल नै कस्तो रह्यो भने त्यसले ग्वार्डिओलाको अनुहार नै धपक्क बले जस्तै भयो । उनी भन्छन्, हल्यान्डले ५ वर्षको अनुबन्ध गरेका छन् । विश्वास गरौं, त्यो समयभन्दा बढी उनी सिटीमा रहनेछन् । हामी चाहन्छौं, उनी जस्ता नयाँ खेलाडी सिटीमा रहेर खुसी रहोस् । हाम्रो काम भनेको उनीबाट अझ केही बढी प्रदर्शन निकाल्ने नै हो । उनी निकै प्रतिभाशाली खेलाडी हुन् । हामी उनलाई अझ उन्नत खेलाडी बनाउन चाहन्छौं । उनले गोल त गरोस् नै, यो पनि महत्त्वपूर्ण छ । तर हामी उनी वास्तवमै अझ राम्रा खेलाडी होस् भन्ने चाहन्छौं । ग्वार्डिओलाले दोस्रो हाफमा हल्यान्डलाई सब्स्टिच्युट गरे । त्यसका लागि माफी माग्न चाहेनन् । लिभरपुलविरुद्ध कम्युनिटी सिल्डमा २२ वर्षीय हल्यान्डको प्रदर्शनलाई लिएर आलोचना सुरु भएको थियो । त्यसतर्फ इंगित गर्दै ग्वार्डिओलाले भने, एक साताअगाडिसम्म उनी ईपीएलमा अभ्यस्त हुन नसक्ने पनि बताइएको थियो । तर अहिले उनको तुलनामा थिएरी हेनरी, एलान सिएरर र क्रिस्टियानो रोनाल्डोसँग हुन थालेको छ । हल्यान्डले पहिलो गोल पेनाल्टीबाट गरेका हुन् । पेनाल्टी जित्ने काम पनि उनकै थियो । त्यसपछि दोस्रो गोल थपे । मलाई थाहा थियो, हल्यान्ड सबैखाले आलोचना सहन सक्छन् । अभ्यासका बेला उनमा कुनै प्रकारको दबाब देखिएन । तर जसरी उनले पेनाल्टी प्रहार गर्न उत्सुकता देखाए, त्यसमा म खुसी छु । हल्यान्ड आफैं पनि आफ्नो खेल अझ सुधार होस् भन्ने चाहन्छन् र त्यसको वचन पनि दिन्छन् । इल्केयी गुन्डोगनको क्रसलाई प्रहार गर्न नसकेका उनले आफ्नो आलोचना गर्न पछाडि परेनन् । हल्यान्डको प्रशंसा गर्न वेस्ट ह्यामका प्रशिक्षक डेविड मोयसले पनि पटक्कै कन्ज्युस्याइँ गरेनन् । उनले भने, हामी सबैले उनको खेल नजिकबाट हेरिरहेका छौं । उनको प्रदर्शनले उनी कति राम्रा खेलाडी हुन्, त्यो देखाउने गर्छ । सिटी आफैंमा निकै बलियो टिम हो । प्राविधिक रूपमा सिटीले हामीलाई यस खेलमा निकै पछाडि छाडेको देखियो । गत सिजन तुलनामा सिटीको प्रदर्शन फरक रह्यो, उसका दुवै फुलब्याकले मिडफिल्डरको जस्तो भूमिका निभाइरहेका थिए ।युनाइटेड भने घरमै ब्राइटनको हातबाट पराजित रह्यो । स्कोर थियो २१ । ओल्ड ट्राफोर्डमा सामना गर्नुपरेको यो नतिजापछि प्रशिक्षक एरिक टेन हागले माने, यो टिम सम्हाल्नु भनेको निकै गाह्रो रहेछ, अपजस पाइने काम । टेन हागको पहिलो ईपीएल खेलमा भ्रमणकारी ब्राइटन पूर्णतः छाएको थियो । त्यसमा पास्कल ग्रासले ९ मिनेटको अन्तरमा मज्जाले दुई गोल गरे । युनाइटेडले एक गोल त फर्कायो, तर त्यो आत्मघाती रह्यो । एलेक्स म्याक एलिस्टरले आफ्नै पोस्टमा गोल गरेका थिए । टेन हागले भने, हामीले अझ धेरै मिहिनेत नगरेर सुखै छैन । हाम्रो काम यो हारको विश्लेषण गर्ने हो र अगाडि बढ्ने हो । यस खेलमा हामीले राम्रो सुरुआत त लियौं, तर हाम्रो खेल विस्तारै खस्कन थाल्यो । हाम्रा खेलाडीले भुलहरू गर्न थाले । फुटबलमा जसले भुल गर्छ, उसले सजाय पनि पाउँछ । युनाइटेडका लागि प्रिसिजन राम्रै रह्यो, त्यसैले सायद केही हदसम्म लिगको पहिलो खेलमा आफ्ना खेलाडीको खेल खस्केकामा टेन हाग झसङ्ग परेको पनि देखियो । उनले भने, यस्तो हुने गर्छ । निचोड हो, हामीले ब्राइटनविरुद्ध जसरी खेल्यौं, त्योभन्दा राम्रो खेल्न सक्नुपर्थ्यो । मलाई के पनि राम्रोसँग थाहा छ भने सुधार रातारात आउने गर्दैन, पक्कै हामीले प्रिसिजनमा राम्रो प्रदर्शन गर्न सक्यौं । तर ब्राइटनविरुद्ध हाम्रो प्रदर्शन निकै खस्केको देखियो । हामीले यसबाट शिक्षा लिनुपर्छ । यही प्रिसिजनकै बेला टेन हागले के महसुस गरेका थिए भने खेलाडीको आत्मविश्वास कमजोर छ, त्यसमा छियाछिया परेको छ । यसको कारण के थियो भने अघिल्लो सिजनमा युनाइटेडको प्रदर्शन नाजुक थियो । यसले खेलाडीको मानसिक पनि कमजोर बनाएको थियो । यसै विषयमा टेन हागले भने, मलाई पनि यस्तै लाग्छ, तर यो सामान्य हो । हामी टिमका रूपमा अझै विकास हुन बाँकी छ । किनभने हामीले पर्याप्त समय पाएका छैनौं । सर एलेक्स फर्गुसनले छाडेयता युनाइटेड सम्हाल्न आठ व्यवस्थापक आइसके । त्यसमध्ये टेन हाग लिगको पहिलो खेलमै हार बेहोर्ने दोस्रोमात्र रहे । त्यसअघि यस्तै नियति लुइस भान गालको रह्यो । युनाइटेडलाई हराउन पाएकोमा ब्राइटन त खुसी हुने नै भयो । ओल्ड ट्राफोर्डमा ब्राइटनको यो १४ औं भ्रमण थियो, तर जित निस्केको भने पहिलोपल्ट । त्यसैले यो धेरै अर्थमा ब्राइटनका लागि ऐतिहासिक रह्यो । ब्राइटनमा नाम चलेका खेलाडी कम छन् । मानौं छैनन् नै । तर, एउटा टिमका रूपमा यो बलियो छ । अचेलमा टिममा महत्त्वाकांक्षा पनि बढेको छ । त्यसैले प्रशिक्षक गाह्रम पोटर भन्छन्, हाम्रो टिम खुबै मजबुत छ ।"
मुस्ताङको गल्फ कीर्तिमानतर्फ,"(काठमाडौं)  गण्डकी प्रदेशका सांसद इन्द्रधारा विष्टको सहयोगमा बनाइएको मुस्ताङ गल्फ कोर्स मा भदौ ११ गते टप अफ द वर्ल्ड गल्फ च्यालेन्ज हुने भएको छ ।समुद्री सतहबाट ४,६४५ मिटरको उचाइमा अवस्थित मुस्ताङ गल्फ कोर्समा हुने एक दिने प्रतियोगिताबारे सोमबार आयोजित पत्रकार सम्मेलनमा नेपाल गल्फ संघका महासचिव दीपक आचार्यले भने, यो विश्वकै सबैभन्दा माथिल्लो स्थानमा रहेको गल्फ कोर्स हो, जसको दाबी गर्न हामी प्रतियोगिता गरेपछि प्रमाणको रूपमा तस्बिर पठाउने छौं । उनले थपे, म पनि हालसम्म त्यहाँ पुगेको छैन । फोटो र भिडियोमै गल्फ कोर्स हेरेको हो । त्यहाँ हामीले केही काम गर्न बाँकी छ । नौ होलको कोर्सको लागि जग्गाको कमी भएजस्तो लाग्दैन । हिउँ नभएको समयमा त्यहाँ खेल्न सकिन्छ । यो प्रतियोगितापछि विश्व गल्फमा सन्देश दिनेछौं र प्रतियोगितालाई निरन्तता दिनेछौं ।मुस्ताङ गल्फ कोर्सले विगतमा विश्वकै सबैभन्दा उच्च स्थानको गल्फ कोर्सको रूपमा रहेको सिक्किमस्थित याक गल्फ कोर्स (३,९७० मिटर) लाई उछिनेको हो । हाइअल्टिच्युडमा कति खेरसम्म र कति बेरसम्म खेल्न सक्छन्, यो प्रतियोगिता परीक्षणको रुपमा रहनेछ, आचार्यले भने, तर यो गल्फ कोर्षले विश्वको ध्यान आकृष्ट गर्नसक्छ । प्रदेश सांसद विष्टले भने, प्रदेश सांसद विकास कोषबाट १० लाख रुपैयाँ निकालेर गल्फ कोर्सको संरचना तयार पारिएको हो । यो अहिले लोमान्थाङ समुदायको हो । सरकार वा जसको जग्गा भए पनि संरचना खेर जाँदैन । पोखराका चार गल्फर लगेर गल्फ कोर्सको परीक्षण गरिसकेका छौं । उनी आफैं पनि सोसल गल्फरको रूपमा सक्रिय छन् । मुस्ताङ गल्फ कोर्सले पर्यटन व्यवसायलाई बलियो बनाउने, विदेशमा भएका नेपालीले लगानी गर्ने अवसर प्राप्त गर्ने र स्थानीयले रोजगारी पाउने विश्वास छ, उनले भने । उनले यो गल्फ कोर्ष नेपालकै उत्कृष्ट हुन सक्ने दावी गर्दै पहिलो प्रतियोगिता आयोजना गरेर यो कोर्षलाई चिनाउन लागिएको जनाए । नेपाल गल्फ संघका अध्यक्ष टासी घलेले भने, अन्य पर्यटकको तुलनामा गल्फ पर्यटकले तीन गुणा बढी खर्च गर्छ । त्यसैले मुस्ताङ गल्फ कोर्सको सहयोगमा नेपालमा खर्च गर्ने हैसियतका धेरै गल्फ पर्यटक भित्र्याउने अपेक्षा गरेका छौं । नेपालमा गल्फको सम्भावना छ भनेर सन्देश दिन लोमान्थाङमा प्रतियोगिता आयोजना गर्न जरुरी छ । पर्वतीय खेलकुद महासंघका अध्यक्ष गोविन्द भट्टराईले उच्च स्थानको गल्फ कोर्सले देशको खेल पर्यटनमा ठूलो योगदान गर्ने बताए । संघका महासचिव आचार्यका अनुसार स्टेबलफोर्ड ३४ ह्यान्डीक्यापका आधारमा भदौ ११ मा हुने एकदिने गल्फ प्रतियोगितामा चार महिलासहित २८ खेलाडी सहभागी हुनेछन् । त्यसमध्ये १०१२ गल्फर पोखराको हुने उनले बताए ।"
एनआरएनए डेनमार्क विजेता,"काठमाडौं (कास) एनआरएनए एनसीसी डेनमार्कले नर्वेको आइस एफसीलाई फाइनलमा अतिरिक्त समयमा २१ ले हराएर चौथो एनआरएनए कप फुटबल प्रतियोगिताको उपाधि जितेको थियो । निर्धारित समयको खेल ११ को बराबरीपछि खेल अतिरिक्त समयमा पुगेको थियो । विजेताले १२ हजार र उपविजेताले ७ हजार स्विडिस क्रोनर नगद पुरस्कार जितेका थिए । फेयर प्ले टिमको उपाधि धौलागिरि टिम स्विडेनले जितेको थियो । उसले १ हजार नगद पुरस्कार पायो । उत्कृष्ट खेलाडी र उत्कृष्ट गोलरक्षक क्रमशः एनआरएन डेनमार्कका सरोज श्रेष्ठ र भुवन खड्का भएका छन् । सर्वाधिक गोलकर्ताको उपाधि आइस एफसी नर्वेका जुरासिक मौसमले पाए । इमर्जिङ प्लेयरको उपाधि एनआरएनए स्विडेनका दीपक रोक्काले जिते । रेफ्रीद्वय सञ्जय कार्की र बेन्जामिन एरिसेले निर्णायकको भूमिका निभाए । गैरआवासीय नेपाली संघ स्विडेनले स्टकहोमको भिकिङ यती क्लबसागको सहकार्यमा उक्त प्रतियोगिता गरेको थियो । प्रतियोगितामा स्विडेनबाट ४ टिम, नर्वेबाट १ टिम र डेनमार्कबाट १ टिमको सहभागिता थियो । बच्चाको दुई टिमले छुट्टै प्रतिस्पर्धा गरेका थिए ।"

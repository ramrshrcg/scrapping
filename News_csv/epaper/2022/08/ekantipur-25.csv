शीर्षक,विवरण
सैनिक अधिकारीहरूसँग राष्ट्रपतिको परामर्श,"काठमाडौं (कास) राष्ट्रपति विद्यादेवी भण्डारीले विभिन्न क्षेत्रका प्रतिनिधिलाई भेट्ने क्रममा बुधबार साँझ पूर्वसैनिक अधिकारीहरूलाई शीतलनिवासमा रात्रिभोज दिएकी छन् । प्रधानसेनापति, पूर्वप्रधानसेनापतिहरूसहित करिब ७० जना सहभागी उक्त भोजमा राष्ट्रपतिले राजनीतिक संवाद पनि गरिन्, जसमा संसद्मा विचाराधीन नागरिकता विधेयक मुख्य थियो । नेपाली सेनाकी परमाधिपतिसमेत रहेकी राष्ट्रपतिसँगको भेटमा पूर्वप्रधानसेनापतिहरू प्यारजंग थापा र पूर्णचन्द्र थापा, अवकाश प्राप्त जर्नेलहरू केशरबहादुर भण्डारी, बालानन्द शर्मा, पूर्ण सिलवाल, प्रेमसिंह बस्न्यात, रमीन्द्र क्षत्री र सुरेश कार्कीले प्रखर रूपमा आफ्नो धारणा राखेका थिए । उनीहरूले नागरिकता विधेयक संसद्मै फिर्ता पठाएर मुलुकको हितमा काम गरेको भन्दै राष्ट्रपतिको प्रशंसा पनि गरे । भोजमा प्रधानसेनापति प्रभुराम शर्मा पनि थिए । छलफलको सुरुआतमा राष्ट्रपति भण्डारीले लामो समयदेखि आफूले सबैलाई बोलाएर धन्यवाद दिन चाहेको तर कोभिड१९ का कारण सम्भव नभएको बताएकी थिइन् । उनले धारणा राख्न भनेपछि बोलेका सबैजसो अवकाश प्राप्त जर्नेलले नागरिकता विधेयकमा पछि नहट्न राष्ट्रपति भण्डारीलाई आग्रह गरे यद्यपि उनीहरूले संसदीय व्यवस्था र संविधानले राष्ट्रपतिलाई कति जिम्मेवारी र अधिकार दिएको छ भन्ने प्रसंगमा भने ध्यान दिएनन् । संसद्बाट आएको विधेयक फिर्ता गरेर देशहित गर्नुभएको छ, फेरि त्यो विधेयक पारित भएर आयो भने पनि राष्ट्रपतिज्यू पछि नहट्नुहोला भन्ने राय थियो, भोजका एक सहभागीले भने । उनीहरूले राष्ट्रपति भण्डारीले राजीनामा दिने हल्ला आइरहेको उल्लेख गर्दै त्यसो नगर्न पनि आग्रह गरेका थिए । एक सहभागीका अनुसार अन्त्यमा सम्बोधन गर्दै राष्ट्रपति भण्डारीले भनिन्, नागरिकता विधेयक संसद्बाट फेरि आयो भने त्यसलाई सम्बोधन गर्न कानुनी विकल्पहरू खोज्नेछौं । म राजीनामा दिन्नँ । त्यसमा तपाईंहरू ढुक्क हुनुहोस् । यो विधेयक फेरि राष्ट्रपतिकहाँ कहिले पुग्छ भन्ने यकिन छैन किनकि प्रतिनिधिसभाले पारित गरे पनि राष्ट्रिय सभाले छलफलको कार्यसूची अहिलेसम्म राखेको छैन । राष्ट्रिय सभाको आगामी बैठक भदौ १२ का लागि डाकिएको छ । नागरिकता विधेयक राष्ट्रिय सभाले पारित गरी पुनः प्रतिनिधिसभामा पठाएपछि सभामुखले प्रमाणित गरी प्रमाणीकरणका लागि राष्ट्रपतिसमक्ष पठाउने संवैधानिक व्यवस्था छ । तर, राष्ट्रिय सभाले अस्वीकृत गरे वा संशोधनसहित फिर्ता पठाए प्रतिनिधिसभाको तत्काल कायम रहेको सदस्य संख्याको बहुमतले निर्णय गरेर राष्ट्रपतिलाई प्रमाणीकरणका लागि पठाउन सक्नेछ । यसरी राष्ट्रपतिले फिर्ता पठाएको विधेयक फेरि दुवै सदनले पारित गरी पठाए राष्ट्रपतिले १५ दिनभित्रमा प्रमाणीकरण गर्नुपर्ने प्रावधान संविधानको धारा ११३ (४) मा छ ।अंगीकृत नागरिकका सन्तानलाई नागरिकता दिने गरी बनेको नागरिकता संशोधन विधेयक संसद्का दुवै सदनले पारित गरेर प्रमाणीकरणका लागि पठाएको १५ औं दिन साउन २९ मा राष्ट्रपति भण्डारीले प्रतिनिधिसभामा फिर्ता पठाएकी थिइन् । संघीय संसद्बाट पारित भइसकेपछि उक्त विधेयकलाई सभामुख अग्नि सापकोटाले साउन १५ मा राष्ट्रपतिकहाँ पठाएका थिए । राष्ट्रपतिले फिर्ता पठाएको विधेयक प्रतिनिधिसभाले फेरि हुबहु पारित गरी राष्ट्रिय सभामा पठाइसकेको छ ।"
गोर्खाको 'अग्निपथ भर्ती स्थगित,"अर्को सत्तारूढ दल माओवादी केन्द्रका महासचिव देव गुरुङले ब्रिटिसकालमा भएको त्रिपक्षीय गोर्खा भर्ती सम्झौता नै खारेज गर्नुपर्ने आवाज उठिरहेका बेला नयाँ कार्यक्रमलाई अगाडि बढाउन उचित नहुने धारणा राखे । उनले अग्निपथको चारवर्षे भर्ती प्रक्रियाको उद्देश्य र पाटाबारे आफूलाई थाहा नभएको बताए । यसमा सरकारले पहिले सबै कुरा बुझ्नुपर्छ, चार वर्ष फौजी तालिम लिइसकेको जनशक्तिलाई कसरी व्यवस्थापन गर्ने जस्ता प्रश्नहरू पनि छन्, उनले भने ।सत्तारूढ एकीकृत समाजवादीका प्रवक्ता जगन्नाथ खतिवडाले अग्निपथ योजनाअनुसार भर्तीका विषयमा सरकारी तहबाट आफूहरूलाई कुनै जानकारी नगराइएको बताए । भारतले नेपालसँग परामर्श गरेर मात्र अग्निपथअन्तर्गत भर्ती अगाडि बढाउनुपर्छ, उनले भने । नेपाल फिजिकल एसोसिएसन (पूर्व) का अध्यक्ष पर्वत राईले भारतीय सरकारको अग्निपथ योजनाअन्तर्गत नेपाली युवालाई भर्ती गर्ने प्रक्रिया स्थगन भएकामा खुसी व्यक्त गरे । भारत सरकारले अग्निपथ योजना ल्याएर त्यसमा नेपाली युवालाई पनि समावेश गर्ने भन्यो । तर चार वर्षका लागि मात्र भएकाले युवामा खासै आकर्षण भएको देखिएन, उनले भने, गोर्खालीलाई अग्निवीर नबनाउनु नै उचित छ ।एसोसिएसनमा धरान, इटहरी, दमक, बिर्तामोड, विराटनगर, बुटवल, पोखरा, काठमाडौं, ललितपुरका गोर्खा भर्ती ट्रेनिङ सेन्टरमध्ये १ सय ७ वटा संस्था आबद्ध छन् । तीमध्ये धरानमा मात्र ६० वटा सेन्टर सञ्चालनमा छन् । अध्यक्ष राईले भारतमै पनि विरोध भइरहेको बेला पदोन्नति पनि नहुने र चार वर्षमा एकमुष्ट ११ लाख रुपैयाँ दिएर घर पठाउने योजनाले नेपालमा आधुनिक हतियार चलाउने तालिम प्राप्त युवा दुरुपयोग हुन सक्ने बताए ।"
महाभियोग प्रस्ताव 'फास्ट ट्र्याक मा,"एमालेको तीनबुँदे फरक मतप्रमुख प्रतिपक्षी एमालेले तीनबुँदे फरकमत समिति सचिवालयलाई बुझाएको छ । विष्णु पौडेलले मंगलबारको बैठकमा राखेका विषय समेटेर एमालेबाट समितिमा प्रतिनिधित्व गर्ने चार सांसदले हस्ताक्षरसहित फरक मत राखेका हुन् । फरकमतमा महाभियोगको समयसँग सम्बन्धित प्रश्न रहेको कृष्णभक्त पोखरेलले बताए । प्रधानन्यायाधीशविरुद्ध संसद् नचलेको अवस्थामा महाभियोग दर्ता भए पनि १८ दिनभित्र पेस गर्नुपर्ने संवैधानिक व्यवस्था रहेकामा ६ महिनासम्म ढिलो गरेर पठाउनुपर्ने कारण के हो ? समितिले छानबिनका लागि पाउनुपर्ने तीन महिनाको म्याद नपुग्ने गरी किन पठाइएको हो ? समितिले छानबिनपछि तयार पारेको प्रतिवेदन प्रतिनिधिसभाले ग्रहण गर्ने सुनिश्चितता के हो ? भन्ने प्रश्नको निर्क्योल भएपछि मात्रै कार्यविधि र कार्यतालिकामा छलफल हुनुपर्छ भन्ने फरक मत रहेका छन्, पोखरेलले भने । पौडेलले बिहीबारको बैठकमा समितिले गरेको काम बेवारिस बन्ने हो कि होइन भन्ने सुनिश्चित सभामुखबाट आउनुपर्ने माग गरेका थिए । असोज २ मा नयाँ निर्वाचनका लागि उम्मेदवारी मनोनयन गर्नुपर्ने भएकाले असोज १ सम्म मात्रै प्रतिनिधिसभाको कार्यकाल रहने उनीहरूको भनाइ थियो ।"
बढ्यो डेंगु संक्रमण,"काठमाडौं (कास) राजधानी काठमाडौंलगायत मुलुकका विभिन्न भागमा डेंगु संक्रमण बढेको छ । शुक्रराज ट्रपिकल तथा सरुवा रोग अस्पताल टेकुमा दिनहुँ उपत्यकाबाहिरका समेत ६० देखि ७० जनासम्म संक्रमित उपचारका लागि आउन थालेका छन् । स्वास्थ्य तथा जनसंख्या मन्त्रालयका अनुसार २०२२ जनवरीमा १२, फेब्रुअरीमा ३, मार्चमा १५, अप्रिलमा १९, मेमा २५, जुनमा ९६, जुलाईमा ४ सय ९९ र अगस्टमा ४ सय ५७ वटा डेंगुका केस फेला परेका छन् । अगस्टमा मात्र ललितपुरमा २६४, काठमाडौंमा ८५, भक्तपुरमा ११, रूपन्देहीमा २२५, धादिङमा ५८, सिन्धुलीमा २९, गुल्मीमा ६ जनामा डेंगु संक्रमण पुष्टि भएको छ । टेकु अस्पतालमा मंगलबार २१ जना संक्रमित भर्ना भएका छन् । अस्पतालका अनुसार संक्रमितमध्ये अधिकांशमा १०४१०५ डिग्रीसम्म कडा ज्वरो आउने, टाउको, पेट र जीउ दुख्ने, खान मन नलाग्ने, वाकवाकी, बान्ता हुने, एकदमै कमजोरी अनुभव हुने जस्ता लक्षण छन् । राजधानी र बाहिरबाट आउने बिरामीले गर्दा अस्पतालको इमर्जेन्सी, बहिरंग विभाग (ओपीडी) मा डेंगु संक्रमितको संख्या दिनहुँ बढ्दो छ । भर्ना हुने संख्या पनि त्यत्तिकै छ, टेकु अस्पतालका प्रमुख कन्सल्टेन्ट फिजिसियन डा विमल शर्मा चालिसेले भने ।"
अनधिकृत संरचनामा महानगरको डोजर,"कम्प्लेक्स सञ्चालकले धोका दिएमहोत्तरी बर्दिबासका मिलन मगरले आरबी कम्प्लेक्स परिसरको पार्किङ क्षेत्रमा चस्मा पसल सञ्चालन थालेको ६ वर्ष भयो । उनले कम्प्लेक्स सञ्चालकलाई ५ लाख रुपैयाँ तिरेर सटर भाडामा लिएका थिए । मासिक २२ हजार पनि तिरिरहेका थिए । तर, बुधबार महानगरको डोजरले उनको पसल पनि भत्काइदिएको छ । सामानसमेत हटाउन पाइएन, लाखौं खर्च गरेर बनाएको संरचना एकैछिनमा भत्काइदियो, उनले भने, कम्प्लेक्स सञ्चालकले महानगरले केही गर्दैन भनेर भाडा लिइरह्यो । तर, आज यस्तो देख्नुपर्यो ।उक्त कम्प्लेक्स परिसरको पार्किङ क्षेत्रका २० वटा अनधिकृत सटरटहरा भत्काइएको छ । कम्प्लेक्स सञ्चालकले भाडाको नाममा पसल सञ्चालकलाई गुमराहमा पारेको अर्का पसल सञ्चालक श्वेता गुप्ताले बताइन् । कम्प्लेक्सहरूले पार्किङ क्षेत्रमा २३ दशकदेखि अनधिकृत रूपमा संरचना बनाउँदै मासिक लाखौं भाडा उठाएर साना व्यवसायीलाई डुबाउने काम गरेको उनीहरूको आरोप छ । दसैंको मुखमा बिचल्ली बनाइदियो, उनले भनिन् । काठमाडौं मलले अनधिकृत रूपमा बनाएर भाडामा लगाएका करिब २० वटा पसलमा पनि महानगरले डोजर चलाएको छ । कम्प्लेक्सहरूले पार्किङ क्षेत्र अतिक्रमण गरी साना व्यापारीलाई स्टलका रूपमा प्रतिसटरको ५ देखि १२ लाख रुपैयाँमा सुरुमा बिक्री गरी मासिक २२ हजारदेखि १ लाख रुपैयाँ भाँडा लिँदै आएको साना व्यवसायी अमर गुप्ता बताउँछन् ।"
नक्सापासको प्रमाण माग्दै अदालतलाई पत्र,"काठमाडौं महानगरपालिकाले जिल्ला अदालतलाई भवनको नक्सापास भएको प्रमाण पठाउन भन्दै पत्राचार गरेको छ । अदालतको नक्सापास नभेटिएको जनाउँदै मेयर बालेन्द्र शाहले बुधबार पत्र काटेर नक्सासम्बन्धी विवरण पठाउन भनेका हुन् ।अदालतको भवनको नक्सापास भएको अभिलेख भेटाएका छैनौं, नक्सापासको विवरण पठाउन पत्र लेख्यौं, महानगरको भवन तथा सहरी विकास विभागका प्रमुख सुरज शाक्यले भने । मेयर शाक्यले नक्सापास नभएको पाइए कानुनी प्रक्रिया थाल्ने बताएका छन् । यसैबीच, जिल्ला अदालत आफैंले नियम मिचेको पाइएको छ । अदालत अगाडि दुई वर्षदेखि फुटपाथ ढाकेर ना४ख ४५१६ नम्बरको बस र ट्रक राख्दा पैदलयात्रीलाई कठिनाइ हुने गरेको छ । अदालतका सूचना अधिकारी दीपक दाहालले दसी प्रमाणका रूपमा ती सवारीसाधन प्राप्त भएकाले पार्किङ गर्ने ठाउँ नभएर त्यहाँ राखिएको स्विकारे । न्यायालयबाटै कानुन उल्लंघन गर्न सुहाएन नि भन्ने प्रश्नमा उनले भने, व्यावहारिक कठिनाइका कारण फुटपाथमै राख्न बाध्य भइयो । यो मुद्दाको छिनोफानो हुने भएकाले जतिसक्दो चाँडो हटाउन कोसिस गर्नेछौं । अदालतले आफ्नो भवनको बेसमेन्टपार्किङ क्षेत्रमा सेवाग्राहीलाई निषेध गर्दा सेवाग्राही फुटपाथमै पार्किङ गर्न बाध्य छन् । फुटपाथ मिचेर सवारीसाधन राख्दा पैदलयात्रुले आउजाउमा सास्ती भोगिरहेका छन् । यहाँ अव्यवस्थित तरिकाले पसलसमेत सञ्चालनमा छन् भने फुटपाथ मिचेरै प्रहरीले सुरक्षा जाँचका लागि भन्दै डोरी टाँगेर राखेको छ । काठमाडौं महानगरपालिका सवारी तथा यातायात व्यवस्थापन ऐन, २०७५ मा जथाभावी पार्किङ गर्नेलाई पहिलो पटकका लागि १ हजार र दोस्रो पटकदेखि प्रत्येक पटक ५ हजार रुपैयाँ जरिवाना हुने व्यवस्था छ ।"
विकास सहायतामा दातृ निकायको आफूखुसी,"धेरैजसो दातृ निकायले वार्षिक बजेट प्रणाली र सरकारी कोषभन्दा बाहिरबाट पनि खर्च गरेर वैदेशिक सहायतासम्बन्धी नेपाली नीतिको अवज्ञा गरिरहेका छन् । नेपालको अन्तर्राष्ट्रिय विकास सहायता परिचालन नीति, २०७६ ले सबै प्रकारका अन्तर्राष्ट्रिय विकास सहायता राष्ट्रिय बजेट प्रणालीमा समावेश हुने गरी स्वीकार्ने भनेको छ, तर यो नीति पूर्ण पालना गर्नगराउन सरकार आफैं चुकेको छ । सरकारी नीतिविपरीत रातो किताबभन्दा बाहिर रहेर सोझै खर्च गर्ने दातृ निकाय र अन्तर्राष्ट्रिय गैरसरकारी संस्था (आईएनजीओ) लाई लगाम लगाउन ढिलाइ भइरहेको छ । आर्थिक वर्ष सन् २०२०२१ मा नेपालले १ अर्ब ६८ करोड ४६ लाख ७० हजार अमेरिकी डलर बराबरको वैदेशिक सहायता लिएकामा ८४२९ प्रतिशत मात्रै बजेट प्रणालीबाट खर्च गरिएको छ । २६ करोड ४७ लाख डलर अर्थात् आजको दरमा झन्डै ३४ अर्ब रुपैयाँ सरकारी प्रणालीबाहिरबाटै खर्च गरिएको छ । १० दातृ निकायको सहायता त शतप्रतिशत नै प्रणालीबाहिर छ । बजेट प्रणालीभित्रबाट खर्च भएको भनिएको वैदेशिक सहायतामध्ये पनि ६६६३ प्रतिशत अर्थात् ९४ करोड ४० लाख अमेरिकी डलर मात्र सरकारी कोषबाट खर्च भएको छ भने बाँकी बाहिरबाट । नेपालको सरकारी नीति तथा प्रणालीलाई अटेर गर्ने यी द्विपक्षीय र बहुपक्षीय दातृ निकायलाई सरकारले नियमन गर्न जरुरी छ ।महालेखापरीक्षकको कार्यालयबाट लेखापरीक्षण गर्ने सरकारी नीति छल्न, आफ्नो सोझो प्रभाव र एजेन्डासमेत स्थानीय रूपमा स्थापित गर्न दातृ निकाय सिधै समुदायमा जान इच्छुक देखिन्छन् । एक त, ठूलो हिस्सा सरकारी प्रणालीमै नआउनु, आएको मध्ये पनि एकतिहाइ बाहिरैबाट खर्च हुनु र तेस्रो सम्झौता गरिएको रकम पनि आधाजति खर्चै नहुनु हाम्रो विकास सहायताको ठूलो असंगति हो । यसमा सुधारका लागि दातृ निकायहरू र सरकार दुवै जिम्मेवार हुनुपर्छ । किनकि विकास सहायताको परिचालन बजेट प्रणाली र सरकारी कोषबाटै किन हुनुपर्छ भने, नेपाली जनताको विकास आवश्यकता तथा प्राथमिकता तय गर्ने दायित्व र अधिकार नेपाल सरकारले हो । दातृ निकायहरूले सघाउने मात्रै हो । देशको विकास लक्ष्य पूरा भएनभएको थाहा पाउन तथा सम्बन्धित कार्यक्रमहरूको दोहोरोपनतेहेरोपन रोक्न पनि सहायता रकमलाई राष्ट्रिय प्रणालीमा ल्याउन जरुरी छ । आवश्यकता तथा मागमा आधारित विकासमा जोड दिन पनि यसो गर्नु अनिवार्य छ । आईएनजीओ आउँछन्जान्छन्, यहीँ रहँदा पनि तिनका प्राथमिकताका क्षेत्रहरू फेरिन्छन् । तर सरकार त अविच्छिन्न रहिरहन्छ, तोकिएको विकास लक्ष्य पूरा गर्ने उसको दायित्व उही हुन्छ । आईएनजीओहरूले स्थानीय सरकारहरूसँगको समन्वयमै काम गर्नुपर्ने व्यवस्थाको पनि उचित पालना भएको छैन । आईएनजीओको खर्च गर्ने क्षेत्र र प्रवृत्तिमाथि बेलाबेलामा प्रश्न उठ्ने गरेको छ । गैरबजेटरी विदेशी सहायता केमा खर्च भइरहेको छ भन्ने पारदर्शी नहुने र परामर्शदाता, महँगा सामान खरिद, चर्को तलबभत्ताजस्ता शीर्षकमा बढी खर्च हुने गरेका कारण पनि यस्तो प्रवृत्ति निरुत्साहित गरिनुपर्छ । यस्ता संस्थाहरू आफैं नै नेपालको कानुन पालनाप्रति प्रतिबद्ध हुनुपर्छ नै, सरकारले पनि उनीहरूउपर उचित दृष्टि पुर्याउनुपर्छ । यस्ता संस्थाहरूको खर्चको प्रभावकारिता र लेखापरीक्षणका लागि जिम्मेवार संयन्त्रहरूले आफ्नो कर्तव्य पूर्ण रूपमा निर्वाह गर्नुपर्छ । राष्ट्रिय तथा अन्तर्राष्ट्रिय गैरसरकारी संस्थाहरूको नियमनअनुगमनको जिम्मेवारी रहेको समाज कल्याण परिषद्ले आफ्नो काम प्रभावकारी तुल्याउनुपर्छ । विकासपथमा बिस्तारै अघि बढ्दै गरेको मुलुकमा वैदेशिक सहायताको ठूलो अर्थ छ । ६ दशकभन्दा बढी अवधिदेखि नेपालले यस्तो सहायता लिइरहँदा पनि मुलुकले किन उल्लेख्य फड्को मार्न सकेन भन्ने सवाल आफ्नो ठाउँमा अहम् भए पनि यसको आवश्यकता नकार्न सकिँदैन । खालि यसलाई प्रभावकारी तुल्याउन र राष्ट्रिय आकांक्षासित तालमेल मिलाउन अन्तर्राष्ट्रिय गैरसरकारी संस्था र विकास साझेदारबाट प्राप्त रकम राष्ट्रिय बजेट प्रणालीमार्फत मात्रै कार्यान्वयन गर्ने थिति बसाल्नुपर्छ । नेपाल मात्र होइन, सबैजसो विकासोन्मुख देशहरूको चाहना पनि यही हो । तसर्थ, दातृ निकायहरूले सहायता प्रभावकारिताका लागि पेरिस घोषणापत्र को मान्यता अनुसार आफ्नो सहायतालाई राष्ट्रिय बजेट प्रणालीमा ल्याई परिचालन गर्न अनकनाउन हुँदैन । कुनै पनि देश वा संस्थाले गरेको सहयोग इतिहासमा अंकित हुन्छ, समुदायमै पुगेर प्रचारप्रसार गर्ने र प्रभाव पार्ने लोभ विकास साझेदारहरूले त्याग्नुपर्छ । राज्यअधिकारीहरूले पनि व्यक्तिगत स्वार्थबाट माथि उठेर दातृ निकायहरूलाई नेपालको नीति र पेरिस घोषणापत्रको मर्म पालनाका निम्ति कडाइ गर्नुपर्छ ।"
चीनसँगको व्यापार अस्तव्यस्त,"साढे ७ वर्षदेखि नाकामा चीनको अवरोध खबरले दुःखी तुल्यायो । भूकम्पले संरचनाहरूमा क्षति पुर्याएको बहाना पारेर प्रमुख दुई सीमानाका तातोपानी र रसुवागढी ७ वर्षभन्दा बढी समयदेखि चीनले नियमित सुचारु हुन दिएको छैन । मन लागे खोलिदिने नत्र सधैं बन्द गरिदिनाले नेपाली व्यवसायी प्रताडित छन् । आयात बन्द हुँदा ठूला व्यापारीको करोडौं डुबेको छ भने अधिकांश साना व्यवसायी पलायन भइसकेका छन् । विदेश मामिलामा दल अनि दलभित्र पनि मान्छेपिच्छेको अलगअलग बोली, कूटनीतिक भाषाका कारण चीन आजित भइसकेको सन्दर्भलाई पनि नजरअन्दाज गर्न सकिँदैन । चीनसँग सीमामध्ये तातोपानी र केरुङमा मात्र दोहोरो आवागमन हुने सन्दर्भलाई मध्यनजर राख्दै २०७२ चैतमा नेपालले चीनको बन्दरगाहको सुविधासमेत पाउने गरी व्यापार तथा पारवहन सम्झौता भएको थियो । अहिले नाका खुलेको बेलामा पनि दिनको ५७ कन्टेनर पठाएर अचानक गेट लाग्ने गरेको, सीमानाकाका पदाधिकारीहरूलाई समेत चीनको यस्तो अवाञ्छित रवैयाको कारण थाहा नभएको सन्दर्भले पछिका दिनमा यी ठाउँबाट व्यापार सहज हुने देखिँदैन । यथार्थमा मुखले केही नभने पनि अमेरिकासँग नेपालको साँठगाँठ बढेका कारण सुरक्षाको हिसाबले चीनले उत्तरी नाकाहरू बन्द गरेको प्रस्ट छ । यस्तो स्थितिमा सरकारले व्यापारीको उद्धार गरी समुद्री मार्गबाट व्यापारव्यवसाय सहज बनाउनुको विकल्प छैन । भुवनेश्वर शर्मा, चन्द्रागिरि२, काठमाडौं"
"अलपत्र सडक, निरीह सरकार",हिलोधूलो खेलेर हुर्किएका हामीलाई यस्ता कुरा सामन्य लाग्नु स्वाभाविकै हो नि ! टुसन गुरुङ
देउवालाई 'ग्रेसफुल एक्जिट को अवसर,"अन्तिम अवसरनिश्चय पनि, नेपालको संविधान२०७२ जारी भएपछि पहिलो आम निर्वाचन गराएको श्रेय देउवालाई जान्छ । उनकै नेतृत्वमा हालै स्थानीय तहको निर्वाचन पनि भयो र आउँदो मंसिर ४ गते आम निर्वाचन हुन लागेको छ । दोस्रो पटक प्रधानमन्त्री हुँदा उनले कमैया मुक्तिको घोषणा गरे । महिला, जनजाति, दलित आयोग उनकै कार्यकालमा गठन गरिए । भूमिसुधार लागू गर्ने कार्यक्रम ल्याए । औंलामा गन्न सकिने यी केही कामहरूको कार्यान्वयन पाटो कमजोर भए पनि थालनी उनकै कार्यकालमा भएको हो । तर, उनको राजनीतिक छवि यी कामहरूले निर्माण गरेका छैनन् । सत्ताका लागि जेसुकै सम्झौता गर्ने, अनियमिततालाई प्रश्रय दिने अनि स्वेच्छाचारी नेताको छवि बनेको छ, उनको । यस्तै छवि थियो, गिरिजाप्रसादको । देउवाको सम्पूर्ण राजनीतिक जीवनको लेखाजोखा गर्दा उनलाई गिरिजाप्रसादकै दोस्रो रूप भन्दा फरक नपर्ला । जीवनको अन्तिम कालखण्डमा कोइरालाले लोकतन्त्र पुनःस्थापना आन्दोलनको नेतृत्वदायी भूमिका खेली विगतका राजनीतिक पाप हरू पखालेर पुण्य कमाए । यति बेला देउवासामु पनि परिवारवाद र भाग्यवादको मोहबाट निस्केर बचेखुचेको साख जोगाऊने अवसर र अनुकूलता छ ।"
राजनीतिको अराजनीतीकरण र आगामी निर्वाचन,"अराजनीतिक राजनीतिराजनीतिलाई अराजनीतिक मार्गमा जबरजस्ती प्रवेश गराउन आज पुनः त्यही अस्थायी र घटनामा आधारित गठबन्धनलाई स्थायी स्वरूप दिएर संघीय निर्वाचनमा जाने कसरतमा सत्तारूढ दलहरू लागेका छन् । यो कसरतलाई राजनीतिक र सैद्धान्तिक भन्ने हिम्मत प्रचण्ड, माधव नेपाल, झलनाथ खनाल, उपेन्द्र यादव र चित्रबहादुर केसी कसैले पनि सम्भवतः गर्न सक्नुहुन्न । यो गठबन्धनले एउटै चुनाव चिह्न वा एउटै घोषणापत्र लिएर निर्वाचनमा जाने सम्भावना अत्यन्त न्यून छ । यदि त्यसो भइहाल्यो भने पनि त्यस्तो घोषणापत्र दलीय मान्यताबाट पूर्ण रूपमा स्खलित भएको हुनेमा शंका गर्ने ठाउँ छैन ।यही गठबन्धनलाई लिएर निर्वाचनमा जाने विषयको राजनीतिक, दार्शनिक, सैद्धान्तिक र कार्यक्रमिक औचित्य कहीँकतैबाट पुष्टि हुन सक्दैन । तर निर्वाचनपश्चात् सरकार बनाउने प्रयोजनका लागि आवश्यकता अनुसार संसद्भित्रका राजनीतिक दलहरू मिलेर गठबन्धन बनाउनुको औचित्य भने निर्वाचन परिणाम र सरकार बनाउनैपर्ने बाध्यता वा आवश्यकताका आधारमा पुष्टि गर्न सकिन्छ । भिन्नभिन्न राजनीतिक दर्शन र कार्यक्रम भएका कारण नै एकभन्दा बढी राजनीतिक दलहरूको आवश्यकता महसुस गरिएको हो । नेपालको संविधानको धारा २६९ ले समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले दल खोल्न सक्ने व्यवस्था गरेको छ । यो संवैधानिक मार्गदर्शनले राजनीतिक दलमा समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरू रहने परिकल्पना गरेको छ । यो संवैधानिक मार्गदर्शनका आधारमा करिबकरिब समान दर्शन, कार्यक्रम र विचारधारा भएका दलहरूलाई गठबन्धन गर्न सक्ने ठाउँ संविधानले दिएको देखिन्छ । यदि निर्वाचनपूर्व नै गठबन्धन गरेर जाने हो भने जनतासमक्ष ती दलले हामी समान राजनीतिक दर्शन र विचारधारामा आधारित दल हौं भनी घोषणा गर्नु न्यूनतम राजनीतिक नैतिकता हुन्छ । त्यसो गर्न सकिँदैन भने आआफ्ना विचारधारा र दर्शनकै आधारमा निर्वाचनमा जानु राजनीतिक, नैतिक र संवैधानिक हुन्छ । चाहे नेपाली कांग्रेसको नेतृत्वमा बन्ने गठबन्धनमा अन्य वाम दल सामेल गर्ने प्रसंग होस् वा एमालेको गठबन्धनमा अन्य गैरवाम सहभागी हुने सन्दर्भ, यी दुइटै विषय संवैधानिक मार्गदर्शनविपरीत, अराजनीतिक र असैद्धान्तिक हुन् । यस्तो गठबन्धनले दलीय व्यवस्था र राजनीतिक आस्थाको अधिकारलाई नियन्त्रण र संकुचन गर्छ । अर्कातर्फ, वाम र गैरवाम दलहरू अनेकौं दृष्टिकोणमा समान छैनन् । उदाहरणका लागि, वाम दलहरू असमान सन्धिसम्झौताहरू खारेजी वा संशोधनको पक्षमा छन् तर नेपाली कांग्रेस आजसम्म कुनै सन्धिसम्झौता असमान छ भनेर स्वीकार नै गर्दैन । त्यस्तै, नेपाली कांग्रेस खुला र उदारवादी अर्थतन्त्रको वकालत गर्छ तर वाम दलहरू समाजवादी अर्थतन्त्र वा न्यूनतम पनि सामाजिक लोकतन्त्रको कुरा गर्छन् । यस्ता धेरै उदाहरणलाई उद्धृत गर्न सकिन्छ जसले वाम र गैरवाम दलबीचको भिन्नतालाई मिल्नै नसक्ने बनाइदिन्छन् । त्यसरी मिल्नै नसक्ने दृष्टिकोणबीच जबरजस्ती गरिने गठबन्धन बिलकुल अराजनीतिक हुन्छ । गठबन्धन कसका विरुद्ध ?गठबन्धन कसै न कसैविरुद्ध बनाइन्छ । अझ साझा वर्गशत्रु वा साझा प्रतिक्रियावादी शक्ति । आफूभन्दा ठूलो र सामर्थ्यवान् ठानिएकै कारण नै कसैविरुद्ध गठबन्धन निर्माणको आवश्यकता बोध गरिएको हुन्छ । यसरी हेर्दा, नेपाली कांग्रेस नेतृत्वको गठबन्धन एमालेविरुद्ध हुने हो भने एमालेले गठबन्धन बनायो भने त्यो पाँचदलीय गठबन्धनविरुद्धको हुनेछ । फरक यति हो, एउटा पोलको नेता नेपाली कांग्रेस हुनेछ भने अर्को पोलको नेता एमाले । वा, एमालेले कसैसँग गठबन्धन गरेन भने पनि एउटा पोलको नेता एमाले नै हुने देखिन्छ । पाँचदलीय गठबन्धन बलियो हुँदा स्वाभाविक रूपमा नेपाली कांग्रेस नेतृत्वको दक्षिणपन्थी शक्ति बलियो हुनेछ अनि एमाले एक्लै वा उसको गठबन्धन बलियो हुँदा वामपन्थी शक्ति । यो परिदृश्यले वाम समर्थक मतदातामा नेपाली कांग्रेसको नेतृत्वमा रहने वाम दलहरू नेपालमा वामशक्ति बलियो बनाउन लागेका छन् कि दक्षिणपन्थी शक्ति बलियो बनाउन भन्ने अहं प्रश्न जबरजस्त रूपमा उपस्थित गराउनेछ । यो प्रश्नको जवाफ वाम मतदातालाई दिन नेपाली कांग्रेस नेतृत्वमा रहने वाम दलहरूलाई निकै कठिन पर्ने देखिन्छ । अर्कातर्फ, यो संविधानको पक्षधर दलविशेषका विरुद्धमा बाँकी सबै दलले गठबन्धन गर्नुको राजनीतिक औचित्य कसरी पुष्टि गर्न सकिन्छ ? यो प्रश्न पनि त्यत्तिकै जब्बर देखिन्छ । अहिलेको पाँचदलीय गठबन्धनको उद्देश्य जसरी पनि सरकार बनाउने भन्ने देखिन्छ । जसरी पनि सरकार बनाउने दौडमा दलविशेषको उद्देश्य कार्यक्रम र विचारधारालाई नै दाउमा राख्नु र राजनीतिक दललाई केवल अवसरवादको पिछलग्गू बनाउनु कति जायज होला ? यस्तो अभ्यासले दलीय व्यवस्थामा राजनीतिक दलको विचारधारा र दर्शनको औचित्य एवं आवश्यकताको पुष्टि कसरी गर्न सकिएला ? यी गहन प्रश्नतर्फ नेतृत्वले सोच्नु आवश्यक छ । यो प्रश्न गठबन्धनमा सामेल दलहरूका लागि मात्र होइन, एमाले र एमालेइतरका वाम दलका लागि र स्वयं नेपाली कांग्रेसका लागि पनि त्यति नै पेचिलो छ । आफूलाई लोकतन्त्रको पहिलो शक्ति र हरेक राजनीतिक परिवर्तनको नेतृत्व आफूले गरेको दाबी गर्ने नेपाली कांग्रेसले आफ्नो सामर्थ्य र शक्ति क्षीण भएकै कारण गठबन्धनबिना प्रतिस्पर्धा गर्न नसक्ने अवस्थामा पुगेको प्रतीत हुन्छ । विचारधारा र दर्शन नै नमिल्ने वाम दलहरूसँग निरन्तर गठबन्धन गर्नाले नेपाली कांग्रेस आफ्नो जनाधार निकै कमजोर भएको निष्कर्षमा पुगेको रहेछ भन्ने सहज अनुमान गर्न सकिन्छ । नेपाली कांग्रेसका सिद्धान्तनिष्ठ कार्यकर्ता वा वामपन्थका सिद्धान्तनिष्ठ कार्यकर्ता वा मतदाताका लागि आगामी निर्वाचन निराशाजनक हुने प्रस्टै छ । आफ्नो अमुक नेता प्रधानमन्त्री वा मन्त्री बनाउन मात्र गरिनुपर्ने निर्वाचनले लोकतन्त्र र संवैधानिक अभ्यासलाई झन्झन् कमजोर बनाउँछ । अमुक नेतालाई प्रधानमन्त्री वा मन्त्री बनाउन विचारधारा, सिद्धान्त र दर्शनलाई तिलाञ्जलि दिएर गरिने निर्वाचनबाट नेताको व्यवस्थापन अवश्य होला तर सामाजिक रूपान्तरण सम्भव छैन । राजनीति आर्थिक र सामाजिक रूपान्तरणका लागि गरिने साधन हो भने अराजनीतिक गठबन्धन गरेर निर्वाचनमा होमिनु राजनीतिलाई विकृत बनाउनु हो । वाम वा गैरवाम दुवै विचारधारा नागरिकका आआफ्ना आस्थासँग जोडिएका हुन्, दुवै विचारधाराको सम्मान गरिनुपर्छ, तर जब प्रधानमन्त्री वा मन्त्री पद प्राप्तिका लागि विचारधारालाई नै दाउमा राखिन्छ, त्यस बखत आम मतदाताले विचारधाराको रक्षाका लागि विद्रोह गर्न सक्छन् । त्यसैले आगामी निर्वाचन यसअघिका झैं सरल रेखामा दौडिने सम्भावना अत्यन्त कम देखिन्छ । मूल्य र मान्यतालाई तिलाञ्जलि दिएर राजनीतिलाई सत्ताप्राप्तिको साधन मात्र वनाउने हो भने त्यो राजनीतिक नभएर अराजनीतिक गठबन्धन हुनेछ । अराजनीतिक गठबन्धनद्वारा राजनीतिलाई विकृत बनाउने अभ्यास देश, जनता र स्वयं लोकतन्त्रका लागि घातक हुनेछ, चाहे त्यो एमालेको नेतृत्वमा होस् वा नेपाली कांग्रेसको नेतृत्वमा । स्थानीय निर्वाचनमा भएको स्वतन्त्र उम्मेदवारहरूको विजयलाई अराजनीतिक गठबन्धनविरुद्धको विद्रोहको संकेतका रूपमा बुझ्न सकिन्छ । के ठोकुवा गर्न सकिन्छ भने, अराजनीतिक गठबन्धनकै बलमा पुराना र स्थापित दलहरू संसदीय निर्वाचनमा जाने हो भने विचारधारामा आस्थावान् लाखौंलाख मतदाताले अझ ठूलो विद्रोह गर्नेछन् । अर्कातर्फ, पाँचदलीय गठबन्धनको चर्को विरोध गरिरहेको एमालेका लागि पनि यो निर्वाचन इतिहासकै चुनौतीपूर्ण हुनेछ । आफ्नो विशाल शक्तिलाई एकताबद्ध गर्न नसकी गत निर्वाचनको जनादेशसमेत बचाउन अक्षम भएर विभाजनको चक्रव्यूहमा फसेको एमालेले अराजनीतिक गठबन्धनलाई परास्त गर्न सक्ने क्षमता र सामर्थ्य राख्छ कि राख्दैन ? विभाजनका बावजुद एमालेमै रहेको शक्ति अहिले पनि पूर्ण एकताबद्ध देखिएको छैन । नेकपाकालमा देखिएको अन्तरविरोधलाई चितवन महाधिवेशनले साम्य पारेको दाबी गरिए पनि व्यवहारमा त्यो देखिएको छैन । अहिलेसम्मको परिस्थितिले आम रूपमा एमाले एक्लै र केही स्थानमा केही दक्षिणपन्थी शक्तिसँग तालमेल गरेर निर्वाचनमा जाने परिस्थिति देखिन्छ । अर्कातर्फ, एमाले चौतर्फी घेराबन्दीमा परेको छ । यसका कारण अनेक होलान् तर आफ्नो पूर्वचरित्र र आफैंले रचेको इतिहासको विरासतलाई उसले धान्न कठिन देखिएको छ । दक्षिणपन्थी शक्तिको नेतृत्वमा बनेको गठबन्धनविरुद्ध वामपन्थी मतदातालाई आकर्षण गर्ने क्षमता प्रदर्शन गर्न सक्दा बहुमतमा रहेको वामपन्थी मत एमालेको पक्षमा जान सक्ने सम्भावना रहन सक्छ । तर वामपन्थको चरित्र र मुद्दाभन्दा भिन्न चरित्र र मुद्दाले एमालेलाई बेलाबेला अलमलमा पारेकाले वाम मतदाताको पूर्ण आकर्षण एमालेतर्फ नदेखिन पनि सक्छ । नेपाली कांग्रेस नेतृत्वको गठबन्धनलाई परास्त गर्न वाम चरित्र र मुद्दालाई बोक्न सक्दा एमालेका लागि यो एउटा अवसर पनि हुनेछ । एमालेको अहिलेको मूल समस्या के हो भने, आफूभित्रकै शक्तिहरूलाई एकै लयमा परिचालन गर्न उसले अझै प्रयास गरेको देखिँदैन । सम्पूर्ण पार्टी पंक्तिलाई उत्साहका साथ काममा लगाउने परिस्थिति बनाउन नेतृत्वको उदारता र दृष्टिकोणको प्रस्टता आवश्यक हुन्छ । सामूहिक नेतृत्व प्रणालीलाई पुनःस्थापित गर्न सक्षम हुँदा एमालेको अवस्था पाँचदलीय गठबन्धनका बावजुद निराशाजनक हुने देखिँदैन ।समग्रमा, आगामी संसदीय निर्वाचन नेपाली कांग्रेस र एमाले दुवैका लागि निकै चुनौतीपूर्ण देखिन्छ । तीबाहेकका दलहरू सहयोगी शक्ति हुन् जो आफैंमा नेतृत्वदायी छैनन् तर तिनको सानो शक्तिले नेपाली कांग्रेस र एमालेको गणितीय खेललाई पूर्ण प्रभावित पार्न सक्छ । राजनीतिलाई आर्थिकसामाजिक रूपान्तरणको साधन मान्ने हो भने दलहरू आफ्नै सामर्थ्य र विचारधारामा रहेर एक्लाएक्लै प्रतिस्पर्धा गर्नु राजनीतिक इमानदारी र संवैधानिक मर्मअनुरूप हुन्छ । दोस्रो, गठबन्धन गर्नैपरे पनि त्यो विचारधारा र दर्शनको सामीप्यका आधारमा गरिनु मूल्य र मान्यतामा आधारित राजनीतिको न्यूनतम अभ्यासअनुकूल हुनेछ । राजनीतिलाई चुनावदेखि चुनावसम्मको विकृत खेलमा सीमित नगर्ने हो भने निर्वाचनपूर्वको होइन, निर्वाचनपश्चात्को गठबन्धन गर्नु सबैभन्दा उत्तम हुनेछ । मूल कुरा, राजनीतिलाई अराजनीति बनाउने खेल बन्द गर्न दलहरू नै लाग्नुपर्छ । होइन भने मतदाताको हातमा रहेको विद्रोहको झन्डाले तिनको हैसियत निर्धारण गर्ने नै छ ।"
संघीयताको सदुपयोग कहिले ?,"प्रजातन्त्रको बहालीदेखि संघीय गणतन्त्रसम्मका राजनीतिक आरोहअवरोहहरूलाई नजिकैबाट हेरिरहेको युवा पुस्ताले देशको राजनीतिक प्रणाली, कार्यसम्पादन र शासकीय कौशलमाथि अनेक कोणबाट बहस चलाएको छ । सामाजिक सञ्जाल आक्रोशित छ । मूलधारका भनिएका राजनीतिक दलहरूले बदलिँदो परिवेश अनुसार समयमै नसोच्ने हो भने जनताको असन्तुष्टि कहाँनिर पोखिन्छ, अनुमान गर्न कठिन छ ।देश एकात्मक प्रणालीमा छँदा जन्मिएर सहर छिरेका मजस्ता युवाहरू संघीयता कार्यान्वयनको चरणसँगै गाउँ फर्किने क्रममा छन् । तर गाउँमा अन्तरमिलन र अन्तरक्रिया हुन थालेपछि बुझियो एकात्मकबाट संघीयतामा गएपछि जे अपेक्षा गरेको थियो, त्यो पाउन नसकेको देखेर समाजको राज्य, राजनीति र प्रणालीमाथिको गुनासो मुखर हुन थालेको छ । भुसको आगोझैं फैलिरहेको यो असन्तुष्टिको कारणबारे सबै राजनीतिक दलले उदारतापूर्वक व्यापक बहस गर्न जरुरी छ । नेपालको एकात्मक र केन्द्रीकृत शासन प्रणालीले सृजना गरेका गरिबी, जातीय असमानता, लैंगिक विभेद, सीमान्तीकरण र शासकीय कमजोरीको सामाजिक न्याय र समानताका आधारमा सम्बोधनका लागि भनेर संघीय प्रणालीको सुरुआत गरिएको हो । एकात्मक राज्यव्यवस्थाका कारण देशमा समन्यायिक विकास हुन सकेन, थुप्रै जाति र संस्कृति बहिष्कृत भए, वर्ग र विभेदका कुरा लोकतान्त्रिक आन्दोलनले पनि समेट्न सकेन भनियो । संघीयताका कारण अब विकासले गति लिनेछÙ एकात्मक राज्यले थोपरेको असमानताको अन्त्य हुनेछÙ जनताको जायज आवाज सुनिनेछÙ नेपाल अब सुशासनयुक्त, समावेशी र विवेकशील राज्य हुने अपेक्षा गरियो । संघीयताको कार्यान्वयनसँगै बनेका तीन तहका सरकार अर्थात् गाउँगाउँमा सिंहदरबार सँगै जिल्ला सदरमुकामहरूमा भीडभाड कम हुँदै छ । अपेक्षा थियो गाउँगाउँका स्थानीय केन्द्रहरूमा चहलपहल बढेसँगै अब काठमाडौंको कोलाहल कम हुँदै जानेछ, शिक्षित र सृजनशील युवाहरू गाउँ फर्कनेछन्, देशले शान्तिको बाटो समाउनेछ, गाउँगाउँमा सिंहदरबारसँगै घरघरमा विकास र समृद्धि आउनेछ, दुर्गम गाउँका जनता राज्यका सेवा र सुविधाबाट वञ्चित हुनुपर्नेछैन । राजनीतिले यस्तो परिवर्तनको आशा जगाउने ठूलो विश्वास गरिएको थियो ।जनतानजिकको सरकार भनिएको स्थानीय तहमा पूर्वाधार, शिक्षा, सामाजिक सशक्तीकरण र विशेष गरी जनचेतनाको हकमा धेरै राम्रा कामहरू भएका छन् । केही स्थानीय तहले सृजनात्मक सोच र योजना, नीतिकार्यक्रमको कार्यान्वयन गरेका पनि छन् । तर, सिंगो राज्यप्रणाली र यसका कामकारबाहीले गर्दा अहिले जनताको असन्तुष्टि बढिरहेकै छ । धरानका मेयर हर्क साम्पाङजस्ता जनप्रतिनिधिप्रति जनताको समर्थनले पनि यसको संकेत गरेको छ । सिङ्गो देशभरि संस्थागत संरचना भएका, शासन र सत्ताको जानकारी राखेका र राष्ट्रियअन्तर्राष्ट्रिय विश्वासप्राप्त ठूला राजनीतिक दलहरूप्रति किन जनताको गुनासो बढ्दै गयो त ?धेरै स्थानीय तहले सृजनात्मक काम गर्नमा भन्दा केन्द्र तथा प्रदेशले दिएको सिलिङ कार्यक्रमको कार्यान्वयनमै पूरै पाँच वर्ष बिताए । हाम्रो संविधानले कल्पना गरेको थियो स्थानीय तह स्थानीय अर्थतन्त्रको आधार बन्नेछ, स्थानीय रूपमा रहेका साधनस्रोतको उच्चतम प्रयोग गरी स्थानीय उद्यमशीलता विकास गर्ने थलो बन्नेछ । तर, हाम्रा स्थानीय तहहरू त्यसरी तयार भइसकेका देखिएनन् ।नेपालमा संघीयतालाई विस्तृत गृहकार्यबिनै स्वीकार गरिएको कतिपय विज्ञको भनाइ पनि छ । संघीयताको घोषणा र कार्यान्वयन पक्षमा केही कमजोरी देखिएका छन् । संघ र स्थानीय तह निर्माणपछि प्रदेश घोषणा गर्दा प्रदेशको आवश्यकतामा प्रश्नहरू आए । अर्कोतर्फ, कानुन र नीतिनिर्माणमा संघप्रदेश समन्वयको कुरा गर्दा संविधानको अनुसूचीमा भएका संघ, प्रदेश र स्थानीय तहका साझा अधिकार प्रयोग गर्ने विषयमा ठूलो अन्योल कायम छ । संघीय सरकारले संघीयताको मर्म नबुझी केवल एउटा प्रशासनिक एकाइजस्तो मान्नुले प्रदेश प्रशासन पञ्चायतकालीन अञ्चलाधीश कार्यालयजस्तो गरी सञ्चालन भएको भान हुन्छ ।संघीयता घोषणापछिको कार्यान्वयनको चरणमा गरिएका अभ्यास संघीयताअनुकूल पाइएका छैनन् । संघीयता कार्यान्वयनको महत्त्वपूर्ण पक्ष भनिएको अन्तरप्रदेश परिषद्को बैठक पूर्ववर्ती सरकार प्रमुखको नेतृत्वमा एक पटक बसेपछि फेरि बस्न सकेको छैन । धेरैचोटि अन्तरप्रदेश परिषद् बैठकहरू तय गरिए पनि अन्तिम समयमा आएर स्थगित भएका छन् । संघीय मामिला तथा सामान्य प्रशासन मन्त्रालय अन्तर्गत संघीय मामिला महाशाखा र प्रधानमन्त्री तथा मन्त्रिपरिषद्को कार्यालय अन्तर्गत प्रादेशिक समन्वय महाशाखा र संघीय मन्त्रालयहरूले आफ्नो परिधिमा रहेर संघीयता कार्यान्वयनमा गरिरहेका कार्यहरू प्रभावकारी, जिम्मेवार र अनुसन्धानमूलक देखिँदैन । संघीयताको कार्यान्वयन पक्षमा कर्मचारी तहमा न्यूनतम समन्वयको प्रयत्न भए पनि राजनीतिक र कानुनी रूपमा त्यस्तो हुन सकेको छैन । संघ र प्रदेशबीच कानुन निर्माणमा प्रभावकारी समन्वय हुन सकेको छैन । संघले कानुन निर्माण गर्नुपर्ने समयमा निर्देशिका र मापदण्ड मात्र बनाउँछ भने, प्रदेशले संघीय कानुन नै अध्ययन नगरी प्रदेश कानुनको प्रारूप तयार गर्दा दोहोरो झन्झट देखिन्छ । संघ तथा प्रदेशबीच बजेट निर्माण प्रक्रियामा केही तालमेल भए पनि बजेटसँग कार्यक्रमको तादात्म्य मिलेको देखिँदैन । प्रदेशले बजेट निर्माणको सही प्रक्रिया अवलम्बन गरे पनि कार्यक्रम जनमुखी र संघीय सरकारसँग तालमेल मिल्ने गरी बनाएको पाइँदैन । अहिले त झन् प्रदेशमा आफन्तका नाममा बजेट छुट्याएर अनियमितता गरेका प्रकरणहरू बाहिरिएका छन् । संविधानमा उल्लिखित साझा अधिकार सूची अन्तर्गत कानुन स्पष्ट नहुँदा प्रदेश र स्थानीय तहबीच अधिकार प्रयोगमा अस्पष्टताहरू देखिएका छन् । स्थानीय तहहरू संघको बजेट प्रदेशमार्फत आउँदा खुसी छैनन्, प्रदेशलाई स्थानीय तहले अभिभावक नभई बिचौलिया मात्र ठानेको देखिन्छ । प्रदेशहरू स्वायत्त नभई संघीय सरकारको राजनीतिक छायाजस्ता देखिए, प्रदेशहरूले स्थानीय र संघ सरकारसँग राम्रो समन्वय गर्न सकेका छैनन् । अझैसम्म संघीय निजामती सेवा ऐन बन्न नसक्दा कर्मचारीको समायोजन, नियुक्ति र पदस्थापनले स्थानीय तहको कार्यसम्पादनमा असर पारिरहेको छ । संघले प्रदेश र स्थानीय तहमा कर्मचारी पूर्ति गर्न नसक्ने, प्रदेश लोकसेवा आयोगले कर्मचारी भर्ना गर्न नसक्ने, प्रदेश र स्थानीय तहले आफ्नै हिसाबले रिक्त पदपूर्ति पनि गर्न नसक्ने अवस्थाबाट सरकारहरू गुज्रिरहेका छन् । यसरी संघ संविधान अनुसारको अधिकार तल्लो तहमा हस्तान्तरण गर्न इच्छुक नहुँदा प्रदेशहरूमा जनता जोडिने माध्यम बन्न सकेको छैन ।अर्कातर्फ, संघले संकलन गरेको राजस्व संघ, प्रदेश र स्थानीय तहबीच न्यायोचित वितरण नगरी शक्ति र पहुँच हुने स्थानीय तह तथा शीर्ष नेतृत्वका क्षेत्रका व्यक्तिहरूले बढी रकमको योजना हात पार्ने र पहुँच नहुने जनप्रतिनिधिले गाउँपालिकामा पठाएको निश्चित रकमले काम चलाउनुपर्ने देखिएको छ । यसले गर्दा सम्पूर्ण स्रोतसाधनको समन्यायिक वितरण नहुने तथा कमजोर स्थानीय तह र प्रदेशहरूको संरक्षण र प्रवर्द्धन गर्न नसके शक्तिशाली ठूला प्रदेशहरूको प्रभावले कमजोर प्रदेश तथा स्थानीय तह झन् सीमान्तीकृत हुने देखिन्छ । संघीयताको आयाम निकै बृहत् भए पनि यसको सार भनेको सहअस्तित्वसहितको स्वशासन नै हो । जटिल संघीय प्रणाली कार्यान्वयनका लागि कसरी प्रदेश र स्थानीय तहको आर्थिक विकास र वित्तीय दायरा फराकिलो पार्ने भन्नेमा शासकहरूमा कुनै चासो नदेखिनु नै अहिलेको मूल समस्या हो । कार्यान्वयनको एक दशक पुग्दानपुग्दै कसैकसैले संघीयता र प्रदेश खारेजीको हल्ला गर्न थाल्नुको कारण यही हो । केही दिनअघि लुम्बिनी सरकारले आयोजना गरेको १०९ स्थानीय तहका निर्वाचित जनप्रतिनिधिको अभिमुखीकरण कार्यक्रममा बहुसंख्यकले प्रदेश खारेज गर्नुपर्ने धारणा राखे । जनताले संघीयता होइन कि प्रदेश सरकारहरूले गरेका गलत काम, तीन तहको शासकीय संरचनाको चालु खर्च र प्रदेश सरकारमा मौलाउँदो अनियमितताचाहिँ मन नपराएका हुन् । सन् १९४७ मा स्वतन्त्र भएको भारतका तत्कालीन प्रधानमन्त्री जवाहरलाल नेहरू संघीय संसदीय व्यवस्था कार्यान्वयन गर्न पूरै समय संसद्का सबै क्रियाकलापमा सक्रिय सहभागी रहने गरेको अध्ययनहरूबाट देखिन्छ । संघीय राज्यहरूको प्रभावकारी कार्यान्वयन लागि उनी निरन्तर मुख्यमन्त्रीहरूलाई चिठी लेख्ने गर्थे । नेपाली संघीयताका लागि पनि कोही त जवाहरलाल नेहरू बनोस् !संविधानको उच्चतम कार्यान्वयन गर्न देशका शीर्ष नेताहरूले अतिरिक्त सचेतता देखाउनुपर्छ । संसद् बैठकहरूमा सबैभन्दा कम उपस्थित हुनेमा शीर्ष नेताहरू नै देखिनुले संघीयता व्यवस्थित गर्ने दिशामा उनीहरू गम्भीर नरहेको पुष्टि हुन्छ । यो जनतालाई मालिक बनाउने पद्धति हो र सरकारको सेवा जनताका घरदैलामा पुर्याउन सकिएन भने यसको औचित्य रहँदैन । नेपालमा खास गरी वित्तीय संघीयताको चुनौती छ । संविधानमा स्थानीय सरकारलाई शक्तिशाली बनाउन खोजिएको त छ, अधिकार प्रत्यायोजनमा भने कडाइ गरिएको पाइन्छ । प्राकृतिक स्रोत तथा साधनको प्रयोगमा अधिकार मात्र दिने तर आर्थिक स्रोतको सुनिश्चित नहुने अवस्थाले संघीयताविरोधीलाई बल पुगिरहेको छ । प्रदेश वा राज्यबिनाको संघीयता संघीयता नै होइन, प्रदेश खारेज हुनु भनेको संघीयता नै खारेज हुनु हो । प्रदेश हटाउँदैमा सबै कुराको समाधान हुने हो र ? किन नेपालमा व्यवस्था बदल्ने कुरामा मात्र व्यक्तिहरूको रुचि हुने गर्छ ? किन नेपालमा व्यवस्थालाई स्थापित र व्यवस्थित गर्नेतर्फ गम्भीरता छैन ? सन् १२१५ मा जारी भएको बेलायती म्याग्नाकार्टा अझै सान्दर्भिक भइरहँदा हामी भने एक दशकमै किन आत्तिएर व्यवस्था बदल्ने कुरा गर्न थालिहाल्छम् ? यसर्थ, संघीयताका सैद्धान्तिक र व्यावहारिक पक्षबारे राजनीतिक दलहरूका नेताकार्यकर्ता र निर्वाचित सबै तहका प्रतिनिधिलाई तत्काल अभिमुखीकरण गर्न जरुरी देखिन्छ । मौलाउँदो अनियमितता, खस्किँदो सुशासन, खर्चिलो प्रणालीलाई न्यूनीकरण गर्नुपर्ने दिशामा कुनै अनुसन्धान भएको छैन । संघीयताको कार्यान्वयनका जटिलता र ती जटिलता सम्बोधन गर्ने विधि, प्रक्रिया, नीति, संरचना र स्रोतको गहिरो अध्ययनअनुसन्धान तत्काल जरुरी छ । सबल संघीयता सदुपयोगको अनभिज्ञताले प्रदेश खारेजीको बहस चर्किएको देखिन्छ । तीनै तहका सरकार र सरोकारवालाले अविलम्ब गम्भीर समीक्षा गरी कार्यसम्पादनमा व्यापक सुधार र जनताको अपेक्षालाई पूरा गर्ने योजनामा ध्यान दिनु अत्यावश्यक भइसकेको छ ।गिरी अधिवक्ता हुन् ।"
माछा ढुवानी बन्द,"(चितवन)  आन्दोलनरत भेटेरिनरी चिकित्सकले माछा बिक्रीको सिफारिस दिन बन्द गरेपछि आफूहरू मर्कामा परेको चितवनका माछा उत्पादक किसानले बताएका छन् । उनीहरूले तत्काल समस्या समाधान गर्न सरकारसँग माग गरे । माछा बिक्रीका लागि सहज वातावरण नबने आफूहरू पनि आन्दोलनमा उत्रने माछा उत्पादक किसानहरूको संस्था नेपाल मत्स्य व्यवसायी संघ चितवनले चेतावनी दिएको छ ।चितवनमा उत्पादन भएको माछा बाहिरी जिल्ला पठाउँदा भेटेरिनरी चिकित्सकले माछा स्वस्थकर र खानयोग्य भएको भनेर प्रमाणित गर्नुपर्छ । साउन ३१ मा पशु स्वास्थ्य तथा पशु सेवा परिषद्को सम्बन्धमा व्यवस्था गर्न बनेको विधेयक संसद्बाट पारित भएको छ । त्यसपछि नेपाल भेटेरिनरी एसोसिएसनले आन्दोलन थाल्दै अत्यावश्यक सेवाबाहेकका सबैखाले सिफारिस दिन ठप्प पारेको छ । शुक्रबार एक गाडी माछा काठमाडौं जाँदै थियो तर सिफारिस नभएको भन्दै रामनगरस्थित पशु क्वारेन्टाइन पोस्टभन्दा वरै प्रहरीले रोक्यो । पत्र नभएपछि गाडीलाई एक रात वडा प्रहरी कार्यालयमै राखियो, मत्स्य व्यवसायी संघ चितवनका अध्यक्ष खगेन्द्र सुवेदीले भने ।चितवनबाट दैनिक १० टनको हाराहारीमा माछा काठमाडौं, पोखरा पुग्ने गरेको छ । तर, त्यसका लागि चिकित्सकले जारी गरेको प्रमाणपत्र रामनगर र काठमाडौंको थानकोटस्थित चेकपोस्टमा अनिवार्य देखाउनुपर्छ । चिकित्सकले सिफारिस दिन बन्द गरेपछि अहिले दुवै चेकपोस्टबाट माछा बोकेका गाडी फिर्ता पठाउने र किसान, व्यवसायीमाथि धरपकडसमेत हुन थालेपछि अहिले पोखरीबाट माछा झिक्नै छाडेको अध्यक्ष सुवेदीले बताए ।साउन महिनाभर खासै माछा बिक्री भएन । भदौ लाग्नासाथ बिक्री सुरु भए पनि अहिले ढुवानीमै समस्या आएको किसानहरूको गुनासो छ । साउनमा बिक्री नभएका कारण पोखरीभरि माछा छन् । गर्मी अत्यधिक छ । पोखरीमा धेरै माछा हुँदा र पानीको तापक्रम बढ्दा अक्सिजन पुग्दैन । माछा मर्न थाल्छन् । यस्तो बेलामा पनि माछा बेच्न सकिएन, संघको केन्द्रीय समितिका लेखा समिति संयोजक सुदर्शन दवाडीले भने ।किसानले समस्याबारे भरतपुरस्थित जिल्ला प्रशासन, भेटेरिनरी अस्पताल तथा पशु सेवा विज्ञ केन्द्रमा अवगत गराइसकेका छन् । तर, समस्या समाधान भएको छैन । चिकित्सकको आन्दोलनका कारण देशभरि सेवा प्रभावित छ । किसानलाई परेको समस्याका बारेमा हामी जानकार छौं । के कसरी हल निकाल्न सकिन्छ भनेर छलफलमा छौं, भेटेरिनरी अस्पताल तथा पशु सेवा विज्ञ केन्द्रका प्रमुख डा सुशील केसीले भने । हाललाई कार्यालय समयभित्र पशु, वस्तुहरू ल्याएर प्रमाणित र सिफारिस गर्न सकिने उनले जानकारी दिए । तर, यसरी साध्य नलाग्ने किसानहरूको भनाइ छ । आन्दोलनका कारण कुखुरा, मासु, अन्डा, माछाजस्ता संवेदनशील कृषि उत्पादनमा परेको समस्या बुझेर अगाडि बढ्न अध्यक्ष सुवेदीले भेटेरिनरी चिकित्सकहरूलाई अपिल गरे ।"
मृतलाई बचाएको भ्रम फैलाउने पक्राउ,"बुटवलको एक चर्चमा मृत्यु भएका व्यक्तिलाई जीवित बनाइएको भन्दै गत आइतबार दिउँसो साढे २ बजे फेसबुकमा एउटा भिडियो पोस्ट भयो । विवेक सत्यालका नामबाट पोस्ट भएको मरेका मान्छेलाई पुनः जीवित बनाउँदै शीर्षकको भिडियोले अफवाह फैलाएको भन्दै आलोचना सुरु भयो । त्यसपछि रुपन्देहीका प्रमुख जिल्ला अधिकारी भरतमणि पाण्डेले घटना अनुसन्धानसँगै अफवाह फैलाउनेलाई पक्राउ गर्न निर्देशन दिए । भिडियोमा मृत व्यक्तिलाई प्रभु यशुले जीवित बनाएको बताउने बुटवल११ देवीनगरको होली क्यालभरी चर्चका पाश्चर राजेन्द्र गोतामे पक्राउ परे ।भिडियोमा भुइँमा अर्धचेत अवस्थामा एक व्यक्ति सुताइएको देखिन्छ । वरिपरि केही व्यक्ति उभिएर प्रार्थना गरिरहेका छन् । गोतामेले सुतेको व्यक्तिको टाऊको नजिकै टुत्रुक्क बसेर यशुका नाममा केही भन्छन् । उनको निधारमाथि हात राखेर उनी भन्छन्, सुन चाँदी हामीसँग छैन, जे हामीसँग छ तँलाई दिन्छौं । बैनी उठ । उठेर हिँड । लगत्तै पाश्चरको हातको सहयोगमा अन्दाजी २४२५ वर्षीया महिला उठेर हिँड्छिन् । भिडियो फेसबुकमा अपलोड गर्ने ओखलढुंगाका विवेक सत्यालले अर्कैको फेसबुकमा देखेपछि अफवाह फैलाउनेलाई कारबाहीको माग गर्नकै लागि पोस्ट गरेको बताए । हाम्रो समाजमा नपच्ने खालको दृश्य देखेपछि नियन्त्रण गराउने उद्देश्यले पोस्ट गरेको हुँ, उनले भने, भिडियो जबरजस्ती धर्म परिवर्तन गराउन दबाब दिने खालको देखिन्छ ।सोमबार सामाजिक सञ्जालमा भाइरल उक्त भिडियो भने २०७७ माघ १७ को रहेको पुष्टि भएको छ । भिडियोमा देखिएकी महिला लमजुङको राइनास४ अल्काटारकी हुन् । भिडियो १ फेब्रुअरी २०२१ मा पाश्चर गोतामे आफैंले युट्युबमा अपलोड गरेका छन् । जीउ, हातखुट्टा नचल्ने अवस्थामा आएकाले ती महिलालाई मृत अवस्थामा आएको भनेको र उपचारपछि निको भएकाले भिडियो अपलोड गरेको गोतामेले बताए । इलाका प्रहरी कार्यालय बुटवलले गोतामेलाई सोमबार नै पक्राउ गरी सोधपुछ गरेको थियो । २०७७ मा खिचेर त्यही बेला उक्त भिडियो सामाजिक सञ्जालमा अपलोड गरेको बयान दिएको रूपन्देही एसपी रवीन्द्र रेग्मीले बताए ।"
प्रधानमन्त्रीसँग ओलीका चार चासो,"(काठमाडौं)  सत्ता गठबन्धन र सरकारविरुद्ध शृंखलाबद्ध कठोर अभिव्यक्ति दिइरहेका एमाले अध्यक्ष केपी शर्मा ओलीले बुधबार प्रधानमन्त्री शेरबहादुर देउवासँग भेट गरेर आफ्नो दलको चासो व्यक्त गरेका छन् । निर्वाचन घोषणादेखि नागरिकतालगायतका विधेयकसम्ममा सरकारले विपक्षीलाई नजरअन्दाज गरेको आरोप एमालेले लगाइरहेका बेला अध्यक्ष ओलीसहितका नेताले बालुवाटारमै पुगेर प्रधानमन्त्री देउवासँग छलफल गरेका हुन् । देउवा गत वर्ष असार २९ मा प्रधानमन्त्री भएपछि ओलीले बालुवाटारमै पुगेर भेटवार्ता गरेको यो दोस्रो पटक हो । यसअघि माघ तेस्रो साता एमसीसीलगायतका विषयमा आफ्ना चासो लिएर ओली बालुवाटार पुगेका थिए । सत्ता गठबन्धन दलबीच सिट बाँडफाँटको निष्कर्ष ननिस्किएका बेला देउवाओली भेटलाई अर्थपूर्ण रूपमा हेरिएको छ । प्रधानमन्त्री देउवासँग बुधबार ओलीले मंसिर ४ मा हुन लागेको प्रतिनिधिसभा एवं प्रदेशसभा निर्वाचन, एमालेको विरोधका बीच पुनः पारितका लागि राष्ट्रिय सभा पुगेको नागरिकता विधेयक, प्रतिनिधिसभामा पेस भएको संक्रमणकालीन न्यायसम्बन्धी विधेयक, छानबिन प्रक्रियामा अगाडि बढेको निलम्बित प्रधानन्यायाधीश चोलेन्द्रशमशेर जबराविरुद्धको महाभियोग प्रस्ताव र महँगी नियन्त्रणलगायतका विषयमा चासो व्यक्त गरेको उपाध्यक्ष विष्णु पौडेलले बताए । अध्यक्षज्यू मूलतः चार विषयमा केन्द्रित हुनुभयो । उहाँले यो मुलुकमा एमाले छ भन्ने बिर्सेर काम गर्दै हुनुहुन्छ, हेक्का राख्नुस्, प्रतिवादमा उत्रिन नपरोस् भन्नुभयो, उनले कान्तिपुरसँग भने, प्रधानमन्त्रीले ठीक छ, तपाईंका कुरा सुनें भन्नुभयो । प्रधानमन्त्री देउवाले विपक्षीले उठाएका विषय सत्ता गठबन्धनमा समेत राख्ने र सरकारले पनि गम्भीर रूपमा लिएर अघि बढ्ने बताएका छन् । गठबन्धन सरकारले संवादहीनताको अवस्था बनाएको ओलीले आरोप लगाउँदै आएका थिए । आफूहरूका चासो सम्बोधनमा सरकारले ध्यान नदिए त्यसलाई राजनीतिक मुद्दा बनाएर चुनावमा जाने एमालेको तयारी छ । बालुवाटारको भेटमा सहभागी एमाले उपाध्यक्ष सुवास नेम्वाङले संवादहीनताको विषय पनि छलफलमा उठेको बताए । ओलीले देउवासँग नागरिकता विधेयक अगाडि नबढाउन जोड दिएका थिए । सरकारले जबर्जस्ती गरे नागरिकता विधेयकलाई चुनावमा राजनीतिक मुद्दा बनाउने जनाउ ओलीले दिएका छन् । नागरिकता विधेयकका सम्बन्धमा संसद्मा धेरै कुरा राख्यौं । विगतमा संसदीय समितिमा धेरै गृहकार्यपछि सहमति भएको थियो । त्यसलाई मानिएन । पुनर्विचार गर्नका लागि राष्ट्रपतिले फिर्ता पठाउनुभयो, नेम्वाङले भने, त्यसलाई स्वाभाविक रूपमा लिएर पुनर्विचार गर्नुपर्ने थियो । त्यसमा गठबन्धनका नेताबाटै अनावश्यक काम भयो । यो बेठीक भयो भन्यौं । राष्ट्रपतिले पुनर्विचारका लागि फिर्ता गरेको विधेयक प्रतिनिधिसभाबाट जस्ताको तस्तै पारित भइसकेको छ । उक्त विधेयक राष्ट्रिय सभाबाट पारित हुन भने बाँकी छ । राष्ट्रिय सभामा पारित भएर पठाइसकेपछि विधेयकलाई राष्ट्रपतिले प्रमाणीकरण गर्नुपर्ने संवैधानिक बाध्यता हुन्छ । विधेयक देशको हितमा नरहेको एमालेको आरोप छ । देउवासँगको भेटमा ओलीले एमालेसँग परामर्श नगरी निर्वाचन घोषणा गरे पनि आफ्नो पार्टीले त्यसलाई स्वागत गरेको उल्लेख गर्दै निर्वाचन निष्पक्ष, धाँधलीरहित र विश्वसनीय हुनुपर्नेमा पनि ध्यानाकर्षण गराएका थिए । निष्पक्ष रूपमा हुने निर्वाचनका लागि आफ्नो तर्फबाट सहयोग रहने ओलीको भनाइ थियो । जवाफमा प्रधानमन्त्री देउवाले चुनावको वातावरणलाई लिएर शंका नगर्न र त्यसबारे भ्रम सिर्जना नगर्न आग्रह गरेका थिए । प्रतिनिधिसभा र प्रदेशसभा सदस्यको निर्वाचन शान्तिपूर्ण र भयरहित वातावरणमा सम्पन्न गर्न सरकार प्रतिबद्ध रहेको प्रधानमन्त्री देउवाको भनाइ थियो । स्थानीय निर्वाचनमा अनपेक्षित नतिजा आएपछि एमालेले सरकारमाथि संस्थागत धाँधली गरेको आरोप लगाएको थियो । भेटमा एमाले अध्यक्ष ओलीले सरकारले संसद्मा अघि बढाएको संक्रमणकालीन न्यायसम्बन्धी विधेयकका विषयमा समेत धारणा राखेका थिए । सरकारले शान्ति प्रक्रियाका बाँकी काम टुंग्याउन बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग (तेस्रो संशोधन) विधेयक मंगलबार प्रतिनिधिसभामा पेस गरेको छ । एमाले उपाध्यक्ष सुवास नेम्वाङले भेटमा विभिन्न मागसहित आन्दोलन गरिरहेका द्वन्द्वपीडितको पनि कुरा सुन्न प्रधानमन्त्री देउवालाई आग्रह गरिएको बताए । अहिले हतारहतारमा संशोधन विधयेक टुंग्याउन खोजिरहनुभएको छ, यसमा सबैका कुरा सुनौं, शान्ति प्रक्रियामा हाम्रो सहयोग रहन्छ भन्यौं, उनले भने, यसमा मुख्य जिम्मेवार व्यक्ति शेरबहादुरजी र प्रचण्डजी नै हो । सरकारमा हुँदा हामीले यसलाई धेरै अगाडि बढायौं । तर गठबन्धन एक वर्ष त्यसै सुतेर बस्यो ।विधेयकमा अन्तर्राष्ट्रिय न्यायसँग मेल नखाने प्रावधार रहेको एमालेको टिप्पणी छ । संक्रमणकालीन न्याय र अन्तर्राष्ट्रिय मानव अधिकार कानुनको सिद्धान्तका आधारमा द्वन्द्वपीडितलाई केन्द्रमा राखेर विधेयक संशोधन गर्नुपर्ने एमालेको सुझाव छ । प्रधानमन्त्री देउवाले निलम्वित प्रधानन्यायाधीश जबराविरुद्धको महाभियोग प्रस्ताव टुंग्याउन सहयोगको अपेक्षा गरेको बताएका थिए । तर, ओलीले गलत नियतका साथ र गलत समयमा अगाडि बढाइएको मुद्दामा एमालेले निःसर्त सहयोग गर्न नसक्ने जवाफ दिएका छन् । ओलीले बजारमा बढ्दो महँगी नियन्त्रणमा समेत सरकारले भूमिका खेल्न नसकेको भन्दै ध्यानाकर्षण गराएका थिए । भेटमा एमाले उपाध्यक्ष नेम्वाङ र पौडेल तथा सञ्चारमन्त्री ज्ञानेन्द्रबहादुर कार्की सहभागी थिए । ओलीले मुख्य चार वटा विषयमा चासो राख्नुभयो । त्यसमा पनि चुनावको निष्पक्षता र संक्रमणकालीन न्यायसम्बन्धी विधेयकमा बढी चासो थियो, सञ्चारमन्त्री कार्कीले कान्तिपुरसित भने, जवाफमा प्रधानमन्त्रीले कांग्रेस कुट्ने होइन, कुटाइ खाने पार्टी हो, चुनाव निष्पक्ष हुन्छ, ढुक्क हुनुहोस् भन्नुभयो ।"
तीन वर्षदेखि तिब्बती नाका ठप्प,"(मुगु)  मुगुचीन सीमास्थित व्यापारिक नाका नाक्चेनाङलाहयाजिमार क्षेत्र तीन वर्षदेखि नखुल्दा स्थानीय बासिन्दा सास्ती भोगिरहेका छन् । कोरोना महामारी फैलिएपछि चीनले तीन वर्षअघि नाका बन्द गर्दा दैनिक उपभोग्य सामग्री र खाद्यान्न ढुवानी हुन सकेको छैन । चीन सीमा पुग्न एक दिन पनि लाग्दैन, सदरमुकाम जान दुई दिन लाग्छ, मुगमकार्मारोङ गाउँपालिकास्थित मुगुगाउँका पासाङ लामाले भने, नाका खुलेको भए त्यतैबाट खाद्यान्न ल्याइन्थ्यो होला, अहिले परिवारलाई चाहिने नुन र चामलका लागि पाँच दिनको समय छुट्याएर सदरमुकाम पुग्नुपर्ने बाध्यता छ । यो वर्ष पनि नाका खुल्नेनखुल्ने निश्चित नभएको उनले गुनासो गरे ।मुगमकार्मारोङको मुगुगाउँसहित डोल्फु, चितै, कार्तिकिर्मीका बासिन्दा एक दिनमा मुगु सीमा पुग्छन् भने अन्य गाउँका बासिन्दाका लागि डेढ दिनको बाटो छ । पुर्खौंदेखि तिब्बतबाटै नुनचामलको जोहो गर्न उतैको बाटो सजिलो लाग्ने लामाले बताए । उनका अनुसार गमगढीदेखि छाइलबजारसम्म १८ किलोमिटरमा गाडीबाट र त्यसयमाथि खच्चड र भरियामार्फत दैनिक उपभोग्य सामान पुर्याउने गरिएको छ । सुर्खेत र नेपालगन्जबाट ढुवानी गरी ल्याएको सामान गमगढीबाट गाउँसम्म पुर्याउँदा सामानभन्दा तीन गुणा बढी भाडा तिर्नुपर्ने बाध्यता छ । छायलबाट मुगुगाउँसम्म सामान बोक्ने खच्चडले प्रतिकिलो एक सय रुपैयाँसम्म ढुवानी भाडा लैजान्छन् । सीमा क्षेत्रमा हरेक वर्ष साउन १५ देखि मसान्तसम्म १५ दिनका लागि अस्थायी रुपमा तिब्बती व्यापारी नाका खुल्ने गरेको थियो । कार्मारोङ गाउँपालिका क्षेत्रका बासिन्दाले त्यही हाटबजारबाटै वर्षभरि पुग्ने खाद्यान्न र लत्ताकपडा ल्याउने गरेका थिए । तीन वर्षदेखि उत्तरी व्यापारिक नाका बन्द हुँदा खाद्यवस्तु र लत्ताकपडाको जोहो गर्नै सास्ती भएको डोल्फुका कार्माछिरिङ लामाले बताए । हाटबजारमा खाद्यान्न र लत्ताकपडा सस्तो पनि हुन्थ्यो, उनले भने, नाका नखुल्दा ऋण काढेरै भए पनि परिवारको खर्च धान्न बाध्य छौं ।नाका नखुल्दा परिवारको खर्च जुटाउन गाह्रो भएको उनको गुनासो छ । स्थानीयले हाटबजार जाँदा कृषि उत्पादन, जडिबुटी, भेडाको ऊन र काष्ठकलाका सामग्री लगेर बिक्री गर्ने गरेका थिए । जडिबुटी मात्रै बेचेको पैसाले वर्षभरि पुग्ने खाद्यान्न आउँथ्यो, उनले भने, यहाँ त जडिबुटीको भाउ नै पाइँदैन । सिँचाइ समस्या र अत्यधिक चिसो हुने भएकाले कार्मारोङका अधिकांश गाउँमा वर्षमा एक बाली उवा मात्र फल्छ । न्यून खाद्यान्न उत्पादन हुने भएकाले मुगमकार्मारोङका चितै, मुगु, डोल्फु, ताखा, खारी, रिउस, पुवा मह, माग्रीलगायत १७ वटा बस्तीका बासिन्दा लामो समयदेखि तिब्बती खाद्यान्नमा निर्भर छन् । उत्तरी व्यापारी नाका बन्द हुँदा गरिबी बढेको बताउँछन् किम्रीगाउँका सोनामग्याल्जन तामाङ । खेतबारीमा उत्पादन पनि हुँदैन, उनले भने, चीनबाट खाद्यान्न पनि ल्याउन पाइँदैन । ढुवानी भाडा महँगो हुँदा मुगमकार्मारोङका बासिन्दालाई २५ केजी चामलको मूल्य ६ हजार र १ किलो नुन ७५ रुपैयाँमा किन्नुपर्ने बाध्यता रहेको उनको भनाइ छ । उनका अनुसार नाका बन्द नहुँदासम्म चीनबाट प्रतिबोरा ९ सय रुपैयाँमा चामल किन्न पाइन्थ्यो । सुर्खेत र नेपालगन्जबाट गमगढीसम्म सामान ल्याउँदा प्रतिकिलो १२ रुपैयाँ ढुवानी ज्याला छ । त्यहाँबाट छाइलसम्म गाडीमा थप १२ र त्यसमाथि खच्चडमार्फत एक सय रुपैयाँ ढुवानी ज्याला तिर्दा महँगीको मार थेग्न नसकेको उनले बताए ।यसअघि यार्सा, अत्तिस, कटुकी, गुच्ची च्याउलगायत जडिबुटी बेच्न तिब्बत जाने गरेको किम्रीगाउँका फोन्जुक तामाङले बताए । उनका अनुसार अहिले सदरमुकाम ल्याएर स्थानीय व्यापारीमार्फत सुर्खेत र नेपालगन्ज पुर्याएर कम मूल्यमा जडिबुटी बेच्नुपर्ने बाध्यता छ । तिब्बतीहरूले हातहातै एक हजार रुपैयाँ दिएर यार्सा किन्थे, उनले भने, यहाँका व्यापारीले यो वर्ष ६ सयभन्दा बढी दिएनन्, त्यो पनि उधारो लिएर गए । नाका बन्द हुँदा बगैंचाको स्याउ पनि बेच्न गाह्रो भएको उनको गुनासो छ । चुलीका बोक्रा, निगालोको डोको, फापर र उवाको सातु पनि स्थानीयले तिब्बत पुर्याएर बेच्ने गरेका थिए । अहिले ती वस्तु बिकाउन समस्या भएको छ । नाका बन्द हुँदा स्थानीयको भान्सा महँगिएको मुगुमकार्मारोङ गाउँपालिका अध्यक्ष छिरिङक्याप्ने लामाले बताए ।"
"सय मेगावाट विद्युत् किन्न बंगलादेश तयार, भारतको सहमति खोजिने","यसका अतिरिक्त बंगलादेशका निजी क्षेत्रले समेत नेपालका निजी क्षेत्रसँग सहकार्य गरी आयोजनाहरूमा लगानी गर्न सक्छन् ।जापान अन्तर्राष्ट्रिय सहयोग नियोग (जाइका) ले कोसी नदी जलस्रोत विकास अध्ययनका क्रममा सुनकोसी३ आयोजनालाई सन् १९८५ मा पहिचान गरेको थियो । विद्युत् विकास विभागले गरेको आयोजना सम्भाव्यता अध्ययन अनुसार रामेछापको खाँडादेवी र काभ्रेको तेमाल गाउँपालिकाको सिमानामा पर्ने लुभुघाटमा १ सय ८० मिटर अग्लो बाँध निर्माण गरी नदीलाई थुनिनेछ । आयोजनाको जलाशय ४५ किलोमिटर बराबर सिन्धुपाल्चोकस्थित सुनकोसी नदीतर्फ बलेफी बजारभन्दा माथि र इन्द्रावती नदीतर्फ सिपाघाटसम्म फैलनेछ । आयोजनाबाट सिन्धुली, काभ्रे, रामेछाप र सिन्धुपाल्चोकका १३ स्थानीय तहका ४५ वटा वडाहरू प्रभावित हुनेछन् ।३ हजार २ सय ३७ हेक्टर जग्गा श पर्नेछ । यसका लागि ३ हजार ३ सय हेक्टर निजी जग्गा अधिग्रहण गर्नुपर्नेछ भने ६ सय ५५ हेक्टर वन क्षेत्र पर्नेछ । आयोजनाबाट ११ हजार ७ सय जनसंख्या विस्थापित हुने देखिएको छ । आयोजनाबाट वार्षिक रूपमा २ अर्ब ३५ करोड ६२ लाख युनिट उत्पादन हुने विद्युत्मध्ये हिउँदयाममाब६२ करोड २३ लाख युनिट उत्पादन हुनेछ ।"
भदौ ३० बाट एमडीएमएस लागू गरिछाड्छौं : प्राधिकरण,"प्राधिकरणले मोबाइल डिभाइस म्यानेजमेन्ट सिस्टम विनियमावली, २०७५ बनाएर २०७६ मा लागू गर्ने घोषणा गरेको थियो । विनियमावलीअनुसार एमडीएमएमको लागू भएको ६ महिनाभित्रमा काम सम्पन्न हुनुपर्ने हो । तर, त्यसयता पटकपटक मिति सार्दै आइएको छ । नेपालमा ४० देखि ५० प्रतिशत मोबाइल फोन अवैध रूपमा भित्रिने गरेको इम्पोर्ट्स एसोसिएसनले जनाएको छ । यसबाट सरकारले अर्बौं रुपैयाँ राजस्व गुमाइरहेको छ । नेपालमा मोबाइल आयात गर्दा साढे २ प्रतिशत भन्सार शुल्क र १३ प्रतिशत भ्याट तिर्नुपर्छ । यो व्यवस्था कार्यान्वयनमा आए भन्सार छलेर आउने मोबाइललाई डिटेक्ट (पहिचान) र ब्लक (रोक्न) गर्न सकिन्छ । यसो हुँदा अवैध रूपमा मोबाइल भित्रिने काम पूर्ण रूपमा निरुत्साहन भई सरकारले ठूलो राशिको राजस्व संकलन गर्ने र व्यवसायीलाई पनि फाइदा हुने बताइन्छ । प्रयोगकर्ताले आफ्नो मोबाइल हराए वा चोरी भएमा सहजै पत्ता लगाउन पनि सक्छन् ।"
मुआब्जामै अझै साढे ४ अर्ब लाग्ने,"(पर्सा)  वीरगन्ज महानगरपालिका२५ स्थित सिर्सिया सुक्खा बन्दरगाह र एकीकृत सुरक्षा जाँच चौकी (आईसीपी) बीचमा पर्ने घर, जग्गालगायत अधिग्रहण गर्न मुआब्जामै अझै ४ अर्ब ५० करोड रुपैयाँ खर्च हुने भएको छ । हालसम्म अर्थ मन्त्रालयबाट प्राप्त ४ अर्ब रुपैयाँ मुआब्जाबापत सम्बन्धित धनीलाई वितरण भइसकेको सुक्खा बन्दरगाह भन्सार कार्यालयका सूचना अधिकृत सन्तोष न्यौपानेले बताए । अब घर, खेतीयोग्य जमिन, रूखबिरुवा र बाँकी जमिन अधिग्रहण गर्न साढे ४ अर्ब रुपैयाँ लाग्ने अनुमान छ, उनले भने ।उक्त शीर्षकमा मन्त्रालयबाट रकम चरणबद्ध रूपमा आउने र स्थानीयलाई वितरण पनि गर्दै जाने उनको भनाइ छ । हाल जिल्ला प्रशासन कार्यालयमार्फत स्थानीयले मुआब्जाबापतको रकम बुझिरहेका छन् । बन्दरगाह र आईसीपीबीचको जग्गा अधिग्रहण प्रक्रिया सरकारले ६ वर्षअघि नै थालेको हो । मन्त्रिपरिषद् बैठकले २०७३ कात्तिक २७ मा खल्वाटोलावासीलाई मुआब्जा वितरण गर्ने निर्णय गरेको थियो । सोहीअनुसार पुस १७ बाट जग्गा अधिग्रहण प्रक्रिया अघि बढेको थियो । मुआब्जा प्राप्तिका लागि ४ सय ५२ वटा निवेदन परेकामा हालसम्म ३ सय ८० जना धनीले मुआब्जा पाइसकेका न्यौपानेले बताए । कुल ६२ बिघामध्ये ४२ बिघा जग्गाको फाइल तयार भई मुआब्जा वितरणका लागि प्रशासन कार्यालयमा पेस भइसकेको छ, उनले भने ।बन्दरगाह र आईसीपीबीचमा २ सय ९७ जना स्थानीयको करिब १ हजार ४ सय कित्ता जग्गा छ । सरकारले निर्धारण गरेको मापदण्डअनुसार मुआब्जा रकम सबैभन्दा बढी प्रतिकट्ठा ६७ लाख ७० हजार रुपैयाँ र सबैभन्दा कम प्रतिकट्ठा २४ लाख ६० हजार रुपैयाँ छ । मुआब्जा बाँड्न थालेदेखि नै स्थानीयको सबै ६२ बिघा जग्गा रोक्का गरिएको थियो । मुआब्जा रकम पनि नदिने र घर, जग्गा पनि रोक्का गरिएको भन्दै बाँकी स्थानीयले तत्काल मुआब्जा दिन माग गर्दै आएका छन् । सुक्खा बन्दरगाह करिब २ दशकअघिदेखि र आईसीपी करिब ४ वर्षअघिदेखि सञ्चालनमा छ । दुवै भन्सारबाट गरी हाल दैनिक करिब ३ हजार मालबाहक सवारी साधन आवागमन भइरहेको छ । दुवै भन्सार पूर्ण रूपमा सञ्चालनमा ल्याइए साँघुरो हुन सक्ने भन्दै सरकारले बीचमा रहेको खल्वाटोला गाउँलाई अधिग्रहण गरेर बन्दरगाह र आईसीपी विस्तार गर्ने योजना अघि बढाएको हो ।"
सानिमा बैंकको डेपुटी सीईओमा आचार्य,"काठमाडौं (कास) सानिमा बैंकको सञ्चालक समितिले पवन कुमार आचार्यलाई डेपुटी सीईओमा बढुवा गरेको छ । यसअघि उनी एसिस्टेन्ट सीईओ थिए । स्थापनादेखि नै बैंकमा आबद्ध आचार्यले विभिन्न विभागका प्रमुख तथा शाखा प्रमुख भएर काम गरिसकेका छन् । उनले सीआईओ, सीपीएफओ र सीओओको समेत भूमिका निर्वाह गरिसकेका छन् । उनी क्रेडिट रिस्क, इन्फ्रास्ट्रक्चरमाइक्रोफाइनान्सिङ र डिजिटाजेसनमा पोख्त मानिन्छन् । भारतको एमएनआईटीबाट बीई गरेका उनले अमेरिकाको पिटस्बर्ग युनिभर्सिटीबाट एमबीए गरेका छन् । उनको बैंकिङ र इन्जिनियरिङ क्षेत्रमा २३ वर्षको अनुभव छ ।"
बजारमा सुजुकी एभेनिस स्कुटर,"काठमाडौं (कास) नेपाली बजारमा सुजुकीको एभेनिस स्कुटर आएको छ । आधिकारिक विक्रेता भीजी अटोमोबाइल्सले राजधानीमा एक कार्यक्रम आयोजना गरी नयाँ स्कुटर सार्वजनिक गरेको हो । सुजुकी मोटर्स इन्डियाका अन्तर्राष्ट्रिय बजार व्यवस्थापक शशांक तलवार, भीजी अटोमोबाइल्सका प्रबन्ध निर्देशक निकुञ्ज अग्रवाल र महाप्रबन्धक धीरज भट्टराईले संयुक्त रूपमा एभेनिस स्कुटर अनावरण गरे । पावर, पफर्मेन्स र स्टाइललाई विशेष ध्यान दिएर यो स्कुटर बनाइएको भीजी अटोमोबाइल्सको दाबी छ । स्पोर्टी स्टाइलिङ, एलईडी ल्याम्प, यूएसबी, फ्रन्ट फ्युल बक्स यसका विशेषता हुन् ।"
टाटा मोटर्सको दसैं अफर,"काठमाडौं (कास) नेपालका लागि टाटा मोटर्सको आधिकारिक विक्रेता सिप्रदी ट्रेडिङले यो वर्षको दसैंलक्षित अफर ल्याएको छ । कम्पनीले दसही नामक अफर ल्याएको हो । यस योजनाअन्तर्गत ग्राहकले टाटा मोटर्सका कुनै पनि कमर्सियल गाडी (ट्रक, बस, टिपर, मिनी ट्रक, मिनी टिपर, एस, योद्धा, विंगर, म्याजिक वा इन्ट्रा) खरिद गर्दा टीभी, फ्रिज, वासिङ मेसिन, ओभन, ल्यापटप वा मोबाइलमध्ये कुनै एक उपहार पाउने कम्पनीले जनाएको छ । आफूले खरिद गरेको गाडीको सेग्मेन्टअनुसार विभिन्न उपहार छानेर लिन सकिन्छ । साथै यसमा एएमसी, एक्सचेन्ज, रिप्लेसमेन्ट र फाइनान्स जस्ता सुविधा पनि छन् । विशेष गरी ७० प्रतिशतसम्मको फाइनान्सले सबैको हौसला बढाएको सिप्रदीको कमर्सियल भेहिकल बिजनेस युनिटका सिनियर जनरल म्यानेजर अनुपमणि ढकालले बताए ।"
एभरेस्टको कार्ड मोको वालेटमा लोड गर्न सकिने,"काठमाडौं (कास) मोको डिजिटल वालेट र एभरेस्ट बैंकबीच भिजा कार्डमार्फत हुने डिजिटल भुक्तानी सेवासम्बन्धी सम्झौता भएको छ । सम्झौतासँगै बैंकका ग्राहकले अब आफ्नो भिजा डेबिट र क्रेडिट कार्डलाई मोको डिजिटल वालेटमा लिंक गरी मोबाइल टपअप, इन्टरनेट, विद्युत्, खानेपानीको बिल, हवाईजहाजको टिकट भुक्तानीलगायत सेवाको भुक्तानीमा प्रयोग गर्न सक्नेछन् । यसैगरी बैंकका ग्राहकले मोकोमार्फत स्क्यान टु पे माध्यमबाट १ हजार ५ पाँच सयभन्दा बढी मर्चेन्टकोमा भुक्तानी गर्न सक्नेछन् । मोको डिजिटल वालेट गुगल प्लेस्टोर र एप स्टोरमा उपलब्ध छ ।"
हिप्को इन्फ्राले थाल्यो पीईबी सामग्री उत्पादन,"काठमाडौं (कास) हुलास स्टिल इन्डस्ट्रिजको लगानी रहेको हिप्को इन्फ्राले प्रि इन्जिनियर्ड बिल्डिङ (पीईबी) का लागि आवश्यक सामग्री उत्पादन थालेको छ । पर्सामा रहेको हिप्कोले नेपालमै पहिलो पटक पीईबी सामग्रीको उत्पादन थालिएको दाबी गरेको छ । प्राकृतिक प्रकोपबाट हुने भौतिक क्षतिलाई न्यूनीकरण गर्नुका साथै आधुनिक एवं व्यवस्थित निर्माणलाई कम खर्चिलो र द्रुत गतिमा प्रिइन्जिनियर्ड बिल्डिङ निर्माण गर्न सकिन्छ । हिप्कोले पीईबीका लागि आवश्यक सामग्री रुफ्टिङ ट्रिम्स, डाउन स्पाउट, कर्भ सिटलगायत उत्पादन गर्दै आएको छ । यस्तो उत्पादन वार्षिक ५० लाख स्क्वायर फिट उत्पादन गर्ने लक्ष्य लिइएको कम्पनीले जनाएको छ । पुल, रेलवे, विमानस्थललगायत ठूला परियोजनाका साथै औद्योगिक कारखाना, वेयरहाउस, व्यावसायिक भवन, आवासीय भवनलगायत संरचनामा पीईबी सामग्री प्रयोग गरिन्छ ।"
सिटी एक्सप्रेस र टेलिमनीका विजेतालाई कार हस्तान्तरण,"काठमाडौं (कास) सिटी एक्सप्रेस मनी ट्रान्सफर र साउदी अरबस्थित टेलिमनी बैंकको संयुक्त आयोजनामा ल्याइएको अफर नेपाल पैसा पठाउनुहोस् र पुरस्कार जित्नुहोस् का बम्पर उपहार विजेतालाई कार हस्तान्तरण गरिएको छ । भदौ ३ मा साउदीस्थित टेलिमनी सेन्टरमा आयोजित कार्यक्रममा कार विजेता महोत्तरीको रामगोपालपुर निवासी हाल साउदीमा कार्यरत ३५ वर्षीय जम्सेद नदापलाई पुरस्कार हस्तान्तरण गरिएको सिटी एक्सप्रेसले जनाएको छ । नोभेम्बर १ देखि ६ महिनाका लागि उपहार योजना सञ्चालन भएको थियो । साउदीको टेलिमनी बैंकमार्फत नेपालमा सिटी एक्सप्रेसमा रेमिट्यान्स रकम पठाउँदा १५ जनाले सामसुङ मोबाइल, तीन जनाले १० ग्राम सुन, तीन जनाले ५ हजार साउदी रियाल, तीन जनाले आइफोन १३ प्रो म्याक्स जितेका छन् । ती सबै पुरस्कारको विजेता विद्युतीय लक्की ड्रमार्फत घोषणा गरिएको थियो ।"
ब्रिटिस लुब्रिकेन्ट ब्रान्ड ॅडकह्याम्स नेपाली बजारमा,काठमाडौं (कास) विश्व प्रसिद्ध ब्रिटिस लुब्रिकेन्ट ब्रान्ड डकह्याम्स नेपाली बजारमा प्रवेश गरेको छ । सन् १८९९ मा स्थापित यो ब्रान्डलाई युरोपकै पहिलो मल्टिग्रेड आयलका रुपमा चिनिन्छ । सन् २०१७ मा डकह्याम्स नयाँ नेतृत्व र नयाँ ब्रान्ड आउटलुकको साथ विश्व लुब्रिकेन्ट बजारमा पुनः प्रवेश गरेको थियो । नेपालका लागि ओटेक ट्रेडलाई आधिकारिक वितरक तोकिएको छ । ओटेक विभिन्न क्षेत्रमा १५ वर्षभन्दा बढी अनुभव भएको व्यापारिक समूह हो । कम्पनीले नेपालका लागि यूएईबाट डकहम्स लुब्रिकेन्ट सिधै आयात गर्ने जनाएको छ । मुलुकका प्रमुख शहरहरूमा डिलरसमेत तोकिसकेको बताइएको छ ।
टीसीएलले ल्यायो 'अजम्बरी खुसी योजना,"काठमाडौं (कास) ओम्दियाबाट प्रमाणित एन्ड्रोइड टीभी ब्रान्ड टीसीएलले दसैं तिहारलाई लक्षित गरेर अजम्बरी खुसी योजना ल्याएको छ । यस योजनाअन्तर्गत टीसीएलका होम इन्टरटेनमेन्ट र होम एप्लायन्सका उत्पादनहरू खरिद गर्दा ग्राहकले आकर्षक नगद छुट वा निश्चित उपहारहरू पाउने कम्पनीले जनाएको छ । यो योजना भदौ ८ देखि सीमित अवधिका लागि नेपालभर लागू भएको छ । ग्राहकले टीभीको खरिदमा ४० हजार ४ सय रुपैयाँसम्मको छुट पाउन सक्नेछन् भने कर्भ्ड टेलिभिजनको खरिदमा १४ हजार ७ सय रुपैयाँको छुट र १ थान टीभी स्टिक उपहार पाउन सक्नेछन् । त्यस्तै, वासिङ मेसिन खरिदमा १९ हजार ३ सय रुपैयाँसम्मको छुटका साथै ६ केजीको वासिङ पाउडर उपहार पाउन सक्नेछन् । रेफ्रिजेरेटर, एअर कन्डिसनर, वाटर डिस्पेन्सर, चेस्ट फ्रिजर र साउन्ड बारको खरिदमा समेत आकर्षक छुटको व्यवस्था गरिएको कम्पनीले जनाएको छ ।"
नबिल बैंकको 'ढुक्क मुद्दती खाता,"काठमाडौं (कास) नबिल बैंकले ढुक्क मुद्दती खाता सञ्चालनमा ल्याएको छ । नबिल ढुक्क मुद्दती खाताअन्तर्गत ग्राहकले जम्मा गरेको रकमबापत तोकिएको समयपपछि दोब्बरदेखि दस गुणासम्म प्राप्त गर्न सक्नेछन् । यो मुद्दती योजना नेपालमा आर्जित तथा विप्रेषणमार्फत् प्राप्त रकममा खोल्न सकिनेछ । बैंकका अनुसार नेपालमा आर्जित रकममा खोलिने ढुक्क मुद्दती खातामा ६ वर्ष ३ महिना २३ दिनमा २ गुणा, १४ वर्ष ७ महिना २८ दिनमा ५ गुणा तथा २० वर्ष ११ महिना २० दिनमा १० गुणा प्राप्त गर्न सकिनेछ । त्यसैगरी, विप्रेषणअन्तर्गत खोलिने ढुक्क मुद्दती खातामा ५ वर्ष ९ महिना १५ दिनमा २ गुणा, १३ वर्ष ५ महिना ११ दिनमा ५ गुणा तथा १९ वर्ष २ महिना २५ दिनमा १० गुणा रकम प्राप्त गर्न सकिनेछ । खाताअन्तर्गत ग्राहकले ३ लाख रुपैयाँसम्मको क्रेडिट कार्ड सुविधा पनि पाउन सक्नेछन् ।"
एनआईसी एसिया क्यापिटलको ५५ प्रतिशत लाभांश पारित,"काठमाडौं (कास) एनआईसी एसिया क्यापिटलको वार्षिक साधारणसभाबाट ५५ प्रतिशत अर्थात् ११ करोड नगद लाभांश जारी गर्ने निर्णय पारित भएको छ । बुधबार क्यापिटलको थापाथलीस्थित रजिस्टर्ड कार्यालयमा सम्पन्न सभाले आर्थिक वर्ष ०७८०७९ को सञ्चालक समितिको प्रतिवेदन पारित गरेको छ । क्यापिटलका अध्यक्ष कपिल ढकालका अनुसार गत आर्थिक वर्षमा कम्पनीले १२ करोड ८ लाख खुद मुनाफा आर्जन गरी प्रति सेयर आम्दानी ६० रुपैयाँ ३९ पैसा कायम भएको छ । क्यापिटल स्थापना भएको ५ वर्ष ४ महिना छोटो अवधिमै हाल सञ्चालनमा रहेका ३० वटा मर्चेन्ट बैंकहरूमध्ये निक्षेप सदस्य सेवाअन्तर्गत ६ लाख डिम्याट खाता खोली पहिलो स्थान हासिल भएको उनले दाबी गरे । क्यापिटलले डिम्याट खाता र मेरो सेयर खाता खोल्न, नवीकरण गर्न, खुलामुखी योजनाको इकाइको खरिद तथा लगानी व्यवस्थापन सेवासमेत अनलाइनमार्फत गर्न सकिने व्यवस्था मिलाएको छ ।"
कतारले किन गर्यो श्रमिकलाई देशनिकाला ?,"एजेन्सीहरू (दोहा)  कतारले ज्याला नपाएकोमा विरोधमा उत्रेका आप्रवासी कामदारलाई देशनिकाला गर्न सुरु गरेको छ । मंगलबार कम्तीमा ६० जना कामदारलाई देशनिकाला गरेको अन्तर्राष्ट्रिय सञ्चारमाध्यमहरूले जनाएका छन् । देशनिकाला गरिएकामध्ये अधिकांश कामदार नेपाली छन् ।ज्याला नपाएका श्रमिकहरूले दस दिनअघि निर्माण कम्पनी अल बन्दारी इन्टरनेसनल ग्रुपको दोहास्थित कार्यालयअगाडि विरोधर्याली गरेका थिए । तीमध्ये कतिपयले ७ महिनादेखि ज्याला नपाएको भन्दै आक्रोशित भएका थिए ।तीमध्ये कतिपय कामदारलाई पक्राउ गरिएको थियो भने केहीलाई देशनिकाला गरिएको हो । आगामी नोभेम्बर महिनामा विश्वकप फुटबल प्रतियोगिता आयोजना गर्न लागेको कतार कामदारप्रति झन् आक्रामक बन्दै गएको भन्दै मानवअधिकारवादी संस्थाहरूले आपत्ति जनाएका छन् । मानवअधिकारवादी संस्था इक्विडेमले नेपाल, भारत, बंगलादेश, फिलिपिन्स र इजिप्टका श्रमिकलाई देशनिकाला गरिएको जनाएका छन् । ती श्रमिकहरूले सुरक्षा कानुन तोडेको कतार सरकारको दाबी छ ।कतारले सन् २०१० मा विश्वकप फुटबल आयोजना गर्ने अधिकार पाएपछि रंगशालालगायत पूर्वाधार निर्माणको काम तीव्र पारेको थियो । त्यसका लागि ठूलो संख्यामा विदेशी श्रमिक भित्र्याएको कतारले उनीहरूमाथि अमानवीय व्यवहार गरेको भन्दै आलोचनन हुँदै आएको थियो ।अल बन्दारी इन्टरनेसनल ग्रुप निर्माण तथा इन्जिनियरिङ क्षेत्रको प्रमुख कम्पनी हो । तर अगस्ट १४ मा गरिएको विरोधका क्रममा पक्राउ परेका वा मंगलबार देशनिकाला गरिएका कामदारहरू विश्वकप आयोजना हुने रंगशाला वा अन्य संरचना निर्माणमा संलग्न भएनभएको भने प्रस्ट छैन ।कतारी सरकारले दोहामा गरिएको विरोधमा संलग्न केही कामदारलाई जनसुरक्षा कानुन तोडेको आरोपमा पक्राउ गरिएको स्वीकार गरेको बीबीसीले उल्लेख गरेको छ । तीमध्ये विरोध प्रदर्शनलाई निरन्तरता दिन चाहने केही कामदारलाई देशनिकाला गरिने बताइएको हो । तर केही कामदारले कतार छाडिसकेका अधिकारवादी संस्थाहरूले बताएका छन् ।कतार सरकारले भने मर्कामा परेका कामदारलाई तलब, भत्ता तथा पाउनुपर्ने अन्य सुविधा उपलब्ध गराइने जनाएको छ । यसअघि नै कामदारले दिएको उजुरीपछि अल बन्दारी इन्टरनेसनल ग्रुपमाथि अनुसन्धान भइरहेको कतार सरकारको दाबी छ । तलबभत्ता दिन उक्त कम्पनीलाई दिइएको समयसीमा नाघिसकेकाले कारबाही हुने सरकारको भनाइ छ ।इक्विडेम संस्थाका प्रमुख मुस्तफा कादरीले विरोधमा उत्रिएका श्रमिकहरू नेपाल, भारत बंगलादेश, फिलिपिन्स र इजिप्टका रहेका पुष्टि गर्दै तीमध्ये कतिपय सम्पर्कमा रहेको जनाए । उनीहरूले कुनै राजनीति गरेका थिएनन् । आफ्नो श्रमको ज्याला मागिरहेका थिए, उनले भने ।यसअघि चर्को गर्मीका कारण कतारमा ज्यान गुमाउने श्रमिकको संख्या कतारले कम देखाएको भन्दै आलोचना भएको थियो । विश्व फुटबलको प्रशासक निकाय फिफालाई यसै वर्षको सुरुमा मानवअधिकार हनन बेहोरेका आप्रवासी श्रमिकहरूको क्षतिपूर्तिका निम्ति कम्तीमा ४४ करोड डलर बराबरको कोष स्थापना गर्न आह्वान गरिएको थियो ।विश्वकप फुटबलका लागि पूर्वाधार बनाउने क्रममा मृत्यु भएका, गम्भीर चोटपटक लागेका र ज्यालाबाट वञ्चित भएका श्रमिक र परिवारलाई क्षतिपूर्ति दिन फिफा र कतारमाथि दबाब जारी छ । मानवअधिकारवादी संस्था ह्युमन राइट्स वाचले पीडित आप्रवासी श्रमिकलाई यथाशीघ्र क्षतिपूर्ति दिने संयन्त्र बनाउन आग्रह गर्दै आएको छ ।तर अन्तर्राष्ट्रिय मानव अधिकारकर्मीको दबाबका बाबजुद विश्वकप फुटबल सुरु हुन ३ महिना बाँकी रहेका बेला श्रमिकको आधारभूत अधिकार भने अनिश्चित छ । सन् २०१० यता कतारमा १ हजार ८ सय ८४ श्रमिकको मृत्यु भइसकेको छ ।"
थाइल्यान्डका प्रधानमन्त्री निलम्बित,"बैंकक (एजेन्सी) थाइल्यान्डका प्रधानमन्त्री प्रयुथ चानओचा पदबाट निलम्बित भएका छन् । विपक्षी दलले उनीविरुद्ध दायर गरेको मुद्दाको निर्णय गर्दै थाइल्यान्डको सर्वोच्च अदालतले ओचालाई निलम्बन गरेको हो । सन् २०१४ देखि प्रधानमन्त्री रहेका प्रयुथले गैरकानुनी रूपमा कार्यकाल लम्बाएको भन्दै विपक्षी दलहरूले उनीविरुद्ध मुद्दा दायर गरेका थिए । थाइल्यान्डको संविधानले कुनै पनि व्यक्ति प्रधानमन्त्री पदमा बढीमा ८ वर्षसम्म मात्र रहन सक्ने स्पष्ट पारेको छ । पूर्वसेना प्रमुखसमेत रहेका प्रयुथले सन् २०१४ मा सैन्य कु गरेपछि राज्य सत्तामा आएका थिए । सन् २०१९ मा व्यापक रूपमा प्रतिबन्ध गरिएको चुनावमार्फत उनी प्रधानमन्त्री पदमा कायम रहेको थिए । यद्यपि, पछिल्ला वर्षहरूमा उनले आफ्नो गठबन्धनभित्र र विपक्ष दलहरूबाट कडा विरोध र दबाबको सामना गरिरहेका छन् । यसै वर्ष मात्रै पटकपटक अविश्वासको मतको सामना गरेका प्रयुथले पद भने जोगिएका थिए । सन् २०१४ को मे महिनामा सैन्य कु गरेसँगै उनले शासन सत्ता हालतमा लिएका थिए । उनले सन् २०१४ को अगस्टमा आफूलाई प्रधानमन्त्री घोषित गर्दै सैन्य सरकार गठन गरेका थिए । उक्त कदमको त्यतिबेला पनि कडा आलोचना भएको थियो । विपक्षी दल तथा आलोचकहरूले सन् २०१४ मा प्रधानमन्त्री घोषित गरेका कारण प्रयुथको कार्यकाल यसै साता सकिनुपर्ने भन्दै राजीनामा मागेका थिए । तर प्रयुथका समर्थकले उनको कार्यकाल २०१७ मा मात्रै सुरु भएको दाबी गर्दै आएका छन् । सन् २०१७ मा नयाँ संविधान लागू भएपछि मात्र उनको कार्यकालको गणना सुरु भएको समर्थकहरूको जिकिर छ । यसका आधारमा उनी २०२७ सम्म पदमा रहने सक्ने दाबी गरिएको हो । तर बुधबार थाइल्यान्डको संवैधानिक अदालतले विपक्षी दलहरूको मुद्दाको सुनुवाइ गर्दै प्रधानमन्त्री प्रयुथलाई निलम्बन गर्ने फैसला सुनाएको हो । पाँच सदस्यीय बेन्चका चार न्यायाधीश उनलाई तत्कालै निलम्बन गर्ने पक्षमा उभिएका बीबीसीले जनाएको छ । बैंककस्थित प्रधानमन्त्री निवास अगाडि बुधबार बिहानैदेखि प्रदर्शनकारीहरूले नाराबाजी गर्दै उनको राजीनामा माग गरेका बीबीसीले जनाएको छ । अदालतको निर्णयपछि ७७ वर्षीय उपप्रधानमन्त्री प्रवित वोङसुआनले प्रधानमन्त्रीको कार्यभार सम्हाल्ने भएका छन् । थाइल्यान्डमा सन् २०२३ को मे महिनामा संसदीय चुनाव हुने तोकिएको छ । प्र्रयुथ नेतृत्वको सैन्य सरकारको पक्षमा र विपक्षीहरूको विरुद्ध निर्णयहरू गरेको भन्दै यसअघि थाइल्यान्डको संवैधानिक अदालतको व्यापक आलोचना हुने गरेको थियो । तर न्यायाधीशले प्रधानमन्त्रीको विपक्षमा फैसला गर्नुलाई आश्चर्यका रूपमा हेरिएको छ ।"
श्रीलंकाद्वारा ३०० वस्तु आयातमा प्रतिबन्ध,कोलम्बो (एजेन्सी) देशको आर्थिक अवस्था सुधार नभएपछि श्रीलंकाले आयात प्रतिबन्ध कडा पारेको छ । श्रीलंका सरकारले थप तीन सयभन्दा बढी वस्तुमा आयात प्रतिबन्ध लगाएको अन्तर्राष्ट्रिय सञ्चार माध्यमले जनाएका छन् । आर्थिक संकटका कारण महिनौंदेखि आवश्यक वस्तु तथा सामानमा अभाव सिर्जना हुने गरेको छ । आर्थिक संकटसँगै सुरु भएको देशव्यापी आन्दोलनपछि तत्कालीन राष्ट्रपति गोटावाय राजापाक्षले देश छाडेर भागेका थिए । माल्दिभ्स हुँदै सिंगापुर पुगेका उनले त्यहींबाट राजीनामा घोषणा गरेका थिए । हाल थाइल्यान्डमा रहेका उनी स्वदेश फर्कन चाहेका जनाइएको छ ।त्यसपछि राष्ट्रपतिमा निर्वाचित रनिल विक्रमासिंघेले विदेशबाट श्रीलंका आयात हुने उपकरण र खेल सामग्रीलगायतमा प्रतिबन्ध लगाएका थिए । विदेशी मुद्रा अभावका कारण श्रीलंकाले पछिल्लो समय इन्धन तथा कतिपय अत्यावश्यक वस्तुको चरम अभाव झेल्दै आएको छ । केन्द्रीय बैंकले गत साता विदेशी मुद्रा अभाव कम हुँदै गएको घोषणा गरेको थियो । तर श्रीलंकाको अर्थतन्त्र यस वर्ष अपेक्षा गरिएभन्दा ८० प्रतिशतले खुम्चिने अनुमान गरिएको छ र सेप्टेम्बरसम्ममा मुद्रास्फीति ६५ प्रतिशतमा पुग्ने अनुमान गरिएको छ ।विदेशी मुद्रा अभावका कारण श्रीलंकाले अप्रिलमा ५१ अर्ब अमेरिकी डलर बराबरको बाह्य ऋणको भारीे तिर्न असफल भएको थियो । अन्तर्राष्ट्रिय मुद्रा कोषको एक प्रतिनिधिमण्डलले श्रीलंकाली अधिकारीसँग कर्जा सहयोगका लागि वार्ता जारी रहेको जनाएको छ । तर श्रीलंकाको सबैभन्दा ठूलो ऋणदातामध्येको चीनले ऋणको पुनर्संरचना गर्न इन्कार गरेमा आईएमएफको सहायतामा ढिलाइ हुन सक्ने जनाइएको छ । बेइजिङले विद्यमान ऋणमा कटौती गर्नुको साटो थप ऋण जारी गर्ने आफ्नो प्रस्तावबाट सार्वजनिक रूपमा पछि हटेको छैन ।
केन्या भ्रमणका खास उद्देश्य,केन्या भ्रमणको अर्थकमजोर स्थितिमा रहेको केन्यासँग खेल्न लागेका कारण क्यानले मिश्रित प्रतिक्रियाको सामना गर्नुपरेको छ । केहीले हदैसम्म आलोचना गरेका छन् । केहीले म्याच एक्सपोजर हुने हुनाले केन्या भ्रमणलाई स्वागतको रूपमा लिएका छन् । केन्या भ्रमणलाई धेरै अर्थको रूपमा हेर्नुपर्ने क्यानका अध्यक्ष चतुरबहादुर चन्द बताउँछन् । नेपालले नोभेम्बरमा अर्को अफ्रिकी राष्ट्र नामिबियामा गएर नामिबिया र स्कटल्यान्डसँग विश्वकप लिग २ को खेल खेल्नेछ । नेपालमा हाल वर्षाका कारण अभ्यास सम्भव नभएको र अफ्रिकी अनुभव हुने हुनाले केन्या भ्रमण फलदायी हुने विश्वास अध्यक्ष चन्दले लिएका छन् ।पुबुदु दासानायकेको स्थान लिन प्रभाकर १० दिनअघि नेपाल आएका थिए । तर वर्षाका कारण नेपालले २ दिनमात्र मैदानमा अभ्यास गर्न पाएको गुनासो प्रभाकरको थियो । अन्य दिनको प्रशिक्षण इन्डोरमा खुम्चिएको थियो । तर युवा खेलाडीहरू सिक्न र प्रदर्शन दिनका लागि लालयित देखिएकाले प्रभाकरलाई उत्साहित बनाएको थियो । केन्या भ्रमणलाई ट्वान्टी२० अन्तर्राष्ट्रिय वरीयतासँग जोडेर हेरिएको छ । नेपाल हाल विश्व ट्वान्टी२० अन्तर्राष्ट्रिय वरीयतामा १४ औं स्थानमा छ । ३० औं वरीयतामा रहेको केन्यालाई पराजित गरेमा नेपाल आफ्नो वरीयतामा केही सुधार हुन्छ कि भन्ने दाउमा छ । नेपाली टोलीलाई सोमबार बिदाइका क्रममा चन्दले यस्तै आशय व्यक्त गरेका थिए । सन् २०२४ को ट्वान्टी२० विश्वकपमा आयोजक वेस्ट इन्डिज र अमेरिकाबाहेक शीर्ष १२ वरीयता राष्ट्र सोझै छनोट हुनेछन् । वेस्ट इन्डिज शीर्ष १२ वरीयताभित्र परेमा १३ औं वरीयताको टोली पनि उत्तर अमेरिकामा हुने विश्वकपमा पुग्नेछन् । यसको अर्थ नेपालले वरीयतामा एकस्थान सुधार गरे पनि सिधै ट्वान्टी२० विश्वकप पुग्ने छ । नोभेम्बरमा सकिने सन् २०२३ को ट्वान्टी२० को विश्वकपसम्म मात्र वरीयतालाई आधार मानिएको छ ।१२ औं स्थानमा यूएई र १३ औं स्थानमा आयरल्यान्ड छ । यूएई तीन दिनअघि एसिया कप छनोटमा कुवेतसँग पराजित भएको अवस्थामा विश्व ट्वान्टी२० वरीयता जता पनि मोडिन सक्छ । नेपालको केन्या भ्रमणको उद्देश्य यसमै केन्द्रित देखिन्छ ।
आक्रामक रणनीतिमै इंग्ल्यान्ड,"लन्डन (एएफपी) इंग्लिस कप्तान बेन स्टोक्सले दक्षिण अफ्रिकाविरुद्ध बिहीबार सुरु हुने दोस्रो टेस्टमा आफ्नो टिमको आक्रामक रणनीति कायम रहने बताएका छन् । इंल्यान्ड तीन टेस्टको शृंखलामा १० ले पछाडि छ । टोलीले जितसँगै बराबरीको स्थितिमा फर्कने प्रयास गर्नेछ । घरेलु टोली लर्ड्सको पहिलो टेस्टमा इनिङ्स अन्तरले पराजित भएको थियो । यो हार तीन दिनभित्र सम्भव भएको थियो । नयाँ कप्तान र प्रशिक्षकको नेतृत्वमा इंग्ल्यान्डको यो पहिलो हार थियो । म्यानचेस्टरको ओल्ड ट्राफोर्डमा हुने दोस्रो टेस्टमा आफूअनुकूल नतिजा निकाल्न नसकेमा इंग्ल्यान्ड दबाबमा आउनेछ । इंग्ल्यान्ड भने त्यसमा पनि बजबल मै कायम रहनेछ । यसको विशेषता आक्रामक ब्याटिङ रहेको छ । त्यसकै मदतमा इंग्ल्यान्डले न्युजिल्यान्डविरुद्ध तीन र भारतविरुद्ध एक टेस्टमा लगातार जित रचेको थियो । यी सबै हार चौथो इनिङ्समा जित लक्ष्य पछ्याउने क्रममा पाएको थियो । तर, दक्षिण अफ्रिकी बलिङ आक्रमणविरुद्ध भने इंग्ल्यान्डको केही पनि चलेन । कागिसो राबाडाको नेतृत्वमा रहेको पाहुना टिमको आक्रमण अगाडि इंग्ल्यान्ड १ सय ६५ र १ सय ४९ रनमा अलआउट भएको थियो । उक्त हारको कारण बजबल कमजोर रहेको भन्दा पनि पछिल्लो दुई महिनामा इंग्लिस खेलाडीले रातो बलबाट कम क्रिकेट खेल्नु प्रमुख मानिएको छ । त्यसमा जो रुट अविश्वसनीय रूपमा दुवै इनिङ्समा असफल रहे । यी स्टार ब्याटरले कम्तीमा अर्धशतक बनाएसम्म इंग्ल्यान्ड टेस्ट क्रिकेटमा विजयी रहेको छैन । यिनै रुटको काँधबाट नेतृत्वको जिम्मेवारी लिएका अलराउन्ड स्टोक्स एक हारपछि आफ्नो रणनीति फेर्ने पक्षमा छैनन् । त्यसअगाडि इंग्ल्यान्ड १७ टेस्टमध्ये एकमा मात्र पराजित थियो । पक्कै पनि हामी रणनीति परिवर्तन गर्ने पक्षमा छैनौं । हामीलाई आफ्नो क्षमताबारे पूरा थाहा छ र त्यसको आधारमा हामी मैदानमा राम्रो खेल्न सक्षम छौं, स्टोक्सले भने ।न्युजिल्यान्डका पूर्वकप्तान रहेका प्रशिक्षक ब्रेन्डन म्याककलम भने लर्ड्स टेस्टमा हारको कारण आफ्नो टिम कम आक्रामक भएको मान्छन् । उनले भनेका छन्, हाम्रो आक्रामक रणनीति जुनसुकै अवस्थामा सफल हुनुपर्छ भन्ने छैन । हामीलाई पूरा विश्वास छ, हामी शृंखलामा बलियो पुनरागमन गर्न सक्षम छौं ।"
खुला स्नुकर अन्तिम साता,"काठमाडौं (कास) छोर्तेन स्नुकर क्लब बौद्धको आयोजनामा दोस्रो गोकर्णेश्वर मेयर कप खुला स्नुकर प्रतियोगिता भदौ २५ देखि हुने भएको छ । प्रतियोगितामा २ सय ५६ बढी खेलाडीले भाग लिने अपेक्षा गरिएको आयोजक क्लबका अध्यक्ष राजन लामाले पत्रकार सम्मेलनमा बताए । आयोजक क्लबमै हुने प्रतियोगितामा शीर्ष तीन स्थान हात पार्नेले क्रमशः २ लाख ५१ हजार, १ लाख ११ हजार र ५१५१ हजार रुपैयाँ पुरस्कार प्राप्त गर्नेछन् । १ सय ४७ अंकको ब्रेक गर्नेलाई १० लाख, सेन्चुरी ब्रेक गर्नेलाई १ लाख १ हजार र ८० अंकसम्म ब्रेक गर्नेलाई २५ हजार रुपैयाँ पुरस्कार प्रदान गरिने छ । उत्कृष्ट खेलाडीलाई २५ हजार तथा उदीयमान खेलाडी, अनुशासित खेलाडी र क्वाटरफाइनल पुग्ने खेलाडीलाई जनही ११ हजार रुपैयाँ पुरस्कार दिइने छ । प्रिक्वाटरफाइनल यात्रा तय गर्ने खेलाडीलाई क्यु र क्यु बक्स प्रदान गरिने छ । नेपाल बिलियार्ड, स्नुकर तथा पुल संघका अध्यक्ष सरोजकुमार मुल्मीले प्रतियोगितामा संघको प्राविधिक सहयोग रहने जानकारी गराए ।"
जुडो र टेटे खेलाडी छनोट,"काठमाडौं (कास) नवौं राष्ट्रिय खेलकुदका लागि हुने वाग्मती प्रदेश खेलाडी छनोट प्रतियोगिताका लागि काठमाडौं जिल्लाबाट जुडो खेलाडी छनोट भएका छन् । बहुउद्देश्यीय मार्सल आर्टस केन्द्रमा भएको छनोट प्रतिस्पर्धाबाट पुरुष ६० केजीमुनि आशिष तामाङ, ६६ केजीमुनि पूजन श्रेष्ठ र सम्राट केसी, ७३ केजीमुनि संयम श्रेष्ठ, ८१ केजीमुनि ओजश बस्नेत, ९० केजीमुनि फुर्वा सोनाम शेर्पा, १०० केजीमुनि वशिष्ठ महर्जन र १०० केजीमाथि आदित्य दाहाल छनोट भए । महिला ५७ केजीमुनि सन्जिता गुरुङ र बिनु गुरुङ, ६३ केजीमुनि सुनिता ढकाल र सिसम अधिकारी र ७८ केजीमुनि दीपा गुरुङ छानिएको नेपाल जुडो संघका महासचिव धर्मकुमार श्रेष्ठ जनाएका छन् । टेबलटेनिसको पुरुषमा चन्दन शाही, जयराम महर्जन, कपुर शर्मा, उमेश मानन्धर र रक्तचन्द्र मानन्धर छनोट भए । महिलामा इना डंगोल, स्वर्णिमा कंसाकार र प्राज्ना महर्जन छानिए । महिलामा दुई खेलाडीको छनोट पछि गरिनेछ ।"
ग्रिनल्यान्ड र बीएनए विजयी,काठमाडौं (कास) आयोजक ग्रिनल्यान्ड र बीएनए १५ औं क्विक्सग्रिनल्यान्ड कप अन्तरस्कुल बास्केटबल प्रतियोगिताको सिनियर ब्वाइजमा क्वाटरफाइनल पुगेका छन् । बुधबार ग्रिनल्यान्डले गोल्डेनपिकलाई ६४३४ र बीएनएले टीआईएलाई ३४२२ स्कोरले हराए । ग्रिनल्यान्डका सुरेश बिक र रोहन श्रेष्ठले २२२२ र बीएनएका सन्देश खड्काले १६ स्कोर जोडे । सिनियरमै ईबीएका सौगात कार्कीको ३२ स्कोरमा ईबीएले हिमरश्मीलाई ५२३२ हरायो भने सेन्ट जोसेफले ग्रिनफिल्डलाई ६०४० ले हराउँदा जोसेफका निकेश तामाङले १९ स्कोर गरे । जुनियर ब्वाइजमा ग्रिनफिल्डले फ्लोरोसेन्टलाई १८११ र ईबीएले हिमरश्मीलाई २३७ ले हराए ।

शीर्षक,विवरण
नागरिकता विधेयक 'विचार गर्दै शीतलनिवास,"सर्वोच्च अदालतले यस्तो कडा टिप्पणी लेख्नुपर्ने अध्यादेश पनि क्षणभरमै प्रमाणीकरण गर्ने राष्ट्रपति भण्डारी जनप्रतिनिधिहरूले विधिवत् पारित गरेको विधेयक प्रमाणीकरण गर्न भने हिच्किचाएकी छन् । उही विषयवस्तु राखेर विधेयक आउँदा भने एमालेले संसद्मा विरोध गरेको थियो । संसद्मा नरहेका कतिपय व्यक्ति र समूहले नागरिकता विधेयकको विरोध गर्दै आएका छन् । संविधानको धारा ११३ ले राष्ट्रपतिसमक्ष पेस भएको विधेयक १५ दिनभित्र प्रमाणीकरण गरी त्यसको सूचना यथासम्भव चाँडो दुवै सदनलाई दिनुपर्ने व्यवस्था छ । तर, पेस भएका विधेयक (अर्थ विधेयकबाहेक) पुनर्विचार हुनु आवश्यक छ भन्ने राष्ट्रपतिलाई लागेमा १५ दिनभित्र सन्देशसहित सदनमा फिर्ता पठाउन सकिन्छ । त्यसरी फिर्ता आएका विधेयक दुवै सदनले संशोधनसहित वा जस्ताको त्यस्तै पुनः पारित गरी पठाउनुपर्ने र त्यसपछि भने राष्ट्रपतिले १५ दिनभित्रमा प्रमाणीकरण गर्नुपर्ने व्यवस्था संविधानमा छ । सर्वोच्च अदालतका निवृत्त न्यायाधीश गिरीशचन्द्र लाल अघिल्लो सरकारले ल्याएको अध्यादेशसँग मिल्दा विषयवस्तु भएको विधेयक राष्ट्रपतिले पहिले नै अध्ययन गरेको हुनुपर्ने र अहिलेको ढिलाइ अस्वाभाविक भएको धारणा राख्छन् । अघिल्लो सरकारले अध्यादेश ल्याउँदा जारी गर्न ढिलाइ गर्नुभएन । त्यो बेला नै पर्याप्त अध्ययन भएर जारी भएको हुनुपर्छ, भन्छन्, यो विधेयक संविधानअनुसार आएको छ । विधेयक असंवैधानिक भएमा सभालाई नै फिर्ता पठाउने अधिकार राष्ट्रपतिलाई छ । तर, मनोगत रूपमा फिर्ता पठाउनु उचित होइन ।विधेयक प्राप्त भएपछि राष्ट्रपतिबाट राजनीतिक परामर्श भइरहेको शीतलनिवासले जनाएको छ । राष्ट्रपति कार्यालयका प्रवक्ता सागर आचार्यले विधेयक प्रमाणीकरण गर्ने समयसीमाबारे राष्ट्रपतिलाई थाहा भएको प्रतिक्रिया दिए । भने, नागरिकता विधेयक जस्ताको त्यस्तै प्रमाणीकरण गर्न हुन्न भन्ने र प्रमाणीकरण गर्नॅपर्छ भन्ने दुवैथरी समूहहरू आएका छन् । दुवै पक्षका चासो त्यत्तिकै छन् । छलफल भइरहेको छ । राष्ट्रपतिज्यूले जे निर्णय गर्नु भए पनि निर्धारित समयमा नै गर्नुहुन्छ ।विधेयक प्राप्त भएपछि राष्ट्रपति भण्डारीलाई विभिन्न व्यक्तिसंस्थाहरूले भेटेर ध्यानाकर्षण गराएका छन् । मधेस प्रदेशका पूर्वप्रमुख राजेश अहिराजले राष्ट्रपतिलाई दुई पटक भेटेर ध्यानाकर्षण गराएको बताए । सुरेन्द्र भण्डारी, प्रेमसिंह बस्न्यात, अनिल योगी, सूर्यनाथ उपाध्याय, आदित्यमान श्रेष्ठ, द्वारिकानाथ ढुंगेल, ध्रुवहरी अधिकारीसहित आफूले भेटेको अहिराजले बताए । त्यसमध्ये कतिपयले विधेयक फिर्ता गर्न राष्ट्रपतिलाई सुझाएको तर आफूले भने गैरनागरिकलाई नागरिकता दिने व्यक्तिलाई कारबाही गर्नुपर्ने, अंगीकृत नागरिकलाई राजनीतिक अधिकार दिन नहुने र जन्मसिद्ध नागरिकता पाएका व्यक्तिका सन्तानलाई वंशजको नागरिकता दिनुपर्ने विचार राखेको उनले बताए । सबैको कुरा सुनेपछि राष्ट्रपति भण्डारीले विषय संवेदनशील र गम्भीर रहेको भन्दै अध्ययन गरिरहेको प्रतिक्रिया दिनुभएको छ, अहिराजले कान्तिपुरसँग भने । त्यस्तै गत सोमबार राष्ट्रपति भण्डारीले क्षत्री समाज नेपाल, ब्राह्मण समाज नेपाल र ठकुरी समाज महासंघका १९ प्रतिनिधिलाई भेटेकी थिइन् । क्षत्री समाज नेपालका अध्यक्ष रहेका त्रिभुवन विश्वविद्यालयबाट सेवा निवृत्त प्राडा डिलबहादुर क्षत्रीका अनुसार उनीसहित केशव केसी, योगेन्द्र कार्की, कृष्णबहादुर थापा, विकास खड्का, श्रीदेवी खत्री, उर्मिला खड्का, लक्ष्मी अधिकारी, पदमबहादुर कार्की, सन्दीप थापा, रिबबहादुर थापा, प्रेमबहादुर जीसी, रुद्रराज सेन, मोहन चन्द, बासना खाँण, भूपराज बस्याललगायतले राष्ट्रपतिको भेटमा विधेयक फिर्ता गर्न सुझावसहित ज्ञापनपत्र बुझाएका थिए । राष्ट्रपतिले मेरो सीमाभित्र रहेर विवेक प्रयोग गर्छु भन्नुभएको छ, क्षत्रीले भने । विधेयकमाथि निर्णय गर्न राष्ट्रपति भण्डारीले गरेको ढिलाइप्रति सत्तारूढ गठबन्धनका नेताहरूले असन्तुष्टि जनाएका छन् । जापानबाट मंगलबार साँझ नेपाल फर्कनुअघि माओवादी अध्यक्ष पुष्पकमल दाहालले राष्ट्रपतिले विधेयक फिर्ता गर्नुहुन्न भन्ने आफ्नो बुझाइ रहेको बताएका थिए । मेरो बुझाइमा राष्ट्रपतिले फिर्ता गर्नुहुन्न । फिर्ता गर्नुभयो भने पनि त्यसले राम्रो गर्दैन । सरकारले त्यसलाई फेरि अगाडि बढाउँछ । त्यो बेला उहाँले रोक्ने ठाउँ हुन्न, दाहालको भनाइ थियो । बुधबार त्रिभुवन अन्तर्राष्ट्रिय विमानस्थलमा ओर्लिएपछि दाहालले नागरिकता विधेयक प्रमाणीकरण गर्न राष्ट्रपतिले ढिलाइ गरेको भन्दै असन्तुष्टि जनाएका थिए ।बुधबार नै प्रतिनिधिसभा बैठकबाट बाहिरिने क्रममा एकीकृत समाजवादीका नेता झलनाथ खनालले संसद्ले पठाएको १३, १४ वा १५ औं दिनमा राष्ट्रपतिले प्रमाणीकरण गर्ने आशा गरेको बताए । माओवादी सांसद दिलकुमारीले प्रतिनिधिसभा बैठकमा दुवै सदनले पास गरेको विधेयक छिटो प्रमाणीकरण गरेर नागरिकता पाउने बाटो खुला गरिदिन सभामुखमार्फत राष्ट्रपतिको ध्यानाकर्षण गराइन् । नागरिकता सम्बन्धमा अहिलेको मुख्य विवाद नेपाली पुरुषसँग विवाह गरेकी विदेशी महिलाले नेपालको नागरिकता लिन चाहेमा कति समय पर्खनुपर्छ भन्ने हो । अहिलेको विधेयकले यससम्बन्धी कुनै म्याद तोकेको छैन । यसअघि ओली सरकारले ल्याएको अध्यादेशमा पनि त्यसबारे कुनै व्यवस्था थिएन । ओली सरकारले नै २०७५ साउन ४ मा संसद्मा दर्ता गराएको विधेयक (जसलाई गत असार २१ मा देउवा सरकारले फिर्ता लियो) मा पनि कति समय पर्खनुपर्छ भन्नेबारे व्यवस्था थिएन । नागरिकता ऐन२०६३ मा नेपाली पुरुषसँग विवाह गरेकी विदेशी महिलाले नेपालको नागरिकता प्राप्त गर्न चाहेमा विदेशी नागरिकता त्याग्ने कारबाही चलाएको निस्सा पेस गर्नॅपर्ने व्यवस्था छ, अहिले थप कुनै व्यवस्था नभएकाले पुरानै व्यवस्थाले निरन्तरता पाउने हो । २०७५ साउनमा ओली सरकारले ल्याएको विधेयकमा नेपाली नागरिकता लिन म्याद नभए पनि नागरिकता पाएको ६ महिनाभित्र विदेशको नागरिकता परित्याग गर्नुपर्ने प्रावधान थियो । तर, विधेयक २२ महिना संसद्को राज्य व्यवस्था तथा सुशासन समितिमा रहँदा एमाले र माओवादी केन्द्र (तत्कालीन नेकपा) ले आफ्नो पोजिसन बदल्दै नेपाली नागरिकसँग विवाह गरेर निरन्तर सात वर्षसम्म नेपालमा स्थायी बसोबास गरेकी महिलाले मात्र वैवाहिक अंगीकृत नागरिकता पाउन सक्ने गरी प्रतिवेदन पारित गराएका थिए । यसमा तत्कालीन प्रतिपक्षी कांग्रेस र मधेसकेन्द्रित दलहरूको भने फरक मत थियो । उनीहरूले नागरिकता ऐन२०६३ कै व्यवस्थाको निरन्तरता चाहेका थिए । तर, २०७८ जेठमा प्रतिनिधिसभा विघटन गरेको भोलिपल्ट ल्याएको अध्यादेशमा भने ओली सरकारले वैवाहिक अंगीकृत नागरिकता लिन कुनै म्याद र सर्त राखेको थिएन । त्यही व्यवस्था विधेयकबाट ल्याएर वर्तमान सरकारले संसद्का दुवै सदनबाट पारित गराएको छ । अहिले सदनले पास गरेको विधेयकले नागरिकता ऐनको व्यवस्था संशोधन नगरेका कारण नेपाली पुरुषसँग विवाह गरेकी विदेशी महिलाले तुरुन्तै नागरिकता पाउन सक्ने पुरानै प्रावधान क्रियाशील छ । केहीअघिसम्म राष्ट्रिय सभामा कांग्रेस संसदीय दलका नेता रहेका कानुनविद् राधेश्याम अधिकारी विधेयकले संशोधन नै नगरेको विषयमा अहिले विवाद ल्याइएको बताउँछन् । विधेयकले जन्मसिद्धको नागरिकता प्राप्त गरेका व्यक्तिका सन्तानलाई वंशजको नागरिकता दिने र गैरआवासीय नेपालीले पनि नागरिकता पाउने व्यवस्था गरेको हो । यी दुवै कुरामा कसैको पनि विमति छैन । विधेयकले नचलाएको विषयमा अहिले विवाद भइरहेको छ, अधिकारीले भने, दुवै सदनले पारित गरेर पठाएको विधेयक राष्ट्रपतिजीले फिर्ता नगरी प्रमाणीकरण गर्नॅहुन्छ भन्ने विश्वास छ । यसअघि ओली सरकारले यिनै विषय राखेर ल्याएको अध्यादेशमा राष्ट्रपतिले सही गरिसकेकाले अहिले पनि अन्यथा हुनेछैन भन्ने आफूलाई लागेको अधिकारीले बताए । एमाले सांसद खगराज अधिकारीले भने संविधानले दिएको म्यादभित्र राष्ट्रपतिले छलफलपरामर्श गरिरहेको विषयलाई अन्यथा भन्न नमिल्ने बताए । संसद्को राज्य व्यवस्था तथा सुशासन समितिले दुई वर्ष लगाएर पास गरेको वैवाहिक अंगीकृतका लागि सात वर्षसम्म कुर्नुपर्ने विषयलाई निरन्तरता दिनुपर्छ भन्ने हाम्रो धारणा हो । अहिले एकाएक त्यो विषयलाई हटाइएको छ । त्यसमा हाम्रो असहमति छ, उनले भने, हाम्रो धारणा के छ भनेर राष्ट्रपतिले जान्ने कुरा पनि होइन । उहाँले संविधान र कानुनअनुसार काम गर्दै हुनुहोला । तर, पूर्वप्रधानमन्त्री भइसकेका व्यक्तिहरूले अनावश्यक टिप्पणी गर्नॅ वाञ्छनीय होइन । कार्यकारी प्रमुख भएर विधेयक र अध्यादेश ल्याएका मान्छेहरूले जथाभावी बोल्न हुँदैन ।राष्ट्रपति भण्डारीसमक्ष प्रतिनिधिसभामा उत्पत्ति भएर सभामुख सापकोटाले प्रमाणित गरी पठाएको नागरिकतासम्बन्धी विधेयक मात्र प्रमाणीकरण गर्न बाँकी छ । त्यस्तै राष्ट्रिय सभामा उत्पत्ति भएर दुवै सदनले पारित गरी राष्ट्रिय सभा अध्यक्ष गणेशप्रसाद तिमिल्सिनाले प्रमाणित गरी गत सोमबार पठाएका नेपाल इन्जिनियरिङ परिषद् (पहिलो संशोधन) विधेयक र ज्येष्ठ नागरिकसम्बन्धी ऐनलाई संशोधन गर्न बनेको विधेयक पनि प्रमाणीकरण गर्न बाँकी छन् ।"
समानुपातिक निर्वाचन प्रक्रिया भदौ ८ देखि,"(काठमाडौं)  निर्वाचन आयोगले प्रतिनिधिसभा र प्रदेशसभाको समानुपातिकतर्फको निर्वाचन कार्यक्रम भदौ ८ देखि सुरु गर्ने भएको छ । आयोगको बुधबार बसेको बैठकले दलहरूले उम्मेदवारको बन्दसूची असोज २ र ३ गते पेस गर्नुपर्ने समय निर्धारण गरेको छ । संविधान जारी भएपछि दोस्रो कार्यकालको प्रतिनिधिसभामा ११० र प्रदेशसभाका लागि २२० जना उम्मेदवारको टुंगो लाग्नेछ । दलले बन्दसूची बुझाएसँगै प्रतिनिधिसभा र प्रदेशसभाको कार्यकाल सकिनेछ ।प्रत्यक्षतर्फको उम्मेदवार मनोनयनपत्र दर्ताका लागि भने असोज २३ को कार्यतालिका आयोगले स्वीकृत गरेको छ । आयोगले भदौ ८ मा समानुपातिक निर्वाचनमा भाग लिन चाहने राजनीतिक दललाई निवेदन दिन आह्वान गर्नेछ । भदौ १० देखि १२ गतेसम्म दलहरूले निवेदन पेस गर्नुपर्ने हुन्छ । उक्त निवेदन १३ गते आयोगले प्रकाशन गर्नेछ । भदौ १५ मा अन्तिम नामावली प्रकाशन गरेर निर्वाचन चिह्न प्रदान गर्ने आयोगको तालिका छ । त्यस्तै उम्मेदवारको बन्दसूचीको सूचना असोज २२ मा प्रकाशन गर्ने कार्यसूची छ । २३ असोजमा प्रतिनिधि र प्रदेशसभाको प्रत्यक्षतर्फको उम्मेदवार मनोनयन दर्ता गर्ने आयोगको तयारी छ । समानुपातिकतर्फको उम्मेदवारको अन्तिम बन्दसूची कात्तिक ९ गते प्रकाशन गर्ने आयोगले जनाएको छ ।समानुपातिक निर्वाचन प्रणालीअन्तर्गत देशलाई एक निर्वाचन क्षेत्र मानेर दललाई मत दिने र प्रत्येक दलले प्राप्त गरेको कुल मत संख्याको अनुपातमा त्यस्तो दलको तर्फबाट प्रतिनिधित्व गर्ने उम्मेदवार प्रतिनिधिसभाको सदस्यमा निर्वाचित हुनेछन् । दलले उम्मेदवारको बन्दसूची तयार गर्दा समानुपातिक निर्वाचन प्रणालीअन्तर्गत निर्वाचित हुने कुल सदस्य संख्याको कम्तीमा १० प्रतिशत सदस्यका लागि उम्मेदवारी दिने गरी बन्दसूची तयार गर्नुपर्ने हुन्छ । यसमा कुल उम्मेदवारको कम्तीमा ५० प्रतिशत महिलाको नाम समावेश गर्नुपर्ने कानुनी प्रावधान छ । एक सय १० जना सदस्यका लागि समानुपातिक निर्वाचन प्रणालीबाट निर्वाचन हुनेछ । प्रदेशसभाका ६० प्रतिशत सदस्य प्रत्यक्षबाट चुनिनेछन् भने ४० प्रतिशत सदस्य समानुपातिक प्रणालीबाट निर्वाचित हुनेछन् । समानुपातिकतर्फको बन्दसूचीमा नाम समावेश भएको व्यक्ति प्रत्यक्षतर्फ उम्मेदवार हुन नपाउने कानुनी व्यवस्था छ । एउटै व्यक्तिको नाम एकभन्दा बढी दलको बन्दसूचीमा समावेश गर्न हुन पनि मिल्दैन । प्रत्यक्षमा उम्मेदवार भएको व्यक्ति पनि समानुपातिकमा जान पाउने छैनन् । निजामती कर्मचारी, सुरक्षाकर्मी, वृद्धाश्रम, जेलमा रहेकाले पनि समानुपातिकतर्फ मत दिन पाउने गरी आयोगले व्यवस्था मिलाउने भएको छ ।"
गंगालालमा शुल्क २३३ सम्म वृद्घि,"गंगालालले जस्तै मनमोहनले पनि सञ्चालन खर्च आफैं बेहोर्नुपर्छ । शुल्क वृद्धिपछि गंगालालमा सीसीयूको दैनिक शय्या शुल्क ३ हजार रुपैयाँ पुगेको छ भने मनमोहनमा १ हजार २ सय ५० रुपैयाँ छ । त्यस्तै, इको परीक्षण शुल्क गंगालालमा १५ सयदेखि २ हजार रुपैयाँसम्म लाग्छ भने मनमोहनमा सबै प्रकारको इको १२ सय रुपैयाँ तिरे पुग्छ । हल्टर परीक्षण शुल्क गंगालालमा २ हजार रुपैयाँ छ भने मनमोहनमा १ हजार ८ सय ५० रुपैयाँ । आईसीयूको दैनिक शुल्क गंगालालमा ५ हजार छ भने मनमोहनमा १ हजार ३ सय रुपैयाँ छ । गंगालालमा ओपीडीको नयाँ टिकटको सय रुपैयाँ र पुरानो टिकटको ५० रुपैयाँ छ, मनमोहनमा ५० र ३० रुपैयाँ मात्र लाग्छ । डबल च्याम्बर पेसमेकर इम्प्लान्टेसनका लागि मनमोहनमा १८ हजार भए पुग्छ भने गंगालालमा ३० हजार रुपैयाँ चाहिन्छ । त्यस्तै, पीडीए डिभाइस गंगालालमा ५८ हजार रुपैयाँमा गरिन्छ भने मनमोहनमा यसको शुल्क २२ हजार मात्रै छ । सीएबीजी (कोरोनरी आट्री बाइपास सर्जरी) अपरेसनका लागि गंगालालमा १ लाख २० हजार तिर्नुपर्छ, मनमोहनमा यो सेवा ७० हजारमै पाइन्छ । राइट हर्ट क्याथेटरका लागि मनमोहनमा १२ हजार रुपैयाँ लाग्छ भने गंगालालमा १५ हजार रुपैयाँ पुर्याइएको छ ।पहिले बहिरंग विभाग (ओपीडी) को टिकट शुल्क ३० रुपैयाँ रहेकामा यसलाई २३३ प्रतिशतले बढाएर १०० रुपैयाँ बनाइएको छ । त्यस्तै, अर्को पटक जँचाउन आउँदाको टिकटका लागि २० रुपैयाँ तिरे पुग्नेमा १५० प्रतिशत बढाएर ५० रुपैयाँ बनाइएको छ । अस्पतालका कार्यकारी निर्देशक डा चन्द्रमणि अधिकारीले भने समितिको सिफारिसका आधारमा शुल्क वृद्धि गरिएको बताए । जेठ १६ देखि लागू हुने गरी सञ्चालक समितिले नयाँ शुल्क लागू गरेको हो । सञ्चालक समिति अध्यक्षमा स्वास्थ्यमन्त्री हुन्छन् । शुल्क बढाउने निर्णय गर्दा स्वास्थ्यमन्त्री विरोध खतिवडा थिए । सञ्चालक समिति सदस्यमा स्वास्थ्य सचिव, अर्थका सचिव वा सहसचिव, योजना आयोग सदस्य, काठमाडौं ५ का सांसदसमेत छन् । सञ्चालक समिति सदस्य तथा स्वास्थ्य मन्त्रालयका सचिव डा रोशन पोखरेलले शुल्क वृद्घिको निर्णय समितिको सिफारिसकै आधारमा भएको बताए ।जनस्वास्थ्यविद् डा शरद वन्त सरकारद्वारा सञ्चालित स्वास्थ्य संस्थामा अस्वाभाविक शुल्क वृद्धि गर्नु गम्भीर विषय भएको र यसले सरकारप्रति जनतामा नकारात्मक सन्देश प्रवाह हुने बताउँछन् । यस्तो मूल्य वृद्घिले आम नागरिकलाई मुटु सेवा प्राप्त गर्नबाट वञ्चित गराउँछ, बहुसंख्यक वर्गमा मुटुसँग सम्बन्धित स्वास्थ्य सेवाको पहुँच घटाउँछ, उनले भने । सरकारले निजी स्वास्थ्य संस्थामा समेत शुल्क नियन्त्रण गर्नुपर्ने अवस्थामा आफैंद्वारा सञ्चालित अस्पतालमा शुल्क वृद्धि हुनु गम्भीर घटना भएको उनको भनाइ छ । अस्पतालमा लामो समयदेखि कार्यरत एक वरिष्ठ चिकित्सकले राज्य कोषबाट चल्ने संस्थामा अस्वाभाविक शुल्क वृद्धिले सेवा प्रभावित हुने बताए । सरकारले जनताले तिरेको करबाट मेसिन, डिस्पोजेबल, घरलगायतका सबै खर्च दिए पनि त्यसबाट परीक्षण शुल्कको नाममा निजी क्षेत्रजस्तै अचाक्ली शुल्क उठाउनु पूर्ण रूपमा अवैधानिक प्रक्रिया हो, उनले भने ।"
रंगमञ्चमा मौलिक लहर,कोरोना महामारीयता जे मञ्चन भए सर्वनाम ः सपना अनेक अनेक (नाट्य परिकल्पना तथा निर्देशन अशेष मल्ल)शिल्पी थिएटर ः हिँउको पृथ्वी यात्रा (लेखननिर्देशन ः अमजद प्रवेज र घिमिरे युवराज) अनुपस्थित ३ (रूपान्तरणनिर्देशन ः घिमिरे युवराज) ६ पात्रको एकलाप (लेखननिर्देशन ः घिमिरे युवराज)मण्डला थिएटर ः रोगन (निर्देशन ः राजन खतिवडा)तीन ट्रान्जिट (निर्देशन ः सोमनाथ खनाल)मीतज्यू (निर्देशन ः दयाहाङ राई)चोरको स्वर (निर्देशन ः अनिल सुब्बा र अन्वेश थुलुङ राई)इनसाइडआउटसाइड (निर्देशन ः रामहरि ढकाल)द राइड अक्रस लेक कन्स्टेन्स (निर्देशन ः डेबोरा मेरोल) खुवालुङ ः ढुंगाको बाटो (निर्देशन ः किरण चाम्लिङ)थिएटर मल कीर्तिपुर शिरीषको फूल (निर्देशन ः अन्जान प्रदीप)पुरानो घर थिएटरम (लेखन तथा निर्देशन ः सुलक्षण भारती)खत (लेखन तथा निर्देशन ः सुलक्षण भारती)लाटीको छोरा (निर्देशन ः सुलक्षण भारती )कनन हरलता (लेखननिर्देशन ः कुन्दन थारू)सिटामोल (निर्देशन ः जयराम ढकाल)आरोहण गुरुकुलपुतलीको घर (निर्देशन ः सुनील पोखरेल)कोही किन बर्बाद होस् (निर्देशन ः चे शंकर)स्कुल (निर्देशन ः सुरज तमु)सेमुना (निर्देशन ः नीता राई) कौसी थिएटर हरेक बबाल कुरा (रूपान्तरण ः आकांक्षा कार्की र क्षितिज पराजुली)एनिमल फार्म (अनुवाद ः आकांक्षा कार्की)ढल्केको सालैजो (लेखननिर्देशन ः आशान्त शर्मा)उलार (निर्देशक ः चे शंकर)ऐया माया (निर्देशक ः सुदाम सिके)
देउवा र निधि : जुगलबन्दी,"देउवा दुई पटक नेविसंघ सभापति हुँदा निधि दुवै पटक केन्द्रीय सदस्य देउवाको बहिर्गमनपछि निधि नेविसंघ सभापति पार्टी प्रतिबन्ध भएका बेला जेलमा सँगै २०५२ साल देउवा प्रधानमन्त्री, निधि सामान्य प्रशासनमन्त्री देउवा कोइराला समूह छाडेर भट्टराई समूहमा, निधि पहिलेदेखि नै भट्टराई समूहमा देउवाले २०५९ सालमा कांग्रेस विभाजन गरेर कांग्रेस (प्रजातान्त्रिक) गठन गर्दा पनि निधिको साथ देउवा नेतृत्वको कांग्रेस (प्रजातान्त्रिक) को ११ औं महाधिवेशनबाट निधि महामन्त्री पार्टी एकतापछि देउवालाई १२ औं र १३ औं महाधिवेशनमा सभापति बनाउन निधिको सहयोग, १२ औंमा असफल २०७४ मा निधि गृहमन्त्री भएका बेला आईजीपी कसलाई बनाउने भन्नेमा देउवासँग मतभेद, मध्यमार्गी नेताको प्रयासले द्वन्द्व समाधान २०७४ को आम निर्वाचनमा मधेस केन्द्रित दलसँग गठबन्धन गर्ने विषयमा आपसी अविश्वास पार्टीको १४ औं महाधिवेशनको सम्मुखमा सभापतिमा उम्मेदवारी घोषणा गरेर देउवासँग सम्बन्ध विच्छेद तर सभापतिको दोस्रो चरणको निर्वाचनमा देउवालाई सहयोग"
"एकीकृत समाजवादी : गठबन्धनको भर, गठबन्धनभित्रै डर","(काठमाडौं)  स्थानीय तह चुनावमा गठबन्धन दलबाट धोका पाएको निष्कर्ष निकालेको एकीकृत समाजवादीले आगामी प्रदेशसभा र प्रतिनिधिसभा चुनावमा पनि तिनै दलसँग तालमेल गर्दै छ । नयाँ गठबन्धन बन्न नसक्ने र एक्लै अघि बढ्दा परिणाम झन् कमजोर आउने देखिएपछि एकीकृत समाजवादीले सत्ता गठबन्धनभित्र गल्ती दोहोरिन नहुने आवाजलाई प्राथमिकताका साथ उठाइरहेको छ । स्थानीय चुनावमा खासगरी कांग्रेस र माओवादी केन्द्रले उपगठबन्धन निर्माण गरेर धोका दिएको निष्कर्ष एकीकृत समाजवादीको छ । सुरुमा सचिवालय, त्यसपछि स्थायी कमिटी, पोलिटब्युरो, केन्द्रीय कमिटी हुँदै केन्द्रीय परिषद् बैठकले आफ्ना उम्मेदवारले कम स्थानमा जित्नुको प्रमुख कारणमा गठबन्धनभित्रका दलहरूको असहयोगलाई औंल्याएका थिए । आगामी दिनमा गठबन्धनभित्र समस्या नआओस् भनेर स्थानीय तहको चुनावमा भएको कमजोरीमाथि पार्टीमा समीक्षा गरिएको एकीकृत समाजवादीका महासचिव वेदुराम भुसाल बताउँछन् । स्थानीय चुनावको कुरा त्यसबाटै सकियो । त्यसबाट भएको गल्तीलाई समीक्षा गर्ने र दोहोरिन नदिने कुरा हो । संसदीय चुनावमा त्यस्तो नहोस् भन्ने छ, उनले भने । पार्टी गठनपछि पहिलो पटक भाग लिएको स्थानीय चुनावमा एकीकृत समाजवादीले २० पालिका प्रमुख मात्रै जितेको थियो । त्यो संख्या नेताहरूले जित्ने भनेर दाबी गर्दै आएको भन्दा निकै कम थियो । अन्य दल भने एकीकृत समाजवादीले आफ्नो हैसियतभन्दा बढी दाबी गर्ने गरेको बताउँछन् । स्थानीय तह चुनावलगत्तै एकीकृत समाजवादीका नेताहरूले धोका भएको भन्दै एक्लै चुनाव लड्ने चेतावनीयुक्त भाषण गर्ने गरेका थिए । गठबन्धनको विषयमा निर्मम समीक्षा गर्नुपर्ने धारणा राख्ने नेताहरूमा पूर्वप्रधानमन्त्री झलनाथ खनाल अग्रपंक्तिमा थिए । तर अहिले खनालले त्यस विषयलाई उठाउन छाडेका छन् । पार्टीका सबै कमिटीहरूको औपचारिक निर्णय भने अहिलेको गठबन्धनलाई कायम राख्ने भन्ने छ । त्रिभुवन विश्वविद्यालयको राजनीतिशास्त्र विभागका प्रमुख रामकृष्ण तिवारीले एकीकृत समाजवादीलाई अहिलेको जति शक्ति कायम गर्न पनि गठबन्धन बाहिर जाने विकल्प नभएको बताउँछन् । एकीकृत समाजवादीले आफूलाई राष्ट्रिय राजनीतिमा सान्दर्भिक बनाइराख्छराख्दैन, आमनिर्वाचनमा गर्ने प्रदर्शनमा निर्भर हुन्छ । अहिलेकै हैसियत बनाइराख्ने हो भने पनि स्थानीय चुनावमा भन्दा अझै राम्रो प्रदर्शन गर्नुपर्छ, उनले भने, अहिलेको अवस्थामा अन्य दलको साथ नलिई एकीकृत समाजवादीले भइरहेको शक्ति बचाउन सक्छ जस्तो देखिँदैन । त्यसैले ऊ गठबन्धनमा भर पर्नुपरेको छ ।एक वर्षअघि एमालेबाट विभाजन हुँदा २३ सांसद एकीकृत समाजवादीमा संलग्न भएका थिए, जसमा प्रत्यक्षबाट निर्वाचित १३ जना छन् । अहिले दुईवटा प्रदेशमा एकीकृत समाजवादीले सरकारको नेतृत्व गरिरहेको छ । सुदूरपश्चिम प्रदेशसभामा सबैभन्दा ठूलो दलको हैसियतमा समेत छ । तर अध्यादेशमार्फत राजनीतिक दलसम्बन्धी कानुन संशोधन गरेर २० प्रतिशत केन्द्रीय सदस्यको समर्थनमा राजनीतिक दलको मान्यता पाएको एकीकृत समाजवादीलाई आगामी निर्वाचनमा राष्ट्रिय पार्टी बन्न पनि चुनौती छ । राष्ट्रिय पार्टीको मान्यता पाउन प्रत्यक्षतर्फ एक सिट र सदर मतको ३ प्रतिशत हासिल गर्नुपर्छ । कान्तिपुरले देशभरका वडाध्यक्षका उम्मेदवारले प्राप्त गरेको मतलाई गरेको विश्लेषणअनुसार एकीकृत समाजवादी एक्लैले चुनाव जित्ने क्षेत्र रौतहट १ मात्र हो, जुन अध्यक्ष माधवकुमार नेपालको गृहक्षेत्र हो । तर पाँच दलीय गठबन्धनमा रहँदा अरू क्षेत्र पनि जित्ने सम्भावना रहन्छ । अहिलेका लागि एमालेबाट विभाजित भएर आउँदा जे जति शक्ति थियो त्यसलाई कायम राख्ने चुनौती देखिन्छ, तिवारीले भने, शीर्ष नेताहरूले पनि चुनाव हारेको इतिहास पनि छ ।एकीकृत समाजवादीले आवश्यकता पर्दा एक्लै चुनाव लड्ने र वामपन्थी शक्तिबीच ध्रुवीकरण गराउने निर्णय पनि गरेको थियो । तर ती दुवै सम्भावना न्यून भएपछि अहिले गठबन्धनमै भर परेको छ । कम्युनिस्ट आन्दोलनलाई एकता बनाउने विषय हो । धारणा राख्ने, पहल नै नगर्ने भन्ने कुरा हुँदैन तर त्यसमा प्रगति भएको छैन, महासचिव भुसालले भने । एकीकृत समाजवादीले स्थानीय तह तथा राष्ट्रिय सभा चुनावमा जस्तै आफूले पहिले जितेको निर्वाचन क्षेत्र लिएर एमालेले जितेको सिट बाँडफाँट गर्न चाहेको छ । कांग्रेसबाहेकका अन्य दल त्यसमा सकारात्मक रहेको महासचिव भुसाल बताउँछन् । एकीकृत समाजवादी र माओवादी केन्द्रबीच एकता हुने वा एउटै चुनाव चिह्नबाट प्रतिस्पर्धामा जाने चर्चा पनि राजनीतिक वृत्तमा चलिरहेको छ । तर एउटै चुनाव चिह्नबाट लड्दा धेरै जटिलता रहेकाले त्यस विषयमा छलफल नै नभएको महासचिव भुसालले जानकारी दिए । केही साना दल ठूलो दलको चुनाव चिह्नबाट प्रतिस्पर्धा गर्ने विषय हो । देशभर संगठन भएका र समानुपातिकको मतसहितको विषयमा रहेको जटिलताका कारण सम्भव छैन, उनले भने, एउटै चुनाव चिह्न लिने विषयमा गठबन्धनभित्र छलफल पनि भएको छैन । २०७४ को चुनावमा हृदयेश त्रिपाठी र वृजेशकुमार गुप्तासहितका केही नेताले एमालेको चुनाव चिह्नबाट प्रतिस्पर्धा गरेका थिए ।"
मनोहरा छेउ बाढीले वितण्डा,"(काठमाडौं)  मधु राईको परिवार काठमाडौं काँडाघारीस्थित मनोहरा खोला किनाराको सुकुम्बासी बस्तीमा बस्न थालेको दुई दशक भयो । पहिले अस्थायी टहरामा बसोबास गर्ने उनको ९ जनाको परिवार ४ वर्षयता सोही स्थानमा प्यानलको घर बनाएर बस्न थालेको हो । मंगलबार मध्यरातको वर्षासँगै मनोहरा खोलामा बाढी आउँदा सबै जना निदाइसकेका थिए । १२ बजेको थियो, भूकम्पले जस्तै हल्लायो, जुरुक्क उठें, घरको आधा भाग भत्किसकेको थियो, मधुले भनिन्, श्रीमान्, छोराबुहारी, नातिनातिना सबैलाई उठाएँ र बाँचें नत्र परिवार नै सकिने रैछ । उनको घरको आधा भाग मनोहरा खोलाले बगायो, आधा भने खोलामा झुन्डिएको छ । मधुको परिवार सुकुम्बासी बस्तीमा बसेर भाडामा जग्गा लिएर तरकारी खेती गरेर गुजारा गरिरहेका छन् । मनोहरा खोलामा आएको बाढीले मधुको घरको आधा भाग बगाएको छ । सोही स्थान बस्ने निमा राई, शर्मिला राई, विमला राईको टहरा बाढीले बगायो । मध्यराति नै टहरा छोडेर भागेको शर्मिला राईले बताइन् । त्यस्तै, मंगलबारकै बाढीले प्रहरी प्रभाग काँडाघारीको कार्यालय भवनको तल्लो तला डुब्यो । कार्यालयको प्रशासन, प्रहरी परिचालन कक्ष, ब्यारेक डुबेको प्रहरी प्रभाग काँडाघारी प्रमुख प्रहरी निरीक्षक सुजन पाठकले बताए । प्रहरीको मेसको आधा भाग बगाएको छ । मेसभित्रको ग्यास, खाद्यान्न, भाँडाकुँडा लगायतको सामान बगाएको छ । कार्यालयको पछाडिको भागमा रहेको ३ वटा मोटरसाइकल बगाएको प्रहरी निरीक्षक पाठकले जनाए । मनोहरामा आएको बाढीले भक्तपुरको चाँगुनारायण४ नीलोपुलको हरि राईको फार्मबाट ४ वटा बंगुर बगाएको छ । चाँगुनारायण१ दुवाकोट बेंसीमा २० घरटहरा डुबेका र ४ जनाको उद्धार गरिएको भक्तपुर प्रहरी प्रवक्ता डीएसपी राजु पाण्डेले बताए । त्यस्तै बाढीले मध्यपुर थिमि२ दिव्यश्वरी प्लानिङस्थित अमर लामाको बंगुर फार्म डुबाएको छ । मध्यपुर थिमि१ जडीबुटीस्थित सुकुम्बासी बस्तीमा खोलाले कटान गरी माटोको ढिस्को खोलामा खस्दा खोलाको धार परिवर्तन भई ६० वटा घरटहरा डुबेका छन् । मध्यपुर थिमि२ सानोठिमीस्थित दिव्यश्वरी प्लानिङको ७० वर्षीय पेमा तामाङको टहरा बगेको छ । बाढीका कारण पेप्सीकोला काँडाघारी क्षेत्र, मानटार क्षेत्र, गाई फार्म, उज्ज्वल नगर, हरहर महादेव, विष्टगाउँ, गणेशस्थान, वीरेन्द्र चोक सिमेन्ट गोदाम डुबानमा परेको काठमाडौं प्रहरी प्रवक्ता एसपी दिनेशराज मैनालीले बताए । प्रहरीले डुबान क्षेत्रबाट २७ जनाको उद्धार गरेको मैनालीले जनाए । स्थानीयका अनुसार मनोहरा करिडोरको पर्खाल भत्काएपछि बस्तीमा बाढी पसेको र खोला किनाराका घरटहरा बगाएको हो ।"
जहाँ गयो उतै सास्ती,"(रसुवा)  मंगलबार राति परेको अविरल वर्षाले जिल्लाको उत्तरगया गाउँपालिका५ बनुवा घुम्तीमा पहिरो जाँदा २५ घरपरिवार जोखिममा परेका छन् । पहिरोले उत्तरगया गाउँपालिका५ नौबिसेमा रहेका १७ घरपरिवार र बनुवा घुम्तीमा रहेको ८ घरपरिवार जोखिममा परेका हुन् । बस्तीको दायाँबायाँबाट पहिरो गएको छ । राति करिब २ बजेतिर पहिरो गएको नौबिसेका मानबहादुर थापामगरले बताए । झन्डै पहिरोमा पुरिएन, बल्लबल्ल बाँचियो उनले भने । पहिरोले नौबिसेमा रहेका केही घरमा क्षति पुगेको छ । नौबिसेका पहिरो प्रभावितहरू उत्तरगया गाउँपालिका४ माथिल्लो पैरेबेसीबाट विस्थापित भएर आएका हुन् । २०७२ सालको भूकम्पले थातथलोमा पहिरो गएपछि विस्थापित भएर १७ घरपरिवार उत्तरगया गाउँपालिका५, नौबिसेमा बस्दै आएका हुन् । उता पनि पहिरोले बस्न दिएन, यता पनि पहिरोमा परेर झन्डै मरिएन, कतै गए पनि सुख पाइएन, स्थानीयले बताए । त्यस्तै पहिरोले करिब एक सय रोपनी खेत पनि बगाएको छ । पहिरोले पासाङ ल्हामु मार्गको बेत्रावतीकालिकास्थान सडक खण्ड अवरुद्ध छ । पहिरोले धेरै क्षति गरेकाले सडक निर्माण हुन एक महिना जति लाग्ने देखिन्छ । वर्षात्को समयमा सडक मर्मत गर्दा दिगो हुन कठिन छ । सडक अवरुद्ध हुँदा हेभी तथा मझौला सवारीसाधन चल्न सकेका छैनन् । अन्तर्राष्ट्रिय उत्तरी नाका रसुवागढी पुग्ने सडक पनि हो यो । रसुवागढी नाकाबाट समान लोड भएर आएका कन्टेनर तथा ठूला सवारीसाधन बाटोमै रोकिएका छन् । साना चार चक्के सवारीसाधन र मोटरसाइकललाई वैकल्पिक सडकबाट चल्ने व्यवस्था मिलाइएको प्रमुख जिल्ला अधिकारी नवराज जैशीले बताए । तीर्थयात्रुले आवतजावत गर्ने मुख्य दिन नै सडक अवरुद्ध हुँदा उनीहरूको यात्रा प्रभावित भएको छ । बुधबार बिहानदेखि नै उत्तरगया५ पालेकोवन जिरो किलो हुँदै तारुके, बेल्चौर धारापानी जोड्ने सडकलाई वैकल्पिक रुटमा प्रयोग गरिएको छ । बस चढेर गोसाइँकुण्ड मेला जानेआउने तीर्थयात्रीहरूलाई पल्टी गर्ने व्यवस्था गरिएको छ, उनले भने । पहिरोले मानवीय क्षति नभए पनि २५ घरपरिवार जोखिममा छन् । १७ घरलाई संरक्षण गर्न तत्कालै तारजाली लगाउने व्यवस्था गर्न सडक डिभिजन कार्यालय नुवाकोटलाई निर्देशन दिइसकेको जैसीले बताए । पानी पर्न कम भएपछि बेत्रावतीमैलुङस्याफ्रुबेसी सडक सञ्चालनमा ल्याइनेछ, जैसीले भने । सडक खुलेपछि रसुवागढी नाकाबाट आएका सवारीसाधनलाई सहज हुनेछ । अहिले उक्त सडक खण्ड पनि पहिरोको जोखिममा छ । सडक यथाशक्य छिटो खुलाउने प्रयास भइरहेको सडक डिभिजन कार्यालय नुवाकोटका प्रमुख अमृतमणि रिमालले बताए ।"
दोलखाका १५ सय घरमा क्षति,"(दोलखा)  वर्षासँगै आएको बाढीले दोलखाको मेलुङ गाउँपालिका७ सितलीमा १५ भन्दा बढी घरमा क्षति पुर्याएको छ । मंगलबार राति बाढी आएपछि स्थानीयले घर छाडेर भागेका थिए । बाढीले सितलीका २ वटा होटल, एक पसल र एक मोटरसाइकल वर्कसप पनि बगाएको छ । माथिल्लो क्षेत्रबाट खहरेमा आएको बाढीको लेदो स्थानीयका घरमा छिरेर अन्नपात, लत्ताकपडा, भाँडावर्तन नष्ट गरेको वडाध्यक्ष नवराज खड्काले बताए । माथिबाट आएको खहरेले सितलीका धेरै घरमा क्षति गरेको छ, उनले भने, स्थानीयको उद्धार गरेर सुरक्षित स्थानमा सारेका छौं । घरमा छिरेको लेदो निकालेर स्थानीय जोखिम स्थानमै बस्न लागेका छन् । बाढीबाट विस्थापित भएकाहरू तत्कालका लागि आफन्तको घरमा बसेका छन् । खड्काका अनुसार ५० रोपनीभन्दा बढी क्षेत्रमा लगाएको धानबाली बाढीले पुरेको छ । बाढीका कारण पुष्पलाल राजमार्गअन्तर्गत सितली खण्ड अवरुद्ध बनेको छ । राजमार्ग खुलाउने प्रयास भइरहेको प्रहरीले जनाएको छ । राजमार्गभरि ठुल्ठूला ढुंगा र लेदोले सडकमा क्षति गरेको छ । यस्तै बाढीले २२ घरले प्रयोग गर्दै आएको खानेपानी योजना बगाएपछि खानेपानीको हाहाकार भएको छ । खानेपानीका ट्यांकी र पाइप बाढीले बगाएपछि स्थानीय थप समस्यामा परेका छन् । खहरेले धार परिवर्तन गरेर बस्ती थप जोखिममा परेको छ । माथिल्लो क्षेत्रमा सडक निर्माण गर्दा जथाभावी डोजर प्रयोग गरेकाले खहरे बस्तीमा पसेको स्थानीयले बताए ।पानी परेमा खहरे पुनः बस्तीमा पस्ने भन्दै स्थानीय त्रासमा छन् । पहिरो र बाढीले मेलुङ गाउँपालिका ४ वटा वडा सम्पर्कविच्छेद भएको छ । पहिरोले मेलुङ गाउँपालिका पुग्ने २ वटा सडक अवरुद्ध गरेको प्रशासनिक कार्यालय जाने सडक अवरुद्ध बनेको छ । मेलुङ४ भेडपुको बासबोटे पारिको कालोपत्र सडक पहिराले क्षतिग्रस्त बनाएपछि यातायात सञ्चालन पूर्ण रूपमा बन्द भएको छ । वैकल्पिक सितलीमेलुङ सडक पनि बाढीपहिरोले क्षतिग्रस्त बनेपछि ४ वटा वडा पूर्णरूपमा सम्पर्कविच्छेदमा परेको अध्यक्ष हिरा थोकरले बताए । सबै वडामा यातायात सञ्चालन हुने मुख्य सडक पहिराले क्षतिग्रस्त बनाएको छ, उनले भने, बिरामी र गर्भवतीलाई बोकेर पहिरो छिचोल्न लगाएर यातायात भएको स्थानसम्म लाने व्यवस्था मिलाएका छौं । अत्यावश्यक ढुवानी सडक नखुलेसम्म ठप्प हुने उनले बताए । ग्रामीण सडकमा पहिलो पटक अस्फाल कंक्रिट विधिबाट गरिएको कालोपत्र पनि क्षतिग्रस्त बनेको छ ।"
अपांगता भएका महिलालाई हिंसाको भार,"सुनिता बराल (महोत्तरी), अमृता अनमोल (बुटवल) र रुपा गहतराज (नेपालगन्ज)"
घूस मागिएकालाई प्याराग्लाइडिङ अनुमति,"काठमाडौं (कास) उपसचिवले प्याराग्लाइडिङ अनुमतिका लागि ६ लाख रुपैयाँ घूस मागेको प्रकरणमा जोडिएका व्यवसायीलाई संस्कृति, पर्यटन तथा नागरिक उड्डयन मन्त्रालयले इजाजत दिएको छ ।पोखरामा दर्ता भएको ग्लोबल ट्राभल एन्ड एड्भेन्चर्स प्रालिलाई म्याग्दीको अन्नपूर्ण५ सिख क्षेत्रमा उडान अनुमति दिएको हो । ग्लोबलका सञ्चालकले पहिलो पटक २०७६ पुस २४ मा मन्त्रालयका तत्कालीन पर्यटन सचिव केदारबहादुर अधिकारीसमक्ष निवेदन दिएका थिए । कोभिड महामारीका कारण अनुमति प्रक्रिया अघि नबढ्दा गत वैशाखमा उनीहरू मन्त्रालयमा सम्पर्क गर्न पुगेका थिए । तर मन्त्रालयको नागरिक उड्डयन महाशाखाले फाइल दुई महिनासम्म खोज्दा पनि नभेटिएको बताएपछि ग्लोबलका सञ्चालकद्वय जुम्लाका पूर्णप्रसाद चौलागार्इं र म्याग्दीका टेकबहादुर पुनले असार ८ मा पर्यटन सचिव महेश्वर न्यौपानेसमक्ष पुनः निवेदन दिई अनुमति प्रक्रिया जगाएका थिए । यसैक्रममा अनुमतिपत्रका लागि महाशाखाका उपसचिव प्रमोद नेपालले ६ लाख रुपैयाँ घूस मागेको भन्दै चौलागाईं र पुनले अख्तियारमा उजुरी दिएका थिए । अख्तियारको टोलीले स्टिङ अपरेसन मा उपसचिव नेपाल साउन १७ मा होटलबाट रकमसहित नियन्त्रणमा लिएको थियो ।"
एकै घरका तीन मृत फेला,"अछाम (कास) बझाङको बुंगल९ रारुमा एकै परिवारका तीन जनाको शंकास्पद मृत्यु भएको छ । सदरमुकाम चैनपुरबाट ९० किलोमिटर गाडीको यात्रा र ३ घण्टाको पैदल दूरीमा रहेको रारुमा २३ वर्षीय गीता पार्की, ५ वर्षीया छोरी भूमिका र ३ वर्षे छोरा महेशको मृत्यु भएको जिल्ला प्रहरी कार्यालय बझाङका प्रहरी निरीक्षक रमेश अवस्थीले जानकारी दिए । बुधबार बिहान ९ बजे सदरमुकामबाट आफू घटनास्थलका लागि हिँडेको र साँझ साढे ६ बजे मात्रै घटनास्थल पुग्न सकेको प्रहरी निरीक्षक अवस्थीले बताए । दुई जना बच्चाहरूको घाँटीमा सल छ, आमाले प्लास्टिकको डोरीले झुन्डिएको देखिन्छ, उनले भने, माइती पक्षले पनि घटनास्थलको अवस्था हेर्ने भन्नुभएको छ । उहाँहरू पुग्न पनि धेरै समय लाग्ने देखिन्छ । भोलि साँझसम्म शव पोस्टमार्टमका लागि सदरमुकाम चैनपुर पुर्याउन सकिन्छ कि । गीताका श्रीमान् मंगलबार राति मात्र भारतबाट आएको र सोही रात घटना भएको स्थानीयको भनाइ छ ।"
सहकारीहरूलाई सुमार्गमा ल्याऊ,"नेपालमा सञ्चालित कतिपय सहकारी यो अभियानको आधारभूत उद्देश्यबाट विचलित हुँदा र तिनलाई इजाजत दिने सरकारले नियमन नगर्दा सर्वसाधारणको बचत जोखिममा परेको छ । काठमाडौंमा ओरिएन्टलदेखि सिभिल हुँदै गौतमश्री, ललितपुरमा देउराली र पूर्व धरानमा बराह सहकारीसम्मले बचतकर्तालाई बेचैन बनाइरहेका छन् । बचतऋण कारोबार गर्ने एउटै सहकारी डुब्दा हजारौं बचतकर्ताको अर्बौं रकम फस्छ, तर एकपछि अर्को सहकारीको सञ्चालक भाग्ने क्रम नियमित दुर्घटनाजस्तै भएको छ । यो बेथिति सुधार्न तत्काल हस्तक्षेप नभएमा सहकारीमा बचत गरेका सर्वसाधारणको बचतमाथि खेलबाड भएको ठहर्नेछ । देशभर अहिले ३५ हजार २ सय ३९ सहकारी संस्थामा ८७ लाख ४९ हजार १ सय ३२ सदस्य आबद्ध छन् । यीमध्ये १४ हजार ४ सय ३० संस्थाले बचत तथा ऋणको कारोबार गर्छन् । पछिल्लो समय समस्याग्रस्त हुनेमा सबैभन्दा धेरै यस्तै कारोबारी संस्था छन् । समस्या के छ भने, यस्ता सहकारी नियममा चलेका छैनन् । उनीहरूले बचत र लगानीको सामान्य सिद्धान्तको पनि पालन गरेका छैनन् । उस्तै उद्देश्य, उद्यम र आर्थिक अवस्था भएका सदस्यहरूबीच सहकार्य गर्ने मूल उद्देश्यबाट बहकिएर नाफाको खोजीमा व्यावसायिक लगानी गरिरहेका छन् । अझ, कुल कर्जाको कम्तीमा ५१ प्रतिशत उत्पादनमूलक क्षेत्र तथा व्यवसायमा प्रवाह गर्नुपर्ने सहकारी विभागको निर्देशन पनि उल्लंघन गरेका छन् । यसको अर्थ सीधा छ नियमनकारी निकायबाट बेलैमा समुचित हस्तक्षेप नहुने हो भने भोलिका दिनमा धेरै सहकारी संकटग्रस्त हुनेछन् ।सहकारी सिद्धान्तविपरीत निक्षेप संकलन र ऋण वितरणमा बैंकको जस्तो आक्रामक शैली अपनाइरहेका सहकारीले वित्तीय अनुशासनमा बैंकिङ सूत्र पनि अनुशरण गरेका छैनन् । ५० खर्ब ३७ अर्ब कुल निक्षेप संकलन गरेका बैंक तथा वित्तीय संस्थाले ४६ खर्ब ९२ अर्ब रुपैयाँ मात्रै ऋण परिचालन गरेका छन् । तर झन्डै ७ खर्ब बचत संकलन गरेका सहकारीहरूले ८ खर्बभन्दा बढी ऋण प्रवाह गरेका छन् । २० प्रतिशत तरलता राख्नुपर्नेमा उल्टै बचतभन्दा बढी ऋण जारी भएको छ । संस्थाको पुँजीगत आधार मजबुत बनाउन वित्तीय कारोबार गर्ने संस्थाले व्यवस्थापन गर्नुपर्ने कोषहरू, सञ्चित कोष, सेयर पुँजी लगायतको रकमसमेत जथाभावी ऋण प्रवाह गरेका छन् । यसले सर्वसाधारणले चाहेको बेला आफ्नो बचत फिर्ता नपाउने मात्र होइन, त्यसबाट सिर्जना हुने अविश्वासले सम्बन्धित संस्था र सिंगो अभियानलाई नै कमजोर बनाउँछन्, बनाइरहेका छन् । आपसी उद्यम बढाउने र अप्ठेरो परेका बेला सहकार्य गर्ने मूल उद्देश्य राखेर सञ्चालन हुने सहकारीको ब्याज यति चर्को छ कि यिनले सुदखोर साहूहरू बिर्साइरहेका छन् । झट्ट हेर्दा ससाना तर महँगा बैंकजस्तै देखिए पनि विश्वसनीयताको सन्दर्भमा यी बैंकजस्तो भरपर्दा छैनन् । बैंकमा समस्या पर्न थाले राष्ट्र बैंकले हस्तक्षेप गर्छ, तर सहकारी सुधार्ने कुनै निकाय छैन । उनीहरूले कति रकम उठाइरहेका छन्, के उद्देश्यमा कर्जा प्रवाह गरेका छन् र बचत कति सुरक्षित छ भनेर नियमन गर्ने र जिम्मेवारी लिने निकाय छैन । देशमा संघीयता लागू भएपश्चात् सहकारीहरू तीनै तहका सरकारअन्तर्गतको अधिकार क्षेत्रमा विकेन्द्रित भएका छन् । संघअन्तर्गतको सहकारी विभागले केही वर्षयता नयाँ सहकारी संस्था दर्ताको अनुमति नदिए पनि प्रदेश र स्थानीय तहले भने धमाधम इजाजत वितरण गरिरहेका छन् । तर तिनको नियमन, अनुगमन र प्रभावकारी व्यवस्थापनमा भने कुनै संयन्त्र बनेको छैन । यसमा उनीहरूको सरोकार पनि देखिन्न । ९० प्रतिशतभन्दा बढी सहकारी संस्था स्थानीय तहमा स्थानान्तरण भएका छन्, जसका सञ्चालकहरू सम्बन्धित पालिकाकै जनप्रतिनिधि छन् । उनीहरूसँग सहकारी नियमन गर्ने सीप र अनुभव त छैन नै, आफैं सञ्चालक बसेकाले नियमनको नियत पनि छ । ५० करोड रुपैयाँभन्दा ठूला सहकारीलाई राष्ट्र बैंकले नियमन गर्ने व्यवस्था सहकारी ऐनले गरे पनि व्यवहारमा लागू भएको छैन । बचत तथा ऋण कारोबार गर्ने समस्याग्रस्त सहकारी संस्थाको छानबिन गर्न गठित आयोग२०७० ले १ सय ५३ वटा सहकारी संस्थालाई समस्याग्रस्त घोषणा गर्न सिफारिस गरेको थियो । त्यति बेला सरकारले ११ वटा संस्थालाई मात्र समस्याग्रस्त घोषणा गर्यो । अचम्म, आयोगले त्यति बेला समस्याग्रस्त घोषणाको सिफारिस गरेका सहकारी अहिले कहाँ र कुन अवस्थामा छन् भन्ने जानकारीसम्म कुनै निकायसँग छैन । सहकारीहरूलाई कति लठीबज्र बनाइएको छ भन्ने एउटा कठोर उदाहरण यही नै हो । अहिलेसम्मको अवस्थामा सहकारी संकटग्रस्त हुनु भनेको सोझै त्यसका निक्षेपकर्ता सर्वसाधारण डुब्नु हो । तर अहिलेकै संयन्त्रबाट जोखिम घटाउनै सकिन्न । किनभने, सहकारी कर्जा सूचना केन्द्र, ऋण असुली न्यायाधिकरण, सहकारी प्रवर्द्धन कोषलगायत निकाय गठन गर्न ऐन बने पनि तदनुरूपका निकाय स्थापना गरिएका छैनन् । समस्याग्रस्त सहकारी व्यवस्थापन समिति ले अहिलेसम्म कुनै संस्थाबाट पनि बचतकर्ताको पैसा फिर्ता गर्न सकेको छैन । त्यसैले यो जोखिमबाट बचतकर्तालाई बचाउन सहकारीको व्यवस्थित सञ्चालनका निम्ति सरकारले पद्धतिगत पहल गर्नु अपरिहार्य छ । ऐनले व्यवस्था गरेका संयन्त्र बनाएर गतिशील बनाउनुपर्छ । सहकारी अभियान आफैंमा अर्थपूर्ण अभियान हो । मूलतः निजी क्षेत्रबाटै परिचालन हुने भए पनि यो अभियान सामूहिक हितमा जोडिएको हुन्छ, हुनुपर्छ । त्यही भएरै, संविधानले नै सहकारीलाई अर्थतन्त्रको आधारस्तम्भ मान्दै सार्वजनिक, निजी र सहकारी क्षेत्रको सहभागिता तथा विकासमार्फत समृद्ध अर्थतन्त्र निर्माण गर्ने भनेको हो । त्यसैका आधारमा सहकारी क्षेत्रलाई प्रवर्द्धन गर्दै राष्ट्रिय विकासमा अत्यधिक परिचालन गर्ने मा जोड दिएको हो । तर सहकारी स्वनियम मा चल्न नचाहँदा र राज्यले नियमन नगर्दा यो अभियान कमजोर बन्दै छ । सहकारीको भावना र संविधानको व्यवस्था पूरा नहुने जोखिम छ । त्यसैले सहकारी जोगाउन, सामूहिकतालाई बलियो बनाउन सहकारी क्षेत्रमा सार्थक हस्तक्षेप गर्नुपर्छ । सर्वसाधारणको पैसा सुरक्षित गर्ने मात्र होइन, सहकारीलाई समृद्धिको सारथि बनाउने संयन्त्र विकास गर्नुपर्छ ।"
नामकरणको सवाल,"राजेन्द्र महर्जनको नामकरणको कुरूप राजनीति लेख समसामयिक लाग्यो । कुरूप राजनीतिकै कारण पहिलो सविधानसभाबाट राज्य पुनःसंरचना समितिको प्रस्ताव अनुसार संघीयता कार्यान्वयन हुन नसक्ने देखिएपछि नेताहरूले संविधानसभा नै विघटन गराए । दोस्रो संविधानसभाबाट वास्तविक संघीयताको मर्मभन्दा फरक तरिकाले राज्यको पुनःसंरचना गरी संविधान जारी भयो । अहिलेको नाम मात्रको संघीयतामा पनि पाँच प्रदेशको नामांकन पहिचानका आधारमा हुन सकेन । ती गैरखस समुदाय नामकरणको सवालमा निम्छरो हुन पुगे । हाल प्रदेश १ को नामकरण पनि पहिचानका आधारमा हुन नदिन अनेक बहानाबाजी भैराखेको छ । गणतान्त्रिक व्यवस्थामा पनि पछाडि परेका समुदायले समानुपातिक अवसर पाउन मुस्किलप्रायः छ । कन्हैया प्रधान, काठमाडौं"
अनियमिततामा कर्मचारी मात्र !,"बेटीका नाममा साइकलमा बेथिति समाचार पढ्दा साह्रै मन दुख्यो । समाचारअनुसार बेटी पढाऊ बेटी बचाऊ कार्यक्रममा १० करोड भ्रष्टाचार भएको भनी अख्तियार दुरुपयोग अनुसन्धान आयोगले खरिदमा संलग्न ७ जना कर्मचारी र १ जना साइकल आपूर्तिकर्ता गरी ८ जनाविरुद्ध विशेष अदालतमा मुद्दा दायर गरेको छ । तर, मूल आदेश दिने नेतालाई भने मुद्दाले छोएकै छैन । यो घोटालाको हल्ला अलि पहिले नै सुनिएको भए पनि मुद्दा भने अहिले परेछ, राम्ररी फैसला होस् र दोषीले हदैसम्मको सजाय पाउनैपर्छ, यसमा कुनै शंका नै छैन । प्रदेशको नीति, कार्यक्रम र बजेटमा भएको व्यवस्था अनुसार साइकल खरिद योजना तर्जुमा गरेको, कसरी, कस्तो गुणस्तरको, कति गर्ने र कुन प्रक्रिया अपनाउने सबै कदम खरिदमा संलग्न हुनेहरूको दायित्व हो । जसरी प्रक्रियामा संलग्न देखिएका कर्मचारी फन्दामा परेका छन्, त्यसै गरी मूल आदेश दिने मुख्यमन्त्रीलाई अख्तियारले किन उन्मुक्ति दियो ? आफ्नै कार्यालयमा भएको घोटाला प्रमुखको सरोकारको विषय होइन भन्न मिल्छ र ? मुख्यमन्त्रीको कुर्सीमा बस्ने, सेवा, सुविधा लिने तर आफ्नै कार्यालयमा भएको भ्रष्टाचार मुद्दाको नैतिक जिम्मेवारी नलिने हुन्छ र ? अख्तियारको गहन ध्यानाकर्षण हुनु जरुरी छ । गंगाराज अर्याल, पाणिनि८, अर्घाखाँची"
सबै कर्मचारीलाई समान तलब वृद्धि,"राणा, शाह शासनको अन्त्य गर्दै हामी गणतन्त्रसम्म आइसकेका छौं र अब यो व्यवस्थाको विकल्प छैन । मुलुक संघ, प्रदेश र स्थानीय सरकारमा परिणत भइसकेको अवस्थामा बजेटले व्यवस्था गरेभन्दा पर गएर सरकार केही ठूला पदधारीबाहेकलाई विभेदमा पार्दै छ । ठूलठूला आन्दोलन, यति धेरै व्यवस्था परिवर्तन ठूला भनिएकाहरूका लागि मात्र गरिएको थियो ? एउटै कार्यालयमा उति नै समय एकै देशका नागरिक काम गर्छन्, तर तलब वृद्धिमा भने असमानता छ । पदीय हिसाब र क्षमताका आधारमा तलबमा परिवर्तन छँदै छ तर बढाउने भनी बजेटको व्यवस्था उल्टाउँदै केही ठूला भनिएका व्यक्तिहरूले सम्पूर्ण कर्मचारीमाथि विभेद गर्न खोज्ला आज सरकार किन निरीह देखिँदै छ ? अहिलेको अवस्थामा सरकारी ढुकुटीको खर्च बढाउने स्थिति छैन । तथापि बढाउनैपर्दा कार्यालयको हाकिम हुन् वा सरसफाइ वा चिया पकाउने कर्मचारी, महँगी सबैलाई समान होइन र ? अनि किन माथिल्लो पदका व्यक्तिलाई धेरै, तल्लोलाई कम तलब वृद्धि ? रामकृष्ण बराल, जोरपाटी५, काठमाडौं"
सहकारी नीतिमा सुधार आवश्यक,"केही खराब सहकारी र सञ्चालकहरूका कारण आज यो क्षेत्र बदनाम हुन पुगेको छ । तिनलाई कडा कानुनी दायरामा ल्याउन सक्ने हो भने विकृति धरै हदसम्म कम हुने थियो । तर, सरकार र नियामक निकायहरूले सञ्चालकहरूलाई कडा कारबाही गर्न नसक्दा यहाँ जसले जे गर्दा पनि हुन्छ भन्ने गलत नजिर बस्न पुगेको छ । सहकारी डुबाउने सञ्चालकहरूको घर सम्पत्तिबाटै पैसा असुलउपर गर्ने र १ देखि २० वर्षसम्मको जेल हाल्न सकिने कडा कानुन बनाउन सके त्यसले धेरै हदसम्म जनता ठग्ने खेल रोकिनेछ । तर, अहिले केही ठूला सहकारीहरू जनता ठग्ने र ठगीको अभियोगबाट बच्न जानाजान मन्त्रिपरिषद्बाट सहकारी छानबिन समितिमा आफ्नो सहकारी पठाउने गरेकाले विकृति झनै मौलाएको छ । ठगीमा मुद्दा चलाए जेल जानुपर्ने तर समस्याग्रस्त घोषणा गर्न पाए छुट हुने र समस्याहरू पनि सरकारले नै हेर्ने हुँदा अहिले ठग सहकारी सञ्चालकहरू समस्याग्रस्त सहकारी घोषणा गराई उन्मुक्ति पाउने बाटामा लागेका छन् । यसर्थ यसमा सहकारी ऐन २०७४ परिमार्जन गरी पीडितहरूको पैसा बाँकी रहेसम्म सञ्चालकहरू सबै थुनामै बस्नुपर्ने गरी नयाँ दफा थप गर्नु जरुरी छ । कानुन कडा बनाए ठग्ने उद्देश्यले खोलिएका सञ्चालकहरू आफैं पाखा लाग्छन् । सहकारीहरू घरघर पुगेर बचत संकलन गरेका छन् । पैसा आवश्यक परेको बेला तुरुन्त दिएका पनि छन् । यही कारण सहकारी अर्थतन्त्रको तीन खम्बामध्ये एक खम्बा बनेको छ । यसर्थ सरकारले सहकारीहरूलाई बचाउन सहयोगी भूमिमा खेल्नुपर्छ । त्यसको पहिलो पाइला हो यथाशीघ्र बैंकहरूको जस्तै कर्जा सूचना केन्द्र खोल्ने ताकि कुनै पनि ठग व्यक्तिले दस ठाउँबाट ऋण लिन नपाओस् । दोस्रो, समस्यामा परेका सहकारीहरूलाई तत्काल मद्दत गर्न ऐनमा व्यवस्था भएको सहकारी स्थिरीकरण कोष सञ्चालनमा ल्याउने । खराबलाई दण्ड र असललाई प्रोत्साहन गर्न सके मात्र सहकारीको उद्देश्य सफल हुन सक्छ । गोपाल देवकोटा, गौरीनगर, कामनपा७"
बेरोजगारी र विद्रोहको साइनो,"आर्थिक वृद्धिमा कमी, बढ्दो मुद्रास्फीति, लाखौं युवा बेरोजगार वा अर्धबेरोजगार, खाद्य सामग्रीको अकासिँदो मूल्यले गर्दा जीवनयापन धेरै कठिन हुँदै गइरहेको छ । यसका साथै आर्थिक कुप्रबन्ध, नेपाल राष्ट्र बैंकजस्ता सरकारी संस्थाको राजनीतीकरण र सरकारको मौद्रिक तथा वित्तीय नीतिमा राजनीतिक हस्तक्षेप सबै सामान्य भइसकेका छन् । यस्तो अवस्थाले सामाजिक उथलपुथल र जनविद्रोह गर्ने वातावरण उत्पन्न गर्न सक्छ ।संसारभरि नै आर्थिक मन्दी व्याप्त छ । एसिया महादेश पनि त्यसबाट अछुतो छैन । एसियाली विकास बैंकले भर्खरै समग्र एसियाका विकासोन्मुख देशहरूको आर्थिक वृद्धि ५२ प्रतिशतबाट घटेर ४६ प्रतिशत हुने प्रक्षेपण गरेको छ । सन् २०२३ मा पनि यो घट्ने क्रम जारी रहनेछ । विश्व बैंक र अन्तर्राष्ट्रिय मुद्रा कोषले पनि आर्थिक वृद्धि ओरालो लाग्ने आकलन गरेका छन् । कोभिड१९ को लकडाउनले गर्दा चीनमा आर्थिक वृद्धि कम हुने र विकसित देशमा आर्थिक संकुचन हुनेछ । त्यसमा पनि युक्रेनमा रुसको हमलाले आगोमा घिउ थप्ने काम गरेको छ ।दक्षिण एसियाको वृद्धि प्रक्षेपण सन् २०२२ का लागि ७० प्रतिशतबाट ६५ प्रतिशत र सन् २०२३ का लागि ७४ प्रतिशतबाट ७१ प्रतिशतमा घटाइएको छ । यो गिरावटको कारक मुख्यतया श्रीलंकाको आर्थिक संकट एवं भारतमा उच्च मुद्रास्फीति र सम्बन्धित मौद्रिक कडाइ हो । सन् २०२२ मा नेपाल र श्रीलंकाको आर्थिक वृद्धिदर क्रमशः ३९ प्रतिशत र २४ प्रतिशत हुने अपेक्षा गरिएको छ, जुन दक्षिण एसियाका बाँकी देशहरूका तुलनामा कम हो । तर, नेपालमा संघीय निर्वाचन नजिकिँदै गर्दा आगामी महिनामा आर्थिक वृद्धिदरले गति लिने अनुमान गर्न सकिन्छ ।नेपालमा अन्तर्राष्ट्रिय मुद्रा कोषले मे महिनाको मिसनमा यो वर्ष कोभिड१९ पछाडिको आर्थिक रिकभरी को प्रशंसा गरेको छ । तर रुसयुक्रेन युद्धका कारण खास गरी खाद्यवस्तुहरूको मूल्य बढेकाले नेपालजस्तो आयातमुखी अर्थतन्त्र भएको देशलाई जोखिम छ । यसको मुख्य कारण बढ्दो मुद्रास्फीति र घट्दो विदेशी मुद्राको सञ्चिति हो । एसियाली विकास बैंकले एसियाका विकासोन्मुख देशहरूमा मुद्रास्फीति सन् २०२२ मा ३७ प्रतिशतबाट ४२ प्रतिशतमा पुग्ने र सन् २०२३ मा ३१ प्रतिशतबाट ३५ प्रतिशतमा पुग्ने प्रक्षेपण गरेको छ । यसको मुख्य कारक खाद्य वस्तु र पेट्रोलियम पदार्थको मूल्यवृद्धि हो । नेपालका सम्बन्धमा मुद्रास्फीति सन् २०२१२२ मा ८५ प्रतिशत रह्यो जुन अघिल्लो वर्ष ४९ प्रतिशत मात्र थियो ।नेपालको बढ्दो मुद्रास्फीतिले गरिब जनतालाई बढी मर्का पर्छ । घिउ र तेल, दुग्ध पदार्थ र अण्डा, दाल र गेडागुडीको मूल्य क्रमशः २२६ प्रतिशत, ११२२ प्रतिशत र ९१३ प्रतिशतले बढेको छ । खाद्य वस्तुबाहेक अरू उपभोग्य वस्तुहरू र सेवा, यातायात खर्च, शिक्षा, फर्निसिङ र घरेलु सामग्रीहरूको दाम पनि बढेको छ । श्रीलंकाको हालैको घटनाबाट नेपालले केही पाठ सिक्नुपर्छ । मुद्रास्फीतिको वृद्धि एवं खाद्यवस्तु र अरू अत्यावश्यक सामानहरूको अभावले जनता सडकमा आउन सक्छन् अनि सिंहदरबारमा धावा बोल्न सक्छन् । नेताविहीन भीडहरू तब बन्छन् जब मानिसहरूको आधारभूत अस्तित्व खतरामा हुन्छ र मानिसहरूसँग गुमाउनका लागि अरू केही हुँदैन । जब हामी मध्यपूर्वमा सन् २०११ को अरब स्प्रिङ लाई फर्केर हेर्छौं, जसले ट्युनिसियामा बेन अलीको सरकारलाई अपदस्थ गर्यो, मुद्रास्फीति र बेरोजगारी नै त्यो जनविद्रोहका प्रमुख कारकहरू थिए । हामीले पनि अनियन्त्रित मुद्रास्फीति र बेरोजगारीको समस्यालाई कम आकलन गर्नु हुन्न, नत्र लोकतान्त्रिक सरकार पनि धरापमा पर्न सक्छ । विश्वमा त्यस्ता धेरै उदाहरण छन् ।अर्थमन्त्री जनार्दन शर्माले आफ्नो पहिलो कार्यकालको बजेटमा मुद्रास्फीति ७ प्रतिशत र आर्थिक वृद्धि ८ प्रतिशत हुने अनुमान गरेका थिए । मुद्रास्फीति अपेक्षितभन्दा बढी र आर्थिक वृद्धि बजेटले अनुमान गरेभन्दा सुस्त छ । सरकारी बजेटले महत्त्वाकांक्षी हुन पाउँछ तर वृद्धि र मुद्रास्फीतिको वर्तमान प्रवृत्तिले राम्रो संकेत गर्दैन । एसियाका विकासोन्मुख देशहरूको आर्थिक अवस्था बिग्रिँदो छ । यसको मुख्य कारण अमेरिकाको फेडरल रिजर्भ बैंकले गरेको वित्तीय कडाइ पनि हो । यसका कारण एसियाका सबैजसो मुद्रा डलरका तुलनामा अवमूल्यन भएका छन् । अमेरिकी डलरका तुलनामा भारतीय रुपैयाँको तीव्र अवमूल्यन हाम्रा लागि बढी चासोको विषय हुनुपर्छ । सन् २०२२ को सुरुआतदेखि भारतिय रुपैयाँ ६ प्रतिशतले अवमूल्यन भएको छ । अहिले जुलाई २०२२ सम्मको आँकडा अनुसार नेपाली रुपैयाँ अमेरिकी डलरका तुलनामा ६६४ प्रतिशतले अवमूल्यन भएको छ ।बढ्दो मुद्रास्फीतिलाई सम्बोधन गर्न संयुक्त राज्य अमेरिकाजस्ता देशहरूमा ब्याजदर बढ्दा पुँजीले विकासशील र उदीयमान बजारहरू छोड्छ, जसले गर्दा विनिमय दर अवमूल्यन हुन्छ । नेपालको वित्तीय व्यवस्था भारतको जस्तो एकीकृत छैन तर भारतीय रुपैयाँ अमेरिकी डलरका तुलनामा अवमूल्यन हुँदा र भारतीय पुँजी पलायन हुँदा नेपाललाई पनि असर गर्छ ।नेपाल राष्ट्र बैंकसहित यस क्षेत्रका धेरै केन्द्रीय बैंकले मुद्रास्फीति नियन्त्रण र वित्तीय स्थायित्व जोगाउन ब्याजदर बढाउन थालेका छन् । नेपाल सरकारले मौद्रिक नीतिमा कडाइ गरेर र विदेशी मुद्रा सञ्चिति जोगाएर आर्थिक समस्या समाधान गर्न तत्परता देखाएको छ । नेपाल राष्ट्र बैंकले भर्खरै सार्वजनिक गरेको मौद्रिक नीति २०७९८० ले बढ्दो मुद्रास्फीतिलाई नियन्त्रण गर्न नीतिलाई थप कडाइ गर्ने उपायहरू ल्याएको छ । यसले मुद्रा आपूर्ति र निजी क्षेत्रको कर्जा क्रमशः १२ र १२६ प्रतिशतले बढ्ने प्रक्षेपण गरेको छ । यो महामारीको समयमा विस्तार नीतिका तुलनामा मुद्रा आपूर्ति र निजी क्षेत्र ऋण दुवैका लागि कम वृद्धि लक्ष्य हो । बढ्दो मुद्रास्फीतिको सम्भावनालाई ध्यानमा राख्दै यस प्रकारका उपायहरू स्वागतयोग्य छन् ।अब सन् २०२३ को बजेट विवेकपूर्ण र कम विस्तारित हुनु आवश्यक छ, मौद्रिक नीति सम्बन्धी उपायहरूले मध्यम अवधिमा काम गरून् भन्नका लागि । अर्थ मन्त्रालय र नेपाल राष्ट्र बैंक दुवैका पदाधिकारीहरू वित्त नीति र मौद्रिक नीतिले मिलेर काम गर्नुपर्ने आवश्यकता बुझ्छन् । तर, अहिलेको सरकार र संघीय निर्वाचनपछि स्थापित हुने अर्को सरकारले वित्तीय र मौद्रिक नीतिबीचको परिपूरकता बुझ्न सक्लान् कि नसक्लान् भन्ने चुनौती छ ।अर्थ मन्त्रालय चलाउन अर्थशास्त्रमा पीएचडी गरेको अर्थमन्त्री चाहिँदैन । तर हामीलाई आफ्नो सरकारको आकांक्षा बुझ्ने, सरकारको वित्तीय अवस्थाको न्यूनतम बुझाइराख्ने र आर्थिक नीतिहरू तयार गर्न र कार्यक्रमहरू कार्यान्वयन गर्न सही प्राविधिकहरू भएको राजनीतिज्ञ चाहिन्छ । अर्थशास्त्रको पृष्ठभूमि हुनु एउटा प्लस प्वाइन्ट अवश्य हो, तर शिक्षालाई दक्षतासँग मिसमास नगरौं । नेपालको अहिलेको आर्थिक संकट चिर्ने बलियो हतियार भनेको रेमिट्यान्स हो । हाम्रा दाजुभाइदिदीबहिनीले मध्यपूर्वको मरुभूमि र मलेसियाका जंगलमा दुःख गरेर जोडेको कमाइले गर्दा हाम्रो अर्थतन्त्र चलायमान हुन पाएको छ । पछिल्लो तथ्यांक अनुसार, नेपाल राष्ट्र बैंकमा रेमिट्यान्सको प्रवाह १५ प्रतिशतले बढेर ७५१ अर्ब डलर पुगेको छ । यसैका आधारमा हाम्रो विदेशी मुद्राको सञ्चिति ९४५ अर्ब पुगेको छ, जसले नेपालको ७५ महिनाको आयात धान्न सक्छ ।आप्रवासी नेपालीहरूले हाम्रो अर्थ व्यवस्थालाई बाह्य कारणहरू जस्तै ः रुसयुक्रेन युद्ध र अमेरिकामा वित्तीय संकुचन ले गर्दा बिग्रिएको अर्थतन्त्र धरमराउन नदिन सहयोग गरेका छन् । मध्यदेखि दीर्घकालीन रूपमा, तिनीहरूले स्वरोजगारी र उद्यमशील गतिविधिहरूलाई चलायमान तुल्याउन बचत पनि जम्मा गर्छन्, जब तिनीहरू घर फर्किन्छन् । फर्केका आप्रवासीहरूको सीप र पुँजीको सदुपयोग गर्न सकियो भने यसले व्यापार सृजनामा सुधार ल्याउन सक्छ र थप रोजगारी सृजना गर्न सक्छ ।कोभिड१९ महामारी अकल्पनीय आघात थियो, जसबारे कसैले सोचेको थिएन । यसले विश्वव्यापी आर्थिक मन्दी र संकट निम्त्यायो । उत्पादनमा भारी गिरावट आयो र बेरोजगारी ह्वात्तै बढ्यो । नेपाल सरकारले यसलाई रोक्न सक्ने सम्भावना पनि थिएन र कोभिड१९ ले ल्याउने आर्थिक प्रभाव अवश्यम्भावी थियो । यस्ता संकटहरू आउँदा सरकारले आर्थिक समस्यालाई कम गर्ने र जीवन तथा जीविकोपार्जन रक्षा गर्ने उद्देश्य राख्नुपर्छ । महामारीका बेला सरकारले व्यापारव्यवसाय र निजी क्षेत्रको रक्षा गर्नुपर्छ किनकि यी आर्थिक वृद्धिका इन्जिनहरू हुन् । कोभिड१९ जस्तो संकटका बेला आर्थिक कुप्रबन्ध र कुशासन महँगो पर्न सक्छ । राम्रो समयमा आर्थिक मेसिनरीले काम गर्छÙ सिंहदरबारभित्र के भइरहेको छ, त्यसको मतलब हुँदैन । अक्षमता त्यति महँगो पर्दैन । अक्षम सामान्य चिकित्सकले गम्भीर हानि गर्न सक्दैन, तर अयोग्य ट्रमा सर्जन ले तपाईंलाई मार्न सक्छ ।के हामी गम्भीर आर्थिक दुर्घटनातर्फ जाँदै छौं ? मेरो छोटो जवाफ जाँदै छैनौं । रेमिट्यान्सको बढोत्तरी र पर्यटक आगमनको सुधारले हामीलाई श्रीलंकाजस्तो हुनबाट रोक्छ । तर हाम्रो आर्थिक धरातल कमजोर छ । हामी पूरै आयातमा निर्भर छौं । थोरै मात्र निर्यात गर्छौं । हामीसँग थोरै मात्र उत्पादक लगानीका अवसरहरू छन् । यदि बाह्य कारणहरू जस्तै ः तेल र सामानको मूल्य वृद्धि घटेनन् र भारतीय रुपैयाँ अमेरिकी डलरका तुलनामा झन् अवमूल्यन भयो भने हामी आर्थिक संकटको भुमरीमा पर्न सक्छौं । त्यति बेला हामीलाई राम्रो तालिमप्राप्त ट्रमा सर्जनको आवश्यकता पर्छ, जसले आर्थिक संकटलाई राम्रो व्यवस्थापन गर्न सक्छ । आशा गरौं, हाम्रा राजनीतिक नेताहरूले यो कुरा विलम्ब नगरीकन बुझ्न कोसिस गर्नेछन् ।"
समाजवादी केन्द्र न पार्टी एकता,"अन्ततः नेपाली कांग्रेसले अरू चार दलसँगको गठबन्धनलाई आगामी प्रतिनिधिसभा र प्रदेशसभा चुनावका लागि पनि कायमै राख्ने निर्णय गर्यो । गत स्थानीय चुनावमा कांग्रेस र गठबन्धनका अरू पनि घटक, खास गरी माओवादी केन्द्रलाई गठबन्धनबाट फाइदा जो भएको थियो । पार्टीभित्र गठबन्धन गर्नु हुन्न भन्ने खेमा हावी होला र कांग्रेस एक्लै चुनावमा जाने निर्णय गर्ला कि भनेर डराइरहेका माओवादी केन्द्र र नेकपा एकीकृत समाजवादी यो संस्थागत निर्णयपछि ढुक्क त भए, साथसाथै गठबन्धनका अरू घटकसमेत सम्मिलित समाजवादी केन्द्र नामको एमालेबाहेकको वाममोर्चा बनाउने कसरत पनि सुरु गरे ।प्रचण्ड, माधव नेपाल, झलनाथ खनाल, नारायणकाजी श्रेष्ठ र वामदेव गौतमजस्ता उपल्ला कम्युनिस्ट नेताहरूको सक्रियतामा गठन गर्न खोजिएको यो मोर्चामा बाबुराम भट्टराईदेखि उपेन्द्र यादव नेतृत्वको जनता समाजवादी दलसम्मलाई सम्मिलित गराउन खोजियो । तर दुई हप्ता पनि नपुग्दै मोर्चा गठनको प्रयास असफल भयो । नेकपा फुटेर एमालेसहित तीनवटा बनेका दललाई समेटेर फेरि एउटै कम्युनिस्ट पार्टी बनाउने यसअघिको प्रयास पनि यसै गरी असफल भएको थियो ।संगठन, गुट वा नेतृत्वको व्यक्तिगत स्वार्थ मिल्दा हामी त एउटै सिद्धान्त बोकेका पार्टी भन्दै एक हुनु र त्यस्तो स्वार्थ बाझिए एकले अर्कालाई सिद्धान्त छाडेको आरोप लगाउँदै पार्टी टुक्य्राउनु कम्युनिस्टहरूका माझ नौलो होइन । २०७५ सालमा एउटै सिद्धान्तका नाममा एक भएका उनीहरू तीन वर्ष नबित्दै एकअर्कालाई अत्यन्त निकृष्ट गालीगलौज गर्दै छुट्टिए । छुट्टिँदाको तिक्तता र शत्रुता डेढ वर्षपछि पनि उस्तै छ । पार्टी एकता सम्भव नहुनुको एउटा कारण सो तिक्तता भए पनि मूल कारणचाहिँ एकीकृत दलभित्र भाग लाग्ने पद, अधिकार र भूमिकाका विषयमा तीनवटै दलका नेतृत्व वर्गको स्वार्थ बाझिनु नै हो । विगतको धोका नबिर्सिएका प्रचण्ड पद व्यवस्थापनमा कुनै पनि उधारो प्रबन्ध मान्नेवाला छैनन् । एकीकृत समाजवादीबाट आउने ठूला कम्युनिस्ट नेता हरूले पनि पार्टीका निर्वाचित अध्यक्ष केपी शर्मा ओलीकै सरहको पद र अधिकार खोज्नेछन्Ù किनकि यो कम्युनिस्ट एकता हो । प्रचण्ड त तीन दशकदेखि पार्टी अध्यक्षभन्दा घटीको भूमिकामा बसेकै छैनन् । उनलाई अध्यक्ष बनाउनका लागि नै नेकपा बनाइँदा दुई अध्यक्ष रहने प्रबन्ध गरियो । यसबाट सृजित व्यक्तित्व र कार्यक्षेत्रको टकरावले अन्ततः पार्टी नै फुटायो । अब त नेपाललाई समेत गरेर कम्तीमा तीनवटा अध्यक्ष पद चाहिनेछन् । त्योबाहेक, अहिले नेपाल अध्यक्ष भएको पार्टीमा बस्नसमेत सम्मानित नेता को पदवी नभई नहुने खनालदेखि यतिखेर यो दौडमा सामेल पदका अत्यन्त महत्त्वाकांक्षी गौतमसम्मलाई कुन पद दिने ?चुनावपछिको सरकारको प्रधानमन्त्री को हुने, आलोपालो हुने भए को कति अवधिका लागि हुने भन्ने समस्याको त झन् समाधानै छैन । प्रधानमन्त्रीमा आलोपालो गर्न ओलीले मान्नेछैनन् । मानिहाले पनि पछिल्लो आधा वा एकतिहाइ अवधिको प्रधानमन्त्री हुने कुरा मान्नेछैनन् । उता अघिल्लो पटक गोप्य रूपमा गरिएको त्यस्तो सहमति ओलीले तोडेको तीतो अनुभव तातै हुँदा सार्वजनिक रूपमै आफूलाई चुनावपछिको पहिलो प्रधानमन्त्रीका रूपमा प्रस्तुत गरिनुपर्ने सर्त प्रचण्डले राख्नेछन्, जुन सम्भव देखिँदैन ।मतलब, संसार बदल्ने नारा र अठोटका साथ राजनीति सुरु गरेका तर पछि गएर आफूहरूकै पद र सत्ताको महत्त्वाकांक्षा व्यवस्थापन गर्न नसकेर आपसमा शत्रु बनेका कम्युनिस्ट नेताहरूबीच पार्टी एकता हुन सक्ने स्थिति थिएन, छैन कम से कम आगामी एकाध वर्षका लागि । अब जाऔं मोर्चा गठनसमेत किन तुहियो त भन्नेतर्फ ।सबैको पद यथावतै रहने र कसैले पनि गुमाउनुपर्ने केही नहुँदा मोर्चा बनाउन पार्टी एकता गर्नजस्तो गाह्रो थिएन । मोर्चा गठनबाट कांग्रेससँग गरिने चुनावी तालमेलमा उनीहरूको बार्गेनिङ क्षमता पनि केही बढ्थ्यो, जुन वास्तवमै मोर्चा गठनको प्रमुख ध्येय पनि थियो । मोर्चाको उद्देश्य मौजुदा गठबन्धनलाई विस्थापितै गर्नर्चुाहिँ थिएन । किनकि सबभन्दा ठूलो घटक कांग्रेससँगको गठबन्धन तोडेरै चुनावमा जानु भनेको एमालेलाई जिताउनु वा बलियो बनाउनु हुन्थ्यो । त्यसो गर्दा सिंगो गठबन्धन एक ठाउँमा जाने एमालेको प्रतिस्पर्धी मत कांग्रेस र मोर्चामा बाँडिन्थ्यो, जुन कुरा न माओवादी केन्द्र चाहन्थ्यो न एकीकृत समाजवादी । तर कांग्रेसको एउटा तप्का मोर्चालाई गठबन्धनको विकल्प बनाउन खोजिएको भनेर सशंकित भयो । अर्कातिर एमालेको चाहना, प्रयास र रणनीति गठबन्धन जसरी, जुन रूपमा भए पनि टुटोस् वा खण्डित होस् भन्ने नै थियो, छ, जुन स्वाभाविकै पनि हो । ओली र मोर्चा गठनमा सक्रिय नेताहरूबीच भित्रभित्र छुट्टाछुट्टै सम्पर्क भएर त्यो प्रयास जारी रहेको समाचार आइरहेको हुँदा कांग्रेस सशंकित हुनु पनि फेरि स्वाभाविकै हो ।कांग्रेसको मताधार प्रायः सधैं एकनास, स्थिर र सुरक्षित छÙ माओवादी केन्द्रको जस्तो उतारचढावयुक्त छैन । पार्टी निर्माणका क्रममा रहेको एकीकृत समाजवादीको त छुट्टै मताधार बनिसकेकै छैन । यस्तोमा उनीहरूका लागि मोर्चा गठन फाइदाजनक त हुन्थ्यो, तर गठबन्धनको विकल्पका रूपमा नभई गठबन्धनभित्रको उपगठबन्धनका रूपमा, गठबन्धनको सहयोगीका रूपमा । तर यस ढंगले आश्वस्त तुल्याउनेभन्दा यो आफूहरूको छुट्टै र स्थायी मोर्चा हो जस्तो सन्देश कम्युनिस्ट नेताहरूबाट प्रवाहित भैरहँदा यसबाट गठबन्धनमै समस्या आउन सक्ने देखियो । वास्तवमा मोर्चाको प्रयोजन नै आगामी चुनाव थियो । समाजवाद हुँदै साम्यवादमा पुग्ने मोर्चाको दीर्घकालीन उद्देश्य त कम्युनिस्ट कार्यकर्ता र मतदाता अलमल्याउनका लागि मात्र थियो । एमालेले मोर्चामा सहभागी दलहरू कम्युनिस्टै होइनन् भन्दै कार्यकर्ता भड्काउन र आफूतिर तान्न नसकोस् भनेर थियो । तर उनीहरूको यो घोषित उद्देश्यले कांग्रेसलाई त बिच्क्यायो नैÙ भट्टराई र यादवलाई समेत बिच्क्यायो । आपसमा मिल्न नसकेपछि अहिले पार्टी फुटाएका भट्टराई र यादवले पनि एकस्वरमा कम्युनिस्ट झल्किने नाम वा लक्ष्य राखेर गठन गरिने मोर्चामा आफूहरू नबस्ने अडान लिए । गत स्थानीय चुनावमा गठबन्धनबाट कमै लाभ प्राप्त भएको भए पनि त्यो आफ्नै प्रदेश सरकारको कमजोर कार्यसम्पादन र आफूहरूको टुटफुट, अन्तर्कलहका कारण भएको बुझेका यादवले मोर्चा गठन गर्नुभन्दा भैरहेको गठबन्धनबाटै अधिकतम लाभ लिने रणनीति लिए । कम्युनिस्ट राजनीति उहिल्यै छाडेका र क्षेत्रीय पहिचानको राजनीति र एजेन्डामा धेरै सफलता हासिल गरिसकेका यादवले कम्युनिस्ट मोर्चा आफ्ना लागि प्रत्युत्पादक हुने कुरा बुझे । माओवादी पार्टी र कम्युनिस्ट सिद्धान्त दुवै छाडेर नयाँ भूमिका खोज्दै, नयाँनयाँ दल खोल्दै हिँडेका भट्टराईले पनि त्यस्तै आकलन गरे, र मोर्चामा सम्मिलित भएनन् ।यसरी, समाजवादी केन्द्रको गठनबाट त्यसको मात्र होइन, समग्र गठबन्धनकै निर्णायक शक्ति बन्ने दाउमा रहेका प्रचण्डले आफ्नो महत्त्वाकांक्षा साध्न मिल्ने किसिमको मोर्चा बन्ने देखेनन् । मोर्चा बनाउन एकीकृत समाजवादीको पनि निकै जोडबल थियो, किनकि नेपाल ओलीको एमालेमा कुनै हालतमा फर्केर जान सक्ने स्थितिमा थिएनन्, छैनन् (जुन कुरा खनाल र गौतमका विषयमा भन्न नसकिने संकेत यतिखेर देखिएका छन्) । तर उनको मात्र सजिलोका लागि मोर्चा बन्ने स्थिति भएन । गठबन्धनलाई तोडिनहाले पनि, कम्युनिस्ट घटकहरू मात्र रहने मोर्चालाई कांग्रेसले खासै महत्त्व नदिने र आफूखुसी गर्न सक्ने आकलन प्रचण्डले गरे । यस्तोमा चुनावपछि आलोपालो सरकारको नेतृत्वसम्म पनि आफूले पाउने गरी फकाउँदै गरेको कांग्रेस र भूराजनीतिक शक्ति भारत दुवैलाई बिच्क्याउँदै, प्रधानमन्त्री बन्ने सम्भावनामै आघात पार्न सक्ने मोर्चा गठन गर्न चाहेनन् । र त्यसका लागि सबभन्दा सक्रिय उनी आफैं त्यसबाट पछि हटे ।"
लोकतन्त्र र उदार विश्वव्यवस्थामाथि संकट,"उदार विश्वव्यवस्थामाथिको संकट झन् धेरै गहिरिँदै छ । कोरोना महामारीसृजित विश्वव्यापी आर्थिक संकटले रुसयुक्रेन युद्ध छ महिना पुग्दा पनि नरोकिने संकेतले अझ विकराल रूप लिँदै छ । स्वतन्त्र विश्वका हिमायतीहरूले मुखले र वक्तव्यमार्फत युक्रेनका पक्षमा वकालत गरे पनि यो युद्ध युक्रेन एक्लै लड्दै छ । पूर्वसोभियत संघको भूगोल कब्जा गर्ने रुसी रणनीतिले गर्दा उदार विश्वव्यवस्था कुन धरातलमा पुगिसकेको रहेछ भन्ने छर्लंग भएको छ । उदार विश्वव्यवस्था र लोकतन्त्रको प्रत्यक्ष सम्बन्ध भएकाले पनि यो लेख त्यही सेरोफेरोमा केन्द्रित रहनेछ ।दोस्रो विश्वयुद्धको अन्त्यसँगै शीतयुद्ध सुरु भयो । त्यो शीतयुद्ध झन्डै चार दशक चल्यो । सोभियत संघका निकै भूभाग टुक्राटुक्रामा विभाजित भएर नयाँनयाँ देशमा रूपान्तरित भए । अरू देशलाई विभाजित हुन र पर्खाल लगाउन प्रेरित गर्ने सोभियत संघ आफैं दर्जनभन्दा बढी देशमा टुक्रिन पुग्यो । तर उता विभाजित बनेका देशहरू एकीकृत भए, मिले । शीतयुद्धको उपजका रूपमा जन्मेका सैन्य संगठनहरूमध्ये सोभियत संघसमर्थित वार्सा भंग भयो भने अमेरिकासमर्थित नेटो अहिले पनि जीवितै छ र शीतयुद्धपछि यसको सदस्यता थप विस्तारसमेत भएको छ । कम्युनिस्ट नाम गरेका पार्टीहरू धमाधम नाम फेरि प्रजातान्त्रिकलोकतान्त्रिक समाजवादी पार्टी बन्न पुगे, विशेष गरी पूर्वी युरोपमा । त्यही मेसोमा फ्रान्सिस फुकुयामाको द इन्ड अफ हिस्ट्री एन्ड द लास्ट म्यान पुस्तक सार्वजनिक भयो । किताब बेस्टसेलर बन्यो भने लेखक सेलेब्रिटी प्राध्यापकमा दरिए । उदार विश्वव्यवस्था उच्चतम सफलताको विन्दुमा पुगेको समय थियो त्यो । उदार व्यवस्थाको प्रतिस्पर्धी कम्युनिस्ट व्यवस्था धराशायी भएको थियो । विश्व दुईध्रुवीयबाट एकध्रुवीय भयो । तर त्यो एकध्रुवीयपन चलमलाउन दुई दशकभन्दा धेरै समय लागेन । रुस आफ्नो गुमेको साख फिर्ता गर्न बिस्तारै विश्वव्यवस्थाका स्थापित नियमहरूको बेवास्ता गर्दै युरोपको नक्सा बदल्ने जोखिम मोल्नका लागि हौसिन थाल्यो, क्राइमियालाई आफ्नो भूभागमा गाभ्यो । उता, चीन बढ्दो आर्थिक तागतले चुलिँदो महत्त्वाकांक्षालाई व्यवस्थापन कसरी गर्ने भनेर संसारभर गौंडा कुर्न थाल्यो भने अमेरिका आफैं थलिएर बसेको शक्ति बन्न पुग्यो ।उदार विश्वव्यवस्थाको अग्रणी नेतृत्वदायी देश अमेरिका त्यसबीच दुइटा युद्धमा होमियो । अफगानिस्तानदेखि इराकसम्म । सिरियाको कथा अलग छ । दोस्रो विश्वयुद्धयता अमेरिकाले गरेका युद्धहरूको शृंखला यसै पनि लामो छ । तर अफगानिस्तानसम्म आइपुग्दा अमेरिकाको एउटा ठूलो तप्का अमेरिका फर्स्ट भन्ने नारामा आत्ममुग्ध हुने अवस्था आइसकेको थियो । अफगानिस्तानको घरेलु राजनीति फेरि पनि तालिवानको हातमा सुम्पिने गरी अमेरिकाले आफ्नो सैन्य त्यहाँबाट हतारहतार फिर्ता लग्यो । अमेरिकाको अफगानिस्तानमा रहेको सम्बद्धताको औचित्यमाथि समेत प्रश्न उठ्यो । अर्कातर्फ, विश्वव्यवस्थाका आधारस्तम्भ लोकतान्त्रिक देशहरूमा निर्वाचित तानाशाह, प्रियतावादी राष्ट्रवादीहरूको उदय सुरु भयो । उनीहरू आवधिक निर्वाचनबाट आएर संविधानका छिद्रहरूमा थप भ्वाङ पार्दै अगाडि बढ्न थाले ।यो सबै परिवर्तनमा सूचना प्रविधिमा भएको क्रान्तिको ठूलो भूमिका रह्यो । सामाजिक सञ्जालहरू घरेलु र अन्तर्राष्ट्रिय राजनीतिको निर्णायक मैदानका रूपमा देखा परे । हुँदाहुँदा सन् २०१६ र २०२० को अमेरिकी राष्ट्रपति निर्वाचनमा रुसले सामजिक सञ्जालमार्फत प्रभाव पारेका तथ्यहरू बाहिर आएका छन् । सामाजिक सञ्जालको नियमन अर्को नयाँ चुनौतीका रूपमा देखा परेको छ । यसको प्रभावकारितालाई लोकतान्त्रिक वृत्तिभन्दा पनि तानाशाही वृत्तिका नेताहरूले सफलतापूर्वक उपयोग गरेको देखिएको छ । अमेरिकामा कोरोनाकालमा मर्ने नागरिकको संख्या अरू देशका तुलनामा ज्यादा थियो । उसले बाहिर पनि प्रभावकारी भूमिका खेल्न सकेन । त्यत्रो विश्व स्वास्थ्य संकटका बेला उल्टो विश्व स्वास्थ्य संगठनलाई दिएको बजेट कटौती गर्नेजस्ता काममा प्रविष्ट भयो । त्यस्तै, जलवायु परिवर्तनको मुद्दामा पनि अमेरिकाको भूमिका आलोच्य हुन पुग्यो । अमेरिकाले यसरी विगतमा नेतृत्वदायी भूमिका खेलेका संस्थाहरूमा पकड गुमाउँदै गएको मात्र नभएर उसको उरेन्ठेउलो लाग्ने व्यवहार प्रदर्शनले गर्दा बाँकी विश्व आश्चर्यचकित बन्न पुग्यो । अर्कातिर, अमेरिकाले सभामुख न्यान्सी पेलोसीलाई ताइवानको भ्रमणमा पठाएर चीनलाई आहत पार्न खोजेको छ । अमेरिका प्रोएक्टिभ देखिएको छ । चीन र ताइवान आमनेसामने भएका छन् । रुसयुक्रेन युद्धबाट अन्यत्र थोरै भए पनि ध्यान मोडिएको छ । ताइवान संकट कसरी अगाडि बढ्छ, चासोको विषय बनेको छ । देशविशेषको अन्तर्राष्ट्रिय उपस्थिति र दिशानिर्देशमा त्यहाँका नेताको तत्कालीन समयको घरेलु लोकप्रियताले गम्भीर अर्थ राख्छ । रुजवेल्टचर्चिल, रेगनथ्याचर, बुसब्लेयरको जोडी जमेको थियो । अमेरिका र बेलायतको नेतृत्वको ट्युनिङ मिल्थ्यो । ती नेताहरू अमेरिकाका हकमा दुई पटक र बेलायतका हकमा त्योभन्दा बढी पटक जनअनुमोदित भएका थिए । ओबामापछि अमेरिका र डेभिड क्यामरुनपछि बेलायतमा शासकीय स्थिरता घट्दो छ, अमेरिकामा ट्रम्पलाई परास्त गरे पनि राष्ट्रपति बाइडेनको लोकप्रियता खस्कँदो छ ।विवादास्पद प्रधानमन्त्री जोन्सनले राजीनामा गरे पनि बेलायतको नयाँ प्रधानमन्त्री चयन गर्ने तमासा आम निर्वाचनभन्दा पनि लम्बिँदो छ । यस्तो अस्थिर घरेलु राजनीतिबाट गुज्रिने नेताहरू अन्तर्राष्ट्रिय परिस्थितिलाई ठीकठाक रूपमा सम्बोधन गर्न अक्षम देखिन्छन् । तर यसको ठीक विपरीत रुसमा पुटिन दुई दशकभन्दा बढीको कार्यकाल पूरा गर्दै छन् भने चीनमा सी चिनफिङ एक दशक पूरा गरेर अर्को दशकका लागि अनुमोदित हुने क्रममा छन् । यसरी नीतिगत निरन्तरतामा केही समस्या देखिन्न र उनीहरूले चाहेको कुरा निर्बाध रूपमा कार्यान्वयन गर्न सक्छन् । पुटिन र सीको बाँकी कार्यकालमा कति जना अमेरिकी राष्ट्रपति र बेलायती प्रधानमन्त्री फेरिने हुन्, निधो छैन । भारतजस्ता लोकतान्त्रिक देशहरूले आफ्नो अर्थतन्त्र हेरेर निर्णय गर्ने गरेका छन् । भारत गणतन्त्र बनेको पहिलो तीन वर्ष कांग्रेस व्यवस्था चलेको थियो । र, अर्को तीस वर्ष मिश्रित भए पनि कांग्रेस व्यवस्थाकै निरन्तरता थियो । नरेन्द्र मोदी कालमा सन् २०१४ पश्चात् भारत नयाँ शासकीय मोडल बीजेपी व्यवस्था मा प्रवेश गरेको छ । यसका विशेषताहरू अझै मुखर रूपमा प्रकट हुन बाँकी छन् । त्यसका बावजुद भारतलाई धर्मका आधारमा चल्ने आरोप लाग्ने गरेको छ र लोकतन्त्र सम्बन्धी अनुसन्धान गर्ने संस्थाहरूले अनुदार व्यवस्थाको सूचीमा राख्ने गरेका छन् । अर्कातर्फ, चीन रुसयुक्रेन युद्धमा पर्ख र हेरको अवस्थामा छ । चीन यो विवादबाट फाइदा लिन चाहन्छ । चीनलाई रुसको लाभभन्दा पनि अमेरिकाको हानिसँग चासो छ । ताइवान संकटले मात्रै अमेरिकाचीन सम्बन्धको निर्धारण गर्दैन । हेनरी किसिन्जर अन लिडरसिप पुस्तकको निष्कर्षमा भन्छन्, विश्व नयाँ व्यवस्थामा प्रवेश गर्नुअगाडि अमेरिका वा चीनको एकल आधिपत्य नहुने भएकाले ती दुई देशले नै भावी विश्वव्यवस्थाका नियमहरू छलफल गरेर तय गर्नुपर्दछ । ढिलोचाँडो अमेरिका र चीनले बहुध्रुवीय विश्वव्यवस्थाका नियम र थिति मूलतः तय गर्लान् । तर त्यतिन्जेल विश्वव्यापी रूपमा लोकतन्त्रमाथि देखा परेको संकट घट्नुभन्दा पनि बढ्दै जाने क्रम निश्चित छ । लोकतन्त्रसम्बन्धी अमेरिकी अध्येता ल्यारी जे डिमन्डले सन् २०१९ मा प्रकाशित आफ्नो पुस्तकको शीर्षक नै इल विन्ड्स ः सेभिङ डेमोक्रेसी फ्रम रसियन रेज, चाइनाज एम्बिसन एन्ड अमेरिकन कम्प्लेसन्सी राखेका छन् । उनले प्रस्ट इंगित गरेका छन् लोकतन्त्रमाथि संकट अर्थात् विषाक्त हावा रुसको आक्रोश, चीनको महत्त्वाकांक्षा र अमेरिकाको आत्मसन्तुष्टिका कारण आउनेछ । विश्वव्यापी लोकतन्त्रको सूचकांक पछिल्ला तीस वर्षमा तुलनात्मक रूपमा झन् खराब हुन पुगेको छ । नेपालमा हुने संसदीय चुनावलाई समेत विश्वव्यापी रूपमा लोकतन्त्रको उतारचढावको दृष्टिकोणबाट हेरिएको छ । भूराजनीतिक चेपुवामा परेको र लोकतन्त्रमा आधारित मौलिक नेपाली व्यवस्थाको स्थिरताका लागि यो वर्ष हुने चुनाव विशेष महत्त्वको हुनेछ । शासकीय विफलताका कुरा एकातिर भए पनि ओलीको बिदाइपछि लोकतन्त्रमाथिको संस्थागत प्रहार रोकिएको छ । संविधानमाथि निरन्तर निर्मम प्रहार गर्ने ओलीविरुद्ध हुने सम्भावित गठबन्धनले लोकतान्त्रिक गणतन्त्रात्मक संविधानको रक्षार्थ जनादेश पाउने आशा गर्न सकिन्छ । त्यसले स्वाभाविक रूपमा नेपाल लोकतन्त्रको सूचकांकमा एक खुड्किलो माथि चढ्न सक्छ ।"
अस्ट्रेलियामा फेरि बढ्दै कोरोना,"अस्ट्रेलिया (कास) अस्ट्रेलियामा कोरोना भाइरसको संक्रमण पुनः बढ्न थालेको छ । हाल अस्ट्रेलियामा दैनिक करिब २५ हजारको हाराहारीमा नयाँ संक्रमण देखिन थालेको छ । संक्रमण बढेपछि सर्वसाधारणलाई मास्क लगाउन अनुरोध गरिएको छ । त्यस्तै, भिक्टोरिया राज्यमा ३० लाख एन९५ मास्क निःशुल्क वितरण गरिने भएको छ । अधिकांश अस्ट्रेलियावासीले भाइरसविरुद्धको तेस्रो (केहीले चौथो) खोप लगाइसकेका भए पनि संक्रमण बढ्ने क्रममा छ । अहिलेसम्म एक तिहाइ नागरिक करिब १० लाखलाई संक्रमण भइसकेको छ भने करिब २ लाख ८० हजार जना संक्रमणको अवस्थामा छन् । संक्रमण बढ्ने भन्दै केन्द्रीय सरकारले यसअघि नै सर्वसाधारणलाई मास्क लगाउन आग्रह गरेको थियो । हाल अस्ट्रेलियामा मास्क लगाउने नियम अनिवार्य छैन । हरेक राज्यका मुख्य स्वास्थ्य अधिकारीले सर्वसाधारणलाई आवश्यकताअनुसार मास्क लगाउन तथा योग्य भए चौथो खोप लगाउन आग्रह गर्दै आएका छन् । सबैको आग्रहका बाबजुद धेरै कमै मात्र सर्वसाधारणले सार्वजनिक स्थलमा मास्क लगाउने गरेका छन् । सर्वसाधारणलाई भाइरसको संक्रमणबाट जोगाउने उद्देश्यले भिक्टोरियाका प्रिमियर ड्यानियल एन्ड्रुजले ३० लाख उच्चस्तरको सुरक्षा दिने मानिएको एन९५ मास्क सर्वसाधारणलाई निःशुल्क वितरण गर्ने घोषणा गरेका हुन् ।"
प्रतिबन्धअगावै एलसी खोलेका गाडी पनि भन्सारमै अड्किए,"(काठमाडौं)  विदेशी विनिमय सञ्चिति कम भएको भन्दै सरकारले आयातमा प्रतिबन्ध लगाउनुअघि नै प्रतीतपत्र (एलसी) खोलेका चारपांग्रे सवारी साधनहरू पनि भन्सारमा रोकिएका छन् ।विदेशी विनिमय सञ्चिति अर्थात् सवारीसाधनहरू खरिद गर्दाको रकमसमेत भुक्तानी भइसकेका करिब ९ सय सवारीसाधन छुटाउन नपाएको व्यवसायीले जनाएका हुन् । उद्योग, वाणिज्य तथा आपूर्ति मन्त्रालयले गत वैशाख १३ मा राजपत्रमा सूचना प्रकाशित गर्दै १० वटा वस्तुको आयातमा रोक लगाउने निर्णय गरेको थियो । दोस्रो पटक गत असार ३१ मा फेरि राजपत्रमा सूचना प्रकाशन गर्दै मन्त्रालयले पुनः उक्त वस्तुहरूको आयात भदौ १४ सम्म बन्देज लगाएको छ । तर सूचनामा वैशाख १३ भन्दाअघि बैंकिङ माध्यमबाट पैठारीको प्रक्रिया पूरा भइसकेको हकमा भने आयात प्रतिबन्धनको व्यवस्था लागू नहुने उल्लेख छ ।नाडाका अध्यक्ष ध्रुव थापाका अनुसार ४ अर्ब ७० करोड रुपैयाँभन्दा बढी मूल्यका गाडी अहिले भन्सारमा थन्किएका छन् । सूचनामा जानाजान गल्ती भएको हो कि भूलवश हो भन्दै सम्बन्धित निकायलाई जानकारी गराइसकेका छौं, उनले भने, पहिला एलसी खोलिसकेका गाडीलाई रोक्न नपर्ने हो, पछिल्लो पटक प्रकाशित राजपत्रमा मोटरसाइकल, मोबाइल उल्लेख छ तर गाडीका बारेमा केही छैन । एलसी खुलेर अर्डर गरिसकेका तर भन्सारमा रोकिएका सवारीसाधनहरूमा जिप, कार र भ्यान बढी छन् ।नाडा अटो मोबाइल्स एसोसिएसन अफ नेपालका केन्द्रीय सदस्य आकाश गोल्छाले पनि सरकारले प्रतिबन्ध लगाउनुअघि नै एलसी खोलेर मगाइएका गाडीहरू विभिन्न भन्सार नाकामा आएर रोकिएको बताए । राजपत्रमा प्रकाशित सूचनाअनुसार पहिल्यै एलसी खोलिसकेका गाडीहरूलाई ल्याउन दिने भनिएको थियो, अहिले तिनै गाडी भन्सारमा रोकिएका छन्, उनले भने, यसबारे भन्सार विभाग, मन्त्रालय सबैको ध्यानाकर्षण गराइसक्यौं, अहिलेसम्म सुनुवाइ भएको छैन । उनका अनुसार एलसी खोलेका केही भन्सारमा र केही आयातकै क्रममा छन् । घट्दो विदेशी मुद्रा सञ्चिति जोगाउन भन्दै विलासी वस्तुको आयातमा रोक लगाइए पनि भन्सारमा आएका सबै गाडीको पहिल्यै भुक्तानी भइसकेको उनको भनाइ छ । पहिले नै पैसा तिरिसकेका गाडीहरू भन्सारमा रोकेर विदेशी विनिमय सञ्चिति बढ्दैन, उनले भने, पहिल्यै एलसी खुलिसकेका गाडीहरू बिनाअवरोध ल्याउन पाउनुपर्छ भनेर सरकारलाई जानकारी गराएका छौं । यसबारे आश्वासन पाएको तर निर्णय नभएको उनको भनाइ छ । पैसा तिरेर भन्सारमा सामान नै आइसक्यो भने यसलाई किन रोक्नु ? भन्सार शुल्क लिएर गाडी छाड्न केले रोक्यो ? रोक्नुको कारण के हो ? उनले प्रश्न गर्दै भने, मन्त्रालय धाइरहेका छौं, निर्णय गरिहाल्छौं भन्ने जवाफ आउँछ, तर अहिलेसम्म केही भएको छैन । नेपाली बजारमा भने ग्राहकले गाडी खरिद गर्न खोज्दा दिन सक्ने अवस्था नरहेको बताए । तातोपानी, वीरगन्ज र भैरहवा भन्सार नाकामा आएर गाडी रोकिएका छन्, गोल्छाले भने, प्रक्रिया पुर्याएर ल्याएका गाडीलाई किन रोक्नु ? नरोके सरकारले भन्सार शुल्क, व्यापारीले बिक्री गर्न र ग्राहकले समयमै गाडी पाउन सक्थे ।मन्त्रालयले यसलाई साधारण कुरा हो भने पनि निर्णय सच्याउन ढिला गर्दा समस्या भएको व्यवसायीहरूको भनाइ छ । एलसी खोलिसकेको गाडी हामीले रकम भुक्तानी गरेर ल्याएका हौं, न अब फिर्ता गर्न मिल्छ, एक व्यवसायीले भने, तुरुन्त निर्णय नभए गाडी भन्सारमै थन्किने र बिग्रिने अवस्थामा पुग्ने हुन्छ ।भन्सार विभागका महानिर्देशक कमलप्रसाद भट्टराई राजपत्रमा प्रकाशित सूचना स्पष्ट नहुँदा यस्तो भएको बताउँछन् । सूचना स्पष्ट नहुँदा भन्सारमा गाडी रोकिएका हुन्, उनले भने, सूचना स्पष्ट गराउन मन्त्रालयमा लेखेर पठाइसकिएको छ, त्यहाँबाट निर्णय भएर आएपछि समस्या समाधान हुनेछ । वाणिज्य मन्त्रालयका सहसचिव एवं प्रवक्ता नारायणप्रसाद रेग्मी असार ३१ मा राजपत्रमा प्रकाशित सूचना वैशाख १३ कै निरन्तरता भएको बताउँछन् । व्यवसायीको कुरा मन्त्रालयमा आएको छ, प्रवक्ता रेग्मीले भने, अब राजपत्रमा प्रकाशित गरेर हुन्छ कि कसरी हुन्छ छिट्टै पहिल्यै एलसी खोलेर भन्सारमा रोकिएका गाडी ल्याउने व्यवस्था हुनेछ ।"
झन्डै ९ खर्ब निक्षेपको बिमा,"(काठमाडौं)  बैंक तथा वित्तीय संस्था र लघुवित्तमा रहेका प्राकृतिक व्यक्तिहरूको कुल निक्षेपमध्ये करिब ९ खर्ब रुपैयाँको बिमा (सुरक्षण) भएको छ । क देखि घ वर्गसम्मका वित्तीय संस्थामा रहेका सर्वसाधारण (प्राकृतिक व्यक्ति) को ३ करोड ६९ लाख ५९ हजार ७७ वटा खातामा रहेको निक्षेपमध्ये ८ खर्ब ९१ अर्ब ८२ करोड रुपैयाँको बिमा भएको निक्षेप तथा कर्जा सुरक्षण कोषले जनाएको हो । गत असारसम्म सर्वसाधारणको ३ करोड ३७ लाख १८ हजार ८५ वटा खातामा रहेको ८ खर्ब ७९ अर्ब २१ करोड रुपैयाँ निक्षेपको बिमा भएको थियो । व्यक्तिगत खाताको निक्षेपको प्रतिखाता न्यूनतम ३ लाख रुपैयाँ बिमा गर्नुपर्ने प्रावधानअनुसार हालसम्म उल्लिखित रकमको बिमा भएको हो । यो बिमाबाट चालु आर्थिक वर्षको पहिलो त्रैमासमा मात्र कोषले ३५ करोड ६७ लाख २९ हजार रुपैयाँ प्रिमियम संकलन गरेको छ । गत आर्थिक वर्षमा कोषले १ अर्ब ३७ करोड ४० लाख ८२ हजार रुपैयाँ प्रिमियम संकलन गरेको थियो ।चालु आर्थिक वर्षको बजेटमार्फत सरकारले सर्वसाधारणको निक्षेपमध्ये ५ लाख रुपैयाँसम्मको बिमा हुने व्यवस्था गरेको छ । उक्त व्यवस्था कार्यान्वयनका लागि कोषले निक्षेप सुरक्षण नियमावली संशोधन गरेर अर्थ मन्त्रालय पठाएको थियो । अर्थमन्त्रीमा जनार्दन शर्माको पुनर्बहालीसागै उनले उक्त नियमावली स्वीकृत गरेका छन् । यो व्यवस्था कार्यान्वयनका लागि उक्त निर्णय राजपत्रमा प्रकाशित हुनुपर्छ । राजपत्रमा प्रकाशित भइसकेपछि पनि आउादो असोजदेखि मात्र प्रतिव्यक्ति ५ लाख रुपैयाँसम्म निक्षेपको बिमा हुने कोषले जनाएको छ । बैंक तथा वित्तीय संस्थाहरूबाट त्रैमासिक रुपमा बिमा शुल्क (प्रिमियम) संकलन गर्ने व्यवस्था छ । चालु आर्थिक वर्षको पहिलो त्रैमासका लागि पुरानै व्यवस्था अनुसार (प्रतिखाता ३ लाख रुपैयाँ) प्रिमियम बुझाइसकेका छन्, कोषका प्रमुख कार्यकारी अधिकृत रमेश घिमिरेले भने, असोज देखि नयाँ व्यवस्था (प्रतिखाता ५ लाख) अनुसार प्रिमियम संकलन गरिन्छ । निक्षेपको बिमाबारे सरकारको पछिल्लो व्यवस्था कार्यान्वयनमा नआइसकेकाले हाल बैंक तथा वित्तीय संस्थाले आफ्नो संस्थामा रहेको प्राकृतिक व्यक्तिको खाताको रकममध्ये प्रतिखाता ३ लाख रुपैयाँका दरले बिमा गर्नुपर्ने राष्ट्र बैंकको निर्देशन छ । हाल कोषले ६२ वटा संस्थाको निक्षेप सुरक्षण गर्दै आएको छ । आर्थिक वर्ष ०७५७६ को बजेट वक्तव्यमार्फत सरकारले निक्षेप बिमाको सीमा बढाएर प्रतिखाता २ लाखबाट ३ लाख रुपैयाँ पुर्याएको थियो । निक्षेप सुरक्षण सुविधा व्यक्तिगत निक्षेप (प्राकृतिक व्यक्ति) खातामा रहेको निक्षेपका लागि मात्र हो । संस्थाले जम्मा गर्ने निक्षेप (संस्थागत निक्षेपकर्ताले जम्मा गरेको) खातामा बिमा हुँदैन । निक्षेप बिमा गरेपछि कुनै कारणले बैंक तथा वित्तीय संस्था डुबे (खारेजी गएमा) त्यस संस्थामा निक्षेप गर्ने प्रत्येक व्यक्तिगत निक्षेपकर्ताले बढीमा ३ लाख रुपैयाँ भुक्तानी पाउँछन् । बैंक तथा वित्तीय संस्थामा रहेको निक्षेपमध्ये एउटा संस्थामा एक व्यक्तिको मात्र निक्षेप सुरक्षण हुने हो । उदाहरणका लागि एक संस्थामा एकै व्यक्तिको एकभन्दा बढी खाता भए पनि ती सबै खातामा रहेको निक्षेप सुरक्षण हुने होइन । तर, सोही व्यक्तिको एकभन्दा बढी बैंक तथा वित्तीय संस्थामा खाता भएको अवस्थामा भने सबै खातामा तोकिएको रकम (हाल ३ लाख असोजदेखि ५ लाख) बराबरका दरले बिमा हुन्छ ।साना निक्षेपकर्ताको बचत सुरक्षित गर्ने उद्देश्यले सरकारले करिब एक दशकअघि यस्तो कार्यक्रम ल्याएको हो । यो प्रावधानअन्तर्गत हालसम्म हिमालय फाइनान्सका निक्षेपकर्ताले करिब ११ करोड रुपैयाँ फिर्ता पाइसकेका छन् । हिमालय फाइनान्स खारेजीमा गएपछि त्यो संस्थामा निक्षेप गर्ने व्यक्तिगत निक्षेपकर्ताले साविकको व्यवस्थाअनुसार बढीमा २ लाखका दरले रकम फिर्ता पाएका थिए । निक्षेप सुरक्षणका लागि बैंक तथा वित्तीय संस्थाले निक्षेप तथा कर्जा सुरक्षण कोषसँग सम्झौता गर्नुपर्छ । यो एक प्रकारको निक्षेप बिमा हो । तर अन्तर्राष्ट्रिय प्रचलनअनुसार यस्तो बिमालाई निक्षेप सुरक्षण नै भनिने भएकाले नेपालले पनि त्यही अनुसरण गरेको हो । नेपालमा यसको आधिकारिक निकाय निक्षेप तथा कर्जा सुरक्षण कोष हो । ०३१ सालदेखि कर्जा सुरक्षण गर्दै आएको कोषले ०६७ देखि निक्षेपको पनि सुरक्षण गरिरहेको छ ।"
खाडीका तारे होटलको रोजाइमा नेपाली कामदार,"(काठमाडौं)  लमजुङका उमेश वाइबा मंगलबार राजधानीको याक एन्ड यती होटलमा अन्तर्वार्ता दिन पुगे । याक एन्ड यतीमा संयुक्त अरब इमिरेट्स (यूएई) को दुबईस्थित द रोयल एटलान्टिज रिसोर्ट एन्ड रेसिडेन्सले आफूलाई चाहिने कामदारको छनोट गर्न अन्तिम अन्तर्वार्ता लिइरहेको थियो । विश्वकै अल्टालक्जरियस रिसोर्टका रूपमा चिनिएको दी रोयलको व्यवस्थापन पक्षको उच्च अधिकृतहरू आफैं कामदार छनोट गर्न काठमाडौं आइपुगेका थिए ।अन्तिम छनोटको अन्तर्वार्ताका लागि उमेशसहित ४ सय ३० जना छानिए । यो रिसोर्टका लागि कामदार भर्नाको जिम्मेवारी पाएको भिजन एन्ड भ्यालु म्यानपावरले २५ सय जनाबाट उनीहरूलाई छानेको थियो । रिसोर्टले हाउसकिपिङ, रुम सर्भिस, फ्रन्ट अफिस र म्यानेजमेन्ट ट्रेनी का लागि कामदार लैजान लागेको हो । रोयलले एक महिनाअघि मात्र १ सय ४३ जना नेपाली कामदार छनोट गरेको थियो । आफूहरूलाई चाहिने जनशक्ति उपलब्ध भएको भन्दै रोयल दोस्रो पटक पनि नेपाल आएको हो । म चार वर्षअघि कुवेतस्थित होटलमा सेफको काम गर्न गएको थिएँ । कोभिडको महामारीपछि फर्केर घरमै बसेको थिएँ । दुबईको राम्रो अवसर छ भन्ने थाहा पाएपछि सिधै म्यानपावर गएँ, उनले भने, मैले अहिलेसम्म यस्तो व्यवस्थित र पारदर्शी अन्तर्वार्तामा सहभागी हुने अवसर जुरेको थिएन । योभन्दा अगाडि कुवेत जाँदा धेरै हन्डर र सास्ती बेहोर्नुपरेको थियो । अन्तर्वार्ता लिनुअघि एक घण्टाजति कम्पनीबारे औपचारिक जानकारी गराइएको उनले बताए । हामीले पाउने न्यूनतम तलब, सेवा सुविधा, खाने, बस्ने अवस्था, कामको प्रकृति र लागत शुल्कको विषयमा पूर्ण जानकारी दिइएको थियो, उनले भने । अन्तर्वार्ता दिन आएकाहरूलाई वातानुकूलित हलमा राखिएको थियो । त्यही नै खानाको समेत व्यवस्थापन गरिएको थियो । अन्तर्वार्ता प्रक्रियाको सम्पूर्ण रोयलले नै बेहोरेको थियो । रिसोर्टले मासिक ६० हजार रुपैयाँदेखि चार लाख रुपैयाँसम्म तलब सुविधा दिने गरी कामदार छनोट गरेको छ । रिसोर्टले म्यानपावर कम्पनीको सेवा शुल्क पनि आफैंले भुक्तानी गरेको छ । रोयलले छनोट भएका कामदारले कुनै शीर्षकमा पनि खर्च भुक्तानी गर्न नपर्ने पनि जनाएको छ । कामदारको हवाई यातायात, भिसा शुल्कदेखि श्रममा लाग्ने सबै शुल्क कम्पनीले नै बेहोर्छ, रोयलको मानव संसाधनका प्रतिनिधिले भने, हामीले भर्ना प्रक्रियामा आईएलओको मापदण्डलाई शतप्रतिशत पालना गरेका छौं ।डेढ महिना अगाडि कुवेतस्थित ग्रान्ड हायत होटलले पनि शून्य लागतमा कामदार भर्ना गरेको थियो । ग्रान्ड हायतले ४३ जना नेपालीलाई छनोट गरेको थियो । त्यसमध्ये अधिकांश साथीहरू आइपुगेका छन् । केही साथीहरू आउने प्रक्रियामा छन्, कुवेत पुगेका अनिमेश गुरुङले कान्तिपुरलाई भने, हामीले कुवेत आउन कुनै सेवा शुल्क तिर्नुपरेको छैन । अन्तर्वार्ता लिने बेला कम्पनीले भनेका सबै तलब तथा सेवा सुविधाहरू पूरा छ । करारपत्रमा फेरबदल छैन ।खाडीस्थित नेपाली दूतावासहरूका अनुसार पछिल्लो समयमा खाडीका अन्तर्राष्ट्रिय ब्रान्डका होटल तथा रिसोर्टको रोजाइमा नेपालीहरू पर्न थालेका छन् । श्रम, रोजगार तथा सामाजिक सुरक्षा मन्त्रालयको पछिल्लो आप्रवासन प्रतिवेदनअनुसार वैदेशिक रोजगार गएको मध्ये १८ प्रतिशत होटल क्षेत्रसहित सेवा र बिक्री गर्ने काममा संलग्न छन् । त्यसमा सबैभन्दा बढी कुक, वेटर र हाउसकिपिङमा जानेहरू छन् । सेफमा मात्रै ४ हजार ५ सय ३१ जना गएका छन् । जसमा यूएई १ हजार ५४, कतार ६९६, कुवेत ४४१, साउदी अरब ३७५, ओमन ३२८ र अन्य देशमा १६ सय ३७ जना गएका छन् । यसबाहेक वेटर र वेटर्समा ६४ सय जना गएका छन् । जसमध्ये सबैभन्दा बढी यूएईमा १९ सय १५, साउदी अरबमा १३ सय ५८, कतार १ हजार ४४, कुवेत ९८३, माल्टा २३६ र अन्य देशमा ८६४ जना रहेका छन् । यी पाँचतारेसहित अन्य रेस्टुरेन्टहरूमा पनि कार्यरत छन् । पाँचतारे होटलहरूले नेपाली कामदारलाई प्राथमिकता दिइरहेको भेटिन्छ । कमाइ र कामको प्रकृतिको हिसाबले यो नेपाली कामदारको लागि महत्त्वपूर्ण अवसर हो, कुवेतका लागि नेपाली राजदूत दुर्गाप्रसाद भण्डारीले भने, अन्य क्षेत्रभन्दा यो क्षेत्रमा तुलनात्मक हिसाबले राम्रो देखिन्छ । करारपत्र पनि फरकफरक छैन । कामदारहरू पनि सन्तुष्ट नै देखिन्छ । उनीहरूले समस्या छ भनेर दूतावासमा कुनै उजुरीसमेत दिन आएको छैन । वैदेशिक रोजगार व्यवसायीहरूका अनुसार पछिल्ला वर्षहरूमा पाँचतारे होटलहरूमा नेपालीको प्रवेश क्रमिक रूपले बढ्न थालेको छ । सन् २००९ तिर होटल क्षेत्रका कामदार पठाउन मार्केटिङमा जाँदा होटलका व्यवस्थापकहरूले नेपालीले होटलमा काम गर्छ भन्ने विश्वास नै गर्दैनथे । नेपाली अंग्रेजी बोल्न पनि जान्दैन । तल्लो लेबर मात्रै हो भन्ने उनीहरूको अपूरो बुझाइ थियो । नेपालीको परम्परा नै आतिथ्य संस्कारसँग जोडिएको छ भनेर उनीहरूलाई बुझाउन धेरै समय लाग्यो, भिजन एन्ड भ्यालुका प्रबन्ध निर्देशक पदमराज पौडेलले भने, अहिले होटल व्यवस्थापकले नेपालीहरू हृदयदेखि नै सेवा गर्छन् है भनेर बुझ्न थाले । राम्रा होटलहरू नेपाली खोज्न नेपाल आउन थालेका छन् । कमाइ, सुरक्षा र मर्यादाको हिसाबले होटल क्षेत्र आकर्षक बन्दै छ । पाँचतारे होटलका व्यवस्थापन पक्षले रोजगारदाता पे मोडल को प्रभावकारी कार्यान्वयनमा निकै जोड दिन थालेको छ । उनीहरूले कामदार भर्ना प्रक्रियामा लाग्ने सबै प्रकारका शुल्कहरू आफैं बेहोर्ने मात्रै नभई त्यसको पूर्ण कार्यान्वयन भए नभएको भनेर अनुगमनसमेत गर्न थालेका छन् । श्रम, रोजगार तथा सामाजिक सुरक्षा मन्त्रालयका अनुसार खाडीमा शून्य लागत अर्थात् रोजगारदाता पे मोडलमा कामदार लैजाने श्रम सम्झौता यूएईसँग मात्रै गरेको छ । यूएईका अन्य क्षेत्रमा यो नीति प्रभावकारी कार्यान्वयनमा नआए पनि होटल क्षेत्रमा भने कार्यान्वयनमा आउन थालेको छ । खाडीका पाँचतारे होटलमा कार्यरत कामदारको अध्ययन गरेका इक्विडेम रिसर्चका दक्षिण एसिया निर्देशक रामेश्वर नेपालका अनुसार अन्तर्राष्ट्रिय मानव अधिकार संस्थाहरूको निगरानी बढेकाले पाँचतारे होटलहरू आईएलओ मापदण्ड पालना गर्न बाध्य भएका हुन् । आईएलओको न्यायोचित भर्नासम्बन्धी सामान्य सिद्धान्त र कार्यविधिअनुसार भर्ना गर्नुअघि कामदारलाई सही सूचना दिइनुका साथै श्रमिकले भर्ना शुल्क वा यससँग सम्बन्धित लागत तिर्नुपर्ने अवस्थाबाट हटाइनुपर्छ । श्रमिकलाई रोजगारदातासँग सम्बन्ध गाँसिदिएबापत म्यानपावर कम्पनीले श्रमिकसँग सेवा शुल्कसमेत लिन पाइँदैन । राहदानी, स्वास्थ्य परीक्षण र पूर्वअभिमुखीकरण तालिममा लागेको खर्चसमेत रोजगारदाता आफैंले बेहोर्नुपर्छ । न्यून आएका भएका श्रमिकहरू कमाउन जाने हो । त्यसरी कमाउन जाने मान्छेले उल्टो ऋण काढेर जाने अवस्था भयो भने उसले कसरी सेवा दिन सक्छ ? त्यही भएर अन्तर्राष्ट्रिय रूपमा जुन रोजगारदाताले श्रमिकमाथि आर्थिक भार पार्छ, त्यसमा बाध्यकारी श्रम र शोषण हुन्छ भन्ने मान्यता स्थापित गराइदिएको छ । र, त्यस्तो होटल वा रिसोर्टले बदनामी हुन थालेको छ, नेपालले भने, अहिले त्यो बदनामी वा लाञ्छनाबाट जोगिन रोजगारदाताहरूले आफ्नो जिम्मेवारी देखाउने विषय सकारात्मक हो । उनले शून्य लागतको नीतिमा कामदार भर्ना नगर्ने रोजगारदाताहरू बहिष्कारमा पर्न थालेको बताए । अब रोजगारदातालाई जिम्मेवार तवरले व्यवसाय गर्न ठूलो दबाब छ, उनले भने, जसले न्यायोचित भर्ना प्रक्रियालाई अनुसरण गर्छ, उसमाथि अन्तर्राष्ट्रिय प्रहार हुँदैन ।"
सिर्जनशील महिला उद्यमी मेला भोलिदेखि,"काठमाडौं (कास) हरितालिका तीजको अवसरमा पाँचदिने सिर्जनशील महिला उद्यमी मेला हुने भएको छ । महिला सिर्जनशील केन्द्र ले त्रिपुरेश्वरस्थित वर्ल्ड ट्रेड सेन्टरमा साउन २७ देखि ३१ सम्म उक्त मेला आयोजना गर्न लागेको हो । मेलामा घरेलु तथा हस्तकला सामग्रीको प्रदर्शनी, परिकार, निःशुल्क स्वास्थ्य शिविर, मेहन्दी आर्ट र उपहार राखिने आयोजक संस्थाले बताएको छ । मेलाको उद्देश्य अशिक्षित, भेदभाव र अवसरबाट वञ्चित महिलालाई सीप सिकाएर उनीहरूको उत्पादन बजारसम्म पुर्याउनु रहेको केन्द्रकी अध्यक्ष मिलु थापाले बताइन् । उनका अनुसार मेलामा सयभन्दा बढी स्टल रहनेछन् । असहाय एवं अशक्त महिलालाई भने निःशुल्क स्टल प्रदान गरिनेछ ।"
तल्लो तादीखोलाको विद्युत् उत्पादन बन्द,नुवाकोट (कास) बाढीले बाँधमा क्षति पुर्याएपछि पाँच मेगावाट क्षमताको तल्लो तादीखोला जलविद्युत आयोजनाको उत्पादन बन्द भएको छ । आयोजना निर्माण कम्पनी बुद्धभूमि हाइड्रोपावरका अध्यक्ष पूर्णलाल श्रेष्ठले बाढीले बाँध फुटेको बताए । दुप्चेश्वर गाउँपालिका ५ र पञ्चकन्या गाउँपालिका ४ भई बग्ने तादी र चन्द्रवती खोला दोभानमुनि तादीखोलामा बाँध छ । उक्त बाँधबाट पञ्चकन्या४ थप्रेकको नौटारीसम्म २८ सय मिटर लामो पाइपबाट विद्युतगृहमा पानी पठाई विद्युत् उत्पादन गरिँदै आएको थियो । करिब ६ महिनाअघि आयोजनाको विद्युत् केन्द्रीय प्रणाली (ग्रीड) मा जोडिएको थियो । हाइड्रोपावरको बाँधस्थलमा फसेका ३ जना कर्मचारीको बुधबार बिहान उद्धार गरिएको छ । उनीहरू पानी खोल्न र बन्द गर्न खटिएका थिए । खोलामा पानीको बहाव एक्कासि बढेपछि सोही खोलाको बीचमा अड्किएका थिए ।
हिमालयन बैंक र अमेरिकन एक्स्प्रेसका दुई नयाँ कार्ड,काठमाडौं (कास) हिमालयन बैंक र अमेरिकन एक्सप्रेसले थप दुई प्रकारका कार्ड सञ्चालनमा ल्याएका छन् । हिमालयन बैंकअमेरिकन एक्सप्रेस क्रेडिट कार्ड र हिमालयन बैंकअमेरिकन एक्सप्रेस प्रिपेड कार्ड सञ्चालनमा ल्याइएको हो । क्रेडिट कार्ड विशेष गरी भ्रमण र सरसामान खरिदका लागि उपयुक्त रहेको बैंकले जनाएको छ । प्रिपेड कार्ड उच्च शिक्षा अध्ययनका लागि विदेश जाने विद्यार्थी तथा अन्य यात्रीहरू लक्षित छ । क्रेडिट कार्डका माध्यमबाट अनलाइन भुक्तानीलगायत स्थानीय कारोबार गरेबापत ०५० प्रतिशत वा बढीमा ३ हजार रुपैयाँसम्म प्रति वर्ष नगद फिर्ता प्राप्त गर्न सक्ने बैंकले जनाएको छ । प्रिपेड कार्डमार्फत अनलाइन भुक्तानी तथा स्थानीय कारोबार गरे ०५० प्रतिशत वा बढीमा २ हजार ५ सय रुपैयाँ प्रतिवर्षसम्म नगद फिर्ता पाउने बैंकले जानकारी दिएको छ ।
ब्रिटिस कलेजलाई 'द ब्रिटिस कप २०२२ उपाधि,काठमाडौं (कास) ब्रिटिस कलेजले तेस्रो द ब्रिटिस कप २०२२ इन्टर कलेज फुटसल प्रतियोगिताको उपाधि जितेको छ । शुक्रबार भएको फाइनलमा ब्रिटिस कलेजले एपेक्स कलेजलाई पराजित गरेको हो । विजेता टोलीले एक लाख नगद पुरस्कार जितेको छ । उपविजेता एपेक्स कलेजले पचास हजार नगद पुरस्कार पाएको छ । ब्रिटिस कलेजले आयोजना गरेको प्रतियोगितामा काठमाडौंका १३ वटा कलेज सहभागी थिए ।
रियल मीको नार्जो ५० ए प्राइम बजारमा,"काठमाडौं (कास) स्मार्टफोन ब्रान्ड रियल मीले नार्जो सिरिजको नार्जो ५० ए प्राइम बजारमा ल्याएको छ । अल्ट्रास्लिक डिजाइन, शक्तिशाली प्रोसेसर, ५ हजार एमएएच पावरको ब्याट्री र एआईसक्षम क्यामेरा यसमा समावेश छ । यसमा ६६ इन्चको एफएचडी डिस्प्ले र ५० एमपी क्यामेरा छ । यो ८१ एमएमको अल्ट्रा स्लिम स्मार्टफोन हो, जसको तौल १९२५ ग्राम छ । नार्जो ५० ए प्राइम शक्तिशाली युनिसोक टी ६१२ द्वारा सञ्चालित छ । यसको बजार मूल्य २१ हजार ७९९ रुपैयाँ छ ।"
क्यानको छात्रवृत्तिमा खुल्यो आवेदन,"काठमाडौं (कास) कम्प्युटर एसोसिएसन नेपाल महासंघ (क्यान) ले प्राविधिक शिक्षातर्फ छात्रवृत्तिका लागि आवेदन खुला गरेको छ । क्यानले चार वर्षदेखि प्रदान गर्दै आएको नेसनल आईसीटी स्कलरसिप २०७९ को लागि आवेदन खुला गरेको हो । यस वर्ष ४९ जना विद्यार्थीलाई आंशिक तथा पूर्ण छात्रवृत्ति दिन लागिएको क्यानले जनाएको छ । क्यानका अनुसार प्रत्येक प्रदेशबाट १ जना छात्रालाई पूर्ण र बाँकी ४२ जनालाई आंशिक छात्रवृत्ति प्रदान गरिनेछ । क्यानले सूचना प्रविधि पठनपाठन गर्दै आएका कलेजहरूको सहयोगमा गरिब, जेहेनदार, विद्यार्थीहरूका लागि छात्रवृत्ति प्रदान गर्दै आएको छ । यो छात्रवृत्ति मैतीदेवीस्थित लर्ड बुद्ध एजुकेसन फाउन्डेसनसँगको सहकार्यमा सुरु भएको हो ।"
नेपाल बैंक र त्रिविबीच सम्झौता,काठमाडौं (कास) नेपाल बैंक र त्रिभुवन विश्वविद्यालय व्यवस्थापन केन्द्रीय विभागबीच अनुसन्धानात्मक कार्यमा सहकार्य गर्ने सम्बन्धमा सम्झौता भएको छ । सम्झौतापत्रमा विभागका निमित्त विभागीय प्रमुख सहप्राध्यापक नवराज अधिकारी र बैंकका तर्फबाट सहायक प्रमुख कार्यकारी अधिकृत होमबहादुर खड्काले हस्ताक्षर गरे । सम्झौताअनुसार विभागमा अध्ययनरत विद्यार्थीले नेपाल बैंकमा इन्टर्नसिप गर्न पाउनेछन् । विद्यार्थीलाई ग्राजुएसन रिसर्च प्रोजेक्ट (जीआरपी) अन्तर्गत शोधपत्र लेखनका लागि छात्रवृत्तिस्वरूप न्यूनतम ५ जनालाई जनही तीस हजार रुपैयाँ प्रदान गरिनेछ ।
बजारमा भू क्लोदिङका चिनो पाइन्ट र पोलो टिसर्ट,"काठमाडौं (कास) मौलिक पहिचानमा गुणस्तरीय कपडाको माग सम्बोधन गर्ने गरी भू (बीएचयू) क्लोदिङ ब्रान्डले पुरुषलाई लक्ष्य गर्दै चिनो पाइन्ट र पोलो टिसर्ट नेपाली बजारमा ल्याएको छ । कपडा उद्योगमा अनगिन्ती प्रकारका पहिरन बन्ने हुनाले सुरुमा चिनो नामबाट पाइन्ट उत्पादन गरिएको कम्पनीका नीलन महतले जनाए । बीएचयू क्लोदिङको वेबसाइट तथा इन्स्टाग्राम र फेसबुक पेजमार्फत सुरुमा उत्पादन लञ्च गरेका उनले अहिले अनलाइनका साथै सिभिल मल, सुरज अर्केड, लोत्से मल, दरबारमार्ग, कुमारीपाटीलगायत पाँच ठाउँमा रिटेल प्लेसमेन्ट गरिएको महतले जनाए । हाम्रा प्रोडक्टमा कपडा, धागो, ट्याग, बटनदेखि जिपर सबै प्रिमियम गुणस्तरका प्रयोग गरेका छौं, नीलनले भने । भू चिनो पाइन्टको ३३ सय ५० रुपैयाँ र भी नेक टिसर्ट, राउन्ड नेक टिसर्टको १३ सय रुपैयाँ र सर्टको २३ सय ५० रुपैयाँ मूल्य राखिएको कम्पनीले जनाएको छ ।"
ग्लोबलका ग्राहकलाई माया मेट्रो अस्पतालमा छुट,"काठमाडौं (कास) ग्लोबल आईएमई बैंकका ग्राहक र कर्मचारीले धनगढीमा रहेको माया मेट्रो अस्पतालको सेवामा छुट पाउने भएका छन् । बैंकका खातावाल ग्राहक तथा कर्मचारीले अस्पतालको सेवामा १५ प्रतिशतसम्म छुट पाउने सम्झौता भएको हो । छुट प्राप्त गर्न बैंकका ग्राहकले डेबिटक्रेडिटप्रिभिलेज कार्ड वा बैंकको परिचयपत्र पेस गर्नुपर्नेछ । मुलुकका ७७ वटै जिल्लामा २८९ शाखा रहेको बैंकका २६५ एटीएम, २७५ शाखारहित बैंकिङ सेवा, ५२ एक्सटेन्सन तथा राजस्व संकलन काउन्टर सञ्चालनमा छन् ।"
बाइनरीको 'मेरो मम्मा एप,"काठमाडौं (कास) बाइनरी गेटवे प्रालिले मेरो मम्मा एप सार्वजनिक गरेको छ । गर्भधारणसम्बन्धी जानकारी, गर्भवती अवस्थामा चाहिने सल्लाह, विज्ञ र सेवा संस्थानको सम्पर्क तथा ठेगाना, आफू जस्तै अन्य गर्भवती र नवजात शिशुका आमासँगको अनलाइन, गर्भधान र शिशु सामग्री किन्न सरल र सहज अनलाइन पसलको विवरण एपमा रहनेछ । गर्भवती महिला र नवजात शिशुका लागि चाहिने सूचनामूलक लेख, सम्पर्क ठेगाना विभिन्न उत्पादन तथा सामग्री बिक्रीका लागि एकीकृत मोबाइल एपको विकास गरिएको कम्पनीका एक संस्थापक रवि अग्रवालले जानकारी दिए ।"
सत्यनिरूपण विधेयकमा 'चारमहले प्रस्ताव,"काठमाडौं (कास) बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन, २०७१ लाई संशोधन गर्न बनेको विधेयकका सम्बन्धमा द्वन्द्वपीडित र मानवअधिकारकर्मीले संसदमा चारमहले प्रस्ताव बुझाएका छन् । द्वन्द्वपीडित र मानवअधिकारकर्मीको ३३ संस्थाले संघीय संसद्का दुवै सदनका सदस्यसँग संशोधन विधेयकको विवादास्पद प्रावधान संशोधनका लागि प्रस्ताव राखेका हुन् ।संसद्मा पेस गरेको एक महिना पुग्न लाग्दा पनि विधेयकमाथि छलफल भएको छैन । विधेयकलाई छलफल नगरी छोटो प्रक्रियाबाट सिधै पारित गरिएला कि भन्ने चिन्तामा द्वन्द्वपीडित छन् । सभामुखले विधेयकलाई दफाबार छलफलका लागि संसद्को कानुन, न्याय तथा मानवअधिकार समितिमा पठाउन सक्छन् । प्रतिनिधिसभाको कार्यकाल असोज १ मै सकिँदै छ । त्यसैले त्यसअघि नै समितिमा पेस गरी छलफलमार्फत विवादास्पद प्रावधान संशोधन गर्नुपर्ने द्वन्द्वपीडित र अधिकारकर्मीको माग छ । अधिवक्ता राजु चापागाईंले प्रत्येक सांसदलाई विधेयकका बारेमा जानकारी होस् र विवादमा नपर्ने गरी संशोधन होस् भनेर प्रस्ताव बुझाइएको जानकारी दिए । विधेयकमा रहेका मानवअधिकार उल्लंघन तथा मानवअधिकारको गम्भीर उल्लंघनको परिभाषा, क्षमादान, अभियोजन, विशेष अदालतको क्षेत्राधिकार र पुनरावेदनसम्बन्धी व्यवस्था, न्याय निरूपण तथा दण्ड सजायलगायतका विषयमा रहेका त्रुटिपूर्ण प्रावधानलाई संशोधन गरेर मात्रै विधेयक पारित गर्न चारमहले प्रस्तावमार्फत सांसदहरूलाई आग्रह गरिएको छ । लामो समयदेखि बल्झिँदै आएको संक्रमणकालीन न्याय प्रक्रियालाई टुंगोमा पुर्याउन यथोचित रूपमा मार्ग प्रशस्त गर्न पनि उनीहरूले आह्वान गरेका छन् । पीडितले सांसद तथा दलका नेताहरूलाई भेटेरै विधेयकलाई अलपत्र नपार्न अपिल पनि गर्दै आएका छन् । धेरैले दिएका सुझावको चाङ मसँग छ, प्रतिनिधिसभाको कानुन, न्याय तथा मानवअधिकार समितिका सभापति कृष्णभक्त पोखरेलले भने, विधेयक समितिमा आएपछि अमिल्दा प्रावधानबारे छलफल हुन्छ ।"
आफ्नै शैलीमा टेनिस छाड्दै सेरेना,"(न्युयोर्क)  उनी प्रतिविम्ब हुन् । खास व्यक्तित्व पनि । उनले आफ्नी दिदीलाई पछ्याएकी थिइन् । तर दिदी बराबरीमात्र हुन पनि तयार भइनन् । सेरेना विलियम्सले भर्खरै आफ्नो संन्यास कार्यक्रम घोषित गरेकी छन् । उनको घोषणा थियो, अब आफू टेनिसभन्दा पनि आफ्नो निजी जीवनमै केन्द्रित हुनेछु । उनका लागि आमाको भूमिका नै ठूलो भएको छ । फेसन उद्योगमा उनको रूचि पहिलेदेखि नै थियो, त्यसमै बढी रम्ने छिन् । उनको भविष्य त्यस्तै हुनेछ, जस्तो उनी चाहन्छिन् । त्यो त निकै साह्रो सेरेना पारा नै भयो । उनले खेलाडी जीवन पनि आफ्नै पाराले अगाडि बढाएकी थिइन् । यसै कारण उनी विशेष रहिन् । उनको शैली विशिष्ट थियो । उनलाई माया गर्ने उत्तिकै रहे । घृणा गर्ने पनि धेरै निस्किए । यिनै कारणले उनलाई विश्व खेलकुदका महान खेलाडीमध्ये एक बनाउन मदत गरेको थियो । उनी अश्वेत थिइन् । त्यसकै प्रतीकका रूपमा टेनिस खेलिन् । जतिबेला सेरेनाले यो खेल छाड्दै छिन्, त्यतिबेला उनको प्रभाव टेनिसभन्दा धेरै परसम्म पुगेको छ । मंगलबार भोग म्यागजिनको कभर स्टोरी मा उनी छाएकी थिइन् । त्यसमै उनले भनेकी छन्, अब हुने यूएस ओपनसँगै विश्व टेनिसबाट बिदा लिने क्रममा छु । यो त्यही प्रतियोगिता हो, जसमा उनले पहिलोपल्ट सफलता चाखेकी थिइन् । उनको टेनिस खेलाडीको यात्रा आफैंमा अद्वितीय छ । उनले कुल २३ ग्रान्ड स्लाम उपाधि जितिन् । यो मार्गरेट कोर्टको कीर्तिमानभन्दा एकै उपाधिले मात्र पछाडि छ । सन् १९९९ मा उनले पहिलो यूएस ओपन जितेकी थिइन्, जतिबेला उनी भर्खर १७ वर्षकी थिइन् । त्यसक्रममा उनी आर्थर एसपछि ग्रान्ड स्लाम जित्ने पहिलो अश्वेत खेलाडी भएकी थिइन् । सन् १९५८ यता ग्रान्ड स्लाम जित्ने पहिलो अश्वेत महिला खेलाडी भइन्, अल्थिआ गिब्सनपछि । उनको यो यात्रा दुई दशकसम्म चल्यो र उनी महान खेलाडीको सूचीमा पनि परिन् ।त्यतिमात्र होइन, उनी वास्तवमै लैंगिक र जातीय समानताको प्रतीक भइन् । यसैक्रममा उनले त्यस्ता सबै बाधा र सीमा तोडिन्, जुन त्यसअगाडि एक प्रकारको परम्परा थियो । भोग को त्यो खेल पूर्णतः उनमा केन्द्रित छ । उनले नै आफ्नो कथा भनिरहेकी छन् । सेरेनाको संन्यास घोषणा आउने ढिलोचाँडो अपेक्षित नै थियो । किनभने पछिल्लो समय उनको प्रदर्शन राम्रो रहन सकेको थिएन । तर संन्यासकै कुरा छेड्न उनले फरक माध्यम रोजिन् । उनले आफ्नो संन्यासको समाचार चुहाउन न आफ्नो इन्स्ट्राग्राम एकाउन्ट रोजिन्, न त ईएसपीएनको शरणमा गइन् । यतिमात्र होइन, उनले मिडियाको बाक्लो जमघट गरिनन् । सेरेना त्यही गर्छिन्, जुन उनी चाहन्छिन् । त्यसैले भोग म्यागजिनबाट आफ्नो कथा सुनाइन् । म्यागजिनकी सम्पादक एना विनटुर आफैंमा टेनिसप्रेमी हुन्, त्यसै विश्व टेनिसको एउटा उम्दा पत्रिकालाई सेरेनाले आफ्नो संन्यासको योजना सुनाउने माध्यम बनाइन् । जतिबेला उनको संन्यासका औपचारिकता पूरा हुनेछन्, त्यतिबेला सेरेनासँग जोडिएका सम्झना हाम्रो वरिपरि घुम्नेछन् । उनी खेलका क्रममा सबैलाई मनोरञ्जन दिने गर्थिन् । यो एक प्रकारको उनको विशिष्ट सिनेमा जस्तै हुने गर्थ्यो । उनी त्यस्ता दर्शकका लागि पनि टेनिस हेर्ने कारण बनिन्, जसका लागि त्यसअघि टेनिस कुनै रोजाइ हुने गर्दैनथ्यो । यसैक्रममा उनले आफ्ना खास समर्थक बनाइन्, जसले आँखा चिम्लेर समर्थन गरे । जति जति बेला सेरेना राम्रो प्रदर्शन गर्न असफल रहिन्, यी समर्थक त्यतिबेला पनि उनकै पक्षमा रहे । केही बेला त उनले टेनिसका मान्यता तोडिन् र हदै पनि गरिन् । यतिबेला यी दर्शक उनकै साथमा थिए । आखिर सन् २०१८ को यूएस ओपन कसले मात्र बिर्सन सक्छ र ? त्यतिबेला उनले चियर अम्पायर सँग बाझाबाझ गरेकी थिइन् । तर धेरै उनकै साथमा रहे । कारण थियो, उनी सेरेना विलियम्स थिइन्, अरू होइनन् । एउटा तथ्य निश्चित छ, उनी आफ्नो खेलजीवनको अन्तिम मोडमा छिन् । तर सेरेनाबाट कति बेला आश्चर्यजनक काम कुरो हुने हो, थाहै हुने छैन । कोही स्तब्ध नहुनु, यदि सेरेनाले दोस्रो बच्चाको इच्छा राख्छिन् भने । हुनसक्छ, सेरेना दोहोर्याएर फेरि टेनिस कोर्टमा देखा पर्न सक्छिन् । उनीसँग त्यस्तो कुनै जुक्ति उपाय हुनसक्छ, जसले उनलाई खेलकुदमा फेरि चर्चामा ल्याउने छ । सेरेनाले चाहनु मात्र पर्छ, त्यो सबै पूरा हुने गर्छ । न्युयोर्क टाइम्स"
सम्झनलायक ६ ग्रान्ड स्लाम फाइनल,"अस्ट्रेलियन ओपन, २०१७सेरेनाले जितेको २३ औं ग्रान्ड स्लाम अझ विशेष रह्यो । उनले मेलबर्नमा अस्ट्रेलियन ओपनको फाइनलमा भेनसलाई ६४, ६४ ले हराएकी थिइन् । यो दुर्लभ अवसर थियो । किनभने प्रतियोगितामा क्रममा उनी गर्भवती थिइन् । पेटमा छोरी ओलम्पिया थिइन् । प्रतियोगिता अगाडिसम्म उनी सातौं वरीयताकी थिइन्, तर त्यस जितपछि ३५ वर्षको उमेरमा फेरि नम्बर एक खेलाडी बनिन् । दिदीबहिनीबीच करियरको २८ औं र ग्रान्ड स्लाममा नवौं फाइनल भेट थियो । अन्त्यमा सेरेनाले भनिन्, भेनस मेरा लागि प्रेरणा हो । उनीविना २३ ग्रान्ड स्लाम जित्ने उपाय थिएन । एएफपी"
सकर क्लिनिकमा दोस्रो पुस्ताका नेपाली,"(अस्ट्रेलिया)  दक्षिण अस्ट्रेलियाका ९ वर्षे रोनव पाण्डे, आदी अधिकारी र आर्नब लामिछाने हरेक साता हुने सकर क्लिनिक मा व्यस्त भेटिन्छन् । स्थानीय फरक फरक फुटबल क्लबबाट खेल्ने उनीहरूलाई यस क्लिनिकले सीप र ज्ञानमात्र दिएको छैन, फुटबलमै भविष्य खोज्ने आधारसमेत तयार गरी दिँदैछ ।रोनव, आदी र आर्नबजस्ता ४० बालबालिका अहिले हरेक साता हुने फुटबल प्रशिक्षण (सकर क्लिनिक) मा नियमित सहभागी हुन्छन् । त्यसमध्ये १३ जना मिनिरुज अर्थात १२ वर्षमुनिका बालबालिकाको टिमबाट राज्यस्तरीय फुटबल प्रतियोगितामा सहभागिता जनाइरहेका छन् भने अन्य उक्त टिममा छनोट हुने लक्ष्यसाथ आएका छन् । केही बालबालिका त भर्खर बल हान्न सक्नेमात्र छन् । उनीहरूलाई दक्ष र तालिमप्राप्त प्रशिक्षकद्वारा प्रशिक्षण दिलाउने व्यवस्था मिलाइएको छ । अस्ट्रेलियामा नेपालीको दोस्रो पुस्ता हुर्किएसँगै उनीहरूलाई फुटबलको क्षेत्रमा स्थापित गर्ने उद्देश्यले यो प्रशिक्षण सञ्चालन हुँदै आएको छ । यहाँस्थित एडिलेड खुकुरी फुटबल क्लब (एकेएफसी) ले ४ वर्षदेखि हरेक वर्ष दोस्रो पुस्ताका नेपालीलाई फुटबलको माध्यमबाट अघि बढाउने उद्देश्यसाथ फुटबल क्लिनिक आयोजना गर्दै आएको छ । ५ देखि १० वर्षसम्मका बालबालिका सहभागी यस प्रशिक्षणमा दक्षिण अस्ट्रेलियाका विभिन्न स्थानमा रहेका नेपाली बालबालिकाले सहभागिता जनाइरहेका छन् । आठ सातासम्म हुने यस तालिमको मुख्य उद्देश्य विशेष गरी दोस्रो पुस्ताका नेपालीलाई अस्ट्रेलियाली फुटबलमा हुने अवसरका लागि तयार गर्नु र सामाजिक क्रियाकलापमा सक्रिय बनाउनृु रहेको क्लबले जनाएको छ । प्रशिक्षणको आयोजना गरिरहेको एकेएफसीका महासचिव राजन लामिछानेले ४० बालबालिकामध्ये १३ बालबालिकाले राज्यस्तरीय मिनिरुज फुटबल प्रतियोगितामा सहभागिता जनाइरहेको र आउने वर्षमा अर्को नेपाली मिनिरुज टिम बनाउने लक्ष्य राखेको बताए । हाम्रा दोस्रो पुस्ताका बालबालिकाले यहाँको फुटबलमा राम्रो अवसर पाउने देखेरै हामीले उनीहरूलाई अझ अवसर र प्रेरणा दिन यो क्लिनिकको सुरुवात गरेका हौं । एकेएफसी आफैं पनि यहाँको राज्यस्तरीय लिग प्रतियोगिता खेलिरहेको क्लब भएकाले समेत बालबालिकालाई प्रोत्साहित गर्न सहज भएको उनको भनाइ छ । उनले आफ्ना बालबालिकाको प्रशिक्षणमा अभिभावकले समेत खुलेर सहयोग गरिरहेको जानकारी दिए । अस्ट्रेलियामा पछिल्लो समयमा बालबालिकाले फुटबलमा राम्रो स्थान बनाउँदै गएका छन् । सिड्नी, मेलबर्नलगायतका स्थानमा रहेका दोस्रो पुस्ताका नेपाली किशोरहरू राम्रा फुटबल क्बलमा आबद्ध भएर राज्यस्तरको प्रतियोगिता खेलिरहेका छन् । अध्ययनका साथै फुटबलको माध्यमबाट राज्यस्तरबाट प्रतिनिधित्व गर्दै विदेशसम्म प्रतियोगिता खेल्न जाने गरेका छन् । त्यसका साथै राज्यस्तरमा हुने फुटबल प्रतियोगितामा आफ्नै टिम बनाएर नेपाली युवाले प्रतिस्पर्धा गर्दै आएका छन् । फुटबल प्रशिक्षण र प्रतियोगिताको माध्यमबाट खेलका लागि अवसर मात्र सिर्जना नभएर नेपाली मूलका बालबालिकाबीच भेट तथा छलफल हुने गरेको छ । यसले उनीहरूलाई नेपाली भाषा तथा संस्कृतिबारेमा जान्ने अवसर मिल्ने र सामाजिक सद्भावबारे थप जानकारी हुने भएकाले समेत यो प्रशिक्षण सफल बन्दै गएको हो । नेपाली बालबालिकामात्र सहभागी यस प्रशिक्षणमा अन्य देशका अभिभावकले समेत चासो र इच्छा व्यक्त गरिरहेको लामिछानेले बताए । नेपालीबाहेक अन्य मूलका बालबालिकालाई प्रशिक्षणमा समेट्ने तत्काल कुनै लक्ष्य नरहेको उनले सुनाए ।"
गर्ल्समा बीआईएस विजयी,काठमाडौं (कास) आयोजक बीआईएसले पाँचौं बीआईबी कप अन्तरविद्यालय बास्केटबल प्रतियोगिताको गर्ल्समा बुधबार जित हात पारेको छ ।बीआईएसले विद्या संस्कारलाई २३८ स्कोरले पराजित गर्यो । विजेताकी सब्रिना पन्तले ९ स्कोर बटुलिन् । गर्ल्समै निसर्गले न्यु बुद्धप्रकाशलाई २११० र डाफोडिलले मेरिडियनलाई १७७ स्कोरले हराए । निसर्गका रक्षा महर्जनले ११ र डाफोडिलका मिस्टी भक्तले ६ स्कोर गरे ।ब्वाइजमा न्यु बुद्धप्रकाशलले निसर्ग बाटिकालाई ३३३१ र प्यारागनले डाफोडिललाई २६१३ स्कोरले पन्छाए । न्यु बुद्धप्रकाशका आभाष लामाले १० र प्यारागनका बिक्कीले २१ स्कोर गरे ।

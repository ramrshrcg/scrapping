शीर्षक,विवरण
"ऋण ५० हजार, तमसुक ९ लाखको","४२ लाख ९२ हजार बिगो दाबीसहितको मुद्दामा उनलाई जिल्ला अदालतले १ लाख ५० हजार धरौटीमा तारेखमा छाड्न आदेश गरेको थियो । उक्त मुद्दा अदालत अझै विचाराधीन छ । जिल्ला अदालत महोत्तरीमा साहले ऋणीविरुद्ध दायर गरेका लेनदेनका २७ वटा मुद्दा छन् । उनले मुद्दा चलाएका ऋणीहरू महोत्तरी, धनुषा, सर्लाहीदेखि झापा जिल्लाका समेत रहेको अदालतको तथ्यांकमा देखिन्छ । साहले घरघडेरी पास गरेर (दृष्टिबन्धक) राखेर ऋण दिने गरेको खुलेको छ । उनले दर्ता गराएको मुद्दामध्ये १० वटाको दाबी पुगेको, १० वटा मुद्दा चालु अवस्थामा, ५ वटा फिर्ता लिइसकेको, एउटामा मिलापत्र र एउटा खारेज भएको अदालतका रजिस्ट्रार मदन जयसवालले बताए । १० जना ऋणीसँग उनले जग्गासमेत हडपेको खुलेको छ । साहले विभिन्न मितिमा १३ जनासँग २० लाख ३३ हजार ठगी गरेको भन्ने व्यहोराको उजुरी जिल्ला प्रशासन कार्यालयमार्फत प्राप्त भएकाले थप अनुसन्धान भइरहेको एसपी पंगेनीले बताए ।मिटरब्याजीविरुद्ध १,९३७ उजुरीमिटरब्याजबाट उत्पन्न अपराध नियन्त्रण तथा सुदखोरको पहिचान र छानबिनका लागि गठित कार्यदलमा सोमबारसम्ममा १ हजार ९ सय ३७ वटा उजुरी परेका छन् । पीडित सर्वसाधारणले जिल्ला प्रशासन कार्यालयमार्फत उजुरी दिएका हुन् । गृहमन्त्री बालकृष्ण खाँणले सुदखोरमाथि अनुसन्धान एवं कारबाही चलाउन तथा देशभर मिटरब्याजपीडितको विवरण संकलन र सरकारलाई रायसुझाव पेस गर्न गएको साउन २७ मा सहसचिव भीष्म भुसालको संयोजकत्वमा कार्यदल गठन गरेका थिए । कार्यदलले १ महिनाभित्र प्रतिवेदन बुझाउने गरी काम गरिरहेको गृह मन्त्रालयले जनाएको छ । कार्यदलमार्फत देशभरका प्रहरी, प्रशासन र राष्ट्रिय अनुसन्धान विभागका संयन्त्रलाई सुदखोर पहिचानका लागि सक्रिय पारिएको छ । गृहमन्त्री खाँणका अनुसार मिटरब्याजी र सुदखोरविरुद्धका सबैभन्दा बढी १ हजार ३ सय ३० उजुरी मधेस प्रदेशका जिल्लामा दर्ता भएका छन् । सातै प्रदेशका जिल्लाबाट दर्ता भएका उजुरीमा सुदखोरले कति असुलेको, कति असुल्न बाँकी रहेको र पीडितले लिएको वास्तविक रकम कति भन्ने विवरण अध्ययनका क्रममा रहेको गृह मन्त्रालयले जनाएको छ । गृहमन्त्री खाँणले पीडितका उजुरी प्रहरी र प्रशासनमा सधैं दर्ता गर्न सकिने बताए ।"
सावित्राले पाइन् आफ्नै नाम,छोरा भविलालले कक्षा ५ पढ्दापढ्दै विद्यालय छाडेका थिए । सबैले कुकुर्नीको छोरो भनेर जिस्क्याउँदा पढ्नै नमानेर छाडेको हस्तरामले बताए । पढाइ छाडेपछि भविलाल वैदेशिक रोजगारीमा साउदी हानिए । अहिले उनी ३० बर्षका भइसके ।अपांगता भएकै कारण सावित्राले आफ्नो नामबारे बताउन नसक्दा घुम्ती टोलीका सदस्यले कुकुर्नी कमिनी राखिदिएका थिए । घुम्ती टोली प्रमुख सुन्दरराज अर्यालले उक्त नागरिकतामा हस्ताक्षर गरेका छन् । नागरिकता संशोधन भएकाले अब सावित्राले मतदाता परिचयपत्र पनि संशोधन गर्न पाउने जिल्ला निर्वाचन कार्यालयका सूचना अधिकारी गोकुल शर्माले बताए ।
'ह्याप्पी बर्थडे सामना,"(टीकापुर)  डाक्टरले जोशीपुर२, घुसरीकी शारदा चौधरीको सुत्केरी मिति तोकिदिएका थिए २०७२ भदौ १ गते । आफैंले स्याहार गर्ने र अस्पताल पनि नजिकै भएकाले तत्काल उपचार पाइने आसले दिदी निर्मला चौधरीले उनलाई साउन २१ मै टीकापुर१ बोलाएकी थिइन् । संविधान जारी हुनु अघिल्लो महिना देशका विभिन्न भागजस्तै पश्चिम तराईको कैलाली पनि भदौको गर्मीजस्तै आन्दोलनको तापमा थियो । तत्कालीन सुदूरपश्चिम विकास क्षेत्रमा पर्ने सेती र महाकाली अञ्चलका ९ जिल्ला एउटै प्रदेशमा समेटिनुपर्ने अखण्ड सुदूरपश्चिम पक्षधरको अडान र कैलाली तथा कञ्चनपुरलगायत पश्चिम तराईका बर्दिया, बाँके, दाङ, कपिलवस्तुलगायत पहाडी जिल्लाबाट अलग्गै थरुहट प्रदेशमा समावेश हुनुपर्ने थारूहरूको मागले टीकापुर पनि तातेको थियो । त्यसै क्रममा टीकापुरमा भदौ ७ गते दिउँसो ८ सुरक्षाकर्मी र एक नाबालकको ज्यान जाने गरी हिंसात्मक घटना भयो । त्यसपछि फैलिएको दंगाको पहिलो निसानामा निर्मलाको पसल निरु ट्रेडर्स पर्यो । अखण्ड सुदूरपश्चिमको माग गर्ने समूहले पसलमा पेट्रोल खन्याउँदै आगजनी गरेर बाहिरबाट सटर लगाइदियो । टीकापुर बजारको मध्यभागमा तीनतले घरमा इलेक्ट्रोनिक्स पसल राखिरहेका शिवनारायणनिर्मला दम्पती, दुई जीउकी शारदा र उनका श्रीमान् लक्ष्मीनारायण भाग्नुपर्ने अवस्था आयो । तलबाट आगो दन्किन थालेपछि तीन तलामाथि रहेका हामी त्यहींको एउटा झ्याल खोलेर घर जोडिएको छिमेकीको छतमा गयौं । त्यहींबाट झरेर भाग्यौं, सात वर्षअघिको कहालीलाग्दो साँझ सम्झँदै शारदा भन्छिन्, दिदीकहाँ जानुअघि धेरै योजना थियो । अस्पतालको सुविधा होला, स्वास्थ्य समस्या आइहाले पनि समयमै उपचार पाइएला भन्ने आस थियो । तर, भइदियो उल्टो । अहिले सम्झँदा पनि आङ सिरिंग हुन्छ । आगो दन्कँदै गरेको घरबाट निस्केर शिवनारायणनिर्मला टीकापुर बजारबाट गाउँतिर भागे । तर, शारदा भाग्न सक्ने अवस्थामा थिइनन् । उनी श्रीमान् लक्ष्मीनारायणसँगै दिदीको छिमेकीको घरमा पुगिन् । केहीबेरपछि छिमेकीले आफूहरूमाथि समेत आक्रमण हुन सक्ने डरले घरबाट निस्केर जानू भने । तर भाग्न सक्ने अवस्था थिएन । मारेछन् भने पनि मार्लान् भन्दै अस्पताल गयौं, शारदाले भनिन्, उहाँलाई मारे भने सन्तान नजन्मिँदै टुहुरो हुने भो भन्ने चिन्ता एकातिर थियो भने मलाई मारे भने सन्तान पनि मर्ने भयो भन्ने डर । यही त्रासबीच शारदाले त्यसै साँझ टीकापुर अस्पतालमा छोरीलाई जन्म दिइन् । यो मेरो दोस्रो जुनी हो, बाँचिएला जस्तो लागेको थिएन । त्यत्रो कठिन समयको सामना गरेर जन्माएकाले छोरीको नाम सामना राखेकी छु, उनी भन्छिन् । सामनाले मंगलबार (आज) आठ वर्ष टेकिन् । अहिले आईएमई किन्डरगार्टेनमा तीन कक्षामा पढ्दै छिन् । त्यो दिन (२०७२ को भदौ ७) त सम्झन पनि मन लाग्दैन । तर, त्यसै दिन छोरीको बर्थ डे पर्छ । खुसीसाथ मनाउने कि हामीलाई घरभित्र थुनेर आगो झोसिदिएको, निसासिँदै भाग्नुपरेको र दिदीभिनाजुको घरपसल जलेको सम्झेर दुःखी हुने ? शारदा आफैंलाई प्रश्न गर्छिन् । दिदी निर्मलालाई पनि त्यस्तै अन्योल छ । उनका लागि भदौ ७ ले एकसाथ खुसी र दुःख लिएर आउँछ । छोरी जन्मेको खुसी एकातिर छ भने जिन्दगीभरको मिहिनेतले जोडेको घरपसल तोडफोड, लुटपाट र आगजनी भएकामा दुःख पनि साथै आउँछ, उनले भनिन् । शिवनारायणले २०५२ सालमा अर्काको सटर भाडामा लिएर सुरु गरेको इलेक्ट्रोनिक्स सामानको व्यापार २०७२ सम्म आइपुग्दा चम्किएको थियो । उनी टीकापुरमा ठूला व्यापारीका रूपमा उदाएका थिए । छोराछोरीलाई काठमाडौं पढाउँदै टीकापुरमा व्यापार गरिरहेका थिए । तर भदौ ७ मा मच्चिएको हिंसाले आफ्नो जीवनभरको कमाइ खरानी बनेको उनी बताउँछन् । भदौ ७ मा टीकापुरमा भएको प्रदर्शन र त्यसपछि भड्किएको हिंसा एकाएक आएको थिएन । प्रमुख दलहरूले संविधानमा सात प्रदेशको संघीयतामा सहमति गरेसँगै पूर्वी पहाडका जनजाति, मधेसका मधेसी, मध्यपश्चिम पहाड र सुदूरपश्चिममा खसआर्य तथा पश्चिम तराईका थारू आन्दोलनमा उत्रिएका थिए । कैलालीमा थरुहटथारूवान संघर्ष समितिले साउनदेखि आन्दोलन थालेको थियो । सात प्रदेशको प्रस्तावले पश्चिम तराईका थारू बहुल दाङ, बाँके, बर्दियालगायत जिल्लालाई हालको लुम्बिनी प्रदेश (तत्कालीन प्रदेश ५ मा) र कैलाली तथा कञ्चनपुरलाई सुदूरपश्चिम प्रदेश (तत्कालीन प्रदेश ७) मा राखेको थियो । यस्तो प्रस्तावलाई थारूहरूले आफूहरू बहुल क्षेत्रमा समेत जनसांख्यिक रूपमा अल्पमतमा पारी राजनीतिक नेतृत्वमा पुग्ने बाटो बन्द गरिदिने षड्यन्त्रका रूपमा बुझेका थिए । त्यसैले छुट्टै थरुहट प्रदेशको मागसहित आन्दोलन चर्काए । आन्दोलनमा ऐक्यबद्धता जनाउन साउन २८ मा तत्कालीन संघीय समाजवादी फोरमका अध्यक्ष उपेन्द्र यादव, तत्कालीन सद्भावना पार्टीका अध्यक्ष राजेन्द्र महतो, कांग्रेस सांसद अमरेशकुमार सिंह, पूर्वराजदूत विजयकान्त कर्णलगायत टीकापुर पुगेर सार्वजनिक कार्यक्रममार्फत थारू समुदायलाई कडा आन्दोलनमा उत्रन आह्वान गर्दै उत्तेजक भाषण गरेका थिए । त्यसपछि धनगढीमा आयोजित सभामा सहभागी हुन हिँडेका थारूहरूलाई अखण्ड सुदूरपश्चिम पक्षधरले अवरोध गरे । संविधानको मस्यौदा पास भएको खुसियालीमा (सुदूरपश्चिममा ९ जिल्ला एउटै प्रदेशमा समाहित भएपछि) अखण्ड सुदूरपश्चिम पक्षधरले धनगढीदेखि टीकापुरसम्म मोटरसाइकल र्याली गर्यो । थरुहट कार्यकर्ताले त्यसमा अवरोध गरेपछि झडप सुरु भयो । टीकापुरमा कर्फ्यु र निषेधाज्ञा लगाइयो । थारू समुदायले निषेधाज्ञा तोडेर टीकापुर नगरपालिका कार्यालयको साइनबोर्डमा थरुहट स्वायत्त प्रदेश लेख्ने र नगरपालिका परिसरमा कोणसभा गर्ने योजना बनाए । योजनाअनुसार भदौ ७ मा थरुहट कार्यकर्ता कैलालीका विभिन्न भागबाट टीकापुर ओइरिए । दिउँसो १ बजेतिर प्रहरीसँग झडप भयो । हिंसात्मक झडपमा परी प्रहरी वरिष्ठ उपरीक्षक लक्ष्मण न्यौपाने, प्रहरी निरीक्षक बलराम विष्ट र केशव बोहरा, हवल्दार श्यामबहादुर खड्का, प्रहरी जवान लोकेन्द्रबहादुर चन्द, सशस्त्र प्रहरी वरिष्ठ हवल्दार ललित साउद, सहायक हवल्दार रामबिहारी चौधरी र प्रहरी जवान जनक नेगी मारिए । त्यही घटनामा डेढ वर्षीय बालक टेकबहादुर साउदको पनि ज्यान गयो । भदौ ८ दिनभरसम्म टीकापुरमा आगजनी, तोडफोड र लुटपाट चलिरह्यो । शिवनारायणनिर्मला दम्पतीको निरु ट्रेडर्स त्यसैको निसानामा परेको हो । हिंसात्मक आन्दोलनबाट भाग्दै अस्पताल पुगेर निर्मलाले सामनालाई जन्म दिएकी हुन् । त्यसको करिब एक महिनासम्म टीकापुरमा कर्फ्यु हट्न सकेन । उक्त हिंसात्मक घटनामा प्रहरीले ५८ जनाविरुद्ध कैलाली जिल्ला अदालतमा मुद्दा दर्ता गरायो । तीमध्ये ३१ जना अझै फरार छन् भने २७ जनाविरुद्ध जिल्ला र दिपायल उच्च अदालतले फैसला सुनाएका छन् । अभियोग लगाइएका ५८ मध्ये दुई मुसलमान र बाँकी थारू समुदायका हुन् । जिल्ला र उच्च अदालतको फैसलाअनुसार अहिले रेशम चौधरीसहित प्रदीप चौधरी, हरिनारायण चौधरी, गंगाराम डगौरा, वीरबहादुर चौधरी र सीताराम चौधरीले जन्मकैदको सजाय काटिरहेका छन् । श्रवण चौधरीलाई १० वर्षको सजाय तोकिएको छ । जिल्ला अदालतले दिएको तीन वर्षको सजाय भुक्तान गरेर छुटेका तर उच्च अदालतले जन्मकैदको सजाय तोकेका लक्ष्मण थारू फरार छन् । घटनामा संलग्न नभए पनि साढे तीन वर्ष न्यायिक हिरासतमा बसेका रामनरेश चौधरी, नुरुल जागा र विश्राम कुश्मीले जिल्ला र उच्च अदालतबाट सफाइ पाएका छन् ।मुख्य योजनाकारको अभियोग लागेपछि टीकापुरका रेशम चौधरी सुरुमा फरार भएका थिए तर वारेसमार्फत उम्मेदवारी दर्ता गराएर २०७४ को प्रतिनिधिसभा निर्वाचनमा कैलाली१ बाट निर्वाचन जिते । जितपछि आत्मसमर्पण गरेका उनलाई जिल्ला र उच्च अदालतले जन्मकैद सुनाएका हुन् । रेशमले यी फैसलाविरुद्ध सर्वोच्च अदालतमा गरेको पुनरावेदन अहिले विचाराधीन नै छ । उनी निलम्बित सांसदका रूपमा डिल्लीबजार कारागारमा सजाय भुक्तान गर्दै छन् । रेशमकै योजनामा उनकी श्रीमती रञ्जिता श्रेष्ठको नेतृत्वमा नागरिक उन्मुक्ति पार्टी दर्ता भएको छ । गत वैशाख ३० को स्थानीय तहको निर्वाचनमा कैलालीका १३ मध्ये ४ वटा पालिका (टीकापुर र भजनी नगरपालिका तथा जोशीपुर र जानकी गाउँपालिका) मा प्रमुख जित्दै नागरिक उन्मुक्ति पार्टी जिल्लाको ठूलो दल बनेको छ । जिल्लामा ९९ जना जनप्रतिनिधि जितेको उन्मुक्ति पार्टीले आगामी मंसिर ४ मा हुने संसदीय निर्वाचनमा पनि पश्चिम तराईका जिल्लामा उम्मेदवारी दिने बताएको छ । सुरक्षाकर्मीको ज्यान गएको घटनामा टीकापुर आसपासका करिब ५ दर्जन थारूहरूलाई अभियोजन गरिएकामा उनीहरूको घरपसल तोडफोड, आगजनी र लुटपाटका घटनामा भने अनुसन्धानसमेत भएको छैन । यसलाई रैथाने थारूहरूले आफूहरूमाथि राज्यले गरिरहेको विभेदका रूपमा बुझेका छन् ।"
लाल प्रतिवेदन अझै गुपचुप,"काठमाडौं (कास) टीकापुरसहित मधेस आन्दोलनका क्रममा भएका ज्यादती र त्यसको सत्यतथ्य पत्ता लगाउन पूर्वन्यायाधीश गिरीशचन्द्र लाल अध्यक्षताको उच्चस्तरीय आयोगको प्रतिवेदन अझै सार्वजनिक भएको छैन । आयोगले १४ महिना लगाएर ७ सय ९ पृष्ठ लामो प्रतिवेदन तयार पारी २०७४ मंसिर २९ मा प्रधानमन्त्री शेरबहादुर देउवालाई बुझाएको थियो । प्रतिवेदन अध्ययनका लागि प्रधानमन्त्री कार्यालयले २०७४ पुस १३ मा गृह मन्त्रालयमा बुझाएकामा हालसम्म गोप्य नै राखिएको छ । प्रतिवेदन बुझेको करिब ५ वर्षपछि उनै देउवा अहिले प्रधानमन्त्रीको कुर्सीमा छन् । तर, प्रतिवेदन सार्वजनिक गर्न सरकारले कुनै तदारुकता देखाएको छैन ।आयोगले २०७२ साउनबाट करिब ६ महिना चलेको मधेस आन्दोलनका क्रममा भएका हिंसा, राज्य र आन्दोलनकारी दुवै पक्षबाट भएका ज्यादती समेटेर प्रतिवेदन तयार पारेको थियो । सरकारी पक्षमाथि गम्भीर आरोप लगाइएका कारण सार्वजनिक गर्न नसकिएको उच्च सरकारी स्रोत बताउँछ । २०७३ साउन २१ गते सरकारले लालको अध्यक्षतामा आयोग गठन गरेको थियो ।२०७२ भदौ ७ गते भएको टीकापुर घटनामा नेपाल प्रहरीका एसएसपी लक्ष्मण न्यौपानेसहितका सुरक्षाकर्मीको ज्यान गएको थियो । घटनामा १८ महिने बालकसमेत मारिएका थिए । बालकको मृत्यु प्रहरीको गोली लागेर भएको आयोगको प्रतिवेदनमा उल्लेख छ । तर, प्रहरी अनुसन्धानमा बालक आन्दोलनकारीबाट मारिएको भनिएको छ । टीकापुरलगायत तराईमधेसका विभिन्न स्थानमा आन्दोलनविरुद्ध घूसपैठ र प्रतिकार समूह खडा हुँदा प्रहरी र स्थानीय प्रशासन मूकदर्शक बनेको प्रतिवेदनको निष्कर्ष छ । आन्दोलन विरोधीहरूद्वारा प्रहरी र प्रशासनको संरक्षणमा समेत ठाउँठाउँमा आगजनी, तोडफोड र लुटपाटका घटना भएका छन्, प्रमुख उदाहरणका रूपमा कैलाली टीकापुरको घटनादुर्घटनालाई लिन सकिन्छ, प्रतिवेदनमा भनिएको छ ।प्रतिवेदनमा थरुहट आन्दोलनका क्रममा लागेका जनतालाई जानीजानी दुःख दिन प्रशासनले लगाएको निषेधाज्ञाको अवधिमा समेत अपराधमा संलग्नहरूलाई नियन्त्रणमा नलिई जानीजानी तोडफोड र लुटपाट गर्न दिने प्रहरी एवं प्रशासनका अधिकृतहरूले आफ्नो जिम्मेवारी निर्वाह नगरेको देखिएकाले निजहरूमाथि एवं सो अपराध गर्ने गराउने अन्य व्यक्तिहरूमाथि समेत अनुसन्धान गरी आवश्यक कारबाही गरिनुपर्छ भनिएको छ । प्रतिवेदनमा आन्दोलनका क्रममा सुरक्षाकर्मीले ज्यादती गरेको उल्लेख छ । आयोगले यसका लागि महान्यायाधिवक्ताको कार्यालयमार्फत छानबिन र अनुसन्धान गर्न सरकारसमक्ष सिफारिस गरेको छ । सुरक्षा निकायको भूमिकामाथि आयोगले प्रश्न उठाउँदै सुरक्षाकर्मीकै कारण आन्दोलनमा ज्यादती हुन पुगेको उल्लेख गरेको छ । टीकापुरको समस्या पनि प्रहरी र सशस्त्र प्रहरीको भूमिका स्पष्ट नभएकाले हुन पुगेको प्रतिवेदनमा भनिएको छ ।"
बाटोले बेहाल,ललितपुरको बालकुमारी र इमाडोल जोड्ने गरी मनोहरा किनारमा निर्माणाधीन सडकमा जोखिम मोलेर मोटरसाइकल पार गराइँदै । निर्माणमा ढिलाइका कारण सर्वसाधारण हिलाम्मे सडकमै आउजाउ गर्न बाध्य छन् । तस्बिर ः हेमन्त श्रेष्ठकान्तिपुर
अन्डरग्राउन्ड पार्किङका पसल हटाउन सुरु,"(काठमाडौं)  काठमाडौं महानगरपालिकाले व्यापारिक भवनका पार्किङस्थलमा अनधिकृत रुपमा राखिएका पसलहरू हटाउन थालेको छ । महानगरको शहरी व्यवस्थापन विभाग (भवन निर्माण इजाजत विभाग) बाट भवनको भुइँ तल्ला, बेसमेन्टमा सवारीसाधन पार्किङको प्रयोजन खुलाई नक्सापास गरेर व्यापारिक प्रयोजनका गतिविधि सञ्चालन गरेको पाइएपछि महानगरले व्यापारिक भवनहरूबाट त्यस्ता पसल, व्यवसाय हटाउने कार्य सुरु गरेको हो । महानगर प्रमुख बालेन्द्र शाहसहितको टोलीले सोमबार नयाँ बानेश्वरस्थित बानेश्वर कम्प्लेक्सको अन्डरग्राउन्ड पार्किङस्थलमा सञ्चालित पसलहरू हटाएको छ ।यसअघि अन्डरग्राउन्ड, बेसमेन्ट, सेमी बेसमेन्ट, गोदाम र भुइँतलामा नक्सापास बमोजिम प्रयोग नगरी अन्य प्रयोजनमा प्रयोग गरेको देखिएकोले ३५ दिनभित्र पार्किङको व्यवस्था गर्न महानगरले गत साउन २ मा सूचना प्रकाशन गरेको थियो । बानेश्वर कम्प्लेक्सको पार्किङस्थल छिर्ने स्थानमै घरधनीले सटर बनाएर पसल सञ्चालन गर्न दिएको अनुगमनको क्रममा भेटिएको थियो । नयाँ बानेश्वर चोकआसपासका अन्य सपिङ कम्लेक्स र व्यापारिक भवनहरूको अवस्था पनि उस्तै पाइएको थियो । पार्किङका लागि तयार संरचनाभित्र भर्याङ बनाएर पसल सञ्चालन गरेको पाइएपछि शाहसहितको नगर प्रहरीको टोलीले नियमविपरीत बनाइएका भर्याङलगायतका संरचना हटाउन थालेको हो ।क्रमशः अन्य भवनहरूको पनि अनुगमन हुने र नियमविपरीत बनाइएका संरचना हटाइने महानगरको भवन विभाग प्रमुख सुरज शाक्यले बताए । उनले सबै घरधनीलाई त्यस्ता संरचना तत्काल हटाउन पुनः निर्देशन दिए । काठमाडौंमा १० हजार स्क्वायर फिट क्षेत्रफलको संरचना निर्माण गर्दा बेसमेन्ट पार्किङ अनिवार्य गरिएको छ, उनले भने, अन्डरग्राउन्ड पार्किङको स्वीकृति लिएको ठाउँमा भर्याङ बनाएर पसल सञ्चालन गरेको पाएकाले भत्काउन थालेका हौं ।महानगरपालिकाले हरेक वर्ष १० हजार स्क्वायर फिटभन्दा बढी क्षेत्रफल भएका सयभन्दा बढी भवनको नक्सापास गर्दै आएको उनले जानकारी दिए । गत आर्थिक वर्ष ०७८७९ मा मात्र अन्डरग्राउन्ड र बेसमेन्ट पार्किङका लागि मात्रै ? वटा भवनले स्वीकृति लिएका छन्, उनले भने । उनका अनुसार सोमबार आधा दर्जन संरचनाहरूको अनुगमन गरिएको छ ।महानगरले घर बहालमा लगाएपछि पार्किङको व्यवस्था घरधनीले नै गर्नुपर्ने पनि स्पष्ट पारेको छ । भाडामा बस्नेहरूका लागि पनि घरधनी आफैंले पार्किङ सुरक्षाको व्यवस्था गर्नुपर्छ, उनले भने, अब ३२ वटै वडामा अनुगमन गर्छौं । जुन प्रयोजनको लागि स्वीकृति लिएको हो, सोही प्रयोजनका लागि प्रयोग गर्न अनुरोध गर्दै आएका छौं । नक्सा स्वीकृत प्रयोजनविपरीत भवन प्रयोग गरेको पाइएमा महानगरबाट सेवाग्राहीलाई प्रदान गरिने सेवासुविधा उपलब्ध गराउन हामी बाध्य हुनेछैनौं ।महानगरको समन्ययमा काठमाडौंको ट्राफिक व्यवस्थापनलाई चुस्त बनाउने गरी प्रयास थालिएको उपत्यका ट्राफिक कार्यालयका प्रवक्ता राजेन्द्रप्रसाद भट्टले बताए । जसअनुसार सुरुमा व्यापारिक भवनहरूको ट्राफिक व्यवस्थापन गर्न खोजिएको उनको भनाइ छ । यसअघि ट्राफिक प्रहरी प्रभाग कोटेश्वर प्रमुख किशोर तामाङको नेतृत्वमा नयाँ बानेश्वर, सुविधानगर, मिनभवन, शंखमुल, बुद्धनगरलगायत क्षेत्रको फुटपाथमा सञ्चालितपसल हटाएर दुईपांग्रे सवारी पार्किङ गर्न खुला गरिएको थियो ।बेसमेन्टअन्डरग्राउन्ड पार्किङको नक्सासहित बनाइएको भवनलाई महानगरले ९० प्रतिशत कर छुट दिँदै आएको छ । त्यस्तो सुविधा लिएका भवनहरूले सही उपयोग गरेको छछैन भन्नेबारे अनुगमन गरिरहेको र सुविधा लिएका भवनको विवरण तयार गरी कारबाही प्रक्रिया अघि बढाइएको शाक्यले बताए । उनका अनुसार महानगरले तारे होटेल, सिनेमा हलसभागृहथिएटर, व्यापारिक कम्प्लेक्स, नर्सिङहोम, पोलिक्लिनिक, सरकारीअर्ध सरकारी कार्यालय निर्माण गर्दा २०२० प्रतिशत क्षेत्र तथा विद्यालय, क्याम्पस निर्माण गर्दा १५ प्रतिशत क्षेत्र पार्किङका लागि छुट्याउनुपर्ने मापदण्ड तोकेको छ र त्यहीअनुसार कर छुट पनि दिँदै आएको छ ।"
शंखधर प्रतिष्ठानमा ज्ञानराम,"भक्तपुर (कास) राष्ट्रिय विभूति शंखधर साख्वाः प्रतिष्ठानको नेतृत्वमा ज्ञानराम श्रेष्ठ सर्वसम्मत चयन भएका छन् । प्रतिष्ठानको सोमबार सम्पन्न चौथो अधिवेशनले उपाध्यक्षमा सुरेश प्रधान, सचिवमा बाबुकाजी साःछें, सहसचिवमा विनोद कोजु र कोषाध्यक्षमा अञ्जनादेवी मधिकर्मीलाई चयन गरेको छ । सदस्यहरूमा दिलकृष्ण प्रजापति, रमेश उखा श्रेष्ठ, सूर्यकृष्ण थापा श्रेष्ठ, पञ्चकृष्ण श्रेष्ठ र रामकेशरी श्रेष्ठ चुनिएका छन् । अधिवेशनमा संस्थाका सचिव ज्ञानकृष्ण श्रेष्ठले संस्थाको प्रगति प्रतिवेदन र कोषाध्यक्ष सुरेश प्रधानले आर्थिक प्रतिवेदन पेस गरेका थिए ।"
लागूऔषधसहित ३ पक्राउ,"काठमाडौं (कास) लागूऔषध नियन्त्रण ब्युरोले २८१० एम्पुल नियन्त्रित लागूऔषधसहित तीन जनालाई पक्राउ गरेको छ । पक्राउ पर्नेमा ललितपुर१८ सैंबुका ३८ वर्षीय नवीन श्रेष्ठ, सुनसरी धरान१० घर भई काठमाडौं कालोपुल बस्ने ४३ वर्षीय ध्रुब लिम्बू र पर्सा बिन्दाबासिनी४ घर भई कालोपुल बस्ने ४० वर्षीय जमुना साह तेली छन् । ब्युरोले बिहीबार श्रेष्ठलाई ललितपुर२ झम्सिखेलबाट बुप्रेनोर्फिन २४३ एम्पुल, फेनारगन २४३ एम्पुल र डाइजेपाम २४३ एम्पुल तथा २० हजार नगदसहित पक्राउ गरेको हो । श्रेष्ठ २०६४ असोज १७ मा ८ वर्षीय बालक धिरज अधिकारीलाई ट्याक्सीमा अपहरण गरी हत्या गरेर वाग्मतीमा फालेको अभियोगमा ८ वर्ष ४ महिना कैद भुक्तान गरी छुटेका थिए । यसैगरी, बुप्रेनोर्फिन ५६० एम्पुल, फेनारगन ५८४ एम्पुल र डाइजेपाम ७३७ एम्पुलसहित इन्जिनियर लिम्बूलाई शुक्रबार कालोपुलबाट पक्राउ गरिएको ब्युरोका प्रवक्ता योगेशकुमार खड्काले जानकारी दिए । श्रेष्ठसँगै होस्टलमा बस्ने तेलीको कोठाबाट बुप्रेनोर्फिन ९८ र डाइजेपाम १०२ एम्पुल बरामद गरिएको छ । तेलीले नै भारतको रक्सौलबाट ना४३प ६६९३ नम्बरको मोटरसाइकलको ट्यांकीको तल्लो भागमा फल्स बटम बनाई लागूऔषध ओसारपसार गर्ने गरेको खुलेको छ ।"
५ वर्षमा नसुल्झिएका संघीयताका ५ मुद्दा,"(काठमाडौं)  संघ र प्रदेश सरकारको पाँचवर्षे कार्यकाल पूरा हुनै लाग्दा संघीयता संस्थागत गर्न अत्यावश्यक मुद्दाहरू भने अझै सुल्झिएका छैनन् । संघीयता संस्थागतका काममा केन्द्रले आलटाल गर्दा संविधानअनुरूप संरचना हेरफेर र अधिकार बाँडफाँट अपूरै रहेका छन् । यसले संघ र प्रदेशबीचको द्वन्द्व सतहमै देखिएको छ ।प्रदेश प्रहरी संघ र प्रदेशबीचको सम्बन्ध चिस्याउने सबैभन्दा ठूलो मुद्दा बनेको छ । संविधानको अनुसूची ६ मा प्रदेश प्रहरी प्रशासन र शान्ति सुरक्षालाई प्रदेश तहको एकल अधिकारको सूचीमा राखिएको छ । यही अधिकार संस्थागत गर्नका लागि प्रदेशहरूमा प्रदेश प्रहरी ऐन बनेका छन् । प्रहरी कर्मचारीलाई नेपाल प्रहरी र प्रदेश प्रहरीमा समायोजन तथा दुवै सरकार मातहत रहने प्रहरीबीच कार्य सञ्चालन, सुपरिवेक्षण र समन्वयसम्बन्धी दुईवटा संघीय ऐन २०७६ मै जारी भएका छन् । तर प्रहरी समायोजन प्रक्रिया सुरु भएको छैन । प्रहरी समायोजन प्रक्रिया तत्काल अघि बढाउन माग गर्दै मधेस प्रदेश सरकार आन्दोलनमै उत्रिएको छ । निर्वाचनअघि नै प्रहरी समायोजन टुंग्याउनुपर्ने र प्रमुख जिल्ला अधिकारीलाई प्रदेशमातहत ल्याउनुपर्ने मागसहित मुख्यमन्त्री लालबाबु राउत र मन्त्रीहरूले एक साताअघि प्रदेश प्रमुखको कार्यालयअगाडि धर्ना दिएका थिए । समायोजन अघि नबढाएकामा सातवटै प्रदेश सरकारका मन्त्रीहरूले सामूहिक भेलासमेत गरेर असन्तुष्टि जनाएका थिए । प्रहरीबिनाको सरकार परिकल्पना गर्न सकिँदैन, हामीले चार वर्षअघि नै प्रदेश प्रहरी ऐन बनायौं, त्यसकै दबाबमा संघ सरकारले प्रहरी समायोजन ऐन ल्याएको पनि साढे २ वर्ष बित्न लागेको छ, मधेस प्रदेशका मुख्यमन्त्री राउतले भने, प्रहरी समायोजनका लागि प्रधानमन्त्रीदेखि सबै दलका शीर्ष नेताहरूलाई ध्यानाकर्षण गरायौं तैपनि कार्यान्वयनमा आनाकानी भइरहेकाले बाध्य भएर आन्दोलनमा उत्रिनुपरेको हो । कर संकलन र राजस्व बाँडफाँटको विवाद पनि अहिलेसम्म सुल्झिन सकेको छैन । यसमा विशेषगरी प्रदेश सरकार संघ र स्थानीय तहको चपेटामा परेको छ । स्थानीय तह सञ्चालनको परिच्छेद ३ मा ढुंगा, गिट्टी, बालुवालगायत प्राकृतिक एवं खानीजन्य वस्तुको बिक्री तथा निकासी शुल्क दस्तुर स्थानीय तहले संकलन गर्ने भनिएको छ । यसरी संकलित दस्तुर सम्बन्धित स्थानीय तहले ६० प्रतिशत राखेर ४० प्रतिशत प्रदेशलाई दिनुपर्छ । यसरी संकलित कर कानुनतः प्रदेश तहमा आउनुपर्ने हो, तर स्थानीय तहहरूले सुरुका केही वर्ष आनाकानी गरे, अहिले पनि कतिपयले दिएका छैनन्, कर्णाली प्रदेशका प्रदेश लेखा नियन्त्रक मानबहादुर बमले भने, संघीय सरकारले प्रभावकारी सहजीकरण गर्न नसक्दा समस्या सुल्झिएको छैन । स्थानीय तहले घरजग्गा दर्ता र विज्ञापन कर पनि प्रदेशलाई नदिएको उनले बताए । राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेल राजस्व बाँडफाँटको विषयमा विवाद नरहे पनि व्यवस्थापनमा केही कमजोरी रहेको बताउँछन् । ऐन, कार्यविधि र परिपत्रमा फरकफरक बन्दोबस्ती हुँदा प्रदेश तहले ढुंगा, गिट्टी, बालुवाको कर पाउन समस्या देखिएको उनको भनाइ छ । कतिपय ठाउँमा राजस्व उठ्ने ठाउँ सीमा क्षेत्रमा पर्दा विवाद देखिने गरेको छ, सहजै उठेको राजस्व पनि कानुनमा तोकिएअनुसार बाँडफाँट भएको छैन, उनले भने, यस्ता समस्याबारे आयोगले अध्ययन गरिरहेको छ । पर्यटन, विद्युत्, वन, निकुञ्ज, फ्रिक्वेन्सीलगायत करको बाँडफाँट निर्विवाद रूपमा कार्यान्वयन भइरहेको उनले बताए । स्थानीय तहले झैं संघले समेत प्रदेशलाई कर दिन कन्जुस्याइँ गरिरहेको छ । त्यसमध्येको एक हो व्यावसायिक कृषि कर । प्रदेश लेखा नियन्त्रक बमले कृषिसम्बन्धी उद्योगहरू प्रदेशमा दर्ता र नवीकरण हुने भए पनि कर संघले लिने गरेको बताए । हाम्रो संघीयता सहकार्य, समन्वय र सहअस्तित्वमा आधारित छ, तर अहिलेसम्म सेयरिङको संस्कृति स्थापित हुन सकेको छैन, उनले भने, यसले गर्दा प्रदेश सरकारको आन्तरिक राजस्व अपेक्षित रूपमा बढ्न सकेको छैन । व्यावसायिक कृषिसम्बन्धी फर्म सम्भवतः सबैभन्दा कम रहेको कर्णालीमा मात्रै वार्षिक करिब ३ करोड रुपैयाँ व्यावसायिक कृषि कर संकलन हुने उनले जानकारी दिए । प्रदेश सरकारले आफ्नो संरचना निर्माणका लागि सुरुदेखि नै जग्गाको स्वामित्व मागिरहेका छन् । संघले भूस्वामित्व त टाढाको कुरा, जग्गाको भोगाधिकार पनि दिएको छैन । यसले गर्दा प्रदेश सरकारका मन्त्रालय तथा निकायका आफ्नै भवन निर्माण हुन सकेका छैनन् । कर्णाली प्रदेश सरकारका अधिकांश निकाय सुर्खेत उपत्यका नगर विकास समितिको जग्गामा बनेका भवनमा रहेका छन् । मुख्यमन्त्री कार्यालयसहित सबै मन्त्रालय एउटै परिसरभित्र राख्ने गरी आर्थिक वर्ष २०७६७७ मै भवन निर्माणको तयारी गरे पनि भोगाधिकार नपाउँदा काम अघि बढेको छैन । प्रदेश सरकारले वीरेन्द्रनगर७, इत्राममा कर्णालीको सिंहदरबार निर्माणका लागि विस्तृत परियोजना प्रतिवेदन (डीपीआर) समेत बनाइसकेको छ । दुई बिघा जग्गामा निर्माण हुने तीनतले चारवटा भवन निर्माणका लागि करिब ५१ करोड रुपैयाँ लागत अनुमान गरिएको छ । प्रदेशका भौतिक पूर्वाधार विकासमन्त्री पदमबहादुर रोकाया नगर विकास समितिका नाममा रहेको जग्गाको भोगाधिकारका लागि आफैं संघीय सहरी विकास मन्त्रालयमा गएर प्रयास गरेको बताउँछन् । उपत्यका नगर विकास समितिको स्वामित्वमा रहेको जग्गा भोगचलनका लागि दुई वर्षअघि नै स्वीकृति माग गर्दै पत्राचार गरिएको थियो, केही दिनअघि म आफैं मन्त्रालय गरेर पहल गरेको छु, उनले भने, भोगाधिकारको निर्णय भयो भने भवन निर्माणको काम सुरु भइहाल्छ । गण्डकी प्रदेश सरकारका भौतिक पूर्वाधार विकासमन्त्री कुमार खड्का संघीय सरकारले जग्गाको भोगाधिकार नदिँदा अत्यावश्यक भौतिक संरचना निर्माण हुन नसकेको बताउँछन् । करिब ३ वर्षदेखि मन्त्रालयहरूको भवनका साथै क्यान्सर अस्पताल, आयुर्वेद अस्पतालको भवन निर्माण गर्न जग्गाको भोगाधिकार मागे पनि संघीय सरकार अनुदार देखिएको उनले बताए । हामीले जग्गाको स्वामित्व मागेका थिएनौं, भोगचलन गर्ने गरी अधिकारमात्र माग्दा पनि पाइएको छैन, उनले भने, संघीयताले प्रदेश तह त जन्मायो, तर संघीय सरकारले त्यसलाई हुर्कनै दिएन । संघीय सरकारले भूमिसँग जोडिएको गुठी व्यवस्थापनको अधिकार पनि प्रदेशलाई दिएको छैन । संविधानको धारा २९० (१) मा गुठीको मूलभूत मान्यतामा प्रतिकूल असर नपर्ने गरी गुठी जग्गामा भोगाधिकार भइरहेका किसान एवं गुठीको अधिकारका सम्बन्धमा संघीय संसद्ले आवश्यक कानुन बनाउने भनिएको छ । अनुसूची ६ मा भने गुठीको व्यवस्थापन प्रदेशको एकल अधिकारमा राखिएको छ । यस हिसाबले संघले कानुन बनाएपछि मात्र प्रदेशले अनुसूचीमा उल्लिखित अधिकार प्रयोग गर्न व्यवस्थापनसम्बन्धी कानुन बनाउन पाउँछन् । संघीय सरकारले गुठी व्यवस्थापनका आधार र मापदण्ड नतोक्दा प्रदेशमा गुठी व्यवस्थापनसम्बन्धी कानुन बनेका छैनन् । मधेस प्रदेशका मुख्य न्यायाधिवक्ता झाले कानुन अभावमा गुठीसम्बन्धी झमेला समाधान गर्न र राजस्वसमेत संकलन गर्न नसकिएको बताउँछन् । वनको संरक्षण र व्यवस्थापनसम्बन्धी क्षेत्राधिकारका विषयमा संघ र प्रदेशबीच देखिएको द्वन्द्व पनि सुल्झिएको छैन । प्रदेशको क्षेत्राधिकार खोसेको भन्दै मधेस प्रदेश सरकारले प्रधानमन्त्री तथा मन्त्रिपरिषद् कार्यालयविरुद्ध सर्वोच्च अदालतमा रिट दायर गरेको छ । प्रदेशभित्र पर्ने सबै वन प्रदेश मातहत हुने तथा सोको संरक्षण र व्यवस्थापन प्रदेश मातहत हुने भन्ने व्यवस्था र क्षेत्राधिकार संविधानको अनुसूची ६ मा प्रस्ट रहेको अवस्थामा संघ सरकारले आफ्नो स्वेच्छाले मन्त्रिपरिषद्को निर्णय गरेर वन जंगल प्रदेशलाई नभई केन्द्र सरकारले व्यवस्थापन गर्ने निर्णय गरेकोमा सोको खारेजीको माग गर्दछु, प्रदेश सरकारका तर्फबाट वन अधिकृत बेचन महतोले दायर गरेको रिटमा भनिएको छ, यसका साथै केन्द्र सरकारले बनाएको वन ऐन २०७६ संविधानको प्रावधानसँग बाझिएको र सोही कारणले प्रदेश सरकारको अधिकारसमेत बाझिएको हुँदा वन ऐन २०७६ बदर होस् । प्रदेश तहमा कानुन निर्माण र तिनको कार्यान्वयनको जटिलता अहिलेसम्म सुल्झिन नसकेको मुद्दा हो । पाँचवर्षे कार्यकाल पूरा हुनै लाग्दा ७ प्रदेशमा करिब साढे ३ सय ऐन जारी गरेका छन् । प्रदेश १ ले ५९, मधेस प्रदेशले ४४, वाग्मती प्रदेशले ३६, गण्डकी प्रदेशले ५८, लुम्बिनी प्रदेशले ५४, कर्णाली प्रदेशले ३८ र सुदूरपश्चिम प्रदेशले ६० वटा ऐन बनाएका छन् । लुम्बिनी प्रदेशका मुख्य न्यायाधिवक्ता श्रीकृष्ण सुवेदी आर्थिक र सेवासुविधासम्बन्धी ऐनहरू पूर्ण रूपमा कार्यान्वयन भए पनि अन्य ऐन कार्यान्वयनमा जटिलता देखिएको बताउँछन् । संघीय सरकारको बेवास्ताकै कारण साझा अधिकार सूचीमा रहेका अधिकांश अधिकार हस्तान्तरण नभएको उनले बताए । ढुंगा, गिट्टी, यातायात, खानीजन्य पदार्थमा प्रदेशले आफ्नो हक कहिले स्थापित गर्ने ? उनले भने, संघले अधिकार कार्यान्वयनमा सहजीकरण गर्नुको साटो उल्टै अल्झाइदिँदा समस्या भएको छ । प्रदेशले बनाएका वन ऐन, खानीसम्बन्धी ऐनलगायत कानुन संघले बाटो नखोलिदिँदा कार्यान्वयन हुन नसकेको उनले बताए ।संघीयताविद् खिमलाल देवकोटा संविधानमा उल्लेख भएअनुसार संघ, प्रदेश र स्थानीय तहबीच अधिकार बाँडफाँट हुन नसक्दा त्यसको प्रभाव संघीयताको संस्थागत विकासमा परेको बताउँछन् । एकातिर प्रदेशका कानुनहरू संघसँग बाझिएको भन्दै र अर्कोतर्फ संघले अधिकार खोसेको भन्दै अदालतमा मुद्दा परेका छन्, उनी भन्छन्, यसले संघीयताको कार्यान्वयनमा अवरोध भएको छ ।"
कानुन अभावले नीति तथा योजना आयोग कमजोर,"कास्की (कास) प्रादेशिक सरकार सञ्चालनमा सहयोग पुर्याउन गठित नीति तथा योजना आयोग कानुन अभावले प्रभावकारी हुन सकेका छैनन् । संविधानमा आयोग ऐनअनुसार गठन हुनुपर्ने व्यवस्था भए पनि मधेस प्रदेशबाहेकमा गठन आदेशअनुसार आयोग गठन गरिएका छन् । पोखरामा आइतबारसोमबार बैठक गरेका प्रदेशका आयोग उपाध्यक्ष र सदस्यले ऐन नबन्दा कार्यसम्पादनमा समस्या रहेको बताएका छन् । बैठकले संघीयताको विकल्प अन्य व्यवस्था नरहेको भन्दै संघीयता बलियो बनाउन जोड दिएको छ । गण्डकीका आयोग उपाध्यक्ष रघुराज काफ्लेले कानुन अभावमा आयोगको संरचना र जनशक्ति व्यवस्थापन हुन नसकेको बताए । आयोगले अनुगमन र मूल्यांकन प्रभावकारी गर्न नसकेको पनि बैठकमा छलफल गरिएको थियो । आयोगको संगठन संरचना प्रदेश सरकारले स्वीकृत गरे पनि संघीय कानुनमा समावेश नभएकाले समन्वय गर्न कठिनाइ भएको निष्कर्ष निकाल्दै बैठकले त्यसलाई संघीय कानुनमा समावेश गर्न प्रदेश सरकार र राष्ट्रिय योजना आयोगमार्फत केन्द्र सरकारलाई अनुरोध गर्नेलगायतका निर्णय गरेको छ । वाग्मतीका उपाध्यक्ष कृष्णराज पन्तले प्रादेशिक प्रहरी ऐन, निजामती ऐन, पूर्वाधार, जनशक्ति पर्याप्त नहुँदा समस्या भएको बताए । संघीय सरकारले प्रदेशलाई सहयोग गरेन, उनले भने, प्रदेश संरचना संघीयताको पिलर हो । यसलाई बलियो बनाउन प्रदेश सरकार बलियो हुनुपर्छ । प्रदेश सरकार बलियो बनाउन आयोग बलियो हुनुपर्छ । सुदूरपश्चिमका उपाध्यक्ष मोहनदेव विष्टले आयोगहरूको औचित्य र एकरूपता छछैन भनेर प्रस्ट हुनुपर्ने बताए ।"
चिनियाँ नाकाकस्सी हटाऊ,"चीनले साढे सात वर्षदेखि नेपाल नाकामा तारन्तार अवरोध गरेर विश्व व्यापार नियमको सरासर उल्लंघन गरिरहेको छ । बेइजिङको यो अनुदार व्यवहार काठमाडौंप्रति स्नेहहीनताको उदाहरण मात्र होइन, नेपाल सरकारको कूटनीतिक विफलताको द्योतक पनि हो । १४ देशसित सीमा जोडिएको विश्वकै दोस्रो ठूलो अर्थतन्त्रका लागि दुर्गम तिब्बतका दुई नाका सधैं सुचारु हुनुनहुनुले उस्तो अर्थ नराख्ला, तर नेपाली व्यापारीहरूका लागि भने यो जीवनमरणकै सवाल भैसकेको छ । त्यसैले विश्वव्यापारका मूल्यमान्यताहरू अनुसरण गर्दै चीनले यी नाकाहरूमा व्यवधानरहित आवागमन सुनिश्चित गर्नुपर्छ । र, नेपालले पनि बेइजिङसित प्रभावकारी कूटनीतिक संवाद गरी समस्या सल्टाउनुपर्छ । पछिल्ला वर्षहरूमा नेपालचीन सम्बन्धमा महसुस नै हुने गरी कुनै जटिलता उत्पन्न भएको छैन । चीनले नेपालविरुद्ध घोषितअघोषित नाकाबन्दी लगाउनुपर्ने कारण पनि देखिँदैन । तर धरातलीय यथार्थ पत्याउनै नसकिने गरी अलग छ । देशबीच मुख्य नाकाका रूपमा रहेका केरुङरसुवागढी र तातोपानी नाका नियमित सञ्चालनमा नआएको जुग भैसक्यो । भूकम्पका बेला बन्द भएका नाका त्यसयता हिमपात, ल्होसार, बाढीपहिरो र कोभिड महामारीजस्ता बहानामा घरीघरी अवरुद्ध छन् । नियन्त्रित रूपमा केही समयअघि खोलिएका दुवै नाका कोभिडको बहानामा सातायता फेरि बन्द छन् । नाका चिनियाँ अधिकारीको तजबिजमा खुल्छन्, तर अचानक बन्द हुन्छन् । करोडौं लगानीमा आयात गरिएका सामान बाटैमा अलपत्र पर्छन् । यही कारण साना र मझौला व्यापारी पेसाबाटै पलायन भएका छन् । सीमित व्यवसायीले समुद्र हुँदै भारतको बाटो सामान ल्याउँदा उपभोक्ता चर्को मूल्य तिर्न विवश छन् । अन्तर्राष्ट्रिय सीमानाका आपसी समझदारीमा खुल्ने र बन्द हुनुपर्ने हो तर चीनले कहिले किन खोल्छ र कहिले किन बन्द गर्छ भन्ने सामान्य जानकारी पनि नेपाली अधिकारीलाई हुँदैन । कूटनीतिक आचार र मित्रवत् व्यवहार दुवैको कसीमा चीनको यो शैली जति आश्चर्यलाग्दो छ, त्यति नै अस्वीकार्य पनि । नेपाली व्यापारीहरूले चीनबाट व्यावसायिक रूपमा खरिद गरेर सामान आयात गर्ने हुन्, यसमा चिनियाँ पक्षको व्यवहार हरदम सहयोगी हुनुपर्छ । नेपालचीन व्यापार तथा आयातनिर्यातलाई कसरी सहजीकरण गर्न सकिन्छ भन्नेमा पो उनीहरूको जोड रहनुपर्छ । नाकामा सुरक्षालगायतका चासो छन् भने चीनले त्यसबारे खुलेर कुरा राख्नुपर्छ । आफ्नो राष्ट्रिय स्वार्थप्रतिकूल नहुने हर मुद्दामा नेपालले पनि व्यवहारबाटै बेइजिङलाई विश्वस्त तुल्याउनुपर्छ । कोभिड मात्रै समस्या हो भने पर्याप्त स्वास्थ्य सावधानी अपनाउन सकिन्छ, यसबारे नेपालको व्यवस्थापकीय कौशलमा केही गुनासो हो भने पनि चीनले आफ्नो चासो स्पष्ट रूपमा राख्नुपर्छ । तर खास समस्याको ठोस समाधान नखोजी खालि एकतर्फी रूपमा नाका मात्रै बन्द गर्दा त्यो अन्तर्राष्ट्रिय अभ्यासप्रतिकूल मात्र होइन, द्विदेशीय सम्बन्धमा प्रत्युत्पादक पनि बन्न सक्छ, यो यथार्थ बेइजिङले बुझ्नैपर्छ । चिनियाँ नाकाहरू भरोसायोग्य नहुँदा चीननेपाल व्यापार झन्झटिलो मात्र बनेको छैन, आपसी अविश्वास पनि पैदा हुने भय बढेको छ, यसतर्फ विचार पुर्याउनुपर्छ । यता, द्विदेशीय व्यापार सहजीकरण गर्न चीनलाई अनुरोध गर्दै आएको बताए पनि यत्तिका वर्षसम्म परिणाम हात नलाग्दा नेपाल सरकारको कूटनीतिक दक्षतामै प्रश्न उठेको छ । अझ, परराष्ट्रमन्त्री नारायण खड्काको चीन भ्रमणका बेला पनि उक्त प्रस्ताव लिखित रूपमा राखेको भनिएको थियो, तर भ्रमण टोली नेपाल फर्किएको अर्को दिन नै दुवै नाका फेरि बन्द गरिएका छन् । यसबाट के बुझिन्छ भने, कि नेपालले आफ्नो कुरा दह्रोसित राख्न सकेको छैन कि नेपाललाई परेको मर्काप्रति चीन संवेदनशील छैन । कारण जे भए पनि, मर्कामा परेको राष्ट्रका नाताले समस्या समाधानका लागि नेपालले ठोस पहल जारी राख्नुपर्छ । सरकारले काठमाडौंस्थित चिनियाँ दूतावास एवम् बेइजिङ र ल्हासामा रहेका आफ्ना कूटनीतिक संयन्त्रहरूमार्फत सार्थक पहल गर्नुपर्छ । र, चीनको असन्तोष वा प्राविधिक समस्या जे भए पनि त्यसलाई दुई देशबीचको वार्ताबाट टुंग्याउनुपर्छ । चीनसँगको सम्बन्ध र यी नाकाहरूमा आम नेपालीका आकांक्षाहरू गहिरोसँग गाँसिएका छन्, नेपालले आफ्नो व्यापारलाई विविधीकरण गर्ने आधारहरू अडिएका छन् । पारवहनसम्बन्धी सम्झौता गरेर चिनियाँ बन्दरगाह र भूमार्गसमेतको प्रयोग गर्न तयार नेपाललाई चीनले हतोत्साही तुल्याउनु कदापि हुँदैन । बेइजिङले सामान्य ठाने पनि नेपालमा यसको असर महँगो परिरहेको छ । पटकपटकको यस्तो समस्याले नेपाली व्यवसायीहरू त मर्कामा परेका छन् नै, यही अवस्था लम्बिरहे दुई मुलुकबीच जनस्तरमै विश्वासको वातावरण धमिलिन सक्छ । बेलाबखतको भारतीय व्यवहारका कारण हुनुपर्छ, चीनप्रति नेपालीहरूमा आशा र विश्वास दुवै उच्च छ । भारतसितको सीमामा यस्तै समस्या देखिएको भए नेपालमा यो विषय ठूलो मुद्दा बनिसक्थ्यो । तुलनात्मक रूपमा उत्तरी नाकाबाट कम व्यापार हुने भएकाले र चीनले नेपालीलाई ठूलो दुःख दिएको इतिहास पनि नभएकाले हालसम्म यो विषयलाई धेरैले प्राविधिक समस्याका रूपमा मात्र लिइरहेका छन् । तर, यसै गरी बारम्बार नाका ठप्प भइरहे भने यस्तो शंकाको सुविधा सधैं नमिल्न सक्छ । विश्वशक्ति बन्न लम्किँदै गरेको चीनले यो यथार्थलाई हृदयंगम गर्दै सक्दो चाँडो दुवै नाकालाई पूर्ण क्षमतामा सञ्चालन गर्नुपर्छ, र यसका निम्ति मनाउन नेपाल सरकारले हर उपाय लगाउनुपर्छ ।"
समाजवाद पूरा गर्ने जिम्मा,"प्रधानमन्त्री, मन्त्री बन्न सके मात्र जनताको मनमा बस्न सकिनेछ, इतिहासमा नाम लेखिनेछ भन्ने आम नेताको भ्रमलाई प्रदीप गिरिले तोडेका छन् । उनले असल पात्र, असल नेता पदमा नबेसर पनि जनताको मनमा बस्न सक्छन् भन्ने गतिलो सन्देश दिए । पदका लोभी अहिलेका अधिकांश नेतालाई इतिहासले सम्झन्छसम्झँदैन तर गिरिलाई इतिहासले सदासर्वदा सम्झनेछ । गणेशमान सिंहले आफूले पाएको प्रधानमन्त्री पद त्यागे, गिरि कहिल्यै मन्त्री बन्न चाहेनन् । प्रायः नेताहरू राज्यकोषलाई पेवा ठान्छन्, त्यसैबाट करोडौं रुपैयाँ लिई उपचार गराउँछन तर गिरिले आफ्नो उपचार आफैं गरे, राज्यको सुविधा लिएनन् । यसबाट अन्य नेताले शिक्षा लिनु जरुरी छ । गिरि नेपालमा समाजवाद सफल होस् भन्ने चाहन्थे । गरिब र धनीबीच खाडल पुरियोस् भन्ने चाहन्थे । उनी पार्टी राजनीतिभन्दा माथि उठेर विचारदर्शन दिने गर्थे । पद माग्दैनथे, केवल समाजवाद सफल बनाऊ भन्थे । यसर्थ यदि गिरिलाई साँचो अर्थमा सम्मान दिने हो भने समाजवादतर्फको उनको यात्रालाई निरन्तरता दिन सक्नुपर्छ, सफल बनाउनुपर्छ । निम्न वर्गका नेपालीले खान, लाउन र निःशुल्क उपचार गर्न पाउनुपर्छ, त्यसको सुनिश्चितता राज्यले गर्नुपर्छ । यसो गर्न सके मात्र गिरिको आत्माले शान्ति पाउँछ । गोपाल देवकोटा, जोरपाटी, काठमाडौं"
अनुदार स्वतन्त्र मेयरहरू,"केही दिनयता धरान र कठमाडौंका मेयरबीच चलिरहेको विवाद सबैसामु छरपस्ट छ । संघीय राजधानी सहर काठमाडौंको फोहोर व्यवस्थापनमा भइरहेको बेहाल देखेर हर्क साम्पाङलाई चित्त नबुझ्नु स्वाभाविक थियो । उनले फेसबुकमा यसबारे लेख्न भ्याए । यता काठमाडौंका मेयर बालेन शाहलाई यो कुरा मन परेन । उनले फेसबुकमार्फत जवाफ फर्काए । जसले जसलाई अब्बल ठाने पनि, यो घटनाले दलकै स्कुलिङ बाट यी नेताहरू पनि टाढा नरहेको भने प्रस्टै भयो । एकअर्काप्रति उदार अनि सहयोगी भावना देखिएको भए, स्वतन्त्र उम्मेदवारप्रति जनमानसको लगाव अझै बढ्ने थियो । राजनीतिक बेथितिबाट वाक्कदिक्क भएका जनताले खोजेको सन्देश थियो यो । साम्पाङबाट सकारात्मक सुझावको आशा राखेका हुन सक्छन् शाहाले । शाह अरूको कुरा धेरै सुन्ने र बहकिने खालको अनि साम्पाङचाहिँ कसैको कुरा नसुन्ने आफैंलाई सर्वोपरि ठान्ने स्वभावको । दुवैको एकअर्कासँग तुलना हुँदैन, हुन सक्दैन । त्यसैले दुवैले आत्मसमीक्षा गर्नुपर्छ । गजेन तामाङ, पोकली७, ओखलढुंगा"
नबुझिने चीन र नेपालको कमजोर कूटनीति,"चीनले नाकाबन्दी गर्दा पनि मित्रराष्ट्र भारतलाई गाली गरेर राष्ट्रवादी बनेका लालबुझक्कडहरूलाई कसले सम्झाउन सक्छ, भारतले पनि बन्द गर्दियो भने भोकभोकै मर्नुपर्छ भनेर । बैजनाथ यदुवंशी"
वामपन्थीभन्दा बेसी वामपन्थी,"वामपन्थी दृष्टिकोण र ॅर्याडिकल गणतन्त्रकुनै दल होस् या दलपति, कुनै शक्ति होस् या व्यक्ति, वामपन्थी भइरहन त अहिलेको राजनीतिकआर्थिकसांस्कृतिक स्थितिभन्दा अगाडि बढिरहनुपर्ने र पलपलमा लोकतन्त्रीकरण गरिरहनुपर्ने हुन्छ । त्यसैले प्रदीप गिरिले गणतन्त्र स्थापना र संविधान निर्माणपछि दमजमको धरातल र दृष्टिकोणबाट सबैभन्दा वामपन्थी सवाल उठाएका थिए जजसले लडेर गणतन्त्र ल्याएका थिए, उनीहरूका लागि गणतन्त्र आइसकेको छैन भने, उनीहरूसम्म गणतन्त्र पुगिसकेको छैन भने अब गणतन्त्र मात्रै भनेर पुग्छ ? अरू देशमा जस्तो सामान्य बुर्जुवा गणतन्त्र मात्रै बलियो बनाउने कि र्याडिकल गणतन्त्र का रूपमा विस्तार र स्थापनाको परिकल्पना गर्ने हो, जहाँ सबै समुदायका लागि सामाजिक न्याय निश्चित होस् ? समाजवादउन्मुख भनिएको संविधानबाट पनि चित्त बुझाउन नसकेका दलित, महिला, जनजाति र मधेशीका असन्तुष्टि सम्बोधन गर्न नयाँ खालको राजनीतिक संरचनाको परिकल्पना गर्नुपरेको छ । वर्तमान विभेदी संविधानबाटै सन्तुष्ट हुने शक्ति वामपन्थी हो कि नयाँ संविधानमा हस्ताक्षर नगर्ने साहसी र इमानदार व्यक्ति वामपन्थी ? गणतन्त्रका नाममा पुरानै राज्य संरचनाले भरिएको दलतन्त्रको आहालमा डुब्ने कथित कम्युनिस्ट पार्टी र नेताहरू वामपन्थी भइरहने अनि त्यस संविधानमा असन्तुष्टि जनाउने, समग्रमा आमूल परिवर्तनको प्रस्ताव राख्ने, दमजमलाई केन्द्रमा राखेर रूपान्तरणको खाका कोर्न खोज्ने नेता र विचारक वामतिर झुकाव भएको दक्षिणपन्थी हुने ? यी कुनै प्रदीप गिरि नामक व्यक्तिका, दलभन्दा माथिका एक बौद्धिक विद्रोही व्यक्तिका वा उनको निजी विचारका वा उनको व्यक्तिगत आचरणका सवाल मात्रै होइनन् । यी त कुनै पनि एजेन्डा वा मुद्दामा कुन वस्तुगत धरातलमा टेक्ने, कुन धरातलमा टेकेर कुन दृष्टिकोणले हेर्ने, कसको पक्ष लिने र आफ्नो आचरणलाई त्यतातिर प्रवृत्त गराइरहने भन्ने ज्वलन्त वैचारिकसांस्कृतिक प्रश्न हुन् । अचेल सत्ताशक्तिकेन्द्रित राजनीतिक वृत्तमा यस्ता प्रश्नको समेत खडेरी छ, प्रश्नअनुकूलको आचरण त आकाशको फल भइहाल्यो । प्रदीप गिरि ः ज्वलन्त प्रश्नको अर्को नामके कुनै पनि राजनीतिक दलले निर्बाध रूपमा आन्तरिक लोकतन्त्रको अभ्यास गर्न दिन्छ ? एउटै पार्टीभित्र पनि अनेक वैचारिक गुट बनाउने सुविधा दिन्छ ? आफू सत्तासीन हुँदा आफ्नै नेताकार्यकर्तालाई सार्वजनिक रूपमा समेत विरोध गर्ने स्वतन्त्रता दिन्छ ? आफ्नो दल सत्तामा हुँदा पनि नेताहरूलाई सत्तालिप्साबाट मुक्त गर्न सकिन्छ ? संविधान निर्माणमा समेत ह्वीप लगाउने दलले आम रूपमा वैचारिक स्वतन्त्रतालाई सहन्छ ? नेपाली कांग्रेसका नेता प्रदीप गिरिको आचरणको पृष्ठभूमिका आधारमा यस्ता प्रश्न आफूलाई वामपन्थी वा कम्युनिस्ट वा साम्यवादी भन्ने दलहरूसामु उठेका छन् । आचरणको हकमा थप सवालहरू पनि उठेका छन् सर्वहारा वर्गको मुक्ति संग्राममा लाग्दा आफूलाई डिक्लास (वर्गच्युत हुने) गफ गर्ने कम्युनिस्ट नेताहरू जीवनमा सत्तासीन हुनासाथ वर्गउत्थान वा वर्ग रूपान्तरण वा नियोक्लास मा फेरबदल कसरी सम्भव भयो ? जबकि गिरिजस्ता पहाडी जमिनदारका छोरा डिक्लास भएको उदाहरण पनि छ । कम्युनको बात मारेर नथाक्ने कमनिष्ठ नेताहरूको बंगलाबसाइ र ठगदारहरूका आलिसान महलमा डेराडन्डाले सरल, पारदर्शी र सामूहिक जीवनयापन तथा निजी सम्पत्तिको सामूहिकीकरण घोषणापत्रमा लेखिने आकर्षक शब्दावली मात्रै हुन् त भन्ने प्रश्न उठाइरहेका छैनन् ? जबकि गिरि वा अन्य नेताको सरल डेराबसाइले भने कम्युनिस्ट पार्टीका घोषणापत्र र प्रतिबद्धतालाई नै गिज्याइरहेको छ । नेपाली वामपन्थको ठेक्का लिएर बसेका कम्युनिस्ट पार्टीहरूलाई विचार र आचरणले सिस्नुपानी लगाउने हठी विद्रोही प्रदीप गिरिको देहान्तसँगै धेरैलाई लाग्न सक्छ अब यस्ता ज्वलन्त प्रश्नको मृत्यु भयो ! मार्क्सवादीहरूलाई नै मार्क्सवाद पढाएर कमनिष्ठ नेताहरूलाई गिज्याउने लोकतान्त्रिक समाजवादी विचारकको मृत्युसँगै मार्क्सवादको पाठ पढ्ने र जीवनजगत् फेर्ने लेठो पनि सकियो ! समाजवादको नारा लगाउँदै, नग्न उदारवादी पुँजीवादको राजमार्गमा हुइँकिँदै, गेरुवा रङमा लतपतिएको दक्षिणपन्थको अभ्यासमा लिप्त नेपाली राजनीतिक नेतृत्वलाई हाइसन्चोको अनुभूति भएको हुन सक्छ अब असजिला बौद्धिक प्रश्न, सत्ताधारीका भन्दा भिन्न मत, भुइँतहका विरोधी विचार र र्याडिकल सैद्धान्तिकीको खेल पनि खत्तम भयो ! तर, वामपन्थीभन्दा बेसी वामपन्थी गिरिको देहान्तसँगै बढ्दो उनका दृष्टिकोण र विचारप्रतिको आकर्षणले धेरैको निद्रा हराम गर्न सक्छ । कमनिष्ठ नेताहरूको दृष्टिकोण, विचार र जीवनशैलीलाई कुरीकुरी गर्ने आचरण र संस्कृतिले वामपन्थलाई नयाँ ढंगले हेर्ने, देख्ने, बुझ्ने तथा नयाँ शिराबाट भुइँतहबाट उठाउने गरी जागरण ल्याउन फ्रेरित गर्न सक्छ ।"
आजभोलिको सिक्किम,"सन् १९७५ मा भारतको एक अभिन्न राज्य बनेपछि सिक्किमले निकै गहकिलै ढंगमा चौतर्फी विकास गरेको छ । सन् २०२०२१ को वित्तीय वर्षमा ४,२४,००० भारुभन्दा बढी प्रतिव्यक्ति आय आर्जन गरेर सिक्किमले भारतमै प्रथम राज्यको दर्जा प्राप्त गरेको छ । हालै भारतका प्रधानमन्त्री नरेन्द्र मोदीको अध्यक्षतामा आयोजित मुख्यमन्त्रीहरूको सभामा सिक्किमका मुख्यमन्त्रीले अति नै मन खाने मुद्दाहरू राखे । नीति आयोगको यस उच्चस्तरीय बैठकमा मुख्यमन्त्री प्रेमसिंह तामाङले सन् २०४७ मा भारतले स्वतन्त्रता प्राप्त गरेको एक सय वर्ष पुग्दा सिक्किमको मोठ घरेलु बर्सेनि आय १,५०,००० करोड भारुभन्दा बढ्तै हुने कटिबद्धता जनाए । सन् २०२०२१ मा सिक्किमको बर्सेनि अनुमानित आय २०,१५९ करोड भारुभन्दा सात गुणा बढेर जाने मुख्यमन्त्रीको प्रस्तुति सुनेर उपस्थित सबै गर्वित भएका थिए । सिक्किम यहाँ कसरी पुग्यो, केकस्ता नीतिहरू अपनाइए अनि कहाँ कसले सघाए भन्ने प्रश्नहरू धेरैले राख्ने गर्दछन् । म आफैं पनि सन् २००० देखि २००७ सम्म र २०१९ देखि आजसम्म सिक्किम सरकारमा प्रमुख आर्थिक सल्लाहकार रहेको हुनाले यस हिमाली राज्यका आन्तरिक आर्थिक गतिविधिहरूबारे केही मात्रामा भए पनि अवगत रहिआएको छु ।भारतकै सम्पन्न राज्य हुन पुगेको सिक्किमको सन् १९७५ पछिको यात्रा अति नै रोचक छ । यसअघि सिक्किमको अर्थव्यवस्था कस्तो थियो भन्ने ऐतिहासिक विवरण सन् २००१ मा तिनताकाका प्रधानमन्त्री अटलबिहारी वाजपेयीद्वारा राष्ट्रिय स्तरमै विमोचन गरिएको सिक्किम ह्युमन डेभलपमेन्ट रिपोर्ट२०२१ मा उल्लेख छ । अनेकन् कारण छन् सिक्किमको द्रुत विकासका । तीमध्ये पाँचछ विशेष कारकहरू यहाँ लेख्नैपर्ने हुन्छ ।प्रथमतः, सिक्किममा राजनीतिक स्थिरताले बिस्तारै जरा गाड्दै गयो । विभिन्न राजनीतिक दल र नेताहरूले सिक्किममा स्थायी रूपमा सरकार चलाए । प्रथम मुख्यमन्त्री काजी लेण्डुप दोर्जीदेखि नै यो प्रवृत्ति बसाइयो । तत्पश्चात् नरबहादुर भण्डारीले अझै व्यापक रूपमा राजनीतिक स्थिरता कायम राखे । राजनीतिक नेतृत्व सबल हुँदा नोकरशाही पनि सबल भएर गयो, सबैमा दायित्व र प्रभावशाली काम गर्ने जोस बढेर गयो । भण्डारी कुशल प्रशासक थिए । केन्द्र सरकारमा धेरै साथी राखेका थिए । उनको कामगराइ फलदायी थियो । त्यसपछि सिक्किम प्रजातान्त्रिक मोर्चाले २५ वर्ष सरकार चलायो । अनि आज सिक्किम क्रान्तिकारी मोर्चाले सुगठित सरकार बनाएर राजनीतिक स्थिरतालाई कायमै राखेको छ । राजनीतिक स्थिरताको कुरूप पनि सिक्किममा देखियो । लामो अवधिसम्म एउटै राजनीतिक दल र नेता सरकारमा बस्दा राज्यभन्दा पनि माथि व्यक्ति उभिने भए । धेरै क्षेत्रमा नीति नै बनाइएन । किनकि नीति बनाइए नियमकानुनले घेर्छ भन्ने भयले नेता व्याकुल भए । यसर्थ स्थिर सरकारभित्र पनि नीति नहुनु नै नीति हो भन्ने धारणामा नेता र सरकारी तन्त्र रुमलिए । नेता सर्वेसर्वा भएÙ संस्था, समाज, समुदाय सबैलाई मिच्ने भए । नेताले आफूलाई सर्वज्ञानी, सर्वोत्तम र सर्वश्रेष्ठ भन्दै दम्भ र आडम्बरको डोकोमा हाले । स्थिरताभित्र यसरी राजनीतिक र मानव अधिकारको भरमग्दुर हनन भयो । पश्चिम बंगालमा पनि वामपन्थी सरकारभित्र यस्तै तनाव देखियो र नै जरैसँग लथालिंग भए । सबैलाई लिएर हिँडौं, नेताभन्दा जनता र राज्य धेरैमाथि हुन्छन्, पार्टीभित्रै र बाहिर पनि भविष्य सम्हाल्ने नेताहरू हुर्काउँछु र बढाउँछु भन्ने भावनाले ओतप्रोत अहिलेका मुख्यमन्त्री भने ३० प्रतिशत काम गर्ने र ७० प्रतिशत ढोल बजाउने अघिल्ला नेताभन्दा धेरै दूरगामी छन् ।दोस्रो, गत ४७ वर्षमा भारत सरकारले सिक्किमको सर्वांगीण विकासमा धनको पोको नै खोलेर राखिदियो । सिक्किमको आफ्नो आयराजस्व कम भएकाले केन्द्र सरकारले नै विभिन्न क्षेत्रमा विभिन्न कार्यक्रम अन्तर्गत पर्याप्त मात्रामा विकासराशि दियो । यसोसले क्षेत्रीय राजनीतिक दल र नेताहरूले स्कुलदेखि अस्पतालसम्म, बाटाघाटादेखि पानीबत्तीसम्म सबै सुविधा कुनाकाप्चामा पुर्याए । सिक्किमको आफ्नै राजनीतिक इतिहास भएको हुनाले र संवेदनशील सीमाक्षेत्रमा अवस्थित भएकाले भारत सरकारले सचेतै रहेर सिक्किमलाई विशेष राज्यका रूपमा विकासमार्गमा हिँडायो । बिहार, उत्तर प्रदेश, मध्य प्रदेश एवं उडिसा धीमा गतिको विकासमा लटपटिँदा पनि सिक्किम फड्को हान्ने भयो । दिल्लीदेखि टाढा रहेको सिक्किमले यसरी उत्तरपूर्वी क्षेत्रमा आफ्नो अलग्गै पहिचान बनायो ।तेस्रो, भारतमा राज्यको दर्जा पाएपछि सिक्किमको पहिलो पिँढीको नोकरशाही अति नै कटिबद्ध एवं होनहार मात्रै नभएर उसले विभिन्न नौला संस्था र नीतिहरूसमेत बनायो । सिक्किमका आफ्नै सरकारी अधिकारीहरू र भारतका विभिन्न क्षेत्रबाट आएका कर्मचारीअधिकारीहरूको जमघटको समयलाई सिक्किमको इतिहासमा सुनौलो अवधि नै मान्न सकिन्छ । सिक्किमका आफ्नै कर्मचारीअधिकारीहरूले दार्जिलिङदिल्लीकलकत्ताका विभिन्न शैक्षिक एवं पेसागत संस्थाहरूमा अति नै उच्चस्तरीय र होडबाजीको वातावरणमा अध्ययन गरेका एवं प्रशिक्षण पाएका थिए । कोही नियमकानुन, कोही वनजंगलखोलानाला र कोही शिक्षास्वास्थ्यसडक निर्माणमा निपुणता हासिल गरी फर्केपछि सिक्किमेली नोकरशाहीमा नौलो जोस, परित्यागयोगदानको भावना स्फुरण भएको थियो । राष्ट्रका अन्य राज्यहरूबाट आएका कर्मचारीअधिकारीहरू पनि सिक्किमलाई कर्मभूमि मान्दै काँधमा काँध मिलाई भीरपखेरा सबै सम्हाल्दै विकासमा तल्लीन भएका थिए । यस्ता अनेकन् व्यक्ति छन् जसलाई सिक्किमेली समाजसमुदायले कहिल्यै भुल्न सक्दैनन् ।चौथो, सिक्किममा विभिन्न क्षेत्रमा प्रथम पिँढीका संस्थाहरू सन् १९७५ अघिदेखि बन्न थालेका थिए । शिक्षास्वास्थ्यबिजुलीकृषिवनजंगल आदि क्षेत्रमा सग्ला संस्थाहरू बन्न थालेपछि जनमानसले ज्ञान पाए, प्रौद्योगिकी बुझे, खेतीपातीमा आधुनिकीकरण आयो अनि फेरि मान्छेको सरदर आयु बिस्तारै बढ्दै गयो । गुम्बामन्दिरगिर्जाघर र सम्बन्धित धर्मगुरुहरूको भूमिका पनि अत्यन्तै सराहनीय रह्यो । उनीहरूले सिक्किमलाई राष्ट्र, छिमेकी राष्ट्र अनि विश्वसँगै जोडे पनि । व्यापारवाणिज्यमा तल्लीन संस्थाहरू मात्रै नपलाएर यी व्यापारीहरूले छिमेकी राष्ट्रहरूसँग आदानप्रदानको सिलसिला पनि जोडे । कोही सिक्किमभित्रैका, कोही अन्य क्षेत्रबाट आएका सबै मिली सीमापार व्यापारवाणिज्यको एउटा परम्परा नै बसाए, नथुला र जेलेपलामार्फत । बिस्तारै सिक्किममा दोस्रो पिँढीका संस्थाहरू बन्न थाले । कलेज, विश्वविद्यालय, डाक्टरचिकित्सक बनाउने संस्था, बिजुली र अन्य उत्पादनका कारखाना, पर्यावरण संरक्षण संस्था, होटलरेस्टुरेन्टहोमस्टे सबै बिस्तारै बन्दै गए सिक्किममा । यसरी नै साहित्यिकसांस्कृतिक एवं खेलकुदका संस्थाहरूले ठूलै भूमिका निभाए ।नथुलाको ऐतिहासिक व्यापार मार्ग ४४ वर्षपछि सन् २००६ मा फेरि खोलियो, सिक्किमलाई उत्तरपूर्वी परिषद् (नर्थ इस्टर्न काउसिन्ल) को सदस्यता प्राप्त भयो, राज्यको आफ्नै मानव अधिकार आयोग अनि विकास आयोग बने, केन्द्रीय विश्वविद्यालय र अन्य राष्ट्रिय संस्थाहरूको स्थापना गरियो । हामीले सन् २००० को प्रथम दशकमा ठूलै सोचेर ठूलै विकासका मूलहरू यसरी फुटायौं । यी सबै कसरी गर्यौं, कहाँ के चर्चा गर्यौं र अन्तमा कसरी सफलता हासिल गर्यौं, यी सबै प्रक्रिया र उपलब्धिबारे म आफैंसँग पनि इतिहास लेख्ने धेरै सामग्री र अनुभवहरू छन् । पछि लेख्नैपर्ला !मुख्यमन्त्री प्रेमसिंह तामाङले अबउसो तेस्रो पिँढीका संस्थाहरू बनाउने भरमग्दुर प्रयास गर्दै छन् । आधुनिक अस्पताल, विश्वस्तरको शैक्षिक संस्था, जलवायु परिवर्तनसँग सम्बन्धित अनुसन्धानका केन्द्रहरू, भारत सरकार र प्रधानमन्त्री नरेन्द्र मोदीको एक्ट इस्ट पोलिसी अन्तर्गत दक्षिण एसिया र दक्षिणपूर्वी एसियाका राष्ट्रहरूलाई जोड्ने संस्था एवं कार्यक्रमहरू अघि बढाउँदै छन् । मुख्यमन्त्री तामाङले यही सोच र परियोजना अन्तर्गत पश्चिम सिक्किमलाई पूर्वी नेपालसँग सांस्कृतिकव्यापारिकपर्यटनआर्थिक सेवाको फाइदासँग जोड्ने चिवा भन्ज्याङको घाँटीलाई एउटा आधुनिक बहुउद्देश्यीय मार्गमार्फत जोड्ने कार्यक्रममा भारत सरकारसँग चर्चापरिचर्चा सुरु गरिसकेका छन् । यसले सिक्किमको पश्चिमदक्षिण भूभागमा नौलो विकासको मूल फुटाउने नै छ । सिक्किमलाई विश्व रोजगार बजार व्यवस्थासँग जोड्ने हेतुले मुख्यमन्त्री तामाङले विदेशी रोजगार प्रशिक्षण केन्द्र स्थापनाको प्रक्रिया सुरु गरेका छन् । यस अन्तर्गत सिक्किमका युवायुवती र अन्य पेसाका व्यक्तिहरूले विदेशमा चाहिएको मानव संसाधनको आपूर्ति गर्नेछन् । केरला र पन्जाब एवं छिमेकी राष्ट्र नेपाल, बंगलादेश र श्रीलंकाका विशेषज्ञ एवं प्रशिक्षण केन्द्रहरूको अनुभव बटुल्ने कार्यक्रम पनि यस जमर्कोमा संलग्न छ ।पाँचौं, सिक्किमको विकासमा ठूलो भूमिका निभाउनेहरूमा विशेषज्ञ एवं अन्तर्राष्ट्रिय संस्थाहरूलाई कहिल्यै भुल्न सकिँदैन । सन् १९७५ अघि पनि धेरै विशेषज्ञ एवं अन्तर्राष्ट्रिय संस्थाहरूले आधुनिक सिक्किमको निर्माणमा योगदान दिए । धार्मिक संस्था, शैक्षिक एवं वैज्ञानिक विशेषज्ञ, प्रशासनिक एवं कानुनविद्, धर्मगुरु एवं प्रौद्योगिकी विशेषज्ञ सबैले आआफ्ना क्षेत्रमा धेरै योगदान दिए । महाराजाहरू आफैं ज्ञानअनुभवप्रज्ञा आदिका समुद्र थिए । भारतको एउटा प्रमुख राज्य भएपछि सिक्किममा यस्ता धेरै विशेषज्ञ एवं संस्थाहरू आए । हामीले सन् २००२ मा सिक्किममा प्रथम पटक योजना आयोग बनायौं । राष्ट्रका अति नै विशिष्ट अर्थशास्त्री एवं विशेषज्ञहरूलाई यसमा सामेल गर्यौं । भारतको योजना आयोगसँग छलफल गरी विभिन्न विकास योजनाहरू ल्यायौं । पछि गएर कतिपय सदस्यले भारतको वित्त आयोगका अध्यक्ष सदस्य भएपछि सिक्किमलाई अझै सघाए । दिल्लीको इन्डिया इन्टरनेसनल सेन्टरमा विश्वका विशिष्ट विकास संस्थाहरू, गैरसरकारी संस्थाहरू र निजी पुँजी निवेशकहरूसँग सिक्किम विकास फोरम र सिक्किम इन्भेस्टमेन्ट फोरम बनाई मुख्यमन्त्रीनोकरशाही आदिको सभासम्मेलन गरेपछि सिक्किममा जापानी, स्विस, अस्ट्रेलिया, एडीबी, संयुक्त राष्ट्रसंघ, विभिन्न निजी पुँजी निवेशकहरू विकासका निम्ति अघि आए । जापानबाट अर्गानिक फार्मिङका कम्पनी विशेषज्ञसमेत लिएर आयौं ।संस्कृतिविज्ञानपर्यावरणशिक्षकस्वास्थ्य आदि क्षेत्रका धेरै विशेषज्ञ ल्यायौं र सिक्किमको चौतर्फी विकास अझै सुगठित ढंगमा अघि बढ्यो । एकापट्टि हामीले दीर्घकालीन विकासका खाँबाहरू गाड्दै थियौं, अर्कापट्टि यी सबै संस्था र विशेषज्ञहरूलाई केहीजस्तो नमानी नेताले नीति र संस्था नै नबनाई सिक्किमको मुटुमै भाला रोप्ने गरी कहिल्यै नामसम्म नसुनेका संस्थाहरूलाई टिस्टारंगीत नदीमा जलविद्युत् कारखाना निर्माण गर्न लिएर आए । हामी अवाक् भयौं । किन ल्याइयो, कसरी ल्याइयो, के सर्तमा ल्याइयो, हामी योजना आयोगका कसैलाई पनि टुप्पो पनि थाहा छैन, फेद त कुरै थिएन । हामीले चाहँदै नचाहेको यो घटना हुँदा अन्योलमा पर्यौं । प्रश्न गर्दागर्दै हामीले थाहा पनि नपाई अर्को योजना आयोगको गठन भयो । पछि आधाभन्दा बढी यी कम्पनीहरू सिक्किमको प्रकृतिलाई आधाकल्चो बनाई छोडेर गए । यति मात्रै कहाँ हो र, सन् २०१९ मा नया सरकार आएपछि प्रकाशित गरेको श्वेतपत्र अनुसार, यी कम्पनीहरू सरकारलाई ऋणमा चुर्लुम्मै डुबाएर गएछन् । सिक्किमको द्रुत विकासमा यति भीषण एवं आघातपूर्ण हस्तक्षेपले कहाँ कसलाई फाइदा पुर्यायो र कसले कति यातनाकष्टचोट पाए, कसैले लेख्ने नै छ, आज नभए भोलि पनि ।छैटौं, सिक्किमको विकासमा सिक्किमकै शैक्षिक संस्था, गैरसरकारी एजेन्सी, नागरिक समाज एवं पत्रकारशिक्षकशोधकर्ता आदिले गहिरै भूमिका निभाएका छन् । ग्राम पञ्चायतका सदस्य, कृषक, उद्योगधन्धाका विशेषज्ञ, बैंक आदिले पनि त्यति नै योगदान गरेका छन्, जति बूढापाकाले आफ्ना अनुभवप्रज्ञा जनतासरकारसमक्ष ल्याउनमा गरेका छन् ।आज र भोलिको सिक्किमलाई सबैभन्दा नितान्त आवश्यक कुरो हो आधुनिक संस्थाहरूको निर्माण अनि पारम्परिक संस्थाहरूको पुनर्जागरण एवं पुनर्निर्माण । दिल्लीमा जे संस्था छ, सिक्किम पुग्नैपर्छÙ टोकियो, हनोई र सिकागोमा जे प्रौद्योगिकी छ, त्यो पनि सिक्किम पुग्नैपर्छ । किनकि सिक्किमका युवायुवती र विद्यार्थीहरू होनहार छन्, प्रकृतिले नै उनीहरूलाई अरूभन्दा धेरै ज्ञान दिएको छ । अभाग्यवश, गत २५३० वर्षमा सबैलाई सरकारी रोजगारी खोज्ने, देख्ने र समाउने मात्रै बनाइयो । नयाँ प्रशिक्षण केन्द्र र आधुनिक संस्था एकापट्टि, गाउँको ज्ञान, प्रकृतिको आलिंगन अर्कापट्टि । यी दुवैलाई समेटेर अहिलेको सरकारले नीति बनाएको खण्डमा, विद्यार्थीयुवाहरूलाई प्रशिक्षण दिएको खण्डमा हरेक सिक्किमे भारत त के, विश्वमै टक्कर दिन सक्ने हुन्छन् । मुख्यमन्त्री तामाङले स्थानीय विद्यार्थीहरूका निम्ति पचासवटा चिकित्सकडाक्टर बन्ने निःशुल्क शिक्षाको जुन प्रावधान अघि ल्याएका छन्, यसले आगामी दुई दशकभित्रै अनेकन् सिक्किमे डाक्टरहरू विश्वबजारमा उपलब्ध गराउने नै छ । यस्तै प्रकारको नीति सबै क्षेत्रमा अघि ल्याएको खण्डमा पारंगत बनेका सिक्किमेहरूले भारतविदेश सबै पिट्नेछन् ।अर्कापट्टि, सिक्किमको ग्रामीण क्षेत्रमा कृषिको महत्त्व अझै गहिरिनुपर्छ । अहिलेको सरकारले हरेक लिटर दूधमा आठ भारु प्रोत्साहन मूल्य राखेपछि गाउँमा दूधको उत्पादन ह्वात्तै बढेर गयो । सहर किन पस्नु, खेतबारी सम्हाल्दा नै आम्दानी सन्तोषजनक हुन्छ भने ! परम्पराघरखेतीपँधेरोकुलेसो सबै बाँचे पनि । आजको सिक्किम र सिक्किमेलाई चुनौती नै यही भयो आफ्नै राज्य, आफ्नै सरकार, आफ्नै मुख्यमन्त्री हुँदाहुँदै पनि किन बेरोजगारी र असन्तुष्टि ? जवाफमा सबै भन्छन् ठीक शिक्षा, प्रभावशाली प्रशिक्षण, बलियो आधुनिक संस्था सबैलाई अँगाल्ने नीति र सबैभन्दा प्रमुख हरेकले गर्नुपर्ने परिश्रम, अध्यवसाय एवं योगदान ।"
जनताको विश्वास गुमाइरहेको राज्य व्यवस्था,"बर्खेर् झरी । हिलो र धूलो । मिटरब्याजी सुदखोरको जालझेल र अत्यासलाग्दो ठगीमा परेर न्याय खोज्न काठमाडौं आएका पीडित किसानहरूको धर्ना र प्रदर्शन तीन साता पुगिसक्दा पनि जारी छ । मर्कामा परेका नागरिकलाई सुन्ने र समाधान दिने दायित्व बोकेको सरकार लापता छ । सरकार छ कि छैन भनेर किसानले सार्वजनिक तवरले सोध्न थालेका छन् । छ भने पनि सरकार किसानको पनि हो कि सुदखोरको मात्रै भन्ने प्रश्नले किसानहरूलाई गहिरोसँग हल्लाइदिएको उनीहरूका आक्रोशित प्रश्नहरूले प्रस्ट्याउँछन् ।मिटरब्याजी सुदखोरको जाली पासोमा परेर घर न घाटको हुने अवस्था आयो नवलपरासीका सयौं निरक्षर, अर्धसाक्षर किसानहरूको । देशभरको संख्या जोड्दा हजारौंमा छ यस्ता पीडितहरूको संख्या । सहरी मिटरब्याजी सुदखोरको फन्दामा परेका पढेलेखेका व्यवसायीसमेतलाई गणना गर्ने हो भने संख्या लाखौंमा छ । नवलपरासीका किसान अनेकन् पटक काठमाडौं आए । पहिले कुरा सुनाउन । नागरिकको पीरमर्का सम्बोधन गर्न जनताको मत लिएका भनिएकाहरूको सत्ताले सजिलै कुरा नसुनेपछि आन्दोलन गर्न ।नवलपरासीका किसान यो बर्खे झेलमा माइतीघर मण्डलको सडकमा रहरले समय कटाउन धर्ना बसिरहेका छैनन् । न यो पहिलो पटक नै हो उनीहरू धर्नाप्रदर्शनमा काठमाडौं आएको, न त मिटरब्याजी सुदखोरबाट प्रताडित भएर राज्यभरोसा खोज्न राजधानीमा आएर धर्नाजुलुस गर्ने नवलपरासीका किसानहरूको समूह पहिलो प्रदर्शनकारी पीडित समूह नै हो । यसअघि नै महोत्तरी, सर्लाही लगायतका किसानहरूले यस्तो प्रदर्शन गरिसकेका छन् । उनीहरूसँग समस्या समाधान गरिदिने भनेर राज्यले अनेकन् भाकाका सहमतिपत्रमा राज्यजमानीको छाप ठोकेको छ ।माइतीघर मण्डलमा जारी सुदखोरपीडितहरूको आन्दोलनमा सहभागी किसानहरूको दायरा फराकिलो हुँदै गइरहेको छ । पहिले नवलपरासीका बनियाँ ब्रदर्सबाट ठगिएका सुस्ताका पीडितहरू संलग्न आन्दोलन बिस्तारै सिंगो नवलपरासीका पीडितहरूको प्रदर्शनमा बदलिएको थियो । अहिले माइतीघर मण्डलको धर्नामा सर्लाहीदेखि कैलालीसम्मका सुदखोरपीडित किसानहरू थपिने र एकीकृत प्रदर्शनमा सामेल हुने क्रम बढिरहेको देखिन्छ । सरकार भने जिल्लैपिच्छेका किसानलाई फरकफरक सहमति गरेर आन्दोलनमा आउन नदिने र सुदखोर जोगाउने प्रपञ्चमा डटेर लागिरहेको देखिन्छ ।िििअन्यत्रका किसानका कुरा पछि फेरि जोडौंला । अहिले नवलपरासीकै किसानका कुरा गरौं । अघिल्लो धर्नाको समयमा गत असारमा सरकारले प्रदर्शनकारी किसानसँग मिटरब्याजी सुदखोरलाई कानुनी दायरामा ल्याएर कारबाही गर्ने र पीडित किसानलाई न्याय दिने भनेर राज्यजमानीको पत्र थमाएर आन्दोलनकारी पीडित किसानलाई गाउँ फर्काएको थियो । तर, किसानले न त मिटरब्याजी सुदखोरलाई राज्यले छानबिनको दायरामा ल्याएको अनुभूति गर्न पाए, न त सुदखोरहरूको जोरजबर्जस्ती र धाकधम्कीमै कमी आयो । राज्यले आफू जमानी बसेर थमाएको सहमतिपत्र केवल आन्दोलन तुहाउन सत्ताको जाली तमसुक मात्रै रहेको उनीहरूले थाहा पाए, जसरी सुदखोरहरूले उनीहरूलाई थमाएका छन् अनेकन् भाकाका जाली तमसुकका चाङ ।महोत्तरी, सर्लाहीदेखि नवलपरासीसम्मका किसानहरूको आन्दोलनले राज्यबाट जालसाजी र धोकाधडीसिवाय केही पाएको छैन । राज्य किन किसानको प्रदर्शन तुहाउन चाहन्छ कार्यान्वयन नगर्ने हो भने सहमति नामको जाली कागज बनाएर ? आफैंले राज्यको विश्वासको निसाना छाप लगाएको सहमति कार्यान्वयन गर्न ऊ किन अग्रसर हुँदैन ? सुदखोरलाई जोगाउनका लागि नागरिक दबाब उत्पन्न हुन नदिन सहमति नामको कागज थमाएर किसानहरूलाई घर फर्काउन हरेक पटक सरकार किन हतारिन्छ र सहमतिको कार्यान्वयनमा किन उदासीन हुन्छ ? यो सत्ता व्यवस्था पीडित किसानहरूलाई झुक्याएर, धोकाधडी गरेर भए पनि सुदखोरलाई चैन दिन चाहन्छ र किसानलाई बिरालोले मुसा खेलाएझैं खेलाउन चाहन्छ भन्ने प्रमाणित भएको छ, राज्यको व्यवहारबाट ।िििराज्यले योजनाबद्ध ढंगले किन बारम्बार आन्दोलनकारी किसानमाथि जालसाजी गरिरहेको छ ? यसलाई किसानहरूले आजको राज्य व्यवस्था सुदखोरहरूको यस्तो संगठित सञ्जाल हो, जहाँ तलबाट मिटरब्याजी साना सुदखोरले किसानलाई चुस्ने र साना सुदखोरको लुटलाई वैधता र संरक्षण दिन माथिबाट ठूला सुदखोरहरू राज्यका सारा संयन्त्रको जोरजाम र परिचालन गरिरहेका छन् भनेर बुझ्नुपर्ने हो ? होइन भने मिटरब्याजी सुदखोरलाई कारबाही गर्न किन हिचकिचाहट ? आजको व्यवस्था कसको हो ? जाली सुदखोरको मात्रै कि पीडित किसानको पनि ? आजको सत्ता व्यवस्था कसको पक्षमा हो ? जाली सुदखोरको पक्षमा कि पीडित किसानको ? पीडित किसानको पक्षमा हो भने बारम्बार किसान आन्दोलन तुहाउन र कमजोर बनाउन किन जाली सहमति गरेर झुक्याइरहेका छन् किसानलाई सत्तासीनहरूले ? किन सुदखोर चैनपूर्वक बाँच्ने र किसान मर्नु न बाँच्नुको अधमरो अवस्था सृजना गरिरहेका छन् सत्ताधारीहरू ? सत्ताधारीहरूको कित्ता कता हो ?अब कडिकडाउसँग सोध्नैपर्ने भएको छ । उसै पनि चुनाव मुखमा आएको छ । किसानले सत्ताधारी, पूर्वसत्ताधारी सबैलाई सोध्नैपर्छ तिमीहरूको पक्षधरता कता हो ? सुदखोरतिर कि किसानतिर ? तिमीहरूलाई चुनावमा भोट केही थान मिटरब्याजी सुदखोरको मात्रै भए पुग्ने हो कि हजारौंलाखौंको संख्यामा रहेका किसानहरूको पनि चाहिने हो ? यो पार्टी र ऊ पार्टी भनेर विभाजित भएका लाखौंलाख किसानहरूले पनि अब एकीकृत भएर सोध्नुपर्छ दलहरूलाई उनीहरूको पक्षधरता । आज केही हजार किसानले मिटरब्याजी सुदखोरको जाली लुट र बलत्कारसमेतको सिकार हुनुपरेको होला । कहीँका किसान उखु मिललाई दिएको उखुको पैसा नपाएर पीडित भएका होलान् । कतैका किसान अर्को कुनै समस्यामा होलान् । एउटा किसानलाई परेको मर्कामा अर्को किसान मौन बस्दा भोलि आफूलाई पर्दाचाहिँ बोलिदिन को आउँछ ? अरूका लागि आफू नबोल्ने हो भने आफ्ना लागि चाहिँ कहाँको मानिस आएर बोलिदिन्छ ? त्यसैले आजको दिनमा यो या ऊ नभनीकन चुनावमा मत माग्न अनेकन् प्रलोभन र नारा बेच्न आउनेहरूसँग उनीहरूले गरेको जालसाजी र धोकाधडीको हिसाबकिताब गर्ने उपयुक्त मौका यही हो ।त्यसैले सोधौं सत्तासीनहरू किन बारम्बार झुक्याइरहन्छन् नागरिकलाई सहमतिको नाममा । आफैंले गरेको सहमतिलाई जाली कागजमा परिणत गरेर किन बारम्बार धूलिसात् बनाउँछन् राज्यप्रतिको नागरिक विश्वासलाई ? उखु मिलपीडित किसानसँग भएको सम्झौता वर्षौं बितिसक्दा पनि कार्यान्वयन गर्न अग्रसर नभएर राज्यले गर्ने सहमतिको कुनै विश्वास हुँदैन भन्ने किन स्थापित गरिरहेको छ सत्ता व्यवस्था ? अरू त अरू, सहरमा चिनिएका नामी चिकित्सक गोविन्द केसीजस्ता पठित सत्याग्रहीसँग गरिएका अनेकन् पटकका सहमतिको समेत धज्जी उडाएर राज्यले आफ्नो विश्वसनीयताको निर्ममतापूर्वक हत्या गरिरहेको छ । काठमाडौं उपत्यकाको फोहोरको डंगुर थुपारेर त्यसको भुक्तमान बेहोर्न बाध्य बनाइएका सिसडोलबन्चरेडाँडाका बासिन्दासँग दर्जनौंपटक समस्या समाधान गर्ने सहमति गरेर कार्यान्वयन नगर्दा आजको दिनमा त्यहाँका स्थानीय राज्यको उधारो कागजलाई विश्वास गर्न तयार भइरहेका छैनन् र फोहोर व्यवस्थापनको समस्या नै जटिल मोडमा आइपुगेको छ । यस्ता उदाहरणहरू हर क्षेत्रमा छन् । सबैतिरको संयोजित निष्कर्षले भन्छ राज्य छानबिन समिति, अध्ययन कार्यदल, प्रतिवेदन समितिजस्ता अस्त्रहरू तत्कालको आन्दोलन तुहाउन अघि सार्छ । सहमतिपत्र नामको कागज आन्दोलन तुहाउन प्रयोग गर्छ । यसले तत्काललाई त आन्दोलनको दबाबबाट सत्ताधारीलाई मुक्ति देला तर निरन्तरको राज्यसंयोजित धोकाले, विश्वासघातले समग्र राज्य व्यवस्थाप्रति नै नागरिक विश्वासलाई सघन तवरले स्खलित गराइरहेको छ र यो निकै संवेदनशील बिषय हो । राज्यप्रति नागरिक विश्वासको आखिरी विघटन किन कुरिबसेका हुन् सत्ताधारी भनेर अब सार्वजनिक तवरले सोध्नैपर्ने भएको छ ।िििसत्ता व्यवस्थाले, राज्यले गरेको निरन्तरको विश्वासघातको परिणाममा अहिले चलिरहेको सुदखोरपीडित किसानहरूको आन्दोलनले राज्यद्वारा गठित मिटरब्याजी अपराध नियन्त्रण सिफारिस कार्यदल लाई विश्वास नगरी आन्दोलन जारी राख्नुको कारणै राज्य व्यवस्थाप्रति नागरिकको विश्वास विघटन हुँदै जानुको परिणाम हो । उसै पनि यो कार्यदल समस्या समाधान गर्न होइन, किसानको आन्दोलन तुहाउने जाली प्रपञ्चका साथ अघि सारिएको हो भन्ने बुझ्न जतिसुकै निरक्षर भए पनि किसानहरूमा कुनै द्विविधा भएको देखिँदैन । सरकार साँच्चै समस्या समाधान गर्न चाहन्छ र किसानको समस्यालाई गम्भीरतापूर्वक सम्बोधन गर्न चाहन्थ्यो भने मिटरब्याज सम्बन्धित दृष्टिबन्धक, छिनुवापास र कपाली तमसुकहरू अवैध घोषणा गर्नुपर्ने किसानको मागलाई एउटा मन्त्रिपरिषद्को बैठक राखेर तत्काल सम्बोधन गर्थ्यो, अनेकन् जाली सहमति र समिति बनाएर जालझेल गर्न लाग्नुको सट्टा । अनेकन् विद्युत् आयोजना, विवादित ठेक्कापट्टा र नियुक्तिहरूका लागि धावन गतिमा मन्त्रिपरिषद्को बैठक आयोजना गरिरहेका सत्ताधारीलाई किसानको मर्काले छोएको भए या यस्ता नागरिक सवालहरूले छोएका भए तिनले तत्काल यसमा गम्भीर भएर सम्बोधन गर्न लाग्थे ।पीडित किसानहरूले राज्य व्यवस्था पल्टाउने कुरा गरिरहेकै छैनन्, जसलाई सम्बोधन गर्न राज्य डराउनुपरोस् । उनीहरूले राज्यबाटै संकथित वित्तीय नियम र कारोबरलाई आकर्षित गर्दै मिटरब्याजीहरूले राज्यको औपचारिक वित्तिय क्षेत्रभन्दा बाहिरबाट जारी गरेको कपाली तमसुकको ऋण तिर्न नपर्ने निर्णयको माग गरेका छन् । यसले बैंकिङ प्रणाली छलेर भइरहेका अनौपचारिक आर्थिक गतिविधिलाई राज्यको दायरमा ल्याउन सघाउँछ । यसले त राज्य व्यवस्थालाई नै मद्दत गर्छ । तर, सत्ताधारीहरू किन यसो गर्न डराइरहेका छन् ? यसले उनीहरूसँग अकुत कालो धन छ र त्यसलाई अनेकन् कपाली तमसुकहरूद्वारा नक्कली सुदखोर खडा गरेर लगानी गरिरहेका त छैनन् भन्ने प्रश्न खडा गरिरहेको छ । उसै पनि राजनीतिक पेसेवरहरू कुस्त कालो धन जम्मा गरेर बैंकिङ प्रणाली बाहिरबाट त्यसलाई परिचालन गरिरहेका छन् भनी नागरिक स्तरमा प्रश्न उठिरहेको छ । यस्तोमा कालो धन नियन्त्रण गर्न र वित्तीय प्रणालीबाहिरका मिटरब्याजीहरूलाई कारबाही गर्न तत्पर नहुनुले सत्ता व्यवस्थाका सक्रिय पुर्जाका तमाम अगुवाहरू गाउँगाउँमा छरिएका सुदखोरहरूका खास अनुहार हुन् भन्ने त प्रमाणित गरिरहेका होइनन् भनेर जनताले किन शंका नगर्ने ?होइन भने कुनै समय मानिसलाई मध्ययुगीन बर्बर अवस्थामा बन्धक बनाएर बँधुवा दासको भुक्तमान बेहोर्न विवश कमैयाहरूलाई मालिकको दमनको दाम्लोबाट मुक्त गरिएको क्रान्तिकारी निर्णय गर्ने प्रधानमन्त्री शेरबहादुर देउवा आज किन पीडित किसानलाई अलमल्याउन, झुक्याउन र जालसाजीको पत्र बनाएर आन्दोलन निस्तेज पार्न लागिरहेका छन् ? प्रधानमन्त्री देउवा र सत्ताधारीहरूको त्यस्तो के बाध्यता छ जसले सुदखोरमाथि कारबाही गर्न र पीडित किसानलाई घर न घाटको हुनबाट जोगाउन रोकिरहेको छ ? राज्य त भूमिहीन सुकुम्बासीलाई जमिन दिएर भूमिहीन अवस्थाबाट बाहिर ल्याउन सुकुम्बासी समस्या समाधान आयोग, भूमि समस्या समाधान आयोगजस्ता संयन्त्र बनाएर लागिरहेको छ । यहाँ त भइरहेको जमिन खोसिएर किसानहरू सुदखोरको जालसाजी र सत्ताधारीको सुदखोर संरक्षण गर्ने नियतले सुकुम्बासी बन्न लागिरहेका छन् । तर प्रधानमन्त्री थाहा पाएको नपाई गरिरहेका छन् । िििदेउवा त देउवा भए, आफूलाई कम्युनिस्ट, समाजवादी भएको डंका पिटेर सत्तामा तर मारेकाहरूले देखाएको किसानहरूको यो आन्दोलनप्रतिको चरम बेवास्ता, बेसरोकारले तिनको देश, जनता र क्रान्तिको मौसमी गानाबजाना कति लम्पट र पाखण्डी छ भन्ने प्रस्ट पारेको छ । सत्ताबाहिर रहेका र आफूलाई चौबीस क्यारेटको क्रान्तिकारी भएको डंका पिटिबसेका विभिन्न नाममा चन्दा उठाउनकै लागि खोलिएका चन्दा समूहजस्ता कम्युनिस्ट नामका पार्टीहरूले देखाएको किसान आन्दोलनप्रतिको मौनता र सरोकारहीनताले तिनको पनि चरित्र उद्घाटित गरिदिएको छ । चन्दा आउने ठाउँमा मान्छेको ज्यानै लिने गरी बम पड्काउन हस्याङफस्याङ गर्नेहरूले किसानहरूबाट चन्दा नआउने भएरै होला, किसानको आन्दोलनबारे देशका जिम्मेवार मिडियाहरूमा निरन्तर समाचार र विचार प्रवाह भइरहँदासमेत किसानको समर्थनमा एक थान विज्ञप्ति निकाल्नसम्म आवश्यक देखेनन् । अरू त उस्तै भए, आफूलाई अग्रगामी, युवा र सामाजिक न्यायका पक्षधर भन्नेहरूले समेत किसानको समस्यामा साधेको मौनता अत्यासलाग्दो छ । पुलिस इन्काउन्टरमा मारिएका गुन्डा नाइकेको संसद्मा पक्षपोषण गर्नेदेखि लिएर एमसीसीजस्ता नागरिक विभाजित भएको विवादित मुद्दामा संसद्को रोस्ट्रममा उभिएर एमसीसीको म जिम्मा लिन्छु भन्दै गर्जन निकाल्ने युवा भनिएका नेताहरूले देहातबाट उठिआएका किसानहरूको आन्दोलनप्रति देखाएको उपेक्षाले उनीहरूको पनि पक्षधरता प्रस्ट्याएको छ । उनीहरू पीडित जनसाधारणको पक्षमा छन् कि सुदखोरको पक्षमा भन्ने यसले प्रस्ट पारेको छ ।होइन, उनीहरूले समाजका अन्य प्राथमिकताले गर्दा यस विषयमा ध्यान दिन नभ्याएका हुन् भने अझै पनि ढिलो भएको छैन । देशभरका सुदखोरहरूद्वारा शोषणमा पारिएका, घरखेत लुटिएका, राज्यका रैथाने पुर्जाहरूको संयोजन गरेर धनसम्पत्ति छिनिएका किसानहरूलाई, नागरिकलाई परेको मर्काबाट मुक्ति दिलाउन अग्रसर हुँदै मिटरब्याजी सुदखोरको ठगी छानबिन र कारबाहीको कार्यादेशसहित उच्चस्तरीय न्यायिक आयोग गठन गर्नुपर्ने किसानको मागमा समग्र राज्य व्यवस्थालाई गम्भीर बनाउन तमाम राजनीतिकर्मी, सञ्चारमाध्यम, बुद्धिजीवीहरूले पहल गरिदिनुपर्ने किसानहरूको हारगुहार सुनेको नसुन्यै गर्नुपर्ने कुनै कारण छैन । होइन, उनीहरू किसानका पक्षमा केही गर्न सक्दैनन् भने त्यो पनि इमानदारीका साथ भनिदिए हुन्छ । हामी किसानको होइन सुदखोरको पक्षमा छौं, उनीहरूलाई बचाउन सत्तामा अडेस लागेका ठूला सुदखोरका पक्षधर हौं भन्ने हिम्मत राखे हुन्छ । दिनदिनै ठोक्किनुपर्ने सुदखोरसँग छिनोफानो गर्ने गरी निर्णायक संघर्ष गर्न तत्पर किसानहरू साना सुदखोरलाई संरक्षण गरेर सत्तामा बसेका ठूला सुदखोरसँग लड्न किन पछि हट्लान् र ?"
बिनानिष्कर्ष टुंगियो गोर्खा वार्ता,"लन्डन (कास) बेलायत र नेपाल सरकारबीच गोर्खा मुद्दामा हुन लागेको बहुप्रतीक्षित वार्ताको टीओआर (टर्म्स अफ रिफरेन्स) निर्माणका लागि बसेको पहिलो वार्ता बिनानिष्कर्ष टुंगिएको छ ।लन्डनस्थित बेलायती रक्षा मन्त्रालयमा सोमबार भएको वार्तामा बेलायती पक्षले वार्ताको एजेन्डा नै मोड्न खोजेको गोर्खाहरूले आरोप लगाएका छन् । वार्तामा गोर्खाहरूको प्रतिनिधित्व गर्ने जिम्मा पाएका मेजर जुद्धबहादुर गुरुङले बेलायत सरकार एजेन्डामै इमानदार नदेखिएपछि टीओआरबारे छलफल अघि बढ्न नसकेको जनाए । पूर्वगोर्खाहरूले महत्त्वका साथ उठाएका समान पेन्सन र अधिकार प्राप्तिजस्ता मुख्य मागलाई बेवास्ता गरेर बेलायती पक्षले बेलायतमै रहेका गोर्खाको वेल्फेयरसम्बन्धी एजेन्डा लिएर आएपछि हामीले सिधै अस्वीकार गरेका छौं । यसअघि जुन एजेन्डामा वार्ता गर्ने सहमति गरिएको छ, त्यही एजेन्डा पन्छाएर वार्ता हुन सक्दैन, गुरुङले भने ।आन्दोलनरत अवकाशप्राप्त ब्रिटिस गोर्खा सैनिकहरूको माग सम्बोधन गर्न कैयौं प्रयास भए पनि अहिलेसम्म निकास निस्किएको छैन ।"
म्यान्मार र मलेसियाबाट अझै आएन राजदूतको एग्रिमो,"(काठमाडौं)  म्यान्मारको सैनिक सरकारले प्रस्तावित नेपाली राजदूतका लागि एग्रिमो (सहमति) दिने शंका उत्पन्न भएको छ । पछिल्लो समय म्यान्मार सरकार विदेशी मामिलामा संवेदनशील भएपछि म्यान्मारका लागि प्रस्तावित नेपालका राजदूत हरिश्चन्द्र घिमिरेको एग्रिमो कहिले आउँछ भन्ने अनिश्चितता थपिएको हो । त्यस्तै, मलेसियाका प्रस्तावित राजदूत डिल्लीराज पौडेलका विषयमा पनि जानकारी आएको छैन । संसदीय सुनुवाइपछि नेपाल सरकारले प्रस्तावित राजदूतका लागि एग्रिमो मगाउन पत्राचार गरेको तीन महिना हुन लाग्दासमेत म्यान्मार र मलेसियाबाट कुनै जवाफ आएको छैन । परराष्ट्र मन्त्रालयले जेठको दोस्रो साता एग्रिमोका लागि सम्बन्धित मुलुकहरूमा पत्राचार गरे पनि सोमबारसम्म कुनै पनि जवाफ प्राप्त भएको छैन । नेपालका मित्रराष्ट्र म्यान्मार र मलेसियाबाट यति लामो समय एग्रिमो नभएको पहिलो पटक नै भएको परराष्ट्रका एक अधिकारी बताए । देउवा सरकारले चैत २४ मा म्यान्मार र मलेसियासहित २० देशमा राजदूत सिफारिस गरेको थियो । तीमध्ये १८ देशमा नेपालका तर्फबाट राजदूत नियुक्त भएर सम्बन्धित दूतावमा पुगिसकेका छन् । जेठ ८ मा म्यान्मारका लागि प्रस्तावित राजदूत पौडेल पनि समितिबाट अनुमोदित भएका थिए । अनुमोदन भएलगतै सोहि साता परराष्ट्र मन्त्रालयले एग्रिमोका लागि अन्य मुलुकका प्रस्तावित राजदूतहरूसँगै सम्बन्धित मुलुकमा पत्राचार गरेको थियो । परराष्ट्र मन्त्रालयले म्यान्मारस्थित नेपाली दूतावास र मलेसियामा रहेको नेपाली दूतावासलाई पत्राचार गर्दै एग्रिमोको सम्बन्धमा बुझ्नका लागि निर्देशन दिएको थियो । तर ती मुलुकका पदाधिकारीले नेपाली प्रतिनिधिलाई चाँडो नै एग्रिमो पठाउने प्रतिबद्धता गरेका परराष्ट्रका अर्का एक अधिकारीले बताए । तर कहिलेसम्म आउँछ भन्ने बारेमा उनीहरूले प्रस्ट भने पारेका छैनन् । नेपालबाट अहिलेसम्म १३ राजदूतले म्यान्मारमा गएर जिम्मेवारी पूरा गरिसकेका छन् । तर यो समस्या पहिलो पटक आएको हो । यस्तै, मलेसियामा यसअघि नेपालबाट तीन राजदूतले जिम्मेवारी पूरा गरिसकेका छन् । उनीहरूको एग्रिमो लिने समयमा यति ढिला भएको थिएन । म्यान्मारमा नेपाललाई लिएर मात्र होइन, विदेश राजदूत आफ्नो मुलुकमा आउने सम्बन्धमा सैनिक शासनले कडा कदम चालेको छ । सन् २०२१ को फेब्रुअरी १ मा म्यान्मारमा सैनिक कु भएको थियो । त्यसलगत्तै सेनाले लोकतन्त्रवादी नेतृ आङ सान सुचीसहित अन्य नेतालाई नजरबन्दमा राख्ने तथा जेल हाल्ने गरिएको थियो । त्यसयता सेनाले नै शासन गर्दै आइरहेको छ । सैनिक कु लगत्तै नेपाल सरकारले परराष्ट्र मन्त्रालयमार्फत वक्तव्य जारी गर्दै म्यान्मारमा विकसित घटना क्रमलाई नजिकबाट हेरिरहेको र म्यान्मारका जनताको इच्छा र भावनाअनुसार सबै पार्टी संलग्न लोकतान्त्रिक र संवैधानिक प्रक्रिया छिटो पुनःस्थापित हुने विश्वास व्यक्त गरेको थियो । मन्त्रालयले राष्ट्रपति विन मिन्ट र स्टेट काउन्सिलर आङ सान सुचीलगायतको गिरफ्तारीमा चासो रहेको र पक्राउ परेका सम्पूर्णको तत्काल रिहाइको माग गरेको थियो । तर संयुक्त राष्ट्रसंघमा म्यान्मारको सैनिक सरकारले मानवअधिकार हनन गरेको विषयमा भने नेपाल तटस्थ रहेको थियो । आफ्नो पक्षमा नउभिएको भन्दै सैनिक शासकले नेपाल सरकारसँग पत्राचारमार्फत असन्तुष्टि व्यक्त गरेको एक अधिकारीले बताए । तीन महिनाअघि बेलायतले म्यान्मारका लागि नयाँ राजदूतको रूपमा पिटर भोवल्सलाई नियुक्त गरेर पठाएको थियो । तर म्यान्मार आएपछि भोवल्सले सैनिक प्रमुखलाई ओहदाको प्रमाणपत्र बुझाउन चाहेनन् । त्यसपछि म्यान्मारको सैनिक सरकारले बेलायती दूतावासलाई एक तह घटुवा गरिदियो । त्यसपछि बेलायतले पनि आफ्नो राजदूतलाई एक तह घटुवा गरिदियो । कार्यबहाक राजदूतकै रूपमा भए पनि थाइल्यान्डबाट म्यान्मारमा काम गर्न जान लागेका भोवल्सलाई आउन दिइएन । उनी म्यान्मारबाट थाइल्यान्ड घुम्न गएका थिए । कार्यवहाक राजदूतको हैसियत भएपछि राष्ट्रप्रमुखलाई ओहदाको प्रमाणपत्र बुझाउनुपर्दैन । यस्तै, सैनिक सरकारले इस्ट टिमोरको राजदूतलाई एग्रिमो दिइसके पनि आफ्नो मुलुक आउन भिसा दिएको छैन । साउदी अरब र भारतसँग म्यान्मारको राम्रो सम्बन्ध छ । हाल म्यान्मारको उच्च सैनिक नेतृत्वसँग भेटवार्ता गर्ने एकमात्र राजदूत भारतका विनय कुमार हुन् । मलेसियाले एग्रिमो पठाउन ढिलाइ गर्नुको कारण भने कार्यवहायक राजदूतबाटै काम चलाउन खोजेको देखिएको छ । यसअघि भारतका लागि नेपाली राजदूत शंकर शर्माको पनि तीन महिनापछि एग्रिमो आएको थियो । म्यान्मार र मलेसियाका राजदूतको एग्रिमोका लागि पत्राचार गरेको ८० दिन पुगिसकेको छ । राजदूत नियुक्तिसम्बन्धी निर्देशिकामा संसदीय सुनुवाइबाट अनुमोदन भएका राजदूत नियुक्त गर्न सम्बन्धित मुलुकको सहमति माग्ने प्रावधान छ । सम्बन्धित मुलुकबाट सहमति (एग्रिमो) आएका व्यक्तिलाई राष्ट्रपतिले राजदूत पदमा नियुक्त गर्ने निर्देशिकामा उल्लेख छ । तर ६ महिनासम्म पनि सहमति नआएको खण्डमा सरकारले अर्को उम्मेदवार सिफारिस गर्ने उल्लेख छ । यसअघि माओवादी केन्द्रका नेताद्वय राम (सुरेन्द्र) कार्कीको भारत र पम्फा भुसाल (हाल ऊर्जामन्त्री) को फ्रान्सबाट एग्रिमो आएको थिएन ।"
इमरानलाई प्रतिआतंकवाद मुद्दा लगाइँदै,"इस्लामावाद (एजेन्सी) पाकिस्तानी पूर्वप्रधानमन्त्री इमरान खानलाई प्रतिआतंकवाद कानुनअनुसार मुद्दा चलाउने तयारी गरिएको छ । आफ्ना सहयोगीलाई थुनामा राखेको र यातना दिएको भन्दै प्रहरी र न्यायालयविरुद्ध कडा अभिव्यक्ति दिएपछि उनीमाथि प्रहरीले छानबिन थालेको हो । तर खानका निकट सहयोगी स्वयं देशद्रोहको आरोपमा हाल हिरासतमा छन् ।खानको घरबाहिर ठूलो संख्यामा जम्मा भएका समर्थकहरूले उनी गिरफ्तार भएको खण्डमा आफूहरूले स्थितिलाई नियन्त्रणमा लिने चेतावनी दिएका छन् । जसका कारण पाकिस्तानमा तनाव चुलिएको अन्तर्राष्ट्रिय सञ्चारमाध्यमहरूले जनाएका छन् । यद्यपि, उनलाई बिहीबारसम्म पक्राउ नगर्ने गरी जमानत दिइएको छ । गत अप्रिलमा सत्ताबाट हटेयता खानले पाकिस्तान सरकार र सेनाको कडा आलोचना गर्दै आएका छन् । क्रिकेट खेलाडीबाट राजनीतिमा प्रवेश गरेका खान सन् २०१८ को अगस्टदेखि २०२२ को अप्रिलसम्म प्रधानमन्त्री बनेका थिए । एक सार्वजनिक कार्यक्रममा शनिबार बोल्दै खानले आफ्नो पार्टी सहकर्मीलाई हिरासतमा राखेर दुर्व्यवहार गरिएको भन्दै इस्लामावाद प्रहरी प्रमुख र एक महिला न्यायाधीशमाथि कडा टिप्पणी गरेका थिए । तिमीहरू पनि तयार रहनु । तिमीहरूलाई पनि हामी कारबाही गर्छौं, भाषणका क्रममा खानले चेतावनी दिएका थिए । राज्यका अधिकारीविरुद्ध खानले दिएको धम्की देशको प्रतिआतंकवाद कानुनविपरीत भएको प्रहरी अधिकारीहरूको दाबी छ । इस्लामावाद उच्च अदालतले खानको पक्षमा तीनदिने संरक्षित जमानत स्वीकार गरेको छ । प्रहरीले खानविरुद्ध अनुसन्धान सुरु गरेको खबर सार्वजनिक भएसँगै उनका सयौं समर्थकहरू इस्लामावादस्थित निवासबाहिर भेला भएका छन् । प्रहरीले भने खानलाई पक्राउ नगरिने जनाएको छ । खानको निवासबाहिर रहेका प्रहरीले शान्तिसुरक्षा व्यवस्थापनका लागि खटिएको बताएका छन् । पछिल्लो घटनाक्रमबारे खानले भने केही टिप्पणी गरेका छैनन् । खान हाल घरमा भएनभएको प्रस्ट भइनसकेको बीबीसीले उल्लेख गरेको छ । गत अप्रिलमा संसद्मा अविश्वासको मत गुमाएपछि खान सत्ताबाट बाहिरिएका थिए । त्यसयता पाकिस्तानी सरकार र खानबीच तनाव चुलिइरहेका बेला उनीमाथि अनुसन्धान अघि बढाइएको हो । सत्ताबाट हटेपछि खानले देशव्यापी कार्यक्रम गर्दै सरकार र सेनामाथि कडा आलोचना गर्दै आएका छन् ।पाकिस्तानको सञ्चारमाध्यमका नियामक संस्थाले शनिबारको भाषणमा खानले राज्य संस्थाविरुद्ध घृणा फैलाएको आरोप लगाउँदै टेलिभिजन च्यानललाई उनको भाषण प्रत्यक्ष प्रसारण गर्न रोक लगाएको छ । खानले भने नियोजित तवरले सरकारले आफूमाथि प्रतिबन्ध लगाउने प्रयास गरिरहेको दाबी गरेका छन् । जनतालाई आफ्नो भाषण प्रत्यक्ष सुन्न नदिन युट्युबको पहुँचमा पनि रोक लगाइएको खानको आरोप छ । रावलपिन्डीमा आइतबार आयोजित राजनीतिक र्यालीमा बोल्दै खानले आफ्नो भाषणमाथि प्रतिबन्ध लगाइएको भन्दै सरकारको कडा आलोचना गरेका छन् । इमरान खानले के अपराध गरेको छ ? यस्ता चोरहरूको संगठनलाई म कहिल्यै स्वीकार गर्दिनँ, खानले भनेका छन् ।"
वैदेशिक सहायतामा ठूलो अंश सरकारी प्रणालीभन्दा बाहिर,"उक्त सहायता बजेट प्रणालीभन्दा बाहिरबाट खर्च भएको र लेखापरीक्षण महालेखापरीक्षकको कार्यालयबाट हुने गरेको छैन । उक्त रकम सम्बन्धित अन्तर्राष्ट्रिय गैरसरकारी संस्थाले आफ्नै संरचना खडा गरी आफैं खर्च गर्ने गरेकाले सरकारी संरचनामार्फत सहायता परिचालन नहुँदा तोकिएको रकम परियोजनाको काममा मात्र खर्च नहुने र सम्बन्धित संस्थाको प्रशासनिक तथा अन्य खर्चमा समेतको दायित्व पर्छ, प्रतिवेदनमा भनिएको छ, वैदेशिक सहायतालाई राष्ट्रिय बजेट प्रणालीमा ल्याई परिचालन गर्ने विषयलाई सहायताको प्रभावकारिताका लागि पेरिस घोषणापत्रबाट स्वीकार गरिसकेको अवस्थामा अन्तर्राष्ट्रिय गैरसरकारी संस्थामार्फत सहयोग रकम कार्यान्वयन गर्नु मनासिब देखिँदैन ।"
हेलो नेपालको फ्रिक्वेन्सी कसलाई ?,"(काठमाडौं)  सेवा सञ्चालनबापत सरकारलाई नियमित बुझाउनुपर्ने दूरसञ्चार शुल्क वर्षौंसम्म पनि नबुझाएपछि नेपाल स्याटलाइट प्रालि (हेलो नेपाल) को अनुमतिपत्र सरकारले खारेज गरिदिएको छ । उक्त कम्पनीलाई दूरसञ्चार क्षेत्रको नियामक नेपाल दूरसञ्चार प्राधिकरणले गत मंसिरमै खारेज गरिदिएको थियो । नियामकको निर्णयविरुद्ध कम्पनीले हालेको पुनरावेदनको निवेदन बदर गर्दै सरकारले नेपाल स्याटलाइटको लाइसेन्स रद्द गरिदिएको हो । यसअघि ०७६ मा पनि प्राधिकरणले हेलोको लाइसेन्स खारेज गरेको थियो । त्यतिबेला सरकारले उक्त निर्णय उल्ट्याइदिएकाले यसपालि पनि नियामकको निर्णय सदर नहुने अपेक्षा गरिएको थियो । यद्यपि यसबारे मन्त्रिपरिषद्ले हालसम्म कुनै आधिकारिक जानकारी बाहिर ल्याएको छैन । यसबारे प्राधिकरणलाई समेत कुनै जानकारी दिइएको छैन । लाइसेन्स खारेजीका विषयमा जानकारी माग्दै प्राधिकरणले सञ्चार तथा सूचना प्रविधि मन्त्रालयमा पत्र पठाएको छ । हामीलाई अहिलेसम्म कुनै आधिकारिक सूचना प्राप्त भएको छैन, प्राधिकरणका प्रवक्ता सन्तोष पौडेलले भने, बाहिरबाहिरै हल्ला सुनिएको हो । वर्षैपिच्छे किस्ताबन्दीमा तिर्नुपर्ने रकम जम्मा भएर ९० करोड रुपैयाँ पुगिसक्दा पनि हेलो नेपालले प्राधिकरणलाई शुल्क तिरेको छैन । यसबारे प्राधिकरणले हेलोसँग स्पष्टीकरण मागेको थियो । चित्तबुझ्दो जवाफ नआएपछि गत मंसिरमा प्राधिकरणको बोर्ड समितिले कम्पनीको लाइसेन्स खारेज गर्ने निर्णय गरेको थियो । लाइसेन्स खारेज भएपछि नेपाल स्याटलाइटले पुनरावेदनका लागि मन्त्रालयमा निवेदन हालेको थियो । निवेदन परेको आठौं महिनापछि यसबारे सरकारले निर्णय गरेको हो । मन्त्रालयका सचिव वैकुण्ठ अर्यालले भने हेलोको लाइसेन्ससम्बन्धी विषयमा मन्त्रालयलाई कुनै जानकारी प्राप्त नभएको बताए । हेलो नेपाल प्राधिकरणको निर्णयविरुद्ध पुनरावलोकनका लागि आएको हो, उनले भने, मन्त्रिपरिषद्ले यसबारे के निर्णय गर्यो, त्यसको जानकारी हामीले पाएका छैनौं । चिठी नै नपाएपछि केही भन्न सकिएन । स्रोतका अनुसार सरकारले हेलोको लाइसेन्स रद्द गरेर यसको फ्रिक्वेन्सी सीजी टेलिकम्युनिकेसन्स लिमिटेडलाई प्रदान गर्न खोजेको छ । आगामी मंसिर ४ मा हुने प्रतिनिधिसभा र प्रदेशसभाको निर्वाचनअघि नै सीजीलाई जीएसएम सेवाको लाइसेन्स दिन लागिएको छ । यसअघि ०७६ साउन १७ मा प्राधिकरणले हेलोको अनुमतिपत्र खारेज गर्दा कम्पनीले त्यसविरुद्ध पुनरावेदनको निवेदन हालेको थियो । ०७६ पुस २१ को मन्त्रिपरिषद् बैठकले प्राधिकरणको निर्णय उल्टाइदिएर कम्पनीलाई पाँच वर्षमा पाँच किस्तामा बक्यौता तिर्ने सुविधा दिएको थियो । साथै तोकिएको समयमा भुक्तानी नभए स्वतः रूपमा लाइसेन्स रद्दको प्रक्रियामा जाने निर्णय भएको थियो । नियामकको निर्णय उल्ट्याएर सरकारले विकृतिलाई प्रश्रय दिन गरेको आरोप लाग्ने गरेको छ । मन्त्रिपरिषद्को उक्त निर्णयअनुरूप कम्पनीले ०७६७७ को असारमा पहिलो किस्ताबापत २१ करोड ५१ लाख रुपैयाँ प्राधिकरणलाई बुझाएको थियो । तर त्यसपछि ०७७७८ मा तिर्नुपर्ने ३३ करोड ९८ लाख, ०७८७९ सम्ममा तिर्नुपर्ने ३० करोड ८६ लाख र ०७९८० को असार मसान्तसम्मा तिर्नुपर्ने २७ करोड ७४ लाख रुपैयाँ तिरेको छैन । अब लाइसेन्स रद्द भएपछि कम्पनीको सम्पत्ति र फ्रिक्वेन्सी व्यवस्थापनको प्रक्रिया सुरु हुनेछ । मध्यपश्चिमको ग्रामीण क्षेत्रबाट सेवा प्रारम्भ गरेको कम्पनीले सुदूरपश्चिम र पश्चिमाञ्चल क्षेत्रमा सेवा दिन सक्ने गरी आधारभूत दूरसञ्चार सेवाको लाइसेन्स पाएको थियो । हाल यसका ग्राहक नभएको प्राधिकरणका प्रवक्ता पौडेलले बताए । खारेज भएपछि गरिनुपर्ने ग्राहक व्यवस्थापनको पाटो यसमा लागू भएन, उनले भने, सम्पत्ति व्यवस्थापनको कानुन बनेको छैन ।"
शून्य लागतमा नेपाली स्वास्थ्यकर्मी लैजान श्रम सम्झौता,"(काठमाडौं)  बेलायतले आफ्नो नागरिकसरह नै सेवा सुविधा दिने गरी नेपाली स्वास्थ्यकर्मी लैजाने सहमति गरेको छ । श्रम, रोजगार तथा सामाजिक सुरक्षा सचिव एकनारायण अर्याल र बेलायतका तर्फबाट नेपालका लागि राजदूत निकोला पोलिटबीच यसबारे सोमबार समझदारीमा हस्ताक्षर भएको हो । समझदारीअनुसार लैजानेहरूलाई भर्नाको प्रक्रिया भने सरकारी संयन्त्रमार्फत गरिनेछ, तेस्रो पक्षको संलग्नता रहने छैन । श्रम मन्त्रालयका सहायक प्रवक्ता थानेश्वर भुसालका अनुसार इम्प्लिमेन्टेसन प्रोटोकल बनेपछि पहिलो चरणमा नर्सहरू पठाउन सुरु गरिनेछ । पहिलो चरणमा लैजाने नर्सको संख्या भने सार्वजनिक गरिएको छैन । दुवै देशको सहमतिअनुसार संख्या निर्धारण हुने जनाइएको छ । नेपाली स्वास्थ्यकर्मीलाई बेलायतको स्वास्थ्य सेवामा सुरक्षित, मर्यादित र व्यवस्थित तवरले रोजगारीमा संलग्न हुने व्यवस्था मिलाइनेछ, मन्त्रालयद्वारा जारी विज्ञप्तिमा भनिएको छ, स्वास्थ्यकर्मीको संख्या र प्रकारका सम्बन्धमा दुवै सरकारले संयुक्त निर्णय गर्ने समझदारी छ ।स्वास्थ्यकर्मीको छनोट र पदस्थापना गर्न वैदेशिक रोजगार विभाग र बेलायतको डिपार्टमेन्ट अफ हेल्थ एन्ड सोसियल केयर वा तोकिएको निकायको प्रत्यक्ष संलग्नतामा सरकारी निकायको प्रक्रियाबमोजिम हुने मन्त्रालयले जनाएको छ । यो प्रक्रिया अगाडि बढाउन छिट्टै छनोट कार्यविधि बनाइने भुसालले बताए । बेलायत जानका लागि स्वास्थ्यकर्मीले सेवा शुल्क बुझाउन पर्दैन । मन्त्रालयका अनुसार ५ थरीका स्वास्थ्यकर्मी (एएनएम, बीएन, स्टाफ नर्स, बीएससी र एमएन) लाई बेलायतले लैजानेछ । छनोटमा परेका नर्सले ५ वर्ष काम गरेपछि स्वदेश फिर्नुपर्नेछ । जुनसुकै पदमा गए पनि बेलायतको लाइसेन्स नलिएसम्म भने सहायक नर्सका रूपमा काम गर्नुपर्नेछ । लाइसेन्स लिनका लागि तीन पटकसम्म परीक्षा दिन पाउने र त्यो निःशुल्क हुने व्यवस्था मिलाइएको भुसालले बताए । बेलायत रोजगारीका लागि नेपाली स्वास्थ्यकर्मीको योग्यता तोकिएको छ । योग्यता पुगेका महिला तथा पुरुष सबैले आवेदन गर्न सक्नेछन् । स्वास्थ्यकर्मीको उमेर २० देखि ४५ वर्षबीचको तोकिएको छ । स्टाफ नर्सका रूपमा काम गर्दै आएको, नर्सिङमा स्नातक उत्तीर्ण वा नेपाल सरकारबाट मान्यता प्राप्त संस्थाबाट नर्सिङमा स्नातकोत्तर भएको हुनुपर्नेछ । नेपाल नर्सिङ काउन्सिलबाट व्यावसायिक लाइसेन्स लिएको र कम्तीमा दुई वर्षको अनुभव भएका व्यक्तिले आवेदन दिन सक्नेछन् । अंग्रेजी भाषा परीक्षामा कम्तीमा ६५ नम्बर ल्याउनुपर्नेछ । स्वास्थ्यकर्मीको भर्ना प्रक्रियासँग सम्बन्धित सम्पूर्ण जानकारी श्रम मन्त्रालयको वेबसाइटमा राखिनेछ ।"
पश्चिम सेतीको सम्झौताले सुदूरपश्चिममा शंकासँगै आशा,"(धनगढी)  बहुचर्चित पश्चिम सेती परियोजना निर्माणका लागि भारतीय कम्पनीसंँग गत बिहीबार अध्ययन र सर्भेक्षण सम्झौता भएपछि सुदूरपश्चिममा सर्वसाधारण र सरोकारवाला आशावादी देखिएका छन् । पटक पटक विभिन्न विदेशी कम्पनीले निर्माण सम्झौता गर्ने केही वर्ष अध्ययन गरेर हात झिक्ने गरेका कारण पश्चिम सेती निर्माण हुनेमा आशा मारेका सुदूरपश्चिमवासी यस पटक भने परियोजना निर्माण सुरु हुनेमा आशावादी देखिएका हुन् । तर यस पटक पनि पहिलेकै जस्तो हुने हो कि भन्ने शंका पनि उनीहरूमा छ । भारतीय चासोका कारण पश्चिम सेती निर्माण हुन नसकेको विज्ञहरूले आरोप लगाइरहँदा भारतीय कम्पनीसँंगै सम्झौता भएपछि यो परियोजना निर्माण सुरु हुनेमा सकारात्मक आशा बढेको सुदूरपश्चिमवासी बताउँछन् । अन्य मुलुकका कम्पनीले निर्माण गर्दा भारतले बिजुली नकिन्ने अवस्था थियो, इन्जिनियर प्रमोद जोशीले भने, धेरै कारण अरु पनि थिए, जसले गर्दा पश्चिम सेती अनिश्चित थियो । आगामी दिनमा भारतलाई आवश्यक बिजुली आपूर्ति गर्न नेपालका जलविद्युत् सबैभन्दा सहज र सस्तो हुने हुंँदा पनि भारतीय कम्पनीले यो परियोजना निर्माण सुरु गर्न सक्ने आधार रहेको उनको भनाइ छ । नेपालका जलविद्युत् परियोजनाबाट उत्पादित ऊर्जाले भारतको नवीकरणीय ऊर्जाको मागलाई सहज पूर्ति गर्न सक्ने देखिएकाले पनि पश्चिम सेती निर्माण सुरु हुनेमा यस क्षेत्रका विज्ञ आशावादी छन् । भारतमा बर्खाका बेला सबैभन्दा बढी ऊर्जा संकट हुन्छ । नेपालका जलाशययुक्त परियोजनाबाट बर्खामा सबैभन्दा बढी विद्युत् उत्पादन हुन सक्छ । त्यसैले पनि पश्चिम सेती परियोजना निर्माणमा भारतीय चासो बढेको विज्ञहरू बताउँछन् । लगानी बोर्डका कार्यकारी प्रमुख सुशील भट्ट पनि सबै कुराले अनुकूल वातावरण बनेकाले पश्चिम सेती परियोजना निर्माण अघि बढ्नेमा ढुक्क छन् । दुई वर्षको अध्ययन, अनुसन्धान, बृहत् छलफल, प्रभावित क्षेत्रमा गरिएको अध्ययन र लगानी जुटाउने प्रयासपछि भारतीय कम्पनीसंँग सम्झौता भएको हो, उनले भने, परियोजना निर्माण हुने नहुनेमा धेरै आशंका गर्ने ठाउंँ छैन । प्रधानमन्त्री देउवाले गत अप्रिल १ देखि गरेको भारत भ्रमणका क्रममा दुवै देशका प्रधानमन्त्रीबीच भएको ऊर्जा परियोजना विकास, अन्तरदेशीय पूर्वाधारको विकास, परस्पर लाभ, बजारको माग र दुवै देशका विद्यमान नियमकानुनबमोजिम हुने गरी सहकार्य गर्ने सहमतिअनुसार पनि यो परियोजना अघि बढेको भट्टले जनाए । प्रधानमन्त्री देउवाले पनि पश्चिम सेती परियोजना निर्माणका लागि आफू अनुकूल वातावरण बनाउन लागिपरेको बताउँदै आएका छन् । देउवाले स्थानीय निर्वाचनअगावै भारतीय प्रधानमन्त्रीसँंग लुम्बिनीमा पश्चिम सेती निर्माणका विषयमा ठोस वार्ता हुने बताएपछि एक पटक फेरि चर्चामा आएको परियोजना निर्माणका लागि गत बिहीबार भारतीय कम्पनी एनएचपीसीसँंग अध्ययन सर्वेक्षण सम्झौता भएको हो । यसअघि ७५० मेगावाट क्षमताको पश्चिम सेती परियोजनाका विषयमा अध्ययन र अनुसन्धान भएका थिए । यस पटक भने पश्चिम सेतीसंँगै ४५० मेगावाट क्षमताको थप सेती नदी६ परियोजनाको पनि अध्ययनअनुसन्धान हुने भएको छ । भारतीय कम्पनीले पनि यी दुवै परियोजनाका विषयमा विस्तृत अध्ययनअनुसन्धान गर्ने भएको हो । पश्चिम सेती परियोजनास्थलदेखि ५० किमि दूरीमा रहेको सेती नदी६ निर्माणका लागि पनि प्रयास सुरु भएको हो । यस परियोजनाका विषयमा प्रभावित क्षेत्रका स्थानीय पनि यस पटक परियोजना निर्माणलाई लिएर उत्साहित छन् । लामो समयदेखि पश्चिम सेती प्रभावित क्षेत्रका लागि काम गरिरहेका स्थानीय अगुवा नारायण चन्दले भने, लगानी बोर्डका कार्यकारी प्रमुख सुदूरपश्चिमका हुनु, प्रधानमन्त्री देउवाका लागि राजनीतिक जीवनको उत्तरार्द्धमा पश्चिम सेती प्रतिष्ठाको विषय बन्नु र भारतीय चासो पनि सकारात्मक देखिनुले यो परियोजना बन्छ भन्नेमा हामी आशावादी भएका छौं ।फ्रान्सेली कम्पनी सोग्रेहले पश्चिम सेती परियोजनाको पहिलो पटक सन् १९८० मा अध्ययन गरेको थियो । त्यसपछि सन् १९९० मा अस्ट्रेलियन कमपनी स्मेकले अध्ययन गर्यो । पटकपटक लगानी जुटाउन समय थप्दा पनि लगानी जुटाउन नसकेपछि उक्त कम्पनी निर्माण सम्झौताबाट पछि हटेको थियो ।"
बजारमा रियलमी ९ प्रो र सी ३०,"काठमाडौं (कास) स्मार्टफोन ब्रान्ड रियलमीले ९ प्रो र सी ३० सार्वजनिक गरेको छ । उत्कृष्ट विशेषता र पावर प्याक्ड पर्फर्मेन्स मा नेपाली उपभोक्ताले खोजेको मूल्यमा फोन उपलब्ध गराइएको रियलमी नेपालका कन्ट्री हेड मुनिश गिरीले बताए । रियलमी ९ प्रोमा शक्तिशाली फाइभजी चिप सेट छ । एन्ड्रोइड १२ ओएस भएको यो फोनको यूआई भर्जन ३० छ । यसमा रहेको फाइभजी प्रोसेसरमध्येको सबैभन्दा शक्तिशाली प्रोसेसर स्नापड्रागन ६९५ का साथै १२० हर्जको अल्ट्रा स्मुथ फुल डिस्प्ले छ । ६४ एमपीको ट्रिपल क्यामेरा, १६ एमपीको वाइड एंगल सेल्फी क्यामेरा रहेको फोनमा साइड माउन्टेड फिङ्गर प्रिन्ट सेन्सर छ । ५ हजार एमएएचको ब्याट्री भएको रियलमी ९ प्रोमा भएको ३३ वाटको डार्ट चार्जिङ सोलुसनले २७ मिनेटमै ५० प्रतिशतसम्म चार्ज गर्न सकिन्छ । अरोरा ग्रिन र सनराइज ब्लुमा ८१२८ जीबीको स्टोरेज क्षमतासहित उपलब्ध यसको मूल्य ३८ हजार ९९९ रुपैयाँ तोकिएको छ । रियलमी सी ३० हातमा समाउन पनि उत्तिकै सजिलो छ । यसमा पछाडिको क्यामेरा ८ एमपी र अगाडिको क्यामेरा ५ एमपीको छ । यो ब्याम्बु ग्रिन र लेक ब्लु रङमा २३२ र ४६४ को स्टोरेजमा उपलब्ध छ । २३२ को मूल्य १४ हजार ४९९ रुपैयाँ र ४६४ को १९ हजार ९९९ रुपैयाँ रहेको कम्पनीले जनाएको छ ।"
मेरो सेयर एप अब आइफोनमा पनि,काठमाडौं (कास) सीडीएस एन्ड क्लियरिङको मेरो सेयर एप अब आइफोनमा पनि उपलब्ध भएको छ । यो एप आईओएस अपरेटिङ सिस्टममा तयार गरी एप्पल एप स्टोरमा उपलब्ध गराइएको सीडीएस एन्ड क्लियरिङले जनाएको छ । अब एन्ड्रोइडसँगै आईओएस अपरेटिङ सिस्टममा एप सञ्चालन गर्न सकिने भएको छ । आईओएस प्रयोगकर्ताले आफ्नो मोबाइलको एप स्टोरमा गई मेरोसेयर सर्च गरी सीडीएससीको लोगो अंकित आइकन भएको तथा सेलर इन्फर्मेसनमा सीडीएस एन्ड क्लियरिङ लेखिएको एप डाउनलोड गरी प्रयोग गर्न सक्नेछन् ।
आयो बेन्कोको भी ६२ मोडल,"काठमाडौं (कास) नेपाली बजारमा बेन्को ब्रान्डले नयाँ मोडल भी ६२ फोन ल्याएको छ । इन वानस्मार्ट टेक्नोलोजीअन्तर्गत बेन्को ब्रान्डका मोबाइल फोन नेपाली बजारमा विगत ३ वर्षदेखि उपलब्ध हुँदै आएको छ । इनवान स्मार्ट टेक्नोलोजीले विश्वका २८ भन्दा बढी देशमा फोन बिक्रीवितरण गर्दै आएको छ । कम्पनीले भदौ २ देखि नेपाली बजारमा भी ६२ मोडल सार्वजनिक गरेको हो । फोनमा २ जीबी र्याम, ३२ जीबीको रोम स्टोरेज छ । यो फोनको पछाडि भागमा दुई ओटा १२ मेगापिक्सेलका क्यामेरा छन्, जसमा सोनीको क्यामेरा सेन्सर प्रयोग गरिएको छ । यस्तै फोनको अगाडि भागमा पाँच मेगापिक्सेलको सेल्फी क्यामेरा छ, जसले कम प्रकाश भएको अवस्थामा समेत चहकिलो फोटो खिच्न सक्ने कम्पनीको दाबी छ । ३५०० एमएएच क्षमताको ब्याट्री राखिएको फोनमा फेस तथा फिंगरप्रिन्ट अनलकको सुविधा छ । ब्लु र ग्रिनिस सिल्भर रङमा उपलब्ध बेन्को भी ६२ मा दुई वटा सिममा ४ जी उपलब्ध छ । यसको मूल्य नेपाली बजारमा १० हजार ४९९ रुपैयाँ तोकिएको कम्पनीले जनाएको छ । नेपालमा बेन्को उत्पादनहरूको एक मात्र आधिकारिक वितरक अम्बे मोबाइल्स हो ।"
सिद्घार्थका ग्राहकलाई नेपालीरिकामा छुट,"काठमाडौं (कास) सिद्घार्थ बैंकका ग्राहकले र मोरङको विराटचोकस्थित नेपालीरिका होटलको सेवामा छुट पाउने भएका छन् । यससम्बन्धी सम्झौतापत्रमा बैंकका तर्फबाट विराटनगर शाखा प्रमुख सूर्यप्रसाद शर्मा तथा होटलका तर्फबाट प्रबन्ध निर्देशक राजेशकुमार अग्रवालले हस्ताक्षर गरे । सम्झौताअनुसार बैंकका ग्राहकले होटलमा डेबिट, क्रेडिट तथा प्रिपेड कार्ड, मोबाइल बैंकिङमार्फत होटल बसाइँ सेवाको भुक्तानी गर्दा २० र खानाको भुक्तानी गर्दा १५ प्रतिशतसम्म छुट पाउनेछन् ।"
एनएमबीका विशेष शाखा घोषणा,"काठमाडौं (कास) एनएमबी बैंकले प्रदेशहरूमा महिलाले नेतृत्व गरेको र महिला मात्र भएका शाखा घोषणा गरेको छ । महिला सशक्तीकरणलाई जोड दिँदै बैंकले प्रदेशहरूमा महिला कर्मचारी मात्रै भएका शाखा घोषणा गरेको हो । प्रदेश १ मा टंकिसिनुवारी, मधेसमा महोत्तरी शाखा, वाग्मतीमा बल्खु शाखा, गण्डकीमा चाउथे शाखा, लुम्बिनीमा भलबारी र सुदूरपश्चिममा धनगढी शाखामा महिला कर्मचारी मात्रै रहने बैंकको घोषणा छ ।"
परिसंघको युवा उद्यमी मञ्चमा अग्रवाल,"काठमाडौं (कास) नेपाल उद्योग परिसंघ युवा उद्यमी मञ्चको नयाँ बोर्ड गठन भएको छ । मञ्चको वार्षिक साधारणसभाले सन् २०२२२३ का लागि प्राची अग्रवालको अध्यक्षतामा नयाँ बोर्ड गठन गरेको हो । अग्रवाल मञ्चको पहिलो महिला अध्यक्ष बनेकी छन् । कुनाल फर्निसिङसहित विभिन्न व्यवसायमा आबद्ध अग्रवालले युनिभर्सिटी अफ स्ट्राथक्लाइड, ग्लास्गोबाट फाइनान्स र मार्केटिङ एवं संयुक्त अरब इमिरेट्सबाट इन्टेरियर डिजाइनिङमा स्नातकोत्तर गरेकी छन् । सन् २०२१२२ को अध्यक्ष रहेका अमुन थापा मञ्चको गभर्निङ काउन्सिलमा छन् । थापासँगै गभर्निङ काउन्सिलमा पूर्वअध्यक्ष रोहित गुप्ता र चाङ अग्रवाल छन् ।"
भाइबरले ल्यायो सर्भिस र सेसन म्यासेज प्लेटफर्म,"काठमाडौं (कास) राकुटेन भाइबरले सामान्य म्यासेज गर्न मात्र होइन, आफ्नो प्लेटफर्ममार्फत व्यापार व्यवसाय बढाउने किसिमका सुविधा पनि ल्याएको छ । यसैअन्तर्गत ट्रान्जिसनल (सर्भिस म्यासेज) र प्रचारात्मक, अन्तर्क्रियात्मक (सेसन) म्यासेज ल्याइएको कम्पनीले जनाएको छ । व्यवसायीले प्रचारात्मक बिजनेस मेसेज प्रवाह गरी आफ्ना उत्पादनको बिक्री बढाउन, नयाँ उत्पादनको विज्ञापन गर्न, ग्राहकको मागलाई मार्गदर्शन गर्न वा विशेष इभेन्टको प्रचार गर्न भाइबर प्रयोग गर्न सक्ने कम्पनीले जनाएको छ । मेसेजिङ एपहरूले विक्रेताहरूलाई वानअनवान वा सम्पूर्ण दर्शकसँग संवाद गर्न सघाउने कम्पनीको भनाइ छ । व्यवसायका विविध आवश्यकतालाई दृष्टिगत गरी व्यावसायिक म्यासेज प्रदान गरिएको भाइबरले बताएको छ ।"
एकता संयोजन समिति बनाउँदै दाहालनेपाल,"(काठमाडौं)  माओवादी केन्द्र अध्यक्ष पुष्पकमल दाहाल र एकीकृत समाजवादी पार्टीका अध्यक्ष माधवकुमार नेपालले आसन्न निर्वाचनमा एमालेभन्दा ठूलो शक्ति बन्ने महत्त्वाकांक्षासहित वामसमाजवादी मोर्चाको रणनीति तीव्र पारेका छन् । दाहाल र नेपालसहितका शीर्ष नेताहरूले सोमबार करिब तीन घण्टा बैठक गरेर पार्टी एकताका लागि संयोजन समिति बनाउने निर्णयसमेत गरेका छन् । ललितपुरको हात्तीवनस्थित एक निजी अपार्टमेन्टमा भएको बैठकमा केही दिनमा नै पार्टी एकताका लागि संयोजन समिति घोषणा गर्ने, आगामी निर्वाचनमा एउटै घोषणापत्र लिएर जाने, दुई पार्टीबीच विचार, राजनीति र कार्यदिशा मिलाउने, निर्वाचनमा मिलेर उम्मेदवारी तय गर्ने विषयमा छलफल भएको थियो । हामीले पहिला नै बैठकबाट पार्टी एकताका लागि पहल गर्ने निर्णय गरेका थियौं । केही दिन अघि एकीकृत समाजवादीको सचिवालय बैठकले पनि पार्टी एकतामा जाने र संयोजन समिति गठन गर्ने निर्णय गर्यो, माओवादी केन्द्रका वरिष्ठ नेता नारायणकाजी श्रेष्ठले भने, त्यसपछि दुई पार्टीका नेताबीच पहिलो पटक सोमबार छलफल भयो । श्रेष्ठका अनुसार केही दिनमा नै पार्टी एकता संयोजन समिति घोषणा गर्ने तयारी छ । पार्टी एकताको घोषणा चुनावपछि गर्ने तर ०७४ को निर्वाचनमा जस्तै दुई पार्टीबीच एकता गर्ने भनेर जाने र त्यसका लागि एउटै चुनावी घोषणापत्र बनाउने समझदारी बनेको छ, उनले भने, एउटै घोषणापत्रमा जाने भनेर औपचारिक निर्णय एकता संयोजन समितिले गर्छ । समितिमा अध्यक्षसहित शीर्ष नेतालाई राख्ने तयारी छ ।दाहाल र नेपालको यस सहकार्यलाई कतिपय नेताले सत्ता साझेदार कांग्रेसमाथि दबाब राख्ने रणनीतिका रूपमा टिप्पणी गरेका छन् । प्रचण्ड र माधव कमरेडबीच भएको सहमति रणनीतिक महत्त्वको छ । वामसमाजवादी मोर्चा हुँदै पार्टी एकतामा जाने दीर्घकालीन रणनीति हो, यसले एमाले एकताविरोधी हो भन्ने सन्देश प्रवाह गर्छ । तत्कालका लागि आसन्न निर्वाचनमा एमालेभन्दा ठूलो शक्ति बन्ने हो, एकीकृत समाजवादीका एक पदाधिकारीले भने, वामसमाजवादी मोर्चा बनाउँदा कांग्रेससँग सहकार्य र टिकट बाँडफाँटमा पनि सन्तुलन हुन सक्छ । उनका अनुसार कांग्रेसलाई दबाबमा राखेर माओवादी र एकीकृत समाजवादीले गठबन्धनमा ८० सिटको अडान राख्ने तयारी गरेका छन् । चुनावपछि पार्टी एकता हुन्छ हुन्न यकिन छैन । तर अहिलेलाई सिट बाँडफाँटमा कांग्रेसलाई दबाबमा राख्ने र एमालेलाई वामपन्थीमा दोस्रो शक्तिमा झार्ने रणनीतिअन्तर्गत नै पछिल्ला घटनाक्रम विकसित भएका हुन्, ती पदाधिकारीले भने । एकीकृत समाजवादी पार्टीका महासचिव बेदुराम भुसालका अनुसार एकता संयोजन समितिमा दुवै पार्टीबाट ५५ नेता रहने गरी छलफल अघि बढेको छ । चुनावअघि पार्टी एकता हुँदैन । एउटै चिह्नमा चुनाव लडिँदैन । घोषणापत्र साझा बनाउन सकिन्छ वा सकिन्न भन्ने छलफलमै छ । एकता संयोजन समिति बनिसकेपछि त्यसले निर्णय गर्छ । संयोजन समितिमा ५५ जना बस्दा होला भन्ने कुरा छ । ठ्याक्कै टुंगिन बाँकी छ, उनले भने ।एकीकृत समाजवादीको भदौ १ मा भएको सचिवालय बैठकले बृहत् वामपन्थी एकताका लागि पार्टी एकता संयोजन समिति बनाउने निर्णय गरेको थियो । बैठकले उपमहासचिवत्रय गंगालाल तुलाधार, विजय पौडेल र प्रकाश ज्वालालाई चुनावी घोषणापत्र लेख्ने जिम्मा दिएको थियो । भदौ ४ मा बसेको माओवादी स्थायी समिति बैठकले प्रदेश र प्रतिनिधिसभाका लागि घोषणापत्र मस्यौदा बनाउन समिति गठन गरेको थियो । वरिष्ठ उपाध्यक्ष नारायणकाजी श्रेष्ठको नेतृत्वको समितिमा देव गुरुङ, गिरिराजमणि पोखरेल, वर्षमान पुन, जनार्दन शर्मा, शक्ति बस्नेत, लीलामणि पोखरेल, गणेश साह, परशुराम रम्तेल, अमृता थापा, हरि रोका, जाकिर हुसेन, कृष्ण चौधरी, परशुराम तामाङ, मिरा ढुंगाना र जगत सिंखडा सदस्य छन् । एउटै चिन्हमा चुनाव लड्दा समानुपातिक मतमा क्षति हुने एकीकृत समाजवादीको विश्लेषणपछि दुई दलले आआफ्नो चिन्हमा निर्वाचन लड्ने निर्णय गरेका छन् । बाबुराम भट्टराई नेतृत्वको नेपाल समाजवादी पार्टी र वामदेव गौतम नेतृत्वको नेकपा एकता राष्ट्रिय अभियानले भने माओवादी केन्द्रको चिन्हबाट आगामी प्रदेश र प्रतिनिधिसभा निर्वाचन लड्ने सहमति गरिसकेका छन् ।"
सीडीओलाई अनुगमन प्रमुख नबनाउन माग,"काठमाडौं) (कास) चुनावी आचारसंहिता अनुगमन गर्ने जिल्ला समितिको संयोजक प्रमुख जिल्ला अधिकारी (प्रजिअ) लाई बनाउने निर्वाचन आयोगको तयारीप्रति राजनीतिक दलहरूले आपत्ति जनाएका छन् । सरकारका मन्त्री र सत्तारूढ दलप्रति बढी झुकाव हुने प्रजिअलाई आचारसंहिता अनुगमनको जिम्मा दिँदा निष्पक्ष कार्यसम्पादन हुन नसक्ने उनीहरूले बताएका छन् । विगतमा जिल्ला अनुगमन समितिको संयोजक न्यायाधीश (मुख्य निर्वाचन अधिकृत) रहने व्यवस्था थियो । आयोगले आउँदो निर्वाचनका लागि तयार गरेको आचारसंहिताको मस्यौदामा प्रजिअलाई संयोजक बनाउने व्यवस्था छ । आचारसंहिताको मस्यौदा माथि दलका प्रतिनिधिसँग भएको छलफलमा सत्तारूढ दलकै नेताहरूले पनि अनुगमनको जिम्मा प्रजिअको साटो निष्पक्ष काम गर्न सक्ने व्यक्तिलाई तोक्न सुझाव दिएका हुन् । माओवादी केन्द्रका निर्वाचन विभाग प्रमुख लीलामणि पोखरेलले प्रजिअ सरकार मातहत रहेकाले जिल्लामा अनुगमनको जिम्मा उनीहरूलाई दिन नहुने बताए । केन्द्रमा पनि अनुगमनको नेतृत्व निर्वाचन आयुक्तले गर्नु ठीक छ, सचिवहरू हुनु हुँदैन, उनले भने, जिल्लामा पूर्वन्यायाधीशलाई आचारसंहिता अनुगमनको नेतृत्व दिँदा उपयुक्त हुन्छ । आयोगसँगको छलफलमा पोखरेलले कर्मचारीले दिने हैरानीको उदाहरण दिँदै प्रजिअलाई अधिकार दिन नहुने बताएका थिए । सिन्धुलीमा आफू उम्मेदवार हुँदा प्रजिअले पोस्टरसमेत च्यातेको उनले सुनाए । एमाले निर्वाचन विभाग उपप्रमुख निरज आचार्यले प्रजिअलाई जिल्लाको अनुगमन संयोजक बनाउँदा निर्वाचनको निष्पक्षतामा प्रश्न उठ्ने बताए । त्यसैले मुख्य निर्वाचन अधिकृत नै अनुगमन संयोजक हुनुपर्छ भनेर हामीले आयोगलाई सुझाव दिएका छौं, उनले भने । आयोगले बनाएको आचारसंहिताको मस्यौदा सुधार गर्न भन्दै एमालेले ३७ बुँदे संशोधन पेस गरेको छ । दलहरूले सामाजिक सञ्जाल अनुगमन प्रभावकारी हुन नसकेको पनि बताएका छन् ।"
अमेरिकाले डेढ करोड डलर सहयोग गर्ने,"काठमाडौं (कास) अमेरिकाले नेपालका लागि डेढ करोड अमेरिकी डलर सहयोग दिने घोषणा गरेको छ । अमेरिकाले नेपालसहित ४७ मुलुकलाई खाद्य, रासायनिक मल र इन्धनको मूल्य महँगिएसँगै त्यसबाट बढ्दो गरिबी, भोक र कुपोषणबाट बच्न २७६ बिलियन अमेरिकी डलर सहयोग गर्ने भएको हो । उक्त सहयोगमध्येबाट अमेरिकी सहयोग नियोग (यूएसएआईडी) मार्फत नेपालले १५ मिलियन अमेरिकी डलर पाउन लागेको हो । रुसले युक्रेनमाथि गरेको युद्धको कारण बढ्दै गरेको संकटबाट प्रभावित नेपालीलाई सहयोग गर्न लागिएको अमेरिकी दूतावासद्वारा जारी विज्ञप्तिमा जनाइएको छ ।"
निगमका कार्यकारीसँग स्पष्टीकरण माग,"काठमाडौं (कास) मन्त्रिपरिषद्को निलम्बनमा परेका तर सर्वोच्च अदालतको अल्पकालीन अन्तरिम आदेशले कार्यालयमा हाजिर हुँदै आएका नेपाल वायु सेवा निगमका कार्यकारी अध्यक्ष युवराज अधिकारीलाई सञ्चालक समितिले स्पष्टीकरण सोधेको छ । सोमबार बसेको सञ्चालक समितिको बैठकले उनलाई एक साताभित्र बुझाउने गरी स्पष्टीकरण सोध्ने निर्णय गरेको एक बोर्ड सदस्यले बताए । निगमको न्यारोबडीको इन्जिन मर्मत नगरी भाडामा ल्याइएको, उक्त इन्जिन स्थानीय एजेन्ट खडा गरेर आठ महिनादेखि दैनिक ३ लाख रुपैयाँ (२ हजार ३ सय डलर) मा भाडामा चलाउनुको कारण, सर्वसाधारणलाई टिकट बिक्री गरेर जहाज चार्टर उडानमा लगाइएको, करार र ज्यालादारीमा प्रक्रिया उल्लंघन गरेर कर्मचारी भर्ना गरेको, विदेशमा कर्मचारी पदस्थापनमा पक्षपात तथा प्रक्रिया उल्लंघन गरिएको, ५ वटा चिनियाँ जहाजको व्यवस्थापन गर्न नसकेको, हवाई टिकटलाई अनलाइनबाट बिक्री गर्न नसकेको लगायत आरोप लगाउँदै सञ्चालक समितिले स्पष्टीकरण सोधेको हो ।"
केकेएमएनआरटी टेबलटेनिस हुने,"(काठमाडौं)  काठमाडौं खेलमण्डल (न्युरोड टिम) को आयोजनामा केकेएमएनआरटी टेबलटेनिस प्रतियोगिता हुने भएको छ । असोज ४ देखि ८ सम्म लैनचौरस्थित राष्ट्रिय टेबलटेनिस प्रशिक्षण केन्द्रमा हुने प्रतियोगिताको कुल पुरस्कार राशि २ लाख ७० हजार रुपैयाँ रहेको छ । सम्पूर्ण एकल खेल लिगकम नकआउटका आधारमा हुनेछ भने टिम इभेन्ट्स भने नकआउटका आधारमा गराइने एनआरटीका अध्यक्ष सुन्दर नरसिं जोशीले बताए ।यस्तै क्वाटरफाइनलसम्म वेस्ट अफ फाइभ र त्यसपछिका खेल वेस्ट अफ सेभेन को आधारमा हुनेछ । प्रतियोगितामा कुल ११ स्पर्धा समावेश गरिएकामा पुरुष र महिला एकलका विजेताले ५०५० हजार रुपैयाँ प्राप्त गर्नेछन् । यी दुई स्पर्धामा दोस्रोले २५ र तेस्रोले १० हजार रुपैयाँ पाउनेछन् । जुनियर ब्वाइज सिंगल, जुनियर गर्ल्स सिंगल, क्याडेट ब्वाइज सिंगल र क्याडेट गर्ल्स सिंगलमा पनि नगद पुरस्कार व्यवस्था गरिएको छ । जुनियर ब्वाइजगर्ल्स सिंगल्स (यू१९) तथा क्याडेट ब्वाइजगर्ल्स सिंगल्स (यू१५) मा शीर्ष तीन स्थान हात पार्नेले क्रमशः १० हजार, ५ हजार र समान २ हजार ५ सय नगद पुरस्कार हात पार्ने छन् । प्रतियोगिता आयोजना गर्न करिब १० लाख ४५ हजार रुपैयाँ खर्च हुने आयोजकका सदस्य नवीनबहादुर शाक्यले जानकारी गराए । प्रतियोगितामा पुरुष र महिला दुवैतर्फ भेट्रान्सका पाँच स्पर्धामा प्रतियोगिता चल्नेछ । प्रतियोगितामा विदेशी खेलाडीको पनि सहभागिता रहने आयोजक संस्थाले जनाएको छ ।"
आठ सेकेन्डमै गोल,"पेरिस (एएफपी) केलियन एमबाप्पेले आठ सकेन्डमै गोल गर्दै लिग वानकै कीर्तिमानमात्रै बनाएनन्, ह्याट्रिक पनि पूरा गरेका छन् । यसकै सहयोगमा पेरिस सेन्ट जर्मेन (पीएसजी) ले आइतबार लिललाई ७१ ले हरायो । सातामा अहिलेसम्मकै सबैभन्दा बढी ११ रातो कार्डले पनि चर्चा पायो ।एमबाप्पेले ३० वर्ष पुरानो कीर्तिमान बराबरी गर्नेक्रममा लियोनल मेसीको पास उपयोग गरे । उनले लिलेका गोलकिपर लियसे जोर्डिमलाई चकित पार्दै सिजनको दोस्रो गोल गरेका थिए । उनको उक्त गोलमा मिचेल रियोले काएनका लागि कान्सविरुद्ध फेब्रुअरी १५, १९९२ मा गरेको सबैभन्दा छिटो गोलको कीर्तिमान बराबरी गर्यो । तथ्यांकसम्बन्धी कार्यरत मिस्टरचिपको तुलनामा भने रियोको गोल केही चाँडै भएको छ । उनले ७९ सेकेन्ड र एमबाप्पेले ८३ सेकेन्डमा गोल गरेको तथ्यांक छ ।त्यसपछि खुला रूपमा पाएको अवसरमा भने एमबाप्पे बल पोस्टमा प्रहार गरे । तर, मेसी, असरफ हकिमी र नेयमरले गोल गर्दै पहिलो हाफमै पीएसजीलाई फराकिलो अग्रता दिलाए । पीएसजीका दुई सुपर स्टार एमबाप्पे र नेयमरको विवादका कथाले तनाव सिर्जना भएको थियो । ब्राजिली स्टारले दुई गोल गरे भने एमबाप्पेले तीन गोल ।यो वास्तवमै सन्तोषजनक थियो कि उनीहरू मैदानमा खुसी देखिए, एकअर्काको साथमा खेले, पीएसजीका प्रशिक्षक क्रिस्टोफर गाटियरले भने, पक्कै पनि त्यहाँ प्रतिभा छ र ती प्रतिभाहरू एकसाथ हुँदा खेल नै धेरै रमाइलो हुन्छ । नेयमरले टिमको पाँचौं गोल दोस्रो हाफको सुरुमै गरे । लिलका जोनाथन बाम्बाले गोल गरेपछि एमबाप्पेले व्यक्तिगत दोस्रो गोल गरे, जसका लागि नेयमरले बल उपलब्ध गराएका थिए ।यो साताका खेलहरू फ्रान्सेली फुटबलमै अत्यधिक रातो कार्ड देखाएरै टुंगिए, जुन रेफ्रीले खेल नियन्त्रणमा लिने क्रममा भए । मोनाकोका भेन्डरसन र मार्सेका सामुयल गिगोटलाई शनिबार रातो कार्ड दिइएपछि आइतबार ९ खेलाडीले रातो कार्ड पाए । तथ्यांकसम्बन्धी कम्पनी ओप्टाका अनुसार लिग वानको एक चरणमा ३० वर्षयताकै सबैभन्दा बढी रातो कार्ड देखाइएको हो । लिग टु मा पनि सात रातो कार्ड देखाइयो । सेन्टइसेनले घरेलु मैदानमा ले हार्भेविरुद्ध ६० ले हारेको खेलमा मात्रै तीन रातो कार्ड दिइएको थियो ।"
चार तहको समन्वयमा नवौं राष्ट्रिय खेलकुद,"(पोखरा)  यसअघि खेलाडी छनोटदेखि सबै व्यवस्थापन राष्ट्रिय खेलकुद परिषद् (राखेप) ले हेर्दै आएकामा नवौं राष्ट्रिय खेलकुद भने चार तहबीचको समन्वयमा हुँदै छ । आयोजकको रूपमा संघको युवा तथा खेलकुद मन्त्रालयअन्तर्गत राखेप, सहआयोजक गण्डकी प्रदेश सरकार, प्रतियोगितास्थल रहको स्थानीय तहबीच समन्वय छँदै छ, चौंथो तहको रूपमा निजी क्षेत्रसमेत जोडिने भएको छ । राखेपले पोखरामा सरोकारवाला राखेर आपसी समन्वय गर्ने विषयमा छलफल चलाएको छ । छलफलमा युवा तथा खेलकुदमन्त्री महेश्वरजंग गहतराजले निजी क्षेत्रले राष्ट्रिय खेलकुदमा पुर्याउन सक्ने योगदानबारेमा खोजी भइरहेको बताए । त्यसका लागि अध्ययन टोली बनाएर प्रतिष्ठित उद्योगी, व्यावसायिक घरानासँग छलफल गर्ने तयारी भएको उनले सुनाए । निजी क्षेत्रले प्रतियोगितामा प्रायोजन गर्न सक्नेछन् । उद्योगी व्यवसायीले पनि प्रतियोगितामा लगानी गर्नुपर्छ, उनले भने, राष्ट्रिय खेलकुदमा यस्तो अभ्यास पहिलोपल्ट हुँदै छ । पहिला राखेपले खेलकुद विकास समितिमार्फत खेलाडी तथा प्रशिक्षक छनोट, खेलाडी प्रशिक्षण सञ्चालन गर्थ्यो । अहिले सम्बन्धित प्रदेश सरकारमातहतका खेलकुद परिषद्ले यो जिम्मा पाएका छन् । उक्त प्रयोजनका लागि राखेपले ५९ लाख रुपैयाँ सातवटै प्रदेशमा पठाउँदै छ । सम्बन्धित प्रदेशले पनि नवौं राष्ट्रिय खेलकुदका लागि बजेट छुट्याएका छन् । यो प्रदेशप्रदेशबीचको प्रतिस्पर्धा पनि हो, मन्त्री गहतराजले भने, प्रत्येक प्रदेशले आफूलाई अब्बल साबित गर्न लाग्नुपर्यो । असोज २८ देखि कात्तिक ३ सम्म हुने प्रतियोगितामा सात प्रदेश, तीन विभागीय टिम र एक गैरआवासीय नेपाली संघ (एनआरएनए) गरी ११ टिमले प्रतिस्पर्धा गर्ने छन् । करिब ७ हजार १ सय ९० खेलाडी, १ हजार २ सय प्रशिक्षक र एक हजार रेफ्री गरी झन्डै १० हजार सहभागी हुने छन् । गैर आवासीय नेपाली पनि सहभागी हुने भएकोले भरपूर सदुपयोग गण्डकी प्रदेशले गर्नुपर्ने मन्त्री गहतराज बताउँछन् । यो पोखराका लागि पनि महत्त्वपूर्ण अवसर हो । प्रतियोगिताले स्वाभाविक रूपले यहाँको पर्यटनलाई माथि उठाउने छ, उनले भने, त्यतिबेला पोखरामा कसरी पर्यटक धान्ने भन्ने अवस्था आउँछ । त्यही ढंगले सोच्नुपर्छ । राखेपले राष्ट्रिय खेलकुदका लागि तीन चरणमा गरी ६० करोड रुपैयाँ सरकारसँग माग गरेको छ । भदौ १ को मन्त्रिपरिषद् बैठकले पहिलो चरणमा १० करोड रुपैयाँ बजेट निकासा गर्ने निर्णय स्वीकृत गरेको छ । स्पोर्ट्स किट, खेल पोसाक, खेल सामग्री, मूल तथा खेलगत ट्रफी खरिदको प्रक्रियामा गइसकेको छ । मिति घोषणा एकपछि अर्को खर्च, लगानीको प्रक्रियामा गइसकेको र बजेट नै सुनिश्चित भइसकेको अवस्थामा नवौं राष्ट्रिय खेलकुद हुनेनहुने भन्ने द्विविधामा रहन आवश्यक नरहेको मन्त्री गहतराजको भनाइ छ । निर्वाचन आयोगले पनि मिति नजुधाएर कार्यतालिका बनाउने छ, उनले भने, चुनावको घनीभूत अवस्था एक महिना मात्रै भएकाले नवौंलाई असर गर्दैन ।प्रतियोगितामा ३६ खेलमा प्रतिस्पर्धा हुनेछ । त्यसमध्ये अधिकांश खेल पोखरा रंगशाला र कास्कीभित्रै हुनेछन् । केही इभेन्ट अन्य जिल्लामा पनि हुनेछ । मनाङ, मुस्ताङ र लमजुङमा हुने इभेन्टको टुंगो लागिसकेको छैन । राखेपले मुख्यतः गण्डकी प्रदेश र पोखरा महानगरपालिकाको अलि बढी भूमिका खोजेको छ । राखेपका सदस्यसचिव टंकलाल घिसिङले खेलस्थल, खेलाडी, प्रशिक्षकको आवास क्षेत्रलगायतको सुरक्षा व्यवस्था, अतिथिको स्वागत सत्कार, खेलस्थल तयारीको अनुगमन गण्डकी प्रदेश सरकारबाट हुने अपेक्षा राखेको बताए । प्रतियोगिताको उद्घाटनमा राष्ट्रपति र समापनमा प्रधानमन्त्रीलाई ल्याउने तयारी छ, उनले भने, त्यसका लागि सुरक्षा प्रबन्ध चुस्त होस् भन्ने हाम्रो चाहना छ । प्रतियोगितामा उपस्थित भएर खेलाडीको हौसला पनि बढाउनुपर्छ । पोखरा महानगरले खेलस्थलसम्म पहूँचका लागि सडक निर्माण तथा स्तरोन्नति गर्ने, विभिन्न स्थानमा स्वागतद्वार, डिस्प्ले बोर्ड, होर्डिङ बोर्ड, ब्यानर, ठूला बेलुन राख्ने अपेक्षा राखेपको रहेको उनले बताए । भने, खेलस्थलसम्म दर्शकलाई लैजान सार्वजनिक यातायातको रुट मिलाउने, ट्याक्सीलाई अनिवार्य मिटरमा चलाउने कार्य गरिनुपर्छ । निजी क्षेत्रले होटल, रेस्टुरेन्ट, सपिङ मल, यातायातमा छुट दिन सक्ने उनले बताए । स्वास्थ्यका लागि आवश्यक जनशक्तिको व्यवस्था, खानेपानी तथा शौचालयको प्रबन्ध, प्रतियोगिता स्थलको सरसफाइलगायत कार्य खेलस्थल रहेको सम्बन्धित स्थानीय तहबाट हुने अपेक्षा राखेपले गरेको छ । गण्डकी प्रदेशका मुख्यमन्त्री कृष्णचन्द्र नेपाली पोखरेलले राष्ट्रिय खेलकुदलाई सफलतापूर्वक सम्पन्न गर्न प्रदेश सरकारको सम्पूर्ण सहयोग रहने बताए । खेलकुदको महाकुम्भ गण्डकी प्रदेशको राजधानीमा हुनु हाम्रा लागि गौरवको विषय हो, उनले भने, स्वाभाविक रूपमा जिम्मेवारी थपिएको छ । सचिवालयसँगको सहकार्यमा तदारुकताका साथ लाग्छौं ।पोखरा महानगरपालिकाका प्रमुख धनराज आचार्यले पोखरालाई पर्यटनको राजधानी बनाउन राष्ट्रिय खेलकुदले थप टेवा पुग्ने बताए । उनले प्रतियोगितालाई व्यवस्थित गर्न अत्यन्त जिम्मेवार भएर सबै हिसाबले सहयोग गर्ने प्रतिबद्धता जनाए । राखेपले नवौं राष्ट्रिय खेलकुदको कार्यकारी समितिको सचिवालय पोखरा रंगशालामा स्थापना गरेको छ । रंगशालामा रहेको बहुउद्देश्यीय कभर्ड हलमा स्थापित सचिवालयको आइतबार युवा तथा खेलकुदमन्त्री महेश्वरजंग गहतराजले उद्घाटन गरे । प्रतियोगिताको तयारीका काम उक्त सचिवालयबाट हुनेछ । सदस्यसचिव घिसिङले राष्ट्रिय खेलकुदको मुख्यस्थल पोखरा रंगशालामा पूर्वाधारतर्फका ९९ प्रतिशत काम सकिएको बताए । प्रतियोगितामा हुने ३६ खेलको खेलस्थल टुंगो लगाउने अन्तिम अवस्थामा रहेको जानकारी उनले दिए । नवौं राष्ट्रिय खेलकुदमा ३६ प्रतियोगिता र २ प्रदर्शनी खेल समावेश छन् । क्रिकेट, फुटबल, टेनिस, हक्की, एथलेटिक्स, भारत्तोलन, सुटिङ, ब्याडमिन्टन, टेबल टेनिस, बक्सिङ, भलिबल, बुद्धिचाल, खोखो, कराँते, जिम्नास्टिक, कबड्डी, पौडी, हयान्डबल, जुडो, कुस्ती, सफ्ट टेनिस, स्क्वास, तेक्वान्दो, उसु, बास्केटबल, शारीरिक सुगठन, फल कन्ट्याक्ट कराँते, आईटीएफ तेक्वान्दो, सेपाकताक्रो, गल्फ, आर्चरी, साइक्लिङ, फेन्सिङ, ट्रायथलन र प्याराग्लाइडिङमा प्रतियोगिता हुने छ । छेलो (ठेलो) र क्यानोइङलाई प्रदर्शनी खेलको रुपमा राखिएको छ ।"
बजेट नदिँदा छनोट प्रभावित,"विराटनगर (कास) प्रदेश सरकारले आवश्यक बजेट उपलब्ध नगराउँदा नवौं राष्ट्रिय खेलकुदका लागि प्रदेश १ बाट भाग लिने खेलाडी छनोट कार्य प्रभावित भएको छ । असोज अन्तिम सातादेखि पोखरामा हुने भनिएको प्रतियोगितामा प्रदेश १ बाट विभिन्न ३५ खेलका लागि भदौ ५ देखि जिल्लास्तरीय र भदौ १६ देखि प्रदेशस्तरीय खेलाडी छनोट गर्ने प्रदेश खेलकुद विकास बोर्डको कार्यक्रम थियो ।जिल्ला र प्रदेशस्तरीय खेलाडी चयन प्रतियोगिताका लागि ९ करोड २० लाख रुपैयाँ खर्च हुने अनुमान छ । त्यसमध्ये राष्ट्रिय खेलकुद परिषद् (राखेप) ले ४९ लाख दिने र बोर्डसँग ५० लाख रुपैयाँ छ । बोर्डका सदस्यसचिव हंशराज वाग्लेका अनुसार प्रदेश सरकारसँग ८ करोड २० लाख रुपैयाँ माग गरिएको छ । तर सरकारले सोमबारसम्म बजेट उपलब्ध गराउदा छनोट प्रतियोगिता प्रभावित बनेको उनले बताए ।बोर्डसँग मौज्दात ५० लाख रुपैयाँले प्रदेशका १४ वटै जिल्लामा आइतबारदेखि जिल्लास्तरीय छनोट प्रतियोगिता सुरु गरिएको छ । राखेपको बजेट आउने क्रममा छ । बजेट अभावले जिल्लास्तरीय खेलाडीलाई टीएडीए भत्ता दिन नसकिएको उनले बताए । उनका अनुसार जिल्ला छनोटमा खेलाडीलाई पानीबाहेक अरू केही उपलब्ध गराउन सकिएको छैन । प्रतियोगिता भदौ १६ देखि गर्ने पूर्वनिर्धारित कार्यक्रम छ । त्यसमा खेलाडी र अफिसियल गरेर ५ हजार ६ सय सहभागी हुनेछन् । वाग्लेका अनुसार उनीहरूको टीएडीए र छनोट हुने खेलाडीलाई जर्सी र जुत्ता किन्न ८ करोड २० लाख रुपैयाँ खर्च हुने र त्यही रकम प्रदेश सरकारसँग माग गर्दा उपलब्ध भएन । प्रदेश १ बाट ७ सय ४ खेलाडी सहभागी हुने छन् ।अरू दुई दिन रकम उपलब्ध नभए खरिद नियमावलीका कारण प्रदेशस्तरीय छनोट प्रतियोगिता प्रभावित हुने निश्चित छ । उनका अनुसार त्यसका लागि बोर्डले एक महिना पहिला नै बजेट माग गरे पनि अहिलेसम्म उपलब्ध गराएको छैन । राखेपले प्रतियोगितामा सहभागी हुने खेलाडीको नाम भदौ २५ सम्ममा पठाइसक्न निर्देशन दिएको छ ।प्रदेश खेलकुदमन्त्री राजन राईले राष्ट्रिय प्रतियोगितामा प्रदेश १ को सहभागिता जनाउन प्रदेश खेलकुद विकास बोर्डलाई आवश्यक रकम उपलब्ध गराउन सरकारले निर्णय गरेको उल्लेख गर्दै रकम विनियोजनको प्रक्रियामा रहेको बताए । उनले भने, प्रदेश सरकारले खेलकुद बोर्डलाई रकम उपलब्ध गर्छ तर केही समय लाग्नु स्वभाविक हो ।"
वाईअपसँग प्रायोजन सम्झौता,"काठमाडौं (कास) नेपाल ओलम्पिक कमिटी (एनओसी) ले वाईअप होल्डिङ कम्पनीसँग चीनमा हुने १९ औं एसियाली खेलकुदमा भाग लिने नेपाली टिमका लागि खेल पोसाकको प्रायोजन सम्झौतामा हस्ताक्षर गरेको छ । चीनको होङ्झाउमा सन् २०२३ को सेप्टेम्बर २३ देखि अक्टोबर ८ सम्म आयोजना हुँदै छ । सम्झौतामा एनओसीका महासचिव नीलेन्द्रराज श्रेष्ठ र हङकङचीनको वाईअपका सीओओ स्टेवार्ड छ्यङ्गले हस्ताक्षर गरे । सम्झौताअनुसार वाईअपले एसियाली खेलकुदमा सहभागी हुने सम्पूर्ण टिमका सदस्यलाई खेल पोसाक प्रदान गर्नेछ । खेल पोसाकमा ट्र्याकसुट, टीसर्ट, पोलो टीसर्ट, स्पोर्ट्स सुज, सट्स, मोजा, टोपी, झोला र रुमाल पर्छन् । सम्झौताअनुसार एसियाली खेलकुद सुरु हुनुअगाडि ४ सय ५० थान खेल पोसाक हस्तान्तरण गर्नेछ । यसै कम्पनीले सन् २०१८ मा इन्डोनेसियामा भएको एसियाली खेलकुदका बेला पनि खेल पोसाक प्रदान गरेको थियो । महासचिव श्रेष्ठले प्रतियोगितामा भाग लिने नेपाली राष्ट्रिय टिमको एकै ढाँचाको ड्रेसकोड हुने बताए । उनले वाईअप कम्पनीसँगको सम्झौता कायम हुने विश्वास पोख्दै उच्च गुणस्तरको पोसाक प्रायोजनले नेपाली खेलाडीलाई उत्कृष्ट प्रदर्शन गर्नमा सहयोग पुग्ने बताए । त्यस्तै वाईअपका सीओओ स्टेवार्डले एसियाली खेलकुदमा नेपाली खेलाडीको उत्कृष्ट प्रदर्शन हुने अपेक्षा व्यक्त गरे ।"
युरो कप बास्केटबल सुरु,"काठमाडौं (कास) आयोजक युरो स्कुलले युरो कप अन्तरस्कुल बास्केटबल प्रतियोगितामा विजयी सुरुआत गरेको छ । घरेलु कोर्टमा सोमबार गर्ल्सतर्फ युरोले सेन्ट जोसेफलाई १८५ ले पराजित गर्यो । मोर्डन इन्डियन स्कुल (एमआईएस) ले अक्षरालाई ९६ र काष्ठमण्डपले विल्सन एकेडेमीलाई २०१६ स्कोरले हराए । ब्वाइजतर्फ संस्कृतिले डाफोडिललाई १२११, एमआईएसले काष्ठमण्डपलाई २७२४, अक्षराले डाफोडिललाई ३०१६, काठमाडौं वर्ल्ड स्कुलले त्रिज्योतिलाई ४०२९ र विल्सनले बाबालाई २५१३ स्कोरले पराजित गरे । भदौ १३ सम्म चल्ने प्रतियोगिताको ब्वाइजमा १८ र गर्ल्समा १२ टिमले लिगकम नकआउट आधारमा प्रतिस्पर्धा गर्नेछन् ।"
ग्रिनल्यान्ड र ईबीए विजयी,"काठमाडौं (कास) इडेन ब्रिज एकेडेमी (ईबीए) र स्किब्स सोमबार १५ औं क्विक्सग्रिनल्यान्ड कप अन्तरस्कुल बास्केटबलको जुनियर ब्वाइजतर्फ विजयी भएका छन् । आयोजक ग्रिनल्यान्डको कोर्टमा ईबीएले लालीगुराँसलाई २०१८ ले हरायो । ईबीएका निखिल शाहीले १४ स्कोर गरे । अनुज लिम्बुको ९ स्कोर गर्दा स्किब्सले ग्रिनफिल्डमाथि १७१६ को साँघुरो जित निकाल्यो । जुनियरमै भ्याली पब्लिकले ओडिसीलाई ४२११ ले हराउँदा विशाल परियारले १४ स्कोर जोडे । बीएनएले लक्ष्मीपुरमाथि २३११ को जित निकाल्यो । बीएनएका एलेक्स गुरुङले ११ स्कोर गरे । सिनियर गर्ल्समा ग्रिनल्यान्ड ए ले लालीगुराँसलाई २५१५, बीएनएले ग्रिनल्यान्ड बी लाई १८११ र भ्याली पब्लिकले फेरिल्यान्डलाई ३५२२ स्कोरले हराए । ग्रिनल्यान्डका परी गुरुङ र समिक्षा थापाले ११११, बीएनएकी सुप्रिया थापामगरले ९ तथा भ्याली पब्लिकका मुस्कान गुरुङ र एन्जल गुप्ताले ११११ स्कोर गरे । सिनियर ब्वाइजमा भ्याली पब्लिकले ग्रिनफिल्डलाई ५३३० र ग्रिनल्यान्ड बी ले फेरिल्यान्डलाई ३०२० ले पराजित गरे । भ्यालीका छिरिङ लामा र ईश्वर लामाले १९१९ तथा ग्रिनल्यान्ड बी का शाश्वत थापाले १३ अंक बटुले ।"

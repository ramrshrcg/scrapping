शीर्षक,विवरण
मन्त्रिपरिषद्को 'म्याराथन मिटिङ,"मधुकुमार मरासिनी ः प्रधानमन्त्री कार्यालयहरिप्रसाद मैनाली ः खेलकुद मन्त्रालयडिल्लीराम शर्मा ः महिला, बालबालिका तथा ज्येष्ठ नागरिक मन्त्रालय दीपक काफ्ले ः लुम्बिनी प्रदेशदामोदर रेग्मी ः उपराष्ट्रपति कार्यालयतोयानारायण ज्ञवाली ः उद्योग, वाणिज्य तथा आपूर्ति मन्त्रालयअर्जुन पोख्रेल ः प्रधानमन्त्री कार्यालययादवप्रसाद कोइराला ः राष्ट्रपति कार्यालय"
मिल्क बैंक,"थापाथलीस्थित परोपकार प्रसूति तथा स्त्रीरोग अस्पतालमा भदौदेखि ह्युमन मिल्क बैंक (आमाको दूध) सञ्चालन हुने भएको छ । अस्पतालका निर्देशक डा अमिरबाबु श्रेष्ठका अनुसार केही प्राविधिक कामबाहेक सबै सेटअप तयार भइसकेको छ । विश्व स्तनपान सप्ताह २०७९ (अगस्ट १ देखि ७ सम्म) को अवसर उद्घाटन गर्ने सोच बनाएका थियौं, प्राविधिक कारणले हुन सकेन, भदौ ३ गते बैंकको औपचारिक उद्घाटनपछि सञ्चालन गर्दै छौं, उनले भने । सरकारले अघिल्लो वर्ष ह्युमन मिल्क बैंक स्थापना गर्ने अवधारणा ल्याएको थियो । बैंक स्थापनाका लागि अस्पताललाई सरकारले गत वर्ष १ करोड ५ लाख बजेट पनि दिएको थियो । बैंक स्थापनाका लागि युनिसेफले प्राविधिक सहयोग गरेको छ भने स्वास्थ्य क्षेत्रमा काम गर्दै आएको पाथ ले स्वास्थ्यकर्मीलाई तालिम प्रदान गरेको छ । बैंक सञ्चालनका लागि कार्यविधि बनिरहेको डा श्रेष्ठले बताए । यो अस्पताल नेपालको एकमात्र ठूलो रिफरल स्त्रीरोग अस्पताल हो । यहाँ वार्षिक २२ देखि २४ हजार गर्भवतीको सुत्केरी गराइन्छ । अस्पतालमा मासिक २ हजार डेलिभरी हुने गरेका छन् जसमा ३५ प्रतिशत शल्यक्रियाबाट बच्चा जन्मिने गरेका छन् । शल्यक्रिया गराइएका आमाको तत्कालै दूध आउँदैन । यस्ता आमाका शिशुलाई अब ह्युमन मिल्क बैंक बाट दूध उपलब्ध हुनेछ । बैंकमा आमाहरूले दान गर्ने दूध संकलन गरेर राखिन्छ । त्यस्ता आमाले एचआईभी, भेनेरल डिजिज रिसर्च ल्याबोरेटरी टेस्ट (भीडीआरएल) र हेपटाइटिस बी सर्फेस एन्टिजेन टेस्ट (एचबीएसजी) को परीक्षण गरेको हुनुपर्छ । त्यसपछि स्वस्थ आमाबाट ब्रेस्ट मिल्क पम्प को माध्यमले आमाको दूध संकलन गरिन्छ । बैंकमा इलेक्ट्रिक र म्यानुअल पम्प उपलब्ध हुनेछ । संकलित दूधमा कुनै रोगव्याधि नरहेको परीक्षणबाट सुनिश्चित भएपछि पास्चराइजेसन गरेर एक सय मिलिलिटरको बोतलमा राखिन्छ । त्यसपछि माइनस २० डिग्री सेल्सियस तापक्रमको डिप फ्रिजरमा राखिने उक्त बोतल आमाको दूध नपाएका शिशुलाई उपलब्ध गराइनेछ । नेपालमा पहिलो पटक मिल्क बैंक स्थापना भएको हो । विश्वभर करिब ६ सयभन्दा बढी मिल्क बैंक छन् । पहिलो पटक सन् १९०९ मा अस्ट्रियामा ह्युमन मिल्क बैंक खोलिएको थियो ।"
एकै चरणमा निर्वाचन : सुरक्षा र व्यवस्थापन चुनौती,कसको के तयारी ?निर्वाचन आयोगआयुक्त ईश्वरी पौडेलको संयोजकत्वमा निर्वाचन सुरक्षा उच्चस्तरीय समिति गठनगृह मन्त्रालयचारवटै सुरक्षा निकाय र अर्थ मन्त्रालयका प्रतिनिधि सम्मिलित टोली गठनप्रहरी प्रधान कार्यालयएआईजी सहकुलबहादुर थापाको संयोजकत्वमा केन्द्रीय निर्वाचन सेलनेपाली सेनायुद्धकार्य महानिर्देशनालयका अधिकारीको संयोजकत्वमा केन्द्रीय निर्वाचन सेलसशस्त्र प्रहरी सीमा तथा कार्य विभागका अधिकारीको संयोजकत्वमा केन्द्रीय निर्वाचन सेल
सत्ता गठबन्धनलाई सिट बाँडफाँटमै चुनौती,"(काठमाडौं)  सरकारले आमनिर्वाचनको मिति घोषणा गरेपछि पाँचदलीय सत्ता गठबन्धनका नेता तालमेलको गृहकार्यमा जुटेका छन् । प्रतिनिधिसभाका १ सय ६५ र प्रदेशका ३ सय ३० निर्वाचन क्षेत्र एकमुष्ट बाँडफाँट गर्ने तयारी भए पनि सहमति जुटाउन सत्ता गठबन्धनलाई सहज देखिँदैन । कांग्रेस नेता एवं सञ्चारमन्त्री ज्ञानेन्द्रबहादुर कार्कीले शुक्रबार बस्ने गठबन्धन बैठकले कार्यदल बनाउने र त्यसले तयार पारेको ढाँचाका आधारमा न्यायोचित हिसाबमा सिट बाँडफाँट हुने बताए । अहिलेसम्म कुन दलले कति सिट लिने भन्नेबारेमा औपचारिक किसिमले छलफल भएको छैन, उनले भने, विवादरहित ढंगले सिट व्यवस्थापन गर्ने र गठबन्धनलाई व्यवस्थित गर्ने दिशामा हाम्रो ध्यान केन्द्रित भएको छ । कार्कीका अनुसार स्थानीय तहको निर्वाचन र अघिल्लो संसदीय निर्वाचनमा प्राप्त मत र स्थानीय स्थितिलाई समेत आधार मानेर कार्यदलले सिट बाँडफाँटको ढाँचा तयार गर्ने छ । एकातिर सत्ता गठबन्धनभित्रै सिटका लागि रणनीतिक प्रतिस्पर्धा छ भने अर्कातर्फ पार्टीमा आन्तरिक व्यवस्थापन मिलाउने चुनौती छ । माओवादी र एकीकृत समाजवादीभित्रको एउटा समूहले अझै पनि वाम गठबन्धनको कसरत जारी राखेको छ । माओवादी नेता नारायणकाजी श्रेष्ठ, वर्षमान पुन, एकीकृत समाजवादीका सम्मानित नेता झलनाथ खनाललगायत वाम गठबन्धनमा देखिएका छन् । वाम गठबन्धन बार्गेनिक कार्ड मात्रै त होइन भन्ने संशय पनि छ । कांग्रेस केन्द्रीय कार्यसमितिले गत साउन २ मै बहुमत ल्याउने दिशामा अधिकतम सिट लिएर चुनावी गठबन्धन गर्ने निर्णय गरिसकेको छ । कांग्र्रेस सभापति एवं प्रधानमन्त्री शेरबहादुर देउवाले निर्वाचनपछि पनि प्रधानमन्त्री हुने चाहना राखेका छन् । उनी माओवादीबाहेक साना दलको सहयोग लिएर कांग्रेसकै नेतृत्वमा सरकार गठन गर्ने गरी सिट मिलाउने रणनीतिमा छन् । माओवादी केन्द्रका अध्यक्ष पुष्पकमल दाहाल आफ्नो पार्टीलाई सरकार निर्माणको निर्णायक हैसियतमा पुर्याउन चाहन्छन् । उनी आफैंसमेत प्रधानमन्त्रीका दाबेदार हुन् । उनले चुनावपछि कांग्रेस र माओवादीबीच आलोपालो प्रधानमन्त्री हुने बताइसकेका छन् । माओवादीलाई प्रत्यक्षतर्फ एमालेभन्दा ठूलो पार्टी बनाउने दाहालको योजना छ । कार्यकारी प्रमुख बन्ने देउवा र दाहालको आन्तरिक रणनीतिका माझ सिट बाँडफाँट सहज नहुने नेताहरू बताउँछन् । कांग्रेस संसदीय दलका सचेतक मीन विश्वकर्माका अनुसार सुरुमा सिट संख्या टुंग्याउनै गठबन्धनलाई सकस पर्नेछ । कुन पार्टीले कति सिट पाउने निर्क्योल भएपछि कहाँकहाँ पाउने भन्ने अर्को जटिलता आउँछ, उनले भने, त्यो पनि टुंगिएपछि कसलाई उम्मेदवार बनाउने भन्ने अर्को समस्या छ । गठबन्धन मिलाएर मात्रै हुँदैन, पार्टीको आन्तरिक शक्ति सन्तुलन मिलाउन पनि उत्तिकै चुनौतीपूर्ण छ । एकीकृत समाजवादीका एक पदाधिकारीले एक्लै बहुमतनजिक पुग्ने कांग्रेसको दाउ र उसलाई आफूहरू बिना बहुमतमा जान नदिने माओवादी रणनीतिका कारण गठबन्धनबीच सिट बाँडफाँट मुख्य समस्या हुने बताए । माओवादी नेता शक्ति बस्नेत पनि मुख्य चुनौती सिट बाँडफाँटमा देख्छन् । गठबन्धन जति धेरै दलका बीचमा भयो, सिट संख्याको सीमामा सीमितता बढी हुन्छ । परिणाम के आउँछ त्यो दोस्रो कुरा हो तर उम्मेदवारी दिँदा सीमित ठाउँमा दिनुपर्ने हुन्छ । त्यसले गर्दा पार्टीभित्रैको व्यवस्थापन चुनौतीपूर्ण हुन्छ, उनले भने, यसबाहेक भोट ट्रान्सफर (फरक दललाई मतदान गर्ने) गराउन गठबन्धनको आवश्यकता र औचित्यका बारेमा जनतालाई बोध गराउन ध्यान दिनुपर्ने हुन्छ । कांग्रेस नेता प्रदीप पौडेलका अनुसार गठबन्धनको औचित्यका बारेमा कार्यकर्ता तहमा बुझाउन नसक्दा तलदेखि नै असन्तुष्टि बढ्ने जोखिम रहेको बताउँछन् । नेता, कार्यकर्ता र मतदातालाई विश्वासमा लिन सक्दा मात्रै मत ट्रान्सफरमा इमानदारी बढ्ने उनी बताउँछन् । कसैलाई प्रधानमन्त्री बनाउन हुने अंकगणितको गठबन्धनले मात्रै चित्त बुझाउने अवस्था रहँदैन, पौडेलले भने, पार्टीको पक्षमा नहुने र आफूले लाभ लिने अवस्था नहुने हो भने सहजै त्याग गरेर गठबन्धनलाई सघाउने कुरा कठिन हुन्छ । नेताहरू सिट बाँडफाँटका लागि ढाँचा बनाउनै सकस पर्ने बताउँछन् । यसअघि प्रत्यक्षमा आफूले जितेका क्षेत्र सुरक्षित राखेर एमालेले जितेका स्थानमा भागबन्डा गर्नुपर्ने विषय उठे पनि सबै ठाउँमा यो ढाँचा काम नलाग्ने कांग्रेसका एक नेता बताउँछन् । अनौपचारिक छलफलका क्रममा कांग्रेसले कम्तीमा ९५ सिट र अन्य दलले ८० देखि ८५ सिट दाबी गर्ने भएका छन् । सत्ता गठबन्धनका सबै दलमा आन्तरिक शक्ति सन्तुलन मिलाएर भागबन्डा गर्ने जटिलता पनि छ । कांग्रेसमा यो समस्या अझ बढी छ । कांग्रेस नेता शेखर कोइराला र उनीपक्षीय नेताले गठबन्धन गरेर चुनावमा जाने निर्णयलाई सहज रूपमा स्वीकार गरेका छैनन् । कोइरालापक्षीय केन्द्रीय सदस्य सञ्जय गौतम दलहहरूका बीचमा गठबन्धन गर्ने तर आन्तरिक व्यवस्थापनमा बेवास्ता गर्ने हो भने त्यसले सकारात्मक प्रभाव नपार्ने बताउँछन् । उनका अनुसार स्थानीय तहकै निर्वाचनदेखि कांग्रेसमा एकथरी नेता तथा कार्यकर्तामा आफू पेलिएको मनोविज्ञान परिरहेको छ । आन्तरिक शक्ति सन्तुलन मिलाउने दिशामा नेतृत्वले बृद्धिमत्ता देखाउन सकेन भने कार्यकर्तामा विद्रोह बढ्ने खतरा छ । मुख्य कुरा गठबन्धनभन्दा पनि पार्टीको आन्तरिक व्यवस्थापन हो, उनले भने, तर अहिलेसम्म आन्तरिक समस्या समाधानको दिशामा कांग्रेस नेतृत्व चिन्तित बनेको मैले पाएको छैन । कांग्रेसको आन्तरिक शक्ति संघर्षप्रति माओवादी र एकीकृत समाजवादी पनि चिन्तित देखिन्छन् । एकदुई हजार मत थपिँदा कांग्रेसले धेरै ठाउँमा जित्न सक्छ, तर माओवादी र एकीकृत समाजवादीका उम्मेदवारलाई कांग्रेसबाट दस हजारभन्दा बढी मत आउनुपर्ने अवस्था हुन सक्छ । त्यसैले कांग्रेसभित्र किचलो भयो भने मत ट्रान्सफरमा समस्या हुने चिन्ता स्वयं माओवादी अध्यक्ष दाहाल र एकीकृत समाजवादीका अध्यक्ष माधवकुमार नेपालमा समेत देखिएको छ, कांग्रेसका एक नेताले भने । नेपाल र दाहाल दुवै आफूले चुनाव जित्ने वातावरण कांग्रेसले बनाउनुपर्ने पक्षमा छन् । दाहाल चितवन र नेपाल रौतहटबाट उठ्ने सम्भावना छ ।गठबन्धन दलका लागि मधेस प्रदेशमा पर्ने प्रतिनिधिसभाका ३२ र प्रदेशसभाका ६४ सिटको बाँडफाँट अझै पेचिलो हुन सक्ने नेताहरू बताउँछन् । सत्ता गठबन्धनमा आबद्ध जनता समाजवादी पार्टी (जसपा) को निर्वाचन जित्ने मुख्य आधार क्षेत्र नै मधेस प्रदेश हो । जसपा विभाजनपछि महन्थ ठाकुरको नेतृत्वमा गठन भएको लोकतान्त्रिक समाजवादी पार्टी (लोसपा) समेत सत्ता गठबन्धनमा आउन चाहिरहेको छ । जसपा अध्यक्ष उपेन्द्र यादवसँग ठाकुरको टकराबले लोसपालाई सत्ता गठबन्धनमा ल्याउन सहज भने नभएको कांग्रेसका एक नेताले बताए । उनका अनुसार जसपासँग मात्रै पनि बाँडफाँट निकै पेचिलो हुन सक्छ । ०७४ को निर्वाचनमा वाम गठबन्धन बन्दा कांग्रेसले मधेसकेन्द्रित दलसँग गठबन्धन गर्ने कसरत गरेको थियो । तर सिटको भागबन्डा नमिल्दा गठबन्धन हुन सकेन । कांग्रेसले जित्ने आधार पनि मधेस हो, उपेन्द्रजीको मुख्य आधार पनि मधेस नै हो, यसले पनि सिट बाँडफाँटमा जटिलता ल्याउने देखिन्छ, कांग्रेसका ती नेताले भने, टिकट नपाएपछि अर्को पार्टीमा गएर वा स्वतन्त्र उम्मेदवार बन्ने प्रवृत्ति मधेसमा बढी छ । त्यसले थप समस्या ल्याउँछ ।"
पाटन दरबार क्षेत्रमा पस्यो ढल,"(ललितपुर)  विश्व सम्पदा क्षेत्रमा सूचीकृत पाटन दरबार क्षेत्रमा ढल पसेर दुर्गन्धित भएको छ । वर्षा हुनासाथ बस्तीपरिपरिको ढल मिसिएको भल आएर दरबार क्षेत्रमै जम्मा हुने गरेको छ । दरबारबाहिर मात्र नभई भित्री चोकमा समेत ढल जम्ने गरेको स्थानीयको भनाइ छ । लगनखेलदेखि पुल्चोकसम्मको भल यहीं जम्मा हुने गरेको छ । दरबार क्षेत्र होचो भएकाले भल यहीं जम्मा हुन्छ, पाटन दरबार हेरचाह कार्यालयकी निमित्त प्रमुख शारदा शिवाकोटीले भनिन्, भल आएको मौकामा ढल पनि खोलिदिँदा रहेछन् । त्यही भएर दुर्गन्धित पानी यहीं जम्मा हुन्छ ।ठूलो पानी परेको बेलामा दरबार क्षेत्र दुर्गन्धित हुने सम्पदा संरक्षण अभियानकर्मी सुदर्शन महर्जनले बताए । विश्वभरिका पर्यटक आउने ठाउँ हो यो, महर्जनले भने, हजार रुपैयाँ तिरेर घुम्न आउँछन् पर्यटक । तर ठाउँ भने यस्तो विरूप छ । यसले पर्यटकलाई कस्तो असर गर्ला ?पाटन दरबार क्षेत्रमा हरेक वर्ष वर्षायाममा यस्तो समस्या हुँदै आएको छ । दरबार क्षेत्रमा २०५२ सालमा सानो पाइपको ढल हाले पनि त्यसले राम्रोसँग काम गरेको छैन । त्यस वर्ष त दरबारभित्रको केशवनारायण चोक पनि ढलको पानीले भरिएको थियो । चोकको उत्तरपूर्वतिर पानी निकास गर्न बनाइएको ठाउँबाटै ढल आएको थियो । केशवनारायण चोक पाटन म्युजिम प्रवेश गर्ने मुख्य चोक हो । पाटन दरबार क्षेत्रका चोकमध्ये सुन्दरीचोक र केशवनारायण चोकलाई मुख्य मानिन्छ । चोकमा ढल पस्ने समस्या भने समाधान भएको शिवकोटीले बताइन् । ढल निकास गर्ने ठाउँमा प्लास्टिक अड्किएछ, शिवाकोटीले भनिन्, ढल जमेपछि इन्जिनियरले आएर निरीक्षण गरे । प्लास्टिक निकालेपछि यो समस्या समाधान भयो । भित्रको समस्या समाधान भए पनि बाहिर जस्ताको तस्तै छ । यसको दीर्घकालीन समस्याका लागि भने काम भइरहेको शिवाकोटीले बताइन् । लगनखेलदेखि शंखमूलसम्म ढल विस्तारको काम भइरहेको छ । त्यसको निर्माण सकिनासाथ यहाँको समस्या समाधान हुन्छ, शिवाकोटीले भनिन्, यो वर्ष भने यहाँको समस्या यस्तै रहन्छ । ढल निर्माण आयोजना सम्पन्न भएपछि समस्या समाधान हुन्छ ।विश्व सम्पदा क्षेत्रको यस्तो बिजोग हुँदा पर्यटकमा गलत सन्देश गइरहेको महर्जनले बताए । ललितकलाका अनुपम उदाहरणले भरिपूर्ण यो सहर ढलले कुरूप बनाएको छ, महर्जनले भने, विश्वसम्पदा क्षेत्रमा ढलको पोखरी कहिलेसम्म ? २०३६ सालमा विश्व सम्पदा सूचीमा सूचीकृत पाटन दरबार क्षेत्रलाई मध्यकालका कवि कानुन शर्माले स्वर्गको टुक्रा भनेका थिए । त्यसैगरी हार्वर्ड विश्वविद्यालयका प्राध्यापक एडवर्ड सेकलरले पाटन दरबार क्षेत्रलाई भेनिसको विश्व प्रसिद्ध सानमार्को चोकसँग तुलना गरेका थिए । फ्रेन्च पूर्वीय संस्कृतिका विद्वान् सिल्मान लेभीले पाटन सहरलाई शब्दले वर्णन गर्न नसकिने एउटा आश्चर्य भनेका थिए । पाटन दरबार क्षेत्र विश्व सम्पदा क्षेत्र मात्र नभई सरकारले घोषणा गरेको संरक्षित क्षेत्रमा समेत पर्छ । इतिहासकार साफल्य अमात्यको पुस्तक विश्व सम्पदा काठमाडौं उपत्यका मा उल्लेख भएअनुसार पाटन दरबार क्षेत्रभित्र किसी चोक, केशवनारायण चोक, नासल चोक, मूलचोक, सुन्दरी चोक, द्विमाजु चोक मुख्य चोक हुन् । ढल जमेको ठाउँ वरिपरि थुप्रै मन्दिर छन् । कुनै शिखरशैलीका र कुनै छाने शैलीका मन्दिर छन् । त्यसका पेटीमा बसेर पर्यटकले थकाइ मारिराखेका हुन्छन् । दरबार र ती मन्दिर आउजाउ गर्ने बाटो पोखरी बनेको हुन्छ । दरबारको अगाडि कृष्ण मन्दिर, हरिशंकर मन्दिर, नारायण मन्दिर, इखलखु गणेश, मन्दिर, हखा गणेश मन्दिर, शिव मन्दिर, क्वालखु गणेश मन्दिर, विश्वनाथ मन्दिर, चार नारायण मन्दिर, हरिशंकर मन्दिर, अर्ध नारीश्वर, भाइ देवल, देगु तलेजु, वामन अवतार मन्दिर, जगन्नाथ लगायत मुख्य सम्पदा छन् । यी ठाउँमा ढल राखेर सधैंका लागि व्यवस्थित गर्ने प्रयास भएको शिवकोटीले बताइन् । भीमसेन मन्दिरछेउमा ठूलो मंगल बनाएर पानी पास हुने व्यवस्था गर्छौं, शिवाकोटीले भनिन्, अनि दीर्घकालीन रूपमा पानी जम्ने समस्या समाधान हुन्छ ।"
एमालेका मुख्य चुनावी मुद्दा राष्ट्रियता र धर्म !,"(काठमाडौं)  संसद्को सबैभन्दा ठूलो तर प्रतिपक्षी दल एमालेले आगामी आमनिर्वाचनमा राष्ट्रियता र धार्मिक मुद्दालाई प्राथमिकताका साथ उठाउने देखिएको छ । आफूलाई भौतिकवादी दाबी गर्ने एमालेले धार्मिक विषय उठाएर हिन्दु मतदातालाई प्रभावित पार्न खोजिरहेको छ भने अर्कातिर चुच्चे नक्सालगायतको प्रसंग निकालेर पनि थप मत बटुल्न चाहेको छ । शेरबहादुर देउवा सरकारका पालामा भएका महँगी, भ्रष्टाचार र बेथितिलाई पनि एमालेले जोडतोडका साथ उठाउने भएको छ । एमाले अध्यक्ष केपी शर्मा ओलीले सत्तामा भएकै बेला हिन्दु धर्मसम्बन्धी विषयमा बढाइचढाइ अभिव्यक्ति दिने गरेका थिए र तीमध्ये अधिकांश विवादित पनि बने । उनले रामको जन्म माडीको अयोध्यापुरीमा भएको अभिव्यक्ति दिएका थिए । ओलीकै अग्रसरतामा त्यहाँ राम मन्दिर स्थापना तथा राम, सीता, लक्ष्मण र हनुमानको मूर्ति प्रतिस्थापन गरिएको थियो । ओलीले २०७७ को माघ १२ मा पशुपतिनाथ मन्दिरमा संकल्प पूजा गर्दै जलहरि निर्माणका लागि ३० करोड दिने प्रतिबद्धता गरे । जलहरी सुनमा अनियमितता भएको उजुरीपछि अख्तियार दुरुपयोग अनुसन्धान आयोगले अनुसन्धान गरिरहेको छ । सत्ताबाट बाहिरिएपछि पनि ओली धार्मिक गतिविधिमा सरिक हुँदै आएका छन् । उनी सोमबार मात्रै पशुपतिनाथ मन्दिरमा वाग्मती गंगा आरती सेवा समितिले आयोजना गरेको कार्यक्रममा प्रमुख अतिथि भए । एमाले अध्यक्ष केपी शर्मा ओलीले बिहीबार पत्रकारहरूसँग अन्तर्क्रिया गर्दै पार्टीको आगामी चुनावी एजेन्डामा राष्ट्रियताको सवाल पनि हुने प्रस्ट पारिसकेका छन् । उनले चुच्चे नक्सा कसैको विरुद्ध नभएर नेपालको राष्ट्रियताको सवाल भएको बताए । राष्ट्रियताका सन्दर्भमा न्यायोचित हक हुनुपर्छ भन्नेमा विश्वास गर्छौं । राष्ट्रियताको कुरा गर्नु कुनै पनि मुलुकको विरुद्धमा उभिनु होइन, ओलीले भने । उनले मुख्य चुनावी मुद्दा सुखी नेपाल, समृृद्ध नेपाल अन्तर्गत भ्रष्टाचार, संविधान र कानुनको पालना, विकास निर्माण र राज्यका सिद्धान्तहरू पर्ने बताए । पछिल्लो समय एमालेले संसद्भित्र र बाहिर भूराजनीतिक वा विदेश नीतिका एजेन्डालाई बढी जोडतोडका साथ उठाइरहेको छ । देउवा सरकारले राष्ट्रियता खतरामा पारेको आरोप पनि एमालेले लगाउँदै आएको छ । संसदीय परम्परालाई ट्र्याकबाहिर लाने गरी आफ्नै अध्यक्ष नेतृत्वको सरकारले दुईपटक गरेको प्रतिनिधिसभा विघटन भने सही रहेको एमालेले जिकिर गर्दै आएको छ । ओलीले साढे ३ वर्ष सरकारको नेतृत्व गर्दा मुलुकमा भएको बेथितिलाई भने एमालेले चुनावमा सम्झने छैन । पूर्वसभामुख दमननाथ ढुंगाना आन्तरिक विवाद र फुटले साढे तीन वर्षमै सत्ताबाट बाहिरिनुपरेपछि एमालेमा असन्तुष्टि र आक्रोश रहेको उल्लेख गर्दै उसले निर्वाचनलाई केन्द्रित गरेर भूराजनीति, धर्म र सरकारका गतिविधिलाई मुद्दा बनाउनु स्वाभाविकै बताउँछन् । एमालेले लामो समय शासन गरेको छ । त्यस बेला पनि भ्रष्टाचार र कुशासनका कुरा उठेका छन्, उनले भने, एमाले सरकारमा हुँदा के थियो र अहिले गठबन्धन सरकार रहँदा के भइरहेको छ, जनतालाई राम्ररी थाहा छ । उनीहरूले निर्वाचनमा मूल्यांकन गरेर भोट हाल्नेछन् । एमाले अध्यक्ष ओलीले सोमबार काठमाडौंमा आयोजित एक कार्यक्रममा महाकाली सन्धि (२०५३ साल) लाई नेपालको संसद्ले अनुमोदन गर्नुमा कमजोरी रहेको बताए । जबकि एमालेभित्र चर्को विरोध भइरहेका बेला महाकाली सन्धिलाई अनुमोदन गराउन ओलीले नै सक्रिय भूमिका निर्वाह गरेका थिए । राजनीतिशास्त्रका प्राध्यापक लोकराज बराल पनि महाकाली सन्धि हुँदा आफू भारतका लागि राजदूत रहेको र त्यस बेला आफूले एमाले नेता ईश्वर पोखरेलसँग संवाद गरेको स्मरण गर्दै ओलीले सन्धिलाई संसद्बाट अनुमोदन गर्न महत्त्वपूर्ण भूमिका निर्वाह गरेको बताउँछन् । सन्धि अनुमोदनपछि एमाले नै फुटेको थियो । महाकाली नदी (काली नदी) को मुहान निर्क्योल नगरी सन्धि गरिएको थियो । यसमा तत्कालीन सत्तारूढ कांग्रेसका नेता गिरिजाप्रसाद कोइराला, शेरबहादुर देउवा, प्रतिपक्ष एमालेका नेता ओली र माधवकुमार नेपाल चुकेको विज्ञहरू बताउँछन् । लिम्पियाधुरा र कालापानी दशकौंदेखि भारतको नियन्त्रणमा छ । सन् १८१६ को सुगौली सन्धिमा काली नदी पूर्व नेपाल भन्ने उल्लेख छ । भारतले कालापानीमा कुवा खनेर त्यसैलाई काली नदीको मुहान दाबी गर्दै आएको छ । लिम्पियाधुरासम्मकै भूमि समेटेर नक्सा जारी गरेपछि आफू प्रधानमन्त्री पदबाट हट्नुपरेको अभिव्यक्ति एमाले अध्यक्ष ओलीले दिँदै आएका छन् । भारतले नेपाली भूमिमा सडकको ट्र्याक खनेर उद्घाटन गरेको विषयमा कूटनीतिक नोट पठाउँदा पनि प्रतिक्रिया नआएपछि र तत्कालीन नेकपाभित्रबाटै दबाब बढेपछि ओली नेतृत्वको सरकारले २०७७ जेठ ७ मा चुच्चे नक्सा जारी गरेको थियो । नेपालका सबै दलको साथ र सहयोगमा चुच्चे नक्सा जारी गरिएको थियो तर ओली आफू एक्लैले ल्याएजस्तै प्रचार गरिरहेका छन् । तत्कालीन नेकपाभित्र आन्तरिक विवाद चुलिएका बेला तत्कालीन प्रधानमन्त्री ओलीले आफ्नो सत्ता टिकाउनका लागि २०७७ कात्तिक ५ को मध्यरातमा भारतीय खुफिया एजेन्सी रअ का प्रमुख सामन्त गोयललाई सरकारी निवास बालुटावारमा स्वागत गरे । उक्त भेटपछि ओलीको राष्ट्रवादी छवि उदांगो भएको टिप्पणी भएको थियो । ओलीले कूटनीतिक मर्यादाविपरीत विदेशी मुलुकका खुफिया एजेन्सीका प्रमुखलाई बालुवाटारमा भेटवार्ता गर्दा संसद्को अन्तर्राष्ट्रिय सम्बन्ध समितिसहित एमालेको नेतृत्वमा रहेका संसद्का अन्य समितिहरू चुपचाप भए । एमालेका नेताहरूले अहिले पनि कूटनीतिक मामिला र अन्तर्राष्ट्रिय सम्बन्धका विषयमा चर्चा गर्दा बालुवाटारमा रअ प्रमुख गोयलसँग ओलीले गरेको भेटवार्ताबारे मौन रहन्छन् । ओलीले साढे तीन वर्ष सरकारमा रहँदा चीनले अघि सारेको बेल्ट एन्ड रोड इनिसिएटिभ (बीआरआई) का परियोजनालाई अघि बढाएनन् । सत्ताबाट बाहिरिएपछि भने बीआरआई परियोजना अघि नबढाएको भन्दै विरोध गरे । सत्तामा रहँदा अमेरिकी सहयोग निकाय मिलेनियम च्यालेन्ज कर्पोरेसन (एमसीसी) सँगको सम्झौतालाई संसद्बाट अनुमोदन गराउन खुलेर लागे । तर सत्ताबाहिर जानेबित्तिकै चुपचाप भए । सन् २०१५ मा आफू नै सरकारमा हुँदा सेनामार्फत अमेरिकालाई स्टेट पार्टनरसिप प्रोग्राम (एसपीपी) मा संलग्नताका लागि पत्राचार गर्न लगाएका ओलीले विवाद आएपछि आफूलाई त्यस विषयमा थाहा नभएको अभिव्यक्ति दिए । आफूअघिको सुशील कोइराला सरकारले उक्त पत्राचारका लागि सहमति दिएको ओलीको दाबी छ । सन् २०१७ मा पुष्पकमल दाहाल र शेरबहादुर देउवाको कार्यकालमा पनि नेपालले एसपीपीमा सहभागिताका लागि पत्राचार गरेकामा सन् २०१९ मा अमेरिकी सरकारले स्वीकार गरेको थियो । त्यसपछि एसपीपीमा जानेनजाने विषयमा अध्ययन गर्न सरकारले तत्कालीन परराष्ट्र सचिव, रक्षा सचिव र गृह सचिव रहेको कार्यदल बनाएको थियो । तर कार्यदलले प्रतिवेदन दिएपछि पनि मन्त्रिपरिषद्ले एसपीपीका विषयमा कुनै निर्णय गरेन । अमेरिकालाई पत्राचार गरेर बुझ्ने कोसिस पनि गरिएन । ओलीले बिहीबार पत्रकारहरूसँगको अन्तरक्रियामा भने नेपालबाट तीनपटक अमेरिकालाई पत्राचार भएको तर त्यसको जवाफ नआएको हुनाले आफ्नो कार्यकालमा निर्णय हुन नसकेको तर्क गरे । शक्तिशाली भूकम्पको घाउ आलै रहेका बेला २०७२ सालमा भारतले लगाएको नाकाबन्दीविरुद्धको माहोललाई आफ्नो पक्षमा पार्न ओली सफल भए । त्यसपछि ओली चीननिकटका रूपमा चिनिए । तर नेकपामा विवाद हुँदै जाँदा ओली फेरि भारतनिकट हुन पुगे । भारतीय खुफिया एजेन्सीका प्रमुखलाई आफ्नै निवासमा स्वागत गरेपछि ओलीले नेपालस्थित चिनियाँ राजदूत होउ यान्छीलाई भेट दिएनन् । सत्ताबाट बाहिरिएपछि मात्र ओली र होउको भेटवार्ता भएको थियो । पछिल्लो समय ओलीले चीनसँग सम्बन्ध सुधार गरेको देखिन्छ । एमालेले पछिल्लो समय प्रधानसेनापति प्रभुराम शर्माको अस्ट्रेलिया भ्रमणमाथि प्रश्न उठाएको छ । शर्मा एक साताअघि अमेरिकाको इन्डोप्यासिफिक कमान्डले सिड्नीमा आयोजना गरेको सम्मेलनमा सहभागी भएका थिए । सम्मेलनमा नेपालसहित २६ मुलुकका सैनिक प्रमुख थिए । शर्मा अमेरिकी इन्डोप्यासिफिक रणनीतिक (आईपीएस) अन्तर्गतको कार्यक्रममा सहभागी भएको जिकिरसहित एमाले सांसदले संसद्मा प्रश्न उठाए । प्रतिनिधिसभाको अन्तर्राष्ट्रिय सम्बन्ध समितिले सरकारसँग जानकारी मागेको थियो । उक्त समितिको नेतृत्व एमालेकी पवित्रा निरौला खरेलले गरेकी छन् । यस सन्दर्भमा संसद्का पूर्वमहासचिव सूर्यकिरण गुरुङ भन्छन्, नेपालका संसदीय समितिहरूले तटस्थ रूपमा काम गर्न सकेनन् । आफ्नो पार्टी सरकारमा रहँदा चुप लागेर बस्ने र अर्को पार्टी सरकारमा रहँदा कार्यक्षेत्र मिचेर काम गर्ने प्रवृत्ति देखियो । नेपाली सेनाका अनुसार उक्त सम्मेलनमा २०५६ सालदेखि नै नेपालबाट प्रधानसेनापतिहरूले भाग लिँदै आएका छन् । यसबीचमा एमाले पटकपटक सरकारमा सहभागी थियो । राजनीतिक विश्लेषक चन्द्रदेव भट्ट एमालेले आगामी निर्वाचनमा भूराजनीतिक वा विदेश नीतिलाई उठाउनु नौलो कुरा नहुने बताउँछन् । उनका अनुसार चुच्चे नक्सालगायतका एमालेका धेरै मुद्दा विदेश नीतिसँग सम्बन्धित छन् । नेपालको राष्ट्रिय राजनीतिमा हावी हुन विदेश नीतिलाई साधनका रूपमा प्रयोग गर्ने पुरानो रोग छ, भट्टले भने, सत्तामा हुँदा यो विषय बिर्सिन्छन् । सत्ताबाट बाहिरिएपछि फेरि सत्तामा आउन त्यसैलाई भर्याङ बनाउँछन् । उनले सन् १९९० को दशकदेखि एमाले र माओवादीले भारतलाई विस्तारवादी र अमेरिकालाई साम्राज्यवादी संज्ञा दिँदै ती दुवै शक्तिसँग लड्नुपर्छ भन्ने गरेको पनि स्मरण गरे । हाम्रोजस्ता साना मुलुकहरूमा राष्ट्रवादको भावनाले छिट्टै प्रभाव पार्छ । दलहरूले त्यही गर्न खोजेका हुन्, भट्टले भने । नेताहरू राजकीय सत्ता कसरी हत्याउने भन्नेमा केन्द्रित हुँदा जनताको जीवनमा प्रभाव पार्ने सुशासन र रोजगारीजस्ता मुद्दा ओझेलमा पर्ने गरेको उनी बताउँछन् । राजनीतिक विश्लेषक भट्ट नेपालमा धर्मले केही मान्छेलाई आकर्षित गर्ने हुनाले एमालेले त्यसलाई पनि अघि बढाएको बताउँछन् । तत्कालीन प्रधानमन्त्री ओलीले २०७ औं भानु जयन्तीका अवसरमा ०७७ असार २९ मा बालुवाटारमा आयोजित कार्यक्रममा भारतमै विवादित अयोध्या बहसलाई नेपालमा प्रवेश गराएका थिए । ओलीको भनाइ थियो, भगवान् राम भारतमा जन्मेका होइनन्, उनी नेपालमा जन्मिएका हुन् । रामको राज्य अयोध्या ठोरीमा हो । यो विषयमाथि भारतमा समेत टीकाटिप्पणी भयो । ओलीले गत वर्ष कात्तिक १३ मा ललितपुरमा आयोजित पुस्तक विमोचन समारोहमा आफूले नेपालमा विभिन्न ऋषिमुनि र भगवान् रामलगायतको जन्म भएको भन्दा छिमेकीले पीर गरेको बताएका थिए । ओलीले चितवनको माडीमा आफैंले स्थापना गराएको मन्दिरमा पुगेर रामसीता, लक्ष्मण र हनुमानको पूजा गर्न भ्याए । गत फागुन अन्तिम साता पोखरामा प्रेस चौतारी नेपालको नवौं राष्ट्रिय महाधिवेशन उद्घाटनका क्रममा रामका बाबु नेमी कसरी दशरथ कहलिए भन्ने कथा सुनाएका थिए । कम्युनिस्ट नेताले पटकपटक धार्मिकस्थलको भ्रमण गरिरहनु र त्यही एजेन्डामाथि बारम्बार अभिव्यक्ति दिइरहनुको निहित उद्देश्य मतदातालाई प्रभाव पार्ने हो भन्ने प्रस्टै देखिन्छ । एमालेले वर्तमान सरकारका पालामा भएका बेथितिलाई आसन्न आम निर्वाचनमा व्यापक प्रचार गर्ने प्रस्टै छ । उसले सोमबार गठबन्धन सरकारको बेथिति, महँगी र भ्रष्टाचारविरुद्ध भन्दै काठमाडौं उपत्यकामा जनप्रदर्शन गर्यो । ओलीले बिहीबार पनि देउवा सरकारले गरेको भ्रष्टाचार र बेथितिमाथि प्रश्न उठाउँदै सत्ता पक्षको बलमा संसदीय समितिबाट सफाइ दिएर जनार्दन शर्मालाई अर्थमन्त्रीमा पुनः नियुक्त गरेर जनताको भावनामाथि अन्याय गरिएको टिप्पणी गरे । ओली सरकारका पालामा पनि बेथिति घटना प्रशस्तै भएका थिए । तत्कालीन सञ्चारमन्त्री गोकुल बाँस्कोटाले ७० करोड रुपैयाँ कमिसन डिल गरेको त अडियो नै सार्वजनिक भएको थियो । ओलीको नेतृत्वमा रहेको संवैधानिक परिषद्ले मुस्लिम आयोगमा नागरिकतामाथि प्रश्न उठिरहेका समिम मियाँ अन्सारीलाई अध्यक्षमा नियुक्त गरेको थियो । त्यति बेला तत्कालीन नेकपाको बहुमतमा रहेको सार्वजनिक सुनुवाइ समितिले ४५ दिनसम्म निर्णय नदिएर ४६ औं दिनमा स्वतः नियुक्त हुन पाउने प्रावधानलाई कार्यान्वयन गराइयो । हिंसात्मक द्वन्द्व गर्दै हिँडेको नेत्रविक्रम चन्द र मुलुक टुक्र्याउने एजेन्डा बोकेको सीके राउतको समूहलाई सम्झौता गरेर मूलधारको राजनीतिमा ल्याउनु भने ओली सरकारको प्रशंसायोग्य काम हो । प्राध्यापक बराल अहिले भ्रष्टाचारको मुद्दा उठाइरहेको एमालेका अध्यक्ष ओलीले आफ्नो कार्यकालमा भ्रष्टाचारीलाई रक्षा गरेको बताउँछन् । कमिसनमा डिल गरेका गोकुल बाँस्कोटालाई ओलीले रक्षा गरेका थिए । यतिलाई सस्तोमा जग्गा भाडा लगाए, उनले भने, समग्रमा अहिले कांग्रेस, माओवादी र एमाले एउटै ड्याङका मूला हुन् । आफू सत्तामा गए सबै राम्रो, आफू सत्ताबाट बाहिरिएपछि सबै खराब । ओलीले भनेको रेल, पानीजहाजलगायतका कुरा खोइ त ? प्राध्यापक बराल सरकारमा लामो समय रहेका बेला उल्लेख्य काम केही नगरेका कारण एमालेले चुनावमा राष्ट्रियता र धर्मको मुद्दालाई समातिरहेको बताउँछन् । एमाले सचिव पद्मा अर्याल राष्ट्रियता र बेथितिलाई चुनावका लागि मात्र मुद्दा नबनाएको दाबी गर्छिन् । सरकार राष्ट्रियतामा चुकेको छ, असंलग्न नीतिमा चुकेको छ । कुशासन, महँगी र बेथिति बढेको छ । यी सबै कुराको जानकारी जनतालाई दिन्छौं, उनले भनिन्, गलत कामको विरोध सधैं गर्छौं । निर्वाचन त आउनेजाने भइरहन्छ ।"
हामी एक चीन नीतिमा विश्वास गर्छौं : ओली,"काठमाडौं (कास) एमाले अध्यक्ष तथा पूर्वप्रधानमन्त्री केपी शर्मा ओलीले एक चीन नीतिमा आफ्नो पार्टीले विश्वास गर्ने बताएका छन् । एमालेको केन्द्रीय प्रचार तथा प्रकाशन विभागले बिहीबार राजधानीमा आयोजना गरेको कार्यक्रममा अन्तर्राष्ट्रिय मामिलामा कलम चलाउने पत्रकारसँग अन्तर्क्रिया गर्दै ओलीले अरूजस्तो बाहिरबाहिर एक चीन नीति भन्ने र भित्रभित्र भिन्न काम नगर्ने बताएका हुन् ।अमेरिकी सभामुख न्यान्सी पेलोसीले दुई दिनअघि ताइवान भ्रमण गरेको प्रसंगमाथि टिप्पणी गर्दै ओलीले छिमेकीहरूसँग भरपर्दो छिमेकीपनको भूमिका निभाउने बताए । संसारको कुनै पनि देशको संवेदनशीलता हुने कारणले गर्दा कसैको पनि आन्तरिक मामिलालाई हस्तक्षेप गर्न हुँदैन, कसैको पनि शान्ति खलबलाउने खालको काम गर्न हुँदैन, उनले भने, तिब्बत मामिलामा हाम्रो प्रस्ट धारणा छ । यसमा हाम्रो धारणा तलमाथि हुँदैन । ठूला शक्तिहरू र अन्तर्राष्ट्रिय शक्तिहरू के गर्छन्, आआफ्नो स्थानमा छ तर हामी हाम्रो भूमि अरू कसैको विरुद्धमा प्रयोग हुन दिँदैनौं । ओलीले दुई देश (अमेरिका र चीन) बीच टिप्पणी गर्न उचित नहुने बताए । भविष्यमा पनि शान्ति खलबल्याउने काम नहोस् भन्ने आफ्नो चाहना रहेको प्रस्ट पारे । ओलीले दुई वटा बेग्लाबेग्लै अर्थतन्त्र र राजनीतिक व्यवस्था भएका ठूला मुलुकमा उदाउँदा अर्थतन्त्र रहेको बताए । हामी अर्काको राष्ट्रिय हितविरुद्ध पनि लाग्दैनौं र हाम्रो राष्ट्रिय हितमा पनि अरूलाई हस्तक्षेप गर्न दिँदैनौं, उनले भने, तर यो गठबन्धन सरकारले भूराजनीतिक विषयमा केही मोडिएर काम गरेको छ ।ओलीले नेपाललाई चलाउनका लागि भारत, चीन र अमेरिकाले व्यवस्था गर्ने भन्ने गलत भएको बताए । भारत, चीन र अमेरिकालाई यहाँका मान्छेहरूले व्यवस्थापन गर्न खोजीखोजी निम्त्याए, उनले भने, मातृका कोइरालाले नेपालमा २६ वटा भारतीय सुरक्षा पोस्ट मागेर ल्याए, पछि कीर्तिनिधि विष्टले त्यसलाई हटाए । त्यसमा भारतका तत्कालीन प्रधानमन्त्री नेहरूभन्दा पनि हाम्रा नेताको कमजोरी देखियो ।"
मिटरब्याजपीडित भन्छन् कानुन पनि साहुहरूकै पक्षमा उभिँदो रहेछ,"(काठमाडौं)  नवलपरासीको सुस्ता गाउँपालिका५, रतनगन्जका ६३ वर्षीय रामशुभग मुसहरले छोरालाई विदेश पठाउँदा गाउँकै साहु जगदीश बानियाँसँग डेढ लाख रुपैयाँ ऋण लिए । ऋण दिएबापत बानियाँले उनको ३ कट्ठा १० धुर जग्गा दृष्टिबन्धकमा लिएका थिए ।छोरालाई विदेश पठाउन डेढ लाख रुपैयाँ चाहिएको थियो, ३ लाखको कागजमा सही गर्ने भए दिन्छु, नत्र दिन्न भनेपछि आफ्नो घडेरी दृष्टिबन्धक गराएँ, मुसहरले भने, आफैंलाई अप्ठ्यारो परेको थियो, जति ऋण लियो, त्यसको ब्याजसहित तिरे त हुन्छ होला भनेर दृष्टिबन्धकमा हस्ताक्षर गरें तर अहिले त्यही निहुँमा सबै जग्गा हडपिदिए, म भूमिहीन भएको छु ।गत असारमा १५ दिनसम्म काठमाडौंको माइतीघरमा धर्ना बसेपछि गृह मन्त्रालयले रामशुभगहरूसँग सम्झौता गर्यो मिटरब्याजीबाट मुक्त गराइदिने । त्यो बेला उनीहरू फर्जी कागज खडा गरेर ठगी गर्ने मिटरब्याजी साहुबाट मुक्ति मिल्ने आशा बोकेर गाउँ फर्किए । मन्त्रालयको सहजीकरणमा दुईचार परिवारले मिटरब्याजी साहुबाट मुक्ति पनि पाए । तर, गृहकै निर्देशन हुँदासमेत जिल्लाका सरोकारवालाले सहयोग गरेनन्, सबै किसानले साहुबाट मुक्ति पाउने अवस्था भएन ।सरकारबाट मिटरब्याजीको जालझेल मुक्त हुने आश्वासन पाएका नवलपरासीका किसान साउने झरीमा रुझ्दै फेरि काठमाडौं आइपुगेका छन् । दुईचार परिवार होइन, ५५ परिवार, त्यो पनि पाँच गाउँका ।रामशुभगले उमेरभरि श्रम गरे, आफूले जस्तै छोराले पनि दुःख झेल्नु नपरोस् भनेर उनले छोरालाई विदेश पठाए । उनी भन्छन्, दैव लाग्यो हजुर, ऋण लिएर विदेश गएको छोराले कमाउन सकेन । रित्तो हात फर्कियो । साहुले छोरो पठाउँदा लिएको ऋणभन्दा ६ गुणा बढी रकम असुलेको उनको गुनासो छ । आम्दानीको बाटो छैन, छोराले कमाउन सकेन, २० जनाको परिवार छ, मजदुरी गरेर खानलाउनै ठिक्क छ, उनी भन्छन्, त्यही जग्गा बेचेर तिर्छुभन्दा पनि जग्गा बेचेको पैसाको हिसाब दिएनन् । डेढ लाख ऋण लिएको हुँ, जग्गा बेच्दा ९ लाख आयो तर सबै पैसा साहुले लिए ।साउने झरीका बीच बुधबारदेखि माइतीघरको सडकमा धर्ना दिइरहेका रामशुभगसँगै नवलपरासीका ६५ किसान छन् । धैरै जना लेखपढ गर्न जान्दैनन् । ऋण लिँदा साहुले कता ल्याप्चे लगाए, उनीहरूलाई थाहा पत्तो छैन । प्रधानमन्त्री शेरबहादुर देउवा आफैंले निर्देशन दिएर सप्तरीका किसानलाई रामदेव तेलीको ज्यादतीबाट छुटकारा दिलाएका थिए । उनीहरूलाई पनि त्यस्तै आशा थियो तर आशा गरेजस्तो सहयोग सरकारले नगरेको उनीहरूको गुनासो छ । दिनभरि माइतीघरमा धर्ना दिने उनीहरू साँझ गौशालामा छाप्रो बनाएर रात कटाइरहेका छन् । हामी ५५ परिवार छौं, अझै केही मान्छे आउँदै छन्, किसान संघर्ष समितिका अध्यक्ष रामसुरज गुप्ताले भने, हामी यसपालि न्याय नपाएसम्म धर्ना बसिरहन्छौं ।उनीहरूमध्ये धेरैले फर्जी कागज बनाएर साहुले भूमिहीन हुने गरी लुटेको गुनासो गरेका छन् । कसले कति ऋण लिएको, कति बुझाएको भन्ने यकिन विवरण संघर्ष समितिले तयार गरिसकेको छैन । स्थानीय सरकार र प्रशासनले आफूहरूको गुनासो नसुनेपछि यहाँसम्म आइपुग्नुपरेको अध्यक्ष गुप्ता बताउँछन् । उनी भन्छन्, ऋण खाएपछि आफू तल परिने रहेछ, त्यसमाथि त्यही ऋण खाएको आडमा कहिले सबै जग्गा बेचेर लिन्छु भन्छन्, कहिले मुद्दा हाल्छु भन्छन् । यस्ता सबै कुरा नबुझेका हामी सधैँ मानसिक तनावमा जिउन बाध्य छौं ।गुप्ताका अनुसार यसपटक न्याय माग्दै धर्ना दिन आएकामा सुस्ता, प्रतापपुर, बर्दघाट, रामग्राम र सरावलका किसानहरू छन् । गाउँमा कोहीसँग जमिन छैन, कोहीसँग भनेको बेला पैसा हुँदैन, अध्यक्ष गुप्ता भन्छन्, अप्ठयारो परेको बेला बैंकभन्दा साहुसँग छिटो हुन्छ भनेर मान्छेले ऋण लिन्छन् तर साहुले हामी गरिब किसानलाई ठगिरहेका छन् । साहुको ठगीबाट हामी भूमिहीन भयौं, सुकुम्बासीको अवस्थामा पुगेका छौं । हामीमाथि भएको अन्यायको छानबिन होस्, हामीलाई मिटरब्याजीबाट मुक्त गराइयोस् ।गत वर्ष फागुनमा उनीहरूले मिटरब्याजी ऋण खाएर ठगिएका किसानलाई संगठित गरेका थिए । समितिले गाउँमा किसानलाई ठगी गर्ने साहुविरुद्ध बोल्नुपर्छ भनेर प्रचार गरेपछि किसान खुलेर विरोधमा आएको उनीहरू बताउँछन् । समितिका अनुसार नवलपरासीमा मिटरब्याजबाट पीडितको संख्या दुई हजारभन्दा बढी छ । भूमिहीन बनाएका किसानमजदुरको जमिन, ज्याला लिएको पैसा फिर्ता गरियोस् भन्ने हाम्रो माग पूरा नभएकाले हामी फेरि धर्नाका लागि आएका हौं, गुप्ता भन्छन्, कानुन पनि साहुहरूकै पक्षमा उभिँदोरहेछ ।गत असारमा पीडितले माइतीघरमा आन्दोलन गरेपछि गृह मन्त्रालयले कानुनी प्रक्रिया अघि बढाउन जिल्लाका सबै सरकारी संयन्त्रलाई सहयोग गर्न निर्देशन दिएको थियो । त्यसपछि न्याय पाउने आशामा पीडितले आन्दोलन स्थगित गरेर घर फर्किएका थिए ।"
ठेक्कापट्टामा न्यायाधीश किन ?,"अदालतलाई आवश्यक पर्ने विभिन्न सामग्री खरिद र ठेक्कापट्टामा न्यायाधीश संलग्न हुँदाको नकारात्मक परिणाम देखिन थालेको छ । यसबाट यस्ता विवादास्पद निर्णयको अनुसन्धान कसले गर्ने भन्ने अन्योल मात्र उत्पन्न भएको छैन, न्यायालयप्रतिको जनआस्थामै आँच पुगेको छ । सर्वोच्च अदालतको नयाँ भवन निर्माण गर्न १५ महिनाअघि भएको ठेक्का सम्झौतामा अनियमितताको प्रश्न उठेपछि अहिले त्यसले न्यायालयभित्र तरंग ल्याएको छ । प्रधानन्यायाधीश भएपछि अदालतको कुनै समितिमा नबस्ने प्रचलनविपरीत निलम्बित प्रधानन्यायाधीश चोलेन्द्रशमशेर जबरा अदालत व्यवस्थापन समिति को अध्यक्ष बन्दै भवन निर्माणका लागि ठेक्काका मापदण्ड र सर्तहरू तोक्ने, ठेक्का आह्वान गर्ने र ठेकेदार छनोट गर्नेजस्ता कार्यमा प्रत्यक्ष संलग्न हुँदाको प्रभाव अहिले देखिएको हो । सर्वोच्चको भवन निर्माणका लागि बिनापुरीकालिकासमान्तार जेभी लाई नै ठेक्का दिने उद्देश्यले अन्य कम्पनीलाई प्रतिस्पर्धाबाट विमुख गर्न खरिद ऐननियमावलीविपरीत सर्तहरू निर्धारण गरेको आरोप राणामाथि छ । यसै आरोपबारे छानबिन गर्न कामु प्रधानन्यायाधीश दीपककुमार कार्कीले अख्तियार दुरुपयोग अनुसन्धान आयोगलाई निम्त्याएपछि अदालतमा थप अर्को विवाद देखिएको छ । संविधानले न्यायाधीश संलग्न भएका अनियमितता र भ्रष्टाचारमा अख्तियारको क्षेत्राधिकार कल्पना गरेको छैन । सर्वोच्च अदालतका न्यायाधीशका हकमा संसद् तथा उच्च अदालत र जिल्ला अदालतका न्यायाधीशका हकमा न्याय परिषद्लाई जिम्मेवारी दिइएको छ । सर्वोच्च अदालतका प्रधानन्यायाधीश वा न्यायाधीश भ्रष्टाचारमा संलग्न भएमा संसद्ले छानबिन गरेर महाभियोग लगाउन सक्ने र त्यस्तो प्रस्ताव पारित भएर पदमुक्त भएपछि मात्रै अख्तियारले भ्रष्टाचारमा मुद्दा चलाउन सक्ने व्यवस्था संविधानमा छ । त्यसै गरी उच्च र जिल्ला अदालतका न्यायाधीश भ्रष्टाचारमा संलग्न भएको पाएमा त न्याय परिषद्ले नै छानबिन गरी विशेष अदालतमा मुद्दा चलाउन सक्छ । यद्यपि अहिलेसम्म संसद् र न्याय परिषद् दुवैले सक्रियतापूर्वक आफ्नो जिम्मेवारी पूरा गरेको देखिएको छैन । यी संस्थाका निष्क्रियताको मूल्य सिंगो न्यायालयले चुकाउन थालेको छ । गलत गर्ने व्यक्तिसमेत दण्डित नहुँदा न्यायालयप्रतिको जनआस्थामा गिरावट त आएकै थियो ।न्यायाधीशमाथि समेत सीधै अख्तियारबाट छानबिन गराउनु एकातर्फ संविधानका प्रावधानविपरीत हुन जान्छ भने अर्कोतर्फ स्वतन्त्र न्यायपालिकामा अख्तियार लगायत अन्य निकायको अनावश्यक हस्तक्षेपको ढोका सधैंका लागि खुल्ने जोखिम पनि रहन सक्छ । त्यसैले अहिले देखिएको भवन निर्माण सम्बन्धी विवादमै पनि सीधै अख्तियारलाई निमन्त्रणा गर्नुभन्दा सर्वोच्च अदालतकै न्यायाधीशको नेतृत्वमा छानबिन समिति बनाएर त्यसको प्रतिवेदनका आधारमा सर्वोच्च अदालतको पूर्ण बैठकले प्रधानन्यायाधीश वा न्यायाधीशको संलग्नताको विषय देखिए संसद्लाई सिफारिस गर्ने, उच्च वा जिल्ला न्यायाधीशसमेतको संलग्नता देखिने अवस्थामा न्याय परिषद्लाई सिफारिस गर्ने र सर्वोच्च अदालत प्रशासनका कर्मचारीका हकमा अख्तियारलाई छानबिनको जिम्मा दिने निर्णय गर्नु उपयुक्त हुन्छ । तत्कालका लागि अख्तियारको क्षेत्राधिकारको विस्तार सम्बन्धी प्रश्न मात्र सतहमा देखिएको भए पनि यस प्रकरणले अझ गम्भीर प्रश्नहरूसमेत उठाएको छ । सर्वोच्च अदालतका न्यायाधीशहरू ठेक्कापट्टा, सामग्री खरिद वा यस्तै प्रकृतिका अन्य गैरन्यायिक कार्यमा किन संलग्न हुन्छन् ? न्यायाधीश न्यायिक कार्यमा मात्र सीमित हुन किन नसक्ने ? न्यायिक कार्यभन्दा बाहिरका काममा संलग्न हुन न्यायाधीशहरूलाई केले आकर्षण गरिरहेको छ ? न्यायपालिकाप्रतिको समग्र जनआस्था खस्काउन निर्णायक भूमिका खेल्ने यस्ता प्रश्नको जवाफ खोज्नैपर्छ । भविष्यमा यस्ता विवाद ननिम्त्याउने सर्वोत्तम उपाय न्यायाधीशलाई न्याय सम्पादनमा सीमित राख्नु नै हो । त्यसका लागि अदालतका विभिन्न समितिमा न्यायाधीशको नेतृत्व हुने कानुनी व्यवस्था बदल्नुपर्ने हुन्छ । अहिले सर्वोच्च अदालतमा विभिन्न समिति छन् । हरेक समितिमा प्रधानन्यायाधीशले तोकेका न्यायाधीश अध्यक्ष र अर्का एक कनिष्ठ न्यायाधीश सदस्य रहने व्यवस्था सर्वोच्च अदालत नियमावलीमा छ । यस्तो व्यवस्था अनुसार न्यायाधीशहरूले ती समितिमा बसेर खरिद, भ्रमण, नियुक्तिजस्ता गैरन्यायिक कार्यको रसास्वादन गर्दै आइरहेका छन् । प्रकाशन तथा मेलमिलाप समितिजस्ता न्यायाधीश अनिवार्य चाहिने समितिबाहेकमा उनीहरू नबस्ने व्यवस्था तत्काल गर्नुपर्छ । भवन निर्माण, गाडी वा सूचना प्रविधिका करोडौंका सामग्री खरिद गर्ने काममा न्यायाधीश नबसेर अदालतकै प्रशासनलाई जिम्मा दिनु न्यायाधीशहरूलाई विवादबाट टाढा राख्ने अचुक उपाय हुन सक्छ । कर्मचारीलाई जिम्मा दिँदा त्यसमा गडबड भएको पाइएमा समग्र न्याय प्रशासनको जिम्मेवारी भएका प्रधानन्यायाधीशले जवाफदेह बनाउन सक्छन् । यसै पनि अदालतहरूमा पुराना मुद्दा थुप्रिँदै छन् । न्याय परिषद्जस्ता निकायमा पनि प्रधानन्यायाधीश र वरिष्ठतम न्यायाधीशका लागि कार्यबोझ धेरै नै छ । त्यसैले न्यायाधीशहरू तिनै काममा केन्द्रित हुने, खरिदनिर्माणमर्मतजस्ता प्रशासनिक प्रकृतिका कामबाट टाढिने व्यवस्था गर्न ढिलाइ गर्नु हुँदैन । भवन निर्माणमा अनुभव, योजना र दक्षता भएको सहरी विकास तथा भवन निर्माण विभागलाई नै अदालतका भवन निर्माणको जिम्मा दिनु अर्को उपाय हो । अथवा न्यायालयको पूर्वाधार निर्माणको जिम्मा कार्यकारी अन्तर्गतको विभागलाई दिनु हुँदैन भन्ने मान्यता राख्ने हो भने पनि छिमेकी भारतमा प्रस्ताव गरिएजस्तो न्यायालयसँग सम्बन्धित भवन निर्माण लगायतका काम गर्न गर्न राष्ट्रिय न्यायिक पूर्वाधार प्राधिकरण (नेसनल जुडिसियल इन्फ्रास्ट्रक्चर अथोरिटी) नेपालका लागि पनि उपयुक्त विकल्प हुन सक्छ । न्यायालयको सम्पूर्ण पूर्वाधार निर्माणको जिम्मा अदालतकै प्रशासकीय कर्मचारीको नेतृत्वमा बन्ने यस्तो संरचनालाई दिँदा न्यायाधीशहरूलाई विवादमा पर्नबाट जोगाउन सकिन्छ । अदालतले अहिलेसम्म निर्माण गरेका भवनको गुणस्तर नदेखिएको र प्रधानन्यायाधीशहरू आफ्ना गृहजिल्लाका अदालतहरूमा ठूलठूला भवन निर्माण गर्ने मोहमा फस्दै गएको देखिएको सन्दर्भमा यस्तो छुट्टै संयन्त्र एउटा उपयुक्त विकल्प हुन सक्छ । तसर्थ अहिलेको प्रकरणमा संविधानको परिकल्पनाभन्दा बाहिर नजाँदा र भविष्यमा गैरन्यायिक कार्यमा न्यायाधीशलाई संलग्न नै नगराउने थिति बसाल्दा मात्रै न्यायालयको साख र न्यायाधीशहरूको छवि दीर्घकालसम्म जोगाउन सकिन्छ ।"
कृषि उत्पादनको विविधीकरण,"नेपालको संघीयताको मोडल स्विट्जरल्यान्डको ढाँचामा लैजान खोजिएको भनिए पनि पाँच वर्षको अवधिमा खासै उपलब्धि देखिएन । सामाजिक, आर्थिक क्षेत्रको प्रगति शून्यप्रायः रहँदा सरकारमाथिको वितृष्णा अरू थपिएको छ । रगतपसिना बगाएर उत्पादित कतिपय वस्तुले बजार नपाउनु, रासायनिक मलको अभावका कारण कृषि उत्पादन तहसनहस हुनु, गाउँ सहर सबै आयातित खाद्यान्नले भरिनु, सरकारसँग ग्रामीण अर्थतन्त्र उकास्ने योजना नहुँदा उपभोक्तावादी संस्कार व्यापक बन्नु शासकीय असफलताका दृष्टान्त हुन् । पश्चिमी पहाडका निर्धन नागरिक भारतको कालापहाडमा गएर दस नंग्रा नखियाई हातमुख जोड्न पाउँदैनन् भने सत्ताधारीको चालामालाबाट वाक्क भई विदेश भाग्नेहरूको लर्को थामिनसक्नु बनेको छ । यावत् निराशाजनक परिस्थितिबीच पनि कतिपय पालिकाले गरेका काम प्रशंसनीय छन् । संघका शासकले कामकुरो एकातिर कुम्लो बोकी ठिमीतिर भनेझैं आफ्नै स्वार्थमा अल्झिएर स्थानीय सरकारलाई विकासको मोडल दिन नसक्दा ग्रामीण गरिबी उचाइमा पुगेको हो । हुन त, सरकारले केही वर्षअघिदेखि एक जिल्ला एक उत्पादन को हास्यास्पद नारा अघि सारेको छ । पृथक् हावापानी, धरातलको ख्यालै नगरी सञ्चालनमा ल्याउन खोजिएको यस्तो कार्यक्रम नेपालका लागि उपयुक्त छँदै छैन । हामीले देख्दै, सुन्दै आएका छौं ः एउटै हिमाली जिल्लामा यार्चागुम्बु अनि धान पनि फलेको हुन्छ, याकदेखि भैंसीपालनसम्म गर्न सकिन्छ भने स्याउ, केराखेती पनि गरिन्छ । हाम्रा ७७ वटै जिल्ला विविध कृषिउपज, जडीबुटीका निम्ति अद्वितीय छन् । एउटा उत्पादनलाई मात्र महत्त्व दिएमा त्यसबाट ९० प्रतिशतभन्दा बढी कृषक पाखा लाग्छन् । खाटी किसानको घरमा गएर हेरौं ः एउटा उत्पादन बिग्रे पनि अर्कोबाट टेवा पाइने हिसाबले खेतीपातीका साथै कुखुरा, गाईबस्तुपालन लगायत गरेका हुन्छन् । हरेक व्यवसाय समेटेर सबैलाई टेवा दिने कार्यक्रम सञ्चालन गर्दा आत्मनिर्भरताको जग बलियो हुँदैन र ? भुवनेश्वर शर्मा, चन्द्रागिरि२, काठमाडौं"
निर्यातले जगाएको आशा,"भारतसँगको १७ खर्बको व्यापार घाटाले बिरक्तिएका नेपालीलाई पहिलो पटक सिमेन्ट, डन्डी र विद्युत्को निकासीले केही आशा गर्ने ठाउँ देखाएको छ । अहिले सुरुआती दिन भएकाले सानो मात्रामा मात्रै निर्यात भए पनि भविष्यमा ठूलो मात्रामा जाने र त्यसले भारतसँगको व्यापार घाटालाई निकै कम गर्न मद्दत गर्ने विज्ञहरू बताउँछन् । भारतले उदारतापूर्वक बिहार र उत्तरप्रदेश राज्यमा मात्र सिमेन्ट निर्यात गर्न दिने हो भने वार्षिक १ सय ५० अर्ब रुपैयाँको सिमेन्ट जान सक्ने वातावरण बन्छ भनिन्छ । वातावरण बनाउन नेपाल सरकारले अब पहल गर्नुपर्छ । भारतको यी दुई ठूला राज्यमा सिमेन्टलाई चाहिने खनिज पदार्थ नभएको हुँदा अन्य टाढाको राज्यबाट सिमेन्ट ल्याउनुपर्छ । त्योभन्दा नजिकको दूरीमा नेपालका सिमेन्ट कारखानाहरू छन् । नेपालमा विद्युत् सहज भएको र सरकारले निकासी गर्ने उद्योगहरूलाई यसै वर्षदेखि ८ प्रतिशत नगद अनुदान दिने गरी बजेट ल्याएको हुँदा निर्यात गर्ने वातावरण बनेको हो । निर्यातसँगसँगै नेपाली उद्यमीहरूले सिमेन्टको गुणस्तर खस्काउने काम गर्नु हुन्न । नेपाललाई बढी भएको विद्युत् कहाँ खपत गर्ने भन्ने चिन्ता बढिरहेको छ । हाल ३६४ मेगावाट विद्युत् भारतमा समेत निर्यात भैरहेको छ । अरू पनि बजार खोज्नुपर्नेछ । विद्युत् बढी खपत गर्ने उद्योगहरूलाई १५ प्रतिशत महसुल छुटको योजना यसैपालिको बजेटबाट लागू गरिएको छ, जसले उद्योगहरू खोल्ने र रोजगारी सृजना हुने वातावरण तयार गरेको छ । यो नीति सफल हुन सके नेपालमा उद्योगकलकारखानाहरू खुल्ने, रोजगारी बढ्ने, विद्युत् खपत बढ्ने, निर्यात वृद्धि भै व्यापार घाटा कम हुने वातावरण सृजना हुन्छ । तर यो काम उद्योगी एक्लैले गर्न सक्दैनन्, सरका।को पनि होस्टेमा हैंसे चाहिन्छ । विद्युत् खपत गर्ने स्थानको पहिचान र तिनलाई सहयोग गर्न सके अर्थतन्त्रमा धेरै सुधार आउनेछ । विद्युत् उत्पादन बढाउन सके र विद्युतीय गाडीहरू धेरैभन्दा धेरै चलाउन सके हाल मासिक रूपमा भारतबाट खरिद गरिरहेको इन्धनको परिमाण आधामा घटाउन सक्छौं । गोपाल देवकोटा, गौरीनगर, काठमाडौं७"
कोसीको बाढीले निम्त्याएको संकट,"हाम्रोमा विपद् व्यवस्थापनका काम एकदमै फितलो छ । हप्ता दिनदेखि कोसी बस्तीमा पस्ने जोखिमबारे थाहा हुँदाहुँदै पनि प्रभावकारी रोकथामको काम गर्न सकिएन । अनमोल श्रेष्ठिििनदीले धेरै समयपछि पनि आफ्नो पुरानो ठाउँ कब्जा गर्न सक्छ भन्ने कुरा यसपालि सप्तकोसीले देखायो । त्यसैले अब बगरमा संरचना निर्माण नगर्दा हुन्छ । कमल खड्कािििकोसीमा थुप्रिएको बालुवा निकाल्ने योजना बनाउनुपर्छ । बालुवा थुप्रिएर जमिनभन्दा पानीको सतह अग्लो भएपछि बाँध फुटेर वितण्डा मच्चाउँछ । राजाराम तामाङिििजनतालाई यति दुःख परिरहेको बेला कहाँ छ सरकार, न राहत दिएको छ न त बाढी रोक्न पूर्वतयारीमै ध्यान दिइएको थियो । लीला चौधरीिििहामीले प्रकृतिको अधिकार र बाटो छेक्दै छेक्दै आयौं आज प्रकृतिले आफ्नो अधिकार बलजफ्ती लिँदै छ । भविष्यमा यस्तो विपद्बाट जोगिन प्रकृति र मानवबीचको सन्तुलन बनाइराख्न जरुरी छ । सिमन राजािििकोसी बस्ती पस्छ भन्ने थाहा हुँदाहुँदै पर्याप्त तयारी गर्न सकिएन । यसले धेरैलाई घरबारविहीन बनाइदियो । खतरा अझै टरेको छैन, स्थानीय जनप्रतिनिधि तथा समुदाय सतर्क रहनुपर्छ । साथै प्रभावितलाई क्षतिपूर्ति दिने व्यवस्था पनि गर्नुपर्यो । राधिका बस्नेतिििदुःख लाग्छ, यस्तो समाचार पढ्दा । मानिसले खोलानालाको गिट्टी र बालुवा अन्धाधुन्ध झिकिरहेका छन्, रूख जथाभावी काटिरहेका छन् । प्रकृति मासेकाले नै यस्तो विपद् आइपर्छ, प्रकृतिले आज हामीसँग हरेक कुराको हिसाब गर्दै छ । निक महतोिििबाढी प्रभावित बस्तीहरूमा सक्दो छिटो उद्दार गर्नुपर्छ । पानी अझै परिरहनेछ, बाढीको जोखिम झन् बढी छ । जस्तोसुकै विपद् पनि आउन सक्नेमा सतर्क रहनुपर्छ, तयारी अवस्थामा हुनुपर्छ । सविना थापा िििमानव बस्तीलाई जोखिम पुर्याउन सक्ने ठूला नदीहरूमा बलियो बाँध लगाइदिनुपर्छ । कुमार सानुिििसबै मिलेर बाढी प्रभावितलाई सक्दो सहयोग गर्ने समय हो यो । दीपक थापामगर"
नीतिगत व्यवस्थाविपरीत बुढीगण्डकी,"अबको बाटोहाल नेपालको ऊर्जा व्यवस्थापनका लागि जलाशययुक्त आयोजना अगाडि बढ्नु उत्साहजनक खबर हो । सबैजसो नदीको जलप्रवाहमा आधारित जलविद्युत् आयोजनामा बानी परेका हामीले जलाशययुक्त आयोजना निर्माण गर्दा त्यसले पुर्याउने सम्भावित फाइदा र बेफाइदाको लेखाजोखा राम्ररी गर्नु आवश्यक छ । वर्षाको पानी सञ्चय गरी सुक्खा याममा निरन्तर बिजुली निकाल्न सकिनु जलाशययुक्त आयोजनाको सबल पक्ष मानिन्छ । यसले गर्दा जलवायु परिवर्तनका कारण हामीले भोग्दै आएका असरहरू पनि धेरै हदसम्म कम गर्न सकिन्छ । नेपालको आजको प्रमुख आवश्यकता पनि यही हो । बुढीगण्डकीजस्तो जलाशययुक्त आयोजनाले नेपालको मात्र पानीको आवश्यकता पूरा नगरी धेरै हदसम्म भारतको पानीसंकटलाई पनि हल गर्न सहयोग गर्छ । तसर्थ नेपालको जलविद्युत् विकासको रणनीतिक महत्त्व छ । तर नेपाल सरकार आफैंले यो आयोजनालाई जलविद्युत् उत्पादनका लागि मात्र अघि बढाउनु दुःखद हो ।अर्कातर्फ, भारतले बुढीगण्डकीकै प्रारूपमा नेपालका अन्य जलाशययुक्त आयोजनाहरूलाई पनि जलविद्युत् आयोजनाका रूपमा मात्र विकास गर्न चाहेको देखिन्छ । गत वर्ष चैतमा भएको नेपालभारत प्रधानमन्त्रीस्तरीय इनर्जी भिजन ले पनि यही भारतीय जलस्रोत रणनीतिलाई प्रस्ट्याएको छ । भारतीय कम्पनीले पश्चिम सेती जलाशयुक्त आयोजनालाई भारत विद्युत् निकासीका लागि निर्माण गर्न खोज्नुले पनि अब नेपालको पानी केवल विद्युत्का लागि मात्र हो भन्ने भारतीय सन्देश नेपालमा प्रवाह गर्न खोजेको देखिन्छ । यो नेपालको समग्र जलस्रोत विकासका लागि ठूलो चुनौती हो । जलस्रोतका यस्ता मुद्दाहरूलाई दुवै तटीय राष्ट्रहरूले संयुक्त रूपमा सम्बोधन गर्ने हो भने यसबाट दुवैलाई फाइदा पुग्छ । तर यसका लागि नीतिगत व्यवस्थामा भए बमोजिम जलशययुक्त आयोजनालाई रणनीतिक हिसाबले अगाडि बढाउनुपर्ने देखिन्छ । त्यसपछि मात्र भारतलाई नेपालमा निर्माण हुने जलाशययुक्त आयोजनाबाट प्राप्त हुने तल्लो तटीय लाभको मूल्यांकन र बाँडफाँटमा नेपालसँग सहकार्यका लागि आह्वान गर्नुपर्छ । तसर्थ बुढीगण्डकीलाई रणनीतिक आयोजनाका रूपमा अगाडि बढाउनु आजको आवश्यकता हो, तब मात्र यो आयोजना नेपालको नीतिगत व्यवस्थाअनुकूल हुनेछ र साँच्चै राष्ट्रिय गौरवको आयोजना हुनेछ, तब मात्र यो आयोजनाले नेपालभारत जलस्रोत सम्बन्ध सुधार गर्न सक्नेछ अनि यो अन्तर्राष्ट्रिय गौरवको आयोजना हुनेछ । त्यसैले २६३ मिटर अग्लो बुढीगण्डकीको लागत बाँडफाँटमा भारतको सहकार्य खोज्न नेपालले ढिला गर्नु हुँदैन । यसमा भारतको अनिच्छा भए हामीले यी प्रश्नहरूको उत्तर खोज्नुपर्छ बाँधको उचाइ बढाएर, आयोजनाको लागत बढाएर, नेपालको थप भूभाग डुबानमा पारेर र थप नेपालीलाई विस्थापित गरेर हुने बुढीगण्डकीबाट कसले थप फाइदा पाउँदै छ ? यसबाट नेपाललाई उल्लेखनीय रूपमा फाइदा छैन भने यस आयोजनालाई हाम्रो मात्र आवश्यकता पूरा गर्ने गरी किन सानो आकारको नबनाउने ? सबैले सोच्नुपर्ने पक्ष हो यो । होइन भने आन्तरिक स्रोतबाट उठेको पैसाले विद्युत् मात्र निकाल्नका लागि करिब ३ सय अर्ब रुपैयाँ लागत रहेको भीमकाय बुढीगण्डकी अगाडि बढाउनु जलस्रोत विकासमा राष्ट्रलाई पछाडि धकेल्नुसरह हुनेछ ।उपाध्याय पूर्वजलस्रोत सचिव र गौडेल जलस्रोत व्यवस्थापन अध्येता हुन् ।"
बैंकहरूले सम्झौताकै ऋण दिन छाडेपछि समस्यामा विद्युत् आयोजना,"(काठमाडौं)  निर्माणाधीन जलविद्युत् आयोजनाहरूले बैंकसँग गरेको ऋण सम्झौताअनुसार पैसा पाउन छाडेका छन् । तरलता अभावको कारण देखाउँदै बैंकहरूले कर्जा सम्झौतामा प्रतिबद्धता जनाएअनुसार पैसा दिन नसकेपछि आयोजना निर्माणको कामसमेत रोकिन थालेको छ । निर्माणको चरणमा रहेका धेरैजसो आयोजनाले सम्झौताअनुसारको ऋण पाउन नसकेको गुनासो प्रवर्द्धकहरूको छ । तरलता अभाव समस्याले एकातिर नयाँ ऋण ठप्पप्रायः छ भने अर्कोतिर सम्झौता भइसकेको ऋणसमेत परिचालन हुन सकेको देखिँदैन ।अहिले धेरै आयोजनालाई बैंकबाट वास्तविक सम्झौताभन्दा न्यून रकम मात्रै प्रवाह गरेको स्वतन्त्र ऊर्जा उत्पादकहरूको संस्था नेपाल (इप्पान) का उपाध्यक्ष मोहनकुमार डाँगीले बताए । बैंकहरूले सम्झौताअनुसारको ऋण दिँदै नदिएको भन्ने त होइन । तर उनीहरूले वास्तविकभन्दा थोरै हुने गरी किस्ताबन्दीमा दिइरहेका छन् । भेरिफाइ भएर गइसकेको बिलमा पनि कम रकम मात्रै भुक्तानी हुने गरेको छ, उपाध्यक्ष डाँगीले भने, कर्जा सम्झौता गर्दा नै तरलता अभाव जस्ता समस्या भएको अवस्थामा के गर्ने जस्ता क्लज हुन्छ । त्यस्ता क्लजका आधारमा प्रवर्द्धकहरूको सहमतिमै न्यून भुक्तानी भइरहेको छ ।बैंकहरूले पैसा दिन सकिन्न नभने पनि कर्जा सम्झौताअनुसारको पैसा भुक्तानी गर्न लामो समय अल्झाउने गरेको नेपाल उद्योग परिसंघअन्तर्गतको ऊर्जा विकास परिषद्का संयोजक ज्ञानेन्द्रलाल प्रधानले बताए । पैसा नै दिन सकिन्न भनेर बैंकहरूले चिठी नै काटेका त छैनन् । तर समयमा भुक्तानी भएको छैन, माग गरेको ऋण उपलब्ध गराउन महिनौं समय लगाइदिन्छन्, प्रधानले भने, यो समस्या एउटादुइटा आयोजनाको मात्र होइन, निर्माणाधीन कुनै पनि आयोजनाले समयमा पैसा पाएका छैनन् । ऋण परिचालनमा बैंकले आनाकानी गरेपछि आयोजना निर्माणको काममा पनि ढिलाइ हुने गरेको छ । आयोजना निर्माणमा हुने ढिलाइबाट प्रवर्द्धकहरूले थप घाटा बेहोर्नुपर्ने अवस्था आएको प्रधानले बताए । समयमा पैसा नपाएपछि त्यसको असर काममा पनि पर्ने भयो । काम रोकिएर आयोजना सम्पन्न नहुँदा स्वाभाविक रूपमा आम्दानीमा पनि ढिलाइ हुन्छ । ब्याज भने बढिरहन्छ, उनले भने । धेरैजसो जलविद्युत् आयोजनामा ३० प्रतिशत स्वपुँजी र ७० प्रतिशत ऋणबाट वित्तीय व्यवस्थापन गरिएको हुन्छ । पछिल्लो करिब १ वर्षयता तरलता अभाव समस्यापछि नयाँ ऋण सम्झौता ठप्प जस्तै भएका छन् । नयाँ आयोजनाका लागि ऋण सम्झौता गर्न सक्ने अवस्थामा बैंकहरू छैनन् । सरकारले यही बेला थप १५ सय मेगावाट उत्पादन क्षमताका आयोजनाका लागि विद्युत् खरिद सम्झौता (पीपीए) खोल्ने तयारी गरिरहेको छ । प्रतिमेगावाट उत्पादन लागत औसत २० करोड रुपैयाँ माग्दा १५ सय मेगावाट क्षमताका आयोजनाका लागि अहिले नै करिब ३ खर्ब रुपैयाँ बराबरको लगानी आवश्यक हुन जान्छ । जुन रकम बैंकहरूले ऋण लगानी गर्न सक्ने क्षमताभन्दा निकै बढी देखिन्छ । त्यस्तै सरकारी ठूला आयोजना पनि लगानी जुटाउन समस्या पर्ने अवस्थामा छन् । वाणिज्य बैंकहरूले कुल कर्जा लगानीको ०७९ असार मसान्तसम्ममा न्यूनतम ६, ०८० असार मसान्तसम्ममा ७, ०८१ असार मसान्तसम्ममा ८ र ०८२ असार मसान्तसम्ममा १० प्रतिशत कर्जा ऊर्जा क्षेत्रमा प्रवाह गर्नुपर्ने व्यवस्था राष्ट्र बैंकले गरेको छ । ०७८ चैत मसान्तसम्ममा उक्त क्षेत्रमा औसत ५५१ प्रतिशत अर्थात् २ खर्ब २० अर्ब ८ करोड रुपैयाँ बराबर ऋण प्रवाह भएको देखिन्छ ।"
जापानसँगको श्रम सम्झौता परिमार्जन गर्ने सहमति,"(काठमाडौं)  कार्यान्वयनमा समस्या देखिएपछि नेपाल र जापान सरकार श्रम सम्झौता परिमार्जन गर्न सहमत भएका छन् । तीन वर्षअघि १४ क्षेत्रमा ५ वर्षे श्रम भिसामा निर्दिष्ट सीपयुक्त कामदार लैजान नेपाल र जापानबीच श्रम सम्झौता भएको थियो । सम्झौता कार्यान्वयन नहुँदा भाषा र सीप परीक्षामा उत्तीर्ण ५ हजार ३ सय २० जना नेपाली कामदार जापान जान पाएका छैनन् । नेपाल र जापानका उच्च अधिकारीहरूको संयुक्त बैठकले बिहीबार काठमाडौंमा श्रम सम्झौता परिमार्जन गर्ने सहमति गरेको हो । पहिला गरिएको श्रम सम्झौता पूर्ण थिएन । पठाउने प्रक्रियादेखि लागत शुल्कसम्म स्पष्ट रूपमा तोकिएको थिएन, बैठकमा नेपालका तर्फबाट नेतृत्व गरेका श्रम, रोजगार तथा सामाजिक सुरक्षा मन्त्रालयका सहसचिव राजीव पोखरेलले कान्तिपुरलाई भने, श्रम सम्झौता कार्यान्वयन गर्न आवश्यक विषयहरूमा संशोधन गर्न हामी तयार भयौं । श्रम सम्झौतामा सरकारी प्रक्रियामार्फत कामदारको भर्ना प्रक्रिया गर्ने सहमति गरेको थियो । बैठकमा जापानका तर्फबाट नेतृत्व गरेका सहायक उपमन्त्री चोतुमो नाकागावाले कामदार भर्ना प्रक्रियामा सरकारको संलग्नता नरहने प्रस्ट परे । कामदार भर्ना प्रक्रियामा सरकारको संलग्नता रहँदैन । निजी क्षेत्रबाट नै हुने गर्छ । सरकारले भर्ना प्रक्रियासम्बन्धी अनुगमन मात्रै गर्छ, नाकागावाको भनाइ उद्धृत गर्दै पोखरेलले भने । जापानले सन् २०१९ अप्रिलदेखि नेपालसहित ९ मुलुकबाट ५ वर्षभित्र ३ लाख ४५ हजार विदेशी कामदार लिने निर्णय गरेलगत्तै नेपालसँग श्रम सम्झौता गरेको थियो । यसबीचमा जापानले झन्डै ८० हजार विदेशी कामदार अन्य स्रोतबाट लिइसकेको छ । नेपालबाट भने संस्थागत रूपमा एक जना नेपाली कामदार लैजान सकेको छैन । व्यक्तिगत पहुँचका आधारमा भने ८ सय ८५ जना गएका छन् । कामदार भर्ना प्रक्रियासम्बन्धी नेपालले लिएको नीति र प्रक्रियामाथि नै जापानी पक्ष स्पष्ट नभएको देखियो । यस बैठकमा नेपालले लिएको शून्य लागतको नीति र दूतावासबाट मागपत्र प्रमाणीकरण प्रक्रियाबारे विस्तुत रूपमा जानकारी दियौं, पोखरेलले भने, यी विषयलाई हामी लिखित रूपमा पठाउनेछौं । त्यसअनुसार सम्झौतामा थप विषय राखिनेछ । भाषा र सीप परीक्षामा उत्तीर्ण ५ हजार ३ सय २० जनालाई भने सक्दो छिटो लैजान जापानले रोजगारदातासँग सहजीकरण गर्ने सहमति भएको छ । जापानले भाषा र सीप परीक्षणका लागि भने निजी क्षेत्रलाई जिम्मेवारी दिएको थियो । निजी क्षेत्रले भाषा र सीप परीक्षा गर्दै जाने तर रोजगारदाताले संस्थागत हिसाबले लैजान नसक्ने भएपछि सम्झौता कार्यान्वयनमा नआएको हो । निर्देशिका र कार्यविधि नबन्दा संस्थागत रूपमा सम्झौता कार्यान्वयन आउन सकेको छैन । निर्देशिका हामीले नै बनाउने हो । एकातिर मन्त्रालयमा राजनैतिक र प्रशासनिक नेतृत्व पनि फेरबदल भइरह्यो । अर्कोतिर स्वार्थ समूहको चलखेल पनि भयो । यसले गर्दा निर्देशिकाले पूर्णता पाउन सकेन, श्रम सहसचिव पोखरेलले भने । तत्कालीन श्रममन्त्री गोकर्ण विष्टले सरकारी संयन्त्रबाट मात्रै भर्ना गर्ने गरी श्रम सम्झौता गरेका थिए । त्यसका लागि वैदेशिक रोजगार विभागमा श्रमस्वीकृति दिन जापान इकाइ खुलेको थियो । विष्टपछिका श्रममन्त्री रामेश्वर राय यादवले तीनवटा मोडेलबाट भर्ना गर्न सकिने भन्दै निर्दिष्ट सीपयुक्त कामदार (स्पेसिफाइड स्किल्ड वर्कर) का रूपमा श्रमस्वीकृति निर्देशिका०७७ तयार गरेका थिए । निर्देशिकाले सरकारी, व्यक्तिगत र जापानी रोजगारदाता स्वयंले नै भर्ना गर्न सकिने व्यवस्था गरेको थियो । रोजगारदाता र नेपाली दूतावासबीचमा सहयोगी संस्था लाई प्रवेश गराइएको थियो । सहयोगी संस्थालाई रोजगारी मागको संकलन, रोजगारदाता कम्पनीको मूल्यांकन र मागपत्र प्रमाणीकरण गर्न नेपाली कूटनीतिक नियोगलाई सहयोग गर्ने अधिकार दिइएको छ । तर तत्कालीन केपी शर्मा ओलीको मन्त्रिपरिषद्ले निर्देशिका पारित नगरेपछि अर्को निर्देशिका बनाउन मन्त्रालयले गृहकार्य गरिरहेको छ । वैदेशिक रोजगार विभागअन्तर्गत स्थापित जापान इकाइ यति बेला कामविहीन छ । यसअघि बसेको नेपाल र जापानी अधिकारीबीचको जुम बैठकमा जापानले सरकारसरकार, रोजगारदाताम्यानपावर कम्पनी र तेस्रो पक्षको संलग्नतामध्ये जुनसुकैमा आफूहरू तयार रहेको बताएको थियो । जापानले २०१९ अप्रिल १ देखि नै कृषि, नर्सिङ, सवारीसाधन मर्मतसम्भार, खाद्य सेवा, निर्माण उद्योग, मेसिनरी पार्ट उद्योग, माछापालन, औद्योगिक उपकरण, भवन सरसफाइ तथा व्यवस्थापन, जहाज र जहाज पार्टपुर्जा उद्योग एवं हवाई उद्योगलगायत १४ क्षेत्रमा विदेशी श्रमिक लिने नीति लिएको थियो । झन्डै ३० वर्षमा जापानमा नेपालीको संख्या ८५ हजार ३ सय २१ हजार पुगिसकेको छ । सन् १९९० देखि नेपालीहरू जापान जान थालेका हुन् । सन् २००० देखि नेपालीहरू विद्यार्थी भिसा, दक्ष कामदार र पारिवारिक भिसा लिएर जापान जान थालेका हुन् । सुरुमा नेपालीहरू भिजिट भिसामा जान्थे । त्यतिखेर साना वर्कसपहरूमा नेपालीले काम पाउँथे । जापानको अध्यागमनका अनुसार १२ हजार ७ सय ६ जना नेपाली कुकको काम गर्छन् । २१ हजार ८ सय ७३ जना परिवारसहित छन् । २७ हजार विद्यार्थी छन् ।"
दुई साता बित्दा पनि सुपारीको अनुसन्धान अघि बढेन,"समितिका सदस्य रायमाझीले आफूलाई फोन गरेर सुपारी किन निर्यात गरेको भन्दै धम्की दिएको प्रमुख काफ्लेले गुनासो गरे । कृषि मन्त्रालयले वार्षिक रूपमा १४ हजार टन सुपारी नेपालमा उत्पादन भइरहेको भन्ने गरेको अवस्थामा डलर तिरेर इन्डोनेसियाबाट नेपालमा आयात गर्नु नै आशंकाको विषय भएको रायमाझीले बताए । इन्डोनेसियाबाट नेपाल ल्याइसकेपछि भारत किन पठाउने ? नेपालमै आवश्यकताभन्दा बढी सुपारी फलेकाले विदेश पठाइरहेको अवस्थामा इन्डोनेसियाबाट किन आयात गर्नुपरेको हो ? त्यसैले यहाँ सिधासिधा बदमासी रहेको देखिन्छ, उनले भने, सुपारीको नेपालमै डीएनए परीक्षण भइरहेकाले त्यो गराउन समितिले निर्देशन जारी गरेको हो । डीएनए परीक्षणपछि समितिले कारबाहीका लागि आवश्यक निर्देशन दिन्छ । रायमाझी भने भन्सार प्रमुखलाई सोध्ने आफ्नो अधिकार भएको दाबी गर्छन् । भन्सार प्रमुखलाई सुपारी निर्यात गरेकोबारे सोध्ने काम मात्रै गरेकाले धम्क्याएको भन्नु गलत भएको उनको भनाइ छ । भारतबाट नेपालतर्फ आइरहेको अवस्थामा स्थानीयले गरेको गुनासोका आधारमा सुपारी नियन्त्रणमा लिएर आवश्यक अनुसन्धान गरी कारबाहीको लागि सम्बद्ध कार्यालयलाई बुझाएको जिल्ला प्रहरी मोरङका प्रमुख शान्तिराज कोइरालाले बताए । प्रहरीले जाँच गर्ने क्रममा चालकसँग कुनै कागजात पनि नहुनुका साथै त्रिपालले छोपेको र सिलसमेत नभएकाले शंका लागेर सुरक्षाका दृष्टिले नियन्त्रणमा लिएका थियौं, उनले भने, त्यो मालवस्तु भारतको हो वा वैधानिक हो भनी पुष्टि गर्ने कुनै पनि कागजात ट्रकचालकले नदेखाएकाले नै ड्युटीमा खटिएका प्रहरीले नियन्त्रणमा लिएका थिए । त्यसलाई अनुन्धान गर्ने निकायमा बुझाइदिएका छौं । सुपारीको आवश्यक कागजात देखाएर सम्बन्धित व्यक्तिले छुटाएर लग्ने कानुनी प्रक्रियामा कसैले अवरोध गर्न नसक्ने कोइरालाको भनाइ छ । इन्डोनेसियाको सुपारीलाई सुपारी खेती विकास संस्था अर्जुनधारा, झापाले दिएको सिफारिसका आधारमा उद्योग वाणिज्य संघ झापाले उत्पत्तिको प्रमाणपत्र दिई सेटिङमा भारत निर्यात गरिएको हो । नेपालकै उत्पादन निर्यात भइरहेको अवस्थामा सरकारले इन्डोनेसियालगायत तेस्रो मुलुकबाट सुपारी आयातको कोटा दिएर वैधानिक रूपमा तस्करी गराउने खेल लामो समयदेखि हुँदै आएको हो । इन्डोनेसियाको सुपारी थाइल्यान्ड र सिंगापुरको पोर्टबाट विराटनगरका ६ वटा व्यापारिक फर्मले गत आर्थिक वर्षमा ७५ करोड ४९ लाख ३२ हजार मूल्य बराबरको ५ हजार ७८४ दशमलव २६ टन सुपारी आयात गरेको विराटनगर भन्सार कार्यालयको तथ्यांक छ । बरामद भएको समेत गरी ९० करोड ६७ लाख १८ हजार मूल्य बराबरको २२ लाख ४८ हजार ८ सय ५ किलो सुपारी भारत निर्यात भएको भन्सारको तथ्यांक छ । सुपारी आयात गर्नेमा सौर्य एयरलायन्सका सञ्चालक दीपक पोखरेलको अम्बे ट्रेडिङ, विराटनगरका दिनेश राठीको राठी ट्रेडिङ, ग्लोबल विराट इन्टरनेसनल, विराटनगरका प्रदीप मुरारकाको पिके ट्रेडर्स, विराटनगरका मूलचन्द राठीको तिरुपति ट्रेडलिंक्स र विराटनगरकै सञ्जय अग्रवालको नेसनल मोटर्स छ । निर्यात गर्नेमा मनोकामना ट्रेडर्स मात्रै छ ।"
वर्ल्डलिंकलाई आईसीटी अवार्ड,"काठमाडौं (कास) इन्टरनेट सेवा प्रदायक कम्पनी वर्ल्डलिंक कम्युनिकेसन्स लिमिटेडले मधेस प्रदेशको इमर्जिङ सेक्टरका लागि इनोभेसन अवार्ड प्राप्त गरेको छ । प्रदेशको अर्थतन्त्र रूपान्तरण गर्न सूचना तथा सञ्चार प्रविधि (आईसीटी) का तर्फबाट महत्त्वपूर्ण योगदान रहेको भन्दै मधेसले कम्पनीलाई अवार्ड प्रदान गरेको हो । मधेसमा सफल व्यावसायिक नमुना तयार पारेको, रोजगारी सिर्जना गरेको र जनताका लागि उपयोगी उत्पादन तथा सेवा ल्याएका आधारमा यस्तो अवार्ड दिइएको हो । मधेसका मुख्यमन्त्री लालबाबु राउतले वर्ल्डलिंकका निर्देशक लक्ष्मण यादवलाई उक्त अवार्ड हस्तान्तरण गरे । त्यस क्रममा नेपालका लागि बेलायती राजदूत निकोला पोलिट र प्रदेशका अन्य मन्त्रीहरूको समेत उपस्थिति थियो । कम्पनीले नेपालका विभिन्न सहरी तथा ग्रामीण क्षेत्रमा बृहत् फाइबर नेटवर्क निर्माण गरी नेपालको ७५ जिल्लामा इन्टरनेट सेवा प्रदान गर्दै आएको छ ।"
उपाय सिटी कार्गोले थाल्यो फुलफिल्मेन्ट सर्भिस,"काठमाडौं (कास) उपाय सिटी कार्गोले फुलफिल्मेन्ट सर्भिस थालेको छ । उपाय अन डिमान्ड र मेरो उपाय जस्ता सेवाको सफलतापछि तेस्रो सर्भिसका रूपमा उपाय फुलमेन्ट सर्भिस ल्याइएको कम्पनीले जनाएको छ । कम्पनीका अनुसार फुलफिल्मेन्ट सर्भिस अन्तर्गत एकसाथ धेरै ठाउँमा सामान डेलिभरी गर्न सकिन्छ । यो सेवा प्रदान गर्न रुट प्लानिङ सिस्टम प्रयोग गरिने, ढुवानीमा लाग्ने समय तथा पैसाको बचत हुने र यसले ग्राहकलाई फाइदा हुने कम्पनीको दाबी छ । उपायको फुलफिल्मेन्ट सर्भिसले काठमाडौंमा साना वस्तुका लागि डेलिभरी सेवा प्रदान गरिरहेको बताएको छ ।"
ग्लोबल आईएमईको 'छात्रालाई छात्रवृत्ति,काठमाडौं (कास) ग्लोबल आईएमई बैंकले संस्थागत सामाजिक उत्तरदायित्वअन्तर्गत छात्रालाई छात्रवृत्ति कार्यक्रम सुरु गरेको छ । ग्लोबल आईएमई छात्रालाई छात्रवृत्ति कार्यक्रमअन्तर्गत यस वर्ष बैंकले विभिन्न सामुदायिक (सरकारी) विद्यालयबाट कक्षा ६ उत्तीर्ण गरी कक्षा ७ मा प्रवेश गरेका विपन्न वर्गका ३५ जना जेहेनदार छात्रालाई छात्रवृत्ति प्रदान गरेको छ । यी छात्रालाई कक्षा १२ सम्मको अध्ययनका लागि बैंकले हरेक वर्ष छात्रवृत्ति प्रदान गर्नेछ । समाजको विकासमा शिक्षाको महत्त्वपूर्ण भूमिका रहेको र महिला शिक्षित भए समाजको चेतनास्तर अभिवृद्धिमा मद्दत पुग्ने बैंकले जनाएको छ ।
चिनियाँ नागरिक अपहरणमा प्रहरी,"काठमाडौं (कास) चिनियाँ नागरिकलाई अपहरण गरेर एक करोड रुपैयाँ फिरौती माग्ने दुई प्रहरीसहित ६ जना पक्राउ परेका छन् । बुधबार साँझ काठमाडौं महानगरपालिका२ लाजिम्पाट खरेल टोलमा फ्ल्याट लिएर बसेका चिनियाँ नागरिक याङ याङ र ओखलढुंगा चिशंखुगढी गाउँपालिका५ चिसापानी घर भई वनस्थली बस्ने चिनियाँ भाषा दोभासे २६ वर्षीय सूर्यबहादुर राई अपहरणमा परेका थिए । प्रहरीले अपहरणमा संलग्न पाटन उच्च अदालतका न्यायाधीशका पीएसओ हवल्दार ३७ वर्षीय कर्णबहादुर गुरुङ र प्रहरी वृत्त बालाजुमा कार्यरत घुमुवा प्रहरी जवान २८ वर्षीय शिव सुनारसहितलाई प्रहरीले पक्राउ गरेको छ । गोरखा सिरानचोक५ घर भई धापासी बस्ने लक्ष्मण गुरुङ, सर्लाही लालबन्दी११ घर भई मित्रनगरस्थित सिन्धुली गेस्ट हाउस बस्ने रोहित मगर, प्यूठान८ बागदुला घर भई मित्रनगर बस्ने विशाल मगर, नुवाकोट शिवपुरी६ पालथोक घर भई बानियाँटार बस्ने विनोद केसी पनि पक्राउ परेका छन् । बुधबार साँझ करिब ७ बजे काठमाडौंको कपुरधारास्थित सडकबाट राईलाई हामी प्रहरी हौं, तपाईंसँग केही काम छ भनेर उक्त समूहले बोलाएको थियो । त्यसपछि उनलाई हत्कडी लगाएर लाजिम्पाटस्थित चिनियाँ नागरिक बसोबास गरेको घरमा पुर्याइयो । झन्डै एक घण्टापछि चिनियाँ नागरिकलाई सुरक्षित लाने भए १ करोड रुपैयाँ लिएर आउनु भनी अर्का चिनियाँसँग फिरौती मागे । त्यो खबर प्रहरीकामा पुग्यो । फिरौती ३० लाख रुपैयाँममा कुरा मिलेको प्रारम्भिक अनुसन्धानमा खुलेको छ, अनुसन्धान अधिकृतले भने, बार्गेनिङ भइराख्दा अर्का चिनियाँ नागरिक भने प्रहरीको सम्पर्कमा थिए । उनीहरूले बोलाएको ठाउँमा पुग्यौं । अपहरणमा परेको झन्डै ५ घण्टापछि चिनियाँ नागरिक याङ याङ र सूर्यबहादुर राईलाई नयाँ बसपार्कस्थित मित्रनगरको न्यु स्वर्गद्वारी प्यूठान होटल एन्ड लजबाट उद्धार गरिएको र अपहरणमा संलग्नलाई नियन्त्रणमा लिइएको काठमाडौं प्रहरी प्रवक्ता एसपी दिनेशराज मैनालीले बताए । प्रहरीले उनीहरूको साथबाट ८ लाख १४ हजार ९ सय रुपैयाँ, हत्कडी १ थान र मोबाइल २६ थान बरामद गरेको छ । ती चिनियाँ नागरिक कल सेन्टर सञ्चालक भएको र प्रहरीले कल सेन्टरमा छापा मार्न थालेपछि फ्ल्याटमा बस्न थालेको थिए ।"
'आफूलाई प्रमाणित गर्न सकेनौं,"ॅभारत धेरै माथिप्रशिक्षक केसीले भारतीय फुटबलको प्रशंसा गर्दै उनीहरूको फुटबलस्तर धेरै माथि पुगिसकेको स्वीकारे । उनले भने, भारतले प्रत्येक खेलमा खेलाएको खेलाडी सूची हेर्दा थाहा हुन्छ, भारतीय फुटबल कहाँ पुगिसक्यो भनेर । नेपालविरुद्धको खेलका लागि भारतीय टिमसँग ८ नयाँ खेलाडी थिए । आजको स्थितिमा भारतले दक्षिण एसियामा आफ्नो स्तरअनुसार गन्न छाडिसकेको छ । वास्तविकता यही हो । भारतले दक्षिण एसियामा खेल्दा आफ्नो वास्तविक टिम पठाउन छाडिसक्यो ।बंगलादेश र श्रीलंकाको सामना गरेपछि भारतले नेपालविरुद्धको खेलमा त्यस्ता खेलाडीलाई खेलाएको थियो, जसमध्ये धेरैलाई इन्डियन सुपर लिग र त्यहाँ माथिल्लो डिभिजन खेलेको अनुभव थियो । त्यसै आधारमा टिकेर केसीले भने, अब नेपाली फुटबलमा केके गर्नुपर्छ भनेर यो खेललाई माया गर्ने सबै एकजुट भएर गम्भीर छलफल गर्नुपर्छ । मैले दोहोर्याएँ सक्षम त थियौं तर हामीले गरेको मिहिनेत पुगेको छैन । हामी त्यति धेरै कमजोर टिम पनि थिएनौं ।केसीले अब जय पशुपतिनाथ, गोर्खाली पारा मात्र भनेर नेपाली फुटबल अगाडि बढ्न नसक्ने जिकिर गरे । उनले भने, फुटबल खासमा फुटबल नै हो, अझ अहिले त आधुनिक फुटबल चलिरहेको छ । आधुनिक फुटबल हरेक दिन परिवर्तन भएर भइरहेको छ । हामी त्यसका लागि तयार हुनुपर्छ, आफूलाई अभ्यस्त राख्नुपर्छ । हामी सबैले मिहिनेत त गरेका छौं, तर स्तरमा हामी भारतभन्दा धेरै पछाडि पर्न थालेका छौं । यो साँचो हो, वास्तविकता हो ।"
विराटनगर र जनकपुरको टिम फेस,"(काठमाडौं)  नेपाल टी२० लिगमा खेल्ने दुई टोली विराटनगर सुपर किंग्स र जनकपुर रोयल्सले आफ्नो टिम फेस प्रस्तुत गरेका छन् । विराटनगरले भारतीय सञ्चारकर्मी एवं खेलकुद टेलिभिजन प्रस्तोता मन्दिरा सहनी लालभानी र जनकपुरले भारतीय क्रिकेट बोर्ड (बीसीसीआई) का लेभल वान प्रशिक्षक मनोज चौधरीलाई मिडियासामु प्रस्तुत गरे ।नेपाल क्रिकेट संघ (क्यान) ले भारतीय कम्पनी सेभेन थ्री स्पोर्ट्ससँग साझेदार गर्दै सेप्टेम्बर २४ देखि अक्टोबर २२ सम्म आयोजना गर्ने नेपाल टी२० लिगमा विराटनगर र जनकपुरसहित लुम्बिनी अल स्टार्स र कान्तिपुर क्यापिटलले गरी चार टोलीको नाम तय भइसकेको छ । नेपाली क्रिकेटको फ्रेन्चाइज यस लिगमा अन्य दुई टोलीको घोषणा हुन बाँकी छ । भारतको डायमन्ड डिजिक्याप प्रालिले विराटनगर सुपर किंग्स, भारतकै गोल्ड स्पोर्ट्स प्रालिले जनकपुर रोयल्सको स्वामित्व लिएका छन् । विराटनगरको सहमालिक रहेकी सहनीले नेपालमा क्रिकेटले रफ्तार लिइरहेको जनाउँदै नेपाल टी२० लिगले ठूलो लगानी भित्र्याउने बताइन् । प्रशिक्षक चौधरीले नेपाल टी२० लिगले नेपाली क्रिकेटलाई अर्को स्तरमा पुर्याउने आशा लिँदै त्यसका लागि जनकपुरमा विद्यालयस्तरको क्रिकेट गरेर नयाँ खेलाडी उत्पादन गर्न खोजिएको बताए । उनले उनीहरूलाई विकसित गरेमा निश्चय पनि नेपाली क्रिकेट माथि उक्सने जनाए । क्यानका कार्यबाहक सचिव प्रशान्तविक्रम मल्लले फ्रेन्चाइज टोलीहरू नेपाली क्रिकेटमा लगानी गर्न आएकाले अहिले नै कसैले आम्दानीको हिसाबमा प्रतियोगितालाई नहेरेको अनुमान लगाए । उनले यूएईमा हुने ट्वान्टी२० लिगमा नेपाली राष्ट्रिय टोलीका कप्तान सन्दीप लामिछानेले खेल्ने निश्चित भइसकेको र त्यसको आधिकारिक घोषणा हुन बाँकी रहेको जनाए ।"
खेलकुदमा पौने चार करोड विनियोजन,"हेटौंडा (कास) हेटौंडा उपमहानगरपालिकाले चालु आवमा खेल क्षेत्रका लागि पौने ४ करोड रुपैयाँ बजेट विनियोजन गरेको छ । असार २१ मा पारित आव ०७९८० को बजेटमा खेलकुदको पुर्वाधार निर्माण गर्न, प्रशिक्षण, प्रतियोगिता सञ्चालन गर्न, प्रतियोगिताका लागि भाग लिन र खेल सामग्री वितरण गर्नका लागि ३ करोड ७३ लाख ८२ हजार विनियोजन गरिएको छ । फुटबल खेलाडी उत्पादनको उर्वर भूमिको रूपमा रहेको हेटौंडामा उपमहानगरपालिकाले फुटबलको नियमित प्रशिक्षण सञ्चालन गर्न फुटबल एकेडेमीका लागि ७५ लाख छुट्याएको छ । सहिद स्मृति स्थानीय तह गोल्डकप फुटबल प्रतियोगिता आयोजनामा सहकार्य गर्न २५ लाख रकम छुट्याएको छ । नगरमा थप एक मिनी रंगशाला तथा फुटसल कोर्ट निर्माण कार्य सुरु गर्न ८० लाख उपमहानगरपालिकाले विनियोजन गरेको छ । हेटौंडा उपमहानगरपालिका५ स्थित पिप्ले क्याम्पा रंगशालाको पूर्वाधार निर्माणका लागि थप २५ लाख छुट्याइएको छ । उक्त रंगशाला पिप्ले युवा क्लबको सक्रियतामा महानगरपालिका र नगरवासीको आर्थिक सहयोगमा निर्माण गरिएको हो । रंगशालामा ४ हजार दर्शक अट्ने प्यारापिट रहेको छ ।"
गौरिकासहित सात खेलाडी सम्मानित,"काठमाडौं (कास) नेपाली खेलकुदका पुरानादेखि नयाँ पुस्ताका गरी सात खेलाडीले बिहीबार राजधानीमा सर्वकालीन सम्मान पाएका छन् ।आआफ्नो समयमा नेपाली खेलकुदमा महत्त्वपूर्ण योगदान र कीर्तिमान कायम सात खेलाडीलाई हाम्रो खेलकुद सर्वकालीन सम्मान बाट सम्मानित गरिएको हो । हाम्रो खेलकुद डटकमले आफ्नो सातौं वार्षिकोत्सवको अवसरमा उक्त सम्मान प्रदान गरेको थियो ।पहिलो अन्तर्राष्ट्रिय पदकधारी धावक जितबहादुर केसी, सागका कीर्तिमानी म्याराथन धावक वैकुण्ठ मानन्धरसहित फुटबलका पूर्वकप्तान राजुकाजी शाक्य, तेक्वान्दोका ओलम्पियनद्वय संगीना वैद्य र दीपक विष्ट, क्रिकेटका पूर्वकप्तान पारस खड्का र पौडीकी कीर्तिमानी गौरिका सिंह सम्मानित भए । उनीहरूले जनही २५ हजार रुपैयाँसहित सम्मान पत्र प्राप्त गरे । गौरिका बेलायतमै रहेकाले उनको सम्मान आमा गरिमाले ग्रहण गरेकी थिइन् ।उनीहरूलाई राष्ट्रिय खेलकुद परिषद (राखेप) का सदस्यसचिव टंकलाल घिसिङ, सांसद् गगन थापालगायतले सम्मानपत्र प्रदान गरे ।"
दिलीप फाइनलमा,"काठमाडौं (कास) चौथो धनलक्ष्मी स्मृति राष्ट्रिय स्क्वास प्रतियोगिताको मास्टर खुलातर्फ फाइनलमा दिलीप अधिकारी पुगेका छन् । उनी २१ सेटले अगाडि रहेको अवस्थामा इन्द्रबहादुर कार्कीले रिटायर्ड हर्ट लिएपछि सहज यात्रा गरेका थिए । प्लेट च्याम्पियनसि सेमिफाइनलमा राजकृष्ण महर्जनले कमल शाक्यलाई ४११, ११५, ११९, ११९ स्कोरले हराए । सोही विधामा प्रयाग जोशीले सुनील शाक्यलाई १२१०, ११३, ८११, ११३ को अन्तरले हराएर फाइनल तय गरे ।शुक्रबार पुरुष, मास्टर, महिला खुला तथा ब्वाइज यु१९ विधाका खेल हुनेछ ।"

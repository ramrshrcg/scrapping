शीर्षक,विवरण
उपभोग्य वस्तुमा अचाक्ली कर,"केमा कति बढ्यो ?पिकपावर १०० देखि २०० किलोवाटसम्मका विद्युतीय सवारीमा ३० प्रतिशत, २०० देखि ३०० किलोवाटमा ४५ प्रतिशत र ३०० भन्दा बढीमा ६० प्रतिशत अन्तःशुल्क२०० देखि २५० सीसीसम्मका दुईपांग्रे सवारीमा ६० प्रतिशत अन्तःशुल्क लाग्ने गरेकामा बढाएर ८० प्रतिशत र २५० देखि ५०० सीसीसम्मका सवारीमा ८० प्रतिशत रहेकामा बढाएर ९० प्रतिशत अन्तःशुल्क२०० देखि २५० सीसीको मोटरसाइकलमा ३० बाट बढाएर ४० प्रतिशत, २५० देखि ५०० सीसीको मोटरसाइकलमा ३० बाट ८० प्रतिशत, ५०० सीसीमाथि ३० बाट बढाएर ८० प्रतिशत भन्सार महसुल बोक्रासहितको केराउमा १५ बाट बढाएर ३० प्रतिशत भन्सार सुपारीमा किलोमा ४५ बाट सय रूपैयाँ भन्सार भटमासको चटनी, गोलभेंडाको अचार (केचव र सस) र फुड सप्लिमेन्टमा २० प्रतिशत भन्सारबाट बढाएर ३० प्रतिशत इनर्जी ड्रिङ्समा प्रतिलिटर ७५ भन्सार लाग्दै आएकामा सय रूपैयाँअनडिनेचर्ड इथाइल अल्कोहल, न्युट्रल अल्कोहल र टेक्टिफाइड स्प्रिडमा प्रतिलिटर ५० भन्सारलाई बढाएर ६० रूपैयाँचुरोट र सिगारमा प्रतिहजार खिल्लीमा ४ हजार ५ सयबाट ९ हजार रूपैयाँ भन्सार जर्दा, खैनी, नस, गुट्खा र चुना मिसाई खाने वस्तु र हुक्का फ्लेवरमा ४० प्रतिशत भन्सार लाग्दै आएकामा ८० प्रतिशत क्रिप्प ब्रेड, जिन्जर ब्रेड, केक, टोस्ट, पेस्ट्री, कुकिज र बिस्कुट, चकलेट र कोको मिसाइएका खाद्यवस्तु तथा बदाम, भुटेको चना, भुटेको काजु, पेस्ता, भुइँकटहर, अमिलो फलफूल, नासपाती, खुर्पानी, पैयुँ, आरू, स्ट्रबेरीजस्ता फलफूलमा अन्तःशुल्क ५ बाट १५ प्रतिशत टायल र फ्लोर कभरिङमा ३० प्रतिशत भन्सार लाग्दै आएकामा ४० प्रतिशत फलाम र इस्पातको उत्पादन गर्दा निस्कने दानादार स्लागमा प्रतिमेट्रिक टन ५ सय रूपैयाँ भन्सार लाग्ने गरेकामा दोब्बर मासुजन्य वस्तु, चुइगम, च्याउ, काँक्रो, गोलभेंडा, आलु चिप्स, केराउ, बोडी, सिमी, कुरिलो, जैतुन, बाँस र पानको पातमा १० प्रतिशत अन्तःशुल्क बढाएर १५ प्रतिशतपर्फ्युममा ७ बाट बढाएर १५, लिपिस्टिक, नेलपोलिस, क्रिम, लोसन, स्याम्पु ५ बाट १५ र मेहन्दी तथा कपालमा लगाउने तेल १० बाट १५ रूपैयाँ अन्तःशुल्क सुटकेस, ब्रिफकेस, झोलामा २० प्रतिशत भन्सार लाग्दै आएकामा ३० प्रतिशत फलाम र इस्पातका अमिश्रित तार (वायर) मा १० प्रतिशतबाट ३० प्रतिशत भन्सारअप्रशोधित काठमा ५ र काठका फल्याक, प्लाइउड, चिरेको काठ, काठका गोलिया, पिउने पानी, सबै प्रकारका माछा र माछाजन्य वस्तुमा १० प्रतिशत अन्तःशुल्क सुर्तीमा प्रतिकेजी ११८ रहेकामा १३० रूपैयाँ, सुर्तीको सिगार, चुरोट र सानो सिगारमा यसअघि प्रतिखिल्ली २१ रहेकामा ३० रूपैयाँ अन्तःशुल्क बियर, ह्वीस्की र रममा प्रतिबोतल १९८ अन्तःशुल्क रहेकामा अब २२८ रूपैयाँ"
दुई तिहाइ डाक्टर फेल,"सर्वोच्च अदालतले २०५८ फागुन २५ पछि एमबीबीएस पढेर आउने सबैलाई लाइसेन्स परीक्षा अनिवार्य हुने आदेश दिएपछि चिकित्सा अभ्यासका लागि लाइसेन्स परीक्षा उत्तीर्ण गर्नुपर्ने हुन्छ । चिकित्सा क्षेत्रका जानकारहरू ठूलो संख्यामा परीक्षार्थी अनुत्तीर्ण हुँदा समग्र मेडिकल शिक्षा गुणस्तरमै प्रश्न उठ्ने बताउँछन् । लाइसेन्स परीक्षामा धेरै फेल हुनुको पहिलो कारण चिकित्सा शिक्षाको गुणस्तरमा ह्रास आउनु नै हो, चिकित्साशास्त्र अध्ययन संस्थानका पूर्वडिन प्राडाजगदीशप्रसाद अग्रवालले भने, गम्भीर भएर चिकित्सा शिक्षामा आमूल परिवर्तन गरिएन भने आउने दिनमा अवस्था भयानक हुन सक्छ । काउन्सिलका सदस्य डा हरिहर वस्ती पनि विद्यार्थीको गुणस्तरमै कमी आएको ठान्छन् । एमबीबीएसका विद्यार्थीको गुणस्तर घटेकै कारण लाइसेन्स परीक्षामा अत्यधिक फेल हुने अवस्था देखिएको हो, उनले भने, गुणस्तर नियन्त्रणको मुद्दामा थप ध्यान नदिइए अवस्था झन् भयावह हुनेछ । केही वर्षयता एमबीबीएसबीडीएस अध्ययन पूरा गरेर चिकित्सकीय अभ्यासका लागि काउन्सिलको लाइसेन्स परीक्षामा सहभागीमध्ये करिब आधा परीक्षार्थी मात्र उत्तीर्ण हुने गरेका छन् । सन् २०१९ मा त एमबीबीएस पूरा गरेकामध्ये ७५ प्रतिशत अनुत्तीर्ण भएका थिए । काउन्सिलका रजिस्ट्रार डा कृष्णप्रसाद अधिकारीका अनुसार काउन्सिलमा १७ हजार ५२ जना एमबीबीएस र ४ हजार ८१ जना बीडीएस गरेका दन्त चिकित्सक गरी ३० हजार १ सय ३३ जना डाक्टर दर्ता छन् ।"
सर्वोच्चले विकासविरोधी फैसला गर्यो : सरकार र संसद्,"नेपालको राष्ट्रिय हितअनुकूल अर्थतन्त्रलाई सुदृढ तुल्याउने उद्देश्यका साथ लामो समयको अध्ययन तथा धेरै ठूलो लगानीका साथ अगाडि बढाइएको राष्ट्रिय गौरवको निजगढ अन्तर्राष्ट्रिय विमानस्थल निर्माण आयोजनाको कार्य रोक्नुपर्ने भन्ने निर्णय कुनै पनि दृष्टिबाट उचित देखिन्न, समितिको निर्देशनमा भनिएको छ, बाह्य र आन्तरिक ऋणको बोझ बोक्दै कठिन अवस्थामा रहेको नेपालको अर्थतन्त्रलाई निजगढ अन्तर्राष्ट्रिय विमानस्थलको निर्माण प्रयोजनका लागि भइसकेको अर्बौं रुपैयाँ खर्चलाई निरर्थक तुल्याउँदा झनै धक्का लाग्न सक्छ, । अतः राष्ट्रिय हित, सुरक्षा र आर्थिक विकासका दृष्टिबाट अत्यावश्यक निजगढ अन्तर्राष्ट्रिय विमानस्थलको निर्माण कार्यलाई शीघ्र अघि बढाउन आवश्यक कानुनी, प्रशासनिक र व्यावहारिक कार्य गर्न नेपाल सरकारलाई निर्देशन दिइन्छ । सत्तारूढ एकीकृत समाजवादीका अध्यक्ष तथा पूर्वप्रधानमन्त्री माधवकुमार नेपालले काठमाडौंको अन्तर्राष्ट्रिय विमानस्थलको विकल्प निजगढमात्रै रहेको र त्यसको निर्माण गर्नैपर्ने बताए । विकासको सहयोगी हुनुपर्छ, राज्यका कुनै पनि निकाय, विकासको बाधक हुने होइन । न्यायपालिकाको निर्णय गर्ने तरिकाका बारेमा पनि गहन चिन्तन, मनन गर्नुपर्ने भएको छ । यसरी विकासका निम्ति सहयोगी हुनुपर्नेमा बाधा उत्पन्न हुने किसिमको कुनै पनि काम नहोस् भन्नेबारे हामीले सबै निकायलाई सजग बनाउन आवश्यक छ, उनले भने, अदालतको फैसला हेरेर विमानस्थल निर्माणमा अगाडि बढ्नुपर्छ ।नेता नेपालले विमानस्थल निर्माणका विषयमा भारत सरकारसँग कुरा गर्नुपर्ने पनि बताए । यो विमानस्थल नबनोस् भन्ने एउटा ठूलो षड्यन्त्र छ । सीमापारि दरभंगा, कुशीनगर अन्तर्राष्ट्रिय विमानस्थल बनिसकेका छन् । वीरगन्जसँग जोडिएको रक्सोलमा अन्तर्राष्ट्रिय विमानस्थल बनाउने योजना छ । त्यो निजगढमा नबनोस् भन्ने सोचबाट आएको छ, पूर्वप्रधानमन्त्री नेपालको दाबी छ, यस सम्बन्धमा सरकारले गम्भीरताका साथ कुरा गर्नुपर्छ । उनले निजगढ विमानस्थल निर्माणमा बाधा पुर्याउन सुरुमा धार्मिक रूख भएकाले बनाउने हुँदैन भनिएको, त्यसपछि हात्ती हिँड्ने रुटको कुरा उठाइएको र पछि वन तथा वातावरणको मुद्दा बनाएर अवरोध गर्न खोजिएको बताए । प्रतिनिधिसभामा कांग्रेस सचेतकसमेत रहेकी सांसद पुष्पा भुसालले निजगढ विमानस्थललाई नै लक्ष्य गरेर फास्ट ट्र्याक बनाइँदै गरेको बताइन् । विमानस्थल निर्माणका लागि कानुनमा आवश्यक पर्ने संशोधन, मन्त्रिपरिषद्ले गर्नॅपर्ने नीतिगत निर्णयका कुरा तुरुन्त गरेर काम अगाडि बढाउनुपर्छ, उनले भनिन्, यो विमानस्थल मुलुकको अर्थतन्त्रको आशा र भरोसा हो ।एमाले सांसद भीम रावलले सर्वोच्च अदालतको आदेशप्रति प्रश्न गरे । अदालतले चौकिल्ला तोक्छ भने त्यो मिलाएर बनाऔं । मुद्दा लड्नुपरे लडौंला । अदालतले गर्न हुने अनि हामीले राष्ट्रिय हितमा निर्माण गर्न नहुने भन्ने हुन्छ ? अदालत छुट्टै टापुमा बसेको हो ? राज्यको अंग होइन ? त्यहाँ बस्नेहरूले देश र जनताप्रति जिम्मेवार हुनुपर्दैन ? राष्ट्रको स्वार्थ कहाँ छ भन्ने हेर्नॅपर्दैन ? उनको प्रश्न थियो । कांग्रेस सांसद प्रकाशमान सिंहले निजगढ विमानस्थल निर्माण गर्न नसके नेपालले ठूलो मूल्य चुकाउनुपर्ने चेतावनी दिए । सबै दल र जनप्रतिनिधिले गम्भीरताका साथ सोच्नुपर्छ । सर्वदलीय रूपमा पारित गरेर वा कानुनमा संशोधन गरेर भए पनि विमानस्थल निर्माण गर्नुपर्छ, उनले भने । माओवादीका सांसद सुदन किरातीले कानुन नै परिवर्तन गरेर भए पनि योजनालाई जतिसक्दो छिटो सक्ने दिशामा अघि बढ्नुपर्ने बताए । यस्तो राष्ट्रघाती कदम राज्यका विभिन्न निकायबाट भइराखेको छ यो खेदजनक छ । यसलाई खारेज गर्ने दिशामा जानुपर्छ, उनले भने । संस्कृति, पर्यटन तथा नागरिक उड्डयनमन्त्री प्रेम आलेले सर्वोच्च अदालतबाट यसअघि पनि विकासविरोधी फैसला र आदेश आएको टिप्पणी गरे । निजगढ पुग्ने फास्ट ट्र्याकका लागि राज्यले २ अर्ब खर्च गरिसकेको छ । विमानस्थल बनाउने भनेर ३ अर्ब खर्च भइसकेको छ । त्यसको गुरुयोजना बनिसकेको छ । निजगढ अन्तर्राष्ट्रिय विमानस्थलका नाममा ८ हजार ५० हेक्टर जग्गा आइसकेको छ । ईआईए प्रतिवेदन बनिसकेको छ, उनले भने, सम्मानित अदालतले दिएको आदेशबमोजिम केही तलमाथि गर्नुपर्ने भए सुधार्न सक्छौं । मन्त्री आलेले राजस्व नतिर्ने क्यासिनोहरूको लाइसेन्स खारेज गर्दा उनीहरूकै पक्षमा सर्वोच्चबाट आदेश आएका उदाहरण दिएका थिए । नीति तथा कार्यक्रम र बजेटमा निजगढ विमानस्थलको योजना परिसकेकाले मन्त्रालय पछि नहट्ने मन्त्री आलेको भनाइ थियो ।"
निको भएर फेरि हिमाल चढ्न मन छ,"हरेक सिजनमा भिन्दाभिन्दै एजेन्सीबाट हिमाल चढ्न जाने डेण्डी यो सिजनमा भने निर्मल पुर्जा सम्मिलित कम्पनी इलाइट एक्सपिडबाट सगरमाथा चढ्न निस्किएका थिए । मलाई अहिले मेरो, बुढीको र जेठो छोरोको भन्दा पनि १९ महिने कान्छोको बढी चिन्ता छ, उदास अनुहारमा उनले भने, यो एक्सपिडिसन सकेर फर्किन पाएको भए हातमा केही पैसा हुन्थ्यो । लुक्ला पुगेदेखि नै उनले केही असहज महसुस गरिरहेका थिए । बिस्तारै हिँड्नै अप्ठेरो हुनेगरी खुट्टा गल्न थाले । लुक्लाबाट अगाडि बढ्दाको अनुभव सुनाउँदै उनले भने, पेरिचे पनि नपुग्दै फर्किने निधो गर्न बाध्य भएँ अनि हेली चढेर काठमाडौं फर्किएँ । पर्वतारोहणमा विश्वख्याति कमाएका निर्मल पुर्जाको टोलीमा सामेल भएर सगमाथा शिखरमा पर्यटकलाई पुर्याउन हिँडेका डेण्डी काठमाडौं फर्किएर बूढानीलकण्ठस्थित करुणा अस्पताल पुगेका थिए । त्यहाँबाट उनलाई सिभिल अस्पताल रेफर गरियो । तर उनी सिभिल नभई बौद्धमा रहेको डेरामै बसे । रोगले च्यापेर शिथिल बनाएपछि मात्रै श्रीमती डाची र बहिनी जाङ्बोले सिभिलको इमर्जेन्सीमा पुर्याए । सिभिलका सघन उपचार विशेषज्ञ डा प्रदीप तिवारीका अनुसार डेण्डीको रगतमा हेमोग्लोबिनको मात्रा घटेर २ मा पुगेको थियो । केही दिनको आईसीयू बसाइपछि उनी सामान्य अवस्थामा फर्किएका छन् । उनमा रगतको क्यान्सर पुष्टि भइसकेको छ । विभिन्न प्रकारका रक्तक्यान्सरमध्ये कुन हो भन्ने यकिन हुन अझै केही दिन लाग्छ, तर क्यान्सर नै हो भन्नेमा द्विविधा अब रहेन, रक्तक्यान्सर विशेषज्ञ डा विशाल पौडेलले भने । उनी बिरामी भएपछि ११ वर्षका छोरा पासाङलाई बहिनी जाङ्बोले काठमाडौंको कपन गुम्बाको व्यवस्थापनमा रहेको सोलुखुम्बुको एक गुम्बामा भर्ना गरिदिएकी छिन् । डेण्डीको मूल घर सोलुखुम्बुको ग्वारा हो । डेण्डीलाई अहिले आफूलाई के भएको हो भनेर चिकित्सकले भनिसकेका छैनन् । ४० दिनका लागि गएका श्रीमान् ५ दिनमै फर्किंदा डाचीको मनमा चिसो नपसेको होइन । तर, यति गम्भीर रोग लागेको भनेर उनले कल्पनासम्म गरेकी थिइनन् । दुई वर्षअघि हिमाल चढेर कमाएको पैसा सबै सकियो । कोरोनाले गर्दा दुई वर्ष त चढ्न जानै पाउनुभएन, गहभरि आँसु छचल्काउँदै उनले भनिन्, अहिले डाक्टरहरूले केके जाँच गर्न भनेर भन्नुहुन्छ, त्यो गर्न पनि पैसा छैन । डेण्डीकी बहिनी जाङ्बोका अनुसार आफन्त र साथीभाइले दिएको १०१५ हजार सहयोगकै भरमा उपचार अघि बढिरहेको छ । डेण्डीका ज्वाइँ दावा तेन्जिङ शेर्पा पनि केही दिनअघि मात्रै सगरमाथा आरोहण सकेर काठमाडौं फर्किएका छन् । म भर्खरै फर्किएको छु । यता आएपछि आफैंलाई पनि सन्चो भएन, दावाले भने, अहिले त फेसबुकमा आफ्नो दुःख पोखेर केही रकम जोहो भइरहेको छ । पछि के हुन्छ हेरौं । उनका अनुसार हिमाल चढ्ने शेर्पाहरूको बिमा हुने भए पनि त्यो पर्वतारोहण गर्दा आइपर्ने समस्याका लागि मात्रै काम लाग्छ । डेण्डीलाई जस्तो कडा रोग देखिएमा बिमाले कभर नै गर्दैन । यद्यपि डेण्डीलाई ताङबुचेबाट हेलिकोप्टरमा उद्धार गरेर काठमाडौं ल्याएर करुणा अस्पतालमा गरिएको सबै उपचार खर्च इलाइट एक्सपिडले नै बेहोरेको थियो । इलाइट एक्सपिडका निर्देशक मिङ्मा डेभिड शेर्पाका अनुसार सबै आरोहीको १५ लाखको दुर्घटना बिमा, ४ लाखको औषधोपचार बिमा र १० हजार डलर बराबरको उद्धारका लागि खर्च गर्ने ग्यारेन्टी पेस गरेपछि मात्रै हिमाल चढ्ने अनुमति पाइन्छ । अनुमतिपत्र लिनकै लागि पनि स्वास्थ्य जाँच गरेको हुनुपर्छ । डेण्डी दाइ हामी कहाँबाट पहिलोपटक एक्सपिडिसनमा जानका लागि जोडिनुभएको हो । एक्सपिडिसन सुरु हुनेबित्तिकै समस्या देखिएपछि ताङबोचेबाट उद्धार गरेका थियौं, उनले भने, बिमाले एक्सिपडिसनकै दौरानमा केही स्वास्थ्य समस्या भए मात्रै बेहोर्छ । नभए कम्पनी आफैंले मानवताका आधारमा गर्ने हो । डेण्डी दाइलाई क्यान्सर देखिएको उपचार एक्सपिडिसनमा जाँदा गरिने बिमाले कभर गर्दैन । यो साह्रै दुःख लाग्दो कुरा हो । नेपाल पर्वतारोहण संघका महासचिव कुलबहादुर गुरुङका अनुसार आरोहणको क्रममा दुर्घटनामा परेर मृत्यु भए बिमाले १५ लाख उपलब्ध गराउँछ । तर, स्वास्थ्योपचार बिमा भने निकै कम छ । कुनै आरोहीलाई हार्ट अट्याक नै भए ४ लाखको मेडिकल बिमाले मात्रै पुग्दैन, उनले भने, पर्वतारोहणकै क्रममा देखिन सक्ने स्वास्थ्य समस्याबाहेक अन्य समस्याका लागि पनि बिमाले पैसा दिन आनाकानी गर्छ । त्यस्तो अवस्थामा कम्पनी र साथीभाइले मानवताको आधारमा नै सहयोग गर्ने हो । डेण्डीको स्वास्थ्य अवस्थाबारे संघलाई औपचारिक जानकारी प्राप्त भएको आफूलाई थाहा नभएको उनले बताए । उपचारमा संलग्न डा विशाल पौडेलका अनुसार उनलाई कुन प्रकारको ल्युकिमिया देखिन्छ, त्यसले उपचारमा कति खर्च लाग्छ र उपचारको क्रममा कस्तो जोखिम आउन सक्छ भन्ने निर्क्योल हुन्छ । एएलएल आउँछ कि एएमएल त्यसमा पनि धेरै कुरा निर्भर रहन्छ । जुन आए पनि उपचार खर्च कम्तीमा १५ लाख चाहिन्छ, उनले भने । डेण्डीलाई सबै कुरा विस्तृत थाहा छैन । किनभने उनी अहिले पनि २४ घण्टा चिकित्सक र स्वास्थ्यकर्मीको निगरानीमा छन् । तर, उनलाई फेरि हिमाल चढेर त्यहाँबाट देखिने दृश्यलाई आफ्नो मानसपटलमा कैद गर्न मन छ । यो अस्पतालको कोठामा बस्दाबस्दा कहिले त्यो माथि चुचुराबाट देखिने खुला आकाश देख्न पाउँछुजस्तै भएको छ, उनमा अझै आशा छ, निको भएपछि फेरि हिमाल चढ्छु ।"
स्थानीय चुनावमा कसलाई कति मत ?,"(काठमाडौं)  बाजुराको बुढीगंगा नगरपालिकाबाहेक ७ सय ५२ स्थानीय तहकै अन्तिम मत परिणाम आइसकेको छ । कांग्रेसले सबैभन्दा बढी ३ सय २९ पालिकाको नेतृत्व पाएको छ । एमालेले २ सय ५, माओवादी केन्द्रले १ सय २१, जनता समाजवादी पार्टीले ३०, एकीकृत समाजवादीले २०, लोकतान्त्रिक समाजवादीले १६ र अन्य पार्टी तथा स्वतन्त्रले ३१ पालिकामा प्रमुख जितेका छन् । कांग्रेसले पालिका प्रमुखमा झन्डै ४४ प्रतिशत हिस्सा हात पारे पनि सातै पद (प्रमुखअध्यक्ष, उपप्रमुखउपाध्यक्ष, वडाध्यक्ष, महिला सदस्य, दलित सदस्य र दुई खुला सदस्य) को हिसाब निकाल्दा एमालेले सबैभन्दा बढी मत पाएको छ । यसमा निर्वाचन आयोगले उपलब्ध गराएको उदयपुरको त्रियुगा नगरपालिकाबाहेकको तथ्यांक विश्लेषण गरिएको हो । बाजुराको बुढीगंगा नगरपालिकामा पुनः निर्वाचन हुँदै छ । ७ सय ५१ पालिकामा सातै पदमा गरी ७ करोड ५८ लाख ९ हजार ७ सय ३२ मत सदर भएको थियो । जसमध्ये एमालेले २ करोड ५८ लाख ७३ हजार ९ सय १३ मत पाएको छ । यो कुल सदर मतको ३४ दशमलव १३ प्रतिशत हो । एमालेले पालिका प्रमुख र अध्यक्षमा सबैभन्दा बढी ३८ लाख ९ हजार ६ सय ९१ मत पाएको छ । एमालेले २०७४ को निर्वाचनमा सातै पदमा गरी २ करोड १४ लाख ५० हजार मत पाएको थियो । त्यति बेला एमालेका पालिका प्रमुख र अध्यक्षका उम्मेदवारले ३१ लाख मत पाएका थिए । त्यस्तै वडाध्यक्षले प्राप्त गरेको मत ३१ लाख रहेकामा यसपालि ३८ लाख मत खसेको छ । अघिल्लो चुनावमा भन्दा यसपालि कुल मतदाताको संख्या ३६ लाख ६१ हजार बढी थियो । स्थानीय तहको निर्वाचनमा दोस्रो मत कांग्रेसले पाएको छ । कांग्रेसले एमालेको भन्दा ८ लाख ४७ हजार ९ सय ९४ मत कम पाएको छ । कांग्रेसका सातै पदका उम्मेदवारले २ करोड ५० लाख २५ हजार ९ सय १९ मत पाएका छन् । यो कुल सदर मतको ३३ प्रतिशत हो । कांग्रेसले २०७४ मा २ करोड ८ लाख ७४ हजार मत पाएको थियो । २०७४ मा अध्यक्ष र प्रमुखमा कांग्रेसले ३१ लाख मत पाएकामा यसपालि ३७ लाख मत खसेको छ । वडाध्यक्षमा पाँच वर्षअघि ३१ लाख पाएको कांग्रेसले यसपालि ३९ लाख पुर्याएको छ । माओवादीले सदरमध्ये १ करोड १ लाख ३२ हजार ३ सय १५ अर्थात् १३ दशमलव ६५ प्रतिशत मत पाएको छ । उसले पाँच वर्षअघि सातै पदमा १ करोड १२ लाख १४ हजार १ सय ३३ मत पाएको थियो । माओवादीले २०७४ मा भन्दा १० लाख ८१ हजार ८ सय १८ मत कम पाएको हो । २०७४ को निर्वाचनमा माओवादीले प्रमुखअध्यक्षमा १६ लाख मत पाएकामा यसपालि १३ लाख मात्रै खसेको छ । वडाध्यक्षमा पनि २०७४ मा १६ लाख ७८ हजार मत पाएको माओवादीले यसपालि १५ लाख मात्रै पायो । पहिलोपटक मतदातामाझ गएको एकीकृत समाजवादीले ३ दशमलव ९३ प्रतिशत मत पाएको छ । उसका उम्मेदवारले सातै पदमा गरी २९ लाख ८४ हजार ६ सय ७९ मत ल्याएका छन् । २०७४ मा उपेन्द्र यादव नेतृत्वको जनता समाजवादी पार्टीले ३८ लाख ७२ हजार मत पाएको छ । यादव नेतृत्वको तत्कालीन संघीय समाजवादी फोरमले पाँच वर्षअघि २७ लाख मत पाएको थियो । महन्थ ठाकुरसहितले नेतृत्व गरेको राष्ट्रिय जनता पार्टीले २०७४ को चुनावमा १७ लाख ६१ हजार मत पाएको थियो । ठाकुर नेतृत्वको लोकतान्त्रिक समाजवादी पार्टीले यसपटक १६ लाख ४५ हजार मत मात्रै पाएको छ । राप्रपाले पाँच वर्षअघि २० लाख मत पाएकामा यसपालि २६ लाख ७३ मत पाएको छ ।यसपालिको स्थानीय चुनावमा सत्तारूढ दलहरू कांग्रेस, माओवादी, एकीकृत समाजवादी, जसपा र जनमोर्चाले विभिन्न पालिकामा तालमेल गरेका थिए । तालमेलका कारण कांग्रेस र माओवादीले पालिका नेतृत्वमा जित बढाएका हुन् । माओवादीले पाएको मत भने पाँच वर्षअघिको तुलनामा कम छ । एमालेले न्यून पालिकामा तालमेल गर्दा गएको स्थानीय तहभन्दा कम पालिका जिते पनि मत बढेको देखिन्छ । निर्वाचन आयोगका अनुसार यसपालि १ करोड ७७ लाख ३३ हजार ७ सय २३ मतदाता रहेकामा १ करोड २१ लाख ८२ हजार ४ सय ४९ जना अर्थात् ६८ दशमलव ७ प्रतिशतले मतदान गरेका थिए । जसमा करिब साढे १३ लाख मत बदर भएको छ ।"
कांग्रेसको भूमिकाप्रति सहयात्री दल असन्तुष्ट,"काठमाडौं (कास) स्थानीय चुनावमा तालमेल गर्दा सत्ता गठबन्धनको प्रमुख दल कांग्रेसबाट अपेक्षाअनुरूप सहयोगी भूमिका निर्वाह नभएको भन्दै साझेदार दलका नेताहरूले असन्तुष्टि व्यक्त गरेका छन् । कांग्रेस इमानदार नहुँदा स्थानीय निर्वाचनमा आफ्नो दलको नतिजा सन्तोषजनक हुन नसकेको माओवादी केन्द्र, एकीकृत समाजवादी र जनता समाजवादी पार्टीका नेताहरूले बताएका छन् । बालुवाटारमा सोमबार बसेको सत्ता गठबन्धनको बैठकमा एकीकृत समाजवादीका अध्यक्ष माधवकुमार नेपाल र वरिष्ठ नेता झलनाथ खनाल, जनता समाजवादी पार्टीका अध्यक्ष उपेन्द्र यादवले स्थानीय निर्वाचनको तालमेलमा कांग्रेस इमानदार बताएका थिए । माओवादी अध्यक्ष पुष्पकमल दाहालले गठबन्धन मूलतः सफल भए पनि अपेक्षाकृत नभएको बताएका थिए । माओवादी नेता नारायणकाजी श्रेष्ठले पनि महानगरपालिकाबाहेक अन्यत्र कांग्रेसले सहमति लागू नगरेको उल्लेख गरेका थिए । प्रधानमन्त्री एवं कांग्रेस सभापति शेरबहादुर देउवाले निर्वाचनमा अपेक्षित सहकार्य र नतिजा नआए पनि आगामी दिनमा धोका नहुने आश्वासन दिएका छन् । प्रधानमन्त्री त इमानदारपूर्वक लाग्नुभएकै हो । तर कांग्रेसको आन्तरिक विवादले पनि अलिकति काम गर्यो, यादवले कान्तिपुरसँग भने ।बैठकले स्थानीय निर्वाचनमा भएका कमीकमजोरी सुधार्दै गठबन्धनलाई निरन्तर अगाडि लैजाने निष्कर्ष निकालेको छ । गठबन्धनमा राम्रोसँग तयारी गरेको भए धेरै सफल हुन सक्ने रहेछ । तर तल त्यति राम्रो गठबन्धन हुन सकेन । अब कमजोरी सच्याउँदै अगाडि बढ्ने निष्कर्ष छ, यादवले भने । गठबन्धनले स्थानीय चुनावमा देशभर तालमेल गर्ने निर्णय गर्दै ६ महानगर र ११ उपमहानगरमा प्रमुखउपप्रमुखको भागबन्डा केन्द्रबाटै गरेको थियो । त्यसमा पनि शतप्रतिशत नतिजा आउन सकेन । धेरै ठाउँमा तालमेल हुन सकेन । विराटनगर महानगरको उपप्रमुख र जनकपुर उपमहानगरको प्रमुखमा कांग्रेसबाट धोका भएको निष्कर्ष जसपाको छ । जनकपुरमा कांग्रेसका बागी उम्मेदवारले जिते, विराटनगरको उपप्रमुख एमालेले जित्यो । काठमाडौं महानगरसहित तुलसीपुर, बुटवल, इटहरी उपमहानगरको उपप्रमुख एकीकृत समाजवादीलाई परेको थियो तर यी पालिकामा एकीकृत समाजवादीका उपप्रमुख उम्मेदवारले जितेनन् । त्यहाँ कांग्रेसबाट धोका भएको निष्कर्ष एकीकृत समाजवादीको छ । काठमाडौं महानगर, धनगढी, धरान उपमहानगरको प्रमुख कांग्रेसको भागमा परे पनि जित हासिल गर्न सकेन ।"
२१ को शव भेटियो,"(म्याग्दीपोखरा)  तारा एयरको जहाज दुर्घटनामा ज्यान गुमाएकामध्ये १० यात्रुको शव काठमाडौं पुर्याइएको छ । २२ यात्रुमध्ये एक जना अझै भेटिएका छैनन् । खोंचमा देखिएको एउटा शव उद्धार गर्न नसकिएको मुस्ताङ प्रशासनले जनाएको छ । उद्धार गरिएका अन्य १० शव खराब मौसमका कारण सोमबार घटनास्थलमै राखिएको छ ।आइतबार बिहान पोखराबाट मुस्ताङको जोमसोमका लागि उडेको जहाज सोमबार बिहान मुस्ताङको थासाङ गाउँपालिका२ कोवाङको सिरानमा पर्ने सानो सरेभीरमा दुर्घटनाग्रस्त अवस्थामा करिब १९ घण्टापछि भेटिएको थियो । खोज तथा उद्धारकर्ताले सोमबार दिउँसो ३ बजेसम्म दुर्घटनास्थलमा छरपस्ट शव, यात्रुका सामग्री संकलन गरी १० वटा शवलाई तल झार्न सकेका थिए । शव संकलन भए पनि यात्रुको पहिचान हुन सकेको छैन । खराब मौसमका कारण दुर्घटनास्थलमा हेलिकोप्टर अवतरण गराई शव उठाउन नसकिएपछि उद्धारकर्ताले शव बोकेरै तल कोवाङ बस्तीमा झारेका थिए । तर अन्य १० शव भने तल ल्याउन प्रयास गरिए पनि मौसमकै कारण असम्भव भएको मुस्ताङका प्रमुख जिल्ला अधिकारी नेत्रप्रसाद शर्माले बताए । शवको उद्धार भइरहेका बेला हिउँ र पानीसमेत परेको थियो । घटनास्थलबाट कोवाङ बस्तीमा आउन पैदल ४ घण्टा लाग्छ । खोंज तथा उद्धारमा सेना, सशस्त्र र नेपाल प्रहरीका ६० बढी सुरक्षाकर्मी खटिएका थिए ।अहिले घटनास्थलमा १४ सैनिक र प्रहरी टेन्ट टाँगेर बसेका छन् । उनीहरू खोज र उद्धारकर्मी हुन् । मौसमअनुकूल भए उद्धार गरिएका शवलाई राति नै तल झार्ने योजना रहे पनि मौसम नसुध्रिएपछि घटनास्थलमै राखिएको प्रजिअ शर्माले बताए । उनीहरू मंगलबार बिहानैदेखि हराइरहेका एक जना र खोंचमा रहेको शवको उद्धारमा जुट्नेछन् । सोमबार बिहानपख मौसमले केही समय साथ दिएकाले उद्धारमा सहज भएको थियो ।दुर्घटनास्थल कात्तिक २८ मा मानापाथी हिमालबाट झरेको हिमपहिरो गएकै ठाउँ हो । घटनाको प्रकृति हेर्दा विमानको पखेटा पहाडमा ठोक्किएर तल झरेको देखिन्छ । विमान भिरालो पाखोमा ठोक्किएर तल खोंचमा खसेको जस्तो छ घटनास्थल पुगेका स्थानीय इन्द्रसिं शेरचनले भने, शवहरू चौंरी गोठाला हिँड्ने बाटोभन्दा केही पर धार परेको डाँडामा वल्लोपल्लो पाखामा छरिएका थिए । केही तल्लो डिलमुनि पुगेका थिए । मुस्ताङ प्रहरी प्रमुख डीएसपी रामकुमार दानीका अनुसार सोमबार बिहान ७ बजेतिर यार्चागुम्बा टिप्न गएका बागलुङका विशाल घर्तीले घटनास्थल देखेर प्रहरीलाई खबर गरेका थिए । बागलुङको बडिगाड गाउँपालिका७ का घर्ती केही समययता थासाङको लेकमा यार्चा टिप्न बस्दै आएका थिए । आइतबार बिहान नजिकैबाट जहाज गएको र एक्कासि ठूलो आवाज आएपछि जहाज ठोक्कियो भनेर साथीहरूसँग कुराकानी पनि गरेका थिए । उक्त समयमा बादल लागेर डाँडाकाँडा देखिएको थिएन । सोमबार बिहान उनी ५ बजेपछि जहाज खोज्न निस्किएका थिए । इन्धनको गन्ध आएपछि पछ्याउँदै जाँदा जहाज दुर्घटनाग्रस्त अवस्थामा र शव छरिएको अवस्था देखेपछि उनले प्रहरीलाई खबर गरेका थिए । प्रहरीको सम्पर्कमा आएपछि उनले घटनास्थलको फोटो र भिडियो पठाइदिएका थिए । घटनास्थल अन्दाजी ४ हजार २ सय मिटर माथि छ ।यत्रतत्र छरिएको अवस्थामा शवको उद्धार गरिएको थियो । डीएसपी दानीका अनुसार काठमाडौं पठाइएका शव जलेका थिएनन् । अधिकांशको टाउको, हात र खुट्टामा चोट लागेको देखिएको उनले बताए । आगलागी भए, नभएको यकिन छैन, उनले भने । यसैबीच, त्रिभुवन अन्तर्राष्ट्रिय विमानस्थलले सोमबार पत्रकार सम्मेलन गरी बाँकी शव मंगलबार ल्याइने जनाएको छ । विमानस्थलका महाप्रबन्धक प्रेमनाथ ठाकुरका अनुसार सोमबार सेनाको हेलिकोप्टरबाट ल्याइएका १० वटा शव पहिचान गर्न शिक्षण अस्पताल महाराजगन्ज पुर्याइएको छ । उनले हराइरहेको शवको खोजी, खोंचमा रहेको शवको उद्धार गरी बाँकी शवलाई मौसमअनुकूल भए मंगलबार ल्याइने बताए ।"
परिवारकै सात जना रहेनन्,"दीपक परियार (पोखरा), सुनीता बराल (महोत्तरी), हरिराम उप्रेती (गोरखा) र हरि गौतम (रुकुम पश्चिम)"
कारागारका कर्मचारीको मिलेमतो देखिएन : प्रतिवेदन,"(काठमाडौं)  रोल्पा कारागारमा मृत भेटिएका सुन्दर हरिजनको घटनाबारे छानबिन गर्न गठित समितिले कारागार विभागलाई सोमबार प्रतिवेदन बुझाएको छ । कारागार विभागले जेठ ६ मा विभागका निर्देशक झरेन्द्रप्रसाद चापागाईंको नेतृत्वमा छानबिन समिति गठन गरेको थियो । सुरुमा समिति गठनबारे केही विवरण सार्वजनिक नगरेकामा गत शनिबार मात्र गृह मन्त्रालयका प्रवक्ता फणीन्द्रमणि पोखरेलले चापागाईंको नेतृत्वमा पाँच सदस्यीय समिति गठन गरेको सार्वजनिक गरेका थिए । नाबालक रहेकै अवस्थामा नेपालगन्जका हरिजनलाई कारागार पठाइएको र जघन्य अपराधमा मुछिएका सुर्खेतका विजयविक्रम शाहलाई छुटाएर हरिजनलाई शाहको सजाय भुक्तान गर्न लगाइएकोबारे कान्तिपुरमा शनिबार समाचार प्रकाशित भएको थियो । त्यसपछि गृहले सार्वजनिक रोष रोक्नकै लागि पहिले नै गठन भएको समितिबारे ८ दिनपछि विज्ञप्तिमार्फत जानकारी दिएको थियो । १० दिनको कार्य समय दिएर गठन भएको समितिले सोमबार १० औं दिन प्रतिवेदन बुझाएको हो ।समिति संयोजक चापागाईंले हरिजनको मृत्यु आत्महत्याबाटै भएको देखिएको, शाह जेलबाट हरिजनको नाममा भागेको तर उनको सजाय हरिजनले नै भोग्दै गरेको पाइएको बताए । हामीले घटनास्थल मुचुल्का र पोस्टमार्टम प्रतिवेदन हेर्यौं । कैदी र सुरक्षाकर्मीसँग कुराकानी गर्नुका साथै घटनास्थल अवलोकन गर्यौं । शौचालयमा भित्रबाट चुकुल लगाएको अवस्थामा झुन्डिएकाले मृत्यु आत्महत्याबाटै भएको हाम्रो ठहर छ, प्रतिवेदनबारे जानकारी दिँदै संयोजक चापागाईंले भने, तर, हरिजन अहिलेसम्म पनि जेलमा रहनुपर्ने व्यक्ति होइनन् । जेलमा रहनुपर्ने शाह भागेको र उनको सट्टामा हरिजन जेलमा रहेको पाइयो । यो कसरी हुन गयो भन्नेबारे शाह पक्राउ परेपछि धेरै कुरा खुल्नेछ । रोल्पा कारागारमा कैदीको मृत्यु कसरी भयो स्थलगत अध्ययन अनुसन्धान गर्न मात्र अधिकार दिइएको समितिले समग्र प्रकरणमा न्यायाधीश, अदालतका कर्मचारी, सरकारी वकिलको कार्यालय र प्रहरीको समेत शंकास्पद भूमिकामाथि छानबिन गर्ने क्षेत्राधिकार राख्दैन । हरिजन पक्राउ परेका बखत नाबालक थिए । उनलाई पक्राउ पुर्जी जारी गर्न अनुमति दिने, अनुसन्धानका लागि म्याद थप्ने, पुर्पक्ष र फैसलामा दोषी पाइएपछि कारागार पठाउने काममा बाँके जिल्ला अदालतका तत्कालीन न्यायाधीश र कर्मचारीहरूको भूमिका थियो । हरिजनमाथि नाबालकलाई गर्ने छुट्टै अभियोजन र कार्यविधि नअपनाएको तथा उनको उमेरसम्बन्धी विवरण समावेश नगरेकामा तत्कालीन सरकारी वकिल पनि जवाफदेही देखिन्छन् । नेपाल बार एसोसिएसनका पूर्वमहासचिव सुनीलकुमार पोखरेल नेपालको कारागार प्रणालीमा ठूलो सुधार चाहिएको यो घटनाले पुनः पुष्टि गरेको बताउँछन् । कुनै पनि व्यक्ति कारागारमा जाने अदालतका कारणले हो । पक्राउ पुर्जी जारी गर्नेदेखि थुनुवा पुर्जी दिने कामसम्म अदालतबाट हुन्छ । त्यसैले जेलमा रहेका हरेक व्यक्तिको जिम्मा अदालतको समेत हुन्छ, उनले भने, यो प्रकरणमा अदालत उम्कन मिल्दैन । हरिजन कसरी कारागारमा पुगे भन्ने छानबिन गर्न यो समितिले सक्दैन । विस्तृत छानबिन गर्न र भविष्यमा जेल प्रणालीमा गर्नुपर्ने सुधारका उपाय सुझाउन यो भन्दा धेरै क्षेत्राधिकारसहितको स्वतन्त्र समिति चाहिन्छ ।हरिजनलाई किन बाँकेबाट शाहसँगै रोल्पा सरुवा गरियो भन्ने कारण खुलेको छैन । उनीहरूको सरुवाको समयमा बाँके कारागार प्रमुख रहेका देवेन्द्र श्रेष्ठ र रोल्पा कारागार प्रमुख कमला घिमिरे अन्यत्रै सरुवा भइसकेका छन् । दुवैसँग सम्पर्क गर्ने कान्तिपुरको प्रयास सफल भएन । तर, छानबिन समिति संयोजक चापागाईं उनीहरूको स्वाभाविक रूपमा सरुवा भएको बताउँछन् । अहिलेसम्मको छानबिनबाट सरुवा गरी बाँकेबाट पठाउँदा वा रोल्पामा कैदीलाई ग्रहण गर्दा कारागारका कर्मचारीको बदमासी भएको देखिएको छैन । भोलि थप अनुसन्धानबाट त्यस्तो देखिएमा कारबाही हुन्छ, उनले भने, तर, हरिजनको मरणमा, सरुवा र शाह जेलबाट भाग्दा कर्मचारीको मिलेमतो वा षड्यन्त्र देखिएन ।चापागाईंले कारागारमा रहेका कैदीहरूको फोटोसहितको विवरण राख्ने, फोटोसहितको परिचयपत्र दिनेलगायतका सुधार गर्न आफूहरूले सुझाएको बताए । कैदीलाई छाड्ने बेलामा उसको पहिचानमा ध्यान नदिएको र अगाडि उपस्थित भएको व्यक्तिलाई सजिलै छाड्ने हेलचेक््रयाइँले शाह छुटेर गएको देखिन्छ, उनले भने । पीडित परिवार भने कारागार प्रशासन र सुरक्षाकर्मीसँगको मिलेमतोमै शाह छुटेको भन्ने अडानमा छन् । उनीहरूले बाँके प्रहरीमा बाँके कारागारका तत्कालीन प्रमुख श्रेष्ठ र रोल्पा कारागारकी तत्कालीन प्रमुख घिमिरेविरुद्ध ज्यान मुद्दामा जाहेरी दिने प्रयास गरेका छन् । तर, प्रहरीले मुद्दा दर्ता गर्न अस्वीकार गरेको छ । सर्वोच्च अदालतका सेवानिवृत्त न्यायाधीश गिरिशचन्द्र लाल कारागार विभागकै कर्मचारीको नेतृत्वमा गठन भएको समितिबाट यस्तो घटनाको वास्तविक छानबिन हुन नसक्ने बताउँछन् । सबै विषयमा अनुसन्धान गर्ने क्षेत्राधिकारसहितको ठूलो आयोग बनाउनुपर्छ वा मानवअधिकार आयोगले पनि काम गर्न सक्छ, उनले भने, तर, नियुक्ति नै विवादास्पद भएका आयोगका पदाधिकारीले उच्च नैतिक मनोबलका साथ काम गर्न गाह्रो छ । होइन भने मानवअधिकार आयोगले अहिलेसम्म त आफ्नो भूमिका अनुसार काम थालिसक्नुपर्ने थियो । उनले अदालतको भूमिकाबारे मानवअधिकार वा अन्य आयोगले छानबिन गर्न नसक्ने बरु न्यायपरिषद् क्रियाशील हुनुपर्ने बताए । कानुन र न्यायिक सिद्धान्तविपरीत गलत फैसला गर्ने न्यायाधीशलाई पनि जवाफदेही बनाउनुपर्छ । ती फैसलामाथि अध्ययन गरेर न्यायाधीशमा कार्यक्षमताको अभाव वा बदनियत देखिएमा न्यायपरिषद्ले कारबाही गर्न सक्छ, पूर्वन्यायाधीश लालले भने । राष्ट्रिय दलित आयोगले सोमबार विज्ञप्ति जारी गर्दै घटनाको गम्भीर अनुसन्धान गर्न सरकारको ध्यानाकर्षण गराएको छ । दोषीलाई हदैसम्मको कानुनी कारबाही गर्न, सुन्दर हरिजनको परिवारलाई उचित क्षतिपूर्तिको व्यवस्था गर्न र अब उप्रान्त यस्ता कानुनको उल्लंघन हुने कार्य नगर्ननगराउन आयोगको तर्फबाट नेपाल सरकारलाई विशेष ध्यानाकर्षण गराउँछौं, आयोगको प्रवक्ता सुन्दर पुर्कुटीद्वारा जारी विज्ञप्तिमा छ ।हरिजनको शव रोल्पाबाट ल्याएर नेपालगन्जस्थित नर्सिङ होममा राखिएको छ । भाइ अब फर्किएर आउँदैन । अर्कैको सजाय कटाउनका लागि उसलाई जेलमा राख्ने र अहिले मृत्युसमेत हुने अवस्थामा पुर्याउने व्यक्तिलाई कारबाही नभएसम्म र हामीले न्याय नपाएसम्म शव जलाउँदैनौं, सुन्दरका दाजु राजकुमारले सोमबार साँझ कान्तिपुरसँग टेलिफोनमा भने ।मोबाइल चोरी मुद्दा लागेका हरिजनलाई जेलमा राखेर उनको सट्टा शाहलाई छाडिएको थियो । हातहतियार खरखजाना, कैदी भगाएको तथा नागरिकता किर्तेजस्ता मुद्दामा पहिले नै सजाय काटिसकेका र आपराधिक लाभमा समेत दोषी पाइएपछि शाह सजाय काट्दै थिए । बाँकेको कारागारमा रहेका शाह र हरिजनलाई २०७७ मंसिर ८ मा रोल्पा सरुवा गरिएको थियो । शाहलाई त्यसै वर्ष पुस २८ मा हरिजनको नाममा छाडिएको थियो । त्यसपछि हरिजनलाई शाहको बाँकी सजाय भुक्तान गर्नका लागि कारागारमा राखिएको थियो । गत जेठ ४ मा कारागारमै झुन्डिएको अवस्थामा हरिजनको शव भेटिएपछि यस्तो प्रपञ्च सार्वजनिक भएको हो । सुर्खेतको बराहताल गाउँपालिका१ घोडाआँखेका शाह २०७४ फागुन २३ मा नेपालगन्जबाट आपराधिक लाभ (फिरौती असुली) को आरोपमा पक्राउ परेका थिए । उनलाई त्यसअघि नै हातहतियार खरखजाना मुद्दामा दुई वर्ष कैद र ३० हजार रुपैयाँ जरिवाना, कारागारबाट कैदी भागेभगाएकोमा एक वर्ष दुई महिना २३ दिन र नागरिकता किर्ते मुद्दामा तीन वर्ष कैद र २५ हजार जरिवाना भएको थियो । २०७६ असार ३० मा न्यायाधीश रामप्रसाद बस्यालले शाह नै असुली धन्दाको मुख्य योजनाकार रहेको भन्दै संगठित अपराधमा समेत दोषी ठहर गरे । उनले पाँच वर्ष कैद र ५० हजार रुपैयाँ जरिवाना हुने फैसला गरे । शाहले जरिवाना रकम बुझाएको भए उनी आगामी फागुन २२ मा बल्ल जेलमुक्त हुने थिए । तर, २०७७ पुस २८ मै उनी रोल्पा कारागारबाट सुन्दर हरिजनको नामबाट छुटेका छन् । नाबालकलाई कारागार नभएर बाल सुधारगृह पठाउनुपर्ने कानुनी व्यवस्था छ । तर, १७ वर्ष तीन महिना मात्र उमेर पुगेका हरिजनलाई मोबाइल चोरीको अभियोगमा पुर्पक्षका लागि र अन्तिम फैसलामा कारागार पठाइएको थियो । आफ्नो प्रतिरक्षाका लागि कानुन व्यवसायीसमेत राख्न नसकेका हरिजनको प्रतिनिधित्व वैतनिक वकिलले गरिदिएका थिए । जिल्ला न्यायाधीश दिलीपराज पन्तले हरिजनलाई चोरी मुद्दामा दोषी पाउँदै एक वर्ष कैद र १० हजार रुपैयाँ जरिवाना हुने फैसला गरेका थिए । त्यसरी फैसला गर्दा १६१८ वर्षबीचका नाबालिगले गरेको कसुरमा सजाय दिँदा दिनुपर्ने एकतिहाइ सजायमा छुट दिइएको थिएन । यसरी कारागार पुगेका हरिजन २०७७ भदौ १८ मै छुट्नुपर्ने थियो । उनलाई लगाइएको जरिवाना तिर्न नसकेको अवस्थामा पनि २०७७ को असोज २२ मा उनी थुनामुक्त हुनुपर्थ्यो । तर, २०७७ मंसिर ८ मा रोल्पा पठाइएका उनी २०७९ जेठ ४ मा कारागारमै मृत फेला परेका थिए ।"
फैसलाको पूर्णपाठ पर्खनुपर्थ्यो,"सर्वोच्चले निर्णय बदर गरिसकेपछि संसदीय समितिले निर्माण प्रक्रिया थाल्नू भन्न हुँदैनथ्यो । समितिले सर्वोच्चको फैसलाको पूर्णपाठलाई पर्खिनुपर्छ । नत्र कानुनी शासनै भएन । संविधानको व्याख्या गर्ने र मुद्दाको टुंगो लगाउने अधिकार सर्वोच्च अदालतको हो । सरकार र संसद् सर्वोच्चको फैसलाविरुद्ध रहनुले अदालतले स्वतन्त्र रहेर फैसला गरेको रहेछ भन्ने देखाउँछ । कार्यपालिका र न्यायपालिकाबीच साँठगाँठ रहेनछ भन्ने राम्रो प्रमाण हो यो । सर्वोच्चको पूर्णपाठ आएको छैन, फैसला सुनाउँदा केही भनिएको छैन । रोकिएको छ मात्रै भनियो । यसले गर्दा जनमानस र नागरिक समाजमा अलमल छ । शक्ति पृथकीकरणको सिद्धान्तमा देश विकास गर्ने कार्यपालिकाको अधिकार हो । कार्यपालिकाको काम ठीक र बेठिक जाँच्ने काम न्यायपालिकाको हो । दुवैको लक्ष्मणरेखा हुन्छ । पीआईएल (सार्वजनिक सरोकारको विवाद) मा अदालतको आफ्नै ३६० डिग्रीको लक्ष्मणरेखा हुन्छ । देश विकासका लागि नीति बनाउने कार्यपालिकाको आफ्नै सीमा छ । कानुनले रोकेको बाहेक सबै काम उसले गर्न पाउँछ । कन्फ्युजन कहाँनेर भयो भने फैसला सुनाउँदा कारण दिइएन । अब अदालतले विकासमा हस्तक्षेप गरेको जस्तो भयो । पूर्ण पाठमा फैसलाले तपाईंको अधिकारमा हस्तक्षेप गरेका छैनौं, देश विकास गर्ने, आर्थिक नीति बनाउने र निर्णय लिने अधिकार तपाईंको हो भनिदिनुपर्यो । यति कारणले विमानस्थल निर्माण गर्दा वातावरण ध्वस्त हुने भयो, रोक्ने फैसला गर्नुपर्यो भनेर विस्तृत आइदिनुपर्यो । पहिलो दिनमा नै पूर्णपाठ दिन सम्भव हुँदैन । त्यो हामीले बुझिदिनुपर्छ ।"
अर्थतन्त्र नसुधार्ने चुनावी बजेट,"अर्थमन्त्री जनार्दन शर्माले आइतबार संसद्मा प्रस्तुत गरेको बजेटले कमजोर स्रोत तथा खर्च क्षमता र संकटोन्मुख अर्थतन्त्रको वर्तमान समयलाई भुलेको र संघीय संसद् र प्रदेश सभा निर्वाचनलाई मात्र विशेष रूपमा सम्झिएको देखिन्छ । निर्वाचनलाई दृष्टि दिँदा धेरै तह र तप्कालाई रिझाउन खोजिएको छ । मुलुकको अर्थतन्त्र सुदृढ गर्ने र यसमा देखिएका अल्पकालीन तथा दीर्घकालीन समस्याहरू समाधान गर्न ठोस कार्यक्रमहरू भने ल्याइएका छैनन् । केही सकारात्मक प्रयासका बावजुद समग्रमा अहिलेको सघन समस्याबारे बजेट बेखबरजस्तै देखिन्छ । र, सबैलाई खुसी पार्न खोज्दाखोज्दै पनि सामाजिक सुरक्षाले समेटिने बाहेकका तल्लो तहका जनताको जीवनस्तर उजिल्याउन यसले कुनै प्रकाश छरेको छैन ।सरकारले बजेटमार्फत थोकथोकमा खुसी बाँड्ने प्रयत्न गरेको छ । निजामती, प्रहरी, सैनिक, शिक्षकलगायतका सरकारी कर्मचारीहरूको तलब बढाउन सरकारले मन सानो गरेको छैनÙ सबैको १५ प्रतिशत वृद्धि गर्दा सबैभन्दा तल्लो तहको कार्यालय सहयोगीकै तलब ३ हजार ५ सय २० रुपैयाँले बढेको छ । मध्यम वर्गलाई प्रफुल्ल तुल्याउन आयकरको सीमा बढाएर अविवाहितका लागि ५ लाख र विवाहितका लागि ६ लाख रुपैयाँ पुर्याएको छ । नेपालीको औसत उमेर बढिरहेका बेला वृद्धभत्ता पाउनेको उमेरहद ७० वर्षबाट ६८ वर्षमा झारेको छ । अरू, कार्यकर्ता रिझाउने वितरणमुखी कार्यक्रमहरू उत्तिकै छन् ।यति हुँदाहुँदै पनि जो सरकारी पेसामा छैनन्, रोजगार पनि छैनन् र सामाजिक सुरक्षाको छाताभित्र पनि पर्दैनन्, तिनीहरू भने बजेटका सुविधाबाट रित्तै छन् । साधारणजनले त बरु अरूलाई दिइएको सेवा, सुविधा तथा छुटको मार खेप्नुपर्ने भएको छ । वृद्धभत्ता पाउने उमेर कम, कर्मचारीको तलब वृद्धि, आयातित सामग्रीमा भन्सार दर बढाउने लगायतका कार्यक्रमले मूल्यवृद्धि बढाउने निश्चितजस्तो छ, तर अन्तर्राष्ट्रिय घटना तथा परिदृश्यका कारण सृजित मूल्यवृद्धि कम गर्ने उपाय अपनाउने प्रयास गरिएको छैन । इन्धनमा लगाइएको अचाक्ली कर हटाइएको छैन एलपी ग्यासमा दिइँदै आएको अनुदान हटाउने घोषणा गरिएको छ प्रतिसिलिन्डर १८ सय रुपैयाँ रहेको ग्यासको अनुदान हटाए २७ सय रुपैयाँसम्म पर्न जान्छ । आयात प्रतिस्थापन गर्न ग्यास हटाउँदै विद्युतीय उपयोग गर्ने नीति आफैंमा सकारात्मक छ, तर आजकै दिनमा विद्युतीय चुलोले मात्रै सबै नेपालीको चुलो चल्ने गरी पूर्वाधार विस्तार भइसकेको छैन । पूर्वतयारी तथा बिनापूर्वाधार बजेटमा घोषणा गरिएको यस्तो कार्यक्रमले सृजित मूल्यवृद्धिको मार तल्लो तहमै बढी पर्छ, जसबारे बजेट सचेत देखिन्न ।स्थानीय तहमार्फत एक परिवारलाई एक विद्युतीय चुलो अनुदानमा वितरण गर्ने र विद्युत् पहुँचबाहिर रहेका घरपरिवारका लागि सुधारिएको चुलो वितरण गरिने त भनिएको छ, तर यसलाई कसरी लागू गरिन्छ र वितरित चुलोहरूको गुणस्तर कस्तो हुन्छ भन्ने कुराले मात्र यसको प्रभावकारिता निर्भर गर्छ । सरकारले किसानको घरदैलोमा सरल र सहज रूपमा उपलब्ध गराउन ५ खर्ब बराबरको कृषि कर्जा कार्यक्रम सकारात्मक लाग्छ, तर विगतका वर्षहरूमा यस्ता कार्यक्रमबाट वास्तविक किसानहरू लाभान्वित नभएको परिप्रेक्ष्यमा कार्यान्वयनबिनै यो कार्यक्रमबारे पनि अहिल्यै यसै भन्न सकिन्न । लोकप्रिय बन्न खोज्दा बजेटको आकार नै ठूलो भएको छ, चालु वर्षको बजेट घटाउँदै १४ खर्ब ४७ अर्ब मात्र खर्च हुने अनुमान गरेका अर्थमन्त्रीले त्यसमा ३ खर्ब ४६ अर्ब रुपैयाँ वृद्धि गरी आगामी वर्षका लागि १७ खर्ब ९३ अर्बको बजेट ल्याएका छन्, सीमित स्रोत र कमजोर खर्च क्षमताको बेवास्ता गरेका छन् । बजेटमा अवास्तविक आँकडा राख्नु, वितरणको क्षेत्रमा शतप्रतिशत खर्च गर्नु तर दूरगामी महत्त्वका कार्यक्रमआयोजना कार्यान्वयन नहुनु आफैंमा अनुत्तरदायी कदम हो । यस्तै, बजेटमा १२ खर्ब ४० अर्ब ११ करोड रुपैयाँ राजस्व प्राप्त हुने र आन्तरिक ऋणबाट २ खर्ब ५६ अर्ब, वैदेशिक ऋणबाट २ खर्ब ४२ अर्ब २६ करोड र वैदेशिक अनुदानबाट ५५ अर्ब ४६ करोड रुपैयाँ स्रोत प्राप्त हुने सरकारी लक्ष्य पत्यारिलो लाग्दैन । राजस्वबाहेक प्रायः लक्ष्य विगतको बजेटले कहिल्यै भेट्टाउन सकेको छैन ।बजेट बाँडफाँटमा समेत प्रगति छैन, पुँजीगत बजेटको हिस्सा विगतमा जस्तै छ । बजेटको पाँच भागको एक भागजति मात्र विकासमा खर्चिएर मुलुकलाई समुन्नतिको मार्गमा प्रवेश गराउन सम्भव छैन । शिक्षा बजेटले पनि गत वर्षजस्तै ११ प्रतिशत पनि छुन सकेको छैन, स्वास्थ्यमा चालु वर्षको जत्ति पनि छुट्याइएको छैन, जबकि शिक्षा र स्वास्थ्यमा पर्याप्त रकम नछुट्याईकन मानव विकास सम्भव छैन । अर्थतन्त्रको मूल समस्याका रूपमा रहेको व्यापार घाटा कम गर्न सरकारले स्वदेशी उत्पादन र आयात प्रतिस्थापनका लागि केही नयाँ कार्यक्रम अघि सारेको छ । तर यस्ता कार्यक्रमहरूको कार्यान्वयन कसरी गरिन्छ, टुंगो छैन । उद्योग स्थापनाका लागि आवश्यक पर्ने जग्गाको हदबन्दीसम्बन्धी व्यवस्था पुनरवलोकन गरिने भनिएको त छ तर यो प्रावधानको दुरुपयोग हुनबाट रोक्नु चुनौतीपूर्ण छ ।यथोचित लागू गरिएको खण्डमा सार्वजनिक खर्च कटौतीको घोषणा भने सकारात्मक छ । विकास समिति ऐन२०१३ अन्तर्गत गठित समिति र प्रतिष्ठान खारेज गरिनेÙ प्रदेश तथा स्थानीय तहमा संघीय संरचनाको समानान्तर प्रकृतिका समिति, बोर्ड, प्रतिष्ठान र आयोगजस्ता निकाय गठन गर्न निरुत्साहित गरिनेÙ संघीय निजामती सेवा तथा अन्य सरकारी सेवाका कम्तीमा १० प्रतिशत दरबन्दी कटौती गरिने भनिएको छ, जसलाई सरकारले व्यवस्थित रूपमा लागू गर्नुपर्छ । एउटै व्यक्तिले एकभन्दा बढी घर वा अपार्टमेन्ट खरिद गरेमा प्रत्येक थप घरको रजिस्ट्रेसन पास गर्दा शतप्रतिशत थप रजिस्ट्रेसन दस्तुर लाग्ने गरी कडाइ गरिनु पनि समयोचित छ ।समग्रमा भन्दा, पहिलो त, यो बजेट लोकरञ्जकका साथसाथै औसत र तदर्थवादी प्रकृतिको छ । दोस्रो, अत्यधिक ठूलो आकारको बजेट धेरै हिसाबले आफैंमा अनुत्तरदायी छ । तेस्रो, निश्चित वर्गले पाउने छुट, सुविधा र वितरण चुनावलक्षित हुन्, जसले सृजना गर्ने मूल्यवृद्धिको मार आम सर्वसाधारणले भोग्नुपर्नेछ । चौथो, पूर्वाधार क्षेत्रमा खास नयाँ कार्यक्रम छैनन्, भएका कार्यक्रमहरूसमेत हावादारी छन् । र पाँचौं, आयात प्रतिस्थापन तथा स्वदेशी उत्पादन वृद्धिको प्रयास सकारात्मक हुँदाहुँदै पनि कार्यान्वयनमा शंका छ । तसर्थ यो बजेटबाट मुलुकको रूपान्तरण त सम्भव छैन नै, साबिककै समस्या पनि हल हुने छाँट छैन । मुख्य कुरा, बजेटमार्फत सार्वजनिक भएका योजना तथा कार्यक्रमहरूमा खासखास समूहबाहेक आम आकांक्षा र मुलुकको आवश्यकताको प्रतिविम्ब भेटिन्न ।"
सुशासनको सबाल,"नेपाल आर्थिक संकटको चपेटामा फस्दै छ । यो संकटलाई सरकारले तत्काल नियन्त्रण गर्न अग्रसर नभए देशको हालत झनै नाजुक हुनेछ । सरकार चलाउने नेताहरूले यो कुराको हेक्का राख्नुपर्छ । बेलैमा अर्थतन्त्रको सुधारका कामहरू गर्नुपर्छ । सरकारले हरेक क्षेत्रमा भइरहेको भ्रष्टाचार रोक्न प्रभावकारी कदम चाल्न सके थेरै भए पनि अर्थतन्त्रमा सुधार आउँथ्यो । नेताहरूका लागि राज्यकोष सेवासुविधा पनि अचाक्ली भयो, अति आवश्यकबाहेक सुविधा कटौती गर्नतिर सरकार लाग्नुपर्छ । अब सुशासनका क्षेत्रमा दत्तचित्त भएर काम गर्नु अपरिहार्य छ । आसन्न आर्थिक संकटको सोझो मार सर्वसाधारणलाई नै पर्नेछ । सरकार बेलैमा सचेत भएर काम गर्नु जरुरी छ । प्रमिला पाण्डे (थापा), बत्तीसपुतली, काठमाडौं"
हदम्यादको काँडा,"अनुसन्धानमा सहयोग पुग्ने, प्रमाण नष्ट नहुने, अपराधी उम्कन नपाउने र पीडितको कुरामा विश्वसनीयता रहेको प्रमाणित हुने हुनाले हदम्यादको व्यवस्था गरिन्छ । केकस्ता मुद्दामा केकति हदम्याद छ भनेर सम्बन्धित ऐनमै व्यवस्था गरिएको हुन्छ । एक मोडलले आफूमाथि भएको ८ वर्षअघिको बलात्कारको घटना भिडियोमार्फत सार्वजनिक गरेपछि हदम्यादको विषयमा चर्को आलोचना भइरहेको छ । मुलुकी अपराध संहिता २०७४ अनुसार १ वर्ष हदम्यादको व्यवस्था भएकाले उजुरी गर्न नमिल्ने अवस्थाप्रति सबै नागरिक र कानुन व्यवसायीसमेत ध्यानाकर्षण भई हदम्याद प्रावधान नै हटाउन चौतर्फी माग भइरहेको छ । कतिपय देशमा जबर्जस्ती करणीको मुद्दामा १० देखि १५ वर्षसम्मको हदम्यादको व्यवस्था गरेको पाइन्छ, कतिपयमा भने हदम्याद नै तोकिएको हुन्न । नेपालमा हाडनाता करणी मा जहिल्यैसुकै उजुरी गर्न पाउने व्यवस्था छ तर अन्य जबर्जस्ती करणीमा भने हदम्याद तोकिएको छ । यद्यपि कानुनी प्रावधान जेजसो भए पनि, कानुन समाजको आवश्यता अनुसार परिवर्तन हुँदै जान्छ । हदम्यादको सिद्धान्तमा पनि समयानुकूल परिवर्तन हुँदै आएको छ, अझै हुनु आवश्यक छ । कानुनको उद्देश्य न्याय प्राप्ति भएकाले समयानुकूल परिवर्तन गर्दै लैजानु जरुरी छ । नत्र पीडित न्यायबाट र कानुन साध्यबाट वञ्चित हुने सम्भावना हुन्छ । विवेक बख्रेल, काठमाडौं"
असन्तुलित बजेट,"६८ वर्ष उमेरमा वृद्ध भत्ता, निजामती, प्रहरी र सेनामा कार्यरतहरूको १५ प्रतिशतले पारिश्रमिक वृद्धिजस्ता लेपयुक्त बजेटले सतही सन्तुष्टि दिए पनि विभिन्न कारणले पूर्ण रूपले कार्यान्वयन हुन सक्ने कुरामा सन्देह छ । नेपालको हालको कुल गार्हस्थ्य उत्पादन ३०९९ बिलियन अमेरिकी डलरको अपेक्षा प्रचलित डलर सटही दरको तुलनामा बजेट लगभग २१ प्रतिशतले बढी छ । बजेट स्रोतमा उल्लिखित वैदेशिक अनुदान र ऋण गत वर्षको तुलनामा बढी रहेकाले प्राप्तिमा कठिनाइ हुन सक्छ । कृषि क्षेत्र र निर्यातमूलक उद्योगहरू सम्बन्धी घोषणाहरू स्वागतयोग्य छन् । यसले भविष्यमा विदेशी मुद्रा सञ्चिति र राष्ट्रिय उत्पादन बढाउन सहयोग गर्नेछ । पेट्रोलियम पदार्थ आयात ह्वात्तै घटाउन सक्ने अवस्था छैन, त्यसमा लाग्दै आएको करमा छुटको व्यवस्था भइदिएको भए सम्भाव्य मूल्यवृद्धि मत्थर हुने थियो तर यसतर्फ त्यति ध्यान पुगेको देखिन्न । पाँच लाख निजामतीप्रहरी र सैनिक कर्मचारीको तलब वृद्धि हुँदैमा अन्य क्षेत्रमा कार्यरतहरूलाई राहत मिल्दैन । तलब वृद्धिको सट्टा महँगी नियन्त्रणको प्रत्याभूति सरकारबाट हुन सके सबैलाई राहत हुन्थ्यो । महेन्द्रसिंह बम, टीकापुर१, कैलाली"
आर्थिक वर्ष २०७९८० को बजेट सम्बन्धी समाचारमा  बाट लिइएको टिप्पणी :,जग्गा कारोबारलाई करको दायरामा ल्याउनु राम्रो हो । रवीन्द्र विक्रमतलब बढाउनेभन्दा पनि महँगी घटाउन पहल गरेको भए हामी दीनदुःखी जनतालाई थोरै भए पनि बाँच्न सहज हुने थियो सरकार । बान्तवा अनु
स्थानीय सरकारलाई जनमुखी कसरी बनाउने ?,"जनताको आलोचनात्मक हस्तक्षेपनेतृत्वले मात्रै लोकतान्त्रिक र जनमुखी हुने प्रयास गरेर पनि नहुने रहेछ, मतदाता वा जनताको समेत आलोचनात्मक विवेकसहित सक्रिय हस्तक्षेप हुनुपर्ने रहेछ । नेपालमा जनमुखी लोकतान्त्रिक अभ्यासका अभ्यासकर्ताका रूपमा स्थापित रूपचन्द्र विष्टले जनता र जनप्रतिनिधिबीचको अन्तरसम्बन्धलाई सटीक व्याख्या गरेका छन् । प्रतिनिधि चुन्ने जनताको आलोचनात्मक सहभागिता र सक्रिय हस्तक्षेपबारे उनले राष्ट्रिय पञ्चायतका सदस्य हुँदा २०४२ सालमा मतदाता र थाहा कवितामा लेखेका छन् म तिम्रो जुत्ता हुँ लगाऊ आफ्नो गोडामा अनि हिँड । म तिम्रो टोपी हुँ टाउकामा लगाएर हिँड । लौरोछाता पनि हुँ म टेक्दैओढ्दै हिँड । बत्तीनक्सा पनि हुँ म बाल्दैपढ्दै हिँड । बाटो पनि केही भएको रहेछु भने आऊ, टेक मलाई अनि हिँड । तर, तिम्रो हिँडाइ म भइदिन मिल्दैन तिमी नै हुनुपर्दछ । तिम्रो हिँडाइको कारण अनि उद्देश्य पनि तिमी आफैं हौ अरू भइदिन मिल्दैन । तिमीलाई यति कुरा थाहा हुनुपर्दछ, नत्र तिमी ता न तिमी बन्न पुग्दछौ अनि, छ जति जम्मै तिमीबाट टाढिन्छ, र तिमी अरूको फेला पर्दछौ । मुक्तजीवन बाँच्नलाई एउटै मात्र उपाय छ ः तिमी थाहा हुनुपर्दछ थाहा तिमी हुनुफर्दछ ।"
यौन दुर्व्यवहारका मनोवैज्ञानिक पक्ष,"कसरी सहयोग गर्ने ?हाम्रो सामाजिक संरचना र सोचको परिणामस्वरूप यौन दुर्व्यवहारका पीडकहरू निस्फिक्री डुलिरहन्छन् भने पीडितहरू मानसिक रोगको सिकार बन्छन् । गरिबी र अशिक्षा पनि यौन दुर्व्यवहारको एउटा कारण हुन सक्छ तर जस्ता घटनाहरू अहिले बाहिर आइरहेका छन्, तिनले यसविरुद्ध लड्न बहुआयामिक र बहुतहको उपाय आवश्यक पर्ने देखाउँछन् । देशको नीति र कानुनदेखि विद्यालयका पाठ्यक्रमसम्ममा यसलाई संवेदनशील र महत्त्वपूर्ण विषयका रूपमा सम्बोधन गर्नु जरुरी छ ।यौन दुर्व्यवहारमा परेकाहरूलाई सहयोग हुने खालका परिवर्तनहरू पनि आवश्यक छन् । बलात्कारजस्ता घटनाले शारीरिक र मानसिक दुवै रूपमा आघात पार्ने भएकाले जीवनपर्यन्त सहयोगको आवश्यकता पर्छ । त्यस्तो घटनाको सुरुआती चरणमै पहिचान र रोकथामका लागि सानो उमेरदेखि नै यस विषयको चेतना एवम् विद्यालय वा समुदायमा सुरक्षित वातावरण र मनोविमर्शकर्ताहरूको व्यवस्था गर्न सकिन्छ । पीडितहरूलाई साथ र सहयोग दिन सुरक्षित स्थान र मनोविमर्शका साथै न्यायको खोजीमा उनीहरूले सम्पर्क गर्ने प्रहरी, प्रशासन, न्यायालय र सञ्चारमाध्यमलाई यस विषयमा संवेदनशील बनाउनुपर्ने हुन्छ । धेरैको सोचाइ कसैको समस्या सुन्नुको अर्थ हामीले त्यसको समाधान गरिदिनुपर्छ भन्ने हुन्छ, यसले गर्दा कतिपय अवस्थामा पीडितहरूको कुरा सुन्नुभन्दा नसुन्नु सहज लाग्न सक्छ । कसैको एक्लो प्रयासले न यौन दुर्व्यवहार घट्छ न यसका पीडितलाई यथेष्ट सहयोग पुग्छ । यो अपराध हो र यसको कानुनी उपचार राज्यले गर्छ । हामीले गर्न सक्ने भनेको पीडितको कुरा सुनिदिने र उनीहरूलाई बाटो देखाइदिने हो ।पीडितहरूलाई न्यायिक सहयोग मात्रै होइन, डरलाग्दो अनुभवबाट बाहिर निस्केर भविष्यबारे आशा जगाउन मनोवैज्ञानिक उपचार पनि चाहिन्छ, जुन लामो समय आवश्यक पर्छ । मानसिक आघात पूरै सन्चो भए पनि त्यो कुनै घटना वा घटनाक्रम वा तनावका कारण फेरि बल्झिने समस्या उत्तिकै हुन्छ । त्यसैले पीडितलाई परिवार र समाजको अझ बलियो सहयोगका साथै आफ्नो हेरचाह गर्ने सीप पनि आवश्यक पर्छ ।यौन दुर्व्यवहार सम्बन्धी कानुनहरू संसारभरि नै परिवर्तन भइरहेका छन् । हाम्रोमा पनि यस सम्बन्धी कानुनहरू नयाँ ज्ञान र परिस्थितिका आधारमा संशोधन गर्नु जरुरी छ । जस्तो, बलात्कारको कानुनी उपचारका लागि एक वर्षको हदम्याद मनोवैज्ञानिक पक्षबाट हेर्दा उचित छैन । यौन दुर्व्यवहार भएपछि पर्ने आघात, घरपरिवार र समाजले हेर्ने नजर लगायतले दिने तनाव, न्यायप्राप्तिका लागि सार्वजनिक हुँदा आइलाग्न सक्ने दोषारोपण र चरित्रमाथि आइलाग्ने प्रश्नजस्ता कारण कोही पनि महिलालाई यस विषयमा निर्णय गर्न सजिलो छैन । अझ कम उमेरका पीडितले आफूलाई परेको अन्याय र आघात तुरुन्तै बुझ्न सक्दैनन् अनि यस विषयमा न्याय खोज्न ठूलै साहस जुटाउनुपर्ने हुन्छ । हाम्रै परिप्रेक्ष्यमा पनि आत्महत्याको प्रयास असफल भएपछि वा समाजको एउटा तप्काले न्यायप्राप्तिका लागि दिएपछि मात्रै पीडितहरूले आफ्नो पीडा सार्वजनिक गर्ने आत्मविश्वास पाएका छन् ।यौन दुर्व्यवहारका घटनामा हामी, साथी, परिवार, समुदाय र राज्यका रूपमा सहानुभूतिपूर्ण एवम् सुरक्षित सहयोगी हुन नसकेसम्म पीडितहरूलाई दोहोरो मानसिक आघात परिरहन्छÙ यस्ता घटनाहरू लुकिरहने र बढिरहने हुन्छन् । यस्ता घटनामा पीडितलाई न्यायको प्रत्याभूति हुने सुरक्षित वातावरण बनाउन आवश्यक ज्ञान, चेतना, कानुन संशोधन र मनोवैज्ञानिक उपचारको उचित प्रबन्ध नगरेसम्म हाम्रा दिदीबहिनी र छोरीहरू सुरक्षित हुनेछैनन् ।"
रुसी आक्रमणले युक्रेनमा कति क्षति ?,"एजेन्सीहरू (मस्कोकिभ)  रुसले छिमेकी देश युक्रेनमाथि आक्रमण सुरु गरेको ३ महिना नाघिसकेको छ । यस अवधिमा दुवै देशले हजारौं सैनिक गुमाएका छन् भने ठूलो संख्यामा सैन्य सामग्री र हातहतियार नष्ट भएका छन् । त्यस्तै, रुसी फौजको आक्रमणका कारण युक्रेनका निकै धेरै संरचना ध्वस्त भएका छन् । युद्धको फाइदा प्रत्यक्ष रूपमा कुनै पनि देशलाई नभए पनि तत्काल युद्ध अन्त्य हुने देखिँदैन । रुसले आक्रमण रोक्ने कुनै छनक देखिएको छैन भने युक्रेनले पनि रुससमक्ष तत्काल आत्मसमर्पण गर्ने सम्भावना देखिएको छैन । युद्धका क्रममा कम्तीमा ३० हजार रुसी सैनिक मारिएका युक्रेनी र पश्चिमा सैन्य विज्ञहरूको दाबी छ । तर बेलायत सरकारले भने युक्रेन युद्धमा ज्यान गुमाउने रुसी सैनिकको संख्या करिब १५ हजार रहेको जनाएको छ । ९ वर्षसम्म चलेको अफगानिस्तान युद्धमा रुसले (त्यतिबेला सोभियत संघ) ले जम्मा १५ हजार सेना गुमाएको थियो । रुसले मार्च २५ सम्ममा आफ्नो देशका १ हजार ३ सय ५१ जना सैनिकले ज्यान गुमाएका उल्लेख गरेको थियो । त्यसयता भने रुसले युद्धका क्रममा भएको क्षतिबारे कुनै तथ्यांक सार्वजनिक गरेको छैन । युक्रेनले भने आफ्नोतर्फको क्षतिबारे शनिबार विवरण सार्वजनिक गरेको छ । युक्रेनी प्रधानमन्त्री डेनिस स्माइहालले रुसी आक्रमणका कारण कम्तीमा २५ हजार किलोमिटर सडक, सयौं पक्की पुल र १२ वटा विमानस्थल ध्वस्त भएको जनाएका छन् । शनिबार बीबीसीसँग कुराकानी गर्दै उनले एक सय शैक्षिक संस्था, ५ सयभन्दा बढी स्वास्थ्य केन्द्र र कम्तीमा दुई सय उद्योग क्षतिग्रस्त भएको बताए । हाल देशको करिब ३५ प्रतिशत अर्थतन्त्र ठप्पप्रायः छ, उनले भने । ३ लाख वर्ग किलोमिटरभन्दा बढी जमिनमा बारुदी सुरुङ वा बम रहेको उनको भनाइ छ । युद्धका कारण देशले ३० देखि ५० प्रतिशत कुल गार्हस्थ्य उत्पादन गुमाएको स्माइहालले बताए । उनका अनुसार हाल युक्रेनको बजेट घाटामात्रै ५ अर्ब अमेरिकी डलर पुगेको छ । विभिन्न अध्ययनअनुसार रुसी आक्रमणका कारण युक्रेनमा ६ खर्ब अमेरिकी डलर बराबरको संरचना र अर्थतन्त्रमा प्रत्यक्ष क्षति पुगिसकेको छ । त्यस्तै, दसौं हजार युक्रेनी सर्वसाधारणले ज्यान गुमाएका छन् भने १ करोड २० लाख विस्थापित भएका संयुक्त राष्ट्रसंघले जनाएको छ । स्माइहालले तत्काल पुनर्निर्माण आवश्यक भएका क्षेत्रका लागि सरकारले ५० अर्ब डलर रकम छुट्याएको जनाएका छन् । अर्को चरणमा ऊर्जा, पानी आपूर्ति तथा संरचनागत सुधारका लागि योजना अघि सारिने उनको भनाइ छ । उनका अनुसार तेस्रो चरणमा देशको बृहत् पुनर्निर्माण गरिनेछ । हामी इँटा वा ढलाको संरचना मात्र फर्काउन चाहँदैनौं, हामीले चाहेको नयाँ राज्य निर्माण हो, स्माइहालले भनेका छन् । त्यसका लागि युक्रेनको कोष, अन्तर्राष्ट्रिय सहयोग र रुसी पैसा आवश्यक पर्ने उनको भनाइ छ । रुसी आक्रमणका कारण युक्रेन ध्वस्त भएकाले रुसले त्यसको क्षतिपूर्ति दिनुपर्ने उनको माग छ । युद्ध लम्बिँदै गएपछि विभिन्न देशका नेताहरूले रुसी राष्ट्रपति भ्लादिमिर पुटिनलाई युक्रेनसँग सीधा वार्तामा बस्न आग्रह गरेका छन् । फ्रान्स र जर्मनीका नेताहरूले युक्रेनी राष्ट्रपति भ्लोदिमिर जेलेन्स्कीसँग सीधा गम्भीर वार्ता गर्न पुटिनलाई आग्रह गरेका जर्मन चान्सलरको कार्यालयले जनाएको छ ।फ्रान्सका राष्ट्रपति एमानुएल माक्रों र जर्मन चान्सलर ओलाफ स्कोल्जले पुटिनसँग करिब ८० मिनेट टेलिफोन कुराकानी गरेका अन्तर्राष्ट्रिय सञ्चारमाध्यमले जनाएका छन् । कुराकानीका क्रममा दुवै नेताले तत्काल युद्धविराम गरी रुसी सेना फिर्ता गर्ने विषयमा जोड दिएका हुन् । रुसी नेताले भने आफूहरू युक्रेनसँग पुनः संवाद सुरु गर्न तयार रहेको बताएका रुसी राष्ट्रपति कार्यालय क्रेमलिनले जनाएको छ । तर पुटिन र जेलेन्स्कीबीच सीधा वार्ता हुन सक्ने विषयमा भने केही उल्लेख गरिएको छैन । पुटिनसँगको कुराकानीका क्रममा दुवै देशका नेताहरूले युक्रेनी बन्दरगाह सहर ओडेसामा लगाइएको नाकाबन्दी हटाएर खाद्य आपूर्ति सहज बनाइदिन आग्रह गरेका जनाइएको छ । जवाफमा पुटिनले विश्वमा देखिएको खाद्य संकटको अवस्था सम्बोधन गर्ने विषयमा आफूले विचार गर्ने तर त्यसका लागि पश्चिमा विश्वले रुसमाथिका प्रतिबन्धहरू हटाउनुपर्ने माग राखेका बीबीसीले जनाएको छ । युक्रेनमाथि रुसी आक्रमणको विरोधमा अमेरिका, यूकेलगायत युरोपेली संघ (ईयू) का राष्ट्रहरूले कडा आर्थिक प्रतिबन्ध लगाउँदै आएका छन् । त्यसको जवाफमा रुसले ईयूमा आपूर्ति गर्दै आएको ग्यास तथा तेल बन्द गर्ने चेतावनी दिने गरेको छ । युद्ध लम्बाउन सके आफ्नो ग्यास र तेलमा निर्भर युरोपलाई आफूअनुकूल निर्णय गराउन सक्ने रुसको बुझाइ छ । त्यसका साथै युक्रेनका कतिपय रणनीतिक सहर कब्जामा लिएको रुस युक्रेनी अर्थतन्त्रमाथि नियन्त्रण कायम गर्न सकिने र भविष्यमा व्यापारिक मार्गहरूमाथि पहुँच पुर्याउने दाउमा छ । अर्कोतर्फ पश्चिमा देशहरूले हातहतियारलगायत विभिन्न सहयोग जारी राखेका कारण पनि युक्रेनी सेनाले रुसी फौजको डटेर सामना गरिरहेको छ । रुसले फेब्रुअरी २४ मा आक्रमण सुरु गरेयता दुई देशका प्रतिनिधिहरूबीच विभिन्न चरणमा प्रत्यक्ष वार्ता भएका छन् । तर त्यस्ता वार्ताहरू हालसम्म भने सफल भएका छैनन् । रुसले फ्रान्स र जर्मनीलाई युक्रेनलाई अस्त्र आपूर्ति बढाउने विषयमा चेतावनी दिँदै त्यसले अस्थिरता थप बढ्ने बताएको छ । यसअघि, युक्रेनी राष्ट्रपति जेलेन्स्कीले युद्ध अन्त्य गर्न आवश्यक भएको तर आफू वार्ताका लागि खासै इच्छुक नभएको बताइसकेका छन् । जसका कारण रुसयुक्रेन युद्ध थप लम्बिनेमा कुनै शंका छैन ।"
पानी प्रयोगबारे भारतपाक वार्ता,"(नयाँदिल्ली)  दक्षिण एसियाका स्थायी शत्रु भारत र पाकिस्तान पानीको विषयमा लामो समयदेखि जारी विवाद अन्त्यका लागि सोमबार वार्ता सुरु गरेका छन् । पानीका साझा स्रोतका विषयमा दुई देशका अधिकारीहरूबीच भारतीय राजधानी नयाँदिल्लीमा सुरु वार्ता दुई दिनसम्म चल्नेछ । पाकिस्तानी प्रधानमन्त्री शेहबाज सरिफले भारत पठाएको पाँच सदस्यीय प्रतिनिधिमण्डलले सिन्धु जल सम्झौताअन्तर्गत पानी प्रयोगका विषयमा भारतीय अधिकारीहरूसँग वार्ता सुरु गरेको हो । भारत र पाकिस्तानबीच सिन्धु जल सम्झौताअनुसार एक हजार मेगावाटको पकाल दुल जलविद्युत् परियोजनाका विषयमा पनि छलफल भएको बताइएको छ । त्यस्तै, भारतले बनाइरहेको ४८ मेगावाटको लोअर कालनाई र ६२४ मेगावाटको किरु जलविद्युत् परियोजनाका विषयमा पनि वार्ता मा कुराकानी भएको भारतीय सञ्चारमाध्यमले जनाएका छन् । दुई देशबीच साझा रहेको सिन्धु र त्यसका शाखा नदीहरूको पानी प्रयोगका विषयमा सन् १९६० मा सिन्धु जल सम्झौता भएको थियो । त्यसमा ६ नदीको पानी प्रयोगका विषयमा दुई देशले सहमति गरेका थिए । भारत र पाकिस्तानका तत्कालीन प्रधानमन्त्री जवाहरलाल नेहरू र अयुब खानले सम्झौतामा हस्ताक्षर गरेका थिए । त्यसयता त्यही सम्झौताअनुसार दुवै देशका अधिकारीहरूबीच पानीका विषयमा नियमित वार्ता हुने गर्छ । दिल्लीमा हुन लागेको वार्ता ११८ औं हो । यसअघि इस्लामाबादमा ११७ औं बैठक भएको थियो । सम्झौतामा सिन्धु नदीसँग जोडिएका ६ नदीको पानी प्रयोगका विषयमा सहमति भएको थियो । त्यसअनुसार ६ नदीलाई पूर्वी र पश्चिमी नदीमा बाँडिएको छ । त्यसमा व्यास, रावी र सतलजलाई पूर्वी मान्दै त्यसको पानी भारतले निर्बाध रूपमा प्रयोग गर्ने भनिएको छ । सिन्धु, चेनाब र झेलमलाई पश्चिमी नदी मान्दै त्यसको उपयोग पाकिस्तानले गर्ने सम्झौतामा उल्लेख छ । सम्झौताअनुसार भारतले पूर्वी नदीको पानीको बिनारोकटोक उपयोग गर्न पाउँछ भने पश्चिमी नदीको प्रयोगका लागि सीमित अधिकार पाउँछ । भारतले पश्चिमी नदीको २० प्रतिशत पानी प्रयोग गर्न सक्छ । त्यसलाई जलविद्युत् वा सिँचाइ प्रयोजनका लागि प्रयोग गर्न पाउँछ । पाकिस्तानका लागि पश्चिमी नदी लाइफलाइन हो । पानीको आवश्यकता पूरा गर्न पाकिस्तान यी नदीहरूमा निर्भर छ । तर यी तीनवटै नदीको उद्गम स्थल भने पाकिस्तानमा पर्दैन । चेनाब र झेलमको उद्गम स्थल भारतमा पर्छ भने सिन्धु चीनबाट भारत हुँदै पाकिस्तान पुग्छ । सिन्धु नदीको पाकिस्तानमा ४७, भारतमा ३९, चीनमा ८ र अफगानिस्तानमा ६ प्रतिशत हिस्सा छ ।"
श्रीलंकालाई विश्व बैंकले ७० करोड दिने,"कोलम्बो (एजेन्सी) आर्थिक तथा राजनीतिक संकटबाट गुज्रिरहेको श्रीलंकालाई विश्व बैंकले करिब ७० करोड अमेरिकी डलर सहयोग उपलब्ध गराउने भएको छ । विश्व बैंकका श्रीलंका प्रबन्धक चियो कान्डाले श्रीलंकाका विदेशमन्त्री जीएल पेइरिससँग सोमबारको भेटवार्तामा सहयोगको प्रतिबद्धता जनाएको अन्तर्राष्ट्रिय सञ्चारमाध्यमहरूले जनाएका छन् । भेटका क्रममा मन्त्री पेइरिसले अन्तर्राष्ट्रिय मुद्राकोषलगायत अन्य संस्था र दातृ राष्ट्रहरूमार्फत दीर्घकालीन सहायता उपलब्ध नहुन्जेल सहयोग गर्न विश्व बैंकलाई आग्रह गरेका छन् । मन्त्री पेइरिसले अर्थतन्त्रको दिगो समाधान नआएसम्म विश्व बैंकको अल्पकालीन आर्थिक सहयोगको कदर गरिने बताएको जनाइएको छ । विश्व बैंकले श्रीलंकाको अर्थतन्त्र सुधारका लागि एसियाली विकास बैंक, एसियाली पूर्वाधार लगानी बैंक र संयुक्त राष्ट्रसंघलगायतसँग काम गरिरहेको प्रबन्धक कान्डाको भनाइ छ । दक्षिण एसियाली मुलुक श्रीलंकाले हाल स्वतन्त्रतायताकै खराब आर्थिक संकटको सामना गरिरहेको छ । विदेशी मुद्राको अभाव र मूल्यवृद्धिका कारण इन्धन, औषधिलगायत अत्यावश्यक वस्तुको अभाव चर्केको छ । विज्ञहरूका अनुसार कोरोना भाइरसको महामारीका कारण पर्यटन क्षेत्रमा परेको असर, इन्धन मूल्यवृद्धि, रुसयुक्रेन युद्ध र करसम्बन्धी सरकारको अदूरदर्शी नीतिका कारण श्रीलंकाको अर्थतन्त्र प्रभावित भएको हो । बढ्दो महँगी, खाद्यान्न अभाव र इन्धन संकटका कारण पछिल्ला दिनमा श्रीलंकामा सर्वसाधारणहरू आक्रोशित छन् । राष्ट्रपति गोटाभाय राजापाक्षको राजीनामा माग गर्दै दैनिकजसो राजधानी कोलम्बोलगायत प्रमुख सहरमा प्रदर्शन जारी छ । संकट गहिरिएसँगै भारतले श्रीलंकासँग सम्बन्ध सुधारका प्रयास गरिरहेको जनाइएको छ । यसअघि भारतले श्रीलंकालाई १ अर्ब ९० करोड डलर उपलब्ध गराउने प्रतिबद्धता जनाइसकेको छ । त्यस्तै, अत्यावश्यक वस्तु तथा सेवाका लागि थप १ अर्ब ५० करोड डलर दिन सकिने भारतको भनाइ छ ।"
अस्ट्रेलियामा सगरमाथा दिवस,"अस्ट्रेलिया (कास) विश्वको सर्वोच्च शिखर पहिलोपटक आरोहण गरिएको सम्झनास्वरूप अस्ट्रेलियास्थित नेपालीले सगरमाथा दिवस मनाएका छन् । अस्ट्रेलियाका सबै राज्य तथा टेरिटोरीमा रहेका नेपालीले पैदल यात्रासहित सगरमाथा दिवस मनाए । तेन्जिङ नोर्गे शेर्पा र एडमन्ड हिलारीले पहिलोपटक सगरमाथाको सफल आरोहण गरेको सम्झनामा मे २९ तारिखका दिन सगरमाथा दिवस मनाइँदै आएको छ । फेडेरेसन अफ नेप्लिज एसोसिएसन अफ अस्ट्रेलिया (फेन्का) ले आयोजना गरेको कार्यक्रममा विभिन्न संघ संस्थाका प्रतिनिधिका साथै सर्वसाधारणहरू सहभागी भएका थिए । नेपालको पर्वतारोहण पर्यटन प्रवर्द्धन गर्न, सगरमाथा सफाइका लागि जनचेतना जगाउन र विदेशीलाई सगरमाथाबारे जानकारी दिन कार्यक्रम गरिएको आयोजकको भनाइ छ । आयोजक संस्थाका अध्यक्ष कृष्ण हमालले पहिलोपटक सामूहिक रूपमा कार्यक्रम आयोजना गरिएको बताए ।"
बजेटले बढाउला कृषि उत्पादन ?,"(काठमाडौं)  सरकारले कृषि क्षेत्रमा केही नयाँ र केही पुरानै कार्ययोजनालाई निरन्तरता दिएको छ । चालु आर्थिक वर्षको बजेट प्रस्तुत गर्दै अर्थमन्त्री जनार्दन शर्माले कृषि तथा पशुपन्छी विकास मन्त्रालयतर्फ ५५ अर्ब ९७ करोड रुपैयाँ विनियोजन गरिएको बताए । कृषिमा चालु आर्थिक वर्षका लागि छुट्याइएको बजेटको तुलनामा १० अर्ब ८८ करोड रुपैयाँ बढी हो । आर्थिक वर्ष २०७८७९ मा मन्त्रालयका लागि ४५ अर्ब ९ करोड छुट्याइएको थियो । कृषि क्षेत्रको रूपान्तरण गरी उत्पादन वृद्धि र रोजगारी सिर्जना गर्न, निर्यात प्रवर्द्धन र आयात प्रतिस्थापन गर्न, अर्थतन्त्रलाई आत्मनिर्भर बनाउन र निरपेक्ष गरिबी निवारण गर्न बजेट तर्जुमा गरेको छु, अर्थमन्त्री शर्माले भने । आधारभूत कृषि उत्पादन धान, मकै, गहुँ, तरकारी र फलफूल आयात आगामी वर्ष न्यूनतम ३० प्रतिशतले कम गर्ने उनको भनाइ छ । आगामी आर्थिक वर्ष आत्मनिर्भरताका लागि कृषि उत्पादनको राष्ट्रिय अभियान वर्ष मनाइने बजेटमा उल्लेख छ । यस अभियानअन्तर्गत आन्तरिक उत्पादन बढाउन आत्मनिर्भरताका लागि कृषि उत्पादन कार्यक्रम सञ्चालन गरिनेछ । नेपालको ग्रामीण क्षेत्रलाई कृषि उत्पादन केन्द्रका रूपमा विकास गरिने बजेटमा उल्लेख छ । किसानलाई कृषि सहकार्य समूह र सहकारीमा संगठित गरी उपलब्ध खेतीयोग्य जमिन र बाँझो जमिनको उपयोग गरी कृषि उत्पादन बढाइनेछ । कृषि क्षेत्रको उत्पादकत्व वृद्धिका लागि यस क्षेत्रको व्यवसायीकरण, यान्त्रिकीकरण र आधुनिकीकरण गरिनेछ, अर्थमन्त्री शर्माले भने, यस कार्यक्रमको प्रभावकारी कार्यान्वयनका लागि मार्गदर्शन गर्न सम्माननीय प्रधानमन्त्रीको संयोजकत्वमा विभागीय मन्त्रीहरूसहितको उच्चस्तरीय संयन्त्र निर्माण गरिनेछ । कृषिको रूपान्तरण अभियानका लागि प्रत्येक प्रदेशका ३ वटा स्थानीय तहलाई ५ करोडका दरले प्रोत्साहन अनुदान उपलब्ध गराइने भएको छ । संघ, प्रदेश र स्थानीय तहको लागत साझेदारीमा सञ्चालन हुने आत्मनिर्भरताका लागि कृषि उत्पादन कार्यक्रम कार्यान्वयन गर्न १० अर्ब रुपैयाँ विनियोजन गरिएको छ । यीबाहेक किसानलाई आवश्यक कृषि कर्जाका लागि ५ खर्ब बराबरको कर्जा प्रवाह गर्न एक लघुवित्त कोष स्थापना गरिने बजेटमा उल्लेख छ । किसानसँग सरकार कार्यक्रमअन्तर्गत योगदानमा आधारित किसान पेन्सन योजना सुरुवात गरिने जनाइएको छ । पेन्सन योजनाका लागि किसान हित कोष स्थापना गरिने बजेटमा उल्लेख छ । उक्त कोषमा हरेक महिना किसानले जम्मा गर्ने रकमको १० प्रतिशत रकम सरकारले जम्मा गरिदिने बताइएको छ । त्यसका लागि प्रारम्भमा बीउ पुँजीबापत १ अर्ब छुट्याएको अर्थमन्त्री शर्माले जनाए । किसान परिचयपत्रका आधारमा किसानलाई सार्वजनिक सेवामा सहुलियत तथा छुट प्रदान गरिने उनले बताए । ग्रीन हाइड्रोजन र ग्रीन एमोनिया प्रविधि प्रयोग गरी रासायनिक मल कारखाना स्थापना गर्न लगानी बोर्ड नेपालमार्फत कार्य अगाडि बढाइने बजेटमा उल्लेख छ । रासायनिक मल खरिदका लागि १५ अर्ब विनियोजन गरिएको छ । तीनै तहका सरकारको समन्वयमा प्रत्येक पालिकामा प्रांगारिक मल उत्पादन तथा उपयोगलाई प्रोत्साहन गर्न आवश्यक रकम विनियोजन गरिएको छ । बजेटअनुसार धान, गहुँ, मकै, दूधलगायत कृषि उत्पादनको न्यूनतम समर्थन मूल्य तोकिनेछ । समर्थन मूल्य र खरिद मूल्यबीच अन्तर हुन गए शोधभर्ना उपलब्ध गराउने व्यवस्था मिलाएको छु । धानलगायत खाद्यान्न भण्डारणका लागि मुलुकभर १०० सामुदायिक खाद्य गोदाम घर निर्माण गर्न ४५ करोड बजेट विनियोजन गरेको छु, अर्थमन्त्री शर्माले भने ।"
बिदेसिएकालाई पनि आईपीओ,"काठमाडौं (कास) वैदेशिक रोजगारीमा गएका नेपालीहरूले अब प्राथमिक सेयर निष्कासन (आईपीओ) मा १० प्रतिशत आरक्षण पाउने भएका छन् । विदेशमा रहेका नेपालीलाई वैधानिक माध्यमबाट रेमिट्यान्स पठाउन प्रोत्साहन गर्ने उद्देश्यले सरकारले यस्तो नीति अघि सारेको हो । धितोपत्रको दोस्रो बजारमा गैरआवासीय नेपालीहरूको लगानी खुला गर्न कानुनी व्यवस्था मिलाइनेछ, अर्थमन्त्री जनार्दन शर्माले आइतबार संसद्मा प्रस्तुत आगामी आर्थिक वर्ष २०७९८० को बजेटमा भनिएको छ, वैदेशिक रोजगारीमा गएका नेपालीहरूलाई धितोपत्रको प्राथमिक निष्कासनमा १० प्रतिशत सेयर आरक्षण गर्ने व्यवस्था मिलाएको छु ।यसअघि विदेशमा रोजगारीमा गएका नेपालीलाई आईपीओमा आरक्षण दिने व्यवस्था थिएन । धितोपत्रको दोस्रो बजार तथा यससम्बन्धी संरचनालाई थप प्रतिस्पर्धी बनाउनुका साथै पुँजी बजारको विस्तार र विविधीकरण गरी सम्भावित जोखिम न्यूनीकरणमार्फत आमलगानीकर्ताको हकहित संरक्षण गरिने घोषणा सरकारले गरेको छ ।संस्थागत तथा सरकारी ऋणपत्रहरूको दोस्रो बजार कारोबारलाई व्यवस्थित गरी ऋणपत्र बजारको विकास गरिनेछ, बजेटमा भनिएको छ, उद्यमशीलता तथा नवप्रवर्तनलाई प्रवर्द्धन गर्न प्राइभेट इक्विटी तथा भेन्चर क्यापिटललाई सञ्चालन अनुमति दिई सहजीकरण गरिनेछ ।सरकारले बजेटमार्फत १ अर्ब रुपैयाँ वा सोभन्दा बढीको पुँजी या ५ अर्ब रुपैयाँभन्दा बढीको कारोबार गर्ने कम्पनी, प्राकृतिक स्रोतहरूको उपयोग गर्ने कम्पनी तथा राज्यबाट अनुदान, सहुलियत वा कर छुट प्राप्त गर्ने पब्लिक लिमिटेड कम्पनी धितोपत्रको सार्वजनिक निष्कासन गरी नेप्सेमा सूचीकृत हुनुपर्ने अनिवार्य व्यवस्था पनि गरेको छ ।"
प्रगति नै नभएका नयाँ सहरलाई ३ अर्ब,"(काठमाडौं)  सरकारले प्रगति नै नभएका नयाँ सहरलाई बजेट विनियोजन गरेको छ । अर्थमन्त्री जनार्दन शर्माले आइतबार विकासको आधार भन्ने नारालाई मूर्त रूप दिन मध्यपहाडी लोकमार्गमा पर्ने १० नयाँ सहरलाई सम्पन्न गर्न भन्दै ३ अर्ब १० करोड रुपैयाँ विनियोजन गरेको बताए । सरकारले ११ वर्षअघि १० सहर छनोट गरी नयाँ सहर घोषणा गरे पनि अहिलेसम्म त्यसमा सोचेअनुसारको प्रगति छैन । अहिलेसम्म नाली खन्ने, ढल राख्नेलगायत छिटफुट काम भइरहे पनि अन्य काम हुन सकेको छैन । सरकारले आर्थिक वर्ष २०६७६८ बाट मध्यपहाडी लोकमार्गमा पर्ने सहरहरू छनोट गरी नयाँ सहर घोषणा गरेको हो । तिनै प्रगति नभएका सहरलाई पहिलो प्राथमिकतामा राखेर बजेट विनियोजन गरिएको छ । स्मार्ट सिटीसहितका सहर ५४ पुर्याइएको छ । तर तिनमा प्रगति छैन । प्राकृतिक विपद्को समयमा उद्धार तथा राहत कार्यमा उपयोग हुने गरी उपत्यकाको लैनचौर, बानेश्वर, मीनभवन र पुल्चोकसहित चार स्थान र सातवटै प्रदेशको घनाबस्ती १० ठूला सहरमा उद्धार केन्द्रसहितको पार्क निर्माण गर्न आवश्यक बजेट विनियोजन गरिएको अर्थमन्त्री शर्माले बताए । काठमाडौं उपत्यकाको स्याटेलाइट सहरको दीर्घकालीन विकासका लागि एकीकृत गुरुयोजना तयार गरिने जनाइएको छ । उपत्यकाका पुराना र अव्यवस्थित बस्तीलाई हाउस पुलिङको नीति लिई नयाँ र व्यवस्थित सहरका रूपमा विकास गर्न अध्ययन तथा पूर्वतयारीको कार्य अघि बढाइने अर्थमन्त्री शर्माले बताए । पुराना सांस्कृतिक सहर र सम्पदाको संरक्षण गर्न सहर पुनर्जीवन कार्यक्रम सञ्चालन गरिने भएको छ ।सिन्धुलीको मरिण, बाराको निजगढ, तनहुँको देवघाट र पाल्पाको रामपुरलाई नेपाली मौलिक शैली र विशेषता झल्किने संरचनासहितको नयाँ सहरका रूपमा विकास गर्न अध्ययन गरिने भएको छ । ओलाङचुङ्गोला, किमाथांका, उपल्लो मनाङ, लोमाङथाङ, डोल्पो बुद्ध, लिमी र हिल्सामा व्यवस्थित हिमाली सहर विकास गर्न अध्ययन गरिने जनाइएको छ । तराई मधेसका सीमामा अवस्थित सहरी क्षेत्रलाई आर्थिक गतिविधिको केन्द्रका रूपमा विकास गर्न सीमा क्षेत्र सहरी विकास कार्यक्रम सञ्चालन गरिने भएको छ । यसअन्तर्गत सकन्दपुर, पृथ्वीनगर, ठाडी, कोइलावास, कण्ठपुर, बेलौरी, चाँदनी दोधारालगायतमा पूर्वाधार विकासका लागि रकम विनियोजन गरिएको जनाइएको छ ।नवलपरासी पूर्व र रुकुम पूर्वमा सरकारी सेवा प्रवाहलाई सहज तथा व्यवस्थित बनाउन एकीकृत सरकारी कार्यालय भवन निर्माणमा आवश्यक बजेट विनियोजन गरिएको उल्लेख छ । नगर विकास कोषलाई सहरी पूर्वाधार विकास कम्पनीका रूपमा पुनर्संरचना गरी पूर्वाधार विकासमा वैकल्पिक पुँजी परिचालन गर्न सक्षम निकायका रूपमा स्थापना गरिने जनाइएको छ ।एकीकृत रूपमा सहरी पूर्वाधार निर्माण गर्न सघन सहरी विकास कार्यक्रम थप ५१ वटा नगरपालिकामा विस्तार गरिने भएको छ । यसैबीच भूकम्पपछिको पुनर्निर्माणतर्फ पुनर्निर्माणतर्फ ९ अर्ब ४४ करोड विनियोजन गरिएको मन्त्री शर्माले बताए ।"
"कतै निजी क्षेत्रको स्वागत, कतै विरोध","(काठमाडौं)  अर्थमन्त्री जनार्दन शर्माले आइतबार प्रस्तुत गरेको बजेटमा निजी क्षेत्रका विभिन्न संघसंसस्थाले मिश्रित प्रतिक्रिया दिएका छन् । संघीय सरकारको बजेटप्रति कतिपय उद्योगी व्यवसायी खुसी छन् । केहीले विरोध जनाएका छन् । पूर्वका उद्योगीहरूले बजेट पूर्वाग्रही रहेको बताएका छन् भने नाडा अटोमोबाइल्स एसोसिएसन अफ नेपालले विद्युतीय गाडीमा लगाइएको भन्सार महसुल सच्याउन माग गरेको छ । नेपाल चेम्बर अफ कमर्स, गैरआवासीय नेपाली संघ (एनआरएनए), निर्माण व्यवसायी महासंघ र निकासी पैठारी संघले बजेटको स्वागत गरेका छन् ।कृषिको रूपान्तरण अभियान, उत्पादकत्व वृद्धिका लागि यस क्षेत्रको व्यवसायीकरण, यान्त्रिकीकरण र आधुनिकीकरण गर्न आवश्यक पूर्वाधार, तथा खाद्यान्नमा देशलाई आत्मनिर्भर बनाउन ५५ अर्ब ९७ करोड विनियोजन सराहनीय रहेको चेम्बरले उल्लेख गरेको छ । कृषिलाई प्रवर्द्धन गर्न ५ खर्बको कृषि लघुवित्त कोष स्थापनालाई पनि उसले प्रशंसा गरेको छ । अर्थतन्त्रका विद्यमान समस्या, ह्रास हुँदै गएको विदेशी मुद्राको सञ्चिति र तरलता समस्याका कारण बजेटको कार्यान्वयन पक्ष अत्यन्त चुनौतीपूर्ण देखिएको छ । गैरआवासीय नेपाली संघ (एनआरएनए) ले घोषित बजेट सकारात्मक रहेको जनाउँदै कार्यान्वयनका लागि सहयोग गर्न तयार रहेको प्रतिक्रिया दिएको छ । सवारीसाधन बिक्रेताहरूको संघ अटोमोबाइल एसोसिएसन अफ नेपाल (नाडा) ले बजेटमार्फत उच्च क्षमताका विद्युतीय गाडीमा लगाइएको भन्सार महसुल सच्याइनुपर्ने माग गरेको छ । बजेटमा १०० किलोवाट क्षमताभन्दा माथिका विद्युतीय सवारीसाधनमा बढाइएको अन्तःशुल्क तथा भन्सार महसुल वृद्धिले व्यवसाय नै नहुने अवस्था रहने नाडाको भनाइ छ । बजेटमा १०० किलोवाट क्षमताभन्दा बढीका विद्युतीय सवारी साधन तथा २०० सीसीभन्दा माथिका कम्बसन इन्जिन भएका मोटरसाइकलमा जुन किसिमले अन्तःशुल्क तथा भन्सार महसुलमा वृद्धि गरिएको छ, नाडाले भनेको छ, त्यसले सम्बद्ध व्यवसायीलाई आफ्नो व्यवसाय सञ्चालन गर्न कठिन मात्र होइन, व्यवसाय नै बन्द गर्नुपर्ने अवस्था आउने देखिन्छ । निर्माण व्यवसायी महासंघले बजेटका कतिपय विषय सकारात्मक रहेको जनाउँदै कार्यान्वयन पक्ष बलियो बनाउन आग्रह गरेको छ । महासंघले बजेट अक्षरशः कार्यान्वयनका लागि आग्रह गरेको छ । नेपालका निर्माण व्यवसायीहरूले पनि विदेशमा निर्माण कार्यमा संलग्न हुन पाउने, संयुक्त उपक्रम (जेभी) को हकमा जरिवाना, थप दस्तुरमा शतप्रतिशत छुट र ब्याजमा ५० प्रतिशत मिनाहा हुने व्यवस्था, परियोजनाका यन्त्र उपकरण तथा ढुवानी र सवारी साधनमा भन्सार सुविधाको अवधि थप जस्ता बजेटका विषय प्रशंसनीय रहेको महासंघले जनाएको छ ।पूर्वका उद्योगीले भने बजेट पूर्वाग्रहीको संज्ञा दिएका छन् । बजेट पश्चिमबाट पोखिँदै मधेस प्रदेश र प्रदेश १ छुट्याउने कोसी नदीसम्म आइपुगेर सकिएको उनीहरूको गुनासो छ । बजेट पश्चिम केन्द्रित आयो । नेताहरूको पहुँचका आधारमा बजेट आउँदा सिंगो प्रदेश १ अपेक्षित बन्यो, मोरङ व्यापार संघका अध्यक्ष नवीन रिजालले भने, अर्थमन्त्रीले पटकपटक यहाँको निजी क्षेत्रलाई चक्रपथ, सेज, प्रदर्शनी स्थल र औद्योगिक क्षेत्र स्थापनाका लागि आश्वासन दिएका थिए । तर उनले बजेटमार्फत विराटनगरको नामसमेत लिएनन् ।बजेट समग्रमा सकारात्मक रहेको निकासी पैठारी संघले जनाएको छ । कृषि क्षेत्रलाई उच्च प्राथमिकतामा राख्दै यस क्षेत्रमा जाने बजेटको आकार बढाउनुलाई संघले निकै सकारात्मक मानेको छ, संघले जारी गरेको विज्ञप्तिमा भनिएको छ, स्वदेशी उद्योगका लागि विभिन्न सहुलियत घोषणा गरिनु यो बजेटको अर्को सकारात्मक पक्ष हो ।"
विदेशमा नेपाली भुक्तानी उपकरणबाट हुने कारोबारको निगरानी,"(काठमाडौं)  विद्युतीय भुक्तानीसम्बन्धी काम गर्न राष्ट्र बैंकबाट अनुमति पाएका संघसंस्थाले आफूले जारी गरेका भुक्तानी उपकरण (औजार) मार्फत विदेशबाट हुने सबै कारोबारको पनि सूक्ष्म निगरानी गर्नुपर्ने भएको छ । नेपाली बैंक तथा वित्तीय संस्था, भुक्तानी सेवा प्रदायकहरूले जारी गरेका भुक्तानीका माध्यम (इन्टरनेट बैंकिङ, मोबाइल बैंकिङ, डिजिटल वालेटलगायत) बाट हुने कारोबारहरूको सूक्ष्म निगरानी तथा मूल्यांकन गर्न, आवश्यक नीतिनियम बनाउन सम्बद्ध संघसंस्थालाई राष्ट्र बैंकले निर्देशन दिएको छ । त्यस्ता कारोबारमा सम्पत्ति शुद्धीकरण तथा आतंकवादी कार्यमा वित्तीय लगानी निवारण सम्बन्धमा राष्ट्र बैंकले जारी गरेका नीति निर्देशनको पूर्ण रूपमा पालना गर्न पनि राष्ट्र बैंकले भनेको छ । संस्थाले जोखिमका आधारमा सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारण सम्बन्धमा गर्नुपर्ने कार्यक्रम तय गरी उक्त कार्यक्रम आफ्नो बजेट तथा कार्य योजनामा समावेश गर्न पनि आग्रह गरेको छ । नेपालभित्र जारी भएका भुक्तानी उपकरण नेपाल बाहिरबाट समेत प्रयोग हुँदा त्यसरी सम्पादन हुने कारोबारको सूक्ष्म निगरानी गर्ने व्यवस्था मिलाउनुपर्नेछ, राष्ट्र बैंकको निर्देशनमा भनिएको छ, यस निर्देशनबमोजिम भए गरेका कामकारबाही अनुमति प्राप्त संस्थाले अवलम्बन गरेका एएमएलसीएफटी प्रणाली, जोखिम व्यवस्थापन, अस्वाभाविक गतिविधिको अनुगमन र तोकिएबमोजिम आवश्यक तथ्यांक तथा प्रतिवेदन सञ्चालक समितिमार्फत निर्णय र समीक्षा गर्नुपर्नेछ । नेपाली बैंक तथा वित्तीय संस्था, भुक्तानी सेवाप्रदायक संस्थालगायत निकायले जारी गरेका भुक्तानीसम्बन्धी औजारहरूमार्फत विदेशमा बसेर पनि कारोबार गर्न पाइने पुरानै व्यवस्था हो । तर सम्बद्ध संस्थाले पनि ती कारोबारको प्रभावकारी नियमन तथा अनुगमन हुन सकेको छैन । यही कारण पहिलो चरणमा आफूले जारी गरेका औजारमार्फत केकस्तो कारोबार भइरहेको छ भन्ने सम्बन्धमा पहिलो चरणमा सम्बद्ध संस्था (औजार जारी गर्ने आधिकारिक निकाय) लाई नै जिम्मेवार बनाउन उक्त निर्देशन जारी गरिएको राष्ट्र बैंकले जनाएको हो । कारोबार कसले गरेको हो, कतिपटक गरेको छ ? कारोबार स्वाभाविक वा अस्वाभाविक कस्तो हो, त्यस्ता कारोबारमा एएमएलसीएफटीसम्बन्धी संस्थागत जोखिमको पहिचान तथा मूल्यांकन गरी त्यसको प्रतिवेदन प्रत्येक आर्थिक वर्ष सकिएको पहिलो त्रैमासभित्र वित्तीय जानकारी इकाई (एफआईयू) वा भुक्तानी विभागमा पेस गर्नुपर्ने राष्ट्र बैंक भुक्तानी प्रणाली विभाग प्रमुख गुरुप्रसाद पौडेलले बताए । जोखिम मूल्यांकन गर्दा संस्थाले ग्राहक, सेवा, भौगोलिक क्षेत्र तथा सेवा प्रवाह गर्ने माध्यमलगायतमा एएमएलसीएफटी सम्बन्धमा हुन सक्ने जोखिमको पहिचान तथा विश्लेषण गरी त्यसको मूल्यांकन गर्नुपर्नेछ, उनले भने, पहिचान गरिएका जोखिमलाई उच्च, मध्यम र न्यून जोखिममा वर्गीकरण गर्नुपर्नेछ । लक्षित वित्तीय कारबाही, उच्च पदस्थ व्यक्ति उच्च जोखिम रहेको मुलुक क्षेत्र तथा उच्च जोखिमयुक्त उत्पादन, उपकरण, सेवा तथा कारोबारको अनुगमन हुने गरी अनुगमन प्रणाली विकास गर्न पनि राष्ट्र बैंकले भनेको छ । उक्त अनुगमन प्रणाली जोखिमको स्तरको आधारमा स्वचालित हुने व्यवस्था गर्न पनि राष्ट्र बैंकले निर्देश गरेको छ । राष्ट्र बैंकले भुक्तानी प्रणालीसम्बन्धी एकीकृत निर्देशन २०७८ संशोधनमार्फत उल्लिखित व्यवस्था गरेको हो ।"
मोडल हन्ट नेपाल २०२२ को आवेदन खुला,काठमाडौं (कास) मोडल हन्ट नेपाल को सातौं संस्करण सुरु भएको छ । आयोजक नेक्स्ट मोडल्स नेपालले आइतबार विज्ञप्ति जारी गर्दै मोडल हन्ट नेपाल २०२२ (नयाँ सेसन) का लागि आवेदन खुला भएको जनाएको हो । १८ देखि २८ वर्ष उमेर समूहका युवायुवतीले सहभागिता जनाउन सक्ने प्रतियोगितामा युवाको हकमा कम्तीमा ५ फिट ६ इन्च र युवतीको हकमा कम्तीमा ५ फिट २ इन्च उचाइ हुनुपर्ने प्रावधान छ । आवेदन फारम खल्ती एपबाट पनि भर्न सकिने नेक्स्ट मोडल्स नेपालका अध्यक्ष रवि धमलाले बताए । प्रतियोगिताको अडिसन आगामी ४ असारदेखि साउनको अन्तिम सातासम्म हुनेछ ।
साइकलमा 'ग्रेट हिमालय ट्रेल,"(काठमाडौं)  ग्रेट हिमालयन ट्रेल अर्थात् पाकिस्तान, भारत, नेपाल, भुटान र चीनको तिब्बत जोड्ने हिमाली बाटो । हाइ अल्टिट्युडको यात्रा पछ्याउनेहरूका लागि यो साहसिक पदमार्ग मात्र हो । यो कुनै सडक वा गोरेटो रहेको सजिलो रुट होइन । नेपालमा पूर्वदेखि पश्चिमसम्मका उच्च हिमाली शृंखलाहरू समेटिएको ग्रेट हिमालय ट्रेल साइकलमा छिचोल्न निस्किएका छन् मंगलकृष्ण लामा । मेचीको हिमाली क्षेत्रबाट ४० दिनमा सिन्धुपाल्चोकको भोटेकोसी आइपुगेका उनले आफ्नो यात्राको एक तिहाइ (३८ प्रतिशत) पूरा गरेका छन् । उत्तरपूर्वबाट थालेको यात्रामा उनले ५ हजारदेखि ६ हजार मिटर उचाइमा रहेका शेर्पिनी कोल, वेस्ट कोल, आम्बुलाप्चा, टासी लाप्चाजस्ता निकै जोखिमपूर्ण हिमाली क्षेत्रहरूको करिब ४ सय किलोमिटर पार पार गरेका छन् । यस क्रममा उकालीओराली हुने यात्रामा ३८ हजार मिटर (लगभग ४ पटकसम्म सगरमाथा चढेको उचाइ) यात्रा गरेको उनले बताए । नुवाकोट ककनीका ३७ वर्षीय लामाले नेपालको भूभाग भएर गरिने उच्च हिमाली क्षेत्रको यात्रा जीएचटी अन ह्वील्ज परियोजनाका साथ गत चैत १८ मा सुरु गरेका हुन् । ७० दिनमा हुम्लाको हिल्सासम्मको १ हजार ७ सय किलोमिटरको दूरी पूरा गर्ने लक्ष्यका साथ कञ्चनजंघाको उत्तरी मोहडा बेसक्याम्पबाट उनले एक्लै यात्रा थालेका हुन् । भोटेकोसीस्थित लास्ट रिसोर्टमा शनिबार कान्तिपुरसँगको कुराकानीमा उनले यात्रा निकै कठिन रहेको सुनाए । यसका बाबजुद पनि हिमाली क्षेत्रको भूबनोट, पर्यावरण, जनजीवन, संस्कृति र त्यस क्षेत्रमा साइकलका लिएरै गर्न सकिने सम्भाव्य मार्गहरू पहिचानमा पाएको सफलताले भने उनी उत्साहित छन् । कञ्चनजंघाको बेसक्याम्पबाट पहिलो दिन बिहान ८ बजेदेखिको सुरुवाती यात्रामा नै मौसमले साथ दिएन, उनले भने, बाक्लो हुस्सुले बाटो देखिएन । कति ठाउँमा हिँड्ने बाटोको संकेत चिह्न नभएर हिउँको बाटोमै अलपत्र परें । कतिपय ठाउँमा हिउँ पगालेर चिया खाँदै यात्रालाई निरन्तरता दिएको उनले सुनाए । खाना उपलब्ध नहुने कतिपय ठाउँमा उनले तोङ्बा बनाएपछि बाँकी छोडिने कोदो खाएर जीउमा शक्ति सञ्चयसमेत गरे । उनका अनुसार झन्डै ४ हजार ८ मिटर उचाइको घुन्सा हुँदै नाङ्गोला, ओलाङ्चुङ्गोला क्षेत्रमा उनलाई ज्यान जोगाउनै हम्मेहम्मे नै पर्यो । निरन्तर आइरहने पहिरो, न्यून तापक्रम र अनकन्टार ठाउँमा उनी कयौं रात जागै बसे । उनलाई काठमाडौंबाटै निरन्तर नक्सा तथा नेटवर्कमार्फत परियोजनाकै पवन ढकालले सम्पर्क गरिरहे । कैयौं ठाउँमा सम्पर्कविहीन भएर पनि यात्रालाई निरन्तरता दिएको लामाले सुनाए । डेढ दशकदेखि नै माउन्टेन गाइड हुँदै उच्च हिमाली क्षेत्रमा उनले आफूलाई बाइक रेसरका रूपमा स्थापित गरिसकेका छन् । एक दशकअघि नै देखेको ग्रेट हिमालय ट्रेल को सपना समग्र आठ भागमा तीन भाग पूरा हुँदै गर्दा उनी अझ उत्साहित र सजग भएका छन् । यस पटक ग्रेट हिमालय ट्रेल का उपयुक्त मार्ग खोजी गरेर साइकल लिएर अन्य पर्यटकका लागि पथप्रदर्शक बन्ने उनको सपना छ । कुनै पनि जोखिम यात्राका पैसा, समय र आँट चाहिने बुझेका उनले आर्थिक समस्याले निकै गाँजेको दुःखेसो गरे । उनले भने, मेरो यात्रा मेरा लागि नभएर देश र पर्यटन क्षेत्रका लागि हो । मैले समय र आँट त गरें तर आर्थिक रूपमा निकै गाह्रो परेको छ । केही निजी संस्था र व्यक्तिगत रूपमा संकलन गरिएका सहयोगबाट नै मंगलकृष्णले यात्रा जारी गरेको परियोजनाका अध्यक्ष राल्बा लामाले बताए । उनका अनुसार पर्यटन क्षेत्रसँग जोडिएका पर्यटन बोर्डलगायत संस्थाले आर्थिक सहयोग गर्ने सम्झौता गरेका थिए । तर सहयोग भने प्राप्त भएको छैन । मंगलकृष्णले सुरु गरेको यात्रालाई जसरी पनि पूरा गर्न परियोजना लागि परेको संयोजक प्रशान्त श्रेष्ठले सुनाए । मंगलकृष्णले सोमबारदेखि पश्चिममा यात्रा सुरु गरेका छन् । भोटेकोसी लिस्ती हुँदै उनी गोसाइँकुण्ड, स्याफ्रुबेंसी, लाङटाङ भएर डोल्पा, जुम्ला र हुम्लाको हिल्सामा पुग्नेछन् । लाङटाङ यात्रालाई भने उनले जोखिमका रूपमा लिएका छन् । राजधानीभन्दा पर हिमाली जनता र त्यहाँका दुःख, अभावलाई उनले भिडियो फुटेजमा कैद गरेर राखेका छन् । हिमाली जिल्लाहरूको आफ्नै जिउने तरिका रहेछन् । उनीहरूको जीवनशैली र संस्कृति निकै नौला छन् । सायद कतिले काठमाडौं, नेपाल देश हाम्रो भन्ने महसुस गरेकै छैन रहेछ, उनले यात्रानुभव सुनाए । यात्राका सबै विवरण पुस्तक, डकुमेन्ट्रीका ल्याउने उनको समूहले लक्ष्य बनाएको छ ।"
उत्पीडनविरुद्ध कैंची,"काठमाडौं (कास) हरिशरण परियारको कवितासंग्रह कैंची सार्वजनिक भएको छ । बेला पब्लिकेसन्सद्वारा प्रकाशित संग्रहलाई राजधानीको बत्तीसपुतलीस्थित शिल्पी थिएटरमा कवि परियारसहित आहुति, उज्ज्वल प्रसाईं, विभूति भट्टराईले लोकार्पण गरे । परियारले तीन दर्जनभन्दा बढी कवितामार्फत विद्यमान समकालीन व्यवस्थाले गरेको शोषण, अपमान र उत्पीडनलाई शालीन रूपमा विद्रोहको आवाज बोलेका छन् । नेपाली समाजको जात व्यवस्थाले आफूमाथि पारेको प्रभाव र भोगाइहरू कैंची का रूपमा आएको कवि परियारले सुनाए । संग्रहमाथि टिप्पणी गर्दै आहुतिले कविले आफ्नो भोगाइको आवेगलाई प्रारम्भिक चरणमा प्रस्तुत गरेको धारणा राखे । व्यवस्था परिवर्तनका लागि हिँडेको सत्ता र विचार नै धुमिल भएको ठहर गर्दै उनले अबको सिर्जनाको धार, वर्ग र कित्तासमेत सैद्धान्तिक रूपमा बहस हुन जरुरी रहेको उनको भनाइ थियो । आमूल परिवर्तनका लागि हिँडेकाहरू नै भजन गाउँदै छन्, उनले भने, परिवर्तनका लागि आएका आजको सिर्जनाहरू कुन धार, कुन वर्ग भनेर खुट्याउन सकेको अवस्था छैन । यो अन्योललाई विचार केन्द्रित भएर घनीभूत बहस हुनुपर्छ ।"
पाँच स्रष्टालाई कविडाँडा सम्मान,चितवन (कास) कविडाँडा साहित्य समाजले २० औं वार्षिकोत्सवमा पाँच जना साहित्यकर्मीलाई सम्मान गरेको छ । कविडाँडा साहित्य सम्मान रेशम विरही र देवखीना स्मृति पुरस्कार२०७९ तुलसी थापालाई दिइयो । भरतपुरका ७० वर्षीय विरही र मकवानपुरका ७७ वर्षीय थापाले साहित्यका विभिन्न विधामा कलम चलाएका छन् । विरही र थापाले सम्मानका साथै जनही १५ हजार १ सय ६० राशि पाएका छन् । भरतपुर कविडाँडामा आयोजित कार्यक्रममा प्रमुख अतिथि नेपाली लेखक संघ अध्यक्ष तीर्थ श्रेष्ठलाई ३० हजार नगद राशिसहितको कविडाँडा सुवर्ण तुलसी काव्य पुरस्कार दिइयो । चितवनका युवा सर्जक सिर्जन अविरलको मोक्ष उपन्यासले कविडाँडा अविनाशी उत्कृष्ट कृति पुरस्कार पाएको छ भने गजलकार लेखाराम सापकोटाले कविडाँडा राष्ट्रिय युवा वाङ्गमयी पुरस्कार तथा सम्मान पाएका छन् । दुवै पुरस्कारको राशि १५ हजार १ सय ६० रुपैयाँ छ । स्रष्टाहरूलाई प्रोत्साहन गर्न सम्मान गरिएको समाजका अध्यक्ष एलबी क्षेत्रीले बताए ।
छोरीलाई सुरजको साइकल,"कास्की (कास) नयाँ शब्द, आनीबानी, अक्षर सिक्दै गरेका साना बालबालिका उपहार पाउँदा पुलकित हुन्छन् । के उपहार दिने भन्नेचाहिँ अभिभावक र शुभचिन्तककै विवेकमा भर पर्छ । साहित्यकर्मी सुरज उपाध्यायले छोरी प्राप्ति मुस्कानको जन्मदिनको अवसरमा पारेर बालबालिकालाई साइकल कविता संग्रह उपहार दिएका छन् । अभिभावकविहीन बालबालिकालाई आश्रय दिँदै आएको अमोस सेवा नेपालमा आयोजित भेलामा उक्त बाल कविता संग्रह सार्वजनिक गरिएको हो । स्याङ्जाको फेदीखोला१ स्थित अमोर सेवा नेपालले संग्रह प्रकाशन गरेको हो । पोखरामा रहेर बालसाहित्यमा कलम चलाउने सुरजको साइकल तेस्रो कृति हो । यसअघि उनको एक गजल संग्रह र चिल उड्यो आकाशमा बाल कविता संग्रह प्रकाशित छन् ।"
झापा 'बी डिभिजनमा,"(काठमाडौं)  झापा फुटबल क्लब सातदोबाटोस्थित एन्फा कम्प्लेक्समा भइरहेको सहिद स्मारक सी डिभिजन लिगमा सोमबार वीरगन्ज युथ एकेडेमीलाई ५० ले हराएर बी डिभिजनमा उक्लिएको छ । वीरगन्ज भने नवौं हारसँगै रेलिगेसनमा परेको छ ।सी डिभिजन लिग डेब्युमा गत वर्ष बढुवा नजिक पुगेर पनि अड्किएको झापाले यसपालि एक खेल बाँकी छँदै दोस्रो श्रेणीको यात्रा तय गरेको हो । प्रशिक्षक अंकुरकुमार खड्गीले सम्हालेको झापा १२ औं चरण समाप्तिमा १० जित, १ बराबरी र १ हार नतिजासहित ३१ अंक जोडेर शीर्षस्थानमा छ । सी डिभिजन लिगका शीर्ष दुई टिम बी श्रेणीमा उक्लिने प्रावधान छ । बढुवाको होडमा रहेका प्लानिङ ब्वाइज युनाइटेड र आरसी ३२ फुटबल एकेडेमी (सुर्खेत) ले समान २८ अंक जोडेका छन् ।झापाले अन्तिम खेलमा स्वयम्भूविरुद्ध हार बेहोरे पनि त्यसले उसको बी डिभिजन यात्रालाई रोक्ने छैन । किनभने अन्तिम चरणमा प्लानिङ ब्वाइजले ओएसिस र आरसी ३२ ले स्पोर्ट्स एकेडेमी साँगालाई पराजित गर्दै अंक बराबरी गरे पनि झापा हेड टु हेड बाट शीर्ष दुईमा रहने पक्का छ । झापाले प्लानिङ ब्वाइज र आरसी ३२ विरुद्ध बराबरी खेलेको थियो भने प्लानिङ ब्वाइजले आरसी ३२ लाई पारजित गरेको थियो । त्यसैले यी तीन टिमबीचको प्रतिस्पर्धाका आधारमा हेड टु हेडमा झापा शीर्ष दुईमै रहनेछ ।मोफसलका ५ र काठमाडौं उपत्यकाका ९ गरी १४ टिम सहभागी सी डिभिजन लिगबाट पुछारका दुई क्लब रेलिगेसनमा पर्नेछन् । वीरगन्ज युथ एकेडेमी (५ अंक) र ओएसिस (४ अंक) ले लिगको हैसियत गुमाउने पक्का भएको छ । अन्तिम चरणमा जित हात पारे पनि यी दुई क्लबले स्वयम्भू (११ खेलमा ९ अंक) लाई उछिन्ने छैन ।वीरगन्जविरुद्ध झापाको जितमा पूजन राई एक्लैले चार गोल गरे । उनले १३, ६५, ७४ औं मिनेटमा गोल गर्दै ह्याट्रिक गरेका थिए भने व्यक्तिगत चौथो गोल इन्ज्युरी समयमा गरेका थिए । इन्ज्युरी समयमा सन्तोष लावतीले पनि गोल गर्न भ्याए । सोमबारै अर्को खेलमा प्लानिङ ब्वाइजले समाज कल्याण खेलकुद केन्द्रमाथि ४० को जित रच्यो । त्यसमा फागुराम थारू, प्रतापसिंह राई, विपिन पराजुली र अर्जुनकुमार रानाले गोल गरे ।"
कान्तिपुर हाफ म्याराथनको पुरस्कार वृद्धि,"काठमाडौं (कास) कान्तिपुर हाफ म्याराथन शान्ति र संविधानको समर्थन, अभिव्यक्ति स्वतन्त्रताको अधिकारको प्रवर्द्धन नाराका साथ २०६७ सालमा सुरु भएको थियो । सामाजिक विषयवस्तुलाई नाराका रूपमा अगाडि बढाउँदै कान्तिपुर हाफ म्याराथन दसौं संस्करण आयोजनाको संघारमा आइपुगेको छ । यसपल्टको नारा बनाइएको छ जलवायु परिवर्तन ।अनिश्चित र अनपेक्षित जलवायु परिवर्तनको कारण विश्वमै मानिसहरूको जीवनशैलीमा ठूलो असर गरिरहेको छ । जीवजन्तु र वनस्पतिजगतमा पनि नराम्रो प्रभाव पारिरहेको छ । कान्तिपुर मिडिया ग्रुप (केएमजी) द्वारा आयोजित कान्तिपुर हाफ म्याराथनको नवौं संस्करण २०७६ साल जेठमा भएको थियो । कोभिड१९ महामारीले प्रभावित भएपछि दुई वर्षपछि आएर दसौं संस्करण यही जेठ २१ गते शनिबार हुँदै छ । यो संस्करणका लागि ह्यासट्याग रनफरग्रिननेपाल र क्लाइमेटचेन्जक्राइसिस चलाइएको छ ।तीन विधा (हाफ म्याराथन, कर्पोरेट र ह्विलचेयर) समावेश गरिएको म्याराथनमा सहभागी हुनेले विभिन्न वनस्पतिसँग लैजान पाउनेछन्, जसलाई आफ्नो घर वा कार्यालयमा सजाउन सकिने छ । हाफ म्याराथनमा देशकै नाम चलेका खेलाडीहरूले प्रतिस्पर्धा गर्नेछन् । २११ किमिको यो स्पर्धामा महिला र पुरुषका विजेतालाई नवौं संस्करणमा नगद ५०५० हजार रुपैयाँ दिइएको थियो । यसपालि नगद पुरस्कार वृद्धि गरी ११ लाख बनाइएको छ । दोस्रो, तेस्रो, चौथो र पाँचौं हुनेले क्रमशः ५० हजार, ३० हजार, २० हजार र १० हजार प्राप्त गर्नेछन् । हाफ म्याराथनमा १८ वर्ष पुगेका खेलाडीमात्रै सहभागी हुन पाउनेछन् ।विभिन्न कर्पोरेट हाउसमा संलग्न व्यक्तिहरूका लागि ५ किमिको कर्पोरेट रेस राखिएको हो । यसमा विजेतालाई पोखरा र दोस्रो हुनेलाई नगरकोटमा बस्नेघुम्ने प्याकेजको व्यवस्था गरिएको छ भने तेस्रो हुनेले माउन्टेन फ्लाइटको टिकट हात पार्नेछन् । शारीरिक रूपमा फरक क्षमता भएकाहरूका लागि ह्विलचेयर दौड निकै रोचक हुने गर्छ । महिला र पुरुष दुवै विधामा हुने यो रेसमा पहिलो, दोस्रो र तेस्रो हुनेले ३० हजार, २० हजार र १० हजार प्राप्त गर्नेछन् । गत संस्करणमा तीनै स्पर्धामा गरी ३ हजार ५ सय जना सहभागी भएका थिए ।एनआईसी एसिया बैंक मुख्य प्रायोजक रहेको कान्तिपुर हाफ म्याराथनमा नेपाल एथलेटिक्स संघको प्राविधिक सहयोग रहेको छ । संघले यही हाफ म्याराथनको नतिजाका आधारमा तीन महिनाभित्र नेपाललाई अन्तर्राष्ट्रिय प्रतियोगितामा निमन्त्रणा आएका देशको प्रतिनिधित्व गर्ने खेलाडी छनोट गरी पठाउने पनि जनाएको छ । त्यसैले खेलाडीहरूका लागि कान्तिपुर हाफ म्याराथन महत्त्वपूर्ण बनेको छ ।"
गुजरात डेब्युमै च्याम्पियन,"अहमदबाद (एएफपी) कप्तान हार्दिक पाण्ड्येले डेब्यु सिजन मै आईपीएलको उपाधि जितेपछि आउने पुस्ताले गुजरात टाइटन्सबारेमा कुरा गर्ने बताएका छन् । उनको टिमले १ लाख ५ हजार घरेलु दर्शकसामु राजस्थान रोयल्सलाई पराजित गर्दै उपाधि कब्जा गरेको हो ।हार्दिकले ३१७ को उत्कृष्ट बलिङ प्रदर्शन गर्दै राजस्थानलाई ९ विकेटको क्षतिमा १३० रनमै सीमित पारेका थिए । अहमदबादको विश्वकै सबैभन्दा ठूलो क्रिकेट रंगशालामा भएको फाइनल एकपक्षीय भयो । त्यसपछि उनले ब्याटिङ गर्दै ३४ रन पनि बनाए । उनीसँगै सवनम गिल (४५ रन) र डेविड मिलर (३२ रन) को सहयोगमा घरेलु टिमले १ लाख ३२ हजार दर्शक क्षमताको रंगशालामा १८१ ओभरमै ७ विकेटको जित हासिल गर्यो । विश्वकै सबैभन्दा बनी घरेलु क्रिकेटमा प्रवेशलाई गुजरातले कथाजस्तै गरी पूर्णता दियो । आईपीएलमा यो वर्ष गुजरात र लखनउ सुपर जायन्ट्सलाई थपेर १० टिम पुर्याइएको थियो ।यो उपाधि एउटा विशेष बन्नेछ किनभने हामीले एउटा बेग्लै पहिचान बनाएका छौं, पाँचौंपल्ट आईपीएल उपाधि जितेका हार्दिकले भने, आउने पुस्ताले यसबारे गफ गर्नेछन् । उनले यसअघि मुम्बई इन्डियन्सबाट चारपल्ट आईपीएल जितेका थिए । गत फेब्रुअरीमा अक्सन भएपछि धेरैले गुजरात टिमको आलोचना गरेको थियो । तर, टोलीले उपाधि जित्दै आलोचकलाई चुप लगाएको छ । प्लेअफमा पुग्ने पहिलो टिम भएको गुजरातले फाइनलमा एकतर्फी जित नै निकाल्यो । सन्जु सामसनको कप्तानीमा रहेको राजस्थानको पहिला ब्याटिङ गर्ने निर्णयमा मुख्य ब्याटर जोस बटलरलाई हार्दिकले ३९ रनमै आउट गरिदिए । दोस्रो क्वालिफायरमा १०६ रन जोडेका बटलरले प्रतियोगिताकै सर्वाधिक ८६३ रन बनाए । आईपीएलको एउटै सिजन चार शतक प्रहार गरेका विराट कोहलीको कीर्तिमान पनि बराबरी गरेका उनी प्रतियोगिताकै सर्वोत्कृष्ट खेलाडी पनि चुनिए । अफगान स्पिनर रशिद खानले पनि पुनरागमनमा १८ रन दिएर एक विकेट लिँदै आफ्नो प्रभाव देखाए ।"
फुटबलका 'प्रेरणा स्रोत चन्द्रेश्वर,"(विराटनगर)  भारतसँग सीमा जोडिएको विराटनगरको मिल्स एरिया मुलुकको पहिलो औद्योगिक क्षेत्रको नामले चिनिन्छ । विसं १९९३ मा मुलुकको जेठो उद्योग विराटनगर जुट मिल स्थापना भएपछि यो ठाउँको नाम मिल्स एरियामा परिणत भएको थियो । अहिले यो स्थानमा एउटै उद्योग नभए पनि यसलाई मिल्स एरिया नै भनिन्छ ।तर यतिले मात्र मिल्स एरियाको परिचय पुग्दैन । यसले दोस्रो उपनाम पनि कमाएको छ । कुनै समय यो ठाउँले मुलुकका लागि स्टार फुटबल खेलाडीहरू उत्पादन गरेको थियो । त्यसैले मिल्स एरियालाई फुटबलको उर्बरभूमि पनि भनिन्थ्यो । अहिले पनि मिल्स एरियामा नियमितझैं फुटबलका स्पर्धा हुँदै आएका छन् । खेलाडी उत्पादन पनि भइरहेका छन् । यहींका खेलाडीले मुलुकका विभागीय टिमहरूले पूर्णता पाउँदै आएको छ । यो क्रममा मिल्स एरियालाई दोस्रो उपनाम दिन एक व्यक्तिको पनि उत्तिकै योगदान रहेको पाइएको छ ।उनी हुन् ५३ वर्षे चन्द्रेश्वर राम (मोची) । फुटबल भने पछि हुरुक्कै हुने रामलाई मिल्स एरियाबाट उत्पादन भएका हरेक स्टार खेलाडीले बिर्सिन सक्दैनन् । मिल्स एरियाका पुनम थापा, राजेश थापा, ललित थापा, अनन्त थापा, कुमार महर्जन, किशोर शाही, किशोर सुब्बा र श्यामल सुब्बालगायत दर्जन बढी खेलाडीले राष्ट्रिय र अन्तर्राष्ट्रिय स्तरमा खेलिसकेका गरिसकेका छन् । ती सबै खेलाडीको फुटबल बुट चन्द्रेश्वरले नै सिउँथे । मिल्स फुटबल क्लबका अध्यक्ष किशोर सुब्बाका अनुसार मिल्स मैदानमा जति पनि खेलाडीले फुटबल खेले र अहिले पनि खैल्दैछन् । उनीहरू सबैको बुट उनैले सिउँदै आएका छन् । खेल्दाखेल्दै बुट च्यातियो भने खेलाडी सिधै चन्द्रेश्वरकहाँ पुग्थे र अहिले पनि पुग्छन्, सुब्बाले भने, बुट मर्मत गरेको ज्याला उनी लिन मान्दैन थिए तर केही खेलाडीले जबरजस्ती आफूखुसी पैसा तिर्थे । उनका अनुसार फुटबल खेलाडी आएपछि गरिरहेको कामै छाडेर बुट बनाइदिन थाल्छन् । फुटबलको बुट र बल च्यातिएपछि चन्द्रेश्वरको याद आउँथ्यो, पूर्वखेलाडी तथा नेपाल पुलिस फुटबल टिमका पूर्वप्रशिक्षक श्यामल सुब्बाले भने, मिल्स एरियाको फुटबल विकासमा उनको ठूलो योगदान छ, ऊबेला अहिले जस्तो यत्रतत्र बुट पाइँदैन थियो । उनका अनुसार त्यतिबेला उनको निभिया कम्पनीको बुट थियो । खेल्दाखेल्दै पटक पटक च्यातिन्थ्यो । नयाँ किन्न हतपत पाइँदैनथ्यो । पाइए पनि महँगो पर्थ्यो । त्यो बुट चन्द्रेश्वरले बारम्बार सिलाएर खेल्न लायक बनाइदिन्थे । सुब्बाले भने, कैयौं पटक त पैसा लिनै मानेनन्, लिए पनि न्यूनतम मात्र लिन्थे, पैसा नहुँदा पनि केही भन्दैन थिए । चन्द्रेश्वर मिल्स फुटबलका बिर्सन नमिल्ने नाम हुन् । यहाँका पुराना स्टार खेलाडीले उनको नाम बिर्सिनै सक्तैनन्, सुब्बाले भने । चन्द्रेश्वरले १२ वर्षकै उमेरदेखि मोचीको काम थालेका हुन् । उनका पिता तारणी राम पनि मोची नै हुन् । उनी पिताबाटै काम सिकेर अगाडि बढेका हुन् । फुटबल खेल्ने रहर थियो, घरको आर्थिक अवस्थाले साथ दिएन, चन्द्रेश्वरले भने, खेल्न नपाए पनि च्यातिएको बुट सिलेर खेलाडीलाई सहयोग गर्दा आफैं मैदानमा उत्रिएर फुटबल खेलको अनुभव मिल्छ ।उनका अनुसार आफ्नो खेल्ने रहर पुरा हुन सकेन तर खेल्ने र खेलेकालाई सहयोग गर्न पाउँदा खुसी लाग्छ । फुटबल खेल्न बुट नभइ हुन्न, त्यही बुटमात्र सिलाउन पाउँदा पनि आनन्द लाग्छ, उनले भने, हातले सियो र धागो उन्न सकेसम्म फुटबल बुट सिउँछु । दशक पहिला उनको पसल विराटनगर जुट मिल गेट अगाडि थियो । मिल बन्द भएपछि पसल पनि अलिक माथि हडताली हाटमा सर्यो । उनकी पत्नी विजयदेवीले भनिन्, मिलको गेटमा पसल हुँदा पश्चिमको खेल मैदानबाट दैनिक दुईचार खेलाडी च्यातिएको बुट लिएर आउँथे । पसल सरेपछि पनि खेलाडी बुट बोकेर खोजी खोजी आउँछने । उनले थपिन्, फुटबल खेलाडी आएका बेला कसैको एक हजार रुपैयाँ ज्याला आउने काम गर्दैछन् भने त्यो काम पछि गर्ने भन्दै पहिला बुट सिलाएर खलाडीलाई मैदान पठाउँछन् ।मोचीको कामबाट दैनिक २ सयदेखि हजार रुपैयाँसम्म आम्दानी हुन्छ । त्यही कमाइले उनको ५ सदस्यीय परिवारको गुजारा चल्दै आएको छ । पत्नी विजयदेवीले भनिन्, कहिलेकाहीँ पुराना खेलाडी आउँछन् र केही आर्थिक सहयोग पनि गरेर जान्छन् ।चन्द्रेश्वरले मिल्स एरियाको फुटबल विकासमा पुर्याएको योगदानकै कारण मिल्स गोल्डकप ट्रस्टले उनलाई हालै २५ हजार रुपैयाँसहित दोसल्ला ओढाएर सम्मान गरेको थियो । ट्रस्टका अध्यक्ष किशोर शाहीले भने, चन्द्रेश्वर मिल्स एरियाको फुटबलका प्रेरणा स्रोत हुन् ।"
मकवानपुर गोल्डकपमा दुई टोली थपिए,"मकवानपुर (कास) यसै साताबाट हेटौंडामा सुरु हुने चौथो संस्करणको स्थानीय तह मकवानपुर गोल्डकप फुटबल प्रतियोगिता२०७९ मा भाग लिने टोलीको संख्या १२ पुगेको छ । यसअघि आयोजकले १० टोली सहभागी हुने जनाए पनि सोमबार पुनः पत्रकार सम्मेलनमा मनाङ मर्स्याङ्दी र चर्च ब्वाइज क्लब थपिएको जनाएको हो । प्रतियोगिता समापन मिति पनि दुई दिन सरेको छ । अब जेठ १९ देखि ३० सम्म प्रतियोगिता हुनेछ । मकवानपुर जिल्ला फुटबल संघको आयोजना तथा जिल्लाका १० स्थानीय तहको सहयोगमा हेटौंडा५ स्थित पिप्लेक्याम्पा रंगशालामा हुने प्रतियोगिताको सम्पूर्ण तयारी पूरा भएको छ । एक विदेशी क्लबले पनि भाग लिनेछ । प्रतियोगितामा विभागीय टोली त्रिभुवन आर्मी, नेपाल पुलिस, एपीएफ क्लब, फ्रेन्ड्स, खुमलटार युथ क्लब, नव जनजागृति सिमरा, वाग्मती युवा क्लब सर्लाही, विजय युथ क्लब हेटौंडा र चितवन११ टिम प्रतिस्पर्धी हुनेछन् । विदेशी क्लबमा एभिनियर एफसी क्यामरुन रहेको छ । प्रकाशित खेल तालिकाअनुसार उद्घाटन खेलमा सर्लाही र सिमराबीच प्रतिस्पर्धा हुनेछ । आयोजक संघका अध्यक्ष टीकाराम लामाले विजेताले १५ लाख र उपविजेताले १० लाख रुपैयाँ प्राप्त गर्नेछन् । सर्वोत्कृष्ट खेलाडीले ६ लाखबराबरको बुलेट बाइक पाउनेछन् । यसवर्ष प्रथम र द्वितीय पुरस्कारमा वृद्धि गरिएको संयोजक प्रताप विष्टले जानकारी दिए । अघिल्लो वर्ष विजेताले १० र उपविजेताले ५ लाख पाएका थिए । साबिक विजेता आर्मी हो । विवादका कारण प्रतियोगितामा राष्ट्रिय टोलीबाट निस्किएका ११ खेलाडी सहभागी हुने वा नहुने अन्योल नै रहेको आयोजकले जनाएको छ ।"
अशोक उत्कृष्ट निर्णायक,काठमाडौं (कास) तेक्वान्दोका अन्तर्राष्ट्रिय निर्णायक अशोक खड्का अस्ट्रियन ओपन वर्ल्ड र्याङकिङ जी२ तेक्वान्दो प्रतियोगितामा उत्कृष्ट निर्णायक घोषित भएका छन् । प्रतियोगितामा विभिन्न ४० राष्ट्रका ६४ निर्णायक सहभागी भएकामा ६ जनालाई उत्कृष्ट निर्णायक घोषित गरिएको थियो । त्यसमध्ये अशोक पनि हुन् । अस्ट्रियाको इन्सबकमा मे २८ र २९ मा भएको प्रतियोगितामा खड्काले पहिलो दिन ११ र दोस्रो दिन ८ खेल खेलाएका थिए । त्यसमध्ये उनले सिनियरका २ र क्याडेटका १ फाइनल पनि खेलाए । आयोजक अस्ट्रियन तेक्वान्दो महासंघका अध्यक्ष डा रेजा जादेह मोहम्मदले अशोकलाई उत्कृष्ट भएवापत मायाको चिनो प्रदान गरे । प्रतियोगितामा दक्षिण एसियाबाटै निर्णायकमा छनोट हुने अशोक एक्लो हुन् । उनी पुम्से र पारा तेक्वान्दोका निर्णायक हुन् ।
बुटवलका खेलाडीलाई ६ पदक,"तिलोत्तमा (कास) काठमाडौंमा भइरहेको टिम टेनिस नेपाल जेटीआई जुनियर टेनिस प्रतियोगितामा रूपन्देहीका खेलाडीले उत्कृष्ट प्रदर्शन गर्दै पदक जितेका छन् । प्रतियोगितामा भाग लिएका ६ खेलाडीले विभिन्न पदक जितेका छन् । बुटवलका निश्चल ज्ञवालीले ९ वर्षमुनि फाइनलमा काठमाडौंका विश्वविक्रम डल्लाकोटीलाई ५४, ३५, ११९ को सेटले पराजित गरे । १० वर्षमुनि निश्चलले काठमाडौंका साम्काहुङ राईलाई ६१, ५७, ११९ को सेटले हराएर स्वर्ण पदक जिते । १२ वर्षमुनि इभेन्टमा बुटवलका बृजेश अर्यालले काठमाडौंका आस्रव हाडालाई ६१, ६० को सेटले पराजित गर्दै स्वर्ण जिते रूपन्देही लन टेनिस संघका प्रशिक्षक विकास खड्काका अनुसार ८ वर्षमुनि बुटवलका निर्जल टण्डनले रजत तथा १० वर्षमुनि बुटवलका संघर्ष फौदार र सन्दीप जोसीले तेस्रो हुँदै कांस्य जित्न सफल भए ।"
ज्ञान टाइगरलाई उपाधि,काठमाडौं (कास) ज्ञान टाइगरले पाठशाला कप छात्र नकआउट बास्केटबल प्रतियोगिताको उपाधि जितेको छ । आयोजक पाठशाला नेपाल फाउन्डेसनको कोर्टमा सम्पन्न फाइनलमा ज्ञानले संस्कृतिलाई ५२२२ स्कोरले हरायो । ज्ञानका धनराज सारु मगरले सर्वाधिक २० स्कोर जोडे । धनराज मोस्ट भ्यालुएबल प्लेयर घोषित भए । संस्कृतिका सुशांक अधिकारी सर्वाधिक स्कोरकर्ता भए । उनले कुल ४२ स्कोर गरे । तीनदिने प्रतियोगितामा ८ टिमले प्रतिस्पर्धा गरेको प्रशिक्षक अंकित श्रेष्ठले जनाए ।
खेलाडी सम्मानित,काठमाडौं (कास) नेपाल उमा कुङफु संघले उमा (वर्ल्ड युनिफाइड मार्सल आर्ट्स) युरोपियन च्याम्पियनसिपका पदक विजेता खेलाडीलाई आइतबार सम्मान गरेको छ । इंग्ल्यान्डमा मे १५ तारिखमा भएको प्रतियोगितामा दुई खेलाडीले प्रतिस्पर्धा गरेका थिए । उनीहरूले ३ स्वर्ण पदक जितेका थिए । सञ्जयराज पुटुवारले छान छ्वान र वेप्पनमा गरी दोहोरो स्वर्ण जितेका थिए । भूपेन्द्र गुरुङले चाइनिज फर्मस्को छान छ्वानमा स्वर्ण जितेका थिए । प्रतियोगितामा जजको भूमिका निर्वाह गरेका संघका अध्यक्ष रहेका अन्तर्राष्ट्रिय निर्णायक सिद्धार्थ लामा पनि सम्मानित भए । कार्यक्रममा तार्केश्वर नगरपालिकाको मेयरमा निर्वाचित काठमाडौं जिल्ला उमा कुङफु संघका अध्यक्ष कृष्णहरि महर्जनलाई पनि सम्मान गरिएको थियो ।

शीर्षक,विवरण
'नीतिबिना का कार्यक्रम,"नीति तथा कार्यक्रममा के छ ? २०८७ भित्र दिगो विकासका लक्ष्य प्राप्त गर्ने र मध्यम आय भएको मुलुक बन्ने लक्ष्य नेपाली उत्पादन तथा उपभोग अभिवृद्धि अभियान दशक प्रधानमन्त्री रोजगार कार्यक्रमसहित वितरणमुखी कार्यक्रमको पुनःसंरचनाको घोषणा सुकुम्बासी एवं अव्यवस्थित बसोबासीको समस्या दुई वर्षभित्रमा समाधान दुई वर्षभित्र सबै स्थानीय तहमा बिजुली, एक घर एक धारा, दिवा खाजा कार्यक्रम कक्षा ८ सम्म  निजगढ अन्तर्राष्ट्रिय विमानस्थल २०८०८१ मा निर्माण सुरू पाँच वर्षभित्र पूर्वपश्चिम राजमार्गलाई कम्तीमा चार लेनको बनाइने बन्द रहेका उद्योगहरु पुनः सञ्चालन, घाटामा रहेका सार्वजनिक संस्थानको सुधार सम्भव नभए मर्जर वा खारेज"
दुई प्रधानमन्त्रीले नबुझे ईपीजी प्रतिवेदन सार्वजनिक गर्ने तयारी,२०७३ असार २० र २१ काठमाडौं२०७३ असोज १८ र १९ नयाँदिल्ली२०७३ चैत २२ र २३ काठमाडौं२०७४ जेठ १५१७ देहरादून२०७४ असोज २१२२ काठमाडौं २०७४ पुस २७ र २८ नयाँदिल्ली२०७४ फागुन १२१३ काठमाडौं २०७४ चैत २९३० नयाँदिल्ली२०७५ असार १५ र १६ काठमाडौं
जाजरकोटका आमाहरू न्याय खोज्दै काठमाडौंमा,"पीडित परिवारलाई छाक जुटाउनै समस्याघटनापछि दलबलसहित जाजरकोट पुगेको संसदीय छानबिन समितिले उतिबेलै पीडित परिवारको गाँसबास, शिक्षा, स्वास्थ्य र रोजगारीको ग्यारेन्टी गर्ने बोलेको थियो । समितिले मृतकका आश्रित परिवारको शिक्षा, स्वास्थ्य, रोजगारी र भरणपोषणको व्यवस्था गर्न सिफारिससहितको प्रतिवेदन पनि बुझाएको छ । तर, सरकारले त्यसको कार्यान्वयन भने गरेको छैन । सभामुख अग्निप्रसाद सापकोटाले २६ जेठ ०७७ मा नेकपा माओवादी केन्द्रका सांसद देवेन्द्र पौडेलको संयोजकत्वमा ९ सदस्यीय छानबिन समिति गठन गरेका थिए । समितिमा सांसदहरू एकवाल मियाँ, दुर्गा पौडेल, पार्वतीकुमारी विशंखे, प्रकाश रसाइली, विमला विक, महेश्वरजंग गहतराज, मीनबहादुर विश्वकर्मा र रामसहायप्रसाद यादव सदस्य थिए । छानबिन समितिले घटनाको गहिरो अनुसन्धान गरी दोषीलाई कारबाही र मृतकसँग आश्रित पीडित परिवारको शिक्षा, स्वास्थ्य, रोजगारी र भरणपोषणको व्यवस्था सरकारले गर्नुपर्ने सिफारिस गरेको थियो । समितिका सदस्य सांसद प्रकाश रसाइली सरकारले प्रतिवेदनअनुसार कारबाही अघि बढाउनुपर्ने माग गर्छन् । हामीले प्रतिवेदन सभामुखलाई बुझाएका हौं । प्रतिवेदन सार्वजनिक गर्ने र कारबाही अघि बढाउन निर्देशन गर्ने काम हाम्रो होइन, संसद्को हो, उनले भने, त्यो हुन नसक्दा पीडितले सरकार भएको अनुभूति गर्न सकेका छैनन् । कमाइ गर्ने उमेरका छोरा गुमाएका सबैजसो परिवार गरिबीबाट गुज्रिएका छन् । नवराजका बुबा मुनलाल ढाडको समस्याले काम गर्न सक्दैनन् । आमा उर्मिला नजिकको स्कुलमा सहयोगीको काम गर्छिन् । त्यसैको आडमा घर चलेको छ । तर, बहिनी सुस्मिताको पढाइ र परिवारको भविष्य अन्योलग्रस्त छ । लोकेन्द्रकी आमा लक्ष्मी एकल महिला हुन् । श्रीमान्पछि छोरो पनि गुमाएपछि उनले दुर्घटनामा परेर घाइते १० वर्षे छोरीको पढाइ र भविष्यबारे सोच्न सकेकी छैनन् । गणेश बुढामगरको परिवारको अवस्था उस्तै नाजुक छ । श्रीमान् मिस्त्री काम गर्छन्, म मजदुरी गर्छु, आमा राधिका भन्छिन्, काम नगरे दुई छाक खाने अवस्था छैन । सञ्जु विककी श्रीमती र ६ वर्षे छोरो अभिभावकविहीन भएका छन् । छोरो आर्मीमा जाने तयारीमा थियो, बुढेसकालको सहारा बन्छ भन्ने आस ऊसँगै भेरीमा बग्यो, आमा सविता भन्छिन्, छोरो नै नभएपछि अब कोसँग आस गर्नु ?"
शिक्षकमाथि यौन दुर्व्यवहारको आरोप,"(काठमाडौं)  चाबहिलस्थित सेन्ट लरेन्स कलेजकी छात्रालाई यौन दुर्व्यवहार गरेको आरोपमा दुई शिक्षक पक्राउ परेका छन् । कलेजका संयोजकसमेत रहेका सामाजिक विषय पढाउने शिक्षकसहित दुई जना समातिएका हुन् । कक्षा ११ र १२ का छात्रालाई दुर्व्यवहार गरेको विषयमा कलेज व्यवस्थापनलाई जानकारी गराउँदा सुनुवाइ नभएको भन्दै मंगलबार विद्यार्थीले कलेज परिसर र महानगरीय प्रहरी वृत्त गौशालाअगाडि प्रदर्शनसमेत गरेका थिए । तीन विद्यार्थीले दिएको किटानी जाहेरीका आधारमा आरोपित शिक्षक पक्राउ परेका हुन् । जिल्ला अदालत काठमाडौंले थुनामा राखेर अनुसन्धान गर्न ५ दिन म्याद थपको आदेश दिएको छ । कलेजका संयोजकले शरीरमा छुने, आफ्नो घरमा बस्न आग्रह गर्ने र यौन सम्पर्कको प्रस्ताव गरेको छात्राहरूको आरोप छ । शिक्षकले विद्यार्थीमाथि यौन दुर्व्यवहार गरेको यो घटना पहिलो होइन । ०७६ फागुनमा ललितपुर चांगाथलीस्थित नारायण आधारभूत विद्यालयका एक शिक्षकले यौन दुर्व्यवहार गरेको भन्दै विद्यार्थीले उजुरी दिएका थिए । केटीहरूमाथि अन्याय भएकाले छानबिन गर्न भन्दै ३, ४ र ५ कक्षामा पढ्ने २६ छात्राले हस्तलिखित सामूहिक उजुरी दिएका थिए । घटना सार्वजानिक भएपछि विद्यालय व्यवस्थापन समितिले आफैं केस मिलाउने प्रयास गरेको थियो । अभिभावक, अधिकारकर्मी तथा सरोकारवालाको दबाबपछि घटनाको झन्डै एक सातापछि मात्रै सातदोबाटो वृत्तले आरोपितलाई पक्राउ गरेको थियो । पाटन माध्यमिक विद्यालय र लाकुरीभान्ज्याङको कालीदेवी आधारभूत विद्यालयमा पढाउने क्रममा पनि महिलामाथि यौन दुर्व्यवहार गरेको आरोप उनीमाथि लागेको थियो । तर, उनलाई अर्को विद्यालय सरुवा गरियो ।कानुन कार्यान्वयन ज्यादै फितलो रहँदा ज्ञान आर्जनको केन्द्र मानिने शैक्षिक संस्थामा यौनजन्य हिंसा तथा दुर्व्यवहारले प्रश्रय पाइरहेको पूर्वन्यायाधीश बलराम केसी बताउँछन् । शिक्षा मन्त्रालयले त्यस्ता व्यक्तिलाई कारबाही गरेर डराउने बनाउनुपर्नेमा मेलमिलाप गरेर, सरुवा गरिदिएर हुँदैन, उनले भने, यसले आपराधिक मानसिकता बोकेकालाई थप अपराध गर्न उक्साउँछ । कानुन कार्यान्वयनमा राज्य गैरजिम्मेवार भएपछि पीडित नै लुकेर बस्नुपर्ने बाध्यता छ । परिवार र समाजले पीडितलाई विश्वास गर्नुको साटो सुरुमै इज्जत र प्रतिष्ठामाथि प्रश्न गरिन्छ । पीडित महिलालाई गोप्य इजलासमा राखेर पीडितविरुद्ध मुद्दा अघि बढाउनुपर्छ, बलात्कारविरुद्ध प्रदर्शनमा उत्रिने किशोरी र महिलाको उदाहरण दिँदै केसीले भने, हिजोअस्ति योङ महिलाहरू प्लेकार्ड लिएर सडकमा त्यसै आएका होइनन् नि ! असुरक्षित छु भनेर आएका हुन् । जाहेरी दर्ता गरेपछि मात्रै अनुसन्धान गर्छु भन्ने कानुनी बाधा प्रहरीलाई नभएको हुँदा घटनाबारे जुनसुकै माध्यमबाट थाहा पाउनेबित्तिकै अनुसन्धानमा जानुपर्ने उनले बताए । गृह मन्त्रालय, मानवअधिकार आयोग, नेपाल प्रहरीलगायत कानुन कार्यान्वयनको हैसियतमा रहेकाहरूले गम्भीरतापूर्वक, द्रुत बाटो अपनाएर काम गर्नुपर्ने उनको भनाइ छ । २०२० जुनमा प्रकाशित पर्पिट्रेटरस् एन्ड कमन प्लेसेस अफ सेक्सुअल ह्यारेसन्ट अगेन्स्ट एडल्सेन्ट स्कुल गर्ल्स इन नेपाल जर्नलका अनुसार ९१ प्रतिशत छात्राले कक्षाकोठामा, ८३ प्रतिशतले अतिरिक्त पाठ्यक्रम समयमा, ३६ प्रतिशतले क्यान्टिनमा र २१ प्रतिशतले पुस्तकालयमा यौन दुर्व्यवहार व्यहोर्ने गरेको पाइएको छ । सर्वेक्षणमा ललितपुर र रूपन्देहीका ७ सय २७ छात्रालाई सहभागी थिए । उजुरी कम पर्ने, लामो न्यायिक प्रक्रिया, पीडितको गोप्यताको अभावले छात्रा यौन दुर्व्यवहारमा पर्ने जर्नलमा उल्लेख छ । युनिसेफ र यूकेएडले तयार पारेको गर्ल्स एजुकेसन च्यालेन्ज मा उजुरी दिँदा गोप्यता कायम गर्ने, शिक्षकमा नैतिक र व्यावसायिक क्षमताको विकास गर्नुपर्ने, सुरक्षित सिकाइ वातावरण बनाउन लैंगिक समानताका सवालमा पाठ्यक्रम बनाउनुपर्ने, कानुनी ज्ञानबारे पढाइनुपर्ने जस्ता संयन्त्रको आवश्यकता औंल्याइएको छ ।"
निजगढ विमानस्थलबारे मधेसको मध्यमार्गी प्रस्ताव,"(काठमाडौं)  बाराको निजगढमा जसरी पनि अन्तर्राष्ट्रिय विमानस्थल बनाउने संघीय सरकारको प्रस्ताव र वातावरणमा अपूरणीय क्षति पर्न सक्ने भन्दै त्यसलाई रोक्नुपर्ने पर्यावरण अभियन्ताको चेतावनीबीच मधेस प्रदेशले मध्यमार्गी प्रस्ताव अगाडि सारेको छ । मधेसका मुख्य न्यायाधिवक्ता दीपेन्द्र झाले सर्वोच्च अदालतको बृहत् पूर्ण इजलासमा पेस गरेको बहस नोटमा वातावरण संरक्षण र विकासको सन्तुलन मिलाउनुपर्ने भन्दै बाराको चारकोसे वन जथाभावी फँडानी हुनबाट बचाउँदै विमानस्थल बनाउन सकिने राय दिएका छन् । प्रस्तावित अन्तर्राष्ट्रिय विमानस्थलको भविष्यमाथि सर्वोच्च अदालतले आगामी १२ जेठमा अन्तिम निर्णय सुनाउँदै छ । विमानस्थल बनाउन आवश्यक ८ हजार ४५ हेक्टर जग्गाका लागि त्यहाँको घना जंगलका रूख काट्नुपर्ने प्रस्ताव आएपछि वातावरण संरक्षणको क्षेत्रमा क्रियाशील वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षत्रीले यस परियोजनालाई नै सर्वोच्च अदालतमा चुनौती दिएका छन् । निजगढ विमानस्थलका लागि तयार पारिएको भनिएको वातावरणीय प्रभाव मूल्यांकन (ईआईए) प्रतिवेदनले करिब २४ लाख रूख काट्नुपर्ने ठहर्याएको छ । तत्कालका लागि भने निर्माणका लागि खाली गराउनुपर्ने १ हजार ९ सय हेक्टर जमिनका ५ लाख १९ हजार १ सय ९० वटा र विमानस्थलमा पहुँचमार्ग निर्माण गर्न आवश्यक पर्ने ८५२ हेक्टरका ५ हजार ४ सय ९७ वटा रूख कटानको स्वीकृतिका लागि मन्त्रिपरिषद्मा पेस गर्ने वनमन्त्रीस्तरीय निर्णय भइसकेको छ । तर उक्त ईआईए प्रतिवेदनकै विश्वसनीयतामा प्रशस्त प्रश्न छन् । हाइड्रोपावर कम्पनीका लागि तयार पारिएको ईआईए रिपोर्टलाई नै नक्कल गरी निजगढ विमानस्थलका लागि तयार पारिएको वातावरण संरक्षणकर्मीले बताउँदै आएका छन् । वरिष्ठ अधिवक्ता शर्माले पनि आफ्नो निवेदनमा नक्कली ईआईए प्रतिवेदन बनाएको, विमानस्थल बन्ने टुंगो नलाग्दै रूख काटिहाल्ने हतारो गरेको, जथाभावी वन फँडानीले उक्त क्षेत्रको पर्यावरणमा अपूरणीय क्षति पुर्याउने, वन्यजन्तु ओहोरदोहोर गर्ने परम्परागत जैविक मार्ग नासिने जस्ता कारण देखाउँदै त्यहाँ निर्माण रोक्न माग गरेका छन् । विवादास्पद ईआईए प्रतिवेदनलाई वन मन्त्रालयले २०७५ जेठ ९ मा ससर्त स्वीकृत गरेको छ । उक्त प्रतिवेदन वातावरणीय प्रभाव मूल्यांकनको अन्तर्राष्ट्रिय मापदण्डबमोजिम विश्वसनीय र वैज्ञानिक ढंगबाट नबनाइएको दाबी रिटमा गरिएको छ । सरकार भने नेपाललाई त्रिभुवन अन्तर्राष्ट्रिय विमानस्थलको विकल्प चाहिएको, त्यो निजगढबाहेक अन्यत्र हुन नसक्ने अध्ययनले देखाएको र वातावरण संरक्षणका नाममा विकास कार्य सधैंलाई रोक्न नसकिने तर्क गर्दै विमानस्थल बनाइछाड्ने अडानमा छ । अहिलेको सत्ता गठबन्धन र प्रतिपक्षमा रहेका सबै दलमा निजगढमा विमानस्थल बनाउनुपर्ने अघोषित सहमति देखिन्छ । पर्यावरण संरक्षणमा चासो राख्ने अभियानकर्मी र केही कानुन व्यवसायीले मात्र निजगढमा विमानस्थल निर्माण गर्न उपयुक्त नहुने धारणा राख्दै आएका छन् । परस्परविरोधी यस्ता धारणाका बीच मधेस सरकारले सर्वोच्च अदालतमा मध्यमार्गी प्रस्ताव पेस गरेको हो । वातावरण र विकास एकै सिक्काका दुई पाटा हुन् । वातावरण कि विकास भन्नेमा छनोट हुन सक्दैन । अविकसित भएर सफा वातावरणले मात्र पुग्दैन भने विकासका नाममा वातावरणको अनावश्यक नाश गर्नु पनि उपयुक्त हुँदैन, मधेस प्रदेशका तर्फबाट मुख्य न्यायाधिवक्ता झाले पेस गरेको बहस नोटमा छ, वातावरण नीति र विकास नीतिबीचको सन्तुलनबाट नै हामीले वातावरणमैत्री विकास पूर्वाधार निर्माण गर्न सक्छौं । भारतको सर्वोच्च अदालतले पर्यावरण र विकाससँग अन्तरसम्बन्धित विभिन्न निवेदनमा गरेको फैसलालाई उद्धृत गर्दै झाले सर्वोच्च अदालतको बृहत् पूर्ण इजलासबाट निजगढमा वातावरणको अति विनाशबिना नै विमानस्थल निर्माण सम्पन्न गर्ने आदेश मागेका छन् । निजगढमा विमानस्थल निर्माणका लागि १ हजार ९ सय हेक्टर मात्र वन क्षेत्रको उपयोगबाट विमानस्थललाई आवश्यक पर्ने जग्गा उपलब्ध हुन सक्ने उनको सुझाव छ । अन्तर्राष्ट्रिय विमानस्थलका लागि प्रस्ताव गरिएको क्षेत्रमा नै रहेको र मुआब्जा वितरण टुंगिसकेको टाँगिया बस्तीको उत्तरपट्टि एउटा रनवे र दक्षिणपट्टि अर्को रनवे बनाउन पर्याप्त खाली जग्गा रहेको छ, त्यसैलाई उपयोग गर्न सकिन्छ, झाले कान्तिपुरसँग भने, हामीले सर्वोच्च अदालतसमक्ष बाँकी रहेको जग्गालाई बफर जोनका रूपमा राखी आवश्यक परेको खण्डमा मात्र प्रयोग गर्न दिने तथा सहरीकरण वा व्यवसायीकरणका लागि वन मासेर जग्गा प्रयोग गर्न नदिने आदेश मागेका छौं ।मधेस देशभरका सात प्रदेशमध्ये सबैभन्दा कम वन क्षेत्र भएको प्रदेश हो । त्यही सीमित वन क्षेत्रमध्ये निजगढको जंगल प्रमुख हो । प्रदेशको एउटा मात्र घना जंगललाई नासेर त्यहाँ रहेका सयौं वर्ष पुराना सालका रूखको कटान र जथाभावी प्रयोग हुने जोखिम रहेको भन्दै झाले सर्वोच्च अदालतसमक्ष त्यसको उपयोगको सुनिश्चितता गर्ने आदेश माग गरेको बताए । झन्डै २५ लाख ठूला रूख तथा ५० लाख जति साना रूख मासिँदा पूरै जंगल सखाप हुन्छ । त्यसकारण ती रूखलाई सकभर जोगाएर निर्माण कार्य गर्नुपर्छ, बहस नोटमा झाले उल्लेख गरेका छन्, जंगल माफियाले काटिएका रूखको दुरुपयोग गर्न सक्नेप्रति सचेत हुँदै काटिएका रूखलाई वातावरण संरक्षणका लागि मात्र प्रयोग गर्न पाउने नियम बन्नुपर्छ । काठको बिक्रीबाट प्राप्त रकमलाई उचित समितिमार्फत इको फ्रेन्ड्ली विमानस्थल बनाउन प्रयोग गर्नुपर्छ ।भारतले सन् २०१० मा कानुन बनाएरै वातावरणसम्बन्धी मुद्दाको टुंगो ६ महिनाभित्र लगाउन नेसनल ग्रिन ट्राइब्युनल गठन गरेको छ । यो ट्राइब्युनल आवश्यकताअनुसार त्यहाँका मुख्य सहर नयाँदिल्ली, भोपाल, पुने, कोलकातालगायतमा बस्ने गर्छ । अध्यक्षबाहेक उच्च अदालतका ५ जना सदस्य र ६ जना वातावरण विज्ञसमेत रहने उक्त ट्राइब्युनल नेपालमा समेत गठन गर्न र निजगढ विमानस्थल बनाउँदा आउने वातावरणसम्बन्धी विवादको सुनुवाइ गर्ने जिम्मा दिन मुख्य न्यायाधिवक्ता झाले सुझाएका छन् । ऐन बनाउन समय लाग्ने कारणले सर्वोच्च अदालतकै आदेशबाट गठन गर्न, सर्वोच्च अदालतको फुल कोर्ट (पूर्ण बैठक) बाट राष्ट्रिय हरित न्यायाधिकरण कार्यविधि बनाई लागू गर्न उनले सुझाएका छन् । सर्वोच्च अदालतको एक न्यायाधीश अध्यक्ष र मुद्दा भएको प्रदेशका उच्च अदालतमा मुख्य न्यायाधीशसहित चार जना न्यायाधीश रहने गरी कार्यविधि बनाई निजगढ अन्तर्राष्ट्रिय विमानस्थलको यो मुद्दाबाट ग्रिन ट्राइब्युनलको अभ्यासको आरम्भ गर्न निर्देशनात्मक आदेश होस्, बहस नोटमा माग गरिएको छ । त्यस्तै, निजगढमा रूख कटान तथा विमानस्थल निर्माण कार्यको अनुगमन गर्न प्रादेशिक र स्थानीय सरकारका प्रतिनिधि, संघीय वन कार्यालय प्रतिनिधि, पर्सा राष्ट्रिय निकुञ्जका प्रतिनिधि र वातावरण विज्ञसमेत रहने संयन्त्र बनाउन अदालतबाट निर्देशनात्मक आदेश जारी गर्न मधेस प्रदेशले माग गरेको छ । वातावरणमैत्री विमानस्थल बनाउन सकिन्छ । जस्तै, आवश्यक नरहेको ठाउँमा रूख नकाट्ने, सिमेन्ट प्रयोग कम गर्ने तथा उक्त जंगलकै काठ प्रयोग गर्नुपर्ने व्यवस्था डीपीआर र ठेक्का सम्झौतामै राख्नका लागि अदालतले सरकारलाई आदेश दिनुपर्छ, झाले भने, निजगढ विमानस्थलको आर्थिक सुनिश्चितता नभएसम्म रूख काट्न हुँदैन । लगानी बोर्डबाट विमानस्थलमा लगानी स्वीकृत भई स्रोत सुनिश्चित भइसकेपछि मात्र साइट क्लियरेन्सको कार्य प्रारम्भ गर्न अदालतले आदेश दिनुपर्छ । विमानस्थल निर्माण भएपछि त्यहाँ पानीको तह घट्न जाने कारणले स्थानीय किसानलाई पर्ने मर्काको क्षतिपूर्तिस्वरूप विमानस्थलको आम्दानीको पाँच प्रतिशत उनीहरूले पाउने व्यवस्था गर्नुपर्ने तथा नजिकका किसान परिवारका सदस्यलाई विमानस्थलमा रोजगारी दिने व्यवस्था गर्नुपर्ने पनि मधेस प्रदेशको प्रस्ताव छ । विमानस्थल बनाउँदा वन विनाश हुने भएकाले विमानस्थलको आम्दानीको १० प्रतिशत रकम प्रतिवर्ष वनजंगलको संरक्षण, जैविक विविधता, वाटर रिचार्ज जस्ता कार्यमा खर्च गर्ने सुनिश्चितता पनि संघीय सरकारले गर्नुपर्ने मधेसको माग छ । नेपालमा सन् १९९२ मा दुई महिनाको फरकमा थाई एयरलाइन्स र पाकिस्तान इन्टरनेसनल एयरलाइन्स (पीआईए) को एयरबस दुर्घटना हुँदा २८० जनाको ज्यान गएको थियो । त्यसपछि काठमाडौंस्थित त्रिभुवन विमानस्थलको विकल्पमा नयाँ अन्तर्राष्ट्रिय विमानस्थल बनाउनुपर्ने आवाज उठ्न थालेको हो । सन् १९९५ मा विदेशी परामर्शदाता संलग्न गराई नयाँ अन्तर्राष्ट्रिय विमानस्थलका लागि पूर्वसम्भाव्यता अध्ययन गर्दा निजगढलाई उपयुक्त विकल्पका रूपमा अगाडि सारिएको थियो । सन् १९९७ मा सम्भाव्यता अध्ययन गरिएको भए पनि यो विषय यसै सेलाएको थियो । तर, २०७३ फागुन २५ को मन्त्रिपरिषद् बैठकले निजगढ विमानस्थल निर्माण क्षेत्रमा सडक र पहुँच मार्ग बनाउन र त्यहाँको वन क्षेत्रको रूख कटान गर्न नेपाली सेनालाई दिने निर्णय गरेपछि यो विषय एकाएक चर्चामा आएको हो । उक्त निर्णयबमोजिम नागरिक उड्डयन प्राधिकरण र नेपाली सेनाको इन्जिनियरिङ विभागबीच २०७४ भदौ १९ मा समझदारीपत्रमा हस्ताक्षर भयो । उक्त समझदारीपत्रले आयोजना क्षेत्रभित्रको पेरिमिटर सडक, पहुँचमार्ग, रनवे, ट्याक्सी वेलगायत अन्य पूर्वाधार संरचना निर्माण गर्नुपर्ने क्षेत्रमा रूख कटान गरी वन कार्यालयलाई बुझाउने दायित्व नेपाली सेनालाई सुम्पियो । तर, ईआईए प्रतिवेदनको आधिकारिकता र सेनामार्फत रूख कटान गर्ने सरकारी योजना दुवैलाई रिटमार्फत चुनौती दिइएकाले यो प्रक्रिया कसरी अगाडि बढ्छ भन्ने सर्वोच्चको फैसलापछि मात्र स्पष्ट हुनेछ ।"
विपक्षीलाई सघाएको आरोपमा कारबाही,"बर्दिया (कास) एमालेले स्थानीय निर्वाचनमा आफ्ना उम्मेदवारविरुद्ध भ्रम सिर्जना गरी विपक्षी पार्टीलाई सघाएको आरोपमा १८ जनालाई कारबाही गरेको छ । केहीलाई स्पष्टीकरण सोध्ने र केहीलाई पार्टीको साधारण सदस्यसमेत नरहने गरी कारबाही गरिएको एमाले जिल्ला कमिटी सचिव पदम ढकालले बताए । पार्टीका जिल्लास्तरीय नेताको अन्तर्घातका कारण पार्टी पराजित भएको बताउँदै एमालेले आफ्ना नेताकार्यकतालाई कारबाही गरेको हो । उम्मेदवारविरुद्ध भ्रम सिर्जना गरी मतदातालाई दिग्भ्रमित गर्दै पार्टी निर्णयविपरीत बारबर्दिया र गुलरिया नगरपालिकाका एमाले नेताकार्यकर्ता कारबाहीमा परेका हुन् । गुलरिया नगरका सहइन्चार्ज रामबहादुर रावललाई पार्टीको साधारण सदस्य नरहने गरी निष्कासन गरिएको एमालेले जनाएको छ । उनी ०७४ को स्थानीय निर्वाचनमा गुलरिया४ बाट वडाध्यक्ष भएका थिए । यस्तै, नगर इन्चार्ज धनेशकुमार यादव सचिवालय सदस्य, नगर इन्चार्जबाट मुक्त र जिल्ला कमिटी सदस्यबाट निलम्बन भएका छन् । नगर उपसभापति पुष्पा वली, जिल्ला कमिटी सदस्य हीराबहादुर बीसी, जीवन पन्थी, पुनकला श्रीवास्तवलाई विभागीय जिम्मेवारीबाट मुक्त गरिएको सचिव ढकालले बताए । जिल्ला सल्लाहकार शंकर घिमिरेलगायतलाई पदबाट मुक्त गरी स्पष्टीकरण सोध्ने निर्णय गरेको छ । निलम्बित नगर इन्चार्ज यादवले झूटो आरोप लगाई कारबाही गरिएको बताए । बिनाप्रमाण र पार्टीको विधानविपरीत कारबाही भएकाले यसको उच्चस्तरीय छानबिन हुनुपर्ने उनको भनाइ छ । पार्टीका केन्द्रीय सदस्य एवं जिल्ला इन्चार्ज लक्ष्मण ज्ञवालीले कारबाही प्रक्रिया ठीक भएको बताए । स्थानीय तह निर्वाचनका क्रममा गुलरिया, बारबर्दिया नगरपालिका र बढैयाताल गाउँपालिकामा एमाले पराजित भएको थियो ।"
महानगरमा दोहोरिए चिरिबाबु र रेनु,"(चितवनललितपुर)  स्थानीय तह निर्वाचनमा धेरैको ध्यान तानेको भरतपुर महानगरपालिकाको प्रमुखमा निर्वाचित भएकी रेनु दाहाल आफैंलाई पनि यति फराकिलो मतान्तर हुने आकलन थिएन । तीनदेखि सात हजारसम्मको मतान्तर होला भन्ने थियो । सोचेको भन्दा राम्रो नतिजा आयो, मंगलबार बिहान भरतपुरको मतगणनास्थल चितवन प्रदर्शनी केन्द्रमा दाहालले पत्रकारहरूसँग भनिन् । मुख्य निर्वाचन अधिकृतको कार्यालयको अन्तिम मतपरिणामअनुसार सत्ता गठबन्धनबाट माओवादी केन्द्रकी उम्मेदवार दाहालले ५२ हजार २८ मत उनका निकटतम् प्रतिद्वन्द्वी राष्ट्रिय प्रजातन्त्र पाटी (राप्रपा) सँगको तालमेलबाट एमालेका विजय सुवेदीले ३९ हजार ५ सय ८२ मत ल्याएका छन् । दाहाल १२ हजार ४ सय ४६ मतान्तरले निर्वाचित भएकी हुन् । उपप्रमुखमा सत्ता गठबन्धनकै कांग्रेस उम्मेदवार चित्रसेन अधिकारीले ५२ हजार ८ सय ३ मत पाएका छन् । गत निर्वाचनमा दाहाल निकै कम मतान्तर र विवादबीच निर्वाचित भएकी थिइन् । त्यतिबेला एमालेका देवीप्रसाद ज्ञवालीलाई २ सय ३ मतको झिनो मतान्तरले पराजित गरेकी थिइन् । दाहालको यस पटक पनि एमालेकै उम्मेदवारसँग प्रतिस्पर्धा भए पनि अघिल्लो निर्वाचनको जस्तो कडा रहेन । एमालेलाई मतदान गर्नेमध्येले नै यस पटक दाहाललाई मत दिएको एमालेकै नेताहरू पनि स्वीकार गर्छन् । प्रमुखमा कम मत आएको मात्रै हैन यसपालि एमालेले धेरै वडाध्यक्ष पनि गुमायो । अघिल्लो पटक १४ वडाध्यक्ष जितेको एमाले ६ वडामा खुम्चिएको छ । महानगरका २९ वडामध्ये १६ कांग्रेस, एक कांग्रेसका बागी, ६ एमाले, माओवादी केन्द्र र नेकपा एकीकृत समाजवादीले तीनतीन वडाध्यक्ष जितेको छ । अघिल्लो पटक एमालेका वडाध्यक्षहरूले ३८ हजारको हाराहारीमा मत ल्याउँदा मेयर पदका तत्कालीन उम्मेदवार ज्ञवालीले ४२ हजार मत कटाएका थिए । यो पटक भरतपुरमा राप्रपासँगको चुनावी तालमेलपछि पनि सुवेदीलाई आफ्नै वडाध्यक्षहरूलाई भन्दा कम मत आएको छ । राप्रपासँगको हाम्रो तालमेल महानगरको सन्दर्भमा प्रतिउत्पादक भयो, एमाले चितवनका अध्यक्ष रामप्रसाद न्यौपानेले भने । सत्ता गठबन्धनमा भरतपुर प्रमुखको पद माओवादी केन्द्रलाई दिने गरेर निर्णय भएपछि चितवन कांग्रेसभित्र असन्तुष्टि चर्केको थियो । असन्तुष्ट रहेका भरतपुरका कांग्रेस नेताकार्यकर्ताले पुराना नेता जगन्नाथ पौडेललाई प्रमुखमा उठाएका थिए । गठबन्धनमै रहेका दलका मान्छे स्वतन्त्र भनेर उठेपछि केही न केही मत त त्यता गयो नै तर एमालेको मत पनि रेनु दाहाललाई आएको छ । पाँच वर्ष मेयर भएर काम गरेका कारण जनताले राम्रो मूल्यांकन गरेर उहाँलाई मत दिएका छन्, माओवादी केन्द्रका जिल्ला संयोजक रामचन्द्र अधिकारीले भने । गठबन्धन दलमै प्रमुखमा दाहाललाई मत आउनेनआउने अन्योल भएपछि प्रधानमन्त्री शेरबहादुर देउवा बास बस्ने गरेरै भरतपुर आए । कांग्रेस केन्द्रीय सदस्य शंकर भण्डारी भरतपुरमै खटिएका थिए । पहिला नेतृत्व हामीले पाउनुपर्छ भनेर लाग्यौं । तर पार्टीले निर्णय गरेपछि हामी सबैले उदारता देखाएर खुला हृदयले गठबन्धनलाई जिताउन मिहिनेत गर्यौं । त्यो नतिजामा प्रतिबिम्बित भएको हो, कांग्रेस चितवनका सभापति राजेश्वर खनालले भने । प्रमुख पद नपाए गठबन्धन गर्नु हुँदैन भन्दै आएका कांग्रेस केन्द्रीय सदस्य दिनेश कोइरालाको वडा ६ बाट दाहाललाई सबैभन्दा धेरै मत आएको उनले बताए । गठबन्धनले राम्रोसँग काम गरेका कारण दाहालको धेरै मत आएको र प्रमुखउपप्रमुखमा समान मत आएको खनालले सुनाए । यता, उपत्यकाको ललितपुर महानगरपालिकाको मेयरमा कांग्रेसका उम्मेदवार चिरिबाबु महर्जन दोस्रो पटक निर्वाचित भएका छन् । उनले निकटतम् प्रतिद्वन्द्वी एमालेका हरिकृष्ण व्यञ्जनकारलाई १८ हजार एक सय ६२ भारी मतान्तरले पराजित गरेका हुन् । ललितपुमा ८६ हजार ५ सय ४० मत खसेकोमा महर्जनले ४२ हजार ७ सय २२ मत र व्यञ्जनकारले २४ हजार ५ सय ६० मत ल्याए ।०७४ को स्थानीय तहको निर्वाचनमा पनि दुवै जना आमनेसामने भएका थिए । त्यतिबेला महर्जनले ३ सय २६ मात्र मतान्तरले व्यञ्जनकारलाई हराएका थिए । त्यतिबेला महर्जनले २४ हजार ६ सय ४२ मत र व्यञ्जनकारले २४ हजार ३ सय १६ मात्र मत प्राप्त गरेका थिए । उपमेयरमा एमालेकी मञ्जली शाक्य निर्वाचित भएकी छन् । शाक्यले गठबन्धनबाट उठेका माओवादी केन्द्रका बाबुराज बज्राचार्यलाई ६ हजार ३ सय ३२ मतान्तरले हराइन् । शाक्यले २५ हजार ८४ मत प्राप्त गरिन् । बज्राचार्यले १८ हजार ७ सय ५२ मात्र मत प्राप्त गरे । निर्वाचित दुवैले मंगलबार राति विजय जुलुस गरेका छन् । २९ वटा वडा भएमा महानगरमा १ र १३ नम्बरमा स्वतन्त्र उम्मेदवार निर्मल तन्डुकार र गणेश केसीले जितेका छन् । ११११ वटाको वडाध्यक्षमा कांग्रेस र एमालेले जिते । २ र ३ मा एकीकृत समाजवादीबाट राजेशकुमार महर्जन र श्रीगोपाल महर्जनले जितेका छन् । माओवादी केन्द्रले ३ वटा वडा जितेको छ । ०७४ मा भने ललितपुर महानगरमा एमालेले बहुमत ल्याएको थियो । ललितपुर मेयरमा निर्वाचित महर्जन र उपमेयरमा निर्वाचित शाक्य दुवैले फरक पार्टी भए पनि दलगत रूपमा नसोचीकन नगरवासीको हितका लागि काम गर्ने बताएका छन् । महर्जनले ०७४ मा निर्वाचित भएपछि सुरु गरेका काम पूरा गर्ने वाचा गरे । गठबन्धनका माओवादी केन्द्रबाट उपमेयरका उम्मेदवार बज्राचार्यले भने कांग्रेसले गठबन्धनका नाममा धोका दिएको आरोप लगाएका छन् । मेयर महर्जनले हाम्रो पार्टीको भोट लिए तर हामीलाई भने दिएनन्, उनले भने, अब गठबन्धन धेरै दिन टिक्दैन । आफू मात्रै लिने, अरूलाई नदिने गठबन्धनको आयु हुँदैन । मेयरमा निर्वाचित महर्जनले भने कांग्रेसले माओवादीलाई धोका नदिएको बताउँछन् । कोठे बैठकमा सँगै थियौं । घरदैलो कार्यक्रममा पनि सँगै थियौं, उनले भने, मेरा लागि मात्र मैले भोट मागिन् । उनले मतदान शिक्षा अभावका कारण गठबन्धनबाट उपमेयरका उम्मेदवारलाई भोट नपरेको हुन सक्ने बताए । उम्मेदवार नभएको कांग्रेसको उपमेयर पदमा १० हजार ७ सय २० मत खसेको थियो ।"
बन्चरेडाँडामा फोहोर फालियो,"काठमाडौं (कास) स्थानीयको विरोधबीच सहरी मन्त्रालयको अगुवाइमा बन्चरेडाँडा ल्यान्डफिल साइटमा फोहोर फाल्न सुरु गरिएको छ । मंगलबार फोहोर बोकेको ट्रकसँगै प्रहरी पुग्दा स्थानीयले नाराबाजी गरेका थिए । प्रहरीले माइकिङ गरी प्रदर्शन नगर्न आग्रह गरे पनि नरोकिएपछि बल प्रयोग गरी स्थानीयलाई नियन्त्रणमा लिएको काठमाडौं महानगरपालिकाले जनाएको छ । १० जनाभन्दा बढी स्थानीयलाई नियन्त्रणमा लिई उपत्यकाको फोहोर विसर्जन गरिएको छ । ल्यान्डफिल्ड साइटको निर्माण नसकिएको, साइट छेउछाउको करिब चार हजार रोपनी जग्गा अधिग्रहण गर्नुपर्ने, गुठी जग्गालाई रैकरमा परिणत गर्नुपर्ने, स्थानीयलाई रोजगारी दिनुपर्नेर् र फोहोरको दिगो व्यवस्थापनका लागि त्यससम्बन्धी उद्योग खोल्नुपर्ने स्थानीयको माग छ । माग सम्बोधन नगरेसम्म फोहोर फाल्न नदिने अडानसहित स्थानीयले अवरोध गर्दै आएका थिए । मंगलबार बिहान नियन्त्रणमा लिएका स्थानीयलाई साँझ ७ बजे छोडिएको विरोध कार्यक्रमका संयोजक श्रीराम ढुंगानाले बताए । सरकारले छापामार शैलीमा आएर फोहोर फाल्न खोज्दा विरोध गरिएकै कारण दिनभर नियन्त्रणमा परेको उनको भनाइ छ । निर्माणाधीन ल्यान्डफिल साइटमा फोहोर फाल्न पाइँदैन, अब जेठ १५ मा सरकारले ल्याउने बजेटमा ल्यान्डफिल साइटलाई कति रकम छुट्याउँछ, त्यहीअनुसार विरोधबारे निर्णय गर्छौं, उनले भने । काठमाडौं महानगरको वातावरण विभागकी प्रमुख सरिता राईले उपत्यकाबाट संकलन गरिने फोहोर बन्चरेडाँडामै जाने बताइन् । बन्चरेको विकल्प छैन, सिसडोलमा फाल्न सक्दैनौं, जे जसरी हुन्छ, त्यहीं फाल्छौं, उनले भनिन्, स्थानीयको माग सम्बोधन गर्दै र पूर्वाधार बनाउँदै भए पनि फोहोर बन्चरेमै लागिन्छ । सुरक्षाकर्मी परिचालन गरेर भए पनि उपत्यकाको फोहोर दैनिक रूपमा बन्चरेडाँडा ल्यान्डफिल साइटमै विसर्जन गरिने उनले बताइन् । बन्चरेडाँडा ल्यान्डफिल साइटको सेल वानमा मंगलबार मात्रै एक सयभन्दा बढी ट्रक फोहोर फालिएको छ । सहरी विकासमन्त्री रामकुमारी झाँक्रीको निर्देशनमा काठमाडौं महानगरपालिकाले सोमबार राति नै विसर्जनका लागि बन्चरेडाँडा ल्यान्डफिल्ड साइटमा काठमाडौंबाट पठाइएको थियो । मंगलबार पनि काठमाडौंबाट फोहोर बोकेका ट्रक बन्चरेडाँडातर्फ पठाइए । मन्त्री झाँक्रीले सोमबार राति बालाजु, रातोपुललगायत क्षेत्रमा फोहोर उठेनउठेको अनुगमन गरेकी थिइन् । मंगलबार काठमाडौं र ललितपुरबाट एक सयवटा ट्रक फोहोर बन्चरेडाँडामा खसाइएको बन्चरेडाँडा ल्यान्डफिल्ड साइटका आयोजना प्रमुख रवीन्द्र बोहराले बताए । स्थानीयले सामान्य विरोध गरे पनि स्थिति सामान्य रहेको बताउँदै उनले बन्चरेडाँडा ल्यान्डफिल्ड साइटमा अब निरन्तर फोहोर विसर्जन गरिने बताए ।"
दुईदिने बिदाले देखाएको सार्वजनिक सेवा व्यवस्थापनको भ्वाङ,"इन्धन खपत घटाउने नाममा सातामा दुई दिन बिदा दिने सरकारी निर्णयबाट घोषित उद्देश्य त पूरा होलानहोला, सार्वजनिक सेवा भने अस्तव्यस्त हुन थालेको छ । आइतबार पनि बिदा दिन थालेका सरकारी अस्पतालका बहिरंग सेवामा भीड बढेको छ । अरू सार्वजनिक सेवाहरू पनि प्रभावित हुन थालेका छन् । कर्मचारीहरूले थपिएको एक दिन बिदा बराबरको थप काम अरू कार्यदिनहरूमा गर्नुपर्ने हो, तर उनीहरू शुक्रबार दिउँसै हिँड्ने र सोमबार पनि ढिला कार्यालय पुग्ने गरेको र दुर्गमका सेवाग्राहीहरू मर्कामा परेको समाचार छ । सार्वजनिक सेवामा विद्यमान व्यवस्थापन कौशलहीनताका कारण छोटो अवधिमै दुईदिने बिदाको औचित्यमाथि प्रश्न उठेको छ । सिद्धान्ततः साताको दुई दिन बिदा न आफैंमा नाजायज व्यवस्था हो, न अनौठो प्रचलन नै । संस्कृति पर्यटन तथा नागरिक उड्डयन मन्त्रालयले २०७७ असोजमा हप्तामा दुई दिन बिदा दिने सम्बन्धमा अध्ययन गर्न गठन गरेको एउटा समितिको प्रतिवेदनअनुसार, तथ्यांक उपलब्ध भएका विश्वका १२७ मध्ये ११६ देशमा दुई दिन साप्ताहिक बिदा दिइन्छ, एसियाका ४३ मध्ये ३८ देशमा यही अभ्यास छ । केही देशमा निजी कम्पनीले समेत सातामा तीन दिन बिदा दिने अभ्यास थालिसकेका छन् । साप्ताहिक बिदाको विषय चुनावी मुद्दासमेत बन्न थालेको छ बेलायतमा लेबर पार्टीले सन् २०१९ को चुनावी घोषणापत्रमा आफूले जितेमा सातामा चार कार्यदिनको प्रावधान लागू गर्ने प्रतिबद्धता जनाएको थियो । नेपालमै रहेका विदेशी दूतावास र कतिपय कार्यालयहरू पनि सातामा पाँच दिन मात्रै खुल्छन् । खासमा कर्मचारीहरूको व्यक्तिगत जीवन र कामबीचको असन्तुलन घटाएर पारिवारिक र सामाजिक खुसी सुनिश्चित गरी उनीहरूको तनावमा कमी ल्याई उत्पादकत्व वृद्धि गर्न साप्ताहिक कार्यदिन घटाउने हो । विभिन्न अध्ययनहरूले कर्मचारीहरूको तलबी साप्ताहिक बिदा बढी हुँदा उनीहरूले कार्यदिनमा गतिलो काम गर्ने र कार्यालयको उत्पादकत्व वृद्धि हुने देखाएका छन् । यस क्रममा निश्चित रूपमा कार्यालय सञ्चालन खर्च पनि घट्छ, नेपालमा अहिले बिदा बढाउनुको मूल कारण पनि यही हो । यसबाट के देखिन्छ भने, नेपालमा दुईदिने बिदाको उद्देश्य नै सीमित छ । उल्लिखित अध्ययन कर्मचारीको बिदा बढाएर आन्तरिक पर्यटन बढाउने प्रयोजनले गरिएको थियो भने अहिले यो बिदा इन्धन खपत कम गरी विदेशी विनिमय सञ्चितिमा परेको दबाब घटाउन दिइएको हो । मुख्य त्रुटि त, यो निर्णय लागू गर्दा न पर्याप्त अध्ययन गरियो न सार्वजनिक सेवा प्रभावित नहुने व्यवस्थापन नै मिलाइयो । यसको दुष्परिणामस्वरूप अस्पताललगायतका सेवा अस्तव्यस्त हुन पुगे । यही कारण दुईदिने बिदाको अवधारणामै प्रश्न उठेको छ, विकसित विश्व थप बिदातिर लम्किरहँदा यहाँ भर्खर लागू भएको दुईदिने बिदा नै विवादित भइरहेको छ । यसले हाम्रो सार्वजनिक सेवाको व्यवस्थापनमा ठूलो भ्वाङ रहेको देखाएको छ । सरकारले बिदा दिनुअघि पाँच कार्यदिन लागू गर्दा पहिलेझैं सेवा कसरी चालू राख्ने, अझ उत्पादकत्व कसरी बढाउने भन्ने गृहकार्य गर्नुपर्थ्यो । विद्यालयहरूमा पाठ्यक्रम, पाठ्यभार, सिकाइसम्बन्धी क्रियाकलाप निर्धारण र शैक्षिक पात्रो सबैको कसरी र कहिलेसम्म तालमेल मिलाउने पहिल्यै टुंगो लगाउनुपर्थ्यो अनि त्यसपछि मात्र दुईदिने बिदाको निर्णय हुनुपर्थ्यो । अस्पतालमा पनि अहिलेको बहिरंग सेवाको चाप व्यवस्थापन र शल्यक्रियाको पालो प्रभावित नहुने गरी मात्र यसलाई लागू गर्नुपर्थ्यो । यस्तै गृहकार्य अरू सरकाकारी कार्यालयहरूमा पनि हुनुपर्थ्यो । तर सरकारले यो सब गरिरहने लेठो उठाएन, र एकै पटक दुईदिने बिदा घोषणा गर्यो । अब यसबाट सबैभन्दा प्रतिकूल प्रभाव परेको अस्पतालमा भत्ता दिएर आइतबार चिकित्सक बोलाउने विकल्पमा छलफल भइरहेको छ, जसका कारण खर्च घट्ने होइन बरु बढ्छ । अहिले लागू दुईदिने बिदा सरकारका लागि सार्वजनिक सेवा सुधार्ने एउटा अवसर हो । त्यसका निम्ति बिदाका निम्ति बिदा हुनु हुन्न बिदाको विश्वव्यापी उद्देश्य पूरा हुनुपर्छ कर्मचारीहरू नयाँ दैनिक कार्यघण्टासित अभ्यस्त हुनुपर्छ छ कार्यदिनमा हुने काम पाँच दिनमै पूरा हुनुपर्छ । सरकारले सार्वजनिक सेवा कार्यालयहरूलाई अझ प्रभावकारी कसरी बनाउने भन्ने रणनीति र योजना बनाउनुपर्छ । साप्ताहिक कार्यदिन घटाउँदा पनि सरकारी कर्मचारीहरूको शैली सरकारको काम कहिले जाला घाम नै रहिरह्यो भने शंकै छैन, यसमा अविलम्ब पुनरवलोकन गर्नुपर्छ, जुन विश्व हिँडिरहेको भन्दा बाउँठो बाटो हुनेछ । त्यसैले दुईदिने बिदालाई उपलब्धिमूलक बनाउन र यसबीचमा देखिएका समस्या तुरुन्त हटाउन सम्बन्धित सरकारी निकायहरूले यथाशीघ्र ध्यान दिनु अपरिहार्य छ ।"
'नो भोट को अधिकार,"सर्वोच्च अदालतले जनतालाई नो भोट को अधिकार कानुन बनाएरै सुरक्षित गर्न सरकार र निर्वाचन आयोगको नाममा आदेश दिइसकेको छ । तर राजनीतिक दलहरू र निर्वाचन आयोगले नो भोट मत पत्रमा व्यवस्था गर्न आनाकानी गरेका छन् । बरु प्रमुख दलहरू मताधिकार कुण्ठित हुने गरी गठबन्धन गर्न व्यस्त देखिन्छन् । यसपलिको स्थानीय तह निर्वाचनमा नो भोट को महत्त्व महसुस गरियो । नो भोट को अर्थ नै दलहरूलाई जनताले दिने पृष्ठपोषण हो, आचरण सुधार्ने मौका हो । लोकतन्त्रमा दलहरूको विकल्प स्वतन्त्र उम्मेदवार हुन सक्दैन । यसो भन्दैमा दलका नेताहरू निरंकुश बन्ने छुट भने पाउनु हुँदैन । शक्ति सन्तुलनका लागि पनि दलहरूबीच कडा प्रतिस्पर्धा हुनु जरुरी छ । निर्वाचनको अभिमतको सम्मान गर्दै दलहरूले आफ्नो व्यवहार लोकतान्त्रिक बनाउँदै लैजानुपर्छ । नेतृत्वमा अहंकार बढ्दै गयो भने जनताको नजरमा राजनीति घृणित बन्दै जान्छ र दलहरूले भोट पाउन सक्दैनन् । जनविश्वास जित्न जनभावनाअनुरूप नेताहरू चल्न सक्नुपर्छ । सारा चीज आयात गर्न सकिन्छ तर नेता सकिन्न । जनताले उपलब्ध नेताहरूमध्ये राम्रोलाई चुन्ने हो । समाजको नेतृत्व गर्ने व्यक्ति जुनसुकै दलबाट चुनावमा उठे पनि, असल र सक्षम हुनुपर्छ । स्थानीय तह निर्वाचनमा सत्ता पक्षको पाँच दलीय र प्रतिपक्षको नौ दलीय गठबन्धन दुवैप्रति जनता उत्साही छैनन् । नो भोट को विकल्प नहुँदा उम्मेदवार नै नभएको पालिकामा पनि आफ्नो आस्थाको चुनाव चिह्नमा भोट खसालेको पाइयो, जुन मत कानुनतः बदर भयो । दलहरूले उठाएका कुनै पनि उम्मेदवार मतदाताको नजरमा स्वीकार्य भएनन् भने, त्यस्तो अवस्थाका लागि नो भोट को विकल्प थिएन र स्वतन्त्र उम्मेदवारहरूले भोट पाउनुको एउटा कारण यो पनि हो । त्यसैले पनि सरकार र आयोगले नो भोट को अधिकार जनतालाई दिलाउन दबाब सिर्जना गर्नुपर्छ । निर्वाचन जसरी पनि जित्नैपर्ने मनोविज्ञानबाट प्रेरित भएर दलहरूले बनाएको केन्द्रीय गठबन्धनलाई सर्वसाधारणले स्थानीय तहमा रुचाएनन् । अब स्थानीय नेता वा नेतृत्व छनोट गर्ने अधिकार त्यहीका नेताकार्यकर्तालाई नै दिने र दलका उम्मेदवारहरूले नै जनताको मन जितेर निर्वाचन जित्ने वातावरण बनाउने जिम्मेवारी फेरि पनि दलहरूकै हो । नो भोट को अधिकार कानुनले नै सुनिश्चित गरे आगामी निर्वाचनमा दलहरू आफ्नो आचरण सुधारेर मात्र जनतामाझ जान बाध्य हुन्छन् । लोकतन्त्रलाई संस्थागत गर्न दलको विकल्प, दलहरू नै हुन्, अरू होइन । नोदनाथ त्रिताल, चौबिसे गापा३, धनकुटा"
दुईदिने बिदाको मारमा सेवाग्राही,"सरकारले इन्धन खपत घटाउन जेठदेखि हप्तामा दुई दिन बिदा र अन्य दिन कार्यालय समय बिहान ९३० देखि साँझ ५३० बजेसम्म गर्ने निर्णय गर्यो । यो कदम स्वागतयोग्य छ । तर यो निर्णय नेपालमा लागू गर्न सकिन्छ कि सकिन्न भन्नेबारे राम्रोसँग अध्ययन भएको पाइन्न । सरकारले यो निर्णय फिर्ता लिने गृहकार्य गरिरहेको पनि सुनिन्छ । आठ घण्टा काम, आठ घण्टा आराम र आठ घण्टा मनोरञ्जनका लागि युरोप तथा अमेरिकामा विगतमा मजदुरहरूले ठूल्ठूला आन्दोलन गरे । अहिले मजदुरले हप्ताको ४० घण्टा काम गर्नुपर्छ । त्यस्तै प्रायः विकसित देशमा हप्ताको ५ दिन काम र २ दिन बिदा दिने चलन छ । यसले कामदारको उत्पादकत्व बढे पनि नेपालजस्तो विकास उन्मुख देशमा सार्वजनिक बिदाको संख्या प्रशस्त छ, त्यसमा अझै सार्वजनिक बिदा थप्दा त्यसको मार सीधै सेवाग्राहीमा पर्छ । स्वास्थ्य क्षेत्रमा यसले प्रत्यक्ष असर पार्छ । पर्याप्त तयारीबिना ल्याइएको यो योजना सफल नहुने प्रस्ट छ । सुमनकुमार रेग्मी, कोपुण्डोल, ललितपुर"
राजनीतिमा नयाँ पुस्ता,"देश गणतन्त्रमा गएको पनि निकै भयो, यसबीच देशका प्रमुख दलहरूले सोचेअनुरूप काम गरेनन् । न देशका लागि उल्लेख्य योजना बनाएर काम गरे न त सर्वसाधारणको मनोभावनाको कदर नै गरे । जसलाई जनप्रतिनिधिका रूपमा संसद्मा पुर्याइयो, तिनैले आफ्नो जीवनस्तर उकासे, तर जनताको जीवनस्तर जहाँका त्यहीँ छ । यसपालिको स्थानीय तह निर्वाचनको परिणाम हेर्दा, समय परिवर्तन भएको महसुस भयो । ४२ प्रतिशत जनप्रतिनिधि ४० वर्षमुनिका छन् । तिनै युवाहरूमध्ये बालेन्द्र साहले काठमाडौंको मेयर जित्ने लगभग निश्चितजस्तै छ । उनको योजना र कार्यक्रमलाई जनताले विश्वास गरे । पेसाले इन्जिनियर तर सांगीतिक क्षेत्रमा पहिचान बनाइरहेका उनलाई महनगरका जनताले मन पराए । उनलाई मत दिनु, जिताउनु भनेको जनता केही नयाँ चाहन्छन् भन्ने नै हो । साह कुर्सीमा पुगेपछि अरू ठूला दलका नेताजस्तै विलासी नबनून्, उखान टुक्काले जनताका मनोभावनालाई नगिज्याऊन्, थर्काएर जनतालाई मुठीमा लिने दुस्सहास नगरून् । गीता घिमिरे, बुढानीलकण्ठ११ कपन"
पाठ्यपुस्तक वितरण प्रणाली बदलौं,"हरेक वर्षजस्तै यो वर्ष पनि दुर्गमका विद्यार्थीहरूको हातमा पुस्तक पुग्न अझै दुई महिना लाग्नेजस्तो छ । पाठ्यक्रम र पाठ्यपुस्तक छपाइ र आपूर्ति गर्ने उद्देश्यले स्थापित जनक शिक्षा सामग्री केन्द्र र अन्तर्गतका छापाखानालाई आफ्नो कमीकमजोरी ढाकछोप गर्न स्थानीय निर्वाचन एउटा बहाना भएको छ । सरकारी स्वामित्वको छापाखानाले आफ्नो वार्षिक कार्यक्रमअनुसार पाठ्यक्रम र पाठ्यपुस्तक छपाइलाई प्राथमिकतामा राखी अन्य छपाइ कार्य गर्नुपर्ने हो, त्यस्तो गरेको छैन । हरेक वर्षजस्तै समयमा आफ्नो क्षेत्रीय कार्यालय, वितरक र डिलरसम्म अझै पाठ्यपुस्तक पुर्याउन सकेको छैन, कम्तीमा बीस प्रतिशत पाठ्यपुस्तक छाप्न अझै बाँकी छ । अभावमा रहेका बालबालिका र अभिभावकले हतारहतार पुस्तक किन्दा वास्तविक मूल्यभन्दा बढी तिर्नुपर्ने हुन्छ र कालोबजारी मौलाउन मौका पाउँछ । सधैंको यो रोगलाई उन्मूलन गर्न जनक शिक्षा सामग्रीलाई पाठ्यपुस्तक छपाइको जिम्मेवारीबाट मुक्त गरी, पाठ्यपुस्तकको सफ्ट कपी जिल्ला शिक्षा समन्वय कार्यालयमा आवश्यकताअनुसारको बजेट विनियोजन गरी पठाएर त्यतै छपाउने अख्तियारी दिएमा यो समस्याको सजिलै निरुपण गर्न सकिन्छ । स्मरण रहोस्, शैक्षिक तालिम केन्द्रले तालिम पुस्तक र निर्देशिका छपाइसम्बन्धी यो अभ्यास विगत डेढ दशकदेखि गर्दै आएको छ । यसबाट जनक शिक्षा सामग्रीलाई सेक्युरिटी छापाखानामा रूपान्तरण गर्नसमेत सरकारलाई सजिलो हुनेछ । महेन्द्रसिंह बम, टीकापुर१, कैलाली"
"असारे विकास, श्रीलंका, सिंगापुर र नेपाल","अब हामीले सोध्नुपर्छके थुप्रैपटक निरर्थक रूपमा प्रधानमन्त्री हुनु नै राजनीतिको अन्तिम लक्ष्य हो ? के आफू, आफ्ना नातागोता र राजनीतिक भारदारहरूका लागि बोराभरि पैसा थुपार्नु या अन्य पदमा आसीन गराई आर्थिक रूपमा सम्पन्न गराउनु नै राजनीतिक संघर्षको उद्देश्य हो ? होइन, आम जनताको जीवनस्तर उठाई प्रजातान्त्रिक अधिकार सुव्यवस्थित गर्नु अर्थराजनीतिको लक्ष्य हो भने यसलाई व्यवहारमा उतार्न कस्तो आचरण र अनुशासन कायम गर्ने भन्ने कल्पना लक्ष्यप्राप्तिको पहिलो सर्त हुन्छ । यही चिन्तन नै राजनीति र आर्थिक नीतिनिर्माणको मूल भँगालो भएपछि मात्र तल काम गर्नेहरूमा उत्साह र प्रेरणाको सञ्चार हुन्छ । जब नीति निर्माण तहमा बस्ने राजनीतिज्ञ तथा प्रशासकहरूमा यो राष्ट्र निर्माणको महाभियानमा हाम्रा नियत र मान्यता एक छन् भन्ने अनुभूति हुन्छ, त्यस बखत नयाँ उपलब्धिको जादू देखिन धेरै बेर लाग्दैन ।श्रीलंकाकै कुरा गर्दा, यो शिक्षित र क्षमतावान् प्रशासक र अर्थशास्त्रीहरू भएको देश हो । तर राजनीतिक तहमा हाबी राजापक्ष मोडलले यी प्रतिभाहरूलाई बेकार बनायो । राजापक्ष मोडलको प्रजातन्त्रमा पनि चुनाव भएकै होÙ स्थिर सरकार आएकै होÙ जनताले भोट हालेरै नेताहरू चुनेका हुन् । तर जब नेताहरूले सत्तालाई जनताको सट्टा आफ्नो परिवार र राजनीतिक भारदारहरूको स्वार्थमा प्रयोग गर्न थाले, त्यस बखत प्रजातन्त्रले दिएको वैधानिकता नै जनताको विरोधमा प्रयोग भयो । अर्थशास्त्रीय दृष्टिले कुन बेला कस्तो गलत नीति लिइयो भनी विश्लेषण गर्न गाह्रो छैन तर ती निर्णयहरू देशको पक्षमा छैनन् र देशलाई संकटमा लैजान्छन् भन्ने जान्दाजान्दै पनि किन लिइए ? किन लगानीको प्रतिफलबारे कुनै चिन्तन नगरी अर्बौंको ऋण लिइयो ? यो नबुझेर पक्कै होइन । मूल कुरो, पारिवारिक र राजनीतिक भारदारहरूको स्वार्थमा देशलाई हानि हुने नीतिहरू लागू गरिए । सत्तामा बस्ने मोटाए, जनता दुब्लाएÙ सत्ता र पैसा भएपछि हरेक चुनाव जितिन्छ र शासनको वैधानिकता जोगाउन सकिन्छ भन्ने संस्कार हाबी हुँदै गयो । परिवारवाद र सत्ताकेन्द्रित भ्रष्टाचारको जालोमा जथाभावी लिइएको ऋणको दुरुपयोग भयो । केही परिवार र तिनका आसेपासे अथाह सम्पत्तिको मालिक भए तर देश संकटमा फस्यो ।श्रीलंकाको अनुभवलाई सिंगापुरसँग दाँजेर हेरौं । ली क्वान यु शासनमा आउँदा सिंगापुर भ्रष्टाचारमा डुबेको, बेरोजगारीले पीडित गरिब राष्ट्र थियो । कसरी यो गरिब राष्ट्र तेस्रो विश्वबाट सम्पन्न पहिलो विश्वमा पुग्यो ? आफ्नो आत्मकथामा ली क्वान युले स्पष्ट गरेका छन् सत्तामा आएको पहिलो दिनदेखि नै सरकारी लगानीको फाइदा सेवाग्राहीसम्म पुर्याउनु पहिलो कर्तव्य हुनुपर्ने मान्यता कठोरतासाथ कायम गरियो । दोस्रो, भ्रष्टाचारको कारबाहीमा सबभन्दा पहिले सानो माछा नभएर ठूलो माछालाई पार्ने नीति अपनाइयो । सन् १९६० देखि १९८० सम्म धेरै मन्त्री भ्रष्टाचारको कारबाहीमा परे । यस्तै काण्डमा परेका राष्ट्रिय विकासमन्त्री टे च्याङले त आफ्नो पोल खुल्ने भएपछि प्रधानमन्त्रीलाई पत्र लेखेर क्षमा माग्दै १५ डिसेम्बर १९८६ मा आत्महत्या नै गरे । ली क्वान युकी श्रीमतीले नयाँ घर किन्दा केही सहुलियत लिएको आरोप लाग्यो । लगत्तै प्रधानमन्त्रीले छानबिन गराए, संसद्मा छलफल गराए । तर जे देखियो, त्यो कानुनभन्दा बाहिर नभएको ठहर भयो । तेस्रो, आम्दानी देखाउन नसकेर सम्पत्ति जोडेको पाइए त्यसमाथि कुनै मोलाहिजा नराख्ने र कठोर कारबाही गर्ने नीति लागू गरियो । यो काम अगाडि बढाउन सम्पत्ति शुद्धीकरणसम्बन्धी कार्यालय स्वयं प्रधानमन्त्रीअन्तर्गत राखियो र त्यसलाई प्रभावकारी बनाइयो । अब भनौं, नेपालको राजनीतिक संरचनाले श्रीलंकालाई पछ्याउँदै छ कि सिंगापुरलाई ? श्रीलंकामा राजापक्षको सरकारले प्रजातन्त्रका नाममा पारिवारिक शासन कायम गर्न भ्रष्टाचारलाई राजनीतिको केन्द्रबिन्दु बनायोÙ सिंगापुरमा ली क्वान युको सरकारले सुरुदेखि नै जनताप्रति जिम्मेवारी र भ्रष्टमाथिको प्रहारलाई आफ्नो शासनको केन्द्रबिन्दु वनायो । अब विचार गरौं, हामी कता जाँदै छौं ? हाम्रो देशमा पनि अख्तियार दुरुपयोग अनुसन्धान आयोग छ । अझ शक्तिशाली प्रधानमन्त्रीअन्तर्गत सम्पत्ति शुद्धीकरण कार्यालय पनि छ । तर यथार्थता के छ भने, नेपालको प्रजातन्त्रमा सम्पत्ति शुद्धीकरण कार्यालयजस्ता निकायहरू सत्तासीनहरूको भ्रष्टाचारलाई सुरक्षा दिने संयन्त्रमा परिणत भएका छन् । अथवा, विपक्षीलाई तर्साउने हतियारका रूपमा कार्यरत छन् । अब हामी श्रीलंकाको बाटामा जाँदै छौं या सिंगापुरको ? प्रश्न अर्थशास्त्रीले भन्ने घाटा बजेट, ऋणको अनुपात, व्याजदर, आयातनिर्यातसँग मात्र जोडिएको छैनÙ मूल कुरो, सत्तामा अड्न देशलाई भ्रष्टाचारको आगोमा होम्न तयार नेतृत्वको नियत र देशप्रतिको बेइमानीसँग जोडिएको छ । देशको करोडौं रुपैयाँ हिनामिना गर्ने तर देशभक्तिको भाषण गर्ने पाखण्डलाई राजनीतिको सफलता सम्झने प्रवृत्ति दुर्भाग्यपूर्ण साबित हुनेछ । आउँदा दिनहरू देशका लागि झन् कठिन हुँदै जाने देखिन्छ । को इमानदार छ र देशको हितमा समर्पित छ भन्ने कुरो सत्तामा पुगेपछि स्पष्ट थाहा हुन्छ । यो मापदण्डअनुसार नेपालीहरूको अनुभव निराशाजनक छ । अब पनि यो निराशालाई बेवास्ता गरिरहने हो भने श्रीलंकामा देखिएको आगोको लपेटा नेपालका नेताहरूले कल्पना गरेभन्दा धेरै चाँडो अनुभव गर्नेछन् । लोहनी राप्रपाका निवर्तमान अध्यक्ष हुन् ।"
'वाम गठबन्धनको चक्करमा एमाले लाग्दैन,"स्थानीय तह निर्वाचनमा एमाले दोस्रो स्थानमा पुग्यो । तपाईंहरूले यो परिणामलाई कसरी मूल्यांकन गर्नुभएको छ ?गठबन्धनलाई एउटा र एमालेलाई अर्को पार्टी मान्दा एमाले दोस्रो स्थानमा आएको हो । तर जनमत र गठबन्धनभित्र पनि अलगअलग पार्टी छन् भन्ने मान्ने हो भने अहिले पनि ठूलो र बलियो पार्टी एमाले हो ।सबै ठाउँमा त गठबन्धन भएको थिएन । आफ्नो पोजिसन बदलिएको त स्वीकार्नुहुन्छ नि ?अघिल्लो पटक हामीले धेरै सिट ल्याएका थियौं । यस पटक केही घट्यो । तर जनमत र सबै पार्टीलाई अलगअलग रूपमा हेर्दा एमाले पहिलो पार्टी हो भन्ने बिर्सनु हुँदैन ।चुनावअघि त तपाईंहरू पहिलो पार्टी नै हुन्छौं भन्नुहुन्थ्यो । त्यसअनुसारको परिणाम नआएको विषयमा समीक्षा गर्नुभएको छ ?हामी समीक्षा गर्दै छौं । अघिल्लो चुनावमा हाम्राविरुद्ध गठबन्धन थिएन । चुनावी तालमेल मात्र थियो । यस पटक उहाँहरूले देशव्यापी गठबन्धन गर्नुभयो । गठबन्धन एक ठाउँमा हुँदा स्वाभाविक रूपमा प्रभाव पर्यो । उहाँहरूले खासखास ठाउँमा राज्यसत्ता र शक्ति पनि प्रयोग गर्नुभयो । त्यसैले निर्वाचनको नतिजाको जे प्रक्षेपण थियो, त्यसभन्दा केही तल आएका छौं । कम पालिकामा नेतृत्व जित्नुमा तपाईंहरूका केके कमजोरी रहे ?एमाले र माओवादी केन्द्रबीच एकतापछिका तीन वर्ष हाम्रो संगठनात्मक जीवन निष्क्रिय थियो । त्यस्तो संगठनात्मक जीवनलाई हामीले पछिल्लो समयावधिमा गतिशील बनाउने प्रयास गर्यौं । तर जुन ढंगमा हुनुपर्ने थियो, त्यो हुन सकेन । हाम्राविरुद्ध जुन ढंगको शक्ति केन्द्रित गर्ने कोसिस गरियो, त्यसको पनि केही प्रभाव छ । केही ठाउँमा हाम्रो संगठनात्मक जीवनलाई अनुशासित र व्यवस्थित बनाउन सकेनौं ।दोस्रो पोजिसन आउनुको कारणमा अघिल्लो चुनावपछि तपाईंहरूले खेलेका भूमिकालाई जनताले नरुचाएको पनि त हो नि ? तपाईंकै आफ्नै गृहनगर बुटवलमा समेत एमाले हार्यो । सहरी मतदाता रुष्ट भएका होइनन् ?चुनावले सहरी जनमत वा आम जनमत के हो भन्नेमा समीक्षा गर्नुपर्ने अवस्थामा त हामीलाई पुर्याएको छ ।सानो पालिकामा जित्दा र महानगरउपमहानगर जस्ता धेरै मतदाता भएका ठाउँमा हार्दा तपाईंहरूलाई ठूलो जनमतले रुचाएन भन्ने पुष्टि त भयो नि ? सिट संख्याको कुरा गर्नुहुन्छ कि मत संख्याको ? मत संख्याको कुरा गर्नुहुन्छ भने हामी ठूलो पार्टी हौं । सिट संख्यामा हामी दोस्रो पार्टी भएका छौं । जनमतका हिसाबले एमाले कमजोर भयो भन्ने कुरा तथ्यले बोल्दैन । जनाधार र एमालेको अग्रतालाई यो चुनावले खण्डित गरेको छैन । तपाईंकै गृहजिल्लामा पनि एमालेको पक्षमा परिणाम ल्याउन सक्नुभएन । पार्टीभित्रको अन्तरविरोधले पनि केही भूमिका खेलेको हो ?आन्तरिक खटपट त होइन तर कतिपय ठाउँमा यसको सट्टा अर्को उम्मेदवार भए राम्रो हुन्थ्यो कि भन्ने छ । तर आम रूपमा पार्टीको आन्तरिक खटपट थियो भन्ने होइन । निर्वाचनका बेला एकताबद्ध थियौं । नेतृत्वको खटपटका हिसाबले समस्या भएको होइन । तपाईं र महासचिव शंकर पोखरेलबीच खटपट छ भन्ने सुनिन्छ । तपाईंको गृहनगरमा धेरै हार्ने, पोखरेलको गृहनगर दाङमा एमालेले जित्ने भयो । यसमा पार्टीभित्रको घातअन्तरघातको भूमिका छैन त ?घात अन्तरघातका रूपमा म बुझ्दिनँ । बुटवलमा पराजयका पछाडि एउटा कारण छ । सातमध्ये ६ वटा प्रदेशमा राजधानी पुरानै ठाउँमा कायम रह्यो । लुम्बिनीको हकमा प्रदेश राजधानी सारियो । त्यसलाई बुटवलका जनताले प्रिय मानेका छैनन् । मैले आफैंले पनि त्यहाँका जनताको मनोविज्ञान पढेको छु । यसका लागि जनताले एमालेलाई बढ्ता जिम्मेवार ठाने । शंकरजी र मबीच अन्तरविरोध, असहयोग र अस्वीकार भन्ने छैन ।तपाईंहरू चुनावअघि माओवादी केही होइन । एकीकृत समाजवादी त पार्टी नै होइन भन्नुहुन्थ्यो । चुनावमा त माओवादीको स्थिति झन् सुधार भयो, एकीकृत समाजवादी पनि महानगरउपमहानगरसहितमा आउने अवस्था बन्यो नि ? तपाईंहरू सिटको कुरा त गर्नुहुन्छ तर माओवादीले प्राप्त गरेको र एकीकृत समाजवादीले प्राप्त गरेको मतको पनि हिसाब गर्नुपर्छ । यस पटक माओवादीका केही कार्यकर्ता रूख चिह्नमा समेत चुनाव लड्नुभयो । त्यसैले माओवादी र कांग्रेसबीच भिन्नता नै देख्न छाडिएको छ । माओवादी कांग्रेसको सहयोगी शक्ति, पछिपछि लाग्ने अनुयायीमा रूपान्तरित भएको छ । हिजो आफूलाई क्रान्तिकारी दाबी गर्ने माओवादी कांग्रेसको सहयोगी शक्तिका रूपमा खुम्चिएको छ । कांग्रेससँग मिलेर केही सिट संख्या बढायो होला तर राष्ट्रिय राजनीतिमा माओवादीको भूमिका र औचित्य के ? अब प्रश्न उठेको छ । माओवादीको अलग पार्टीको अस्तित्व किन चाहियो ? कांग्रेस छँदै छ नि ! एकीकृत समाजवादीका हकमा तपाईंहरूको बुझाइ के छ ? एकीकृत समाजवादी त एमालेबाट चोइटिएको एउटा झुन्ड हो । प्रधानमन्त्री शेरबहादुर देउवाले माधवजीले मलाई धेरै सहयोग गर्नुभएको छ त्यसैले सहयोगको गुन बिर्सिन सक्दिनँ भन्नुभएको छ । माधवजीले केपी ओलीको सरकार गिराउन र शेरबहादुर देउवाको नेतृत्वको सरकार बनाउन गुन लगाउनुभएको हो, त्यो गुन केही सिटमा देखिन्छ । आउने दिनमा एकीकृत समाजवादीको कुनै राजनीतिक अस्तित्व हुन्छ जस्तो लाग्दैन । चुनावी परिणामपछि वामपन्थी दल एक हुन्छन् भन्ने आकलन छ । एमालेको सिट खुम्चेको अवस्थामा अब तपाईंहरू तीनवटा वाम दल मिलेर जाने सम्भावना छ कि छैन ?दक्षिणपन्थीहरूको पछि लाग्ने दलहरूलाई वामपन्थी भन्नु संगतिपूर्ण छैन । कांग्रेस यथास्थितिवादी दक्षिणपन्थी शक्ति हो । दक्षिणपन्थी शक्तिको पछि लागेर वामपन्थी शक्तिलाई कमजोर पार्नेहरूलाई के अर्थमा वामपन्थी भन्ने ? नामले मात्र वामपन्थी भन्ने कि काम आचरण र मूल्यमान्यतालाई ? दक्षिणपन्थीको पछि लाग्नेलाई वामपन्थी भनिँदैन र ती होइनन् । हामी अब त्यस्ता प्रवृत्तिलाई गोलबद्ध गर्ने चक्करमा छैनौं । यो स्थानीय तह चुनावमा जुन प्रकारको जनमत आर्जन गरेका छौं, त्यसले हामीलाई उत्साहित तुल्याएको छ । हामी पहिलो र प्रमुख पार्टी हौं भन्ने जनादेश प्रकट भएको छ । यो जनादेशमा टेकेर हामी आउने निर्वाचनको तयारी गर्छौं । आउने निर्वाचनमा सम्भवतः हामी बहुमत हासिल गर्छौं । मिश्रित निर्वाचन प्रणाली भएकाले ५० प्रतिशत मत हामी समानुपातिकमा पुर्याउँछौं र प्रत्यक्षतर्फ हामी खासखास ठाउँमा केन्द्रित भएर संसद्को पहिलो पार्टी हुन्छौं । गठबन्धनको ल्याकत देखिइसकेको छ । एमाले आउने निर्वाचनसम्म कुनै गठबन्धनको चक्कर लाग्दैन । एक्लै अघि बढ्छ । आउने चुनावसम्म वामपन्थी जनमत एमालेको पक्षमा केन्द्रित हुन्छ । अहिले भ्रमवश माओवादीको पक्षमा लागेको जनमत पनि एमालेको पक्षमा आउँछ । दक्षिणपन्थी र यथास्थितिवादीको मत कांग्रेसको पक्षमा जान्छ । त्यसैले अब हामी गठबन्धन बनाउने नाममा समय अपव्यय नै गर्न चाहँदैनौं । माओवादी, एकीकृत समाजवादी कसैसँग गठबन्धन हुँदैन ?कम्तीमा आउने निर्वाचनसम्म माओवादी, एकीकृत समाजवादी कसैसँग गठबन्धन हुँदैन ।तपाईंले यो दाबी गर्दै गर्दा एमाले र माओवादीका नेताहरूबीच अनौपचारिक संवाद सुरु भएका छन् भन्ने छ नि ? संवादको चर्चा चलाएर बार्गेनिङ गर्ने चलन हाम्रोमा छ । संवाद भइरहेको छ भनेर गठबन्धनभित्र आपसमा बार्गेनिङ गर्न यस्ता खालका चर्चा गर्ने गर्छन् । म स्पष्ट भन्न चाहन्छु, आउने निर्वाचनसम्म यो गठबन्धनको पटाक्षेप हुन जरुरी छ । यो कुनै सिद्धान्त, उद्देश्य, आदर्श केन्द्रित गठबन्धन हो र ? केवल भागबन्डाको स्वार्थको गठबन्धन हो । यो गठबन्धनको वरिपरि कोही प्रगतिशील जनमत छ भन्ने सच्चाइ बुझेर अलग हुन जरुरी छ ।तपाईंहरूको बुझाइमा यो गठबन्धनको ॅमिसन के हो त ?यो गठबन्धनले दुई कुराको पुष्टि गर्यो । एउटा, एमाले यस्तो शक्तिशाली राजनीतिक पार्टी हो, जसलाई एक्लै सामना गर्न सकिँदैन भन्ने हो । गठबन्धनमा सामेल सबैको साझा स्वीकारोक्ति एमाले देशको सबैभन्दा शक्तिशाली पार्टी हो । गठबन्धन गरेर मात्रै एमालेसँग आमनेसामने हुन सकिन्छ भन्ने सच्चाइ गठबन्धनका दलहरूले स्वीकार गरेका छन् । स्थानीय तहको निर्वाचनअघि अध्यक्ष केपी ओलीले हामीले चाह्यौं भने एक हप्तामा गठबन्धन तोड्न सक्छौं भन्नुभएको थियो । गठबन्धन तोड्ने त्यस्तो अचुक उपाय छ तपाईंहरूसँग ?अध्यक्षले भन्नुभएको छ, त्यो सत्य हो । म अहिले पनि भन्छु एमालेले चाह्यो भने एक हप्तामा गठबन्धन टुट्न सक्छ । यो कुनै लुकेको कुरा भएन नि, यो स्वार्थको गठबन्धन हो । सिद्धान्त, उद्देश्य र आदर्शको गठबन्धन भए तोड्न गाह्रो हुने हो । स्वार्थको गठबन्धन तोड्न गाह्रो छैन । जसले धेरै स्वार्थ पस्किन्छ, स्वार्थीहरू त्यतै लाग्छन् । हामी गठबन्धन तोड्ने गल्ती गर्दैनौं । यो गठबन्धन आउने चुनावसम्म रहिरहोस् । गठबन्धनले जनतालाई के दिन्छ ? एमालेको नेतृत्वको ठाउँमा यो परमादेशी सरकार बनेको छ । यो सरकारले गरेको एउटा राम्रो काम बताउनुस् त ? आउने निर्वाचनसम्म पुग्दा एमालेले आफ्नो हैसियत के हो, प्रदर्शन गर्छ । यो गठबन्धन के हो, त्यो पनि देखिन्छ ।विगतमा पनि तपाईंहरूले यस्तै भन्दै गर्दा अध्यक्षको तहबाट छलफल प्रक्रिया भित्रभित्रै अगाडि बढाएर एकतासम्मै पुग्नुभएको थियो । अहिले पनि माओवादी अध्यक्ष पुष्पकमल दाहालले गठबन्धन वा एकताको प्रस्ताव लिएर आउनुभयो भने गठबन्धन र एकता नगर्ने भनेर तपाईंहरू बस्न सक्नुहुन्छ ?अहिले एमाले कुनै पनि प्रस्ताव सुनेर यो अवसरवादी गठबन्धन भत्काएर अर्को अवसरवादी गठबन्धन निर्माण गर्ने पक्षमा छैन, हुँदैन ।एकताको प्रस्ताव आयो भने नि ?केका आधारमा एकता ? कांग्रेसको पछि लाग्नका निम्ति एकता ? वामपन्थी शक्तिलाई कमजोर पार्नका निम्ति एकता ? कम्युनिस्ट पार्टीको छँदाखाँदाको सरकार गिराएर दक्षिणपन्थीको पछि लाग्नका निम्ति एकता ? एकताको अभ्यास, अनुभव गरिसकियो । स्वाभाविक रूपमा त्यतिबेला हामीले जुन उद्देश्यका साथ एकता गरेका थियौं, त्यो उद्देश्यअनुरूप आन्दोलन, पार्टी, सरकार अघि बढिरहेको थियो । त्यो एकता भंग गर्नुपर्ने कुनै कारण छ ? त्यो एकता भंग गर्ने निर्णयको औचित्य इतिहासले पुष्टि गर्न सक्छ ? सक्दैन ।तपाईंले गठबन्धन हुँदैन भन्नुभयो तर स्थानीय तहको निर्वाचनको मतपरिणामले एमालेका लागि ॅचेतावनीयुक्त साइरन बजिसक्यो नि ?मैले दोहोर्याएँ, आउने निर्वाचनमा एमाले संसद्को ठूलो शक्ति हुन्छ । यो गठबन्धनको विकल्प एमाले हो । एकातिर गठबन्धन, अर्कोतिर एमाले । जनताले गठबन्धनभन्दा एमाले उपयुक्त हो भनेर रोज्नेछन् भन्नेमा आत्मविश्वास छ । स्थानीय चुनावको परिणामबाट दलहरूले गरिरहेका गतिविधि मन नपराएर मतदाता विकल्पमा जान खोजेको हो कि भन्ने संकेत देखिएको छ । जस्तो स्वतन्त्र व्यक्तिले धेरै मत ल्याउँदा तपाईंहरूको पुरानो गढ भत्किने स्थिति देखापरेको छ । यो परिस्थितिलाई मूल्यांकन गरिराख्नुभएको छ कि छैन ?मूल्यांकन गरिरहेका छौं । नयाँ पार्टी निर्माण गरेर स्थापित पार्टीलाई रिप्लेस गर्ने कोसिस यसअघि पनि भएको थियो । त्यो कोसिस काम लागेन । अहिले एक प्रकारले केही ठाउँमा स्वतन्त्र व्यक्तिले जित हासिल गरेका छन् । यसले हामी मतदाताको मनोविज्ञानसँग अविच्छिन्न जोडिनुपर्छ भन्ने शिक्षा दिएको छ । तर पार्टीको विकल्पमा स्वतन्त्र व्यक्तिले केही गर्न सक्दैन । एउटा स्वतन्त्र व्यक्तिले चुनाव जित्दैमा मुलुक ट्र्याकमा हिँड्छ भन्ने हुन सक्दैन । पार्टीको विकल्प स्वतन्त्र व्यक्ति होइन । तर मतदाताको यो मनोविज्ञानलाई सूक्ष्म ढंगले हेर्नुपर्ने, जनताको मनोविज्ञानसँग जोडिएर हिँड्नुपर्ने कुरालाई विशेष ध्यान दिनुपर्छ भन्ने अनुभूति गरेका छौं ।गठबन्धनलाई दक्षिणपन्थी शक्ति हो त भनिनै सक्नुभयो । चुनावी परिणाममा देशीविदेशी शक्तिको पनि भूमिका हुँदो रहेछ ?त्यतातिर अहिले नजाऔं । हाम्रो मुलुकमा कसले के गर्दै आएको छ, कसले के गर्न सक्छ भन्ने ओपन सेक्रेट नै छ । कसैको केही भूमिका भयो भने पनि हाम्रो संगठनात्मक शक्ति र हामीले आर्जन गरेको जनमतका आधारमा सामना गर्ने हो । त्यसकारण मूलतः जनताको समर्थनमा अगाडि बढ्ने पार्टी भएकाले हाम्रो ध्यान जनताको समर्थन, जनताको संगठित शक्तिमा बढ्ता केन्द्रित हुन्छ । सबै प्रकारका अवाञ्छित क्रियाकलापलाई जनमतकै बलमा परास्त गर्ने नीति रहन्छ ।चुनावी परिणाम आउन थालेको दुई दिनपछि पार्टी महासचिवले वक्तव्य जारी गर्दै चुनावमा धाँधली भयो भन्नुभयो । त्यो वक्तव्य हतारमा थियो कि त्यस्ता धाँधली भएका थिए ?तपार्इंहरूले प्रकाशन गरेका समाचारमा आएका छन् कहाँ बुथ कब्जा भएको छ, कहाँ लाठी चार्ज भएको छ, कहाँ गोली चलेको छ, कहाँ मान्छेले मतदान गर्न पाएका छैनन् । पोखरालगायत केही ठाउँमा पार्टीभित्रको अन्तरविरोध छताछुल्ल भयो । त्यसलाई कसरी हेर्नु भएको छ ? पोखराको घटनालाई गम्भीर रूपले अध्ययन गरिरहेका छौं । प्रारम्भिक रिपोर्टअनुसार केही ठाउँमा पार्टीमा अनुशासनहीनता र स्वेच्छाचारिता प्रकट भएका छन् । त्यसलाई सूक्ष्म ढंगले विश्लेषण गरेर ठीक ढंगले पहिचान गर्छौं र ठीक ढंगको उपचार गर्छौं । कोही दोषी देखिए दण्डित हुन्छन् ।ती दोषी पदाधिकारी तहकै नेता देखिए भने के गर्नुहुन्छ ?दोषी छन् भने जोकोही पनि दण्डित हुन्छन् । तपाईंहरूले लामो समय संसद् अवरुद्ध गर्नुभयो । अहिले बिनासर्त बजेट अधिवेशन चल्न दिनुभयो । पहिला केका लागि अवरुद्ध गर्नुभएको थियो र अहिले केका लागि खोल्नुभयो ?संसद् अवरुद्ध गर्नुको कारण तपाईंहरूले थाहा पाउनुभएकै छ । अहिले बजेट अधिवेशनमा आइपुगेका छौं भन्ने पनि हो ।त्यो बेला जुन सांसदलाई कारबाहीको कुरा उठाउनुभएको थियो, अब ती सांसदलाई स्वीकार गर्नुभएको हो ?त्यो कुरा होइन । त्यो विषय अदालतले टुंग्याउला । दोस्रो, अनधिकृत रूपमा गरिएको विभाजन र गैरसांसदलाई सांसदका रूपमा मानियो भन्ने कुरा हुन सक्दैन । गैरसांसदलाई संसद्मा राखेर संसद् सञ्चालन गर्ने विषयमा हाम्रो असहमति छँदै छ ।"
बलात्कारका घटनामा तीन तगारा,"पीडितलाई नै आरोपित गर्ने संस्कारनेपाली राज्य संरचना, समाज र परिवार सबैसबै पितृसत्तात्मक छन् । पितृसत्तात्मक सोचले महिलालाई सुन्दर, कमजोर र उपभोग गर्ने प्राणीका रूपमा चित्रण गर्छ । बलात्कार यही सोचको उपज हो । त्यसैले पनि बलात्कारका घटना सकेसम्म ढाकछोप गर्ने गरिन्छ, घरपरिवारको इज्जत जाने भन्दै । पीडितलाई नै लाञ्छना लगाउने, दोषी बनाउने चलन व्याप्त छ । यसले बलात्कार जस्ता जघन्य अपराधलाई प्रश्रय मिल्छ, जुन पछिल्लोचोटि सार्वजनिक घटनामा पनि सुनिन्छ । ती युवती आठ वर्षसम्म किन बोलिनन् ? पुरुषहरूलाई फसाउने प्रपञ्च हो यो, मन मिले चमत्कार नमिले बलात्कार, मन मिले वी टु नमिले मी टु जस्ता भनाइमार्फत पीडितलाई नै दोषी देखाउने भाष्य सामाजिक सञ्जालहरूमा छ्यापछ्याप्ती देखिन्छन् । जबकि बलात्कारको घटनामा पीडकको इज्जत जानुपर्ने हो, पीडकको परिवारको इज्जत जानुपर्ने हो । तर हामीकहाँ पीडक निर्धक्क छाती फुलाएर हिँड्छ भने पीडित लुक्नुपर्ने अवस्था उत्पन्न हुन्छ । कतिपय घटनामा पीडकलाई सजाय दिनुको सट्टा पीडितको बिहे उसैसँग गराइन्छ । पीडकलाई सजाय दिनुपर्ने ठाउँमा बिहे गरेर उपहार दिने यो कस्तो चलन ? बिहे हुन नसक्ने ठाउँमा विभिन्न प्रलोभन दिएर पीडितलाई मुद्दा फिर्ता लिन बाध्य बनाइन्छ । तसर्थ, बलात्कारजस्तो जघन्य अपराधका पीडितलाई छिटो न्याय दिलाउन जाहेरी दर्तामा रहेको हदम्यादको अवधि हटाउनुपर्छ । यथाशीघ्र फास्ट ट्र्याक कोर्ट गठन गर्नुपर्छ । पीडकलाई तारेखमा छोड्नु हुँदैन । पीडकलाई दण्डसजाय उमेरका आधारमा नभई पीडितलाई पुगेको शारीरिकमानसिक क्षतिका आधारमा निर्धारण हुनुपर्छ । पीडितलाई क्षतिपूर्ति र पुनःस्थापनाको व्यवस्था सरकारी तवरबाट पनि गरिनुपर्छ । बलात्कारजस्ता अपराधमा मिलापत्र गराउनेलाई कानुनी दायरामा ल्याएर कारबाही गर्नुपर्छ । बलात्कृतले शारीरिकमानसिक पीडा मात्रै भोग्नु नपरी समाज र परिवारले नराम्रो नजरले हेर्ने हुनाले पीडितहरूलाई सम्मानपूर्वक बाँच्ने वातावरण बनाइदिनुपर्छ ।"
युक्रेन युद्धपछि मोदीबाइडेन भेट,"टोकियो (एजेन्सी) रुसले युक्रेनबारे रुसलाई हेर्ने अमेरिका र भारतको दृष्टिकोणमा भिन्नता कायमै रहेका बेला दुई देशका प्रमुख नेतृत्वबीच भेटवार्ता भएको छ । भारतको विदेश मन्त्रालयले अमेरिकी राष्ट्रपति जो बाइडेन र भारतीय प्रधानमन्त्री नरेन्द्र मोदीबीच मंगलबार टोकियोमा भएको वार्ता फलदायी भएको जनाएको छ । वार्तापछि द्विपक्षीय साझेदारी थप बलियो र गतिशील हुने मन्त्रालयको अपेक्षा छ । दुई देशका नेताबीच क्वाड सम्मेलनका क्रममा साइडलाइन वार्ता भएको हो । वार्तामा दुई देशबीच रणनीतिक साझेदारी, लोकतान्त्रिक मूल्य र कानुनी शासनका आधारमा अन्तर्राष्ट्रिय व्यवस्था कायम राख्ने प्रतिबद्धता भएको मन्त्रालयको विज्ञप्तिमा उल्लेख छ । बैठकका क्रममा दुई देशको उच्च नेतृत्वबीच नियमित उच्चस्तरीय वार्तालाई निरन्तरता दिने सहमति जुटेको छ । वार्तामा रक्षा र सुरक्षा सहयोग दुई देशका लागि महत्त्वपूर्ण भएको उल्लेख गर्दै द्विपक्षीय सहयोग थप सुदृढ गर्ने उपायबारे पनि छलफल भएको जनाएको छ । वार्ताका क्रममा प्रधानमन्त्री मोदीले दुई देशबीचको जनसम्बन्धलाई थप सुदृढ गर्न उच्च शिक्षाको सहकार्य अझै बढाउन आग्रह गरेका छन् । नेताहरूले स्वतन्त्र, खुला र समावेशी इन्डोप्यासिफिक क्षेत्रका लागि साझा दृष्टिकोणलाई पुनः पुष्टि गर्दै क्षेत्रीय मुद्दाहरूमा पनि समान विचार आदानप्रदान गरेका जनाइएको छ । रुसले फेब्रुअरी २४ मा युक्रेनमाथि आक्रमण गरेयता दुई नेताबीच पहिलोपटक भेट भएको हो । आक्रमणपछि अमेरिकासहित पश्चिमा राष्ट्रहरूले रुसमाथि अनेकौं प्रतिबन्ध लगाएका छन् । रुसलाई विश्वबाट अलग पार्ने पश्चिमा देशको कोसिसमा भारतले भने साथ दिएको छैन । रुसमाथि कुनै प्रतिबन्ध नलगाएको भारतले युद्धको अवधिमा पनि द्विदेशीय व्यापारलाई निरन्तरता दिएको छ । भारतको यस्तो रणनीतिप्रति भने अमेरिका रुष्ट छ । क्वाडमा रहेका भारतबाहेक बाँकी तीन राष्ट्रले युक्रेन युद्धमा रुसी रवैयाको विरोध गर्दै आएका छन् । भारतले भने तटस्थ विदेश नीति अपनाएको छ । संयुक्त राष्ट्रसंघमा रुसविरुद्ध भएका मतदानमा भारतले आफूलाई अलग राख्दै आएको छ ।"
दशकपछि केरलमा भेटिइन् सीता,"(नयाँदिल्ली)  भारतको दक्षिण पश्चिमी प्रान्त केरलको कन्नुर सहरको सडकमा ७ वर्ष अगाडि अलपत्र अवस्थामा भेटिएकी एक अधबैंसे महिला नेपाली रहेको परिचय खुलेको छ । केरल प्रहरीले ती महिलालाई सन् २०१५ को फेब्रुअरीमा सडकबाट उठाएर सामाजिक संस्था होप च्यारिटेबल ट्रस्टको जिम्मा लगाएको थियो । संस्थाले वर्षौंको प्रयासपछि उनको घर ठेगाना नेपालमा रहेको पत्ता लगाएको हो । संस्थाका सचिव डायनियल अब्राहमका अनुसार प्रहरीले उनलाई लिएर आउँदा उनको स्मरण शक्ति गुमेको थियो र निकै कमजोर अवस्थामा थिइन् । लामो समयको उपचारपछि उनी सामान्य कुरा गर्ने तथा मानिसहरूसँग घुलमिल हुने भइन् । तर, स्मरण शक्ति भने फर्किएको थिएन । हरेक पटक आफ्नो ठेगाना अलग अलग भन्थिन्, उनले भने, करिब एक वर्ष आफू नेपाली रहेको र नेपालमै घरपरिवार रहेको बताइन् । तर उनको वास्तविक ठेगाना पत्ता लगाउन पनि महिनौं लाग्यो । त्यसयता होपले दिल्लीस्थित नेपाली दूतावासलाई समेत सम्पर्क गर्दै आएको थियो । दूतावासले दिल्लीमा सक्रिय नेपाली संस्था आफन्त नेपाल को भारत शाखालाई समन्वयको जिम्मा लगाएको थियो । दुवै संस्थाको समन्वयको लामो प्रयासपछि उनी सीता नामले चिनिने उमाकला खनाल रहेकी खुल्यो । उनको ठेगाना कपिलवस्तुको बुद्धभूमि नगरपालिका८ हरिहरपुर हो । होप संस्थाले उनको परिचय खुलेपछि उनलाई घर पठाउन नेपाली दूतावासलाई सम्पर्क गरेको थियो । नेपाल र भारत दुवैतर्फको आवश्यक कागजी प्रक्रिया पूरा गरेपछि संस्थाले उनलाई दिल्ली ल्याएर आफन्त नेपालको भारत शाखा प्रमुख नवीन जोशीको जिम्मा लगाएको छ । सीतालाई नेपाल बिदाइ गर्न होप संस्थाका आधा दर्जन पदाधिकारी दिल्ली आइपुगेका छन् । दिल्लीको जनमन्तरस्थित केरल हाउसमा आयोजित कार्यक्रममा उनीहरू सीताको परिवारबारे जानकारी प्राप्त भएकामा खुसी देखिन्थे । अर्कोतिर सीतालाई परिवारमा केही समस्या हुने हो कि ? भनेर चिन्ता पनि जाहेर गर्दै थिए । होप संस्थाका महासचिव केएस जयमोहन परिवारमा केही अप्ठ्यारो परे पुनः आफूलाई सम्पर्क गर्न पटकपटक सीतालाई ढाडस दिँदै थिए । सीताका पति र ६ सन्तान छन् । म हराएका बेला सबै सानासाना थिए, अहिले सबै ठूला भइसकेका होलान्, छोरीहरूको बिहा नै भइसक्यो कि ? सीताले भन्दै थिइन्, शिव मन्दिर गएका बेला आफू हराएको र कसरी केरल पुगें केही थाहा छैन । सीताको एक छोरा र ५ छोरी छन् । छोरा र दुई छोरीको विवाह भइसकेको छ । कान्छी छोरी १३ वर्षकी भइसकिन् । आफन्त नेपालका नवीन जोशीले उनको परिवारजनसँग सम्पर्क भएको र छोराछोरीले उनका बारेमा चासो लिइरहेको बताए । उनी ७ वर्षअघि केरलमा भेटिए पनि करिब एक दशकअघि नै हराएको अनुमान छ । १० वर्षदेखि हराएको र उहाँ भेटिनेमा आफूहरू आशावादी नै नरहेको परिवारजनलाई उद्धृत गर्दै जोशीले भने । केरलको एक संस्थाले नेपाली नागरिकप्रति देखाएको व्यवहार र उनलाई नेपाल पठाउन दिल्ली ल्याइदिएको कार्य प्रशंसनीय रहेको जोशीले बताए । अब यहाँबाट हामीले उहाँलाई उनको घरपरिवारसमक्ष पुर्याउनेछौं, उनले भने । सीताले आफू घरपरिवारसँग भेट्न आतुर रहेको बताइन् । उनले आफू गाउँबाट आधा घण्टाको दूरीमा रहेको शिवालयमा दर्शन गर्न बस चढेर गएको र त्यहींबाट हराएको बताएकी छन् । केरल बस्दै गर्दा उनले त्यहाँको भाषा बुझ्ने र बोल्ने भइसकेकी छन् । होपका पदाधिकारी उनलाई नेपाल पठाउन आफन्त संस्थालाई जिम्मा लगाउँदै गर्दा केही क्षण भावुक बने । ७ वर्ष सबैसँग मिलेर बस्नुभयो, सचिव अब्राहमले भने, तीन महिनाभन्दा बढी त अस्पतालमै राख्नुपर्यो, बिस्तारै स्वास्थ्यमा सुधार आउँदै गयो ।"
"'नेपाली उद्योग, नेपालमै रोजगार","(काठमाडौं)  सरकारले नेपाली उद्योग, नेपालमै रोजगारी दिने नारासहितको नीति तथा कार्यक्रम सार्वजनिक गरेको छ । नेपाली उद्योग, नेपालमै रोजगार ः आफ्नो उत्पादन, आफ्नै व्यापार नाराका साथ नेपाली उत्पादन तथा उपभोग अभिवृद्धि अभियान दशक प्रारम्भ गर्ने नीति सरकारको छ । राष्ट्रपति विद्यादेवी भण्डारीले आर्थिक वर्ष ०७९८० का लागि मंगलबार संसद्मा सरकारको नीति तथा कार्यक्रम प्रस्तुत गर्दै आगामी वर्षबाट सरकारले नेपाली उत्पादनको बजार विस्तार र उपभोग वृद्धिका लागि अभियान दशक नै घोषणा गर्ने बताइन । तुलनात्मक लाभ भएका उत्पादनशील क्षेत्रहरूमा आन्तरिक तथा वैदेशिक लगानीमा वृद्धि, साना तथा मझौला उद्यममा नवप्रवर्तन, सीपमूलक रोजगारी वृद्धि, बजार विस्तार, मूल्य शृंखला विकासमार्फत उत्पादन तथा उपभोगको वृद्धि गरिनेछ, राष्ट्रपति भण्डारीले भनिन्, आयात प्रतिस्थापन तथा निर्यात प्रवर्द्धन गरी समुन्नत अर्थतन्त्रको विकास गर्न नेपाली उद्योग, नेपालमै रोजगार ः आफ्नो उत्पादन, आफ्नै व्यापार नारासहित नेपाली उत्पादन तथा उपभोग अभिवृद्धि अभियान दशक प्रारम्भ गरिनेछ । यस अभियानलाई सफलतापूर्वक सञ्चालन गर्न प्रधानमन्त्री नेपाली उत्पादन तथा उपभोग अभिवृद्धि कार्यक्रम सञ्चालन गरिने जनाइएको छ । यस कार्यक्रमका लागि कर तथा भन्सार महसुलमा छुट र निर्यात अनुदानमार्फत समयबद्ध रणनीतिक प्रवर्द्धन गरिने नीतिमा उल्लेख छ । सरकारले ऊर्जा दक्षता र नवीकरणीय ऊर्जाको उपयोगद्वारा हरित अर्थतन्त्रको विकास गर्ने गरी औद्योगिक प्रवर्द्धनको नीति लिने राष्ट्रपति भण्डारीले जानकारी दिइन् । औद्योगिक व्यावसायिक दक्षता विकास गर्न औद्योगिक पूर्वाधार र वातावरण अनुकूलसम्बन्धी मापदण्ड लागू गरिनेछ । स्वदेशी उत्पादनलाई प्रवर्द्धन र विस्तार गर्न निजी क्षेत्रबाट सञ्चालित मेक इन नेपाल र मेड इन नेपाल अभियानलाई सहयोग गरिने जनाएको छ । उद्योगमैत्री वातावरण निर्माण, आधारभूत पूर्वाधारमा सरकारी लगानी बढाई निजी क्षेत्रलाई उत्पादनमूलक उद्योगको स्थापना र सञ्चालन गर्न प्रोत्साहित गरिने राष्ट्रपति भण्डारीको भनाइ छ । सफा प्रविधिमार्फत औद्योगिकीकरण, उत्पादन र उत्पादकत्व वृद्धि गर्ने नीति तथा कार्यक्रम ल्याइने पनि उनले बताइन् । विदेशी लगानी आकर्षित गर्न उद्योग वाणिज्य र कम्पनी प्रशासनमा स्वचालित रुट प्रणाली अवलम्बन गर्न सुरु गरिने जनाइएको छ । नवप्रवर्तनमा आधारित स्टार्ट अप व्यवसाय स्थापना र सञ्चालनमा सहजीकरण गरिने बताइएको छ । सरकारले घाटामा रहेका सार्वजनिक संस्थान सुधार गर्न सम्भव नभए मर्जर वा खारेज गर्ने नीति लिने उल्लेख छ । वित्तीय रूपमा बोझिला सार्वजनिक संस्थानको सुधार गर्ने वा आपसमा गाभ्ने वा खारेज गर्दै जाने नीति लिइने राष्ट्रपति भण्डारीले बताइन् । उत्पादनशील र रोजगारमूलक क्षेत्रमा कर्जा प्रवाह सहज बनाइनेछ । प्रतिस्पर्धी वस्तु तथा सेवा उत्पादन तथा वितरण गर्न निजी क्षेत्र सक्षम भएको क्षेत्र एवं वित्तीय रूपमा बोझिला सार्वजनिक संस्थानको सुधार गरिनेछ, उनले भनिन्, सुधार गर्ने, आपसमा गाभ्ने वा खारेज गर्दैर् जाने नीति लिइनेछ । विगतका वर्षमा पनि निरन्तर घाटामा गएका सार्वजनिक संस्थानलाई संरचनागत र व्यवस्थापकीय सुधार गरी सञ्चालन गर्ने, खारेज गर्ने वा अन्य उपयुक्त विधिबाट व्यवस्थापन गर्ने नीति लिइएको थियो । तर घाटामा गएका सार्वजनिक संस्थान सुधारका लागि पटकपटक प्रतिवेदन बने पनि ती दराजमै मात्रै थन्किएका छन् । विगतमा सञ्चालनमा आएका तर हाल बन्द रहेका उद्योगलाई पुनः सञ्चालन गर्ने नीति सरकारको रहेको राष्ट्रपति भण्डारीको भनाइ छ । सरकारले सार्वजनिक गरेको नीति तथा कार्यक्रमलाई नेपाल उद्योग परिसंघले सकारात्मक रूपमा लिएको छ । परिसंघका अध्यक्ष विष्णु अग्रवालले आगामी दशकलाई स्वदेशी वस्तु उत्पादन र उपभोगको दशकका रूपमा कार्यान्वयन गर्ने सरकारको घोषणा सकारात्मक रहेको बताए । नीति तथा कार्यक्रममार्फत घोषणा भएका विषय कार्यान्वयनका लागि प्रभावकारी रूपमा बजेट विनियोजन हुनुपर्ने उनको भनाइ छ । निजी क्षेत्रलाई विद्युत् व्यापारमा सहभागी गराउने घोषणाले निजी क्षेत्रलाई अन्तर्राष्ट्रिय विद्युत् व्यापारमा प्रोत्साहन मिल्ने, उत्पादनमूलक क्षेत्रलाई न्यून दरमा विद्युत् उपलब्ध गराउने व्यवस्थाले नेपालको वस्तु उत्पादनको लागत न्यून हुन गई स्वदेशी वस्तुको प्रतिस्पर्धात्मक क्षमता विकासमा सहयोग पुग्ने परिसंघको बुझाइ छ ।"
कृषिमा ५ प्रतिशत बजेट छुट्याउन अर्थसमितिको सुझाव,"(काठमाडौं)  आगामी आर्थिक वर्ष २०७९८० का लागि ल्याइने बजेटको ५ प्रतिशत कृषि क्षेत्रमा छुट्याउन संसदीय समितिले सरकारलाई सुझाएको छ । प्रतिनिधिसभाअन्तर्गतको अर्थ समितिले कृषि क्षेत्रलाई व्यवसायीकरण, बजारीकरण तथा यान्त्रिकीकरणका लागि पर्याप्त बजेट छुट्याउन सुझाव दिएको हो । कृषि तथा पशुपन्छी व्यवसायमा संलग्न उद्यमीलाई कृषि यन्त्र उपकरण, ढुवानीका साधनलगायतका कृषि सामग्री खरिद गर्न कृषिको ब्याजदर, भन्सार शुल्क र बिजुली महसुल घटाइनुपर्ने समितिको सुझाव छ । कृषिमा नवीनतम् सोच तथा उत्पादनदेखि बजारीकरणसम्म सहजीकरण गर्न सबै प्रदेशमा कृषि एक्सिलेन्स केन्द्र खोल्ने पनि सुझाइएको छ । आत्मनिर्भर अर्थतन्त्र निर्माण गर्न स्वदेशी वस्तु उत्पादन, प्रवर्द्धन, उपभोग र विकास गर्न दीर्घकालीन सोचसहितको रणनीति तय गर्न पनि समितिले भनेको छ । सरकारी कर्मचारी र जनप्रतिनिधिहरूले प्रयोग गर्ने पोसाक र तिनका कार्यालयमा प्रयोग हुने काठलगायत अन्य सामग्री नेपाली हुनुपर्ने सुझाव सरकारलाई दिइएको छ । नेपाली उत्पादनलाई प्रवर्द्धन गर्न विद्युत्, करलगायत अन्य शुल्क र सहुलियत दिनुपर्ने धारणा समितिका सांसदहरूले राखेका छन् । आयोजना व्यवस्थापन र पूर्वाधार निर्माणका क्षेत्रमा सुधार गर्नुपर्ने विषयबारे पनि समितिले सरकारलाई सुझाव दिएको छ । अहिले विकास आयोजना निर्माणका लागि स्रोत अभाव हुने समस्या समाधानका लागि पनि समितिले विकल्पसहितको सुझाव दिएको छ । आगामी आर्थिक वर्षको बजेटमा पुष्पलाल राजमार्ग, हुलाकी राजमार्ग, कोसी करिडोर, र कालीगण्डकी करिडोरको बाँकी खण्डको ठेक्का व्यवस्थापनका लागि पर्याप्त बजेट छुट्याउन भनिएको छ । सार्वजनिकनिजी साझेदारी अवधारणामा सञ्चालन हुने जलविद्युत् तथा अन्य पूर्वाधारमा लगानीका लागि बैंकिङ प्रणालीबाट आउने विप्रेषणको १० प्रतिशत विप्रेषण आप्रवाह कोष मा राख्ने र त्यति नै रकम बराबर सरकारले अनुदानबापत कोषमा राखी लगानी जुटाउनुपर्ने सुझाव दिइएको छ । ऊर्जा, जलस्रोत तथा सिँचाइतर्फ प्रसारणलाइन तथा सबस्टेसन निर्माणलाई प्राथमिकता दिन सुझाइएको छ । विद्युत्लाई सहज, सुलभ र सस्तो रूपमा आन्तरिक खपत गर्दै पेट्रोलियम पदार्थको खपतलाई निरुत्साहित गर्ने कार्यक्रम ल्याइनुपर्छ, समितिले दिएको सुझावमा भनिएको छ, विद्युत् उत्पादन, प्रसारण र वितरणका लागि छुट्टाछुट्टै संयन्त्र बनाइनुपर्छ । मेलम्ची खानेपानी आयोजनाको दोस्रो चरणका लागि बजेट छुट्याउनुपर्ने सुझाव पनि सांसदहरूको छ । पर्यटन क्षेत्रलाई विदेशी मुद्रा आर्जनको पहिलो स्रोतका रूपमा स्थापित गर्ने गरी यस क्षेत्रसँग सम्बन्धित पूर्वाधार निर्माणलगायत एकीकृत कार्यक्रम बजेटमार्फत ल्याउन भनिएको छ । नेपाल वायुसेवा निगममा रणनीतिक साझेदार भित्र्याउनुपर्ने सुझाव पनि छ । स्वास्थ्य क्षेत्रतर्फ सबै जनतासम्म खोप कार्यक्रम पुर्याउने, आधारभूत स्वास्थ्य सुविधाका लागि हरेक पालिकामा १५ शय्यासम्मको आधारभूत अस्पताल र हरेक प्रदेशमा कम्तीमा ५ सय शय्याको अस्पताल बनाउने नीति सरकारले चाल्नुपर्ने पनि भनिएको छ । हाल प्रभावकारी हुन नसकेको स्वास्थ्य बिमा कार्यक्रमलाई हरेक नागरिकको पहुँच हुने गरी विस्तार गर्ने तथा गरिबीको रेखामुनि रहेका सबै नागरिकलाई सरकारले बिमा गरिदिनुपर्ने व्यवस्था कार्यान्वयनका लागि पनि जोड दिइएको छ ।१ अर्बभन्दा बढी लागतका आयोजनालाई अनिवार्य आयोजना बैंकमा राख्नुपर्ने र त्यहाँ समेटिएका आयोजनालाई मात्रै बजेट विनियोजन गर्ने व्यवस्था गरिनुपर्छ, सुझावमा भनिएको छ । बजेट कार्यान्वयनका सन्दर्भमा पनि समितिले सरकारलाई सुझाव दिएको छ । बजेटको प्रभावकारी कार्यान्वयन गर्न कार्य सम्पादन सम्झौता गरिनुपर्ने, जनशक्ति अभाव भएका मन्त्रालयमा तत्काल पूर्ति गर्नेलगायत सुझाव दिइएको छ ।"
आर्थिक संरचना बदल्ने सरकारको दाबी,"दुई वर्षभित्र देशभर बिजुलीसरकारले आगामी दुई वर्षभित्र सबै स्थानीय तहमा बिजुली सुविधा पुर्याउने जनाएको छ । आगामी आर्थिक वर्षको वार्षिक नीति तथा कार्यक्रममार्फत उत्पादन प्रसारण तथा वितरण आयोजनाहरूका लागि लगानी वृद्धि गरी दुई वर्षभित्र पूर्ण विद्युतीकरण गर्ने सरकारी लक्ष्य सार्वजनिक गरिएको हो । अहिले करिब ९४ प्रतिशत जनसंख्यामा विद्युत् सेवा पुगेको सरकारी आँकडा छ । सरकारी तथा निजी क्षेत्रका आयोजना निर्माण सम्पन्न गरी आगामी आर्थिक वर्ष थप ७ सय १५ मेगावाट बिजुली राष्ट्रिय प्रणालीमा जोड्ने लक्ष्य छ । राष्ट्रिय प्रसारणलाइन नपुगेका २५ हजार घरधुरीलाई आगामी वर्षभित्रै लघु र साना जलविद्युत् आयोजनाबाट जोड्ने सरकारको योजना छ । विद्युतीय ऊर्जाको आन्तरिक खपत बढाउन तथा विदेशमा व्यापारसमेत गर्न बिजुलीको उत्पादन, प्रसारण तथा वितरणमा निजी क्षेत्रलाई जोड्ने र विद्युत् व्यापारमा सहभागी गराउने वार्षिक नीति तथा कार्यक्रममा उल्लेख छ । बाह्रै महिना बिजुली आपूर्ति व्यवस्थापन गर्न ठूला जलाशययुक्त जलविद्युत् आयोजना निर्माण गर्ने नीति सरकारले लिएको छ ।अन्तरदेशीय तथा क्षेत्रीय विद्युत् व्यापारका लागि पनि सरकारले पहल गर्ने जनाएको छ । नेपाल र भारतद्वारा संयुक्त रूपमा जारी गरिएको ऊर्जा विकाससम्बन्धी दीर्घकालीन अवधारणाबमोजिम विद्युत् उत्पादन, प्रसारण प्रणाली विस्तार, द्विपक्षीय विद्युत् व्यापार, दुई देशका राष्ट्रिय प्रसारणलाइनको समन्वयात्मक उपयोग र संस्थागत सहयोगका क्षेत्रमा भएका अवसरको उपयोग गरिनेछ, नीति तथा कार्यक्रममा भनिएको छ ।त्यसैगरी सरकारले बुढीगण्डकी जलाशययुक्त जलविद्युत् आयोजना नेपालको आफ्नै लगानीबाट बनाउने घोषणा गरेको छ । पश्चिम सेती, तल्लो अरुण र सेती रिभर६ जलविद्युत् आयोजनाको निर्माण कार्य पनि आगामी आर्थिक वर्षभित्रै सुरु गरिसक्ने जनाइएको छ । देशभर चार्जिङ स्टेसन निर्माण र स्मार्ट मिटर जडानको काम गरिने नीति पनि सरकारले लिएको छ । त्यस्तै, विपन्न वर्गलाई विद्युत् मिटर निःशुल्क उपलब्ध गराउने पनि वार्षिक नीति तथा कार्यक्रममा उल्लेख छ । जलाशययुक्त तथा नदी बेसिन आयोजना निर्माणलाई प्राथमिकतामा राखी ४ सय केभी क्षमताका प्रसारणलाइनहरू प्राथमिकता दिइने जनाइएको छ ।"
सामाजिक सञ्जाललाई पनि नियमन र कर !,"(काठमाडौं)  सरकारले सामाजिक सञ्जाल (फेसबुक, टिकटक, ट्वीटर, युट्युब आदि) लाई पनि कानुन र करको दायरामा ल्याउने भएको छ । सूचना प्रविधिको सुरक्षित प्रयोगका लागि साइबर सुरक्षा प्रणाली लागू गर्दै डिजिटल साक्षरता कार्यक्रमलाई अभियानकै रूपमा अघि बढाउने योजना बनाएको सरकारले सामाजिक सञ्जालहरूलाई पनि कानुन र करको दायरामा ल्याउने भएको हो । सूचना प्रविधिको सुरक्षित प्रयोगका लागि साइबर सुरक्षा प्रणाली लागू गर्दै डिजिटल साक्षरता कार्यक्रमलाई अभियानकै रूपमा अघि बढाइनेछ, सरकारको आगामी वर्षको नीति तथा कार्यक्रम सार्वजनिक गर्दै राष्ट्रपति विद्यादेवी भण्डारीले भनिन्, विद्युतीय प्रणालीबाट सञ्चालन भई व्यावसायिक कारोबार गर्ने सामाजिक सञ्जाललाई कानुन र करको दायरामा ल्याइनेछ । सरकारले यसअघि पनि सामाजिक सञ्जाललाई नियन्त्रण गर्ने गरी कार्यविधि जारी गरे पनि त्यसलाई पूर्ण रूपमा लागू गर्न सकेको छैन । छिमेकी राष्ट्र भारतलगायत विश्वका अन्य देशले समेत विभिन्न सामाजिक सञ्जाललाई आफ्नो देशमा औपचारिक रूपमा दर्ता गरेर कानुन र करको दायरामा ल्याउने प्रयासहरू सुरु गरेको अवस्थामा नेपालले पनि सोही बाटो अवलम्बन गरेको देखिन्छ । सामाजिक सञ्जालमा नेपालबाट गरिने विज्ञापनका रूपमा ठूलै मात्रामा डलर बाहिरिन थालेपछि सरकारले त्यसलाई थप नियमन गर्न खोजेको छ । सोही क्रममा सामाजिक सञ्जालमार्फत हुने विज्ञापनसम्बन्धी कारोबारका लागि राष्ट्र बैंकको पूर्वस्वीकृति लिनुपर्नेलगायत व्यवस्था पनि सरकारले गरेको छ । यही प्रयोजनलाई सहजीकरण गर्न भन्दै नेपालीले वार्षिक ५ सय अमेरिकी डलर बराबर रकम नेपालबाट कार्डमार्फत विदेशी मुद्रामा भुक्तानी गर्न पाइने व्यवस्था राष्ट्र बैंकले गरेको छ । यो व्यवस्थामार्फत नेपालमा पनि विदेशी मुद्रा भित्रिने अपेक्षा गरिएको थियो । तर ठूलो परिमाणमा विदेशी मुद्रा बाहिरिएको छ भने भित्रिने विदेशी मुद्रा नगण्य रहेको राष्ट्र स्रोतले बताएको छ । यो व्यवस्थाअन्तर्गत पछिल्लो एक वर्षमा डलर कार्डबाट मात्र करिब २३ लाख अमेरिकी डलर बाहिरिएको छ । गत माघसम्म कुल २१ हजार वटा यस्ता कार्ड जारी भएका छन् । ती कार्डमा करिब ४६ लाख १२ हजार अमेरिकी डलर भरिएको (लोड भएको) छ । लोड भएको मध्ये करिब २३ लाख अमेरिकी डलर भुक्तानी भइसकेको छ । मासिक रूपमा औसत १ हजार ९ सय ९ वटा यस्ता कार्ड जारी भएको देखिन्छ । तिनमा मासिक औसत ४ लाख २० हजार अमेरिकी डलर लोड भएको र २ लाख ८ हजार डलर खर्च भएको देखिन्छ । यस अवधिमा सर्वसाधारणले विदेशबाट खरिद गरेका पुस्तक, दैनिक पत्रपत्रिका, खेलौना, सूचना प्रविधि सेवा आदिबापतको भुक्तानी कार्डमार्फत गरेको राष्ट्र बैंकले बताएको छ ।डिजिटल नेपाल फ्रेमवर्क २०७६ को प्रभावकारी कार्यान्वयनबाट सार्वजनिक सेवालाई सरल, सहज, सुलभ र पारदर्शी बनाउने नीति पनि सरकारको छ । ग्रामीण दूरसञ्चार प्रविधि कोषको उपयोग गरी आगामी आर्थिक वर्षदेखि देशभरका माध्यमिक तहका सामुदायिक विद्यालय र सामुदायिक अस्पतालमा जडित इन्टरनेटको न्यूनतम शुल्कमा ५० प्रतिशत सहुलियत उपलब्ध गराउने नीति सरकारको छ । आगामी वर्षदेखि सातै प्रदेशका कम्तीमा एक सय माध्यमिक तहका सामुदायिक विद्यालयमा छानिएका विषयमा समान गुणस्तरको शिक्षा उपलब्ध गराउन सूचना प्रविधिको प्रयोग गरिनेछ, नीतिमा भनिएको छ, दुर्गम क्षेत्रका अस्पतालमा गुणस्तरीय टेलिमेडिसिन सेवा दिन आवश्यक प्रविधिको व्यवस्था गरिनेछ । आर्थिक विकास र गरिबी निवारणका लागि सहकारी क्षेत्रलाई उद्यमशीलता उत्पादन र रोजगारीसँग आबद्ध गरिने सरकारको नीति छ । पुँजी बजारको विकास र विस्तारका लागि उत्पादनशील क्षेत्रमा लगानीकर्ताको आकर्षण वृद्धि र नियामक निकायको क्षमता अभिवृद्धि गर्ने र कृषि तथा पशुधन बिमा कार्यक्रम विस्तार गर्दै लघु बिमाको पहुँचलाई दुर्गम र विपन्न वर्गसम्म पुर्याइने पनि सरकारको नीति छ । नेपालको क्रेडिट रेटिङ गर्ने विषय पनि सरकारले पुनः अघि सारेको छ । नीति तथा कार्यक्रममा आगामी वर्ष नेपालको क्रेडिट रेटिङ सम्पन्न गरिने घोषणा गरिएको छ । यसअघि सरकारले रेटिङ पनि सुरु गरेको थियो । पछि कोभिडको समस्या देखाउँदै स्थगित गरेको हो ।"
घरजग्गा कारोबार कम्पनीबाट मात्रै,"सरकारले आगामी वर्षको नीति तथा कार्यक्रममा भूमिको खण्डीकरण रोकी वैज्ञानिक उपयोग गरिने उल्लेख गरेको छ । खेतीयोग्य जमिन प्लटिङ गरेर जथाभावी घडेरी बनाउन थालिएको भन्दै त्यसलाई नियन्त्रण गर्न सरकारले २०७४ साउन २६ मा कृषियोग्य जग्गा कित्ताकाट गरी घडेरीका रूपमा बिक्रीवितरण गर्नगराउन नपाउने निर्णय गरेको थियो । तर जग्गा खण्डीकरण रोक्दा सर्वसाधारणलाई समस्या भएको र भूमाफियासमेत मौलाएको भन्दै २०७५ पुस २७ मा भूमिको वर्गर्कीरण र उपयोगसम्बन्धी कानुन तर्जुमा नहुन्जेल फर्म, संस्था वा कम्पनीले स्थानीय तहको स्वीकृति लिएर कित्ताकाट गर्न पाउने व्यवस्था गरियो ।"
सरकारको नीतिले इन्धनको मूल्य बढाउँछ,"(काठमाडौं)  सरकारले इन्धनको मूल्य स्वचालित प्रणालीबाट तय गर्ने भएको छ । हाल यो प्रणाली भए पनि प्रभावकारी लागू हुन सकेको छैन । आगामी आर्थिक वर्ष ०७९८० का लागि सरकारको नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले यस्तो घोषणा गरेकी हुन् । आपूर्तिलाई सहज बनाउन स्वचालित मूल्य प्रणाली लागू गरिने उनको भनाइ छ । आपूर्ति व्यवस्थालाई नियमित, सहज र लागत प्रभावी बनाउन मूल्य निर्धारणमा स्वचालित प्रणाली लागू गरिनेछ, उनले भनिन् । कर समायोजन नगरी स्वचालित मूल्य प्रणाली लागू गर्दा इन्धनको मूल्य थप महँगो पर्नेछ । रुसले युक्रेनमाथि गरेको आक्रमणका कारण विश्व बजारमै इन्धनको मूल्य अचाक्ली बढिरहेको छ । सोही कारण नेपालमा पनि इन्धनको मूल्य अहिलैसम्मकै उच्च भएको छ । नेपाल आयल निगमले गत आइतबारदेखि इन्धनको मूल्यमा प्रतिलिटर १० रुपैयाँ बढाएसँगै पेट्रोलमा खुद्रा बिक्री मूल्य १ सय ८० रुपैयाँ पुगेको छ । डिजेल र मट्टीतेलको मूल्य प्रतिलिटर १ सय ६३ रुपैयाँ पुगेको छ । खाना पकाउने एलपी ग्यासमा प्रतिसिलिन्डर २ सय रुपैयाँ बढाएर १८ सय पुयाइएको छ । मूल्य समायोजनपछि पनि निगमको पाक्षिक घाटा ३ अर्ब ३५ करोड छ । निगम निरन्तर घाटामा गएपछि सरकारले नीति तथा कार्यक्रममार्फत इन्धनको स्वचालित मूल्य लागू गर्ने घोषणा गरेको हो । तर पूर्ण रूपमा स्वचालित मूल्य लागू हुँदा प्रतिलिटर पेट्रोलको मूल्य करिब २ सय रुपैयाँ पुग्छ । डिजेल र मट्टीतेलमा पनि ३० रुपैयाँ बढ्ने, खाना पकाउने ग्यासमा प्रतिसिलिन्डर ९ सय रुपैयाँ बढेर २७ सय रुपैयाँसम्म पर्ने निगम स्रोतको भनाइ छ । निगमलाई धराशायी हुनबाट बचाउन समायोजन गर्दा बजारमा चर्को विरोध छ, निगमले गाली खानुपर्ने बाध्यता छ । तर सरकारकै संगठनले विरोध गर्दा सरकार रमिते बनेर बसेको छ, निगमका एक उच्च अधिकारीले भने । यसअघि सरकारले २०७१ साल असोजबाट ग्यासबाहेक अन्य इन्धनमा स्वचालित मूल्य प्रणाली लागू गरेको थियो । अन्तर्राष्ट्रिय बजार मूल्यअनुसार समायोजन नहुँदा निगमले समस्या बेहोर्दै आएको थियो । घाटा अधिक रूपमा चुलिएपछि स्वचालित मूल्य लागू भएको हो । त्यसपछि निगम नाफामा गएको थियो । स्वचालित मूल्यपछि अन्तर्राष्ट्रिय बजारमा इन्धनको मूल्यमा आएको गिरावटले नाफा बढेको थियो । नाफा भएपछि ३६ अर्ब रुपैयाँ ऋण पनि तिरेको थियो । त्यसपछि अन्तर्राष्ट्रिय बजारमा भइरहेको उत्तारचढाव र समयमै समायोजन हुन नसक्दा निगमको घाटा चुलिएको हो । निगमका अनुसार साढे १० महिनामा निगमलाई ४७ अर्ब रुपैयाँ नोक्सान छ । घाटा चुलिएपछि भारतीय आयल निगमबाट खरिद गरिएको इन्धनको भुक्तानीसमेत गर्न सकेको छैन । हरेक वर्ष नीति तथा कार्यक्रममा स्वचालित मूल्य घोषणा गरिन्छ । तर खरिद लागतअनुसार समायोजन भएको छैन, निगमका ती उच्च अधिकारीले भने, पछिल्लो समय सरकारले नै दोहोरो चरित्र देखियो । आयल निगम नोक्सानमा रहे पनि सरकार फाइदामै छ ।साढे १० महिनामा निगमले सरकारलाई १ खर्ब ६ अर्ब राजस्व बुझाएको उनले बताए । यसबीचमा निगमलाई ४७ अर्ब घाटा भए पनि सरकारलाई राजस्वबाट ५९ अर्ब नाफा छ, ती अधिकारीले भने, सरकारले प्रतिलिटर ६३ रुपैयाँ कर उठाएर सरकार चुप बस्यो, निगम बेकुफ बनेको छ ।"
संसद्मा सार्वजनिक महत्त्वको प्रस्ताव,"काठमाडौं (कास) प्रमुख प्रतिपक्षी दल नेकपा एमाले र राप्रपाका सांसदले पेट्रोलियम पदार्थ, इन्धन र खाना पकाउने ग्यासको मूल्यवृद्धिमाथि संसद्मा छलफलको माग गर्दै प्रतिनिधिसभामा जरुरी सार्वजनिक महत्त्वको प्रस्ताव दर्ता गराएका छन् । यसको प्रस्तावकमा एमालेका मुख्य सचेतक विशाल भट्टराई छन् । समर्थकमा एमालेका यज्ञराज सुनुवार र गणेश पहाडी एवं राप्रपाका राजेन्द्र लिङ्देन छन् । भट्टराईले प्रतिनिधिसभा सचिव गोपालनाथ योगीलाई उक्त प्रस्ताव बुधबार बुझाए । पेट्रोलियम पदार्थको मूल्य स्वचालित कार्यविधिअनुसार नेपाल आयात हुने पेट्रोलियम पदार्थको बिक्री मूल्य परल मूल्यबमोजिम १५ दिनमा एकपटक समायोजन गर्न सक्ने प्रावधानविरुद्ध गएर पछिल्लो समय साता दिनभित्रै दुईपटक बढाइएको भन्दै त्यो फिर्ताको माग उनीहरूको छ । सरकारसँग मूल्यवृद्धि न्यूनीकरणका लागि भएका प्रयासबारे खाका माग गर्न संसद्मा छलफल गर्नुपर्ने जरुरी सार्वजनिक महत्त्वको प्रस्ताव पेस गरिएको उल्लेख छ । मूल्यवृद्धिका कारण प्रभावितहरूको जनजीवन सहज बनाउन सरकारका योजनाबारे जानकारी माग गर्न पनि छलफल आवश्यक भएको सांसदहरूको माग छ । इन्धनको मूल्यवृद्धिविरुद्ध विद्यार्थी संगठनहरूले संयुक्त आन्दोलन गर्ने घोषणा गरिसकेका छन् ।"
सिफारिस नभएका आयोजनालाई छैन बजेट,"हुम्ला राष्ट्रिय सडक सञ्जालमा जोडिने राष्ट्रिय गौरवका कालीगण्डकी, कोसी र कर्णाली करिडोरको निर्माण एवं स्तरोन्नति कार्यलाई निरन्तरता दिइनेछ । कर्णाली करिडोरमा बाँकी ट्र्याक खोल्ने काम सकेर आगामी वर्षबाट हुम्लालाई राष्ट्रिय सडक सञ्जालमा जोडिने जनाइएको छ । आगामी वर्ष थप ८ सय किमि सडक निर्माण र २ सय ५७ किमि सडक स्तरोन्नति गरिने पनि नीति तथा कार्यक्रममा उल्लेख छ । त्रिभुवनलगायत राजमार्गमा सुरुङमार्ग तथा फ्लाइओभर र अन्डरपाससहितको आधुनिक सडक सञ्जाल विस्तार गरिनेछ । रसुवागढीकाठमाडौं रेलमार्गको सम्भाव्यता अध्ययन र वीरगन्जकाठमाडौं र उपत्यकामा मेट्रो रेलको विस्तृत अध्ययन गरिने जनाइएको छ । स्थानीय सडकमा पुल निर्माणको जिम्मेवारी प्रदेश सरकारलाई हस्तान्तरण गरिनेछ ।बाँझो जग्गामा सामूहिक र सहकारीमार्फत खेतीसरकारले बाँझो जग्गामा सामूहिक र सहकारीमार्फत खेती गर्ने नीति ल्याएको छ । बाँझो जग्गा सदुपयोग गरी मूल्य शृंखलामा आधारित सामूहिक सहकारी खेतीलाई प्रोत्साहन गरिने राष्ट्रपति भण्डारीले बताइन् । धान, मकै, आलु, प्याज, स्याउलगायत बढी आयात हुने वस्तुको उत्पादन बढाउन विशेष खेती गरिने उनको भनाइ छ । बीउबिजनमा आत्मनिर्भर, वातावरणमैत्री स्थानीय बीउबिजनको विकास र अनुसन्धान विकासमा जोड दिई अर्गानिक खेतीमा प्रोत्साहन गरिने भएको छ । प्रधानमन्त्री कृषि आधुनिकीकरण परियोजनाको मध्यावधि समीक्षाका आधारमा पुनःसंरचना गरी प्राविधिक र आर्थिक दृष्टिबाट सम्भाव्य बाली तथा वस्तुका जोन प्रदेशमा हस्तान्तरण गर्दै लगिने नीति तथा कार्यक्रममा उल्लेख छ । रासायनिक मलको आपूर्ति सुनिश्चित गरिने र गुणस्तरीय प्रांगारिक मलमा रासायनिक मलमा दिएकै अनुपातमा अनुदान उपलब्ध गराइने जनाइएको छ ।"
पछि धकेलियो राष्ट्रिय खेलकुद,"(काठमाडौं)  गण्डकी प्रदेशमा हुने नवौं राष्ट्रिय खेलकुद चार महिना पछाडि सरेर असोजकात्तिकमा हुने भएको छ । राष्ट्रिय खेलकुद परिषद्को सिफारिसमा मन्त्रिपरिषद् बैठकले मंगलबार यो निर्णय गरेको हो । त्यसअनुसार अब असोज २८ देखि कात्तिक ३ सम्म नेपाली खेलकुदको सबैभन्दा ठूलो खेल महोत्सव हुनेछ । यसअघि प्रतियोगिता जेठ २२ देखि २८ सम्म हुने तय भएको थियो । युवा तथा खेलकुदमन्त्री महेश्वरजंग गहतराजले मंगलबार पत्रकार सम्मेलन गर्दै सबै पक्षको सल्लाहमा प्रतियोगिता सार्ने निर्णय भएको जानकारी गराए । उनले भने, अब हामीसँग प्रतियोगिता आयोजनाका लागि पर्याप्त समय छ । त्यसैले यसअघिका प्रतियोगितामा भएका सबै कमीकमजोरी सच्याएर सफल आयोजना गर्नेछौं ।उनले थपे, बजेट कार्यान्वयन अवधि पनि पुगेन । हामीले फास्ट ट्र्याकमा बजेट ल्याउने योजना बनाएका थियौं, त्यो भएन । स्थानीय निर्वाचनले गर्दा पनि सबै तयारी पुगेन । आयोजक गण्डकी प्रदेशले पनि तयारी नपुगेको बतायो । अब मौसम, शैक्षिक कार्यक्रम, सांस्कृतिक चाडपर्व सबै मिल्ने गरेर नयाँ मिति तय गरेका छौं । प्रतियोगिता पछाडि सरे पनि यसलाई लिएर पूर्वनिर्धारित कार्यक्रम भने त्यसैअनुसार सञ्चालन हुनेछ । नवौं राष्ट्रिय खेलकुद चीनमा हुने १९ औं एसियाली खेलकुदको छनोट र तयारी पनि रहेको छ । एसियाली खेलकुद स्वयं पछाडि सरेको स्थितिमा राष्ट्रिय खेलकुद पनि पछाडि सरेको हो । प्रतियोगितामा ३६ खेल समावेश हुनेछन् । समावेश खेलमा एथलेटिक्स, ब्याडमिन्टन, टेबलटेनिस, क्रिकेट, फुटबल, टेनिस, हक्की, बक्सिङ, भलिबल, जिम्न्यास्टिक, कबड्डी, भारोत्तोलन, सुटिङ, पौडी, ह्यान्डबल, जुडो, कुस्ती, सफ्ट टेनिस, स्क्वास, तेक्वान्दो, उसु, बास्केटबल, शारीरिक सुगठन, चेस, खोखो, कराते, आईटीएफ तेक्वान्दो,सेपाकटाक्रो, गल्फ, फुल कन्ट्यान्ट कराते, आर्चरी, फेन्सिङ, साइक्लिङ, ट्रायथलन, रग्बी र प्याराग्लाइडिङ रहेको छ । रग्बी पहिलो पटक समावेश गरिएको हो । दुई परम्परागत ठेलो र क्यानोइङलाई प्रदर्शनी खेलका रूपमा राखिएको छ ।राष्ट्रिय खेलकुद परिषद्का सदस्यसचिव टंकलाल घिसिङले नवौं राष्ट्रिय खेलकुदको तयारीसम्बन्धी राखेपको ११२ औं बोर्ड बैठक बसी निर्देशिका तथा बजेटको प्रकृया अगाडि बढाएको जनाउँदै लोगो, मस्कट र नारा सार्वजनिक भइसकेको बताए । उनले टिम छनोटका लागि सबै प्रदेश र संघहरूलाई पत्राचार भइसकेको बताए ।"
गैंडाकोटमा अन्तर्राष्ट्रिय खेलग्राम बन्ने,"काठमाडौं (कास) धनगढीमा अभियानको रूपमा रहेको फाप्ला क्रिकेट रंगशालालाई सरकारले नीति तथा कार्यक्रममा समेट्दै निर्माण सुरु गर्ने जनाएको छ ।राष्ट्रपति विद्यादेवी भण्डारीद्वारा मंगलबार संसद्मा प्रस्तुत नीति तथा कार्यक्रममा भनिएको छ, फाप्ला अन्तर्राष्ट्रिय क्रिकेट मैदानको निर्माण सुरु गरिनेछ । अन्य भौतिक पूर्वाधारलाई पनि उल्लेख गरिएको छ, चितवनको गौतम बुद्ध अन्तर्राष्ट्रिय क्रिकेट मैदान निर्माणको बाँकी काम टुंगोमा पुर्याउन समन्वय र सहजीकरण गरिनेछ । गैंडाकोटमा बीपी कोइराला अन्तर्राष्ट्रिय खेलग्राम स्थापना गरिनेछ । उच्च भूभागीय खेलकुद तालिम केन्द्र निर्माण गरिनेछ ।त्यस्तै, खेलकुद विश्वविद्यालयको सम्भाव्यता अध्ययन अघि बढाउने र देशका सातै प्रदेशमा अन्तर्राष्ट्रिय स्तरको रंगशाला निर्माण गर्दै जाने नीतिलाई पनि दोहोर्याइएको छ । साहसिक तथा पर्वतीय खेलकुदको अन्तर्राष्ट्रिय प्रतियोगिता आयोजना गर्ने, प्रत्येक विद्यालयमा खेलकुद क्लब स्थापना गर्ने, खेलाडीलाई मापदण्ड बनाएर पुरस्कार, भत्ता, बिमा, आकस्मिक सहयोग उपलब्ध गराउने तथा खेलाडीको स्तरवृद्धिका लागि अन्तर्राष्ट्रिय प्रतियोगिता एवं प्रशिक्षणमा सहभागी हुने अवसर उपलब्ध गराउने पनि नीति तथा कार्यक्रममा उल्लेख गरिएको छ ।"
प्रिमियर गल्फमा नीरज अगाडि,"(काठमाडौं)  नीरज तामाङ आठ अन्डर ६४ स्कोर गर्दै गोकर्ण गल्फ क्लबमा भइरहेको सूर्य नेपाल प्रिमियर गल्फ च्याम्पियनसिपको दोस्रो दिन मंगलबार शीर्षस्थानमा उक्लिएका छन् । ३६ होल समाप्तिमा उनको कुल स्कोर १२ अन्डर १३२ भएको छ ।नीरजभन्दा दुई स्ट्रोक पछाडि छन् शुक्रबहादुर राई र एमेच्योर वान्चेन ढोन्डुप । पहिलो दिन शीर्षस्थानमा रहेका वान्चेनले मंगलबार तीन अन्डर ६९ को कार्ड बनाए भने शुक्रले सात अन्डर ६५ स्कोर गरे । यी दुईको कुल स्कोर १२ अन्डर १३४ भएको छ । अर्का एमेच्योर सद्भाव आचार्यले उत्कृष्ट प्रदर्शन गर्दै ६ अन्डर ६६ स्कोर गरे । समग्रमा चौथोमा रहेका उनको कुल स्कोर ९ अन्डर १३५ भएको छ ।नीरजले सुरुका ९ होलको स्कोर चार अन्डर ३२ मा राखेका थिए । बोगीरहित प्रदर्शन गर्ने क्रममा उनले पछिल्ला ९ होलमा पनि समान स्कोर गरे । दोस्रो, तेस्रो, पाँचौं, छैटौं, बाह्रौं र पन्ध्रौं होलमा बर्डी गरेका उनले पार ४ को १४ औं होलमा दुई स्ट्रोक बचाउँदै इगल खेलेका थिए ।शुक्रले सुरुका ९ होलमा उत्कृष्ट प्रदर्शन गर्दै ६ अन्डर ३० स्कोर गरेका थिए । पछिल्ला ९ होलमा उनले उस्तै प्रदर्शन गर्न सकेनन् र एक अन्डर ३५ को कार्ड बनाए । वान्चेनले सुरुका ९ होलमा दुई अन्डर ३४ र त्यसपछि एक अन्डर ३५ स्कोर गरे । सुरुका ९ होलको स्कोर तीन अन्डर ३३ मा राखेका सद्भावले पछिल्ला ९ होल पनि ३३ स्ट्रोकमै टुंग्याएका थिए ।लगातार दोस्रो दिन ४ अन्डर ६८ खेलेका भुवन नगरकोटी समग्रमा आठ अन्डर १३६ सहित पाँचौं स्थानमा छन् । पाँच अन्डर ६५ खेलेका पूर्ण शर्मा (कुल ६ अन्डर १३८), चार अन्डर ६८ स्कोर गरेका भुवनकुमार रोका (समग्रमा ५ अन्डर १३९), ६ अन्डर ६६ खेलेका धनबहादुर थापा (कुल ४ अन्डर १४०), तीन अन्डर ६९ स्कोर गरेका आरभ शाह (कुल चार अन्डर १४०), एक अन्डर ७१ खेलेका रामे मगर (कुल तीन अन्डर १४१) र इभन पार ७२ को कार्ड बनाएका एमेच्योर महेन्द्र फगामी (कुल तीन अन्डर १४१) शीर्ष दसमा छन् ।सूर्य नपाल गल्फ टुर २०२१२२ को अन्तिम प्रतियोगितामा दुई दिनको खेलपछि ६ ओभर १५० स्कोरसम्म रहेका २२ प्रो र आठ एमेच्योर खेलाडी कट बनाएर फाइनल चरण प्रवेश गरेका छन् । कुल १४ लाख ६१ हजार रुपैयाँ पुरस्कारको प्रतियोगितामा उनीहरूवीच अन्तिम दुई चरणको प्रतिस्पर्धा हुनेछ ।"
नवयुग बने २० औं कप्तान,"(काठमाडौं)  खेलको नियम नै हो, कोही बाहिरिनुको अर्थ कसैका लागि अवसर बन्नु हो । सबथोक ठीक चल्ने हो भने नवयुग श्रेष्ठ नेपाली राष्ट्रिय फुटबल टोलीका २० औं कप्तान हुनेछन् । नेपालले एसिया कप छनोट तेस्रो चरणको आफ्नो पहिलो खेलमा जोर्डनको सामना गर्नेछ । जेठ २५ मा हुने उक्त खेलमा नवयुग कप्तानको आर्मब्यान्डसहित खेलको सुरुदेखि मैदानमा उत्रनुपर्नेछ । सम्भवतः मुख्य प्रशिक्षक अब्दुल्लाह अल्मुताइरीले उनलाई पहिलो रोजाइकै खेलाडीमा राख्नेछन् । एसिया कप छनोट तेस्रो चरणका लागि टिम कतार जानु अगाडि आयोजित बिदाइ समारोहमा नवयुगलाई कप्तानीको जिम्मेवारी दिने घोषणा गरिएको थियो । मुख्य प्रशिक्षक अल्मुताइरीसँग विवादका कारण ११ खेलाडीलाई टिमबाहिर राखिएपछि नवयुगको भाग्य खुलेको हो । त्यसमध्ये १० खेलाडीले प्रशिक्षणका क्रममा टिम छाडेका थिए । नियमित कप्तानको भूमिकामा रहेका गोलरक्षक किरण लिम्बूले पनि विद्रोही खेलाडीको समर्थन गरेपछि उनलाई पनि टिममा राखिएन । इलामका नवयुगले सन् २०१५ मा भारतविरुद्ध पुनामा भएको मैत्रीपूर्ण खेलसँगै नेपालका लागि डेब्यु गरेका थिए । प्रशिक्षक ध्रुव केसीले नवयुगलाई ५५ औं मिनेटमा सब्स्टिच्युट खेलाडीका रूपमा मैदानमा प्रवेश गराएका थिए । उनी जगजित श्रेष्ठको स्थानमा मैदान छिरेका थिए । अहिलेको घोषित राष्ट्रिय टोलीमा उनी नै सर्वाधिक अनुभवी खेलाडी हुन् । उनले अहिलेसम्म ४० क्याप जितेका छन् । उनको अन्तिम खेल भारतविरुद्ध साफ च्याम्पियनसिपको फाइनल रहेको थियो । नेपालका लागि नवयुगले ७ गोल गरेका छन् । त्यसमा सन् २०१६ को बंगबन्धु गोल्डकपमा गरेको ह्याट्रिक पनि पर्छ । सोही प्रतियोगिताको फाइनलमा नेपालले बहराइनको यू२३ टिमलाई पराजित गर्दा एक गोल नवयुगले नै गरेका थिए । उनी सन् २०१६ मै नेपालले भारतमा भएको दक्षिण एसियाली खेलकुद (साग) को पुरुष फुटबलमा स्वर्ण जित्दाका नायक खेलाडी हुन् । उनले प्रतियोगितामा दुई ह्याट्रिकसहित ७ गोल गरेका थिए । यो ह्याट्रिक भुटान र माल्दिभ्सविरुद्ध थियो । उनले भारतविरुद्धको फाइनलमा पनि एक गोल गरे । नेपाली टिम बुधबार कतार जानेछ । पूर्वनिर्धारित कार्यक्रमअनुसार कतारमा अफगानिस्तानविरुद्ध दुई मैत्रीपूर्ण खेल खेल्ने कार्यक्रम रहे पनि त्यो स्थगित भइसकेको छ । कतारमा नेपाली टिमले थप तयारी गर्नेछ र त्यसपछि कुवेत जानेछ । जोर्डनविरुद्धको पहिलो खेलपछि नेपालले समूह ए का खेलमा अन्य खेलमध्ये जेठ २८ मा कुवेत र ३१ मा इन्डोनेसियाको सामना गर्नेछ । तेस्रो चरणको समाप्तिमा प्रत्येक समूहका विजेता र दोस्रो स्थानमा रहने पाँच टिम चीनमा हुने एसिया कपका लागि छनोट हुनेछन् । अल्मुताइरीले घोषणा गरेको २३ सदस्यीय टिममध्ये गोलरक्षकमा दीप कार्की, विशाल सुनार र टिकेन्द्रसिंह थापा छन् । यस्तै डिफेन्डरमा विकास खवास, विकास तामाङ, गौतम श्रेष्ठ, राजन गुरुङ, शिव गुरुङ र सुमन अर्याल छन् । मिडफिल्डरमा आकाश बुढाक्षेत्री, एरिक विष्ट, नीरकुमार राई, पूजन उपरकोटी, रोशन रानामनगर, सन्तोष तामाङ, सेसेहाङ आङदम्बे, सुनील बल र सुरजज्यु ठकुरी रहेका छन् । फरवार्डमा नवयुगसँग आयुश घलान, दर्शन गुरुङ, जर्जप्रिन्स कार्की र मनीष डाँगी छन् । यो टोलीमा चार खेलाडीले नेपालका लागि डेब्यु गर्न बाँकी छ ।"
वसन्तले टोकियो लिगको युथ टोली सम्हाल्ने,"(काठमाडौं)  नेपालका पूर्वराष्ट्रिय फुटबलर वसन्त गौचनले टोकियोमा अवस्थित चोफुओच्का सकर क्लबको युथ टोलीलाई प्रशिक्षण दिन सुरु गरेका छन् । चोफुओच्काले युथमा टोकियोको टी लिग खेल्छ । कोभिड१९ का कारण यसपालि यो लिग ढिला सुरु भएको छ । अप्रिलदेखि टी लिग सुरु भइसकेको छ । गौचनका अनुसार चोफुओच्काले तीन खेल खेलिसकेको छ । त्यसमा एक खेल जित, एक खेल हार, एक खेल बराबरीको नतिजा निकालेको छ । टी लिगमा ६८ टोली छन् । विभिन्न समूह बनाएर वर्षभर लिग खेल्नेछ । चोफुओच्काले वसन्तलाई एक वर्षका लागि अनुबन्धन गरेको हो । जापानको क्लबमा युथ टोली हेर्न पाउनु ठूलो चुनौती र अवसर भएको जनाउँदै वसन्तले भने, विदेशी प्रशिक्षकका हिसाबमा यो आफैंलाई सिक्न पाउने अवसर हो । जापानीको आफ्नै फुटबल संस्कार हुन्छ, त्यसमा मैले के थप्न सक्छु त्यो महत्त्वपूर्ण हो । पुरानो क्लब भएकाले यसमा खेलाडीका अभिभावकको ठूलो समर्थनमा छु । एउटा नेपालीले जापानमा युथ टोलीको प्रशिक्षण गर्न पाउनुलाई उनी ठूलो सफलताको रूपमा लिन्छन् । युथ आफ्नो रोजाइ पनि रहेको र भविष्यमा नेपालमा फर्केर पनि युथमै केन्द्रित हुन चाहेको गौचन बताउँछन् । गत वर्ष चोफुओच्का टी लिगको मध्य स्थानमा थियो । अहिले त्योभन्दा लाने चुनौती वसन्तसामु छ । जन्मथलो पोखरामा ड्यामसाइडबाट फुटबल यात्रा सुरु गरेर पोखरा फुटबल क्लब हुँदै रानीपोखरी कर्नर टिम, मनाङ मर्स्याङ्दी क्लब, न्युरोड टिमबाट क्लब फुटबल खेलेका वसन्तले नेपालको यू१६ हुँदै राष्ट्रिय टोलीको प्रतिनिधित्व गरेका थिए । सन् १९९८ को एसियाली खेलकुद, १९९७ को ओलम्पिक छनोट र १९९९ को आठौं दक्षिण एसियाली खेलकुदपछि वसन्त नेपाली टोलीका परिचित अनुहार बनेका थिए । ४० वर्षीय वसन्तले दुई दशकदेखि जापानलाई कर्मथलो बनाउँदै आएका छन् । पछिल्लो एक दशक उनी प्रशिक्षण पेसामा छन् । एफएसीबाट प्रो लाइसेन्स गरिसकेका वसन्त पछिल्लो ७ वर्ष फन रुट्स एकेडेमीमा अनुबन्धित थिए । त्यसअघि जाक्पामा उनले दुई वर्ष बिताए । फन रुट्सकै सम्बन्धबाट आफू चोफुओच्कामा पुगेको वसन्तले सुनाए ।"
टाइम्स र रोयल भिड्ने,काठमाडौं (कास) टाइम्स कलेज र आयोजक रोयल स्पोर्ट्स सेन्ट्रल मंगलबार जीएए तेस्रो रोयल यू२३ पुरुष बास्केटबल प्रतियोगिताको फाइनल पुगेका छन् । टाइम्सले विशाल मिलन केन्द्र (बीएमके) लाई ८७६५ स्कोरले हरायो । टाइम्सबाट श्रेयश शाहले २० स्कोर गरे । रवि पौडेलको २१ अंक सहयोगमा अघिल्ला दुवै संस्करणको विजेता रोयलले अन्माइस नेपाललाई ८७५१ ले हरायो । फाइनल बुधबार हुनेछ । रोयल स्पोर्ट्स सेन्ट्रल र जेभियर कलेज फादर वाटरिन स्मृति महिला खुला बास्केटबल प्रतियोगितामा मंगलबार फाइनल पुगेका छन् । राउन्ड रोबिन लिगमा रोयल विजेता र जेभियर उपविजेता हुँदै फाइनलमा पुगेका हुन् । गोदावरी अल्मुनाई एसोसिएसन (जीएए) द्वारा आयोजित प्रतियोगितामा रोयलले नयाँबजार क्लब कीर्तिपुरलाई ३४१७ स्कोरले पाखा लगायो । रोयलकी प्रतीक्षा मगरले १४ स्कोर गरिन् । जेभियरले आईएसए नेपाललाई २८१९ ले पन्छायो । जेभियरकी कृति चौधरीले ८ स्कोर जोडिन् । फाइनल बिहीबार हुनेछ ।
एनएसकेए कराते सुरु,"काठमाडौं (कास) नेपाल सोतोकान कराते संघको आयोजनामा १३ औं एनएसकेए अन्तर्राष्ट्रिय कराते प्रतियोगिता मंगलबार राष्ट्रिय खेलकुद परिषद्को कभर्डहलमा सुरु भएको छ । प्रतियोगितामा नेपाल, भारत र बंगलादेशका करिब ६ सय खेलाडीको सहभागिता रहेको छ । आयोजक संघका महासचिव श्याम शेर्पाका अनुसार विभिन्न ४६ स्पर्धामा प्रतिस्पर्धा हुने प्रतियोगिता तीन दिन चल्नेछ ।"
निर्णायक खड्का अस्ट्रियातिर,काठमाडौं (कास) तेक्वान्दोका अन्तर्राष्ट्रिय निर्णायक अशोक खड्का बिहीबार अस्ट्रियाको इन्सबक जाने भएका छन् । अस्ट्रियन ओपन वर्ल्ड र्याङकिङ जी२ तेक्वान्दो प्रतियोगितामा निर्णायकको भूमिका निर्वाह गर्न उनी त्यसतर्फ जान लागेका हुन् । प्रतियोगिताका लागि दक्षिण एसियाबाटै निर्णायकमा छनोट हुने खड्का एक्लो हुन् । प्रतियोगिता मे २८२९ सम्म हुनेछ । उनलाई राखेपका सदस्यसचिव टंकलाल घिसिङले बिदाइ गरे ।
प्रशंसालाई अर्को रजत,"काठमाडौं (कास) नेपाली टेनिस खेलाडी प्रशंसा मोक्तानले प्रथम कतार एसियाली जुनियर यू१४ टेनिस प्रतियोगिताको सर्किट२ मा रजत पदक जितेकी छन् । उनले सिंगल स्पर्धामा पदक जितेकी हुन् । दोहास्थित खलिफा इन्टरनेसनल टेनिस एन्ड स्क्वास कम्प्लेक्समा सम्पन्न फाइनलमा प्रशंसा रुसकी एलेक्जेन्ड्रासँग ६२, ६३ को सोझो सेटमा पराजित भएकी थिइन् । सर्किट१ मा पनि प्रशंसा एलेक्जेन्ड्रासँगै २० को सेटमा पराजित हुँदै रजतमै चित्त बुझाउनुपरेको थियो । सर्किट१ मा प्रशंसाले गर्ल्स डबल्समा पनि रजत जितेकी थिइन् । सर्किट२ को डबल्समा भने उनी पहिलो चरणबाटै बाहिरिइन् ।"

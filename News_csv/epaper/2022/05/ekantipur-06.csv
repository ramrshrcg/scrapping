शीर्षक,विवरण
बदर मत झन् बढ्ने अनुमान,२०७४ को स्थानीय निर्वाचनमा महानगरमा बदर मत१ विराटनगर महानगर २४२ ललितपुरमा महानगर १९३ काठमाडौं महानगर ३४ भरतपुर महानगर १२६५ वीरगन्ज महानगर ०१८६ पोखरा महानगरपालिका प्रतिशत छुट्याएको छैन
एसको प्रतिष्ठा पोखरामा,"ठूलो संख्यामा मत बदर हुने छाँट देखिएपछि आचार्यले ठीक तरिकाबाट कसरी छाप लगाउने भन्ने जानकारी आमसभा, छलफल र स्वयंसेवक परिचालनबाट मात्रै होइन, डिजिटल सामग्री तयार पारी त्यसको तीव्र प्रचारप्रसारबाट पनि दिने प्रयास गरेका छन् । पहिलो छाप पहिलो कलम, दोस्रो छाप दोस्रो रुख भनेर उनले प्रमुखमा आफ्ना लागि र उपप्रमुखमा कांग्रेसका तर्फबाटकी उम्मेदवार कोपिला रानाभाटलाई मत दिनरातै मागिरहेका छन् । गठबन्धनबाट टिकट पाए पनि स्थानीय तहका कांग्रेस कार्यकर्ताबाट ज्यादै विरोध खेपेका आचार्यलाई पहिले त तिनको अन्तरविरोध सामसुम पार्नै निकै मुस्किल भयो । अब तिनलाई ठीक तरिकाले मत खसाल्न लगाउने चुनौती सामना गर्नॅ परिरहेको छ । सुरुमा गठबन्धनबाट आचार्यको दाबी पोखरामा कांग्रेसका लागि पाच्य नै भएन । अघिल्लो निर्वाचनमा ४६ हजार ४ सय १६ मत ल्याएको कांग्रेसले सानो र नयाँ दलको दाबीलाई नमान्नु स्वाभाविक पनि थियो । तर पनि आचार्यले टिकट पाए । आफूसँग ५ हजार पार्टी सदस्य र १७ हजार मतदाता रहेको दाबीसहित उनले गठबन्धन दलका पाँचै नेतालाई त्यसको नामावली नै पेस गरेका थिए टिकट पाउनका लागि । उता केन्द्रमा आचार्यलाई टिकट दिने निर्णय भए पनि यता पोखरामा कांग्रेस जिल्ला कार्यालयमा पहिला तालाबन्दी भयो । कांग्रेसको भोट कांग्रेसले नै पाउनुपर्छ भनेर ऋषि सापकोटा, नन्दप्रसाद तिवारी र बिमलबहादुर कार्कीले बागी उम्मेदवारी पनि दिए । तर, शीर्ष नेतृत्वले मनाएपछि सापकोटा र तिवारीले उम्मेदवारी फिर्ता लिए । प्रमुख र उपप्रमुखमा गठबन्धन स्वीकार गरे पनि वडाहरूमा त्यसो नगर्न कांग्रेस कार्यकर्ताले आफ्नो प्रदेश पार्टी कार्यालय तोडफोडै गरे । अन्ततः प्रमुखमा गठबन्धन र वडामा एकल उम्मेदवारी तय भयो, जसले गर्दा आचार्यले कांग्रेसजनको ठूलो मात्रामा समर्थन पाएका छन् तर असन्तुष्ट बागी उम्मेदवारमध्येका कार्कीले भने उम्मेदवारी कायमै राखेका छन् र कांग्रेसीहरूका माझ सक्दो बल लगाएर रातो दिन भुइँकटहर चिह्नमा मत माग्दै हिँडिरहेका छन् । उहाँहरू दुवैले एमालेको भोट बाँड्ने हो, मैले कांग्रेसको सबै भोट पाउँछु, उनी भन्छन्, त्यसैले मैले जित्ने निश्चित छ । तर उनको यो निश्चिन्ततामा पनि ठूलो शंका छ किनभने हजारौं कांग्रेसी मतदातालाई भुइँकटर कसको चिह्न हो, थाहै छैन । यसरी दुवैतिर कंग्रेसको मत धेरै बदर हुने आंकलन गर्दै एमालेजन उत्साहका साथ प्रचारमा लागेका छन् । पार्टी फुटेर केही फरक पर्दैन भन्ने साबित गर्न एमालेलाई जसरी पनि पोखरामा चुनाव जितेर देखाउनु छ । त्यही चुनौतीले गर्दा एमाले उम्मेदवार थापा पनि उज्यालो नहुँदै जुर्मॅराएर चुनावी रणनीतिमा होमिइरहेका छन् । भूगोलका हिसाबले ४६४२४ वर्ग किलोमिटरमा फैलिएको देशको सबैभन्दा ठूलो महानगरको ठूलो प्रतिस्पर्धा यी दुई मित्रहरूको दौडधुपले ओगटेको छ । एमालेको क्रेज झन् बढेको छ, थापा भन्छन्, त्यसैले मलाई आफू जित्नेमा द्विविधा छैन ।उनले यसो भने पनि तीव्र उछलकुद, हाउभाउ र गठबन्धनको उस्तै सक्रियताले थापा दबाबमा छन् भन्ने प्रस्टै देखिन्थ्यो । बिहीबार उनी दिनभरि नै तीन वर्षअघि दुर्घटनामा परेर बितेका पोखरेली नेता रवीन्द्र अधिकारीको जन्मजयन्तीका सन्दर्भमा पार्टीले विभिन्न वडाहरूमा आयोजना गरेका चुनावी सभा र र्यालीमा व्यस्त भए । थापा जति सक्रिय भए पनि उनी कमजोर अवस्थामा पुगेको आकलन गठबन्धनको छ । सुरुमा प्रमुखको उम्मेदवारी एमालेले प्रदेश सदस्य दीपक पौडेललाई दिने निर्णय गरेको थियो तर विवादास्पद भिडियो चर्चामा आएपछि उनलाई हटाएर अन्तिम समयमा थापालाई टिकट दिइयो । प्रदेश सभा सदस्य थापाले राजीनामा दिएर नगर प्रमुखमा उम्मेदवारी दिए । २०५४ को स्थानीय निर्वाचनमा प्रमुख पदको अनुभव बटुलिसकेका थापालाई त्यतिबेला सेती नहर फेवातालमा मिसाएर तालमा ढल हालेको आरोप छ । त्यस्तै, पोखरा १४ स्थित बाच्छेबुडुवामा ल्यान्डफिल साइट निर्माण गरेर आफ्नो क्षेत्रमा प्रदूषण गरेको झोकमा स्थानीयले उनलाई मोसो दलिदिएका थिए । उनकै वडा बाटुलेचौरमा भएको जातीय विभेदको घटनामा पीडकको पक्षमा विज्ञप्ति निकालेपछि उनी विवादमा पनि परेका थिए । गठबन्धनका प्रत्यासी आचार्य यी कारणहरूले प्रतिद्वन्द्वीउपर आफ्नो पल्ला भारी हुने निचोडमा छन् । त्यसमाथि पाइसकेको टिकट गुमाउन पुगेका पौडेल पक्षधरले उनलाई साथ दिँदैनन् भन्ने पनि गठबन्धनको ठम्याइ छ । यसरी दुई मित्रहरूले एक आपसको टकराव माने पनि मतदाताबीच उल्लेख्य उभार ल्याएका युवाको अटेरी समूह र राप्रपा पनि जित आफ्नै हुने आकलनका साथ चुनावमा होमिएका छन् ।"
साथीसँगै बिहीबार फर्किए राहुल,"त्यही मिडियाले यसपालि कंग्रेस नेता राहुल गान्धीले काठमाडौंको एक पबमा नेपालका लागि चिनियाँ राजदूतसँग पार्टी मनाइरहेको भन्दै प्रश्न उठायो । अन्य मिडिया र सत्तारूढ दलका नेताहरूले कल्पित कथा, फोटो र भिडियो भाइरल गराएका थिए ।भाजपाको सूचना प्रविधि विभागका इन्चार्ज अमित माल्वीयले नै राहुलको पहिलो पटक भिडियो पोस्ट गरेका थिए । उनले ट्वीटमा व्यंग्य गर्दै लेखेका थिए, मुम्बईमा हमला भइरहेका बेला राहुल गान्धी नाइट क्लबमा थिए । अहिले उनको पार्टी संकटमा भएका बेलामा पनि उनी नाइट क्लबमै छन् । उनी लगनशील छन् । कंग्रेसले राष्ट्रपति जस्तै प्रधानमन्त्रीको उम्मेदवार पनि आउट सोर्सिङ गर्नुपर्ने आवश्यक छ । त्यसपछि अनेक कथा र उपकथा जोडिएका थिए । राहुल साँच्चै चिनियाँ राजदूतसँग पब गएका हुन् भन्ने दाबीका साथ आन्ध्र प्रदेशको वाईएसआर कंग्रेसका नेता तथा राज्यसभा सांसद भिजयसाई रेड्डीले पनि चिन्ता व्यक्त गरे । राहुलले चिनियाँ कूटनीतिज्ञहरूसँग नेपालको नाइट क्लबमा पार्टी गरेको भिडियो चिन्ताजनक छ किनकि चीनको हनी ट्र्याप बढ्दै छ । भारतीय राष्ट्रिय कंग्रेसले भने राहुलमाथि गरेको गलत टिप्पणीलाई लिएर आलोचना गरेको थियो । सबैतर्फबाट आक्रमण भएपछि कंग्रेस प्रवक्ता रणदीप सिंह सुर्जेवालले पत्रकार सम्मेलन नै गरेर राहुल नेपालमा साथीको बिहेमा सहभागी भएको प्रस्ट पारेका थिए । उनले यो विषयमा जवाफ दिँदै भनेका थिए, साथीको बिहेमा आमन्त्रण गरिएकाले राहुल गएका हुन् । उनी प्रधानमन्त्री मोदीजस्ता होइनन् जो निमन्त्रणाबिना पनि पाकिस्तानी प्रधानमन्त्रीको जन्मदिन मनाउन इस्लामाबाद पुग्छन् । भिस्तारा एयरलाइन्समार्फत सोमबार आएका राहुल होटल मेरियटमा बसेका थिए, आएकै साँझ उनी एलओडीमा देखिएका थिए । मंगलबार भएको सुम्निमाको विवाह समारोहमा सहभागी उनी बुधबार काठमाडौं नजिक लाकुरी भन्ज्जाङको रिसोर्टमा गए । राहुल साथीसँगै बिहीबार साँझ सवा ५ बजे नयाँदिल्ली फर्केका छन् ।"
देउवाविरूद्ध खुलेका नेता,"कर्णबहादुर मल्ल, पूर्वजिल्ला सभापति करुणाकर भट्ट, पूर्वजिल्ला उपसभापति गोपा थापा, समानुपातिक उम्मेदवार लोकराज भट्ट, पूर्वजिल्ला सचिव मानबहादुर बुढा, प्रदेश (क) पूर्वसभापति तिलक हमाल, पूर्वजिल्ला सदस्य हरि भट्ट, पूर्वमहाधिवेशन प्रतिनिधि पद्मा गुरुङ, पूर्वमहाधिवेशन प्रतिनिधि हरि भट्ट, पूर्वमहाधिवेशन प्रतिनिधि भरत नेपाली, दलित संघका केन्द्रीय सदस्य जोगबहादुर ऐर, पूर्वजिल्ला सदस्यहरू गोकुल शाही, लोकराज भट्ट, नरबहादुर ठकुराठी, सुरेन्द्र माली, सन्तोष देउवा, शान्ति जोशी, दानबहादुर पाल, महिला संघकी पूर्वसभापति कमला विष्ट, राम विष्ट, नरेन्द्र मल्ल, झारुदेवी ओझालगायत ।"
"अपराधीलाई राष्ट्रपतिको माफी, अदालतको सहुलियत","(बारा)  बाराका पत्रकार वीरेन्द्र साहको हत्या भएको १५ वर्ष पुग्न लाग्यो । पत्नी उमरामवतीले न्यायका लागि संघर्ष थालेको पनि उति समय भयो । तर, अहिलेसम्म उनले न्यायको महसुस गरेकी छैनन् बरु हत्यामा संलग्न माओवादी कार्यकर्तालाई राज्यका निकायले दिइरहेको एकपछि अर्को सहुलियतले उनलाई थप एक्लो र असहाय बनाएको छ ।माओवादी शान्ति प्रक्रियामा आइसकेको अवस्थामा कार्यकर्ताहरू लालबहादुर चौधरी, कुन्दन फौजदार, हरेराम पटेल, मेनेजर गिरी र रामएकवाल सहनीले २०६४ असोज १८ मा पत्रकार साहलाई बाराको साविक उम्जन गाविस पिपराबाट अपहरण गरेका थिए । त्यसपछि बेपत्ता बनाइएका उनको शव कात्तिक २२ मा बुमरवाना गाविस७ स्थित टाँगियाबस्ती छेउको जंगलमा गाडिएको अवस्थामा भेटिएको थियो । पत्रकार महासंघको संस्थागत दबाब, संसदीय समितिको स्थलगत अध्ययन, राष्ट्रिय र अन्तर्राष्ट्रिय मानवअधिकारवादी संस्थाको निरन्तरको पहलपछि माओवादीले बाध्य भएर घटना स्वीकार गरेको थियो । बाराबाट दृष्टि साप्ताहिक र एभिन्युज टेलिभिजनका लागि रिपोर्टिङ गर्ने साहलाई कन्चटमा गोली प्रहार गरी हत्या गरिएको थियो । साहको शवसँगै कलम, डायरी, प्रेस पास, चस्मा र नागरिकताको फोटोकपी पनि भेटिएको थियो ।साहसँगै अर्का पत्रकार रामदेव दास पनि पिपरास्थित चिया पसलबाट अपहरणमा परेका थिए तर उनलाई पछि छाडिएको थियो । दासले अदालतमा फौजदार र सहनीले बन्दुक देखाएर आफूहरूलाई नियन्त्रणमा लिएको, बाइकमा राखेर सखुवा गाउँ पुर्याएर पटेल, गिरी र चौधरीको जिम्मा लगाएको बयान दिएका थिए । दासले अदालतलाई बताएअनुसार नियन्त्रणमा लिएपछि चौधरीले पत्रकार साह माओवादी पार्टीको रेडलिस्टमा भएको, उनलाई मार्ने निर्देशन रहेकाले पार्टीलाई बुझाउन लागेको बताएका थिए । चौधरीले पत्रकार साहलाई माओवादी कार्यकर्ताले अपहरण गरेकोबारे कसैलाई नभन्न र अपरिचित समूहले अपहरण गरेको भन्नू भनी दासलाई अह्राएका थिए ।दासको बयानपछि २०६५ कात्तिकमा गिरी र पुसमा सहनी पक्राउ परे । उनीहरूलाई जिल्ला, तत्कालीन पुनरावेदन अदालत र सर्वोच्च अदालतसम्मले सर्वस्वसहित जन्मकैदको फैसला गरे । गिरी र सहनीको बाँकी कैद सजाय २०७६ सालमा सरकारको निर्णयमा राष्ट्रपतिबाट माफीमिनाहा भयो । उनीहरूलाई माफी भएको खबर सुन्दा मलाई श्रीमान् मारिएको खबर पहिलो पटक सुन्दाजत्तिकै भाउन्न भयो, बाराको कलैया१, मोतीबागस्थित घरमा उमरामवतीले भनिन्, पहिले वीरेन्द्रजीलाई मारेर हामीमाथि माओवादीले ठूलो अन्याय गर्यो । पछि हत्याराको सजाय माफी दिएर सरकार र राष्ट्रपतिले अर्को अन्याय गरे । कर्तव्य ज्यान, डाँका, चोरी, आगजनीलगायतका अपराधमा संलग्न भएर जेल बस्दै आएका कैदीहरूको चालचलन राम्रो भएमा ५० प्रतिशत कैद भुक्तान गरेपछि सरकारको सिफारिसमा राष्ट्रपतिबाट सजाय माफीमिनाहा हुने कानुनी व्यवस्था छ । अपहरण, लागूऔषध कारोबार, बलात्कार, संगठित अपराध जस्ता २० प्रकारका अपराधमा भने माफी हुँदैन । जेलमा बस्दा चालचलन राम्रो भएका, आफ्नो अपराधमा पश्चाताप गरी बाँकी जीवन सुधारिएर जिउन सक्ने आधार देखिएका र उनीहरूबाट समाजलाई कुनै खतरा नहुने अवस्था भएमा जेल प्रशासनको सिफारिसमा गृह मन्त्रालय हुँदै राष्ट्रपतिबाट हरेक वर्षको गणतन्त्र दिवस, लोकतन्त्र दिवस, दसैं जस्ता अवसरमा कैदीबन्दीको सजाय मिनाहाको निर्णय हुन्छ । तर, अभ्यासमा भने उच्च तहको राजनीतिक र प्रशासनिक पहुँच प्रयोग गर्न सक्ने अपराधी हरूले समेत यसरी माफी पाएको देखिन्छ । पत्रकार साहका भाइ भैयाराम माओवादी कार्यकर्ताले पनि राजनीतिक पहुँच प्रयोग गरेर माफी लिएको बताउँछन् ।हत्या आरोप लागेका पाँच जनामध्ये दुई जना मात्र पक्राउ परी मुद्दा फैसला भएकामा बाँकी कुन्दन फौजदार, हरेराम पटेल र लाबहादुर चौधरी प्रहरीको फरार सूचीमा थिए । तर, उनीहरू बाराकै गाउँमा खुलमखुला हिँडिरहेको उमरामवती र भैयाराम देखिरहन्थे । प्रहरीका जिल्ला हाकिम फेरिएपिच्छे पक्राउ गर्न आग्रहसहित भेट्न पुग्थे । २०७६ फागुन २५ मा प्रहरीले १२ वर्षदेखि फरार वीरेन्द्र हत्याका मुख्य अभियुक्त फौजदारलाई पक्राउ गर्यो । जिल्ला अदालतले उनलाई तुरुन्तै थुनामा पठाउने आदेश दियो । २०७७ भदौ २५ मा पटेल पक्राउ परे, उनलाई पनि थुनामा पठाइयो । तर, २०७८ को अन्तिममा आएर जिल्ला अदालतले उनीहरू दुवैलाई माग गरिएको भन्दा अत्यन्त न्यून सजाय सुनाएको छ । जिल्ला न्यायाधीश खिलनाथ रेग्मीले फौजदारलाई पाँच वर्ष र पटेललाई दुई वर्षको सजाय सुनाएका छन् । २०७८ को पुस २६ मा त्यस्तो फैसला भएकामा त्यसको पूर्णपाठ भने हालै मात्र तयार भएको छ । गत वैशाख १५ मा पत्रकार साहका भाइ भैयारामले जिल्ला सरकारी वकिलको कार्यालयबाट उक्त फैसलाको नक्कल निकालेका छन् । पूर्णपाठमा बारा जिल्ला अदालतले उक्त अपराध गर्दा अभियोग लागेका व्यक्तिहरूको भूमिका के कस्तो थियो भन्नेबारे सरकारी वकिलले स्थापित गर्न नसकेको उल्लेख छ । समूहमा अपराध गर्नेहरूले समान भूमिका निर्वाह गरेका नहुन पनि सक्छन् । फौजदारी कानुनले मुख्य अपराधी र सहयोगी भनी छुट्याएर कसुर कायम गर्नुपर्ने मान्यता अपनाएको हुन्छ । समूहमा रही घटनास्थलसम्म पुगेको भन्ने आधारमा मात्र सबैलाई मुख्य अपराधीसरह व्यवहार गर्नु उचित हुँदैन, फैसलामा भनिएको छ, फौजदारी मुद्दामा आफूले लगाएको आरोप प्रमाणित गर्ने दायित्व वादी पक्षको नै हुन्छ । शंकाको भरमा कसैलाई पनि कसुरदार ठहर्याउन मिल्दैन । नेपाल सरकारले शंकारहित तवरबाट यी प्रतिवादीहरूले नै कर्तव्य गरी मारेका हुन् भनी प्रमाणित गर्न सकेको देखिएन । यसरी जिल्ला अदालतले फौजदार र पटेललाई माग गरिएको (२० वर्ष) भन्दा अत्यन्त कम क्रमशः पाँच र दुई वर्ष कैद सजाय सुनाएपछि परिवारजन मात्र होइन, सरकारी वकिल पनि असन्तुष्ट बनेका छन् । सहायक जिल्ला न्यायाधिवक्ता सुदीपकुमार रायले आफूहरू जिल्ला अदालतको फैसलाविरुद्ध उच्च जाने बताए । दुवैलाई अपराधमा उनीहरूको भूमिकाअनुसार जन्मकैद (२० वर्ष कैद) माग गरेका थियौं, मागदाबीअनुसार फैसला आएन, उनले भने, उच्च अदालत वीरगन्जमा पुनरावेदनको तयारी भइरहेको छ । उमरामवतीले पनि जिल्ला अदालतको यो फैसलामा असन्तुष्टि जनाइन् । श्रीमान्लाई मार्ने उनीहरू सबैलाई मौतको सजाय (मृत्युदण्ड) भए मात्र मेरो मन बुझ्थ्यो, उनले भनिन्, कानुनले नै मौतको सजाय नहुने भनेको छ । त्यसैले मेरो चाहना त पूरा हुन्न होला । तर, कानुनमा भएअनुसार जन्मकैद त हुनुपर्ने नि ।वीरेन्द्रको हत्या हुँदा छोरा विवेक ६ वर्षका र छोरी विद्यालक्ष्मी चार वर्षका थिए । अहिले विवेक काठमाडौंमा छन् भने विद्या इटहरीमा । गाउँमा उमरामवती एक्लै छिन् । आफूलाई छोराछोरीको पढाइ र घर खर्च चलाउन गाह्रो परेको उनले दुखेसो पोखिन् । पत्रकार महासंघले मासिक १० हजार रुपैयाँ दिने भनेर सुरुमा गरेको प्रतिबद्धता पूरा नगरेकामा पनि उनको गुनासो छ । सुरुसुरुमा आइरहने मानवअधिकारकर्मी, पत्रकार र पेसागत संस्थाहरूले पनि अहिले बिर्सेका छन् । श्रीमान्सहित सँगै बस्ने गाउँले महिलालाई त कति गाह्रो छ । म १५ वर्षदेखि एक्लै संघर्ष गरेर कसरी बाँचेकी छु, यो पीडा कसैले बुझ्दैन, उनले भनिन्, साह्रै दुःख गरेर छोराछोरी हुर्काएँ । उनीहरूलाई सकेजति पढाएकी छु । कसैले जागिर लगाइदिए परिवारलाई नि सहयोग पुग्थ्यो । वीरेन्द्रको हत्याको आरोप लागेकामध्ये लालबहादुर चौधरी अहिलेसम्म पक्राउ परेका छैनन् । प्रहरीको फरार सूचीमा रहेका उनलाई साह परिवारले नै कलैया आसपास हिँडिरहेको देख्छन् । हामी यतैतिर देख्छौं तर प्रहरीले देख्दैन, भैयारामले भने ।"
चुनावी मैदानमा कान्छा उम्मेदवार,"रूपन्देहीका श्यामसुन्दर यादवलाई केही समयअघिसम्म राजनीति गर्छु भन्ने लागेको थिएन ।भर्खरै १२ कक्षा पास गरेका उनी २१ वर्षका मात्रै छन् । तर, उम्मेदवार बनेपछि उनी यतिबेला चुनावी दौडधुपमा व्यस्त छन् । उनलाई नेकपा एमालेले रूपन्देहीको कोटहीमाई गाउँपालिकामा अध्यक्ष पदका लागि उम्मेदवार बनाएको छ । उम्मेदवार बनेपछि एकाएक उनको व्यस्तता चुलिएको हो । कलिलै उमेरमा राजनीतिमा आउनुको कारण खुलाउँदै उनी भन्छन्, पालिकाका जनप्रतिनिधिहरूले विगत ५ वर्षमा गरेको व्यवहारले म दिक्क थिएँ । एमालेले प्रस्ताव गरेपछि अघि सरें सुन्दरले विगतमा कुनै पार्टी सक्रिय नरहेको बताए । परिवारका सबैको सहयोग पाएपछि आफू राजनीतिको मैदानमा आएको उनले बताए । युवाले पढेर भ्रष्टाचार अन्त्य हुने होइन रहेछ, राजनीतिमै लाग्नुपर्ने रहेछ, उनले भने, समाज बदल्ने सपना बोकेर राजनीतिमा होमिएको छु, हेरौं के हुन्छ । श्यामसुन्दरले आफ्नो सिद्धान्त सुनेर र बुझेर मत दिन मतदातालाई आग्रह गरिरहेका छन् । उनले भ्रष्टाचारमुक्त पालिका बनाउने, युवा जमातका लागि नयाँ योजनासहित कार्यक्रम ल्याउने योजना सुनाइरहेका छन् । गर्भवतीका लागि एम्बुलेन्स सेवा निःशुल्क गर्ने पनि उनको मुख्य चुनावी एजेन्डा छ । श्यामसुन्दरसँग चुनावी प्रतिस्पर्धामा ७० वर्षमाथिसम्मका उम्मेदवारसमेत छन् ।"
चुनौती दिँदै तन्नेरी,"एमाले अध्यक्ष केपी शर्मा ओलीको गृहनगर दमकमा प्रमुख पदका उम्मेदवारको फेहरिस्त लामो छ । ठूलो भनिएको पार्टी एमालेदेखि यसअघि नामै नसुनिएको मौलिक जरोकिलो पार्टीसम्मका १६ उम्मेदवार प्रमुखको दौडमा छन् । त्यही दौडमा छन् पाँच जना स्वतन्त्र । एक हुन्, २४ वर्षे कमल पराजुली । मेरो उम्मेदवारी राष्ट्रघात र जनघातविरुद्ध हो, उनले भने । नेत्रविक्रम चन्द नेतृत्वको नेकपामा आबद्ध पराजुलीले केही समययता भने दलीय राजनीतिबाट अलग रहेको जनाएका छन् । कुनै पनि दलप्रति विश्वासको आधार छैन, उनले भने, त्यही भएर स्वतन्त्र रूपमा उम्मेदवारी दिएको हुँ । १२ कक्षा पढेर छाडेका दमक१ का पराजुली एउटा मोबाइल पसलमा काम गर्छन् । म श्रमिक हुँ, उनले भने, प्रमुख पदमा जिते विपन्न, गरिब, दलित, श्रमिकको हितमा काम गर्छु । झापामा २५ वर्षभन्दा कम उमेरका पराजुलीजस्ता ५४ जना उम्मेदवार छन्, जसमा दुई जना प्रमुख र चार महिला उपप्रमुखका प्रत्याशी छन् । जिल्ला निर्वाचन कार्यालय झापाका अनुसार भद्रपुर नगर प्रमुखका लागि मंगोल नेसनल अर्गनाइजेसनका २५ वर्षीय इन्द्रकुमार सुहाङ चुनावी मैदानमा छन् । कांग्रेस नेता कृष्णप्रसाद सिटौलाको गृह नगर भद्रपुरमा कांग्रेसमाओवादीले तालमेल गरेका छन् । २४ वर्षीय प्रतीक्षा चौधरीले गौरादह नगरपालिकाको उपप्रमुखमा स्वतन्त्र उम्मेदवारी दिएकी छन् । त्यस्तै मंगोल नेसनल अर्गनाइजेसनकी २२ वर्षीया शिखा लिम्बूले मेचीनगरबाट, मंगोल नेसनल अर्गनाइजेसनकै २५ वर्षीया सरस्वतीकुमारी ताजपुरियाले गौरादहबाट र उन्नत लोकतन्त्र पार्टीकी २४ वर्षीया बिन्दिया बराइलीले कनकाई नगरबाट उपप्रमुखको उम्मेदवारी दिएका छन् । पाको उमेरका भन्दा युवा उम्मेदवारप्रति मतदाताको ज्यादा विश्वास देखिएको छ, झापा बाहुनडाँगीका एक एमाले कार्यकर्ता प्रवीण भण्डारीले भने, त्यही भएर हाम्रो वडामा पार्टीले युवा उम्मेदवारलाई प्राथमिकता दिएको छ । झापामा युवालाई उम्मेदवार बनाउने दलमा राप्रपा अग्रपंक्तिमा छ । उसले २५ वर्षमुनिका ९ जनालाई उम्मेदवार बनाएको छ । राष्ट्रिय जनमोर्चाले ७, एमाले, मंगोल र जनमत पार्टीले ६६ जनालाई उम्मेदवार बनाउँदा संघीय लोकतान्त्रिक राष्ट्रिय मोर्चाले ४ र नेपाली कांग्रेसले ३ जनालाई चुनावी मैदानमा उतारेका छन् ।विनोद भण्डारी (विराटनगर), अवधेशकुमार झा (राजविराज), सन्जु पौडेल (लुम्बिनी), ओमप्रकाश ठाकुर (सर्लाही) र पर्वत पोर्तेल (झापा)"
पहिरोपीडितलाई बासकै चिन्ता,"(दोलखा)  स्थानीय तह चुनाव नजिकिएसँगै घरदैलोमा भोट माग्न आउने उम्मेदवार बाक्लिएका छन् । उम्मेदवार घरदैलामा मत आफ्नो पक्षमा पार्न दौडधुपमा छन् । गाउँमा चुनावी रमझम उत्कर्षमा पुगे पनि कालिञ्चोक गाउँपालिका५ का रामकुमार थामीलाई त्यसबारे खासै चासो छैन । बर्खा सुरु हुन लागेकाले उनी कता बास खोज्ने होला भनेर चिन्तित छन् । हरेक वर्ष लापिलाङको रानी बनको पहिरोले धेरैलाई उठिबास लगाउने गरेको छ । त्यसैले बर्खा लाग्नुअघि नै पहिरोपीडित अन्यत्रै बास खोज्न लाग्छन् । तर, पहिरोको जोखिममा रहेकाहरूलाई स्थानान्तरण गर्नेबारे हालसम्म कतैबाट कुनै योजना नबनेकाले पनि रामकुमारलाई चुनावको मुखमा गरिएका वाचा पूरा होलान् भन्ने विश्वास छैन ।घरदैलोमा विभिन्न दलका उम्मेदवार भोट माग्न र सहयोग गनुपर्छ भन्दै आइरहेका छन्, हामी भने चुनावभन्दा पनि पहिरोको डरले कता जाने भनेर सोचिरहेका छौं, उनले भने, ठूला पहिरो छ, रोकथामको सम्भावना छैन । उम्मेदवारलाई पहिरो रोकथाम गरिदिनुपर्यो भनेर भनेका छैनौं । बास व्यवस्थापनको कुरा मात्रै गरिरहेका छौं । रानीवनको पहिरोले पछिल्लो २ बर्खामा १४ घर बगाइसकेको छ । सय परिवारले बस्ती नै छोडिसकेका छन् । कतिपय परिवार अझै पनि चर्किएको घरमा बसिरहेका छन् । हाम्रा दुःख भनिसाध्यै छैनन्, उनले असन्तुष्टि पोखे, चुनावमा यो गर्छु र त्यो गर्छु भन्ने आउँछन् तर चुनावपछि मुख देखाउनसमेत आउँदैनन् ।कालिञ्चोक गाउँपालिकामा सिमान्तकृत थामी समुदायको बाहुल्य छ । पालिकामा करिब ६० प्रतिशत मत थामी समुदायकै रहेको बताइन्छ । यहाँ कांग्रेस, माओवादी र समाजवादीले गठबन्धन गरेका छन् भने एमाले एक्लै चुनावी मैदानमा छ । गठबन्धनबाट कांग्रेसका अर्जुन शिवाकोटी अध्यक्ष र माओवादीका कुलबहादुर बुढाथोकी उपाध्यक्षमा उम्मेदवार छन् । एमालेले अध्यक्षमा गणेश शिवाकोटी र उपाध्यक्षमा थामी सुमदायकै कविता थामीलाई उम्मेदवार बनाएको छ ।दुवै पक्षले घरदैलो र चुनावीसभालाई तिव्रता दिए पनि थामी समुदायका मतदाता भने सभा र कार्यक्रममा कमै भेटिन्छन् । निरन्तरको वर्षा र असिनाले क्षति पुर्याएको गहुँ भित्र्याउनै उनीहरूलाई भ्याइनभ्याइ छ । उम्मेदवारहरूले पुरानै प्रतिबद्धता लिएर आएकाले मतदातामा खासै उत्साह नभएको स्थानीय जयबहादुर थामीले बताए । खाजा पसल खोलेका उनलाई पनि बर्खा लागेपछि पसल बन्द हुने चिन्ता छ । तलमाथि दुवैतिरबाट पहिरोले बस्ती तानिसक्यो । रोकथामका कुनै योजना कसैले ल्याएका छैनन्, उनले भने, कम्तीमा पहिरोपीडितलाई स्थानान्तरण गर्ने गरी प्रतिबद्धता ल्याएको भए पनि लापिलाङ रानीवनका पीडितले खुसी मान्थे ।स्वास्थ्य, शिक्षामा समेत पिछडिएको थामी समुदायलाई उम्मेदवारले जसरी सम्बोधन गर्छन्, उतै मतदाता आकर्षण हुने उनको ठम्याइ छ । तर, दलहरूका घोषणापत्रमा अधिकांश विगतकै नारा उल्लेख छन् । भोट माग्न दिनदिनै उम्मेदवार धाइरहेका छन् तर मन छुने प्रतिबद्धता छैनन्, स्थानीय पविमाया थामीले भनिन्, म उठेको छु योपल्ट सहयोग गर्नुपर्यो मात्र भन्छन् ।"
काठमाडौंको चुनावमा गुठी 'निर्णायक,"(काठमाडौ)  काठमाडौंमा चुनावी चर्चामा सँधै जोडिने विषय हो भित्री सहरमा सक्रिय रहेका गुठीहरू । शताब्दीऔंदेखि पुरानो सहरमा सक्रिय यस्ता गुठी सम्पदा र संस्कृति जोगाउने, सामाजिक काममा सक्रिय हुन्छन् नै, महानगरको चुनावी परिणामलाई समेत प्रभावित पार्ने गरेका छन् ।बसाइँसराइसहितको विषयले काठमाडौंको जनसंख्या र मतदाता दुवैको आकार बढे पनि अझै राजनीतिक दलहरूले महानगरभित्रको चुनावी परिणामको हिसाब किताब गर्दा गुठीलाई निर्णायक शक्तिको रूपमा लिने गरेका छन् । काठमाडौं जिल्लाको होइन, महानगरको भित्री सहरमा जहाँ रैथाने नेवारको घना बस्ती छ, त्यहाँ गुठीले भूमिका खेल्छ, अध्येता एवं विश्लेषक मल्ल के सुन्दरले भने, पहिले अलि बढी थियो । बसाइसराइँको विषय अहिले केही कम भएको छ तर पनि उम्मेदवारले यसलाई बेवास्ता गरेर जान सक्ने अवस्था भने छैन ।विष्णुमतीदेखि वाग्मती नदीबीचको भूभाग भित्री सहरमा पर्छ । क्षेत्रपाटीबाट टेकु दोभानसम्मको १२ टोलभित्र रैथाने नेवारका गुजमुज्ज परेका घना बस्तीहरू छन् । जसमा अनेक प्रकृतिका गुठीहरू सक्रिय छन् । जन्मदेखि मृत्युसम्मका संस्कार गुठीबाट चल्छन्, काठमाडौं महानगरका पूर्ववडाध्यक्ष पवित्रमान बज्राचार्यले भने, सामान्य मानिसको छलफलमा बौद्धिक मानिसले बोलिदिँदा त्यसको प्रभाव पर्छ भने दिनानुदिन गतिविधिहरूमा संलग्न रहनेहरूले भनेको प्रभाव नपर्ने कुरै हुँदैन । गुठीका प्रमुखहरूले यसपटक यस्तो देखिन्छ, यसरी जाऔं भन्ने गर्छन् । त्यसैअनुसार हुने पनि गरेको छ । २०६५ सालमा सरकारले गुठीको बारेमा अध्ययन गर्न गठन गरेको समितिको प्रमुख बज्राचार्य थिए ।महानगरका ३२ मध्ये १२ वडा भित्री सहरमा पर्छन् । जसमा १० वटा वडा पूरै र २ वटाको आधा भाग भित्री सहर पर्छ । वडा१२, १८, १९, २०, २१, २२, २३, २४, २५, २७ भित्री शहर हुन् । जसमा ५३ हजार ९ सय ६२ मतदाता छन् । यहाँका अधिकांश मतदाता रैथाने नेवारहरू हुन् । त्यसैगरी, १३ र १७ नम्बर वडाको आधा भाग भित्री सहरमा पर्छ । वडा१३ मा १२ हजार १ सय ५९ मत र १७ मा ८ हजार १ सय ९९ मत छ । आधा मतदाता भित्री सहरमा मान्दा त्यो संख्यामा थप १० हजार मतदाता थपिन्छन् । मुख्य सहरभित्र करिब ६६ हजार मतदाता रहेको देखिन्छ । जुन महानगरको कुल मतदाताको करिब २१ प्रतिशत हो । अहिले महानगरमा ३ लाख २ सय ४२ मतदाता छन् । अघिल्लो चुनावमा भन्दा यो संख्या करिब २१ हजारले बढी हो ।कसैकसैले वडा१५ लाई पनि यसमा राख्ने गरेका छन्, अध्येता एवं पत्रकार सुरेश किरणले भने, तर त्यो वडा नेवार बाहुल्य भए पनि भित्री सहरभित्र पर्दैन । वडा१५ मा १३ हजार ७१ मतदाता छन् ।पछिल्लो समयमा भित्री सहर छाडेर खुला ठाउँतर्फ बसाइँ सर्नेहरू पनि छन् । तर अधिकांशले आफ्नो मतदाता सूचीमा नाम भने पुरानै ठाउँमा राखिनै रहेका छन्, किरणले भने, नजिकका नगरपालिकामा बस्नेहरू भोट दिन भने पुरानै थातथलो आउने गरेका छन् ।भित्री सहरमा जातिगत, कामअनुसारका गुठीहरू हुने गरेका छन् । मलामी जानेदेखि जात्राहरूमा पानी खुवाउनेसम्म, पशुपतिमा बाँदरलाई मकै खुवाउनेदेखि स्वयम्भू मन्दिरमा उम्रिएको घाँस उखेल्नेसम्म हुन्छन् । गुठीहरू एउटै प्रकृतिको भए पनि टोलअनुसार फरकफरक समूह हुन्छन्, किरणले भने, आफ्नो जातबाट उठेको उम्मेदवार छ भने सघाउने हुन्छ ।किसान, ज्यापू, मानन्धर गुठी अन्य जातिगत समूह गुठीभन्दा शक्तिशाली मानिन्छन् । ज्यापुहरूको संलग्नताबिना कति जात्रासमेत नचल्नेसमेत हुन्छ । तुलाधर, शाक्य, बज्राचार्यसहित बौद्ध धर्मावलम्बीहरू विहार सञ्चालनको गुठीमा संगठित हुने गरेका छन् । टोल टोलमा किसान, ज्यापुहरूका जातीय गुठीहरू छन् । त्यसले केही प्रभाव पार्छ, विश्लेषक मल्लले भने, पञ्चायतकालमा दरबारका मानिस दरबारको चाहाना यस्तो छ, त्यो सघाइदिनुपर्यो भन्दै गुठीका प्रमुखलाई भेट्न आउँथे । ज्यापू गुठीका गुठियारहरू नआउँदा काठमाडौंमा कतिपय जात्रा सञ्चालन हुनै नसक्ने अवस्था हुन्छ ।मल्ल आफैंले पनि २ पटक काठमाडौंबाट संसदीय चुनावमा प्रतिस्पर्धा गरिसकेका छन् । तर आफूले जातिगत भोट नमागेको उनले बताए । मैले आस्थाकै आधारमा भोट मागेको थिएँ । मेरो भोट पनि त्यसैगरी आएको हो, उनले भने ।एमाले केन्द्रीय सदस्य तथा काठमाडौं क्षेत्र नम्बर ७ का सांसद रामवीर मानन्धर गुठीले आफूलाई सघाएको बताउँछन् । औपचारिक निर्णय नै गरेर मतदान गर्ने भनिएको थियो, मानन्धरले भने । उम्मेदवारहरू जिताउन वा हराउन गुठीले सक्ने उनको भनाइ छ । अक्षय तृतीयादेखि मानन्धरहरूका १३ दिने दाजुभाइहरूको गुठी अहिले चलिरहेको छ । त्यस्तामा कसलाई हराउने वा जिताउने भन्ने विषयमा छलफल हुन्छ, उनले भने, अन्य राजनीतिक दलमा लागेको छ भने पनि मानन्धर उम्मेदवार छ भने एक भोट दिन्छन् ।भित्री सहरसँग जोडिएका अन्य वडामा पनि गुठीको प्रभाव हुने उनको दाबी छ । सबैभन्दा शक्तिशाली ज्यापू समाज छ, उनले भने ।राजनीतिक दलभित्र गुठीमा आफ्नो प्रभाव छ भन्ने विषयलाई देखाएर पनि टिकट माग्ने गरिन्छ । प्रतिबद्धताअनुसार काम गर्न नसकेको आलोचना भएका हालका महानगर प्रमुख विद्यासुन्दर शाक्य पनि फेरि आकांक्षी थिए । नेताहरूसँग आफ्नो पक्ष राख्दा उनले गुठीको समर्थन रहेको बताउने गरेका थिए । अध्येता किरणका अनुसार अघिल्लोपटक शाक्यले ठूलो अन्तरले जित्नुमा गुठीहरूको भूमिका प्रमुख थियो । प्रभावकारी काम नगरेको आरोप लागेका शाक्यले कार्यकाल दोहोर्याउन पार्टीभित्र चर्को लबिइङ गरेका थिए । त्यसका लागि शाक्यले पुनः जित्ने आधारमा गुठीभित्र आफ्नो पकडलाई प्रस्तुत गरेका थिए ।शाक्यले भित्री सहरमा जे काम गर्नुभएको थियो, उहाँप्रति गुठी खुसी नै थियो । उठ्नुभएको भए सकारात्मक हुन्थ्यो, किरणले थपे । शाक्य गुठीका कार्यक्रममा निकै सहभागी हुने गरेका थिए । शाक्य एकै दिन २२ वटासम्म कार्यक्रममा सहभागी भएको भेटिन्छ ।उपत्यकाभित्र गुठी कति शक्तिशाली छ भन्ने विषय समयसमयमा स्पष्ट देखिन्छ । सरकारविरुद्ध गुठी लाग्यो भने त्यो निर्णय परिवर्तन गर्न शक्तिशाली सरकारहरू पनि बाध्य हुने गरेको उदाहरणहरू छन् । संविधानसभाको पहिलो चुनावपछि बनेको पुष्पकमल दाहाल नेतृत्वको सरकारले इन्द्रजात्रा पूजाका लागि दिने रकम कटौती गरेपछि त्यसको चर्को विरोध भएको थियो । गुठियारहरू आन्दोलनमा उत्रिएपछि २०६५ मा सरकार आफ्नो निर्णयबाट पछि हटेको थियो ।त्यसको १० वर्षपछि फेरि त्यस्तै अवस्था देखिएको छ । २०७६ को सुरुमा प्रधानमन्त्री केपी शर्मा ओली नेतृत्वको सरकारले गुठीसम्बन्धी कानुनलाई एकीकरण तथा संशोधन गर्न बनेको विधेयक २०७५ संसद्मा प्रस्तुत गरेका थिए । गुठी विधेयक संसद्मा दर्ता भएपछि उपत्यकामा विरोध सुरु भयो । जसले ओली नेतृत्वको करिब दुई तिहाइ बहुमत रहेको सरकार आफ्नो निर्णयबाट पछि हट्न बाध्य भएको थियो । आन्दोलन नेवारको संस्कृतिमाथि आक्रमण भयो भनेर भएको थियो । राजनीतिक विषयमा सबै त्यस्तै हुन्छ भनेर भन्न नसकिने अवस्था छैन, मल्लले भने ।"
हत्याका फरार अभियुक्त पक्राउ,"काठमाडौं (कास) कर्तव्य ज्यान र ज्यान मार्ने उद्योगका फरार अभियुक्तलाई प्रहरीले ३ वर्षपछि पक्राउ गरेको छ । पक्राउ पर्नेमा सिन्धुली कमलामाई नगरपालिका१० घर भई काठमाडौं चन्द्रागिरी नगरपालिका नैकाप बस्ने २५ वर्षीय सरोज सुन्दास छन् । २०७५ मंसिर ८ मा काठमाडौं३२ तीनकुने गैरीगाउँस्थित पेट्रोल पम्पनजिक महेश परियार, मनीष बानियाँ र सरोज सुन्दाससमेतले चक्कु प्रहार गरी बिक्की थेबे लिम्बूको हत्या गरेका थिए । अनिल श्रेष्ठ गम्भीर घाइते भएका थिए । उक्त घटनामा संलग्न सुन्दासलाई बुधबार प्रहरीले पक्राउ गरेको हो । महेश र मनीष घटना भएकै दिन पक्राउ परेका थिए । जिल्ला अदालत काठमाडौंको फैसलाले जन्म कैद सजाय तोकिएका उनीहरू हाल केन्द्रीय कारागारमा छन् ।"
निर्माण होलिडे : गैरव्यावसायिक हर्कत,"अर्थतन्त्रका प्रमुख आँकडाहरू चिन्ताजनक रहेको यो बेला ठेकेदारहरूले पनि विकासनिर्माणका काम ठप्प तुल्याउनु आपत्तिजक छ । विकासनिर्माणका कामहरू धमाधम हुनुपर्ने आर्थिक वर्षका आखिरी महिनाहरूमै ठेकेदारहरूले निर्माण होलिडे गर्नु गैरजिम्मेवारीको पराकाष्ठा हो । व्यवसायीहरूका जायज माग पक्कै सम्बोधन हुनुपर्छ, तर त्यसका लागि संवाद लगायतका उपयुक्त विधि अवलम्बन गरिनुपर्छ । राज्यको कामै रोकेर मोलतोलमा आफ्नो हात माथि पार्न खोज्नु विवेकपूर्ण बाटो होइन । निर्माण व्यवसायीहरूको यो असमयोचित आन्दोलनले उनीहरूको आफ्नै व्यावसायिक आचरणमा औंला उठाएको छ । सामान्यतया विकासनिर्माणका कामहरू बाह्रैमास उही रफ्तारमा चल्नुपर्ने हो । तर, मुलुकको विकास प्रशासन चुस्तदुरुस्त नहुँदा र निर्माण व्यवसायीहरू आफ्नो दायित्वप्रति गम्भीर नबन्दा नेपालमा भने आर्थिक वर्षान्त नजिकिँदै गएपछि मात्रै विकासनिर्माणले गति लिने गरेको छ । त्यस हिसाबले यो निर्माण गतिविधिको याम हो । तर, काम मैझारो गर्नतर्फ लाग्नुपर्ने यही बेला अत्यन्त असंवेदनशील रूपमा व्यवसायीहरू आन्दोलित भएका छन् । विभिन्न माग राखी उनीहरूले आन्दोलन गर्दा देशभर भौतिक पूर्वाधार, सहरी विकास, खानेपानी, ऊर्जा, जलस्रोत तथा सिँचाइ मन्त्रालय अन्तर्गत ५ खर्ब रुपैयाँभन्दा बढीका ५ हजार आयोजनाका काम रोकिएका छन् ।निर्माण सामग्रीको भाउ अचाक्ली बढेपछि सरकारले मूल्य समायोजन गर्नुपर्ने ठेकेदारहरूको माग छ । निर्माण सामग्रीको मूल्यवृद्धि सम्बोधन गर्न २०६५ सालमा मूल्य समायोजन मार्गदर्शन१ जारी गरिएको छ । यसबीचमा पेट्रोलियम पदार्थ, बिटुमिन, फलामजन्य सामग्री लगायत निर्माण सामग्रीमा अप्रत्याशित मूल्यवृद्धि भएकाले सोही अनुसार मूल्य समायोजन मार्गदर्शन२ जारी गर्नुपर्ने व्यवसायीहरूको अडान छ । सार्वजनिक खरिद नियमावलीको एघारौं संशोधनमा भएका त्रुटि सच्याउनुपर्ने पनि उनीहरूले जनाएका छन् । यसकै निम्ति उनीहरूले अत्यावश्यकीयबाहेक सबै काम रोकेका हुन् । यसरी काम रोक्दा विकासनिर्माणमा ढिलासुस्ती हुने, अलपत्र पर्ने र लक्षित वर्ग सम्बन्धित परियोजनाबाट लाभान्वित हुन नपाउने मात्र हुँदैनÙ पुँजीगत खर्च हुन नसकी मुलुकमा तरलता संकट पनि थप लम्बिन्छ । भनिरहनु परोइन, अहिले बैंक तथा वित्तीय संस्थाहरूमा तरलता अभाव असाध्य छ । सामान्य घरेलु तथा व्यक्तिगत प्रयोजनका लागि पनि सर्वसाधारणले ऋण पाइरहेका छैनन्, पाइहाले पनि वाणिज्य बैंकहरूले नै पनि कर्जाको ब्याज १७ प्रतिशतसम्म लिन थालेका छन् । परिस्थितिवश ब्याजदर अझ बढ्न सक्छ भनेर राष्ट्र बैंकका गभर्नर महाप्रसाद अधिकारीले थप सचेत गराइसकेका छन् । यो बेला तरलता अभाव कम गर्ने एउटा प्रमुख उपाय भनेको पुँजीगत खर्च बढीभन्दा बढी गर्नु हो, तर यसका निम्ति पनि निर्माण होलिडे गरेर व्यवसायीहरूले व्यवधान तेर्स्याउनु विडम्बनापूर्ण छ । संकटका बेला राज्यको समस्या समाधानका लागि हातेमालो गरेर सँगसँगै अघि बढ्नुपर्ने व्यवसायीहरूले उल्टो राज्यलाई नै मार पार्ने कदम चाल्नु नामुनासिब मात्र होइन, उत्तिकै ताजुबलाग्दो पनि छ । यसै पनि मुलुकको विकासनिर्माणको गति यति सुस्त छ कि आर्थिक वर्षका नौ महिना सकिसक्दा पनि, भौतिक पूर्वाधार तथा यातायात मन्त्रालयका अनुसार, चालु आर्थिक वर्षमा विनियोजित १ खर्ब ५६ अर्ब रुपैयाँमध्ये ४० प्रतिशत पनि खर्च भएको छैन । यस्तो अवस्थामा पनि निर्माण व्यवसायीले गत वैशाख ११ देखि काम ठप्प पारेका छन् । यसको असर चौतर्फी परेको छ । यसबाट अर्को वर्षलाई पुँजीगत खर्चको भार र विकासनिर्माणबापत भुक्तानी गर्न बाँकी दायित्व बढ्छ । यस वर्षको रकम खर्च नहुने र अर्को वर्षलाई रकम नपुग्ने भएमा दीर्घकालीन असर पर्न सक्छ । साथै, काम नहुँदा यति बेला ती आयोजनामा कार्यरत करिब १५ लाख मजदुरको आम्दानीमा समेत असर पुगेको छ । निर्माण सामग्रीको मूल्य समायोजन सम्बन्धी विवाद व्यवसायीहरूले सरकारसित सौहार्दपूर्ण ढंगले छलफल गरेरै टुंग्याउन सक्छन् । तर, मुख्य समयमा काम रोकेर परियोजनाको अवधि लम्ब्याउने मनसायले ठप्पआन्दोलन गरिनु हुन्न । नियमावली संशोधन पनि छलफलको विषय हुन सक्छ, तर नियमावलीको छैटौं संशोधनदेखि अहिलेसम्म आइपुग्दा धेरैजसो प्रावधान ठेकेदारहरूको स्वार्थपूर्तिकै लागि हेरेफेर गरिएको यहाँ स्मरणीय छ । त्यसैले, कामको गति बढाउन सकिने र बढाउनुपर्ने समयमै खोचे थापेर गरिएको आन्दोलन व्यवसायीहरूले फिर्ता लिनुपर्छ । आफ्ना माग पूरा गराउन देशलाई नै ठूलो घात पुग्ने गरी आन्दोलन गर्ने यो शैली उनीहरूले त्याग्नुपर्छ । सरकारले पनि जायज मागको सुनुवाइ गरेर उनीहरूलाई विश्वासमा लिन सक्नुपर्छÙ बहानाबाजी मात्र बनाउने व्यवसायीहरूका हकमा कानुनी उपाय सोच्नुपर्छ । जसरी हुन्छ, विकासनिर्माणका कार्यहरूको वेग बढाएर पुँजीगत खर्च तीव्र बनाउनुपर्छ ।"
अर्थतन्त्रमा पनि राजनीतिको छाया,"स्वर्णिम वाग्लेसँगको ऋण र मुद्रा सञ्चितिमा होइन, कुशासनमा हामी श्रीलंकाजस्तै छौं संवादमा समेटिएको जानकारीमूलक विवरण मुलुकको सम्भावित अन्योलग्रस्त भविष्यसँग सम्बन्धित छ । खास गरी श्रीलंकाको आर्थिक संकटलाई ध्यानमा राखी गरिएको बहस मुलुकको बिग्रँदो अवस्था कसरी सुदृढ बनाउने भन्नेमा केन्द्रित थियो । श्रीलंकाको आर्थिक सुधारको कुरा उठाउँदा त्यहाँको सरकारले पुरानो ऋण तिर्दै नयाँ लिँदै जाने नीति अपनाए पनि गैरजिम्मेवारपूर्ण रणनीति अघि सार्न थालेपछि नयाँ ऋण लिने बाटो पूर्ण रूपमा बन्द भएको, तिर्न नसकिने ऋण र पुर्न नसकिने शोधनान्तर घाटाले सीमा नाघेको देखिन्छ । टड्कारो रूपमा यो समस्या अहिले हामीकहाँ नदेखिए पनि आर्थिक दुरवस्था गहिरिएपछि संकट नआउला भन्न सकिँदैन । हाम्रो नेतृत्वले मुलुकको अर्थतन्त्र सुदृढ पार्दै लैजान अर्थराजनीतिक नेतृत्वको अहं भूमिका रहने विषयलाई नजरअन्दाज गरिरहेको छ । संघदेखि गाउँ तहसम्म राजनीतिक हुंकार मच्चाएर समृद्धि हासिल गर्न खोज्ने अवाञ्छित विचारधाराले नेतृत्व ग्रसित बनेको छ । विज्ञको कुरा नसुन्ने, अहंकार बोकेर भुइँमा न भाँडामा भएर हिँड्ने, मुलुकको हित हुने कामको वास्ता नगरेर व्यक्तिगत स्वार्थमा लागिरहने, हचुवाको भरमा विकासे काम तोक्ने प्रवृत्ति हाम्रो राजनीतिक चरित्र बनेको छ । सबै अनियन्त्रित, कसैको कुरा कसैले नमान्ने, आफ्ना मान्छेले जतिसुकै ठूलो अपराध गरे पनि कारबाही नगर्ने, बदनाम कमाएका ठेकेदारलाई काखी च्यापेर बस्ने प्रवृत्तिका कारण पनि शासकीय संयन्त्र कुरूप बन्न पुगेको हो । अधिकांश नेतृत्व मुलुकको परिवर्तन र समुन्नतिमा दत्तचित्त पाइँदैन । विश्वभरिका मुलुकबीच विकृत राजनीतिको कुरा उठाउँदा हाइटी, अफगानिस्तान र नेपाल अग्रपंक्तिमा छन् भने श्रीलंकाको महासंकट सत्तामा परिवारवाद हाबी हुँदा निम्तिएको छ । नेपालमा चाहिं राजनीतिको कालो छाया नपुगेको क्षेत्र भेट्न मुस्किल बन्दै गएको छ । नयाँ आँट, अठोट, दृष्टिकोण लिएर विकासको एउटै स्वर निकाल्ने नेतृत्वको बाहुल्य नभएसम्म राजनीतिक हूलहुज्जत देशका निम्ति घातक बनिरहनेछ । भुवनेश्वर शर्मा, चन्द्रागिरि२, काठमाडौं"
आचारसंहिताको उल्लंघन,"पहिलेपहिले भारतमा नेपालमा भन्दा पनि निर्वाचन विकृत भएको थियो । मसल एन्ड मनीको खुलेआम प्रयोग गरी निर्बाचन जित्ने गरिन्थ्यो । बाहुबलीहरूको राज थियो । जसरी जिते पनि जो जिता उही सिकन्दर हुने गर्थ्यो । निर्वाचन आयोग र आचार संहितालाई कसैले टेर्दैनथिए, जसले गर्दा भारतजस्तो विशाल देशको प्रजातान्त्रिक अभ्यास बदनाम बनिरहेको थियो । तर, जब नब्बेको दशकमा निर्वाचन आयोगको प्रमुख आयुक्तका रूपमा टीएन सेसन आएपछि निर्वाचन प्राणालीमा आमूल सुधार आयो । उनको कार्यशैली र सफलताबाट हाम्रो निर्वाचन आयोग र आयुक्तहरूले शिक्षा लिनुपर्छ । यति हुन सके निर्वाचन प्रणालीमा पनि धेरै सुधार आउन सक्छ । निर्बाचन आयोगको खासै डर नहुँदा उम्मेदवारहरूले निर्वाचन आचार संहिता उल्लंघन गरिरहेका छन् । गाउँघरको कुरा छोडौं, राजधानीमा समेत आचार संहिता तोडिएको छ । आयोगको अनुगमन पुगेको छैन । ठाउँको ठाउँ कारबाही गर्न सके मात्र यस्ता विकृति रोकिन्छन् । हुन त प्रमुख आयुक्तले कारबाही गर्छौं भनेर भन्न छोडेका छैनन् । तथापि केवल स्पष्टीकरण सोधेर मात्र हुँदैन । गोपाल देवकोटा, चाबहिल, पीपलबोट"
प्रहरी संगठनमा विधिको प्रश्न,"सरकारले नेपाल प्रहरी प्रमुखमा धीरजप्रताप सिंहलाई नियुक्त गरेको छ । तर उनको नियुक्तिलाई लिएर सहकर्मी एआईजीद्वय विश्वराज पोखरेल र सहकुल थापा अदालत गुहार्दै छन् । मुलुकको संवेदनशील निकाय जनपद प्रहरीको प्रमुख नियुक्तिमा किन बेलाबखत विवाद आउँछ ? सेना तथा राष्ट्रिय अनुसन्धान विभागमा विवाद नसुनिए पनि जनपद तथा सशस्त्रका बढुवा तथा सरुवाजस्ता नियमित दैनिकीमा अनेक समाचार आउनु दुर्भाग्य हुन् । खास गरी बहुदल वा लोकतन्त्रको स्थिर र न्यायोचित शासन व्यवस्था नहुनुका प्रमुख कारण मूलमै समस्या उत्पन्न भएर पनि हो । हुन त पञ्चायतकालमा पनि नहुने होइन, धेरै भए होलान् तर ती सब गुपचुप हुन्थे । दरबारले चाहेका वा रोजेकाको फुली थपिनु र बाँकी घरतिर लाग्नुको विकल्प हुँदैनथ्यो । बहुदल आएपछि भने नेताविशेष, दलविशेष वा शक्तिकेन्द्रको भुमरीमा यस्ता निकायहरू पर्दै गए । कहिले ३० वर्षे सेवा अवधि त कहिले ३२ को खेल अहिलेसम्म चलिरहेको छ । उपल्ला अतिरिक्त महानिरीक्षक पद भनेको बढीमा २३ हुनु पो उपयुक्त हो तर यहाँ आफूखुसी दर्जनौं थप्ने र हटाउने अभ्यास भए । बढुवाको मापदण्ड मिचेर छिद्र ऐनकानुन टेकेर मनपरी गर्न सबै लालायित हुन्छन् । दलविशेषका लागि वा अनेक कोटाका लागि दरबन्दी थप हुन्छ डीआईजी तहसम्म । यदि केपी ओली सरकार यतिखेरसम्म भएको भए विश्वराज पोखरेल निर्विकल्प हुन्थे होलान् । उनकै पालामा रातारात भएको बढुवाको उल्टो खेल अहिले देखिनु खासै नौलो होइन । प्रहरीका अहिले उपल्ला तहकाले एउटा सिस्टम बसाल्नुपर्छ । आफूहरूबीच हुने अस्वस्थ प्रतिस्पर्धा बन्द गरौं । सरकारले चेन अफ कमान्ड को मूलमन्त्रलाई वैज्ञानिक र निष्पक्ष अनि व्यावसायिक बनाइदिनुपर्छ । त्यसो भए हाम्रा होइन राम्रा स्वतः माथिल्लो पदमा पुग्ने परिपाटीको विकास हुने थियो । श्रीकृष्ण राजवंशी, सुनकोसी३, सिन्धुली"
सहयोगको अपिल,"मनमोहन कार्डियो भास्कुलर तथा ट्रान्सप्लान्ट सेन्टर अस्पताल, महाराजगन्जको सीसीयू विभागको वार्ड एटेन्डेन्समा विगत १० वर्षदेखि कार्यरत म राजन श्रेष्ठले २०७८ साउन १८ गते एससीए एक्सिलरी बाइपास सर्जरी गरेको थिएँ । त्यसपछि नियमित औषधि सेवन गरिरहेकामा हाल आएर मलाई थोरैसिक स्युडोएन्युरिज्म भएपछि स्टेन्ट राख्नुपर्ने भएको छ । मेरो आर्थिक अवस्था कमजोर भएकाले उपचारका लागि आग्रह गरेको छु । त्यसका लागि एनएमबी बैंक, थापाथलीको खाता नम्बर ः ०७२२४८००७३६६५७०००००१ मा रकम जम्मा गरिदिन हार्दिक अपिल गर्दछु । थप जानकारीका लागि मेरो मोबाइल नम्बर ९८४१७१५६७४ मा सम्पर्क गर्न सक्नुहुन्छ ।"
पाठ्यपुस्तक कहिले ?,"वैशाख मसान्तसम्म परीक्षा, नतिजा प्रकाशन, भर्ना, पाठ्यपुस्तक वितरण लगायतका कार्यक्रम सम्पन्न गरेर जेठ पहिलो सातादेखि शैक्षिक सत्र २०७९ को पठनपाठन सुरु गर्ने भन्ने शिक्षा मन्त्रालयको निर्देशन पालना गर्न विद्यालयहरू नसक्ने भएका छन् । शैक्षिक सत्र सम्पन्न गर्न कक्षा ४ देखि १० का २ करोड पाठ्यपुस्तक आवश्यक पर्नेमा, सो छाप्ने र वितरण गर्ने जिम्मा पाएको जनक शिक्षा सामग्री केन्द्रको छपाखानाले १ करोड ६० लाख मात्र छाप्न सकेको र बाँकीको ४० लाख पाठ्यपुस्तक वैशाख २३ शुक्रबारदेखि छाप्न सुरु गर्ने जानकारी दिएको छ । स्मरण रहोस् केन्द्रको मासिक छपाइ क्षमता २५ लाख मात्र छ, यस अनुसार छपाइ हुन असारको पहिलो साता लाग्नेछ । शैक्षिक सत्र सुरु हुन लाग्दा सामुदायिक विद्यालय र निजी विद्यालयका अभिभावकहरू पुस्तकको खोजीमा बजार चहार्न लागेका छन् तर जनक शिक्षा सामग्री केन्द्रले वितरण केन्द्रमा हालसम्म पाठ्यपुस्तक नपठाएकाले पाठ्यपुस्तक पाउन सकेका छैनन् । दुई वर्षसम्म कोभिडका कारण थला परेको विद्यालय शिक्षाको २०७९ को सैक्षिक सत्र पनि जनक शिक्षा सामग्री केन्द्रको लापरबाहीले पछारिने सम्भावना बढेको छ । महेन्द्रसिंह बम, टीकापुर१, कैलाली"
घोषणापत्र र दलीय प्रतिस्पर्धाको विज्ञान,"निर्वाचनपछिको उत्तरदायित्वचुनावको दिन मात्र भोट हालेर मतदाताको दायित्व सकिँदैन । मतदान न्यूनतम दायित्व मात्र हो । लोकतान्त्रिक व्यवस्थामा आम नागरिक निकै शक्तिशाली हुन सक्ने भए पनि नेपालमा आम बुझाइ त्यस्तो छैन । अमुक व्यक्ति, शक्ति वा संस्थाले जादुको छडी घुमाएर देशकै कायापलट गरिदेओस् भन्ने चाहना व्याप्त देखिन्छ । यो चाहनाले अन्ततोगत्वा आम नागरिकलाई कमजोर बनाएको छ । जनप्रतिनिधिहरूलाई आम नागरिकको वास्तविक वारिस बनाउन उनीहरूलाई दिइएको म्यान्डेटको एकएक हिसाब अर्को निर्वाचन नआउँदासम्म प्रत्येक दिन खोज्ने दायित्व मतदाताको हो ।अमेरिका, बेलायत, क्यानडा लगायतमा ओबामा मिटर, ट्रम्पओमिटर, म्यानिफेस्टो ट्र्याकर, पोलिमिटर आदि प्रतिबद्धताको दैनिक हिसाबकिताब वेबसाइटमार्फत सबैका निम्ति प्रकाशित गर्ने मापकहरू विश्वमै चर्चित भए । ती देशहरूका आम मतदाताले जनप्रतिनिधिहरूले आफ्ना वाचा केकति पूरा गरे भनेर हरेक दिन लेखाजोखा राख्न सक्छन् । नेपालमा अहिलेसम्म त्यस्तो विश्वसनीय प्रतिबद्धतामापकको विकास र प्रकाशन गर्न सकिएको छैन । आम मतदातालाई प्रमिसरी रिप्रेजेन्टेसन को असली स्वाद चखाउन यस्तो दैनिक प्रगति विवरण दिने प्रतिबद्धतामापक अपरिहार्य बनिसकेको छ ।आफ्नो विचारसँग मिलेको वा आफूलाई अब्बल लागेको उम्मेदवार वा दललाई छान्न पाउनु आम मतदाताको पहिलो शक्तिशाली हतियार हो भने म्यान्डेटको वारिस बन्न नचाहने जनप्रतिनिधि र दललाई अर्को मतदान गर्नु नपर्ने छुट दोस्रो । विशेष परिस्थिति र भवितव्य भएको खण्डमा म्यान्डेटभन्दा बाहिर जाने छुट आफैंमा स्वतःसिद्ध छ । किनभने प्रतिनिधिमूलक लोकतन्त्रमा जिम्मेवार पार्टी को अपेक्षा राखिन्छ । अर्थात्, पार्टीहरू र सरकार मतदाताको मागप्रति अनुक्रियाशील मात्र भएर पुग्दैन, समग्र राजनीतिक प्रणालीप्रति नै जिम्मेवार बन्नुपर्छ ।लोकतन्त्रका उपर्युक्त आधारभूत मान्यताबाट दलहरू स्खलित भइरहने र आम मतदाता यो वा त्यो बहानामा आफ्नो अधिकार र दायित्वप्रति दिग्भ्रमित भइरहने हो भने चुनावदेखि चुनावसम्मको चक्र जतिचोटि पार गरे पनि नेपालको लोकतन्त्र सधैं रेड जोन मै रहिरहनेछ ।अधिकारी अस्ट्रेलियाको मोनास विश्वविद्यालयबाट राजनीतिशास्त्रमा विद्यावारिधि गर्दै छन् ।"
मेची किनारका चार चुनावी दृश्य,"दृश्य चारनगरको एउटा वडामा सीमान्तकृत समुदायका मान्छे अध्यक्षको उम्मेदवार बने । अरू सबै वडाध्यक्ष र सदस्यहरूको तामझामसहित चुनाव प्रचार सुरु भयो । बाइकका ताँती देखिए, जुलुसमा मान्छे दिनप्रतिदिन बढ्न थाले । फेसबुकमा फोटो र चुनाव चिह्नसहितका प्रचार सामग्री फैलन थाले । नाचेका र गाएका, भाषण गरेका र कर जोरी भिक्षां देहि भाकामा भोट मागेका भिडियो पनि सार्वजनिक भए । यी गैरखसभाषी वडाध्यक्ष प्रत्याशीको भने चालचुल केही देखिएन । यसै त उनी सीमान्तका मान्छे, तल्लो वर्गका, त्यसमाथि पार्टी पनि गरिब । पार्टीको आयतन ठूलो नभएकाले, पार्टीका स्थानीय नेतासँग पनि कुस्त पैसा नभएकाले र आँफै अग्रसर भएर जोसुकैसँग पैसा माग्न नसकेकाले उनीसँग चुनाव लड्न आवश्यक पैसा भएन । न प्रशस्त झन्डा किन्न सके, न बाइकमा इन्धन हालिदिन, न समोसा र चिया खुवाउन, मान्छे पनि उनीसँग त्यति जुट्न सकेनन् । घरदैलो चहारेर नमस्कार गरिहिँड्न पनि उनलाई प्रशस्त स्रोत भएन । उनको पार्टीका एक युवा नेताले जिब्रो नचपाई भने, हाम्रो त बिजोग छ । अलिअलि आफैंले दिन सकिने पैसा दिइयो, उठाउने कोसिस पनि गरियो, कसैले दिँदैन । भएको पैसा सकियो अनि उम्मेदवारसँगै भाग्नुपर्ने भयो । पैसा नहुनेले नउठे पनि हुने रहेछ । उम्मेदवार भएको पनि कसैले थाहा नपाउने रहेछन् ।अन्तमा, यी चार दृश्य हाम्रो सामाजिक गरिबीका चित्र हुन् । लोकतन्त्र उन्नत बन्न नसकेको, आमवृत्त साँघुरो भएको, राजनीतिक नेताकार्यकर्ता अलोकतान्त्रिक दलतन्त्रका सामान्य पुर्जा मात्र भएको, र समग्र राजनीतिले अर्थ गुमाउन थालेको बुझ्न यी दृश्य सहयोगी होलान् ।"
विपत्को साथी रेडियो,"सुनिने माध्यम भएको छ । जबकि, विपत्को समयमा यो सबैको र हरपलको साथी हुने गर्छ । विश्वव्यापी कोरोना महामारीका समयमा नेपालमा रेडियो श्रोताको संख्यामा बढोत्तरी भएको सेयरकास्ट इनिसिएटिभको तथ्यांकले देखाउँछ, जबकि केही रेडियोहरू सोही समयमा बन्द पनि हुन पुगे । प्रविधिको अधिकतम विकास र इन्टरनेटको व्यापकताबीच जनताले समाचार र सूचना अझै पनि सबैभन्दा पहिले रेडियोबाटै थाहा पाउने गरेका छन् । श्रोतामा रहेको यही विश्वसनीयतालाई अझै प्रगाढ र दरिलो बनाउँदै लैजानु नै रेडियोको अहिलेको चुनौती र अवसर दुवै हो । २३ औं वार्षिकोत्सव मनाइरहँदा रेडियो कान्तिपुरले सूचना श्रोताको पहिलो अधिकार रहेको तथ्यलाई व्यवहारमा उतार्न प्रयत्न मात्र गरेको छैन, त्यसमा सफलता पनि पाएको छ । नेपालमा व्यावसायिक रेडियो प्रसारणको इतिहास रेडियो कान्तिपुरसँगै जोडिएकाले यो चुनौतीलाई बोक्ने अभिभारा अझ यसकै काँधमा छ । पछिल्लो एक दशकमा रेडियो कान्तिपुरले यसमा आफूलाई अब्बल साबित गर्दै आएको छ । विशेष गरी विपत्का समयमा सूचना प्रवाह गर्ने सशक्त माध्यम रेडियो नै हुँदो रहेछ भन्ने अनुभव हामीले २०७२ वैशाख १२ र २९ को विनाशकारी भूकम्पमा गरेकै छौं । पछिल्लो समय नेपालीजनले बेहोरेको कष्टपूर्ण लकडाउनका बेला पनि रेडियो धेरैको सहारा बन्यो । मुलुक अघिल्लो वर्ष कोरोनाको चपेटामा परेका बेला रेडियो कान्तिपुरले आफ्नो वार्षिकोत्सव पनि मनाएन । आफ्ना लाखौं श्रोता कोरोनाको डरले घरभित्र खुम्चिन बाध्य भएको समय हामीले हर्षोल्लासपूर्वक वार्षिकोत्सव गर्नुको अर्थ हुन्थेन । बिस्तारै जनजीवन सामान्य हुँदै गएपछि फेरि श्रोताकै सहभागितामा रेडियोले यो वर्ष २३ औं वार्षिकोत्सव आयोजना गर्दै छ । यसरी हामी श्रोतासँग नजिक मात्रै छैनौं, जोडिएका पनि छौं । तर, सुखदुःख र आपत्विपत् सबैमा साथीको भूमिका निर्वाह गर्ने रेडियोले आफूलाई सदैव त्यही रूपमा किन उभ्याउन सक्दैन ? अहिलेको यक्षप्रश्न यही हो । विपत्का बेला आफ्ना घरपरिवारभन्दा श्रोतालाई केन्द्रविन्दुमा राख्ने रेडियोकर्मीहरू अरू बेला त्यस्तै गरी किन खटिरहेका छैनन् ? यी र यस्ता अनेक प्रश्नको जवाफ खोज्ने बेला आइसकेको छ । साथै हाम्रा रेडियोहरू कसरी र के उद्देश्यले सञ्चालन भइरहेका छन् भन्ने पनि जान्ने बेला भइसकेको छ । श्रोताको विविधतासँगै रेडियोका कार्यक्रमहरूमा पनि विभिन्नता ल्याउनु अपरिहार्य भइसकेका छन् । विषयगत रूपमा रेडियोलाई एउटैमा मात्रै केन्द्रित गर्ने परिपाटी हामीकहाँ अलि कम छ । तर जतिले त्यसलाई अपनाएका छन्, उनीहरू बिस्तारै लोकप्रियताको शिखर चढ्दै छन् । मनोरञ्जन र हास्यव्यंग्य प्रस्तुत गर्ने रेडियो अडियो उपत्यकामा लोकप्रिय छ । त्यस्तै, पछिल्लो समय गीतसंगीत मात्रै बजाउने रुस्लान एफएम चर्चामै छ । बाटाको अवस्थाबारे बुझ्न ट्राफिक प्रहरीले सञ्चालन गर्ने एफएम सुन्नेको संख्यासमेत बिस्तारै बढ्दै छ । यसले देखाउँछ, श्रोताको चाहना समयसँगै परिवर्तन हुँदै गइरहेको मात्रै छैन, विषयविशेषमा उनीहरूको रुचि पनि उत्तिकै बढ्दो छ । पहिलेजस्तो एउटै रेडियोबाट सूचना, मनोरञ्जन, व्यंग्य, शिक्षा, स्वास्थ्य लगायतको जानकारी खोज्ने श्रोता अचेल छैनन् । परिवर्तित समय र सन्दर्भमा आफूलाई पनि परिष्कृत गर्दै लैजाने चुनौती रेडियो कान्तिपुरको काँधमा आएको छ । सञ्चार प्रविधिको विकाससँगै हातहातमा मोबाइल र घरघरमा इन्टरनेटको पहुँचले रेडियोको दायरामा केही हदसम्म संकुचन ल्याउने प्रयास गरेको छ । अझ सामाजिक सञ्जालहरूबाटै समाचारहरू ब्रेक हुन थालेपछि अनलाइन, रेडियो र टेलिभिजनहरूले उपल्लो स्तरको चुनौती खेप्दै आएका छन् । यसलाई अवसरका रूपमा प्रयोग गर्नेतर्फ अग्रणी संस्थाका नाताले रेडियो कान्तिपुरले नेतृत्व लिनुपर्ने नै छ । व्यावसायिक रेडियोकर्मको २३ औं वसन्त पार गर्दैगर्दा गर्विलो इतिहासको सम्झनाले मात्रै रेडियो कान्तिपुरलाई आगामी दिनमा अझ परिपक्व बनाउँदै लैजान सकिँदैन । त्यसका लागि कार्यक्रममा विविधता, सूचना संकलनदेखि प्रसारणसम्म गुणस्तरीयता र प्रविधिमा नयाँपन खोज्न जरुरी भइसकेको छ । र यसको सुरुआत रेडियो कान्तिपुरले नयाँ वेबसाइटलाई श्रोताकेन्द्रित तुल्याएर गरिसकेको छ । प्रसारणमा रहेका रेडियोमध्येको अग्रणी संस्था भएकाले उदाहरणीय काम गर्नु पनि यसको दायित्व हो । गीतसंगीत बजाएबापत सम्बन्धित स्रष्टाहरूलाई रोयल्टी प्रदान गर्ने निजी क्षेत्रको पहिलो रेडियो भएर रेडियो कान्तिपुरले यसको प्रमाण पेस गरिसकेको छ । दूरदराजका नसुनिएका कथाहरूलाई जस्ताको तस्तै सुनाउने काममा रेडियो कान्तिपुर लाग्नुपर्ने भएको छ । पहुँचका हिसाबले रेडियो नेपालपछिको ठूलो रेडियो हुनुको नातालाई प्रमाणित गर्न सुदूरका कथा र व्यथासँगै आशा र सम्भावनाका अनेक पाटा रेडियो कार्यक्रममार्फत उजागर गर्दै लैजाने काममा रेडियो कान्तिपुर सदैव सचेत छ । श्रोताका चाहनाको विविधता र गहिराइ नापेर कार्यक्रम उत्पादन र प्रसारण गर्नु रेडियो कान्तिपुरका लागि चुनौतीपूर्ण त छँदै छ, त्यसमाथि संघीय संरचना अनुसारको संरचनागत विकास गर्नु पनि अपरिहार्य छ । किनभने व्यापक पहुँच बनाएको रेडियो हुनुको नातालाई प्रमाणित गर्ने बेला यही हो । स्थानीय तह, प्रदेश र प्रतिनिधिसभा निर्वाचन तथा संघीय संसद्को माथिल्लो सभा राष्ट्रिय सभा निर्वाचनका क्रममा सूचना र समाचार प्रस्तुत गर्दा रेडियो कान्तिपुरले आफू सर्वव्यापी पहुँचमा रहेको छनक दियो । साथै, दूरदराजका सूचना र आजावविहीनहरूको आवाजलाई मूलधारमा ल्याउन यथोचित प्रयत्न पनि गर्यो । अझ, २०७९ साल चुनावी वर्षका रूपमा रहने निश्चित छ । सम्मुखमा रहेको स्थानीय तह निर्वाचन एवं त्यसपछि हुने प्रदेश र संघीय निर्वाचनमा पनि जनताको भावना र आवाजलाई मुखरित गर्नुपर्ने दायित्व रेडियोकै हो । किनभने दूरदराजमा अझै पनि सूचना पाउने पहिलो र आधिकारिक माध्यम रेडियो नै हो । नेपालमा मिडियाको सर्वेक्षण खासै हुँदैन, जेजति भएका छन् तिनले पनि श्रोताहरू पहिलेजस्तो रेडियो सुनेर बस्दैनन् भन्ने देखाएका छन् । समाचार र विभिन्न सूचना जान्न रेडियो सुन्नेले पनि आफ्नो अनुकूलतामा मात्रै यसको प्रयोग गर्छन् । साँझबिहानबाहेक आफ्नो अनुकूलता वा फुर्सदमा रेडियो सुन्ने जमात बढ्दो छ । त्यसैले श्रोता जहाँ त्यहीँ रेडियोको सामग्री पुर्याउनुपर्ने नयाँ चुनौती रेडियोकर्मीहरूमा आइपरेको छ । श्रोताका चाहनाको विविधतालाई समेट्न एउटै रेडियोबाट समेट्न मुस्किल पर्न थालिसकेको छ । रेडियो कान्तिपुरजस्तो व्यावसायिक एफएमलाई आफ्नो प्रस्तुतिमा विविधता सिर्जना गर्नु मात्रै नभएर सबैको मागलाई सम्बोधन गर्नुपर्ने चुनौती पनि थपिएको छ । किनकि, माथि नै भनियो, पहुँचका हिसाबले रेडियो नेपालपछि मुलुककै ठूलो एफएम रेडियो कान्तिपुर नै हो । रेडियो कान्तिपुरको चुनौती श्रोताले दर्साएको माया र विश्वासलाई आगामी दिनमा समेत कायम राख्नु हो । आफ्ना कार्यक्रम र समाचारलाई थप परिष्कृत गर्ने, स्रष्टाहरू एवं रेडियो पत्रकारितामा लागेका अग्रजहरूको सम्मान गर्ने र नयाँलाई प्रोत्साहन गर्ने कामलाई निरन्तरता दिँदै गए रेडियो कान्तिपुरले आफ्नो इतिहासमा थप गर्व गर्न पाउनुका साथै स्वर्णिम भविष्यको परिकल्पना पनि साकार पार्नेमा द्विविधा छैन ।"
"ती विगत, यो वर्तमान","(काठमाडौं)  मानिस वर्तमानमा बाँच्छ, बितेका दिन स्मृतिमा राख्छ । जीवन चक्रमा इतिहास कति अभिन्न हुन्छ भन्ने झन्डै एक दर्जन कलाकारले कलामार्फत देखाएका छन् । पाटनढोका चाकुपाटस्थित एमक्यूब ग्यालरीमा जारी पेरलल हिस्ट्री शीर्षकका उनीहरूका कृतिको प्रदर्शन भइरहेको हो । चित्र, मूर्ति, प्रतिस्थापन कला, भिडियो, पर्फमेन्स जस्ता सिर्जनाहरू समेटिएको प्रदर्शनीका संयोजक हुन् कलाकार मनीषलाल श्रेष्ठ । वर्तमानसँग विगतको सम्बन्ध हुन्छ, इतिहासमा समयको अन्तरसम्बन्ध हामीले कलामार्फत प्रस्तुत गरेका हौं, उनले भने, वर्तमान घटित केही पक्षहरू केही विशेष भएर इतिहासमा परिणत हुन्छ, फरक यति मात्र हुन् । तर, कसरी भन्ने हाम्रो प्रदर्शनीमा हेर्न सकिन्छ ।कलाकार विधाता केसीको देब्रे हात निकै अर्थपूर्ण छ । उनले दुई हत्केलासहित देब्रे हातको साइँली औंलामा कुशको औंठी लगाएको कृतिहरू प्रदर्शनीमा राखेकी छन् । दुई दशकभन्दा लामो कला यात्रामा उनले देब्रे हातले कलाकृति तयार गर्दै आएकी हुन् । जन्मजात नै उनको दाहिने हातका औंलाहरू सक्रिय छैनन् । अन्य काममा देब्रे हातको प्रयोग चले पनि हिन्दु संस्कारअनुसार गरिने कर्मकाण्ड, पूजापाठमा भने सधैं अप्ठ्यारो खेपिरहिन् । प्रश्नको उत्तर दिँदै देब्रे हातकै प्रयोग गरेकी उनले सबैभन्दा असहज परिस्थिति पूजामा कुशको औंठी लगाउँदा महसुस गरिन् । यसले उनलाई सोचमग्न बनायो । आखिर दाहिने र देब्रे हातमा के फरक छन् ? शरीरका अंगसँग हाम्रा संस्कारहरू कसरी जेलिएका छन् ? के शरीरको कुनै अंग नहुनेको संसार नै हुन्न ? यस्ता प्रश्नको जवाफ खोज्न उनले हत्केलासहितको कलाकृति तयार गरिन् । उनको सिर्जनामा देब्रे औंलासहितको हत्केलाले दाहिनेलाई ढाकिएको छ । शरीरको कुनै अंग कमजोर हुनेहरूलाई समाजले गर्ने प्रश्नहरूबाट दूर रहन गर्ने प्रयास, भोगाइको प्रतिबिम्बका रूपमा कलाकृति सिर्जना भएको केसीले सुनाइन् । मेरो दाहिने हातको समस्या जन्मजात नै हो । यसले मलाई केही फरक परेको छैन, उनले भनिन्, तर हाम्रा संस्कार परम्पराका कुरामा केही असजिलो हुने रहेछ । मैले चढाएको जल, फूल वा अन्य कुरा नचल्ने हो कि भन्ने कुरा मनमा आइरहने रहेछ । महामारीकै समयमा परिवारभित्रै आएको उत्तरचढावहरूले पछिल्लो समय आफूलाई यसले अत्यन्तै पीडा महसुस भएकाले कलाको फर्ममा उतारेको उनले सुनाइन् । अर्का कलाकार रवीन्द्र श्रेष्ठले मेड इन नेपाल शीर्षकमा चीनको झन्डालाई एक्रेलिक रङले क्यानभासमा उतारेका छन् । चिनियाँ उत्पादनले गर्दा सामान्य मानिसको जीवनस्तरमा पारेको सकारात्मक प्रभाव र चीनसँग जोडिएको आफ्नो कला यात्रा, बाबुआमाले व्यवसायका क्रममा झन्डै २५ वर्ष तिब्बतमा बिताएको समयको स्मृतिलाई उनले कलामा जोडेका छन् । श्रेष्ठ कला यात्राकै क्रममा धेरै पटक बेइजिङ, डालियानलगायतका सहरमा पुगेका छन् । त्यहाँ उनले आफ्ना कलाका लागि स्पेस र सम्मान भएको महसुस गरे । कलाकार कपिलमणि दीक्षितले झोला शीर्षकमा आफ्ना बाबुको स्मरण र बाल्यकाल जोडेर पहेंलो झोलामा ठूलो लट्ठा डोरी राखेर प्रतिस्थापन कलामा देखाएका छन् । उनी सानो छँदा बाबुले पहेंलो सुटकेसमा ल्याउने विभिन्न उपहार, खानेकुराहरू स्मरणमा छन् । आफू अहिले सन्तानको बाबु भएपछि महसुस गरेका भावहरूलाई उनले विगतका समयलाई तुलना गर्दै कलामा जोडेको बताउँछन् । कलाकार रोशन मिश्रले भने जीवनमा सँगालेका स्मृतिहरूलाई फुटेका माटोका भाँडा, माटोलगायतका सामग्रीहरूमा प्रस्तुत गरेका छन् । व्यक्तिगत रूपमा संगृहीत स्मृतिहरू समय अन्तरालमा विस्मृत हुँदै जान्छन् भन्ने तथ्यलाई उनले उठान गरेका छन् । भूतकालका देनलाई अस्तित्वका रूपमा संग्रह गर्नुपर्छ भन्ने सन्देश दिन खोजेको उनी अर्थ्याउँछन् । महिला र उनको अस्तित्वसँग जोडिएको प्रमिला वज्राचार्यको चित्रकला, कलाकार मुना भँडेलको भिडियो र पर्फमेन्स कला उत्तिकै अर्थपूर्ण छन् । जीवनकै विगत र वर्तमानलाई एकसाथ ल्याउने क्युरेटर श्रेष्ठलगायत कलाकारहरू भुवन थापा, जुपिटर प्रधान, सागर मानन्धरका सुन्दर कलाकृतिहरूसमेत ग्यालरीमा छन् । प्रदर्शनी आगामी जेठ १५ सम्म रहनेछ ।"
धनगढीमा मिस नेपाल अडिसन शनिबार,"(धनगढी)  मिस नेपाल पेजेन्ट २०२२ का लागि सुदूरपश्चिम प्रदेशको राजधानी धनगढीमा शनिबार अडिसन हुने भएको छ । त्यसका लागि आज सहभागीहरूको तयारी सेसन हुने द हिडन ट्रेजरका अध्यक्ष दिवाकर राजकर्णिकारले जनाएका छन् । देशका विभिन्न ७ प्रदेशमा यो वर्ष मिस नेपालमा सहभागिता होस् भन्ने उद्देश्यले उपत्यकाबाहिर वीरगन्ज, नेपालगन्ज, पोखरा, सुर्खेत र काठमाडौंमा अडिसन सम्पन्न भइसकेको छ, धनगढीमा आयोजित पत्रकार सम्मेलनमा राजकर्णिकारले भने, धनगढीमा सम्पन्न भएपछि अन्तिममा धरानमा अडिसन गरिनेछ । अडिसन सम्पन्न भएपछि ५ साताको विभिन्न विधाका तालिम काठमाडौंमा हुनेछ ।दुई वर्ष कोरोना महामारीका कारण सौन्दर्य प्रतियोगिता सञ्चालन गर्न थुप्रै चुनौती थपिएको द हिडन ट्रेजरद्वारा जारी विज्ञप्तिमा उल्लेख छ । ट्रेजरले मिस नेपाल पेजेन्ट २०२० सञ्चालन गर्न सफल भएको थियो । यस वर्ष कार्यक्रममा सहभागीहरूलाई केही सहुलियत र सुविधाको व्यवस्था गरिएको अध्यक्ष राजकर्णिकारले बताए । तालिममा छनोट भएपछि काठमाडौंमा बसोबास नभएकाहरूले चाहेमा होस्टलमा निःशुल्क बसोबासको व्यवस्था मिलाइने, सहभागीको उचाइ ५ फिट ३ इन्च हुनुपर्ने व्यवस्था गरिएकामा यसपटक घटाएर ५ फुट मात्रै कायम गरिएको र उमेर पनि १८ देखि २७ वर्षसम्म बढाएर २ वर्ष थपिएको पत्रकार सम्मेलनमा अध्यक्ष राजकर्णिकारले जानकारी दिए । पत्रकार सम्मेलनमा मिस नेपालहरू नम्रता श्रेष्ठ र वर्षा लेखीले आफ्ना अनुभव सुनाएका थिए । कान्तिपुर र द काठमान्डु पोस्ट, काठमान्डु टीभी र अनलाइन खबर मिस नेपाल २०२२ को मिडिया पार्टनर छन् ।"
गीतकार संघको सम्मान घोषणा,"काठमाडौं (कास) गीतकार संघ नेपालले यस वर्षको अमर भावना राष्ट्रिय स्रष्टा सम्मान२०७८ अग्रज गीतकार शिवशंकर थापालाई प्रदान गर्ने निर्णय गरेको छ । संघले बिहीबार विज्ञप्ति जारी गर्दै थापासहित गीतकार मानबहादुर दोङ तामाङ र गीता खत्रीलाई पनि क्रमशः विष्णु मनसरा घले मातृभाषा गीतकार सम्मान र डायस्पोरा गीतकार सम्मान प्रदान गर्ने निर्णय गरेको जनाएको छ । सम्मानमा कदरपत्रसँगै नगद राशि क्रमशः १ लाख ५१ हजार, २५ हजार २ सय ५२ र १५ हजार रुपैयाँ छ । झापा बिर्तामोडका थापा, रामेछापका तामाङ र हाल न्युयोर्कमा रहेकी खत्रीलाई जेठ १४ मा सम्मान गरिने कार्यक्रम छ ।"
युगकविलाई तीन दिन सम्झना,"काठमाडौं (कास) युगकवि सिद्धिचरण श्रेष्ठको १११ औं जन्मजयन्ती विशेष कार्यक्रमका साथ मनाइने भएको छ । युगकवि सिद्धिचरण प्रतिष्ठानका अध्यक्ष बैरागी काइँलाको अध्यक्षतामा बसेको बैठकले आगामी जेठ ८ देखि तीन दिन राजधानीमा विशेष कार्यक्रमका साथ युगकवि जन्मजयन्ती मनाउने निर्णय गरेको हो । प्रतिष्ठानले यो वर्षको युगकवि सिद्धिचरण पुरस्कार सिस्नुपानी नेपाललाई प्रदान गर्ने भएको छ । प्रतिष्ठानले वर्ष २०७७, ०७८ र ०७९ को सिद्धिचरण युवा पत्रकारिता पुरस्कार क्रमशः गजुरधन राई (ओखलढुंगा), पारसप्रकाश नेपाल (भोजपुर) र लहना मिडिया काठमाडौं (संस्था) लाई प्रदान गर्ने निर्णय गरेको छ । पुरस्कार जेठ ९ मा विशेष समारोहबीच हस्तान्तरण गरिने भएको छ ।"
'भारतमा कोरोनाले ज्यान गुमाउने ४७ लाख,"एजेन्सीहरू (जेनेभानयाँदिल्ली)  विश्व स्वास्थ्य संगठन (डब्लूएचओ) ले भारतमा कोरोना महामारीका कारण ज्यान गुमाउनेको संख्या करिब ४७ लाख रहेको जनाएको छ । यो भारतको सरकारी तथ्यांकभन्दा करिब १० गुणा बढी हो । कोरोना भाइरसको महामारीका कारण देशभर ४ लाख ८१ हजार जनाको ज्यान गएको भारतीय स्वास्थ्य मन्त्रालयको तथ्यांकमा उल्लेख छ । धेरै देशले कोरोनाका कारण ज्यान गुमाउनेहरूको संख्या निकै कम गणना गरेका संगठनको भनाइ छ । संगठनका अनुसार कोरोनाका कारण विश्वभर करिब १ करोड ५० लाख मानिसको ज्यान गएको अनुमानित विवरण सार्वजनिक गरेको छ । हालसम्मको तथ्यांकमा विश्वभर कोरोनाबाट मृत्यु हुनेहरूको संख्या ५४ लाख मात्रै रहेको उल्लेख छ ।संगठनको पछिल्लो विवरणअनुसार कोरोना महामारीबाट विश्वभर ज्यान गुमाउनेमध्ये एक तिहाइ संख्या भारतमा रहेको देखिएको छ । भारत सरकारले भने संगठनको प्रतिवेनमा गरिएको आकलनमाथि प्रश्न उठाएको छ ।मृतकहरूको गणना विधि विश्वसनीय नरहेको भारतीय अधिकारीको दाबी छ । तर अन्य अध्ययनमा पनि भारतमा कोरोनाबाट मृत्यु हुनेहरूको संख्या सरकारी तथ्यांकभन्दा बढी रहेको देखिएको छ । संगठनले महामारी सुरु भएपछि ज्यान गुमाउनेको संख्या महामारीअघिको सोही अवधिमा रहेको अन्तरका आधारमा पछिल्लो तथ्यांक सार्वजनिक गरेको हो । यसअनुसार कोरोनाकै कारण कारण मृत्यु नभएका तर यसका कारण उत्पन्न अन्य समस्याका कारण ज्यान गुमाएकाको संख्या पनि जोडिएको छ । यस्तो संख्यामा कोरोनाका कारण अन्य रोगको उपचार गर्न नपाएर ज्यान गुमाएका लगायतका कारणहरू पर्छन् । तर कपितय अवस्थामा तथ्यांक संकलन तथा महामारीको सुरुवातमा परीक्षणमा देखिएको समस्यासमेत उजागर भएको छ । विश्व स्वास्थ्य संगठनले भने विश्वका देशहरूले जनाएको भन्दा थप करिब ९५ लाख जनाको मृत्युका घटना कोरोनाको प्रत्यक्ष असरसँग सम्बन्धित भएको दाबी गरेको छ । विश्व स्वास्थ्य संगठनको तथ्यांक विभागकी समिरा आस्माले पछिल्लो तथ्यांक निकै दुःखद भएको बताएकी छन् । यदि हामीले मृतहरूको संख्या गणना गरेनौं भने हामीले आगामी दिनमा राम्रो तयारी गर्न सक्ने अवसर गुमाउँछौं, उनले भनिन् । सरकारी विवरणको तुलनामा भारतबाहेक इजिप्ट, पाकिस्तान, इन्डोनेसिया, बंगलादेश, बोलिभिया, सर्बिया, कजखस्तान, फिलिपिन्स, रुसलगायत देशमा कोरोनाका कारण ज्यान गुमाउनेको संख्या उच्च छ । संगठनका अनुसार इजिप्टमा ११ गुणा, पाकिस्तानमा ८, इन्डोनेसियामा ७, बंगलादेशमा ५ गुणा बढीले ज्यान गुमाएका देखिएको छ । त्यस्तै, बोलिभिया, सर्बिया, कजखस्तान, फिलिपिन्स, रुसमा ज्यान गुमाउनेको संख्या ३५ देखि ४५ गुणा बढी छ । प्रतिवेदनमा देशको जनसंख्याअनुसार अतिरिक्त मृत्युदरलाई समेत तुलना गरिएको छ । यूके, अमेरिका, स्पेन, जर्मनीजस्ता देशहरूमा सन् २०२० र २०२१ को अतिरिक्त मृत्युदर विश्वको औसतभन्दा बढी देखिएको जनाइएको छ । अतिरिक्त मृत्युदर कम भएका देशहरूको सूचीमा चीन अगाडि छ । शून्य कोरोना रणनीति अख्तियार गरेको चीनले हालसम्म पनि परीक्षण र क्वारेन्टिनको नियममा कडाइका साथ लागू गरिरहेको छ । त्यस्तै, अस्ट्रेलिया, नर्वे र जापान पनि सूचीको अग्र स्थानमा छन् ।अफ्रिकाका कपितय देशको मृत्युसम्बन्धी तथ्यांक भने उपलब्ध नभएकाले अनुमानित विवरण उल्लेख गरिएको जनाइएको छ । अफ्रिकाका ५४ मध्ये ४१ देशको तथ्यांक भरपर्दो नरहेको प्रतिवेदनमा उल्लेख छ । हामीलाई राम्रो तथ्यांक संकलन प्रणाली आवश्यक भइसकेको छ, संगठनलाई सहयोग गरेका वासिङ्टनस्थित सियाटल विश्वविद्यालयका तथ्यांकशास्त्री जोन वेकफिल्डले भने, मानिसहरू जन्मिन्छन् र मर्छन् तर त्यसको हामीसँग तथ्यांक नहुनु उनीहरूमाथिकै अपमान हो ।"
अस्ट्रेलियामा लोकप्रिय बन्दै महिनावारी बिदा,"(अस्ट्रेलिया)  सामान्य शारीरिक प्रक्रियाअन्तर्गत हरेक महिना हुने महिनावारीलाई अहिले पनि संकोचका साथ हेर्ने गरिन्छ । कतिपय समाजमा भने यसबारे अझै पनि खुलेर कुरा हुँदैन । तर पछिल्लो समय केही व्यावसायिक कम्पनीले तलबसहित महिनावारी बिदा सुरु गरेपछि भने अस्ट्रेलियामा यसले चर्चा पाउन थालेको छ ।अस्ट्रेलियाको भिक्टोरियास्थित व्यावसायिक कम्पनी भिक्टोरियन वुमेन्स ट्रस्टले सन् २०१६ देखि नै आफ्ना महिला कर्मचारीलाई महिनावारी बिदा दिन सुरु गरेको थियो । ६ वर्षअघि सुरु भएको चलन पछिल्लो समय अस्ट्रेलियाका अन्य कम्पनीले समेत पछ्याउन थालेका छन् । महिनावारी हुँदा महिलालाई हुने शारीरिक पीडाबाट आराम मिलोस् र यसप्रतिको परम्परागत सोच तथा मनस्थिति हटोस् भन्ने उद्देश्यका साथ महिनावारी बिदा सुरु गरिएको हो । हाल अस्ट्रेलियाका फ्युचर सुपर, मोडिबोडीलगायतका केही व्यावसायिक संस्थाले तलबसहितको महिनावारी बिदा दिइरहेको छन् । जसका कारण अन्य व्यवसाय पनि बिदा दिनका लागि दबाबमा परेका जनाइएको छ । विश्वका अन्य केही देशमा यस्तो नियम रहेको भए पनि अस्ट्रेलियाका व्यावसायिक संस्थाले नेतृत्वदायी भूमिका खेलेका जनाइएको छ । अस्ट्रेलियाका कम्पनीमा कर्मचारीको सम्झौताअनुसार विभिन्न प्रकारका तलबसहितको बिदा दिनुपर्ने सरकारी नियम छ । तर पछिल्लो समयमा सुरु भएको महिनावारी बिदा भने उक्त सम्झौता तथा सरकारी नियमभन्दा फरक हो । भिक्टोरियन वुमेन्स ट्रस्टले आफ्ना कर्मचारीलाई बर्षमा १२ दिन थप बिदा दिने गरेको छ भने मोडिबोडीले १० दिन बिदा दिने गरेको छ । यो बिदा महिनावारी भएका कारण स्वास्थ्य खराब भएर काममा आउन नसक्नेलाई मात्र नभई गर्भपतनका कारण अस्वस्थ महिलालाई समेत दिने गरिएको छ । यस नियमलाई लागू गरेकी मोडिबोडी पोसाक कम्पनीकी प्रमुख क्रिस्टी चोङ्ले यस्तो नियमले परम्परागत रूपमा महिनावारीलाई हेरिने दृष्टिकोणमा परिवर्तन ल्याउन मद्दत गर्ने एबीसीलाई बताएकी छिन् । उनले यिनै कारणले आफूलाई पीडा हुँदा झूटो बोल्नु नपर्ने र बिदा लिन अप्ठ्यारो महसुस नहोस् भन्नका लागि समेत यो बिदा सुरु गरिएको बताइन् । यस्तो नियम लागू गरेदेखि कर्मचारी तथा व्यवस्थापकसँगको विश्वनियता अझ बढेको उनको भनाइ छ । महिनावारी बिदाका कारण कार्यस्थलमा कर्मचारीको मनोबल बढ्कोे र उत्पादकत्वमा समेत सकारात्मक प्रभाव देखिएको जनाइएको छ । युनिभर्सिटी अफ सिड्नीकी प्राध्यापक मारियन बेयर्डले यस्तो नियम महिलाका लागि उपयुक्त भएको र यसले कार्यस्थलमा कामको परिणामसमेत सकारात्मक हुने दाबी गरिन् । तर महिलालाई शारीरिक रूपमा कमजोर र महिनावारी भएको समयमा कम क्षमतावान् भएको विश्लेषण हुन सक्नेतर्फ सचेत हुनुपर्ने उनको भनाइ छ । कतिपयले भने यस्तो नियमले लैंगिक विभेदको विषयलाई गलत किसिमले परिभाषित गर्न सक्ने शंका व्यक्त गरेका छन् । अस्ट्रेलियाका साथै जापान, भियतनाम, दक्षिण कोरिया, ताइवान, चीन र इन्डोनेसियामा समेत महिनावारी बिदाको नियम रहेको सीएनएनले जनाएको छ ।"
मरिउपोलका स्थानीयलाई बाहिर जान रोक,"किभमस्को (एजेन्सी) रुसी फौजले युक्रेनी सहर मरिउपोलका स्थानीयलाई त्यहाँबाट अन्यत्र जान रोकेको युक्रेनका अधिकारीहरूले जनाएका छन् । यसअघि रुसले तीन दिनका लागि उक्त सहरमा आक्रमण नगर्ने र सर्वसाधारणलाई अन्यत्र जान दिइने जनाएको थियो । तर रुसी फौजले बिहीबार मरिउपोलस्थित एजोभस्टल स्टिल कारखानामा पूर्णस्तरको आक्रमण गरेको युक्रेनी अधिकारीहरूको दाबी छ । रुसी अधिकारीले भने कारखाना क्षेत्रमा आफ्नो सेनाले आक्रमण नगरेको र स्थानीयलाई त्यहाँबाट अन्यत्र जान दिइएको बताएका छन् । कारखानामा बालबालिकासहित करिब २ सय सर्वसाधारण रहेका जनाइएको छ । त्यस्तै, करिब ५ सय युक्रेनी घाइते सैनिकले समेत त्यहाँ आश्रय लिइरहेका जनाइएको छ । यसअघि त्यहाँबाट करिब १ सय ५० जनाको उद्धार गरिएको थियो । कारखानाभित्र रहेका युक्रेनी कमान्डरहरू भने रुसी फौजले आक्रमण जारी राखेको र आफूहरूले कठिन लडाइँ लडिरहेको बताएका छन् । कतिपय सञ्चारमाध्यमहरूले कारखाना परिसरमा रुसी फौज प्रवेश गरेको दाबी गरेका छन् । यद्यपि, त्यसको पुष्टि हुन नसकेको बीबीसीले जनाएको छ । युक्रेनी राष्ट्रपति भ्लोदिमिर जेलेन्स्कीले उद्योगभित्र बाँकी रहेका मानिसहरूको जीवनरक्षाका लागि सहायता गर्न संयुक्त राष्ट्रसंघलाई अपिल गरेका छन् । हाम्रा लागि सबै नागरिकको ज्यान उत्तिकै महत्त्वपूर्ण छ । उनीहरूलाई जोगाउन हामी मद्दत माग्छौं, राष्ट्रसंघीय महासचिव एन्टोनियो गुटेरेससँगको टेलिफोन कुराकानीमा जेलेन्स्कीले भने ।"
रोल्पामा माओवादीविरुद्ध गठबन्धन,"(रोल्पा)  माओवादीको पकड क्षेत्र मानिएका रोल्पाका दुईवटा स्थानीय तहमा माओवादी केन्द्रविरुद्ध अन्य दलको गठबन्धन बनेको छ । कुनै बेला सबैभन्दा बलियो र सुरक्षित क्षेत्र मानिएका यी क्षेत्रमा यसपटक चुनावी गठबन्धनसँग माओवादी भिड्दै छ । माओवादीको उद्गम थलोका रूपमा परिचित थबाङ र जेलबाङ तत्कालीन युद्धको अवधिभर नेताका लागि सबैभन्दा सुरक्षित आश्रय स्थलसमेत थिए । ती क्षेत्रमा माओवादीको उच्च नेतृत्व लामो समय बस्यो भने नेतृत्वलाई जोगाउन यी क्षेत्रमा सबैभन्दा बढी मानवीय क्षतिसमेत भयो । माओवादी अध्यक्ष पुष्पकमल दाहाललाई सत्ता राजनीतिमा चुनौती र असहजता लागे उनी ती क्षेत्रमा पुग्थे र कार्यकर्तासँग सल्लाहसमेत लिई सत्ताकेन्द्र काठमाडौं फर्कन्थे । उनले पटकपटक भनेका छन्, सत्ता सञ्चालनमा अप्ठेरो आइपरेमा र थप क्रान्तिकारी हुनुपरेमा रोल्पा आउन मन लाग्छ । गत चैत १४ मा रोल्पा आएका दाहालले जनयुद्ध सुरु गर्ने जिल्ला भएकाले आपत् परेकाले इँटाको बदलामा पत्थरले साथ दिन आह्वानसमेत गरेका थिए । थबाङमा आसन्न निर्वाचनका लागि माओवादी केन्द्र एक्लैले सत्तापक्षीय कांग्रेससहितका दलहरूसँग चुनावी मैदानमा भिड्नुपर्ने अवस्था छ । गाउँपालिकाको अध्यक्षसहितका पदका लागि कांग्रेस र एमालेसहित स्वतन्त्रतर्फका उम्मेदवारले चुनौती दिने तयारीमा छन् । अध्यक्षमा माओवादी केन्द्रका ऋषिकेशव बुढामगर र स्वतन्त्र उम्मेदवार दरजित रोकामगरबीच प्रतिस्पर्धा हुँदै छ । त्यस क्षेत्रमा सबैभन्दा बलियो मानिएको नेत्रविक्रम चन्द समूहले रोकालाई समर्थन गरेको छ । उनलाई समर्थन गर्दै एमाले र कांग्रेसले समेत आफ्ना उम्मेदवारको नाम फिर्ता लिन लगाएपछि मुख्य दुईबीच प्रतिस्पर्धा हुने निश्चित भएको हो । स्वतन्त्र उम्मेदवार रोकालाई समर्थन गर्दै अध्यक्षमा उम्मेदवारी दिएका चन्द समूहका दुई र अर्का एक युवाले उम्मेदवारी फिर्ता लिएपछि माओवादी केन्द्रलाई आफ्नो वर्चस्व सुरक्षित गर्न थप चुनौती देखिएको हो । रोकालाई समर्थन गरेर स्थानीय युवाहरू अमित घर्तीमगर, महेश बुढामगर र अजय घर्तीमगरले उम्मेदवारी फिर्ता लिएका हुन् । महेश लामो समय अमेरिका बसेर गाउँको विकास गर्ने योजनासहित फर्किएका हुन् भने अमित र अजय चन्द समूहका सक्रिय युवा नेता हुन् । माओवादी केन्द्रसँग भिड्न भिन्नै योजना र गठबन्धन बनाउनुपरेको थबाङको उवा निवासी एमाले केन्द्रीय सदस्य एवं रोल्पा इन्चार्ज नवीन रोकामगरले बताए । उनका अनुसार पछिल्लोपटक माओवादी त्यागेर एमालेमा आएकालाई ती क्षेत्रमा उम्मेदवार बनाइएको छ । थबाङमा ७ हजार १ सय ७० मतदाता छन् ।कहिले शून्य मतदान र कहिले पूर्ण मतदान गरेर निर्वाचनप्रति भिन्न रूप प्रदर्शन गर्ने थबाङमा यसपटकको निर्वाचन रोचक बन्ने भएको छ । अध्यक्षमा उम्मेदवार बनेका माओवादी केन्द्रका बुढामगर पूर्वलडाकु कमान्डर हुन् भने गठबन्धनका साझा उम्मेदवार रोकामगर थबाङकै अगुवा युवा हुन् । लामो समय गैरसरकारी संस्थामार्फत विकास अभियानमा लागेका उनी स्वतन्त्र गतिविधिमा संलग्न छन् । यस्तै, तत्कालीन माओवादीको मुख्य आधार क्षेत्रका रूपमा चिनिएको जेलबाङसहितको सुनछहरी गाउँपालिकामा पनि माओवादी केन्द्रका उम्मेदवारविरुद्ध कांग्रेस, एमाले, चन्द समूहसमेतको गठबन्धन छ । यहाँ माओवादीबाट धनबहादुर पुन मगर र गठबन्धनका तर्फबाट पुस्तमान घर्तीले उम्मेदवारी दिएका छन् । सुनछहरीमा १० हजार ५ सय ५५ मतदाता छन् । विगतमा थबाङ र सुनछहरी दुवैमा माओवादी केन्द्रका उम्मेदवारले मुख्य पदमा जित हासिल गरेका थिए । तर, अहिले गठबन्धनमार्फत अन्य दलले माओवादीविरुद्ध राजनीतिक गतिविधि बढाएका छन् । सुनछहरीमा दुवै पक्षबीच प्रतिस्पर्धा भएको पत्रकार हर्कबहादुर घर्तीमगरले बताए ।सुनछहरीमा गठबन्धन पक्षको जित सुनिश्चित गर्न चन्द समूह, कांग्रेस र एमालेका केन्द्रीय नेतृत्वसमेत पुगेको छ । एमालेका केन्द्रीय सदस्यहरू नवीन रोकामगर, यमुना रोका, ईश्वरी घर्तीमगर, कुमार दशौंदी, कांग्रेसका प्रदेश सभापति अमरसिंह पुनमगर, युवा नेता मनोजमणि आचार्य, पूर्वसांसद लेखनाथ आचार्य, चन्द समूहका नेताहरू दलबहादुर खत्री, अमर झाँक्रीलगायतले घरदैलो अभियान चलाएका छन् । चुनावी अभियानलाई सघाउन माओवादी केन्द्रका नेताहरू झक्कुप्रसाद सुवेदी, जोखबहादुर महरा, कृष्णबहादुर महरा, दीपेन्द्र पुनलगायत नेतासमेत भित्री गाउँमा पुग्ने गरेका छन् । थबाङमा पनि एजेन्डाका आधारमा मतदान गर्न स्वतन्त्र उम्मेदवारबाट आह्वान गरिएको युवा महेश बुढामगरले बताए । पार्टी र नेताभन्दा एजेन्डा र सक्षम व्यक्तिका आधारमा मतदान गर्न सकेमा थबाङमा नयाँपन ल्याउन सकिन्छ, उनले भने । अध्यक्षको उम्मेदवारी फिर्ता लिएका उनले आफ्ना एजेन्डा लागू गर्न चुनावी मैदानमा रहेका दुवै उम्मेदवारलाई सुनाइसकेको बताए । मैले अघि सारेका एजेन्डा पूरा गर्न जसले जिते पनि कार्यान्वयनका लागि आग्रह र प्रतिबद्ध गराएको छु, उनले भने, गाउँको विकास गर्ने नाममा पैसा कमाउन र भ्रष्टाचार गर्न नहुनेमा प्रतिबद्धता जनाउन आह्वान गरेको छु ।"
आईजीपी बढुवाविरुद्ध अन्तरिम आदेश अस्वीकार,"काठमाडौं (कास) प्रहरी महानिरीक्षक (आईजीपी) मा धीरजप्रताप सिंहलाई बढुवा गर्ने सरकारको निर्णय बदरको माग गर्दै प्रहरी अतिरिक्त महानिरीक्षक (एआईजी) विश्वराज पोखरेलले दायर गरेको रिटमा सर्वोच्च अदालतले अन्तरिम आदेश दिन अस्वीकार गरेको छ । रिटको प्रारम्भिक सुनुवाइ गर्दै न्यायाधीश सुष्मालता माथेमाको एकल इजलासले अन्तरिम आदेश दिन अस्वीकार गरेको हो । सर्वोच्चले रिटको अन्तिम सुनुवाइका लागि २०७९ जेठ १७ मा पेसी तोकेको छ । मन्त्रिपरिषद्को वैशाख १८ को बैठकले १६ महिना वरिष्ठ एआईजी विश्वराज पोखरेल र ९ महिना वरिष्ठ एआईजी सहकुलबहादुर थापालाई पन्छाएर गएको चैतमा एआईजी भएका सिंहलाई आईजीपीमा बढुवा गरेपछि विवाद अदालतसम्म पुगेको थियो । सिंहलाई बढुवा गर्ने निर्णयविरुद्ध पोखरेलले सोमबार सर्वोच्चमा रिट दायर गरेका थिए । रिटमा उनले आफू सिंहभन्दा १६ महिना वरिष्ठ रहेको, कार्यसम्पादन, विभागीय कमान्ड, शैक्षिक योग्यता, पुरस्कारलगायत सबै कारणले अगाडि रहेको, सिंहलाई एआईजीमा बढुवा गरेको विषय नै अदालतमा विचाराधीन रहेको, बढुवा गर्दा सर्वोच्चका विगतका नजिरको उल्लंघन गरिएको लगायत दाबी पेस गरेका थिए । आफैंले महिना दिनअघि दर्ज्यानी चिह्न लगाइदिएका व्यक्तिलाई महानिरीक्षकमा बढुवा गरेको भन्दै उनले सरकारको निर्णय बदर गर्नुपर्ने र मुद्दाको किनारा नलागेसम्म आफूलाई कामु महानिरीक्षक तोक्नुपर्ने मागदाबी रिटमा गरेका थिए । तर, सर्वोच्चले बढुवाविरुद्धको मुद्दामा जेठ १८ गतेका लागि पूर्ण सुनुवाइको समय तोकेर त्यसपछि कुनै पनि पेसी वादी र प्रतिवादी दुवैले स्थगित नगर्ने गरी किनारा लगाउन आदेश दिएको छ । निवेदकको मागबमोजिम आदेश जारी हुनु नपर्ने भए आधार र कारण खुलाई जेठ १० भित्र महान्यायाधिवक्ताको कार्यालयमार्फत लिखित जवाफ पेस गर्न पनि अदालतले आदेश दिएको छ । प्रस्तुत निवेदन प्रहरी प्रशासनको प्रमुख प्रहरी महानिरीक्षकको पदमा गरिएको बढुवा नियुक्ति कानुनबमोजिम प्रक्रियाबाट नभएको भन्ने संवेदनशील प्रश्नसँग सम्बन्धित भएको र निवेदकको सेवा अवधि मिति २०७९ साउन २० सम्म मात्र भएको परिप्रेक्ष्यमा प्रस्तुत रिट निवेदनको सुनुवाइ छिटो छरितो रूपमा हुन आवश्यक देखिएकाले लिखित जवाफ पेस गर्न म्याद नथामिने गरी र दुवै पक्षका तर्फबाट पेसीसमेत स्थगित नहुने पूर्वजनाउ दुवै पक्षलाई दिई पूर्ण सुनुवाइका लागि जेठ १७ गतेको पेसी तोकी निवेदक र धीरजप्रताप सिंहको व्यक्तिगत फाइल र निवेदनमा उल्लिखित वैशाख १८ को प्रस्तावसहितको निर्णय मिसिलसमेत झिकाई नियमबमोजिम पेस गर्नू, सर्वोच्चको आदेशमा भनिएको छ ।रिटको सुनुवाइअघि बढुवाको बचाउ गर्दै महान्यायाधिवक्ता कार्यालय र महानिरीक्षक सिंहका कानुन व्यवसायीहरूले प्रतिरक्षा बहसका लागि निवेदन दिएका थिए । बढुवाको पक्षमा महान्यायाधिवक्ता खम्मबहादुर खाती, नायब महान्यायाधिवक्ता टेकबहादुर घिमिरे, सहन्यायाधिवक्ता सञ्जीवराज रेग्मी, महानिरीक्षक सिंहका तर्फबाट वरिष्ठ अधिवक्ताहरू सुशील पन्त, तुल्सी भट्टलगायतले बहस गरेका थिए । निवेदक पोखरेलका तर्फबाट वरिष्ठ अधिवक्ता हरिहर दाहाल, पूर्णमान शाक्य, सतिशकृष्ण खरेल, अधिवक्ताहरू सुनील पोखरेल, मेघराज पोखरेल, पूर्वमहान्यायाधिवक्ता रमेश बडाल, ललित बस्नेत, माधव बस्नेत र सुनिता राउतले बहस गरेका थिए ।"
४८ घण्टा सीमा बन्द गर्न पत्र,काठमाडौं (कास) निर्वाचन आयोगले वैशाख ३० गते हुने स्थानीय तह निर्वाचनमा ४८ घण्टा अगाडिदेखि मतदानको कार्य सम्पन्न नभएसम्मका लागि सबै अन्तर्राष्ट्रिय सीमाबाट हुने आवतजावत बन्द गर्न सरकारलाई पत्र लेखेको छ ।आयोगको बिहीबारको बैठकले वैशाख २७ गते मंगलबार राति १२ बजेदेखि अन्तर्राष्ट्रिय सीमाबाट हुने आवतजावत बन्द गर्न र मतदान हुने दिन आन्तरिक रूपमा सञ्चालन हुने सबै प्रकारका यातायात बन्द गर्न आग्रह गर्ने निर्णय गरेको छ ।यसैगरी वैशाख २७ गते राति १२ बजेदेखि मतदानको कार्य सम्पन्न नभएसम्मका लागि मादक पदार्थको बिक्री र सेवन निषेध गर्न आग्रह गर्ने निर्णय आयोगले गरेको छ ।
८ महिनापछि पूर्वराज्यमन्त्री दुगडको उद्योगलाई ३ लाख जरिवाना,यसअघि पनि दुगडले पाएका थिए उन्मुक्तिदुई वर्षअघि सेन्चुरी ग्रुपकै दुगड स्पाइसेस एन्ड फुड इन्डस्ट्रिज प्रालिले स्प्रिंकल टेबल साल्ट (नुन) बिक्री गरेको थियो । मोतीलाल दुगड उद्योग वाणिज्य तथा आपूर्ति राज्यमन्त्री रहेका बेला अनुमति नलिई उनको उद्योगले साल्ट ट्रेडिङ कर्पोरेसनको नुन बेचेको पाइएको थियो । डाइनिङ टेबलमा राख्न मिल्ने उक्त सय ग्रामको नुनलाई बिक्री मूल्य ३५ रुपैयाँ तोकिएको थियो ।अनुमति नलिई नुन बेचेको उजुरी परेपछि वाणिज्य आपूर्ति तथा उपभोक्ता हित संरक्षण विभागले भाटभटेनी सुपरमार्केटमा बिक्री गर्न राखिएको फेला पारेको थियो । तर त्यसलाई राज्यमन्त्री भएकै कारण कारबाही भएन । त्यसपछि खाद्य प्रविधि तथा गुण नियन्त्रण विभागको टोलीले विराटनगरमा रहेको उद्योगमा अनुगमन गर्यो । अनुगमनका क्रममा उद्योगमा साल्टको नुन र सय ग्रामका खाली बट्टा भेटिएको थियो । मन्त्रीकै उद्योग भएकाले खाद्य प्रविधिले पनि कारबाही गर्न आँट गरेको थिएन ।
कसिलो मौद्रिक नीति र ब्याजदर स्वतन्त्र छाड : आईएमएफ,"(काठमाडौं)  अर्थतन्त्रलाई विद्यमान अवस्थाबाट सुधार ल्याउन आगामी आर्थिक वर्षका लागि कसिलो मौद्रिक नीति ल्याउन र ब्याजदरलाई स्वतन्त्र छाड्न (बढाउन) अन्तर्राष्ट्रिय मुद्रा कोष (आईएमएफ)ले राष्ट्र बैंकलाई सुझाएको छ । ब्याजदर बढाउँदा आयातसँगै कर्जाको विस्तार पनि कम हुने भएकाले अर्थतन्त्रमा सकारात्मक प्रभाव पार्ने कोषको तर्क छ । शून्य ब्याजदरमा नेपाललाई दिइएको सहुलियतपूर्ण ऋण (एक्स्टेन्डेड क्रेडिट फेसिलिटी ईसीएफ) को उपयोगिताबारे समीक्षा गर्न आएको कोषको टोलीले यस्तो सुझाव दिएको हो । जनवरी २०२२ मा स्वीकृत ईसीएफ सुविधाअन्तर्गत परिकल्पना गरिएका संरचनात्मक सुधारमा प्रगति भएको आईएमएफले जारी गरेको विज्ञप्तिमा उल्लेख छ । पछिल्ला दुई वर्षका मौद्रिक नीति विस्तारकारी भएकाले आगामी मौद्रिक नीति कसिलो बनाउन आईएमएफले सुझाएको छ । विदेशी मुद्रा सञ्चिति धेरै घट्न नदिने उद्देश्यले सरकार र राष्ट्र बैंकले आयात घटाउन चालेका नीतिगत कदममा भने कोषले विमति जनाएको छ । यी कदमले मूल्य बढाउने र आर्थिक वृद्धिमा असर गर्ने कोषको तर्क छ । कोभिडपछि नेपालको आर्थिक पुनरुत्थान जारी छ । यद्यपि युक्रेनमाथि रुसले गरेको आक्रमणको विश्वव्यापी आर्थिक प्रभावले केही असर गरेको देखिन्छ, विज्ञप्तिमा भनिएको छ, आयात बढिरहेको छ, बढ्दो मुद्रास्फीति र विदेशी मुद्रा सञ्चिति घटिरहेको छ । यद्यपि नीति निर्माताहरूले विस्तारकारी मौद्रिक नीति कसिलो बनाउँदै जाने, आयात कम गरी शोधनान्तर घाटा घटाउँदै जाने र विदेशी मुद्रा सञ्चितिमा धेरै कमी आउन नदिने सम्बन्धमा प्रतिबद्धता व्यक्त गरेको बताइएको छ । कोभिडविरुद्धको खोप अभियान नेपालमा धेरै प्रभावकारी भएकाले पछिल्ला महिनामा अर्थतन्त्रमा कोभिडका असर कम हुँदै गएको कोषले जनाएको छ । आर्थिक गतिविधि सुढृढ हुँदै गएको छ । उच्च कर्जा वृद्धि, पर्यटनमा क्रमिक सुधार र रेमिट्यान्समा सुधारको संकेत देखिएको छ, विज्ञप्तिमा भनिएको छ, ब्याजदर बढाएर मौद्रिक नीतिलाई थप कडाइ गर्नुपर्नेमा जोड दिएको छ ।नेपालको आग्रहमा आईएमएफको कार्यकारी समितिले गत मंसिर (जनवरी १४, २०२२) मा करिब ४० करोड अमेरिकी डलर (करिब ४८ अर्ब रुपैयाँ) ईसीएफ स्वीकृति गरेको थियो । यो निर्णयअनुसार आगामी तीन वर्षभित्र नेपालले उल्लिखित रकम शून्य ब्याजदरमा पाउनेछ, जसअनुसार पहिलो किस्तामा करिब १३ अर्ब रुपैयाँ (११०४२ मिलियन अमेरिकी डलर) नेपाल आइसकेको छ । बाँकी रकम ६ वटा चरणमा नेपालले पाउनेछ, जसअनुसार सन् २०२४ डिसेम्बर २२ मा सातौं (अन्तिम) किस्ता नेपाललाई प्रदान गर्ने कोषको तालिका छ । तर हरेक किस्ताको रकम दिनुअघि आईएमएफको टोलीले ऋण उपयोगिता र उपलब्धिबारे स्थलगत समीक्षा गर्छ । सोही प्रयोजनका लागि पहिलो समीक्षा गर्न आईएमएफका ईसीएफ रिभ्यु मिसन संयोजक रोबर्ट ग्रेगरीको नेतृत्वमा नेपाल आएको ८ सदस्यीय टोली काम सकेर फर्किसकेको छ ।"
न्यादीबाट ३० मेगावाट बिजुली,(लमजुङ)  उत्तरी लमजुङको ङादीखोलामा ३० मेगावाटको न्यादी जलविद्युत् आयोजनाले विद्युत् उत्पादन थालेको छ । परीक्षण उत्पादन सुरु गरिसकेको आयोजनाले वैशाख अन्तिम साताबाट व्यावसायिक उत्पादन गर्दै छ । निर्माण सुरु भएको ५ वर्षपछि आयोजनाले बिजुली उत्पादन गरेको हो । आयोजनाका अनुसार करिब दुई महिनाअगावै आयोजना बिजुली उत्पादन गर्न तयार भएको थियो । वैशाख ९ को राति ८ बजेदेखि परीक्षण उत्पादन गरिरहेको आयोजनाले नेपाल विद्युत् प्राधिकरणलाई अहिले १० मेगावाट विद्युत् निःशुल्क दिइरहेको छ । वैशाख ४ देखि ट्रान्समिसन लाइनको परीक्षण प्रसारण गरेकामा सफल भएपछि आयोजनाले परीक्षण उत्पादन थालेको हो । परीक्षण उत्पादनका क्रममा १५ दिन आयोजनाले प्राधिकरणलाई निःशुल्क बिजुली दिनेछ । परीक्षण उत्पादन सकिएपछि वैशाख अन्तिम साताबाट प्राधिकरणलाई बिजुली बिक्री गरिने आयोजनाका प्रशासकीय अधिकृत बासुदेव गड्तौलाले जानकारी दिए । आयोजनाको बिजुली २२० केभी मर्स्याङ्दी कोरिडोर प्रसारण लाइनअन्तर्गतको खुदी सबस्टेसनमा जोड्ने गरी प्राधिकरणसँग सम्झौता भएको थियो । तर उक्त प्रसारण लाइन तयार नहुँदा वैकल्पिक रूपमा ५० मेगावाटको माथिल्लो मर्स्याङ्दी ए को भुलभुलेमर्स्याङ्दी प्रसारण लाइनमा जोडिएको न्यादी हाइड्रोपावर कम्पनीका प्रमुख कार्यकारी अधिकृत उत्तम अमात्यले बताए । बुटवल पावर कम्पनी (बीपीसी) को सहायक न्यादी हाइड्रोपावर कम्पनीले निर्माण गरेको आयोजनाले खुदी सबस्टेसनको ६ किलोमिटर प्रसारण लाइन आफैं बनाएको छ । मर्स्याङ्दी गाउँपालिका३ खुदी सबस्टेसनबाट मर्स्याङ्दी८ लाम्पाटासम्म थप ३ किमि प्रसारण लाइन निर्माण गरेर माथिल्लो मर्स्याङ्दी ए ले बनाएको लाम्पाटास्थित १३२ केभीको चौथो टावरमा बिजुली जोडिएको छ । चिनियाँ कम्पनी च च्याङ हाइड्रोपावर कन्स्ट्रक्सन एन्ड इन्स्टलेसन कम्पनी लिमिटेडले आयोजना बनाएको हो । साबिक बाहुनडाँडा र भुलभुले गाविसको सीमा (मर्स्याङ्दी गाउँपालिका ६ र ७ बीच) ङादीखोलामा निर्माणाधीन आयोजनामा बीपीसीको ९७२२ र लमजुङ विद्युत् विकास कम्पनी (लेड्को) को २७८ प्रतिशत लगानी छ । करिब ४ अर्ब ३८ करोडमा सक्ने गरी डिजाइन गरिएको आयोजनामा ब्याजसहित ६ अर्ब ४ करोड २८ लाख रुपैयाँ खर्च भएको अनुमान छ । मर्स्याङ्दी६ नाइँचे गाउँमाथि ङादी नदीमा ड्याम बनाएर ठूलीबेंसीदेखि ताराचोक जाने सडकनजिकै ङादी नदीछेउमा निर्मित विद्युत्गृहमा पानी खसालेर बिजुली उत्पादन गरिएको छ । बिजुली उत्पादन गर्न करिब चार किमि सुरुङ र साढे ७ सय मिटरको पेटस्टक पाइप जोडिएको छ । साना जलविद्युत् गुरुयोजनाअन्तर्गत सन् १९९३ मा पहिचान भएको न्यादीको क्षमता सुरुमा २ दशमलव ८ मेगावाट निर्माण गर्ने योजना थियो । पछि बढाएर २० मेगावाट पुर्याइएको थियो ।
आर्थिक वृद्धिदर र जीडीपी योगदानमा वाग्मती अघि,"(काठमाडौं)  चालु आर्थिक वर्षमा मुलुकको आर्थिक वद्धिदर र कुल गार्हस्थ्य उत्पादन (जीडीपी) मा योगदानका हिसाबले वाग्मती प्रदेश सबैभन्दा अघि रहेको सरकारी तथ्यांकले देखाएको छ । प्रादेशिक राष्ट्रिय लेखा अनुमान २०७८७९ ले देखाएको चालु आर्थिक वर्षको ९ महिनासम्मको प्रगति र बाँकी तीन महिनाको सम्भावित गतिविधिका आधारमा केन्द्रीय तथ्यांक विभागले यस्तो प्रक्षेपण गरेको हो । विभागका अनुसार गत आर्थिक वर्षको तुलनामा चालु आर्थिक वर्षमा सातवटै प्रदेशको आर्थिक वृद्धिदरमा सुधार देखिएको छ, जसअनुसार वाग्मतीको आर्थिक वृद्धि सबैभन्दा धेरै ६७४ प्रतिशत र मधेसको वृद्धिदर सबैभन्दा कम ४८४ प्रतिशत छ । चालु आर्थिक वर्षमा प्रदेश १ को आर्थिक वृद्धिदर ५४१, गण्डकीको ६१७, लुम्बिनीको ५३६, कर्णालीको ५४७ र सुदूरपश्चिम प्रदेशको ४९३ प्रतिशत रहने विभागको प्रक्षेपण छ ।विभागले गत साता सार्वजनिक गरेको चालु आर्थिक वर्षको राष्ट्रिय लेखा तथ्यांकले मुलुकको जीडीपीको आकार गत वर्षको तुलनामा ५ खर्ब ७४ अर्ब रुपैयाँ बढ्ने प्रक्षेपण गरेको थियो, जसअनुसार गत आर्थिक वर्ष २०७७७८ मा नेपालको जीडीपीको आकार उपभोक्ता मूल्यमा ४२ खर्ब ७७ अर्ब ३० करोड पुगेको संशोधित अनुमान छ । चालु आर्थिक वर्षको अन्त्यसम्ममा यो आकार ४८ खर्ब ५१ अर्ब ६३ करोड रुपैयाँ बराबर पुग्ने विभागको प्रक्षेपण छ । चालु आर्थिक वर्षको जीडीपी वृद्धिदर उपभोक्ता मूल्यमा ५८४ र आधारभूत मूल्यमा ५४९ प्रतिशत रहने विभागको अनुमान छ । चालु आर्थिक वर्षका लागि विभागले प्रक्षेपण गरेको जीडीपीको आकारमा सबैभन्दा बढी करिब ३७ प्रतिशत योगदान वाग्मती प्रदेशको छ । दोस्रोमा प्रदेश १ को करिब १६ र तेस्रोमा लुम्बिनीको १४ प्रतिशत योगदान कुल जीडीपीमा छ । जीडीपीमा मधेसको योगदान १३, गण्डकीको ८ र सुदूरपश्चिमको ४ प्रतिशत योगदान रहेको विभागले जनाएको छ । कोभिड महामारीको प्रभाव निकै न्यून रहेको, चालु आर्थिक वर्षको अन्त्यसम्ममा कोभिडको नकारात्मक प्रभाव नरहने र सबै आर्थिक क्रियाकलाप स्वाभाविक ढंगले चल्ने अनुमान गरेर आर्थिक सूचक प्रक्षेपण गरिएको तथ्यांक विभागले जनाएको छ । चालु आर्थिक वर्षका लागि ७ प्रतिशत आर्थिक वृद्धिदर लक्ष्य राखिएकामा कोभिड र युक्रेनमाथि रुसको आक्रमणलगायत कारण विश्वबजारमा देखिएको असर र गत वर्षात्मा बाढीले कृषि क्षेत्रमा पारेको असरले वृद्धिदर खुम्चिएको ठानिएको छ । तर चालु आर्थिक वर्षको बाँकी तीन महिना अवधिमा अर्थतन्त्रमा कुनै समस्या नआउने अनुमान गरेर आर्थिक वृद्धिसम्बन्धी प्रक्षेपण गरिएको हो । सबै प्रदेशको आर्थिक क्रियाकलापहरू कोभिडको महामारीको संक्रमणपछि सामान्य अवस्थातिर फर्किन खोजेको आभास स्पष्ट रूपमा देखिएको छ, विभागको प्रतिवेदनमा भनिएको छ, फलस्वरूप चालु आर्थिक वर्षमा सबै प्रदेशका जीडीपी वृद्धिदर गत आर्थिक वर्षको तुलनामा बढ्ने अनुमान गरिएको छ । औद्योगिक वर्गीकरणअनुसारका आर्थिक क्रियाकलापलाई हेर्दा गत आर्थिक वर्ष र चालु आर्थिक वर्षमा वाग्मतीबाहेक सबै प्रदेशमा कृषि क्षेत्रको योगदान हिस्सा सबैभन्दा बढी छ । वाग्मतीमा थोक तथा खुद्रा व्यापार क्षेत्रको योगदान सबैभन्दा बढी रहेको विभागले जनाएको छ । यसो हुनुमा वाग्मतीमा बढ्दो सहरीकरण, बढी जनसंख्या, राष्ट्रिय तहका ठूला व्यापारिक कारोबार आदि हुन्, विभागले भनेको छ, राष्ट्रिय तहमा दोस्रो हिस्सा ओगटेको व्यापार क्षेत्र प्रदेश १, मधेस र लुम्बिनीमा दोस्रो हिस्सामै कायम छ भने वाग्मतीमा घरजग्गासम्बन्धी कारोबार तथा आफ्नै आवासको सेवाको हिस्सा दोस्रो छ । गण्डकी, कर्णाली र सुदूरपश्चिम प्रदेशमा सार्वजनिक प्रशासन र सुरक्षा क्षेत्रको योगदान दोस्रो देखिन्छ । वाग्मती र मधेसबाहेक सबै प्रदेशको जीडीपीमा प्रशासनिक सहयोगी सेवा क्रियाकलापको योगदान सबैभन्दा न्यून रहेको विभागले जनाएको छ । राष्ट्रिय तहको कुल गार्हस्थ्य उत्पादनमा आधारित भएर अन्तर्राष्ट्रिय स्तरीय औद्योगिक वर्गीकरणको संस्करण ४२ अनुसार विभागले लेखा तथ्यांक तयार पार्दै आएको छ, जसअनुसारका वर्गीकृत २१ आर्थिक क्रियाकलापलाई १८ क्रियाकलापमा समावेश गरी प्रदेशस्तरका अनुमान तयार गरिएको विभागले प्रस्ट्याएको छ । राष्ट्रिय लेखाका स्थिर मूल्यका अनुमान आर्थिक वर्ष २०६७६८ को मूल्यमा आधारित भएर तयार गरिएको विभागले जनाएको छ ।"
नेपाललाई अमेरिकाको ८० अर्ब अनुदान,"काठमाडौं (कास) अमेरिकाले नेपाललाई अनुदानस्वरूप ७९ अर्ब ७१ करोड रुपैयाँ (६५९ मिलियन डलर) उपलब्ध गराउने भएको छ । यो अनुदान रकम एमसीसी अनुदान (५०० मिलियन डलर) भन्दा ठूलो हो । अमेरिकी अन्तर्राष्ट्रिय विकास नियोग (यूएसआईडी) ले नेपाललाई मध्यमस्तरको मुलुकमा लैजान पाँचवर्षीय योजनाअनुरूप उक्त सहायता रकम उपलब्ध गराउने भएको हो । यो अनुदान रकम सरकारको रातो किताबमै समावेश गरी योजना कार्यान्वयनमा लगिनेछ । दुवै देशबीच बिहीबार अनुदानसम्बन्धी सम्झौता भएको छ । यूएसएआईडी निर्देशक सेपिदेह किवंशद र अर्थ मन्त्रालयअन्तर्गतको अन्तर्राष्ट्रिय आर्थिक सहयोग समन्वय महाशाखा प्रमुख ईश्वरीप्रसाद अर्यालले सम्झौता आदानप्रदान गरे । सम्झौताले नेपाल र अमेरिकाबीच दीर्घकालीन सहकार्यको नयाँ चरण सुरुवात भएको यूएसएआईडी निर्देशक किंवशदले बताइन् । नेपालको लोकतन्त्र, सुशासन र देशव्यापी आर्थिक वृद्धिका गतिविधिलाई सहयोग गर्न अमेरिका प्रतिबद्ध छ, उनले भनिन् । अमेरिकाले गर्दै आएको आर्थिक तथा प्राविधिक सहयोगबाट नेपालले फाइदा लिँदै आएको अर्यालले स्मरण गरे । लक्ष्य पूरा हुने गरी पहिलोपटक अमेरिकी सहयोगलाई रातो किताबमै समावेश गरी लक्ष्यअनुरूप पारदर्शी रूपमा कार्यान्वयनमा लगिनेछ, उनले भने ।"
एभरेस्ट र हिमालयन जनरल इन्स्योरेन्स गाभिने,काठमाडौं (कास) एभरेस्ट इन्स्योरेन्स र हिमालयन जनरल इन्स्योरेन्स आपसमा गाभिने भएका छन् । आपसमा गाभिनका लागि दुवै कम्पनीले बिहीबार समझदारीपत्रमा हस्ताक्षर गरेका छन् । यसरी आपसमा मर्जरका लागि सहमति गरेर दुवै कम्पनीहरू बिमा इतिहासमै पहिलो कम्पनी बनेका छन् ।मर्जरका लागि सम्झौता गरेका कम्पनीहरू सैद्धान्तिक सहमतिका लागि सम्भवतः शुक्रबार बिमा समिति जाने स्रोतले बताएको छ । मर्जरपछि बन्ने नयाँ कम्पनीको नाम दुवै कम्पनीको अस्तित्व देखिने गरी राख्ने अनौपचारिक सहमति भए पनि टुंगो लागिसकेको छैन । कम्पनीको सेयर मिलान अनुपात (स्वाप रेसियो) समग्र सम्पत्ति तथा दायित्व मूल्यांकन (डीडीए) पछि तय हुने पनि स्रोतले बताएको छ ।करिब डेढ महिनाअघि बिमा समितिले कम्पनीहरूको चुक्ता पुँजी बढाएको छ । एक वर्षको समय दिएर समितिले कम्पनीहरूको चुक्ता पुँजी बढाएको हो । मर्जर तथा एक्विजिसनका लागि प्रोत्साहन गरी कम्पनीको संख्या घटाउने उद्देश्यले समितिले पुँजी वृद्धिको निर्णय गरेको थियो । मर्जर भएपछि बन्ने नयाँ कम्पनीको चुक्ता पुँजी २ अर्ब ४३ करोड रुपैयाँ पुग्ने बताइएको छ । हाल एभरेस्ट इन्स्योरेन्सको चुक्ता पुँजी सवा एक अर्ब र हिमालयनको करिब १ अर्ब १७ करोड रुपैयाँ छ । चालु आर्थिक वर्षभित्रै मर्जर प्रक्रिया पूरा गर्ने सहमति दुवै पक्षबीच भएको स्रोतको दाबी छ ।
नौ महिनामा सवा दुई करोडको अचार निर्यात,"(काठमाडौं)  बजारमा विभिन्न ब्रान्डमा फरकफरक स्वादका रेडिमेड अचार किन्न पाइन्छ । उत्पादित अचारको खपत बढी मात्रामा आन्तरिक बजारमै हुने भए पनि विदेशसमेत निर्यात हुन थालेको भन्सार विभागको तथ्यांकले देखाएको छ । चालु आर्थिक वर्षको पहिलो ९ महिनामा झन्डै सवा २ करोड रुपैयाँको अचार बाहिरिएको छ, जसमा लप्सी, मुला, गाजर, अकबरे खुर्सानीका अलावा बफ, चिकेन, माछाको समेत अचार निर्यात भएको छ ।यस अवधिमा ३५ हजार ४ सय २७ किलो अचार निर्यात भएको विभागले जनाएको छ, जसको बजार मूल्य २ करोड १४ लाख २४ हजार रुपैयाँ छ । गत वर्ष ३९ लाख २२ हजार रुपैयाँ बराबरको ११ हजार ४४ किलो मात्र अचार निर्यात भएको थियो । गत वर्ष जापान मात्र निर्यात भएको नेपाली अचार यस वर्ष अस्ट्रेलियामा पनि पुगेको विभागले बताएको छ । सरकारले अचार निर्यात गर्न गत वर्षदेखि मात्र राष्ट्रिय शीर्षक सिर्जना गरेको हो । त्यसअघि यस्तो व्यवस्था थिएन, जसले गर्दा अन्य शीर्षकमै अचार निर्यात हुन्थ्यो, विभागका सूचना अधिकारी पुण्यविक्रम खड्काले भने, छुट्टै शीर्षक नै बनाएपछि मात्र अचार आयातनिर्यातको तथ्यांक राख्न थालिएको हो । कोभिडको बढ्दो संक्रमणका बेला संसारभरकै व्यापारव्यवसायमा असर परेका अवस्थामा नेपालबाट भने अचार निर्यात सुरु भएको देखिन्छ ।नेपालमा पुराना अचार उद्योग मात्र नभएर कोरोनाकालमै जन्मिएका अचार उद्योग पनि छन् । त्यसमध्ये एक हो, तमु अचार उद्योग । अन्य उद्योगको अचार ल्याएर पसल सञ्चालन गरिरहेकी तमुकी सञ्चालक ममता गुरुङले पनि अचार उद्योग सुरु गरिन् । उनले २ वर्षदेखि अचार बनाएर बेच्दै आएकी छन् । अचारकै व्यवसाय फस्टाउँदै गएपछि ६ महिनाअघि ललितपुर नखिपोटमा चलाइरहेको अचार पसल भने बेचिन् । अचार बनाउन आवश्यक सामग्री सबै आफैंले ल्याउनुपर्छ, पसलमा बस्न समय नमिलेपछि बेचिदिएँ, उनले भनिन्, अब जे भएपनि अचारकै व्यवसायलाई चलाउने भन्दै पसल बेचे । यहाँ पनि राम्रै हुँदै गइरहेको छ । नखिपोटमा उनले अन्य किसानले उत्पादन गरेको अचार पनि बेच्थिन् । घरमै बनाइरहेको अचारको रेसिपी लाई व्यवसाय बनाउन थालेको उनले सुनाइन् । आफ्नै सिप, आफ्नै व्यवसाय, सामग्री आफैं जुटाउँछु, आँफै बनाउँछु, खुसार्नी, टिमुर केलाउन र सहयोग गर्न कर्मचारी राखेको छु, उनले भनिन्, टिमुरको छोप र चिकेनको अचार मुख्य हो, अरु सामान्य उद्योगको जस्तै हो । सुरुमा ६ लाख लगानी गरेर घरमै सुरु गरेको उद्योगमा अकबरे खुर्सानी धरान र टिमुर कालीकोटदेखि ल्याउने गरेको उनले सुनाइन् । सातामा १६० किलो अचार बनाउने ममताले खर्च कटाएर मासिक ४० हजार रुपैयाँ बचत गरिरहेकी छिन् । उपत्यकासहित बाहिर जिल्लामा पनि आफूले उत्पादन गरेको अचार पठाउने गरेको उनले जानकारी दिइन् । अचारिका ब्रान्ड पनि भर्खरै सुरु भएको हो । पोखरास्थित फाइनान्समा कार्यरत कमलादेवीले एक वर्षदेखि अचारको पनि व्यापार गर्न थालेको उनकी छोरी स्मृति बरालले बताइन् । ममीले सधैं घरमै अचार बनाउनुहुन्थ्यो, उनकै सीपलाई बजारमा ल्याउने प्रयास गरेका हौं, अहिले त सामाजिक सञ्जालबाट मात्र बेचिरहेका छौं, उनले भनिन् । पेसाले इन्जिनियर स्मृतिले अहिले सामाजिक सञ्जालमार्फत अचार पनि बेचिरहेकी छिन् । घरकै लागि मात्र बनाइने अचार अहिले काठमाडौं र पोखराका ग्राहकले पनि खाइरहेका छन्, स्मृतिले भनिन्, महिनामा एक पटक अचार बनाउँछौं, त्यो सकिएपछि मात्र अर्को बनाउँछौं, लप्सी, कागती, निबुवा र मुलाको मात्र अचार बनाइरहेका छौं । अब विस्तारै परिमाण बढाउने योजना रहेको उनले सुनाइन् । थोरै बनाउँदा पनि महिनामा २० देखि ३० हजारको कारोबार भइरहेको उनले बताइन् ।स्वदेशमा नयाँ मात्र होइन, पुराना अचार उद्योग पनि छन् । यसकै उदाहरण हो वसन्ती अचार उद्योग । ७३ वर्षीया वसन्ती खत्रीले बुटवलमा २०५३ सालदेखि अचार उद्योग चलाइरहेकी छिन् । अचार नेपाल मात्र नभएर विदेशमा पनि गइरहेको उनले सुनाइन् । उद्योग दर्ता गर्नुअघि उनले सालको पातमा दुई रुपैयाँमा अचार बेच्थिन् । बुटवलस्थित शिवनगर सामुदायिक वनमा घाँसदाउरा गर्न आउनेहरूलाई अचार बेचेको उनले जानकारी दिइन् । घाँसदाउरा गर्नेहरूलाई अचार खुवाउन ५० रुपैयाँबाट एक लिटर तेल र दुई किलो आँप किनेर अचार बनाएर बिक्री गरें । सबैले मन पराएपछि झन् उत्साह जाग्यो । र उद्योग नै खोल्ने निर्णय गरें, उनले भनिन् ।सानैदेखि अचार खान र बनाउन मन पराउने वसन्तीले उद्योग दर्ता गरेर नै स्वदेशदेखि विदेशसम्मकालाई अचार खुवाउन सफल भएकी छिन् । कोरोनाअघि वार्षिक २० लाख रुपैयाँसम्म नाफा कमाएकी वसन्तीको अचार व्यवसायले त्यसपछि भने बजार लिन सकेको छैन । अझै पनि बिस्तारै बजार लिनेमा उनी विश्वस्त छन् । आँप, अकबरे खुर्सानी, लसुन, च्याउ, लप्सी, मिस्कट, तामा, कोइरालो, करेला मेथी, सिक्नी, भट्ट, अमला, हरियो खुर्सानी, कागती, मुला, गाँजर टिमुरलगायतका अचार बनाउँदै आएको उनले सुनाइन् । कोभिडपछि भने वार्षिक आम्दानी ५ देखि ७ लाख मात्र भएको उनले बताइन् । पहिला ११ जना कर्मचारी थिए, अहिले ५ जना मात्र कामदार छन्, व्यापार पनि पहिलाको जस्तो फस्टाएको छैन, उनले भनिन् ।आमाको अचारकी संगीता पाण्डे पनि ११ वर्षदेखि यही व्यवसायमा छिन् । १० किलो डल्ले खुर्सानीबाट अचार बनाउन सुरु गरेकी उनले अहिले वार्षिक एक सय टनभन्दा बढीको अकबरेको अचार बेच्छिन् । मैले बनाउने १३ थरी अचारको ८० प्रतिशत विदेशमा जान्छ, बाँकी स्वदेशमै खपत हुन्छ, उनले भनिन्, सुरुवात गर्दा अचार पनि यस्तो व्यापार हुन्छ भनेर सोचेकी थिइन् । सतुंगलमा कारखाना नै बनाएको बालुवाटार बस्ने पाण्डेले बताइन् । विदेशबाट आउने अर्डरअनुसार पनि अचार बनाइन्छ, पुसचैत अचारको सिजन हो, यो बेला २ सयसम्म कामदार राख्नुपर्छ, अहिले ६० जना मात्र छन्, उनले भनिन् ।"
तयारी पेन्टमा काउन्टरभेलिङ शुल्क लगाउन माग,"काठमाडौं (कास) नेपाल पेन्ट उद्योग संघले स्वदेशी उत्पादनको खपत बढाउन र आयातित पेन्टलाई प्रतिस्थापन गर्न तयारी पेन्टमा काउन्टरभेलिङ शुल्क लगाउने माग गरेको छ । हालसम्म तयारी पेन्टको आयातमा काउन्टरभेलिङ शुल्क छैन । यो शुल्क लगाइयो भने आयातित पेन्टको मूल्य बढ्ने र स्वदेशीको खपत बढ्नेछ, संघका अध्यक्ष विश्वप्रकाश साखले भने, यो शुल्क सरकारले लगाउने हो । अधिकतम १० प्रतिशत लगाउन सकिन्छ ।पेन्ट बनाउन प्रयोग गरिने अत्यावश्यक कच्चापदार्थमा भन्सार विभागले अधिकतम शुल्क लिइरहेको समेत उनले बताए । पेन्टका लागि आवश्यक कच्चापदार्थ आयातमा पनि उद्योगहरूले तयारी उत्पादनकै नामकरणको सामञ्जस्य प्रणाली (एचएसएन) कोडअनुसार नै भन्सार शुल्क तिर्नुपर्छ, उनले भने । स्वदेशको माग धान्न सक्ने भइसकेकाले यहाँ रहेका उद्योगलाई सरकारले आयात प्रतिस्थापन गरी कच्चापदार्थमा सहुलियत दिनुपर्ने संघको माग छ । पानीमा आधारित पेन्ट तयार गर्न प्रयोग गरिने एक्रिलिक पोलिमर आयातमा सरकारले तोकेको कर बजारमुखी नरहेको संघले जनाएको छ । इमल्सन एचएसएन कोड ३९०६ अन्तर्गत वर्गीकृत पानीमा आधारित पेन्टहरूका लागि कच्चापदार्थ भए पनि २०७६ असार ८ मा विभागले एक्रिलिक पोलिमर लाई फिनिस्ड गुड, पेन्ट एन्ड भार्निसका लागि तोकिएको कोड ३२०९ अन्तर्गत राखेको छ, संघले जारी गरेको विज्ञप्तिमा उल्लेख छ, एचएसएन ३९०६ अन्तर्गत आयातमा १० प्रतिशत मात्र तिर्नुपर्ने र दक्षिण एसियाली स्वतन्त्र व्यापार क्षेत्र (साफ्टा) सुविधा पाइन्छ । तर ३२०९ कोडअन्तर्गत भन्सार मुल्यांकन गर्दा ३० प्रतिशत भन्सार शुल्क तिर्नुपर्छ । साफ्टामा कच्चापदार्थका लागि सुविधा भए पनि तयारी उत्पादनका लागि भने केही प्रावधान नरहेको संघले जनाएको छ । वित्तिय ऐन २०७७७८ ले टाइटानियम डाइअक्साइडको आयातमा १५ प्रतिशत घटाएर ५ प्रतिशत गरेको छ । तर पेन्ट उद्योगले टाइटानियम डाइअक्साइडलाई एचएसएन कोड ३२०६११०० मा आयात गर्ने हुनाले कोड सच्याउन पनि संघको माग छ । तयारी वस्तु आयातको तुलनामा कच्चापदार्थ आयातमा एक तह कम भन्सार शुल्क निर्धारण गर्ने सरकारको नीति छ । यद्यपि ह्वाइट सिमेन्टलगायत कतिपय कच्चापदार्थ र प्याकेजिङ सामग्रीहरूको हकमा यो नीति लागु नगरिएको संघले जनाएको छ । करार उत्पादन गर्नेगराउने प्रावधानका लागि पनि नीतिगत सुधार गर्नुपर्ने संघको माग छ । स्वदेशमा अहिले ५० भन्दा बढी पेन्ट उद्योग रहेको र यसबाट धेरैले रोजगारी पाइरहेको संघको भनाइ छ ।"
कृषि विकास बैंकले ल्यायो डलर कार्ड,"काठमाडौं (कास) कृषि विकास बैंकले डलर कार्ड ल्याएको छ । आधुनिक बैंकिङ सेवाको पहुँच पुर्याउन, बजारको माग तथा ग्राहकको आवश्यकताअनुसार वैशाख १५ देखि यूएसडी प्रिपेड डलर कार्ड प्रयोगमा ल्याइएको बैंकले जनाएको छ । बैंकका प्रमुख कार्यकारी अधिकृत अनिलकमार उपाध्यायले पहिलो ग्राहकका रूपमा अनिता पौडेललाई कार्ड हस्तान्तरण गरी सेवा आरम्भ गरे । नेपाल राष्ट्र बैंकले उपलब्ध गराएको सीमाभित्र रही डलर कार्डको कारोबार गर्न सकिने बताइएको छ ।"
ग्लोबल आईएमई र वैकल्पिक ऊर्जाबीच लगानी सम्झौता,काठमाडौं (कास) ग्लोबल आईएमई बैंक र वैकल्पिक ऊर्जा प्रवर्द्धन केन्द्रबीच विभिन्न सौर्य मिनी ग्रिड परियोजना निर्माणमा लगानीबारे सम्झौता भएको छ । यससम्बन्धी समझदारीपत्रमा बैंकका प्रमुख कार्यकारी अधिकृत रत्नराज वज्राचार्य तथा केन्द्रका कार्यकारी निर्देशक मधुसूदन अधिकारीले बुधबार हस्ताक्षर गरे । सहायक ऋण सम्झौताबमोजिम आयोजना कार्यान्वयनका लागि केन्द्रले बैंकलाई रकम उपलब्ध गराउनेछ । उक्त रकम बैंकले १०० किलोवाट पिक सौर्य मिनी ग्रिड परियोजना निर्माणजडान तथा विद्युत् वितरणका लागि ऋणका रूपमा उपलब्ध गराउनेछ ।
सिटी एक्सप्रेसबाट पठाएको पैसा एसबीआई बैंकबाट पाइने,काठमाडौं (कास) सिटी एक्सप्रेस मनी ट्रान्सफर र नेपाल एसबीआई बैंकबीच रेमिट्यान्स सम्झौता भएको छ । सिटीका तर्फबाट प्रबन्ध निर्देशक चन्द्र टण्डन र बैंकका तर्फबाट उपप्रमुख कार्यकारी अधिकृत मोहम्मद रिजवान आलमले सम्झौतामा हस्ताक्षर गरे । सम्झौताअनुसार अब नेपाल एसबीआई बैंकको रेमिट्यान्स सिस्टमबाट आउने रकम सिटी एक्सप्रेसका ट्रान्सफरका १५ हजारभन्दा बढी सहायक प्रतिनिधिमार्फत भुक्तानी हुनेछ । सिटी एक्सप्रेसमार्फत आएको रेमिट्यान्स पनि एसबीआई बैंकका जुनसुकै शाखाबाट भुक्तानी हुनेछ ।
सनराइज बैंकको दोब्बर मुद्दती योजना,काठमाडौं (कास) सनराइज बैंकले दोब्बर मुद्दती योजना ल्याएको छ । व्यक्तिगत ग्राहकलाई लक्ष्य गरी ल्याइएको यस मुद्दतीमा न्यूनतम १ लाख रुपैयाँ जम्मा गरी मुद्दती खाता खोल्न सकिनेछ । यो योजनाअन्तर्गत जम्मा भएको रकम ७७ महिनामा दोब्बर भएर शतप्रतिशत प्रतिफल ग्राहकले पाउने बैंकले जनाएको छ । मुद्दती योजनाको अन्तरालमा ग्राहकलाई रकम आवश्यक परे ९० प्रतिशतसम्मको ऋण लिन पनि सकिने बैंकले बताएको छ ।
भगवान्ले व्याख्या गर्नुपर्ने रियलको जित,"द गार्डियन (म्याड्रिड)  रियल म्याड्रिडले म्यानचेस्टर सिटीविरुद्ध अद्वितीय पुनरागमन रच्दै युरोपेली च्याम्पियन्स लिग फुटबलको फाइनल यात्रा तय गरेलगत्तै लिभरपुलका मोहम्मद सलाहले ट्वीट गरेका छन्, निर्धक्क रहन हामीलाई गोल गर्न आवश्यक हुनेछ । रियल र लिभरपुल सन् २०१८ मा अन्तिम पटक किभमा भिडेका थिए । जतिबेला सर्जियो रामोसको ट्याकलमा सलाह चोटग्रस्त भएर मैदान छोड्न बाध्य भएका थिए । त्यतिबेला सलाहको आँसुसमेत थियो । रियल त्यस खेलमा ३१ ले विजयी रह्यो । टोली कीर्तिमान १३ औं पटक युरोपेली उपाधि जित्न सफल रह्यो । यसपालि फाइनल भने पेरिसमा हुनेछ । खासमा यो खेल सेन्ट पिटर्सबर्गमा हुनुफर्ने थियो, तर रुसले युत्रेनमाथि गरेको हमलापछि खेल पेरिसमा सरेको थियो । सिटीविरुद्ध भने बुधबार खेल ९० मिनेटतर्फ अग्रसर हुँदा रियलले सिटीविरुद्ध एउटै गतिलो आक्रमण बुन्न सकेको थिएन । तर त्यसपछि दुई गोल भयो र अतिरिक्त समयमा थप एक गोल । करिम बेन्जेमाले पेनाल्टीबाट निर्णायक साबित गोल गरे । रियलको जितमा स्पेनी मिडिया निकै खुसी देखियो । मार्काले लेखेको छ, रियलको जित कस्तो छ भनेर भगवान्ले व्याख्या गर्नुपर्नेछ । एएसको अघिल्लो पानामा समाचार छ, रियल अर्कै गृहबाट आएको टिम हो । रियलको खास प्रतिद्वन्द्वी बार्सिलोनाको समर्थक रहेको मुन्डो डेपोर्टिभोले भने रियललाई कमब्याक किंग्स को रूपमा व्याख्या गरेको छ, किनभने टोलीले नकआउट चरणमा शृंखलाबद्ध पुनरागमन जित रचेको छ । क्वाटरफाइनलमा बेन्जेमाले गरेको ह्याट्रिक मदतमा रियलले पेरिस सेन्ट जर्मेन (पीएसजी) लाई पन्छाएको थियो र यसक्रममा २० ले पछाडि रहेको स्थिति उल्टाएको थियो । सेमिफाइनलमा पनि चेल्सीविरुद्ध बेन्जेमाले ९६ औं मिनेटमा निर्णायक गोल गरे । यसपल्ट म्यानचेस्टर सिटीविरुद्ध रियल समग्रमा ६५ को अग्रता लियो । खेलपछि रियलका प्रशिक्षक कार्लो एन्सेलोट्टीले भनेका छन्, यस्तो स्थितिमा हामीलाई जित्ने बानी किन परेको छ, थाहा छैन ।उनले थपेका छन्, यस पछाडि रियलको पुरानो समृद्ध इतिहासले भूमिका खेलेको छ । रियलका मध्यपंक्तिका खेलाडी फेडरिको भाल्भेर्डेले बुधबार रातलाई पागलमय रहेको बताएका छन् । उनको विश्लेषण छ, जतिबेला सिटीले पहिलो गोल गरेको थियो, लागिरहेको थियो सबथोक अन्त्य भएको छ । तर जतिबेला एकपछि अर्को गोल निस्कन लागेको थियो, फेरि विश्वास पलाएको थियो, जित हाम्रै हुनेछ । खेलको अन्त्यमा रियल समर्थकले पनि ठीकै नारा लगाएका छन्, अन्त्यसम्म रियल खेलिरहन्छ ।"
नासिरको राष्ट्रिय कीर्तिमान,काठमाडौं (कास) नासिर हुसैनले २४ औं राष्ट्रिय खुला तथा उमेरसमूह प्रतियोगिताको पुरुष २ सय मिटर फ्रिस्टायलमा राष्ट्रिय कीर्तिमान बनाएका छन् । सातदोबाटोस्थित पौडीपोखरीमा नासिरले निर्धारित दूरी २ मिनेट ००९२ सेकेन्डमा पूरा गर्दै शिरीष गुरुङको नामको २ मिनेट ०५७१ सेकेन्डको कीर्तिमान तोडेका हुन् । शिरीषले सन् २०१५ मा यूएईमा भएको फिना वर्ल्डकपमा उक्त कीर्तिमान बनाएका थिए । नासिरले हिट चरणमा उक्त कीर्तिमान समय निकालेका हुन् । फाइनलमा भने नासिरको टाइमिङ २ मिनेट ०१६० सेकेन्ड रह्यो । उनीभन्दा पछाडि रायन गुरुङ (२ः१०४६) र शंकर रघुवंशी (२ः११००) रहे ।
सुर्खेत फुटबलमा चन्द,"(काठमाडौं)  निकै चर्को अवरोध र खिचातानी झेल्दै रवीन्द्र चन्द सुर्खेत जिल्ला फुटबल संघको अध्यक्ष चुनिएका छन् । एन्फा कम्प्लेक्स सातदोबाटोमा बिहीबार सम्पन्न निर्वाचनमा उनी निर्विरोध अध्यक्ष चयन भएका हुन् ।वैशाख ६ गत वीरेन्द्रनगरमा तय गरिएको निर्वाचनमा अखिल नेपाल फुटबल संघ (एन्फा) बाटै रवीन्द्रलाई क्लब प्रतिनिधि हुनबाट रोक्ने चलखेल भएपछि निर्वाचन सारिएको थियो । एन्फा संस्थापन पक्षले आफ्नो अनुकूल नेतृत्व आउन ल्याउन गाह्रो भएपछि जिल्ला संघको निर्वाचन सुर्खेतबाट ललितपुरमा सारेको थियो । तैपनि सिरमोर युवा क्लबका प्रतिनिधि रवीन्द्रलाई रोक्न सकेनन् ।आरसी ३२ फुटबल एकेडेमीको अध्यक्षबाट राजीनामा दिए पनि रवीन्द्रलाई एन्फाका महासचिव इन्द्रमान तुलाधरले पत्र लेख्दै एन्फाका दुई सदस्यको प्रतिनिधि हुन नपाउने भनेपछि सुर्खेतमै हुन लागेको निर्वाचन स्थगित भएको हो । एन्फाले गठन गरेको निर्वाचन समस्या तथा विवाद समाधान समितिको बैठकले रवीन्द्रलाई आरसी ३२ बाट राजीनामा दिइसककाले कुनै पनि क्लबको प्रतिनिधि बन्नबाट रोक्न नमिल्न निर्णय गरेपछि मात्रै सुर्खेत जिल्ला फुटबल संघको निर्वाचन ललितपुरमै गर्ने एन्फा सचिवालयले पत्राचार गरेको थियो ।राष्ट्रिय टिमका प्रशिक्षक अब्दुल्लाह अल्मुताइरीसँगको विवादमा मुछिएका मिडफिल्डर रोहित चन्दका दाइ पनि हुन् रवीन्द्र । उनी एन्फा निर्वाचनमा वरिष्ठ उपाध्यक्ष पंकज नेम्वाङ पक्षमा खुलेका थिए । असार ६ मा हुने एन्फा केन्द्रीय कार्यसमितिको निर्वाचनमा नेम्वाङ र वर्तमान अध्यक्ष कर्माछिरिङ शेर्पा नेतृत्व दौडमा छन् ।सुर्खेत फुटबलमा अध्यक्ष रवीन्द्रसहित १५ सदस्यीय कार्यसमिति नै निर्विरोध भएको छ । मताधिकारप्राप्त १७ क्लबमध्ये १० क्लबको उपस्थिति रहेको निर्वाचनबाट उपाध्यक्षमा चन्द्रकुमार श्रेष्ठ, ललितजंग शाही र दर्शन थापा तथा सदस्यमा ममता राई, मानसिं गुरुङ, मदन रिमाल, दलबहादुर केसी, गोवर्धन खड्का, देवीशरण गुरुङ, प्रकाश राना क्षेत्री, इन्द्रलाल चौधरी, खगेन्द्रबहादुर विष्ट, भूपेन्द्र शाही र कृष्णबहादुर रावल छन् ।"
गोरखामा गुरुङ,"गोरखा (कास) गोरखा जिल्ला फुटबल संघ (एन्फा) को अध्यक्षमा विशाल गुरुङ निर्वाचित भएका छन । अध्यक्ष पदका लागि गुरुङ र निवर्तमान अध्यक्ष दीपेन्द्र श्रेष्ठबीच प्रतिस्पर्धा भएको थियो । गुरुङ ६ मतसहित विजयी भए । निर्वाचन संयोजक स्थानेश्वर दवाडीका अनुसार ११ मतमा श्रेष्ठले चार मत ल्याएका थिए भने एक मत खाली भएपछि बदर भएको थियो । उपाध्यक्षमा सन्दीप पन्थी, विकास तामाङ र कमल पोखरेल निर्वाचित भए । सदस्यमा क्षितिज गुरुङ, अमित खत्री, सुन तामाङ, सविन केसी, रविन थापा, सिलोन श्रेष्ठ, जीवन गुरुङ र अनिल श्रेष्ठ निर्वाचित भए । निर्वाचित कार्यसमितिले अन्य पदाधिकारी चयन गर्नेछ ।"
पुलिस क्लब अपराजित,"काठमाडौं (कास) विभागीय टोली नेपाल पुलिस क्लबले छैटौं आरबीबीएनभीए राष्ट्रिय महिला तथा पुरुष भलिबल क्लब लिगमा अपराजित यात्रा कायम राखेको छ । बिहीबार महिलातर्फ पुलिसले न्यु डायमन्ड भलिबल क्लबलाई २५११, २५१७, २५१५ ले पराजित गरेको हो । पुलिसले खेलेका तीन खेलमा तीनै खेलमा जित हात पारेको छ । पुलिसको तालिकामा ९ अंक भएको छ । स्टार खेलाडी प्रतिभा मालीबिना उत्रिएको न्यु डायमन्डले यसपालि खराब प्रदर्शनलाई बिहीबार पनि कायम राख्यो । अर्को विभागिय टोली एपीएफ क्लबले एभरेस्ट भलिबल क्लबलाई २५१३, २५१०, १९२५, २५१९ ले पराजित गर्यो । एपीएफको ३ खेलबाट ६ अंक जोडेको छ ।राष्ट्रिय वाणिज्य बैंकको मुख्य प्रायोजन रहेको क्लब लिग भलिबलमा पुरुषतर्फ गल्कोट स्पोर्ट्स क्लब र टिपटप हेल्प नेपालले जित निकाले । गल्कोटले ढोरपाटन स्पोर्ट्स क्लबलाई ३२ सेटमा पराजित गरेता पनि अंक बाँड्नुपरेको थियो । गल्कोटले २३२५, २५१५, १८२५, २५२२, १५८ को सेटमा हराएको हो । गल्कोटको २ अंक भएको छ भने ढोरपाटनको १ अंक भएको छ ।अर्को खेलमा टिपटप हेल्प नेपाल स्पोटर््स क्लबले पुलिस क्लबमाथि ३० को जित निकाल्यो । हेल्प नेपालले २५२३, २५२३, २५२० को जित निकाल्दै खातामा ३ अंक थपेको छ । हेल्प नेपालको ११ अंक भएको छ । आर्मीको १२ अंक छ । अघिल्लो दिन अबेर भएको प्रतिस्पर्धामा आर्मीले ढोरपाटन स्पोर्ट्स क्लबलाई हराएर ३ अंक जोडेको थियो ।"
टीटी टिम माल्दिभ्स जाने,"काठमाडौं (कास) माल्दिभ्सको मालेमा हुने दक्षिण एसियाली जुनियर तथा क्याडेट टेबलटेनिस प्रतियोगितामा भाग लिने नेपाली टोली आइतबार त्यसतर्फ जाने भएको छ । अखिल नेपाल टेबलटेनिस संघका उपाध्यक्ष धर्ममान वज्राचार्यको नेतृत्वमा माल्दिभ्स जाने टिममा आठ खेलाडी छन् । टिम व्यवस्थापकमा जोगेन्द महरा र प्रशिक्षकमा मोहनदास बासुकला छन् । टिम पदाधिकारी प्रतेश श्रेष्ठ छन् । खेलाडीमा संयोग कपाली, रुविन महर्जन, सुजन गदाल, इभाना थापामगर, बियन्का राई, शुभश्री श्रेष्ठ, प्रिन्स थापा र उज्ज्वल मानन्धर छन् । प्रतियोगिता वैशाख २६ देखि २६ सम्म हुनेछ । प्रतियोगिताका क्रममा हुने दक्षिण एसियाली टेबलटेनिस संघको बैठकमा अखिल नेपाल नेपाल टेबलटेनिस संघका अध्यक्ष चतुरानन्द राजवैद्य र महासचिव शंकर गौतमले भाग लिनेछन् । नेपाल ओलम्पिक कमिटीका अध्यक्ष जीवनराम श्रेष्ठले बिहीबार टोलीलाई बिदाइ गरे । प्रतियोगितामा सहभागी हुने नेपाली टोलीका लागि लिनिङ नेपालका सीईओ राजेन महर्जनले पोसाक तथा खेल सामग्री प्रदान गरे ।"
पाँचौं ईपीएल कात्तिकमा,"काठमाडौं (कास) पाँचौं संस्करणको एभरेस्ट प्रिमियर लिग (ईपीएल) कात्तिक अन्तिम साता हुने भएको छ । आयोजक ईपीएल क्रिकेटका अनुसार प्रतियोगिता कात्तिक २६ देखि मंसिर १० सम्म हुनेछ । टोलीका अनुसार नेपाल क्रिकेट संघ (क्यान) ले प्रतियोगिताका लागि स्वीकृति पनि प्रदान गरिसकेको छ । आयोजकले यसपल्ट प्रतियोगितालाई बृहत र भव्य बनाउन गृहकार्य हुँदै गरेको दाबी पनि गरेको छ । विश्वभरका दर्शकसम्म पहुँच पुर्याउन भारत, पाकिस्तान, बंगलादेश र अन्य क्रिकेट खेलिने देशका टीभी नेटवर्कसँग कुराकानी भइरहेको पनि आयोजकले प्रेस विज्ञप्तिमार्फत जनाएको छ । ईपीएलका संस्थापक तथा सीईओ आमिर अख्तरले यो प्रतियोगिता नेपालको गौरव रहेको र यसले नेपाली क्रिकेटलाई सुदृढ बनाउन, रोजगारी सिर्जना गर्न र पर्यटनको सम्भावना बढाउन मदत पुग्ने बताए । अघिल्लो वर्ष चितवन टाइगर्स विजयी भएको थियो ।"
प्रगति विजयी,"काठमाडौं (कास) प्रगति र पिनाकल प्रथम ब्राइट फ्युचर एसईई कप छात्र फुटसलमा बिहीबार भएका छन् । प्रगतिले भ्याली पब्लिकलाई ४१ र पिनाकलले एम्बिसनलाई ६० गोलले हराए । अन्य खेलमा ओरेकल रेले आयोजक ब्राइट फ्युचरलाई ५०, पाठशालाले हिमालयनलाई २०, यशस्वीले रिब्सलाई ५०, एडभान्स स्कुलले युनाइटेड स्कोलर्सलाई २१, नेपाल राष्ट्रियले जेसेसलाई ८०, ध्रुवताराले एआई स्कुललाई ११० र प्रारम्भले ग्रान्ड एकेडेमीलाई ४१ गोलले हराए ।"
दुईलाई जुरी लाइसेन्स,"काठमाडौं (कास) सुटिङ खेलका प्रदीप खाती र अञ्जु दवाडीले जुरी लाइसेन्स प्राप्त गरेका छन् । दुवैले राइफल, पेस्तोल र टार्गेट कन्ट्रोलको लाइसेन्स प्राप्त गरेको नेपाल सुटिङ संघका अध्यक्ष पुष्पदास श्रेष्ठले जनाएका छन् । कुवेतमा भएको जुरी कोर्समा उत्तीर्ण भएपछि दुवैले तीन विधाको लाइसेन्स र आईडी कार्ड पाएका हुन् ।"
गोल्डेनगेटको जित,काठमाडौं (कास) गोल्डेनगेट कलेजले पाँचौं नारायणप्रसाद स्मृति अन्तरकलेज बास्केटबल प्रतियोगिताको ब्वाइजतर्फ बिहीबार जित पाएको छ । गोल्डेनगेटले आयोजक क्वेस्ट कलेजलाई ६३४३ स्कोरले पराजित गर्यो । ब्वाइजमै जेभियर कलेजले सायम (एसआईएएम) लाई ५५४५ ले र नाथम (एनएटीएचएम) लाई ५१४० ले हराए । गर्ल्सको राउन्ड रोबिन लिगमा शुभश्रीले मल्पीमाथि ८६ स्कोरको जित दर्ता गर्यो ।

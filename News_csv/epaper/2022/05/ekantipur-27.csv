शीर्षक,विवरण
"निजगढमा विमानस्थल नबने कहाँ, कहिले ?","२०७१ फागुनमा सरकारले निजगढमा विमानस्थल बनाउने र त्यसका लागि चार किल्ला तोक्ने निर्णय गरेको थियो । त्यस्तै २०७५ जेठमा वन मन्त्रालयले वातावरणीय प्रभाव मूल्यांकन प्रतिवेदन (ईआईए) स्वीकार गर्ने निर्णय गरेको थियो ।वातावरणीय प्रभाव मूल्यांकन (ईआईए) प्रतिवेदन नक्कली बनाइएको यसअघि नै पुष्टि भएको थियो । जलविद्युत् आयोजना निर्माणका लागि तयार पारिएको प्रतिवेदनलाई नक्कल गरी बनाइएको प्रतिवेदन वन मन्त्रालयले १५ वटा सर्तसहित स्वीकार गरेको थियो । सर्वोच्चको फैसलासँगै यो प्रतिवेदन पनि खारेज भएको छ ।निजगढ विमानस्थल हरेक वर्ष सरकारको नीति तथा कार्यक्रमको महत्त्वपूर्ण प्रतिबद्धताका रूपमा दोहोरिँदै आएको छ । देशका सबै प्रमुख दलले सरकार वा विपक्षीमा हुँदा सधैं नै निजगढमा अन्तर्राष्ट्रिय विमानस्थलको घोषणालाई प्रमुख एजेन्डा बनाउँदै आएका छन् । तर, वातावरण संरक्षणका लागि क्रियाशील व्यक्ति तथा संस्थाहरूले निजगढमा विमानस्थल बनाउँदा त्यसले वातावरण र वन्यजन्तुलाई क्षति पुर्याउने भन्दै यो योजनाको विरोध गर्दै आएका छन् । विकास र वातावरणलाई एकअर्काका विरोधाभास नबनाई सन्तुलनका आधारमा विमानस्थल बनाउन सकिने धारणा पनि अघि सारिएको थियो । सर्वोच्च अदालतमा भएको सुनुवाइमा भाग लिँदै मधेस सरकारले यस्तै मध्यमार्गी बाटो प्रस्ताव गरेको थियो । मधेसका मुख्य न्यायाधिवक्ता दीपेन्द्र झाले सर्वोच्चको बहसमा भनेका थिए, हामीलाई वातावरण र पूर्वाधार दुवै चाहिएको छ । कमभन्दा कम क्षतिमा विमानस्थल निर्माण सम्पन्न हुने सुनिश्चिततासहितको आदेश सर्वोच्च अदालतबाट आउनुपर्छ, उनको भनाइ थियो । बिहीबार सर्वोच्चको आदेशले पूर्वाधार निर्माण, वातावरण र न्यायालयबारे बहस चर्किएको छ । कार्यकारी (सरकार) ले गर्नुपर्ने पूर्वाधार निर्माणसम्बन्धी निर्णयमा सर्वोच्च अदालतले क्षेत्राधिकार नाघेर आदेश दिएको टिप्पणी आइरहेका छन् । इजलासमै सरकारी निर्णयको प्रतिरक्षा गर्दा नायब महान्यायाधिवक्ता पदमप्रसाद पाण्डेले कहिले कहाँ कुन पूर्वाधारको योजना बनाउने भन्ने निर्णय गर्ने जिम्मेवारी र अधिकार कार्यकारीको भएको स्मरण गराएका थिए । सन् १९९२ मा नेपालमा लगातार दुई अन्तर्राष्ट्रिय विमान दुर्घटनामा परेपछि वैकल्पिक विमानस्थलको बहस सुरु भएको हो । त्यो वर्षको जुलाईमा थाई एयरलाइन्सको एयरबस नुवाकोटमा दुर्घटना हुँदा ११३ जनाको ज्यान गएको थियो । दुई महिनापछि सेप्टेम्बरमा पाकिस्तान इन्टरनेसनल एयरलाइन्सको एयरबस ललितपुरमा दुर्घटना हुँदा १६७ जना मारिएका थिए । वैकल्पिक रनवे भएको विमानस्थल भए आकाशमा ट्राफिक दबाब घटाउन सकिने भन्दै नयाँ अन्तर्राष्ट्रिय विमानस्थलको तयारी सुरु गरिएको थियो । सन् १९९५ मा विदेशी परामर्शदाता संलग्न गराई पूर्वसम्भाव्यता अध्ययन गर्दा निजगढलाई उपयुक्त विकल्पका रूपमा अगाडि सारिएको थियो । पछि यो विषय सेलाएको थियो । करिब २० वर्षपछि २०७१ फागुनमा सरकारले विमानस्थल निर्माणको निर्णय गरेपछि यो विषय फेरि चर्चामा आएको हो । नयाँ अन्तर्राष्ट्रिय विमानस्थल र राजधानी जोड्ने भन्दै फास्ट ट्र्याक निर्माणलाई पनि राष्ट्रिय गौरवको आयोजना मानिएको छ । २०७३ फागुनको मन्त्रिपरिषद् बैठकले निजगढ विमानस्थल निर्माण क्षेत्रमा सडक र पहुँच मार्ग बनाउन तथा त्यहाँको वन क्षेत्रको रूख कटान गर्न सेनालाई दिने निर्णय गरेको थियो । यो निर्णय कार्यान्वयन गर्न नागरिक उड्डयन प्राधिकरण र नेपाली सेनाको इन्जिनियरिङ विभागबीच २०७४ भदौमा समझदारीपत्रमा हस्ताक्षर भएको छ । समझदारीपत्रले आयोजना क्षेत्रभित्रको पेरिमिटर सडक, पहुँच मार्ग, रनवे, ट्याक्सी वेलगायत अन्य पूर्वाधार संरचना निर्माण गर्नुपर्ने क्षेत्रमा रूख कटान गरी वन कार्यालयलाई बुझाउने दायित्व सेनालाई सुम्पिएको छ । रूख काट्ने समझादारी भएको ९ महिनापछि २०७५ जेठमा वन तथा वातावरण मन्त्रालयले वातावरणीय प्रभाव मूल्यांकन (ईआईए) प्रतिवेदनलाई १५ वटा सर्तसहित स्वीकार गर्यो । उक्त प्रतिवेदनमा विमानस्थल निर्माण र सञ्चालनको अवधिमा निजगढमा नकारात्मक वातावरणीय असर नपर्ने बरु विमानस्थल सञ्चालनमा आएपछि जितपुरसिमरा उपमहानगरपालिकाको आर्थिक, सामाजिक र जनताको आय वृद्धिमा महत्त्वपूर्ण योगदान पुग्ने विवरण उल्लेख छ । ईआईए प्रतिवेदनमा विमानस्थल निर्माण गर्दा पर्न सक्ने वातावरणीय असरहरूको गम्भीर अध्ययन नगरिएको र हचुवाको भरमा बनाइएको भन्दै विवादित बन्यो । वरिष्ठ अधिवक्ता शर्माले वातावरण संरक्षणसम्बन्धी कानुनको बर्खिलाप हुने गरी सरकारले गरेका निर्णय बदर गरेर सर्वोच्चले उचित निर्णय दिएको प्रतिक्रिया दिए । सरकारी पक्ष भने फैसलाबाट असन्तुष्ट छ । एक सरकारी वकिलले जन्मिएको सन्तान मारेर अर्को सन्तान जन्माउने आदेश आएको टिप्पणी गरे ।ईआईएमा विमानस्थल निर्माणका लागि ८ हजार ४५ हेक्टरका करिब २४ लाख रूख काट्नुपर्ने प्रस्ताव थियो । पहिलो चरणमा करिब पाँच लाख रूख काट्ने प्रस्ताव थियो । निर्माणका लागि खाली गराउनुपर्ने १ हजार ९ सय हेक्टर जमिनका ५ लाख १९ हजार १ सय ९० वटा र विमानस्थलमा पहुँच मार्ग निर्माण गर्न ८५२ हेक्टरका ५ हजार ४ सय ९७ वटा रूख कटानको स्वीकृतिका लागि मन्त्रिपरिषद्मा पेस गर्ने मन्त्रीस्तरीय निर्णय भएको थियो । विमानस्थल बन्नेनबन्ने टुंगो नलाग्दै नक्कली ईआईएका आधारमा रूख काटिहाल्ने हतारो गरेको लगायतका कारण देखाउँदै वरिष्ठ अधिवक्ता शर्मा र पाँडे सर्वोच्च अदालत पुगेका थिए । रिटमा वन मन्त्रालयले २०७५ जेठमा स्वीकृत गरेको ईआईए प्रतिवेदनलाई बदर गर्दै अन्तर्राष्ट्रिय मापदण्डबमोजिम विश्वसनीय र वैज्ञानिक ढंगबाट प्रतिवेदन बनाउने आदेश दिन माग गरिएको थियो । निजगढमा रहेको वन क्षेत्र जैविक विविधताको हिसाबले महत्त्वपूर्ण रहेको तथा वन्यजन्तु आउजाउ गर्ने परम्परागत जैविक मार्गका रूपमा रहेको भन्दै संरक्षित वन क्षेत्र घोषणा गर्न पनि माग गरिएको थियो । उक्त क्षेत्र पर्सा राष्ट्रिय निकुञ्जसँग जोडिएको तराईको चारकोसे झाडीमा पर्छ । तर, सर्वोच्चका न्यायाधीश टंकबहादुर मोक्तानले रूख काट्ने स्वीकृत दिनेबारे कुनै निर्णय नगर्न २०७६ मंसिरमा मन्त्रिपरिषद्लाई आदेश दिए । पुस ६ मा प्रधानन्यायाधीश चोलेन्द्रशमशेर जबरा र कुमार रेग्मीको इजलासले अन्तरिम आदेश दिएपछि रूख काट्ने प्रक्रिया रोकियो । त्यसै वर्षको फागुन ४ मा जबरा र रेग्मीकै इजलासले विवादित विषयवस्तुमा गम्भीर कानुनी व्याख्या गर्नुपर्ने भन्दै बृहत् पूर्ण इजलासमा पठाउने फैसला गरे । त्यसयता यो मुद्दा पाँच जना न्यायाधीशको इजलासमा तोकिँदै आएको थियो ।"
फैसला आउँदा नआउँदै रञ्जन फरार,"फैसलालगत्तै फरारसर्वोच्च अदालतले यसअघिको आफ्नै फैसला उल्टाउँदै जन्मकैदको सजाय कायम गरिदिएपछि डीआईजी रञ्जन कोइराला फरार भएका छन् । कारागारबाट २ वर्षअघि छुटेका कोइरालालाई फरार सूचीमा राखेर पक्राउ गर्न नेपाल प्रहरीले देशभरका संयन्त्रलाई सक्रिय पारेको हो । अघिल्लो फैसला उल्टिने गरी बिहीबार भएको फैसलाको केही अघिसम्म कोइराला सर्वोच्च अदालतमै थिए । सर्वोच्चबाट बाहिरिएपछि मोबाइल फोन स्वीच अफ गरेर सम्पर्कविहीन बनेका हुन् । उहाँ (रञ्जन) बिहीबार दिउँसो सर्वोच्च अदालतमै पुग्नुभएको थियो, फैसला आउँदा भने बाहिरिसक्नुभएको थियो । त्यस बेला मेरो उहाँसँग छोटो कुराकानी हुँदा अब के गर्ने भन्नुभएको थियो, गीता ढकालको हत्या अभियोगमा रञ्जनसँगै मुद्दा खेपेकी तारा रेग्मीले बिहीबार राति कान्तिपुरसँग भनिन्, बानेश्वर घर जान्छु भनेर हिँड्नुभएको हो, त्यसपछि मोबाइल अफ छ, कुराकानी हुन पाएको छैन । रेग्मी, कोइराला र उनका छोरा ललितपुरको सानेपास्थित सनराइज अपार्टमेन्टमा बस्दै आएका थिए । कोइरालाको बूढानीलकण्ठ, इचंगुनारायण र बानेश्वरमा घर छ । उनको पुर्ख्यौली घर पोखरा हो । पछिल्लोपटक २०७७ साउन ८ मा डिल्लीबजार कारागारबाट मुक्त भएपछि भने उनी कहिले सानेपा, कहिले बानेश्वर र इचंगुनारायणलगायत स्थानमा बस्ने गरेको स्रोत बताउँछ । कोइरालालाई पक्राउ गर्न प्रहरीको केन्द्रीय अनुसन्धान ब्युरो, विशेष ब्युरो, काठमाडौं उपत्यका अपराध अनुसन्धान कार्यालय, जिल्ला प्रहरी कार्यालयहरूलगायतबाट प्रहरी खटिएका छन् । उनी भाग्न सक्ने आशंकामा नेपालभारततर्फका सीमा नाकामा पनि निगरानी कडा बनाउन प्रहरी प्रधान कार्यालयले मातहत युनिटलाई निर्देशन दिएको छ । नेपाल प्रहरीका प्रवक्ता प्रहरी वरिष्ठ उपरीक्षक (एसएसपी) विष्णुकुमार केसीले सर्वोच्च अदालतको बिहीबारको फैसलापछि कोइरालालाई फरार सूचीमा राखेर खोजबिन अघि बढाइएको बताए । प्रवक्ता केसीले भने, अदालतको फैसला कार्यान्वयनका लागि औपचारिक माध्यमबाट पत्र आउँदै गर्छ तर हामीले विषयको गाम्भीर्यलाई समेत मध्यनजर गरेर रञ्जन कोइरालालाई पक्राउ गर्न संयन्त्रहरू परिचालन गरिसकेका छौं । काठमाडौं उपत्यका अपराध अनुसन्धान कार्यालयका एसएसपी वसन्त कुँवरले पनि कोइरालालाई पक्राउ गर्न संयन्त्र परिचालन भइसकेको बताए ।"
रमाउँदै चिम्पु र चम्पा,"चम्पा र चिम्पु अब नेपालमै चिम्पान्जी नेपालमा पाइने वन्यजन्तु होइन । नाइजेरियाको जंगलबाट अवैध तस्करी गरेर नेपाल हुँदै भारत लैजाने क्रममा प्रहरीले उद्धार गरी चिडियाखानालाई २०७४ सालमा बुझाएको थियो । लठ्याउने औषधि दिएर सामान राख्ने डिब्बामा लुकाएको अवस्थामा प्रहरीले फेला पारेको थियो । नेपाल संकटापन्न जंगली बासस्थान तथा जीवजन्तुका प्रजातिको अन्तर्राष्ट्रिय व्यापार महासन्धि (साइटिस) को पक्षराष्ट्र भएकाले पर्याप्त प्रमाण जुटाएर कुनै सरकारी निकायले माग दाबी गरे हालसम्म लागेको खर्च व्यहोरेर चिम्पान्जी फिर्ता लैजान सक्छ । प्रकृति संरक्षण कोषले यी चिम्पान्जीको डीएनए परीक्षणसमेत गराएको थियो । तर, वास्तविक बुबाआमा पत्ता लाग्न सकेनन् । सरकारले साइटिस अभिसन्धिअन्तर्गत प्रमाण पुर्याएर आउने मुलुकलाई यी चिम्पान्जी फिर्ता दिने भन्दै आएको थियो । तर, पर्याप्त प्रमाण कतैबाट नआएपछि मध्य अफ्रिकाको साभाना क्षेत्रमा पाइने यी चिम्पान्जी अब नेपालमै बस्नेछन् । साइटिसले प्रजातिहरूको ओसारपसारमा बन्देज लगाएको छ ।"
"गठबन्धनले कांग्रेसमाओवादीलाई लाभ, अरूलाई धोका","कुलचन्द्र न्यौपाने, बबिता शर्मा र कलेन्द्र सेजुवाल"
काठमाडौं महानगर प्रमुखमा बालेन,"काठमाडौं (कास) काठमाडौं महानगरपालिकाको प्रमुखमा वालेन्द्र साह (बालेन) र उपप्रमुखमा सुनीता डंगोल निर्वाचित भएका छन् । स्वतन्त्र रूपमा उम्मेदवारी दिएका साह कांग्रेसकी सिर्जना सिंह र एमालेका केशव स्थापितलाई हराउँदै महानगर प्रमुखमा निर्वाचित भएका हुन् । निर्वाचन आयोगका अनुसार साहले ६१ हजार ७ सय ६७ मत ल्याएका छन् । उनका निकटतम प्रतिद्वन्द्वी कांग्रेसकी सिंहले ३८ हजार ३ सय ४१ र तेस्रो स्थानमा स्थापितले ३८ हजार १ सय १७ मत ल्याए । साह र सिंहको मतान्तर २३ हजार ४ सय २६ छ । महानगर प्रमुखमा स्वतन्त्र उम्मेदवारको यो पहिलो जित हो । प्रमुख पदमा स्वतन्त्रबाट उम्मेदवारी दिएका सुमन सायमीले १३ हजार ७ सय ७०, राप्रपाका मदनदास श्रेष्ठले ५ हजार ७ सय ७० मत पाएका छन् । उपप्रमुखमा डंगोल फराकिलो मतान्तरले निर्वाचित भएकी छन् । उनले ६८ हजार ६ सय १२ मत ल्याएकामा निकटतम प्रतिद्वन्द्वी रामेश्वर श्रेष्ठको पक्षमा २३ हजार ८ सय ६ मत खसेको थियो । स्वतन्त्र उम्मेदवारी दिएकी विद्या श्रेष्ठ (महर्जन) ले तेस्रो मत ल्याएकी छन् । उनको पक्षमा १३ हजार ६ सय ९५ मत खसेको छ । ३२ वडा रहेको महानगरमा कांग्रेसले १९, एमालेले १२ र एकीकृत समाजवादीले १ वडामा अध्यक्ष जितेका छन् । काठमाडौंमा १ लाख ९१ हजार १ सय ८६ मत खसेको थियो ।"
बाजुराको बुढीगंगामा पुनः मतदान हुने,"काठमाडौं (कास) बाजुराको बुढीगंगा नगरपालिकामा पुनः मतदान हुने भएको छ । निर्वाचन आयोगको बिहीबार बसेको बैठकले बुढीगंगामा गत वैशाख ३० मा निर्वाचन निष्पक्ष नभएको ठहर गर्दै पुनः मतदान गराउने निर्णय गरेको हो ।निर्वाचनको सुरक्षा व्यवस्थामा गम्भीर लापरबाही गरेको भन्दै बाजुराका प्रमुख जिल्ला अधिकारी उपेन्द्रराज पौड्याल, जिल्ला प्रमुख चतुर्भुज ओझा र सशस्त्र प्रहरी बलका प्रहरी नायब उपरीक्षक दीपक विष्टलाई तीन दिनभित्र हटाउन आयोगले गृह मन्त्रालयलाई निर्देशन दिएको छ । निर्वाचनको स्वच्छता, स्वतन्त्रता तथा निष्पक्षतामा आँच आउने काम गरेकाले निजहरूलाई तीन दिनभित्र हटाई अन्य जिम्मेवार कर्मचारीलाई खटाएर स्थानीय तह निर्वाचनको प्रक्रिया अघि बढाउन उपर्युक्त वातावरण तयार गर्न गृह मन्त्रालयलाई निर्देशन दिने, आयोगले जारी गरेको विज्ञप्तिमा भनिएको छ । आयोगले पौड्याल, ओझा र विष्टलाई निर्वाचन कसुरअनुसार विभागीय कारबाही गरी तीन महिनाभित्र जानकारी दिन सरकारलाई निर्देशन दिएको छ । अबको निर्वाचन कार्यक्रम निर्वाचन अधिकृतको कार्यालयले नै तोक्ने आयोगले जनाएको छ । स्थानीयका अनुसार वडा २, ३, ५ र ९ का मतदानस्थल एमालेका कार्यकर्ताले नियन्त्रणमा लिएका थिए भने कांग्रेस कार्यकर्ताले वडा ४ र ७ लाई नियन्त्रणमा लिएर आफूअनुकूल एकोहोरो मतदान गरेका थिए । बुढीगंगामा उत्पन्न विवाद अध्ययन गर्न निर्वाचन आयुक्त सगुनशमशेर जबरासहितको टोली बाजुरा पुगेको थियो ।"
कहिले खुल्छ त्रिविको ताला ?,"(काठमाडौं)  त्रिभुवन विश्वविद्यालयका पदाधिकारी कार्यालय, कार्यकक्ष, केन्द्रीय विभाग र क्याम्पसहरूमा ताला लागेको बिहीबार १ सय २९ दिन पुगेको छ । नेपाल विद्यार्थी संघ त्रिवि इकाईले गत माघ ७ देखि तालाबन्दी गरिरहेको छ । त्यसैमाथि आंशिक प्राध्यापक संघले माघ २१ मा अर्को ताला थपेको छ ।तालाबन्दी भएयता त्रिवि पदाधिकारीको कार्यकक्ष सुनसान छ । त्रिवि उपकुलपति धर्मकान्त बाँस्कोटा, रेक्टर शिवराज भुसाल र रजिस्ट्रार पेशल दाहालले अन्यत्रै बसेर काम गरिरहेका छन् । उपकुलपति कार्यालयको मूलढोकामा ताला लागेदेखि दैनिक दुई जना गार्डले बाहिरबाटै रखबारी गर्छन् । ढोकामै ताला छ, भित्रतिर के कसो छ केही थाहा छैन, कीर्तिपुरस्थित उपकुलपति कार्यालयमा खटिएकी महिला गार्डले भनिन्, ढोका खोल्न कोही पनि आउनुभएको छैन । यति लामो समयदेखि तालाबन्दी हुँदा पनि खोल्न पदाधिकारी र सरकारले गम्भीर पहल गरेका छैनन् । रेक्टर शिवलाल भुसालले तालाबन्दी खुलाउन पहल भइरहे पनि परिणाम ननिस्किएको बताए । पहलहरू भइरहेका छन् तर ताला खुल्न सकेको छैन, भुसालले भने, सायद अलिकति पोलिटिकल इस्यु भएकाले माथिबाटै केही आदेश, निर्देश पर्खेका हुन् कि जस्तो लाग्छ । प्रधानमन्त्रीकै पार्टीको विद्यार्थी संगठनलाई जबर्जस्ती गर्न पनि नमिल्ने ।नेविसंघले केपी ओली नेतृत्व सरकारले त्रिवि पदाधिकारीको एकलौटी नियुक्ति गरेको भन्दै राजीनामाको माग राखेको छ । आंशिक प्राध्यापकले समान कामका लागि समान ज्याला, त्रिवि शिक्षककर्मचारी ऐन २०५० अनुसार करिब २ हजार २ सय आंशिक शिक्षकलाई दरबन्दीअन्तर्गत करारको माग राखेका छन् । त्रिवि रजिस्ट्रार कार्यालयले गत चैतदेखि आंशिक रूपमा पढाउँदै आएका शिक्षकलाई करार नियुक्ति गर्न क्याम्पसलाई परिपत्र गरेको थियो तर वार्ता नगरी त्यसरी परिपत्र गरिएपछि आन्दोलनरत प्राध्यापक संघले असहमति जनाएको थियो ।आंशिक प्राध्यापक संघका अध्यक्ष गोकुल लिम्बूले तालाबन्दीपछि त्रिवि पदाधिकारीसँग भेटघाट र वार्ताको पहल नभएको बताए । नेविसंघ केन्द्रीय अध्यक्ष दुजाङ शेर्पाले त्रिवि पदाधिकारीले तालाबन्दीलाई गम्भीर रूपमा नलिनु नै समस्या भएको बताए ।"
महाकालीमा झोलुंगे पुल सञ्चालन,"(दार्चुला)  महाकाली नदीमा दुई वटा झोलुंगे पुल सञ्चालन भएपछि ब्यास गाउँपालिका६ बडूगाउँ, मालिकार्जुन गाउँपालिका६ बाकु र आसपासका बासिन्दाले तुइन र ट्युबबाट नदी तर्नुपर्ने बाध्यता हटेको छ । तीन महिनाअघि नै निर्माण पूरा भएको नेपालभारत जोड्ने झोलुंगे पुल बिहीबारबाट सञ्चालनमा आएको हो । बडूगाउँ र आसपासका बासिन्दा जिल्ला सदरमुकाम आउजाउ गर्नसमेत तुइनबाट महाकाली तरेर भारतीय बाटो प्रयोग गर्न बाध्य थिए । बाकुमा भने ट्युबका सहारामा महाकाली तर्नुपर्थ्यो । पुल सञ्चालन भएपछि बडूगाउँबाट भारतीय बाटो भएर एक घण्टामै गाडीमा दार्चुला सदरमुकाम पुगिन्छ भने नेपालको बाटो प्रयोग गर्दा कम्तीमा ५ घण्टा हिँड्नुपर्छ । साढे तीन वर्षअघि एकसाथ चारवटा पुलको ठेक्का लगाइएकामा अन्य दुई पुलको निर्माण भने अझै सकिएको छैन । सबै पुलको निर्माण सकेर एकसाथ हस्तान्तरण गर्ने योजनाका साथ बनिसकेका झोलुंगे पुल सञ्चालन गरिएको थिएन । स्थानीय बासिन्दाले नदी वारपारमा समस्या परेकाले बनिसकेका पुल सञ्चालन गर्नुपर्ने आवाज उठाउँदै आएका थिए । नवनिर्मित पुल दार्चुलाका प्रमुख जिल्ला अधिकारी दीर्घराज उपाध्याय, भारतको पिथौरागढ जिल्ला अधिकारी आशिष चौहान र स्थानीय तहका जनप्रतिनिधिको उपस्थितिमा उद्घाटन गरिएको हो । पुलमा दुवै देशबाट अस्थायी रूपमा सुरक्षाकर्मीसमेत खटाइएको छ । राति भने सीमा पुल बन्द हुन्छ । स्थानीय पूर्वाधार विकास तथा कृषि सडक विभागअन्तर्गतको सस्पेन्सन ब्रिज डिभिजन कार्यालयले तुइन विस्थापन कार्यक्रमअन्तर्गत आर्थिक वर्ष २०७५७६ मा महाकालीमा चार वटा झोलुंगे पुलको ठेक्का लगाएको थियो । सञ्चालनमा आएका दुवै पुलको ठेक्का माल्लिका निर्माण सेवाले पाएको थियो । बडूगाउँको पुल १ करोड २० लाख र बाकुको पुल १ करोड ३५ लाख रुपैयाँमा निर्माण गरिएको हो । खम्पाचेरुविना जेभि निर्माण कम्पनीले ठेक्का सम्झौता गरेको ब्यास४ मडगाउ र ब्यास२ मालको झोलुंगे पुल निर्माण सकिन बाँकी छ । मडगाउँमा पुलको काम गत फागुनमै सकिए पनि अन्य संरचना बाँकी छ । मालमा झोलुंगे पुल बनिरहेको ठाउँनजिकै गत वर्ष साउन १५ मा भारतीय सुरक्षाकर्मीले तुइन काटिदिँदा स्थानीय जयसिंह धामी महाकालीमा खसेर बेपत्ता भएका थिए । उक्त घटनापछि मालस्थित पुल छिटो बनाउने दबाबसमेत परेको थियो । तर मालको पुल निर्माण अलपत्र छाडेर ठेकेदार प्रतिनिधि सम्पर्कविहीन रहेको व्यास२ का वडाध्यक्ष धिरन बुढाथोकीले बताए । स्थानीयका अनुसार माथिल्लो क्षेत्रमा दार्चुलाटिंकर सडकको काम भइरहेकाले पुलमा काम गर्न नसकिने भन्दै डेढ महिना अगाडी ठेकेदार प्रतिनिधि साइट छाडेर हिँडेका थिए । सस्पेन्सन ब्रिज कार्यालयले ठेकेदारलाई पुसमै मालको पुल निर्माण सक्न निर्देशन दिएको थियो । मालमा पुलको पिलरसम्म बन्न सकेको छैन । निर्माण सामग्री मालमा पुर्याउन भारतीय पक्षसित समन्वय गरेका छौं । ठेकेदारले काम गरे एकडेढ महिनामै निर्माण भइसक्छ, वडाध्यक्ष बुढाथोकीले भने । दार्चुलाको सीमावर्ती महाकाली नदीमाथि यसअघि चारवटा पुल थिए । दुई पुलमा आउजाउ खुलेपछि खुसी लागेको स्थानीयले बताए ।"
बलात्कार आरोपित शिक्षक पक्राउ,"इटहरी (कास) बलात्कार घटना सार्वजनिक भएको ५ दिनपछि प्रहरीको केन्द्रीय अनुसन्धान ब्युरोले आरोपितलाई काठमाडौंबाट पक्राउ गरेको छ । इटहरी५ स्थित ब्लुमिङ लोटस इंग्लिस सेकेन्डरी स्कुल पढ्दा तत्कालीन प्रिन्सिपल राजकुमार खड्काले बलात्कार गरेको घटनाबारे एक युवतीले फेसबुकमार्फत सार्वजनिक गरेकी थिइन् । सात वर्षअघिको घटना भएकाले बाहिर निस्कने हिम्मत थिएन तर अहिले पीडितका लागि जम्मा भएको जनसमुदाय देखेर म यहाँ आशा लिएर उभिरहेकी छु, अब मेरो मुद्दा बाहिर आएको छ र बलात्कारीको पर्दाफास भएको छ, उनले भनेकी छन् । कक्षा ९ र १० पढ्ने क्रममा छात्रावासमा बस्दा प्रिन्सिपल खड्काले पटकपटक बलात्कार गरेको उनको भनाइ छ । उनका अनुसार आफूले भनेको नमाने स्कुलबाट निष्कासन गर्ने धम्की दिँदै खड्काले बलात्कार गरेका थिए । घटना सार्वजनिक नगर्न पटकपटक धम्की दिएपछि उनी स्कुल छाडेर अन्यत्रै भर्ना भएकी थिइन् । त्यसपछि पनि खड्काले उनलाई विवाह गर्ने भन्दै घटना गोप्य राख्न प्रलोभन दिएका थिए । सामाजिक सञ्जालमार्फत थप पीडा दिँदै आएको र विद्यालयका अन्य किशोरीलाई समेत दुर्व्यवहार गर्दै आएको उनको भनाइ छ । २०७४ साउन २६ मा धरानस्थित एक गेस्ट हाउसमा लगेर खड्काले जबर्जस्ती करणी गरेको भन्दै पीडितले २०७५ भदौ २ मा जिल्ला प्रहरी कार्यालय सुनसरीमा जाहेरी दिएकी थिइन् । त्यसपछि फरार भएका खड्काविरुद्धको मुद्दा जिल्ला अदालत सुनसरीमा मुल्तबीमा राखिएको थियो । फरार सूचीमा रहेका उनी बिहीबार पक्राउ परेका हुन् । खड्कालाई बिहीबारै सुनसरी पठाइएको ब्युरोका एसपी कमल थापाले बताए । यसैबीच, मिस्टर एन्ड मिस कलेज २०२२ को प्रतियोगीमाथि यौन दुर्व्यवहार गरेको आरोपमा निर्देशक शंकर भनिने लालबहादुर विक पक्राउ परेका छन् । १७ वर्षीया किशोरीले आफूमाथि शंकरले यौन प्रस्ताव राखेको भन्दै प्रहरीमा उजुरी गरेकी थिइन् । जिल्ला प्रहरी कार्यालय झापाका प्रवक्ता वसन्त पाठकले सोमबार नै उनी पक्राउ परेको बताए । निर्देशक शंकरले ह्वाट्सएप र म्यासेन्जरमा कुराकानी गरेको र विजेता हुनका लागि यौन सम्बन्धको प्रस्ताव राखेको भन्दै कुराकानीका स्क्रिनसट सार्वजनिक भएका थिए । लामो समयदेखि झापाको दमकमा नृत्य सिकाउँदै आएका उनीविरुद्ध प्रहरीले बाल यौन दुरुपयोगको कसुरमा अनुसन्धान अघि बढाएको छ । यस्तै, नाबालिकलाई बलात्कार गरेको आरोपमा सिन्धुपाल्चोक सुनकोसी गाउँपालिका३ का १९ वर्षीय शमशेर पहरी पक्राउ परेका छन् । घटनाको २० महिनापछि शनिबार भक्तपुरबाट पक्राउ गरिएको प्रहरी वृत्त थिमिका प्रमुख डीएसपी हरिनन्दन चौधरीले बताए । पटकपटक रक्तस्राव भएपछि अस्पताल लैजाँदा चिकित्सकले बलात्कार भएको पुष्टि गरेका रहेछन्, उनले भने । अभिभावक डेरामा नभएका बेला २०७७ साउन १९ मा उनी बलात्कृत भएको प्रहरीले जनाएको छ । घटनापछि प्रहरी सिन्धुपाल्चोक गएका थिए ।"
हदम्यादको अंकुश,"बलात्कारपीडितको न्यायका बीचमा किन्तु नआओस् सम्पादकीय सटीक लाग्यो । बलात्कृत भएको ८ वर्षपछि बल्ल घटनाबारे खुल्ने हिम्मत गरेकी किशोरीले न्याय पाउन हदम्याद तगारो हुनु हुन्न । यति अक्षम्य अपराधको सिकार भएकी ती युवतीको जीवनमा परेको बज्रपात यति कहालीलाग्दो छ कि सुन्दा पनि आङ सिरिङ्ङ हुने गर्छ । यति भयानक अपराधीलाई हदैसम्मको सजाय तोक्नुपर्नेमा हाम्रो पुरातनवादी न्याय प्रणालीले उजुर गर्ने म्यादमै अंकुश लगाएको छ । एउटी किशोरीले सुन्दरी प्रतियोगितामा प्रवेश गर्ने चाहना राख्नु गलत हो ? सुन्दरी प्रतियोगितामा प्रवेश गराउने बहानामा झुक्याएर बेहोस पार्ने औषधि खुवाएर बलात्कार गरेको आरोप लागेका मनोज पाण्डेलाई प्रहरीले पक्राउ गरेको समाचार त आएको छ, तर के अपराधीलाई कारागार पठाउने आदेश दिन सम्बन्धित संयन्त्र तयार र सफल होला ? हाम्रो न्याय प्रणालीको आदेश उदेकलाग्दो नभएको होइनन् । बलात्कार भएको आमाले नदेखेकाले बलात्कार भन्न नमिल्ने, तत्काल उजुर नगरेकाले बलात्कार भएको नठहर्ने जस्ता फैसला आएकै हुन् । त्यति मात्र नभई, चर्चित नायक भनिनेले बलात्कार गरेको होइन होला भन्दै बलात्कृतकै चरित्रमाथि औंला ठड्याउने महिला चलचित्रकर्मी तथा पत्रकार नभएका होइनन् । यस्तो परिस्थितिमाझ पीडितले कसरी न्याय पाउँछन् र ? एकातिर बलात्कार भएको पीडा अर्कातिर घरपरिवारसमाजको डर । भोलि आफ्नो वैवाहिक जीवन कस्तो होला भन्ने त्रास पनि छँदै छ । यस्तोमा विक्षिप्त किशोरीले आजै वा भोलि नै निवेदन गर्न सक्छन् ? कदापि सक्दैनन् । नभए बलात्कारजस्तो कहालीलाग्दो घटनासँगै बाँच्न बाध्य भएकी किशोरीलाई उजुर गर्न यतिका लामो किन लाग्थ्यो र ? धन्य छ, ती किशोरीले लामै समय बिते पनि उजुर गर्न तयार भइन् । अब हदम्याद सम्बन्धी कानुनी प्रावधानले न्याय पाउन रोक्छ भने त्यसलाई संशोधन गर्नुपर्छ । गंगाराज अर्याल, पाणिनि८, अर्घाखाँची"
मूल्यवृद्धिले निम्त्याएको जनआक्रोश,"सरकारले खाना पकाउने ग्यास र डिजेल पेट्रोलमा अनपेक्षित रूपमा मूल्य बढाएर आमजनताको ढाड सेक्ने र प्रतिपक्ष दलहरूलाई सरकारविरुद्ध आन्दोलन गर्ने वाताजवरण सृजना गरेको छ । इतिहासमै एकै पटक ग्यासको मूल्य प्रतिसिलिन्डर २ सय रुपैयाँ बढाएको सम्भवतः यो नै पहिलो पटक हो । यो अति हो । यही विषयलाई लिएर कुनै पार्टी वा उपभोक्ता मञ्च वा नागरिक समाज आन्दोलनमा जान बेर छैन । त्यो स्थिति नआओस् भन्ने सरकार चाहन्छ भने अविलम्ब इन्धनमा लिइरहेको राजस्व दर कम गरी मूल्यवृद्धि फिर्ता लेओस् । हालै भारतले आफ्नो जनतालाई राहत दिन इन्धनमा लिइरहेको राजस्व प्रतिलिटर ९ रुपैयाँ ५० पैसा घटाएको थियो । नेपालमा भने उल्टो भाउ बढाउनु वर्तमान सरकार जनताप्रति हदैसम्मको गैरजिम्मेबार बन्नु हो । रुसयुक्रेन यद्धले इन्धन लगायत अधिकांश वस्तुको मूल्य अत्यधिक बढ्नु अस्वाभाविक होइन । युद्ध नरोकिए अझ कति पुग्ने हो ठेगान छैन । इन्धनको मूल्य बढ्नासाथ हरेक वस्तुको मूल्य बढ्नु स्वाभाविकै हो । किनकि उत्पादनदेखि ढुवानीसम्मको लागत इन्धनकै कारणले बढ्छ, जसले महँगी बढाउँछ । यसर्थ यो मूल्यवृद्धि रोक्न लोककल्याणकारी सरकारहरूले विभिन्न छुटअनुदान, सरकारी राजस्वहरू घटाएर आमजनतालाई राहत दिने गर्छन् । वर्तमान सरकार जनताप्रति जिम्मेवार छ भने तत्कालै इन्धनको भन्सार शुल्क केही समयका लागि घटाउनुपर्छ । जसले महँगी नियन्त्रण गर्न सगाउ पुग्छ र आमजनताले पनि राहतको श्वास फेर्न पाउँछन् । हाल भारतबाट ११७ रुपैयाँमा आउने इन्धनमा सरकारले प्रतिलिटर ६३ रुपैयाँ कर लिने गरेको छ । रुसयुक्रेन युद्ध नरोकिएसम्म ६३ रुपैयाँलाई ३३ मा झारेर उपभोक्तालाई राहत दिन सक्ने विकल्प सरकारसँग छ । होइन भने सरकार जनताप्रति जिम्मेवार नरहेको ठहर्छ । नेपालीको ढाड भाँच्ने गरी एकोहोरो सरकारले करोडौं राजस्व उठाउनु हुँदैन । युद्धका कारण बजारमा खाद्यान्नको मूल्य अचाक्ली बढेको छ, जसको असर हरेक नेपालीको भान्छाघरमा देखिन थालेको छ । विशेषतः सूर्यमूखी तेल तथा गहुँको मूल्य र आपूर्तिमा निकै असर परेको छ । तथापि सरकारको कुनै होमवर्क छैन । यो भनेको प्रधानमन्त्रीले आफ्नो जिम्मेवारी र दायित्व निर्वाह नगरेको हो । महँगीपीडित नागरिकप्रतिको बेवास्ता हो । यही मौका छोप्दै बजारमा खाद्यान्य लुकाएर ठगी गर्ने धन्दा फस्टाउन थालेको छ । तैपनि प्रभावकारी बजार अनुगमन गर्न सरकार असफल भएको छ । सरकारले यस्तो स्थिति टुलुटुलु हेर्ने कि आपूर्ति व्यवस्था सहज गर्न यथाशीघ्र अनुगमन बढाउँदै राहतका कार्यक्रम ल्याउने ? केही नगर्ने हो भने किन चाहियो सरकार ? किन दिने जनताले भोट ? गोपाल देवकोटा, जोरपाटी, काठमाडौं"
शिक्षामा नेपाल सरकारको बदनियत,"१ जबजब बेकामे शिक्षामन्त्री नियुक्त हुन्छन् विद्यालयको पठनपाठन भद्रगोल हुन्छ । यही नियति नेपालका सार्वजनिक विद्यालयले भोग्दै आएका छन् ।२ चुनावी रौनकमा विद्यालयको पाठ्यपुस्तक छाप्ने एक मात्र सरकारी छापाखाना जनक शिक्षा सामग्री केन्द्रलाई मतपत्र छाप्ने काममा लगाइयो र अहिले देशैभर शैक्षिक सत्र सुरु भैसक्दा पाठ्यपुस्तकको अत्तोपत्तो छैन ।३ संविधानका पानाहरू धारा ३१ र ३९ के देखावटी नारा मात्रै हुन् ? कि सरकारमा बस्नेले खास गरी शिक्षामन्त्रीले यी धारा पढेकै छैनन् ?४ किन बनायौ अनिवार्य र निःशुल्क शिक्षा ऐन ? कि विदेशीलाई देखाएर सहानुभूति बटुल्न हो ? प्रयोगमा नल्याउने यस्ता ऐनको मुख्य दोषी शिक्षा मन्त्रालय हो जहाँ प्रमुख पदहरूमा शिक्षामन्त्रीको दलीय स्वार्थ गाँसिएको हुन्छ ।५ के शिक्षा सचिव र सहसचिवहरू केवल तिनै राजनीतिले डोर्याइएका गोटी मात्रै हुन् ? तिनका दायित्व के ? मन्त्रीको आदेश कुर्ने कि बालबालिकाको हितमा काम गर्ने ?६ किन नेपाल सरकारले बालबालिका सम्बन्धी ऐन बनायो ? ऐन एकातिर कार्यान्वयन अर्कातिर ? के यसरी सधैं जनताको आँखामा छारो हाल्न नेपाल सरकारलाई सुहाउँछ ? एकचोटि आफैंले पढी हेर बालबालिकाको हितका लागि केके प्रावधान छ त्यो ऐनमा ?७ कार्यकारीको यही अक्षमताले गर्दा नै वर्षैपिच्छे नेपालका बालबालिकाले समयमा पाठ्यपुस्तक पाउँदैनन् र पनि सरकारमा बस्नेहरूलाई किञ्चित् लाज छैन ।८ के चुनाव हुन्छ भन्ने कुरा नेपाल सरकारलाई थाहा थिएन ? जेठ १ देखि शैक्षिक सत्र सुरु गर्नू भन्ने हुकुम प्रमांगी यही सरकारले दिएको हैन ? किन सुतेर बस्यौं एक वर्षसम्म ? के विद्यार्थीलाई कक्षामा जान पाठ्यपुस्तक दिनु पर्दैन ?९ अझ संसदीय समितिले एक महिनाभित्र पाठ्यपुस्तकको व्यवस्था गर्न सरकारलाई निर्देशन दिनुपर्ने विडम्बना कहिलेसम्म हो शिक्षमन्त्रीज्यू ? कुनै पनि बहानामा बालबालिकाप्रतिको यो बदनियत क्षम्य छैन ।१० सक्दैनौ भने विद्यालयलाई एउटा सूची बनाएर देऊ सम्भावित बजारिया पाठ्यपुस्तकको र छोडिदेऊ कमिसन खाने पाठ्यपुस्तक छपाइको धन्दा । निजी विद्यालयलाई दिन हुन्छ भने सरकारी विद्यालयलाई किन नहुने ? छ कुनै तर्क ? मनप्रसाद वाग्ले, मीनभवन, काठमाडौं"
स्थानीय चुनावका दस सन्देश,"२०५४ सालपछि नेपालमा अर्को स्थानीय चुनाव हुन बीस वर्ष लाग्यो । यसपल्ट पनि स्थानीय चुनावको मतदान हुनुअगाडिसम्म यस सम्बन्धी अनेक संशय उब्जेका र आरोपप्रत्यारोप चलेका थिए । तर चुनाव भयो र मतगणनाले स्थानीय निकायहरूमा देशका राजनीतिक खेलाडीहरूको जिम्मेवारी अदलबदल गरिदियो । यो चुनावले दसवटा प्रस्ट सन्देश दिएको छ ।एक, मतदाताले बिस्तारै पार्टीभन्दा पनि उसले उठाएका उम्मेदवार हेरेर भोट हाल्न थाल्दै छन् । पाका मतदाताले समेत चुनाव चिह्न हेरेर एकछापे मत दिने क्रम क्रमशः घट्दो छ । युवाहरू त पार्टीहरूले दिएका उम्मेदवारहरूमध्ये कम खराबलाई भोट हाल्नभन्दा दुवै तहमा विकल्प खोज्न अग्रसर हुँदै छन् । त्यसो गर्दा यसपल्ट तीन ठूला सहरमा लोकप्रिय स्वतन्त्र मेयरहरूले जितेका छन् । अबका पाँच वर्षसम्म तिनले देखिने गरी दलीय मेयरहरूले भन्दा राम्रो काम गरे भने स्थानीय निकायहरूमा निर्दलीय प्रतिस्पर्धात्मक राजनीति संस्थागत हुने सम्भावना धेरै छ । राजनीतिक दलहरूमा झैं टिकटका लागि करोडौंको लेनदेन अनि कार्यकर्ता परिचालनमा अरू करोडौं खर्च नगरेकाले स्वतन्त्र उठेर जितेका मेयरहरू चाहेजसरी काम गर्न पनि स्वतन्त्र छन् । त्यसैले उनीहरूबाट आशा गर्ने ठाउँ पनि राम्रै छ । दुई, सामाजिक सञ्जाल चुनाव प्रचारको अभिन्न अंग बनेको छ । तर सञ्जालको लोकप्रियता स्वतः मतमा नबदलिन पनि सक्छ । मतदाताले पार्टीहरूले बनाएका छोटा टिकटक, फेसबुक र ट्वीटर प्रचार भिडियोहरू खुब हेर्छन्Ù रमाइलो पनि मान्छन् तर भोट हाल्ने बेला कुन उम्मेदवारले समस्याहरूको जरोमा पुगेर समाधानको बाटो देखाउन सक्छ भन्ने बढी हेर्छन् । कसले कुन सञ्जाल बढी प्रयोग गर्छ र कसका भाषण भाइरल हुन्छन् भन्दा पनि कसले सञ्जालमा वा सडकमा मानिसले बुझ्ने गरी उनीहरूका दैनिक समस्याको समाधानको बाटो देखाउँछ भन्ने कुराले धेरै महत्त्व राख्न थालेको छ । तीन, नेपालको राजनीति, तत्कालीन ठूलो दल नेकपा एमालेका नेताहरूले बारम्बार भनेझैं, दुई दलीय मार्गतिर लागेको छैन । बरु दोस्रो शक्ति प्रतिपक्ष र तेस्रो शक्ति किङमेकर हुने बहुदलीय मार्गतिरै अघि बढ्दै छ । त्यसैले देशको राजनीतिक स्थिरता पनि तेस्रो शक्तिको सुझबुझ र धैर्यमा भर पर्ने देखिन्छ । चार, एमालेले आफ्ना सबै राजनीतिक अण्डा अध्यक्ष केपी ओलीको एउटै डोकामा राख्नुको मूल औचित्य जनमत बटुल्ने र चुनाव जित्ने उनको करिज्मा थियो । ओलीको त्यस्तो चमत्कारी छविमा यो चुनावसँगै संशयको बादल मडारिइरहेको छ । पार्टीभित्रको लोकतन्त्र मासेर ओलीलाई सर्वशक्तिमान् बनाउने प्रक्रियामाथि पनि यो चुनावपछि प्रश्न उठ्ने देखिन्छ । यो र अब आउने संसदीय चुनावका लागि एमाले अध्यक्ष ओलीको सबैभन्दा ठूलो योगदान भने विप्लव र सीके राउतहरूलाई शान्तिपूर्ण राजनीतिमा ल्याउनमा खेलेको भूमिका हुनेछ । ती दुईमध्ये एउटा मात्रै दलले पनि चुनावमा हिंसा जारी राखेको भए त्यसले चुनावी रौनकलाई निकै खल्लो बनाउने निश्चित थियो । पाँच, शेरबहादुर देउवा नेतृत्वको कांग्रेस सधैं धोद्रो लागेको रूखजस्तै थियो । तर प्रतिस्पर्धी दलहरूले पार्टीभित्रको लोकतन्त्र सखापै पारिसकेकाले आफूभित्र धिपधिपे भए पनि लोकतन्त्र बचाएको कांग्रेस सापेक्षतः गतिशील देखिन पुगेको थियो । यस पटकको गठबन्धनको बैसाखीले यही मौकामा नयाँ जराहरू फैलाउन कांग्रेसलाई मौका दिएको छ । आलम र आरजुहरूले ती जरालाई काटेनन् भने कांग्रेसको भविष्य उज्यालै देखिन्छ । दीर्घकालमा भने दोहनको राजनीतिमा विद्यावारिधि गरेको देउवापुस्ता ओझेल नपरुन्जेल कांग्रेसको सही पुनर्जागरण सम्भव छैन । आउँदो संसदीय चुनावपछि कांग्रेस सरकारमा फर्कने वा नफर्कने भन्ने कुरा फेरि एकपल्ट गठबन्धनको समीकरणमा भर पर्ने देखिन्छ । अघिल्लो चुनावमा झैं वामपन्थीहरू ध्रुवीकृत भए र वामपन्थी सरकार बनाए भने कांग्रेसले तत्काल क्षति भोग्नेछ तर दीर्घकालमा उसलाई फाइदा हुनेछ । तत्काललाई कांग्रेसीहरू संघ र धेरै प्रदेशको सत्ताबाट बाहिर रहन सक्छन् तर त्यो अवस्था पार्टीमा दोहनकारी देउवायुगको पटाक्षेप गर्न सहयोगी हुनेछ । र कांग्रेस गठबन्धनको बैसाखीबिनै सरकारमा फर्कने सम्भावना बढेर जानेछ । छ, फेरि किङमेकर बाट किङ बन्ने इच्छाका कारण कित्ता परिवर्तन गरेनन् भने यो चुनावले पुष्पकमल दाहाललाई पनि दिगो राजनीति गर्न राम्रै अवसर दिने देखिन्छ । जर्मनीजस्ता देशहरूमा झैं गठबन्धनको सत्ता सामान्य बन्दै जाने हो भने त्यसलाई संस्थागत गर्न माओवादीजस्तो मध्य कदको पार्टीको धैर्य अनिवार्य बन्न जान्छ । तर माओवादी र एकीकृत समाजवादीले एउटै चुनावको परिणामपछि अधिकतम तत्कालीन लाभका लागि गठबन्धन अदलबदल गरे भने देशमा राजनीतिक अस्थिरता झनै लम्बिएर जानेछ । सात, राप्रपाको पछिल्लो महाधिवेशनपछि त्यो दलमा लिङ्देन क्रान्ति भएकै थियो भने त्यसको परिणाम हेर्न अरू एकदुई चुनाव पर्खर्नैपर्ने हुन्छ । चुनावताका राप्रपाले आफूलाई राजा र हिन्दु धर्मको भन्दा पनि सुशासनको पार्टीका रूपमा देखाउने प्रयास गरेको थियो । कांग्रेस र एमालेप्रतिको वितृष्णालाई आफ्नो पक्षमा उपयोग गर्ने लिङ्देनको रणनीति थियो । तर यो चुनावले त्यसमा पनि लिङ्देनको पार्टी खासै सफल हुनेजस्तो देखाएको छैन ।आठ, रवीन्द्र मिश्रको राजनीतिक यात्रामा यो चुनावले विराम लगाइदिएको छ, त्यो अल्पविराम होला वा पूर्णविराम भन्नेचाहिँ भविष्यले देखाउनेछ । मिश्रले विवेकशील साझा पार्टीको अध्यक्षबाट राजीनामा दिएसँगै उज्ज्वल थापाले सुरु गरेको वैकल्पिक राजनीतिको अभ्यास अब नयाँ दोबाटामा प्रवेश गरेको छ । वैकल्पिक राजनीतिको फाँटमा स्वतन्त्र मेयरहरू उदाएसँगै कांग्रेसएमालेमाओवादी कार्टेलबाट मुक्ति पाउने आम मतदाताको चाहनाले नयाँ माध्यम भेटिसकेकाले पनि विवेकशील साझाजस्ता दलहरूले व्यापक जनसमर्थन पाउनु अब थप चुनौतीपूर्ण बनेको छ । नौ, कुनै बेला चुनाव हारजितको कारण बन्न सक्ने मानिएका केही एजेन्डाहरू एकदुई महिनामा बासी र निरर्थक बनिसकेका छन्Ù जस्तो कि, एमसीसीप्रतिको पक्षधरता । सामाजिक सञ्जालमा कुनै लहर चल्नासाथ त्यसैले देशको राजनीतिलाई उलटपुलट पार्ने भयो भनेर गरिने आकलन पनि अहिलेलाई गलत साबित भएको छ । दस, यो चुनावमा जसले जिते वा हारे पनि नेपालको लोकतन्त्र संस्थागत हुने क्रममा छ । तत्कालीन प्रधानमन्त्री ओलीले संसद् विघटन गर्दाताकाको राजनीतिक कलह, विग्रह र चुनावी प्रक्रियामाथिकै दाउपेचले नेपालको लोकतन्त्रलाई दिगो रूपमा क्षति गर्ने जोखिम देखिएको थियो । यो चुनावले त्यति बेलाका केही घाउ पुरे पनि दलहरूको परिपक्वताबिना नेपालको लोकतन्त्रमाथिको जोखिम हटेर जाने देखिँदैन । चुनावी प्रक्रियाका कुरा गर्नुपर्दा, अर्को चुनावसम्म पनि दलहरू र निर्वाचन आयोगका पदाधिकारीहरू कागजी मतपत्रको अकुत कमिसनकै पछि लागे र विद्युतीय मतदानको व्यवस्था गरेनन् भने मतदाताले अझ धेरै स्वतन्त्र उम्मेदवारलाई जिताएर दलहरूलाई दण्डित गर्ने सम्भावना छ । अन्तमा, भारतमा बीजेपीले कांग्रेसमुक्त भारतको सपना देखेझैं नेपालमा पनि अघिल्लो संसदीय चुनावपछि उदाएको नेकपा सरकारले बीसौं वर्ष निरन्तर चल्ने कम्युनिस्ट पार्टीको सरकारको कल्पना गर्न थालेको थियो । तत्कालीन नेकपाभित्रकै बेमेलका कारण त्यो सम्भव भएन । यो चुनावपछि गठबन्धनहरू बदलिई वाम पार्टी एक भएर संसदीय चुनाव लड्ने ढोका अझ खुलै छ । तर स्थानीय चुनावमा कांग्रेस थप बलियो बनेकाले २०७४ पछि झैं अबको कांग्रेसले भावी वाम सरकारलाई राजनीतिको पूरा मैदान छाडिदिने देखिँदैन । त्यसैले अबको संघीय सरकार जस्तो बने पनि प्रतिपक्ष पहिलेको भन्दा बलियो बन्ने अपेक्षा गर्न सकिन्छ । यसरी दक्षिण एसियाका बाँकी सबैजसो देशमा लोकतन्त्र र नागरिक स्वतन्त्रता कुण्ठित हुँदै गरेका बेला नेपाल भने अब थप लोकतन्त्रीकरण र स्वतन्त्रताको विस्तारतिर जाने ढोका खुलेको छ । पार्टीहरूभित्रका तानाशाही संरचना नढलुन्जेल समाज र देशको असली लोकतन्त्रीकरण कठिन हुने हुँदा सबै पार्टीका युवाहरूको अबको साझा चुनौती भनेको आआफ्ना पार्टीका मक्किएका अलोकतान्त्रिक संरचनाहरू भत्काउनु हो । पार्टीभित्रका युवा त्यो काममा पछि परे भने पार्टीबाहिरका युवाहरूले ती पार्टीको सिंगो संरचना भत्काइदिने जोखिम अहिले देखिएको छ । यो चुनावको सबैभन्दा ठूलो सन्देशचाहिँ यही हो ।"
बालेनलाई बिराउने सुविधा छैन !,"युवा पहरेदारी र साझेदारी कसरी कायम राख्ने ? युवाहरूमा प्रचुर मात्रामा रहने भावना र ऊर्जा नै विकासका आधारभूत सर्त हुन्, जसलाई एकीकृत र संगठित गर्न निश्चित कार्ययोजना र रणनीति आवश्यक हुन्छ । संघीय राजधानी काठमाडौं, प्रादेशिक राजधानी धनगढी र उपमहानगर धरानसहित अन्य सहरमा, स्वतन्त्र उम्मेदवार नरहेका स्थानमा समेत लौरामा उल्लेख्य मत परेको देखिएको छ, जसले यी सबै वर्गक्षेत्रको भावना र सम्भावनालाई कसरी संगठित र सूत्रबद्ध गर्ने भन्ने विषयमा खुला छलफलको माग गरेको छ । यसरी यत्रतत्र प्रकट भइरहेको युवा आँटलाई परिवर्तनको आशाका रूपमा कसरी उपयोग गर्ने भन्नेमा युवा चिन्तन र सक्रियता झनै सशक्त रूपमा अघि बढाउन जरुरी छ । वास्तवमा, बालेन युवा शक्तिको भावना र ऊर्जासँग जोडिएका पात्र हुन् । उनले युवा भावनालाई सम्भावनामा परिणत गर्न तत्कालीन, मध्यकालीन र दीर्घकालीन योजनालाई कार्यान्वयनमा लैजाने अठोटसमेत गरेका छन् । बालेनले मोनो रेल, मेट्रो रेलका ठूला कुरा गरेका छैनन् । शिक्षा, स्वास्थ्य, फोहोर व्यवस्थापनजस्ता आम सरोकारका मुद्दामा ध्यान दिने प्रतिबद्धता गरेका छन् । फोहोर व्यवस्थापन गर्नु कुनै महाभारत होइन तर योसँगै जोडिएको राजनीतिको फोहोरी खेल उन्मूलनका लागि युवाशक्तिको व्यवस्थापन गर्नु चाहिँ बढी महत्त्वपूर्ण हो । घरघरमै गएर दर्ताको सुविधा दिने, कर संकलन गर्ने, नक्सापास गरिदिनेजस्ता सामान्य प्रकृतिका तर सर्वसाधारणको दैनिकीसँग जोडिएका प्रतिबद्धताले बालेन आम नागरिकको असुविधाप्रति सचेत रहेको पुष्टि गर्छन् । यसले आम नागरिकसँगको भावनात्मक सम्बन्ध र स्वामित्वलाई स्थापित गर्ने नै छ तर यसको सुसञ्चालन गर्ने संयन्त्रलाई कसरी विकास र व्यवस्थित गर्ने भन्ने पक्ष उत्तिकै चुनौतीपूर्ण छ । बालेनले प्रतिकूल र अवरोधमुखी राजनीतिक संयन्त्रभित्र रहेर सेवामुखी राजनीतिक निर्णयहरू गर्नुपर्ने हुन्छ । तसर्थ आम नागरिकको बृहत् स्वामित्वलाई उपयोग गर्न सातामा कम्तीमा दुई पटक आम नागरिकसँग मेयर जस्ता कार्यक्रमलाई खुलामञ्चमै सञ्चालन गरी पब्लिक अडिटिङ को मोडललाई मुख्य संयन्त्रका रूपमा उपयोग गर्न आवश्यक छ । यसका साथै शिक्षा, स्वास्थ्य, सुरक्षा, सम्पदा लगायतका क्षेत्रका विज्ञहरूको समूहलाई आधिकारिक बोर्डका रूपमा गठन गरी उनीहरूको विज्ञतालाई उपयोग गर्ने रणनीति अवलम्बन गर्नुपर्नेछ । यसरी विज्ञताको सेवा दिने व्यक्तिहरूलाई निःशुल्क सेवाका लागि आह्वान गर्ने र हरेक निर्णयलाई पारदर्शी बनाउने कार्यनीतिलाई कार्यविधिमै समावेश गर्ने रणनीति अख्तियार गर्नुपर्छ । अघिल्ला मेयरको पहिलो निर्णय नै आफ्नै सुविधाका लागि सवारीसाधन खरिद गर्ने रहेको थियो । यस पटकको पहिलो निर्णय युवा रोजगार र सहभागिताका लागि के गर्ने भन्ने योजनाबाट हुनुपर्छ । यसरी कार्य आरम्भ गरे बालेनले जनमतको सम्मान गरेको ठहर्नेछ । यसबाहेक अन्य कैयन् विषयमा अन्यत्रका सफल अभ्यासलाई अनुसरण गर्न सकिन्छ । यस क्रममा भक्तपुरको जनसहभागितामूलक विकासको रणनीति अनुकरणीय हुन सक्छ । जनमतका माध्यमबाट प्रकट हुन गएको युवा सोचलाई उपयुक्त संयन्त्र र वैज्ञानिक शैलीका माध्यमबाट सञ्चालन र सन्तुलनमा कसरी र्याप र ट्र्याप गर्ने भन्ने मुख्य चुनौती बालेनको काँधमा छ । युवाहुँकारले पुरानो सोच र प्रवृत्तिलाई ट्र्याप अर्थात् जालमा पार्न खोजेको देखिन्छ । बल्ल पर्यो माकुरी जालैमा भनेजस्तै सहरी क्षेत्रका चेतनशील युवाहरूले पुरानालाई जालमा फसाएर पौराणिक बनाउने भरमग्दुर प्रयास गरिरहेका छन् तर यो जाल माकुरीको मात्र भयो भने यसमा केवल सानो झिँगा फस्न सक्ने सम्भावना हुन्छ । तसर्थ कसैले पनि कुल्चिन नसक्ने गरी फलामकै जाल बनाउन आवश्यक छ । युवा शक्तिलाई एकीकृत र संगठित गरेर मात्र फलामको जाल तयार गर्न सकिन्छ । यसको निर्माणको अभियानबाट विमुख हुने छुट बालेनलाई रहनेछैन । युवाशक्ति नै परिवर्तनको संवाहक हो । यस पटक मतपेटिकाका माध्यमबाट प्रकट भएको युवा भावना केवल दलहरूप्रतिको आक्रोश र उत्तेजना मात्र होइन, यो कसैको असफलताको उपज पनि होइन, न त पानीको फोका नै । यो त मुलुकको अनिवार्य आवश्यकता हो, युवा भविष्य र मुलुकको मुहार फेर्ने महत्त्वपूर्ण मौलिक अवसर पनि हो । निकट भविष्यमा हुन लागेको संघीय तथा प्रादेशिक निर्वाचनमा पनि युवाशक्तिलाई सक्रिय गराइराख्न हजारौंहजार बालेनहरू अग्रसर हुनु उत्तिकै आवश्यक छ ।"
मधेसकेन्द्रित दल मधेसमै कमजोर,मधेस प्रदेशमा दलहरूको स्थितिकांग्रेस ४६एमाले ३०जसपा २५लोसपा १४माओवादी ९एकीकृत समाजवादी ६जनमत पार्टी २तमलोपा १विवेकशील साझा १स्वतन्त्र २
उपेन्द्रको पुत्रमोहले पराजय,"(विराटनगर)  राजनीतिक नियुक्तिको जागिर खाँदाखाँदै तीन वर्ष पहिले जनता समाजवादी पार्टीको विराटनगर कमिटी अध्यक्ष बनेका थिए, अमरेन्द्र यादव । यो स्थानीय तह निर्वाचनमा सत्ता गठबन्धनको साथ पाए र विराटनगर महानगरपालिकाको उम्मेदवार बने । तर, उनले ठूलो मतान्तरले हार बेहोर्नुपरेको छ । उनको हारलाई धेरैले बाबु एवं जसपा अध्यक्ष उपेन्द्र यादवको खुम्चिँदो राजनीतिका रूपमा अर्थ्याएका छन् । उम्मेदवारी दर्ताकै दिनदेखि पार्टीभित्र अमरेन्द्रविरुद्ध मत तयार भएको थियो । तर, अध्यक्षको निर्णयका अघि असन्तुष्टहरू खुलेरै विरोधमा उत्रिन भने सकेनन् । निकटतम प्रतिद्वन्द्वीभन्दा झन्डै आधा मतले पराजित भएपछि पार्टीकै नेताहरूले यसलाई लज्जास्पद हारका रूपमा बताउन थालेका छन् । प्रतिस्पर्धी एमाले उम्मेदवार शिल्पा कार्कीले २५ हजार ६ सय ८० मत ल्याउँदा अमरेन्द्रले १४ हजार २ सय १९ मत मात्रै ल्याए । कतिसम्म भने उनले आफ्नै वडा विराटनगर१४ मा कार्कीभन्दा आधा कम मत पाए । जसपाका केन्द्रीय सदस्य तथा प्रदेशका स्वास्थ्यमन्त्री जयराम यादवको गृहवडा भए पनि उनको प्रभाव देखिएन । स्थानीय नेताहरू जसपाले २०७४ सालमा हात पारेको विराटनगर र मोरङको उपलब्धि गुमाउनुका पछाडि अध्यक्ष उपेन्द्रलाई नै जिम्मेवार ठान्छन् । अघिल्लो निर्वाचनमा जसपाले विराटनगरमा ६ वटा वडामा अध्यक्ष जितेको थियो, यसपाला पार्टी दुई वडामा खुम्चियो । अघिल्लो निर्वाचनमा छिमेकी जहदा गाउँपालिका प्रमुख र उपप्रमुखसहित बहुमत वडा जितेको पार्टीले यसपाला त्यो सबै गुमाएको छ । उपेन्द्रले छोरालाई उपमयेरमा अघि सारेपछि संघीय परिषद् सदस्य उमेशकुमार यादवले पार्टी त्यागेर स्वतन्त्र रूपमा मेयरमा उम्मेदवारी दिएका थिए । उनले ८ हजार ७ सय ९५ मत ल्याए । उनले पार्टी छाडेर स्वतन्त्रबाट मेयरमा उम्मेदवार दिनु र उनीसँगै स्थानीय सिनियर कार्यकर्ता उपेन्द्रविरुद्ध परिचालित हुनु नै विराटनगरमा जसपाको संगठन ध्वस्त हुनु हो, एक नेताले भने । परिवारवादको तानाशाही प्रवृत्ति सहन नसकेर पार्टी त्यागेको बताउने उमेश अध्यक्षकै कारण पार्टीले नोक्सान बेहोरोको टिप्पणी गर्छन् । उपेन्द्रले छोरालाई मात्र होइन आफ्नो वडामा पार्टीका एक जनालाई समेत सदस्यमा जिताउन नसक्नु नै यसको प्रमाण हो, उनले भने । उपेन्द्रलेले मतदान गरेको विराटनगर१४ मा एमालेको प्यानल विजयी भयो । यादवको घर भने वडा १० मा पर्छ । पार्टीका एक केन्द्रीय सदस्यले अध्यक्षको पुत्रमोहकै कारण पार्टीले जिल्लामा ठूलो क्षति भोग्नुपरेको बताए । उनले भने, पानीमुनि बसेर गोहीको विरोध गर्न सकिँदैन तर उपेन्द्रको पुत्रमोहले विराटनगरको संगठन डुब्यो ।"
ढाँटिरहन्छ सरकार,"(काठमाडौं)  कृषि मन्त्रालयको नेतृत्व सम्हालेलगत्तै हरेकजसो मन्त्रीसचिवको एउटै बोली हुन्छ किसानलाई समयमै मल दिन्छौं, अभाव हुन दिन्नौं । तर यथार्थमा उनीहरूले भनेको समयमा किसानलाई मल उपलब्ध गराउन्नन् । फलस्वरूप हरेक सिजनमा रासायनिक मल अभाव भइरहन्छ । धान दिवस अर्थात् असार १५ आउन अब करिब एक महिना बाँकी छ । रोपाइँ हुने क्षेत्रफलका आधारमा वार्षिक करिब साढे ७ लाखदेखि ८ लाख टन मल आवश्यक पर्छ । धान बालीकै लागि करिब १ लाख ५० हजार टन मल उपलब्ध भए अभाव हुँदैन । तर सरकारी गोदाम रित्तै छ । कृषि सामग्री कम्पनीले ७० प्रतिशत र साल्ट ट्रेडिङले ३० प्रतिशत रासायनिक मल बिक्री गर्दै आएका छन् । तर आपूर्ति सहज छैन । चालु आर्थिक वर्षका लागि १ लाख टन (युरिया ७५ हजार र डीएपी २५ हजार टन) को टेन्डर गरेका थियौं । तर, कोभिड र रुसले युक्रेनमाथि गरेको आक्रमणका कारण २५ हजार टन मात्रै आयात भयो । त्यो बिक्री भइसक्यो, साल्ट ट्रेडिङ कर्पोरेसनका सहमहाप्रबन्धक कुमार राजभण्डारीले भने, अहिले हामीसँग मल मौज्दात छैन । डेढ महिनाअघि पुनः टेन्डर गरेका थियौं । केही मल एक सातामा आउला ।डेढ महिनाअघि डीएपी २० हजार र युरिया २२ हजार टनका लागि टेन्डर भएको राजभण्डारीले बताए । यसमध्ये २० हजार टन डीएपी कोलकाता आइपुगेको छ । त्यो मल ब्यागिङ भइरहेको उनले जनाए । कोलकाताबाट आउने साता नेपाल आइपुग्छ । डेढ सातामा किसानले पाउँछन्, उनले भने, युरिया भने इन्डोनेसियामा लोडिङ हुँदै छ । त्यो मल दुई सातामा कोलकाता आइपुग्छ । तेस्रो सातासम्म नेपाल आइपुग्ने अनुमान गरेका छौं । कम्पनीको गोदाममा जम्मा २२ हजार ७ सय ९० टन मल मौज्दात रहेको कृषि सामग्री कम्पनीका कामु प्रबन्ध सञ्चालक राजेन्द्र बहादुर कार्कीले जानकारी दिए । यसमध्ये डीएपी १५ हजार ५ सय, युरिया ५ सय ७० र डीएपी ६ हजार ७ सय २० टन छ । धान बालीकै लागि उक्त मल पर्याप्त होइन । रोपाइँका बेला डीएपी चाहिन्छ, त्यस बेला थोरै युरिया पनि प्रयोग गरिन्छ । रोपाइँ भएको १०१५ दिनमा युरिया मल चाहिन्छ । तर मौज्दानको अवस्था हेदा शून्यसरह नै छ । अहिलेको अवस्थामा अभाव नै हो । तर एकडेढ महिनामा सहज बनाउने गरी काम गरिरहेका छौं । शुक्रबार २० हजार टन डीएपी र ३० हजार टन युरियाका लागि टेन्डर खोल्दै छौं । शनिबार थप २० हजार टन डीएपीका लागि सम्झौता हुँदै छ, कार्कीले भने, सम्भवतः एकडेढ महिनाभित्र ४० हजार टन डीएपी र ३० हजार टन युरिया आयात गरिसक्छौं । ग्लोबल टेन्डरबाहेक सरकारसरकार (जीटूजी) सम्झौताबाट पनि आयात हुने सम्भावना बढी रहेको कार्कीको दाबी छ ।भारतबाट जीटूजी व्यवस्थाबाट ५ वर्षका लागि रासायनिक मल ल्याउन गत फागुनमा सम्झौता भएको थियो । कृषि सचिव गोविन्द शर्मा र भारतका तर्फबाट रसायन तथा मलखाद मन्त्रालयका सचिव राजेशकुमार चतुर्वेदीबीच समझदारीपत्रमा हस्तक्षर भएको थियो । कृषिमन्त्री महिन्द्र राय यादव र नेपालका लागि भारतीय राजदूत विनयमोहन क्वात्राको उपस्थितिमा भर्चुअल विधिबाट हस्ताक्षर तथा समझदारीपत्र आदानप्रदान गरिएको थियो । त्यसपछि कृषि सहसचिवको नेतृत्वमा अर्थ मन्त्रालय, वाणिज्य तथा आपूर्ति मन्त्रालय, कानुन मन्त्रालयलगायतका प्रतिनिधि रहने गरी स्टेयरिङ कमिटी गठन भएको थियो । उक्त कमिटीले मल खरिद गर्दा मूल्यको विषय टुंग्याए पनि अहिलेसम्म मल आउने छाँट छैन । जीटूजीमार्फत चालु आर्थिक वर्षको कोटा जेठ दोस्रो सातासम्ममा आइसक्ने मन्त्रालयको दाबी, दाबीमै सीमित बनेको छ ।कृषिमन्त्री महिन्द्र राय यादवले भने जीटूजी प्रक्रियामा काम तीव्र गतिमा भइरहेको दाबी गरे । रासायनिक मल खरिदका लागि भारतबाट दररेट आउन बाँकी रहेकाले केही ढिलाइ भएको उनको भनाइ छ । रुसले युक्रेनमाथि गरेको आक्रमणले मल आयातमा समस्या भइरहेको उनले बताए । यही कारण नेपाल मात्रै नभई अन्य मुलुक पनि प्रभावित भएको उनले बताए । साल्ट ट्रेडिङ कम्पनीका माध्यमबाट ४२ हजार टन रासायनिक मल आउने प्रक्रियामा छ, उनले भने, असार पहिलो सातासम्म किसानलाई मल पुर्याउँछौं ।"
'प्रतिफल आउने र प्रभाव पर्ने क्षेत्रमा लगानी,"काठमाडौं (कास) बेलायती सरकारको विकास वित्त संस्था ब्रिटिस इन्टरनेसनल इन्भेस्टमेन्ट (बीआईआई) ले नेपालमा आफ्नो लगानी बढाएको प्रमुख कार्यकारी अधिकृत (सीईओ) निक ओडोनोहोईले बताएका छन् । सन् २०२० मा नेपालबाट आफ्नो गृहकार्य थालेको संस्थाले यहाँको निजी क्षेत्रसँग मिलेर जलविद्युत्, साना तथा मझौला उद्योग, प्रविधि क्षेत्र र बैंकहरूसँग मिलेर काम गर्ने जनाएको छ ।आफ्नो संस्थाका दुई जिम्मेवारी रहेको नेपाल भ्रमणमा रहेका बीआईआईका सीईओ ओडोनोहोईले बताए । बेलायती दूतावासमा आयोजित कार्यक्रममा उनले बीआईआईले लगानी गरेपछि फिर्ता आउने रकम र लगानी गरेपछि पर्ने प्रभावबारे ध्यान दिने दाबी गरे । हामीले लगानी गरेपछि त्यसबाट आउने प्रतिफल र सम्बद्ध क्षेत्रमा पार्ने प्रभावबारे ध्यान दिन्छौं, उनले भने । बीआईआईले अफ्रिकी मुलुक र दक्षिण एसियाली देशमा लगानी गरिरहेको उनले प्रस्ट्याए । नेपाल राम्रो आर्थिक क्षमता र राजनीतिक परिवेश भएको मुलुक रहेको उनको भनाइ छ । नेपालमा आफ्नो संस्थाले एनएमबी बैंक र ग्लोबल आईएमई बैंकसँग काम गरिरहेको पनि उनले जनाए । हामी सानो र मझौलास्तरका क्षेत्रमा लगानी गर्छौं, उनले भने, त्यसमा जलविद्युत्, प्राविधिक क्षेत्र र बैंकहरूसँग सहकार्य पनि पर्छन् । बीआईआईले डिजिटल अर्थतन्त्रमा पनि लगानी गर्ने सीईओ ओडोनोहोईले बताए । साथै जलवायु अर्थतन्त्र अर्थात् क्लाइमेस्ट इकोनोमीमा कुल लगानीको ३० प्रतिशत खर्च गर्ने पनि उनको भनाइ छ ।"
बजारमा यामाहाको एफजेड एक्स १५०,"काठमाडौं (कास) नेपाली बजारमा यामाहाको पहिलो नियो रेट्रो मोटरसाइकल एफजेड एक्स १५० विशेष सुविधासहित आएको छ । यामाहाको आधिकारिक बिक्रेता एमएडब्लू इन्टरप्राइजेजले यो मोटरसाइकलको बिक्रीवितरण सुरु गरेको छ । मोटरसाइकल एलसीडी मिटर र ब्लुटुथ कनेक्टिभिटीजस्ता स्मार्ट सुविधा र क्लासिक डिजाइन सम्मिलित गरी तयार पारिएको छ । राइड फ्री अवधारणाका साथ तयार पारिएको यो मोटरसाइकल विशेषगरी स्वतन्त्र, सहज र आरामदायी यात्रा गर्न रुचाउनेलाई लक्ष्य गरी तयार पारिएको कम्पनीको दाबी छ । एफजेड एक्स १५० को मूल्य ४ लाख २६ हजार ९ सय तोकिएको कम्पनीले जनाएको छ । यसैबीच यामाहाको नयाँ बाइक आर १५ एम पनि नेपाली बजारमा सार्वजनिक गरिएको छ । यसको मूल्य नेपाली बजारमा ५ लाख ७९ हजार ९ सय रुपैयाँ तोकिएको छ । एम र आर सिरिज जस्ता रेसिङ दुनियाँमा चर्चित बाइकको पाँचौं जेनेरेसन भनिएको यस बाइक मुख्यतः ट्र्याक स्पिड, कर्भ र स्पोर्ट्स बाइकमा रुचि राख्ने युवालाई लक्षित गरी तयार पारिएको कम्पनीको दाबी छ ।"
रेडमी १० बजारमा,"काठमाडौं (कास) नेपाली बजारमा साओमीले रेडमी १० सार्वजनिक गरेको छ । रेडमीको यो उपकरणमा फ्ल्यागसिप उपकरणहरूमा पाइने स्न्यापड्रागन ६८० र ६ एनएम प्रोसेसर छ । अग्रणी वर्गको प्रोसेसर, स्न्यापड्रागन ६८० र ६००० एमएएच पावरको ब्याट्री यसमा छ । १७०४ सेन्टिमिटर डिस्प्ले र ५० एमपी डबल क्यामरा समावेश गरिएको छ । नयाँ रेडमी १० को पछाडि जडित ठूलो क्यामराका साथमा फिंगरप्रिन्ट स्क्यान गर्ने स्पेस छ । ११३ एमएम मोटाइ र २०३ ग्राम वजनको रेडमी १० मा ६ जीबीसम्मको र्याम र १२८ जीबी आन्तरिक स्टोरेज छ । ४६४ जीबी संस्करणको मूल्य १८ हजार ९९९ रुपैयाँ र हाईएन्ड ६१२८ जीबी संस्करणको मूल्य २१ हजार ९९९ रुपैयाँ तोकिएको कम्पनीले जनाएको छ ।"
उपत्यकामा नेपाल बैंकका चार नयाँ शाखा,"काठमाडौं (कास) नेपाल बैंकले काठमाडौं उपत्यकाका विभिन्न स्थानमा एकै दिन चार नयाँ शाखा सञ्चालनमा ल्याएको छ । बैंकले टोखा नगरपालिका६ टोखा रोडस्थित ग्रिनल्यान्ड, नागार्जुन नगरपालिका१ स्थित रानीवन चोक, काठमाडौं महानगर१३ को सीतापाइला चोक र काठमाडौं महानगर९ को पुरानो बानेश्वरमा नयाँ शाखा सञ्चालनमा ल्याएको हो । यससँगै नेपाल बैंकका शाखा २१७ पुगेका छन् ।"
उत्कृष्ट विद्यार्थीलाई एनसेलको छात्रवृत्ति,"काठमाडौं (कास) एनसेल आजियाटा लिमिटेडले आफ्नो व्यावसायिक सामाजिक उत्तरदायित्व कार्यक्रमअन्तर्गत इन्जिनियरिङ अध्ययन संस्थान, पुल्चोक क्याम्पसको पाँच संकायमा अध्ययनरत उत्कृष्ट विद्यार्थीलाई छात्रवृत्ति दिएको छ । एनसेलको मुख्य कार्यालय लैनचौरमा आयोजित एक विशेष कार्यक्रममाझ उक्त छात्रवृत्ति प्रदान यो । कार्यक्रमअन्तर्गत सिभिल, इलेक्ट्रिकल, इलेक्ट्रोनिक्स एन्ड कम्युनिकेसन, कम्प्युटर र मेकानिकल इन्जिनियरिङ संकायमा अध्ययन गर्ने उत्कृष्ट विद्यार्थीलाई छात्रवृत्ति प्रदान गरिँदै आएको एनसेलले जनाएको छ । २०७८ का लागि १८ शीर्षकअन्तर्गत १८ विद्यार्थीलाई एनसेल छात्रवृत्ति प्रदान गरिएको छ । उत्कृष्ट नतिजा ल्याई उल्लिखित पाँच संकायबाट स्नातक उत्तीर्ण गरेका ६ जना विद्यार्थीलाई एनसेल उत्कृष्टता सम्मान प्रदान गरियो ।"
एनआईसी एसियाको नायब प्रमुख कार्यकारीमा राठी,"काठमाडौं (कास) एनआईसी एसिया बैंकको सञ्चालक समितिको ५४५ औं बैठकले सन्तोषकुमार राठीलाई नायब प्रमुख कार्यकारी अधिकृतमा नियुक्त गरेको छ । यसअघि उनी बैंकको सहायक प्रमुख कार्यकारी अधिकृतका रूपमा कार्यरत थिए । उनलाई सञ्चालक समितिले साउन १ देखि लागू हुने गरी नियुक्त गर्ने निर्णय गरेको हो । २०६४ मंसिर १९ मा तत्कालीन बैंक अफ एसिया विराटनगर शाखाको प्रबन्धक जिम्मेवारीबाट उनी बैंकको सेवामा जोडिएका थिए । बैंकको विराटनगरस्थित प्रादेशिक कार्यालयको प्रमुख, विभिन्न इकोसिस्टमको प्रमुख र बैंकको सहायक प्रमुख कार्यकारी अधिकृत हुँदै राठी नायब प्रमुख कार्यकारी अधिकृतमा नियुक्त भएका हुन् । समग्र बैंक व्यवस्थापन, जोखिम व्यवस्थापन, मानव संसाधन व्यवस्थापन, व्यवसाय विस्तार तथा विविधीकरणलगायत विभिन्न रणनीतिक क्षेत्रमा उनले दक्षता हासिल गरेका छन् ।"
'मस्जिद कि मन्दिर विवादमा अल्झिएको भारत,"(नयाँदिल्ली)  मस्जिद कि मन्दिर ? भारतमा यो विषय अहिले पेचिलो बनेको छ । कतिपय मन्दिरसँगै रहेका मस्जिदमाथि हिन्दु पक्षको दाबी बढ्दै गएको छ । पछिल्लो समय बनारसमा विश्वनाथ मन्दिरसँगै रहेको ज्ञानवापी मस्जिदमाथि हिन्दु पक्षको दाबीले पुरानो विवादको पुनरावृत्ति मात्रै भएको छैन, एकपछि अर्को त्यस्तै दाबी बाहिर आउन थालेका छन् ।ज्ञानवापी मस्जिद मन्दिर हो, त्यसमा पूजाआजा गर्न पाउनुपर्छ भन्ने हिन्दु पक्षले उठाएको माग अदालती प्रक्रियामा पुगेका बेला मथुराको श्रीकृष्ण जन्म भूमिसँगै रहेको मस्जिद, आगराको ताजमहल र दिल्लीको कुतुब मिनारको इतिहासमाथि प्रश्न उठाइएको छ । हिन्दु पक्षले ती सबै स्थानलाई हिन्दु धर्म र संस्कृतिसँग जोडेर आवाज उठाएका छन् । भारतमा कट्टर हिन्दुवादी दल भारतीय जनता पार्टी (भाजपा) ले सरकार चलाइरहेको ८ वर्ष पूरा भएको छ । अबको २ वर्षपछि सन् २०२४ मा आम चुनाव हुँदै छ । त्यसअगाडि एकपछि अर्को धार्मिक सहिष्णुता खलबल्याउने खालका घटनाहरू बाहिर आउन थालेका छन् । सन् १९९० को अयोध्यामा बाबरी मस्जिद र राम मन्दिरलाई लिएर विवाद चुलिएको थियो । त्यतिबेला भाजपाले कट्टर हिन्दुवादी पक्षधरता देखाएको थियो । त्यसैको जगमा भाजपा बलियो हुँदै आएको छ । भाजपा नेतृत्वकै सरकारका पालामा ३ वर्षअगाडि सन् २०१९ मा सर्वोच्च अदालतले राम जन्मभूमिको विवादमा हिन्दुको पक्षमा फैसला सुनाउँदै मुद्दा किनारा लगाएको थियो । ९ डिसेम्बर २०१९ मा सर्वोच्चले मस्जिदसमेत रहेको २७७ एकड विवादित भूमि राम मन्दिर निर्माणका लागि दिने फैसला सुनाएको थियो । सन् १५२८ मा निर्माण भएको बाबरी मस्जिदलाई कट्टर हिन्दुवादीहरूले सन् १९९२ मा भत्काएका थिए । हिन्दु पक्षधरले ज्ञानवापी मस्जिद विश्वनाथ मन्दिरलाई भत्काएर बनाइएको दाबी गर्दै आएका छन् । कतिपय इतिहासकारले पनि त्यसलाई सही मानेका छन् । सन् १६९९ मा गुगल शासक औरंगजेबले काशीको मूल विश्वनाथ मन्दिरलाई तोड्न लगाएर ज्ञानवापी मस्जिद बनाउन लगाएको हिन्दु पक्षले दाबी गर्दर् ैआएको छ । विश्वनाथको हालको मन्दिर सन् १७८० मा इन्दौरकी महारानी अहिल्याबाई होल्करले बनाउन लगाएको मानिन्छ । पहिला उक्त मन्दिर अहिले मस्जिद रहेकै स्थानमा रहेको दाबी हिन्दु पक्षको छ । मस्जिदतिर फर्केर नन्दीको प्रतिमा छ । जता शिवलिंग हुन्छ, नन्दीको मुख उतै फर्किने भएकाले हिन्दु पक्षले मस्जिदभित्र शिवलिंग रहेको विषयलाई पुष्टि गर्न खोज्छन् । उक्त नन्दीको स्थापना भने नेपालका तत्कालीन कुनै राजाबाट गराइएको भनिँदै आएको छ । अयोध्यामा रामजन्म भूमिलाई लिएर विवाद चुलिएकै बेला यो विषयले पनि स्थान पाएको थियो । ज्ञानवापी मस्जिद हटाउन सन् १९९१ मै अदालतमा निवेदन दायर गरिएको थियो । तर, अदालतले त्यसलाई सुनुवाइ नै गरेन । त्यसयता पनि यो विषयको उठान हुँदै आए पनि अहिलेको जस्तो रूप लिएको थिएन । अहिले बनारसस्थित जिल्ला अदालतले मस्जिदमा मन्दिरको प्रामाणिकताबारे सर्भे गर्न एउटा टिम बनाएको र टिमले ३ दिनको अध्ययन र भिडियोग्राफीसहितको रिपोर्ट अदालतमा बुझाइसकेको छ । अदालतमा रिपोर्ट नबुझाउँदै रिपोर्टका विषयहरू लिक गराइएको छ । जसमा मस्जिदभित्र शिवलिंग भेटिएको र उक्त स्थल मन्दिर रहेको प्रमाणित गर्ने धेरै विषयहरू पाइएको दाबी गरिएको छ । रिपोर्टको कुरा बाहिर आएसँगै हिन्दु पक्ष हौसिएका छन् । गत वर्ष ५ जना महिलाले मस्जिद परिसरमा दैनिक पूजाको माग गर्दै दिएको रिटमाथि अदालतले सर्भेको आदेश दिएको हो । मुस्लिम पक्षले भने रिपोर्टका नाममा गलत विषयलाई प्रचारबाजी गरिएको भन्दै आएको छ । उनीहरूले मस्जिदमा मन्दिर देख्ने प्रामाणिकता नरहेको दाबी गरेका छन् । जिल्ला अदालतले गराएको सर्भेलाई उच्च अदालतले समेत मान्यता दिएपछि उनीहरू सर्वोच्च अदालत पुगेका छन् । सर्वोच्चले पनि उनीहरूलाई निराश बनाएको छ । कुनै अन्तरिम आदेश जारी नगरी जिल्ला अदालतले नै यो विषयको सुनुवाइ गर्ने भन्दै तल्लो अदालतमै मुद्दा पठाइदिएको छ । अदालतको आदेशमा मस्जिद परिसरमा शिवलिंग भेटिएको दाबी गरिएको क्षेत्रलाई सिल गरिएको छ । मुस्लिम समुदायलाई नवाज पढ्न भने दिइएको छ । जिल्ला अदालतले ८ साताभित्र यस विषयमा निर्णय दिनुपर्ने सर्वोच्चको आदेशपछि सबैको ध्यान अदालततिरै छ ।बनारसको विषय अदालतमै रहेका बेला मथुराको श्रीकृष्ण जन्मभूमि मन्दिर परिसरसँगै रहेको शाही इदगाह मस्जिदलाई हिन्दु पक्षले कृष्णको जन्मस्थल रहेको दाबी गरेका छन् । मुगल शासक औरंगजेवले नै त्यहाँ रहेको प्राचीन केशवनाथ मन्दिरलाई नष्ट गराएर १६६९७० मा शाही इदगाह मस्जिदको निर्माण गराएको हिन्दु पक्षधर इतिहासकारको दाबी छ । त्यस विषयमा पनि मस्जिदभित्र मन्दिरको प्रामाणिकता खोजिनुपर्ने र सर्भे गरिनुपर्ने माग गर्दै अदालतमा रिट परेको छ । अर्कोतिर विश्व प्रसिद्ध ताजमहल पनि मन्दिर भत्काएर बनाइएको दाबी कतिपयको छ । यो दाबी नयाँ नभए पनि अहिले यसको पनि चर्चा चुलिएको छ । केही हिन्दु संगठनले शिव मन्दिर भत्काएर शाहजहाँले ताजमहल बनाउन लगाएको दाबी गर्दै आएका छन् । त्यहाँ पनि आर्कियोलाजिकल सर्भे अफ इन्डियाद्वारा जाँच गराइनुपर्ने माग गर्दै भाजपा कार्यकर्ता अदालत पुगेका छन् । दिल्लीको ऐतिहासिक धरोहर कुतुब मिनारलाई लिएर पनि हिन्दु पक्षले प्रश्न उठाएका छन् । मिनार परिसरमा रहेको मस्जिद पनि मन्दिर भत्काएर बनाइएको दाबी गरिएको छ । त्यहाँ विगतमा मन्दिर रहेकाले पूजापाठको माग थालिएको छ । युनाइटेड हिन्दु फ्रन्टले मस्जिद स्थलमा पूजापाठको अनुमति माग गर्दै दिल्लीको साकेत अदालतमा उजुरी गरेको हो ।"
प्रधानमन्त्री देउवाको अमेरिका भ्रमण तयारी,"(काठमाडौं)  प्रधानमन्त्री शेरबहादुर देउवाले असार अन्तिमतिर अमेरिका भ्रमण गर्ने तयारी सुरु भएको छ । नेपालको सरकार प्रमुखबाट दुई दशकपछि अमेरिका भ्रमण हुन लागेको हो । यसअघि देउवाले नै २०५९ वैशाख २३२८ मा प्रधानमन्त्रीका रूपमा अमेरिकाको औपचारिक भ्रमण गरेका थिए । त्यसयता नेपालबाट त्यो तहमा उच्चस्तरको भ्रमण हुन सकेको छैन ।नेपालअमेरिका ७५ वर्षगाँठको अवसरमा दुवै पक्षको सहमतिअनुसार प्रधानमन्त्री देउवाको भ्रमणसम्बन्धी गृहकार्य दुवैतर्फ चलिरहेको कूटनीतिक स्रोतले जनाएको छ । प्रधानमन्त्री देउवाको भ्रमणअघि प्रधानसेनापति प्रभुराम शर्मा वासिङ्टन डीसी पुगेर फर्कने कार्यक्रम छ । सैनिक स्रोतका अनुसार शर्माले असारको पहिलो वा दोस्रो साता भ्रमण गर्ने गृहकार्य भइरहेको छ । शर्मा अमेरिका भ्रमणको दौरान संयुक्त राष्ट्रसंघमार्फत नेपाल शान्ति स्थापनामा संलग्न इजरायललगायतका केही मुलुकमा पनि पुग्ने स्रोतले जनाएको छ ।नेपालले आउने कात्तिकमंसिरलाई आधार मानेर संघ र प्रदेशको निर्वाचन गर्नुपर्ने र त्यसको करिब १ सय २० दिनअघि नै निर्वाचन घोषणा गर्नुपर्ने भएकाले देउवाको भ्रमण छिट्टै हुन लागेको हो । निर्वाचन घोषणा भएपछि प्रधानमन्त्री औपचारिक भ्रमणमा जान मिल्दैन । प्रधानमन्त्री देउवाका प्रेस प्रमुख गोविन्द परियारले भ्रमणका सम्बन्धमा दुवै पक्ष सकारात्मक रहेको बताए । तर अहिले नै कहिले भ्रमण हुन्छ वा हुन्न भन्ने बेला भइसकेको छैन, उनले भने ।नेपालबाट राजा महेन्द्र शाहले अमेरिकाको दुई पटक (सन् १९६० र १९६७ मा) र राजा वीरेन्द्र शाहले एक पटक (सन् १९८३ मा) राजकीय भ्रमण गरेका थिए । त्यसपछि नेपालबाट राष्ट्र प्रमुख वा सरकार प्रमुखका रूपमा २०५९ मा देउवाले अमेरिकाको औपचारिक भ्रमण गरेका हुन् । नेपालबाट पछिल्लो पटक चार वर्षअघि सन् २०१८ मा (२०७५ पुस ३५) तत्कालीन परराष्ट्रमन्त्री प्रदीपकुमार ज्ञवालीले अमेरिकाको औपचारिक भ्रमण गरेका थिए । अमेरिकाबाट उच्च तहको नेपाल भ्रमण नभए पनि पछिल्लो समय अमेरिकी अधिकारीहरूको भ्रमण बाक्लिएको छ । नागरिक सुरक्षा, प्रजातन्त्र र मानवअधिकार उपमन्त्री तथा तिब्बती मुद्दाका लागि अमेरिकी विदेश संयोजक उज्रा जियाले यही जेठ ६८ मा नेपालको भ्रमण गरेकी थिइन् । उनीसँगै अमेरिकी सहयोग नियोग यूएसएआईडीकी एसियाका लागि उपसहायक प्रशासक अञ्जली कौर पनि आएकी थिइन् ।यसअघि सिनेटर क्रिस्टन जिलिब्रान्डको नेतृत्वमा सांसदको ५ सदस्यीय टोलीले वैशाख ९११ मा नेपाल भ्रमण गरेको थियो । दक्षिण तथा मध्य एसिया मामिला हेर्ने उपसहायक विदेशमन्त्री केली केइडरलिङ वैशाख ६ मा आएर पर्सिपल्ट फर्किएका थिए । संसद्बाट फागुन १५ मा एमसीसी सम्झौता अनुमोदन गर्नुअघि दक्षिण तथा मध्य एसिया मामिला हेर्ने सहायक विदेशमन्त्री डोनाल्ड लु आएका थिए । यसअघि सन् २०१२ मा अमेरिकाका दुई उपसचिव वेन्डी शेरम्यान र मारिया ओटेरोले नेपाल भ्रमण गरेका थिए । सन् २००२ मा तत्कालीन विदेशमन्त्री कोलिन पावेलले नेपालको औपचारिक भ्रमण गरेका थिए । अमेरिकी पूर्वराष्ट्रपति जिमी कार्टरले दुई पटक (सन् २००७ र २००८) नेपालको व्यक्तिगत भ्रमण गरेका थिए । उनी त्यस बेला कार्टर सेन्टरको संस्थापकका रूपमा आएका हुन् । अमेरिकी उपराष्ट्रपति स्पाइरो एग्रेउले सन् १९७० मा नेपालको भ्रमण गरेका थिए । सन् १९७५ मा अमेरिकी राष्ट्रपति बिल क्लिन्टनकी श्रीमती हिलारी (फस्ट लेडीको हैसियतमा) आएकी थिइन् ।अमेरिकाका लागि पूर्वराजदूत सुरेश चालिसे दुई मुलुकबीच हुन लागेको उच्चस्तरीय भ्रमणलाई एकदम सकारात्मक रूपमा हेर्नुपर्ने बताउँछन् । अमेरिका एउटा यस्तो देश हो, जोसँग नेपालको कुनै पनि विवाद छैन । ७५ वर्षको कूटनीतिक सम्बन्धको यात्रामा उनीहरूले हामीलाई औलो उन्मूलनमा सहयोग (सन् १९५१) देखि एमसीसी परियोजनासम्म उपलब्ध गराएका छन्, उनले भने । चालिसेले जति उच्चस्तरीय भ्रमण भयो, त्यति नै दुई मुलुकबीचको सम्बन्ध नजिक हुने बताए । अझ जो बाइडेन (अमेरिकी राष्ट्रपति) को नेपाल भ्रमण होस्, उनले भने ।"
भारतमा यौनकर्मीलाई वैधता,"नयाँदिल्ली (कास) भारतीय सर्वोच्च अदालतले यौनकर्मलाई पेसाको मान्यता दिँदै कानुनी वैधता प्रदान गरेको छ । कोरोना महामारीका समयमा यौनकर्मीलाई परेको समस्यासँग सम्बन्धित एक निवेदनमाथि सुनुवाइ गर्दै न्यायाधीश एल नागेश्वर राय नेतृत्वको ३ सदस्यीय इजलासले बुधबार कानुनी रूपमा यौनकर्मीलाई पनि सम्मान र सुरक्षा मिल्नुपर्ने भन्दै कानुनी वैधता दिन आदेश दिएको हो ।सर्वोच्च अदालतले संविधानको अनुच्छेद १४२ अनुसार विशेष अधिकारका रूपमा यौनकर्मलाई पेसाका रूपमा आधिकारिकता दिएको छ । पेसा चाहे जुनसुकै होस्, यो देशमा हरेक व्यक्तिलाई संविधानले सम्मानजनक जीवन जिउन पाउने अधिकार दिएको छ, भारतीय संविधानमा उल्लेखित नैसर्गिक अधिकार (धारा २१) को उल्लेख गर्दै फैसलामा भनिएको छ, अन्य नागरिक जस्तै यौनकर्मी पनि समान रूपमा कानुनी संरक्षणको हकदार छन् ।यदि कुनै यौनकर्मी १८ वर्ष उमेर पुगेको (बालिग) र आफ्नो इच्छा मुताविक नै यो पेसामा संलग्न रहेको भए उनीहरूको काममा दखलअन्दाज नगर्न अदालतले प्रहरीलाई सचेत गराएको छ । प्रहरीलाई यौनकर्ममा रहेकै आधारमा यौनकर्मीविरुद्ध फौजदारी अपराधअनुसार कारबाही नगर्न पनि फैसलामा भनिएको छ । जब यो स्पष्ट छ कि यौनकर्मी वयस्क हो र आपसी सहमतिमै यस कार्यमा भाग लिइरहेको छ भने प्रहरी उनीहरूमाथि हस्तक्षेप गर्न वा कुनै फौजदारी आपराधिक व्यवस्थाअनुसार कारबाही गर्नबाट जोगिनुपर्छ, फैसलामा उल्लेख छ ।अपराधसम्बन्धी कानुन उमेर र सहमतिका आधारमा लागू हुनुपर्नेमा पनि अदालतले जोड दिएको छ । कुनै वेश्यालयमा छापा मारेमा यौनकर्मीलाई गिरफ्तार वा दण्डित नगर्न पनि अदालतले प्रहरीलाई निर्देशन दिएको छ । अदालतले स्वैच्छिक यौनकार्यलाई कानुनी मान्यता दिए पनि वेश्यालय सञ्चालन गर्नुलाई भने गैरकानुनी करार गरिदिएको छ ।यौनकर्मीको अधिकार रक्षाका लागि इजलासले सरकारका नाममा ६ सूत्रीय दिशानिर्देश नै जारी गरेको छ । यौनसँग सम्बन्धित आपराधिक उजुरी दर्ता गर्ने यौनकर्मीमाथि भेदभाव नगर्न प्रहरीलाई निर्देशन नै दिइएको छ । खासगरी यौनकर्मीहरूप्रति प्रहरीको व्यवहार प्रायः क्रूर र हिंस्रक देखिएको छ । यो त्यस्तो वर्ग हो जसको अधिकारलाई कुनै कानुनी मान्यता छैन, प्रहरीलाई कानुन लागू गर्दा संवेदनशील हुन अदालतले आग्रह गरेको छ । यौन उत्पीडनको सिकार भएका यौनकर्मीलाई तत्काल चिकित्सा र कानुनी उपचारसहित हरसुविधा प्रदान गर्न पनि फैसलामा भनिएको छ ।आमा यौन व्यवसायमा रहेकै आधारमा छोराछोरीलाई उनीहरूबाट अलग राख्न नहुने पनि फैसलामा उल्लेख छ । कोही बालबालिका वेश्यालय वा यौनकर्मी बाबुआमासँग रहेको पाइएमा उसको तस्करी भएको नठहरिने पनि अदालतले स्पष्ट पारेको छ । यौनकर्मीले आफ्ना छोराछोरी रहेको दाबी गरेमा उक्त दाबी सही भएनभएको प्रमाणित गर्न परीक्षण गर्न सकिन्छ । यदि दाबी सही ठहरिए जबर्जस्ती आमाबाबुबाट सन्तानलाई अलग गर्न मिल्दैन, फैसलामा उल्लेख छ, यौनकर्मीले प्रयोग गर्ने कन्डमलगायत सामग्रीलाई प्रहरीले उनीहरूको अपराध प्रमाणित गर्ने सबुतका रूपमा समेत लिनु हुँदैन ।पक्राउ गर्दा, छापा मार्दा र उद्धारका क्रममा यौनकर्मीको पहिचान नखुलाउन पनि प्रहरीलाई सचेत गराइएको छ ।"
प्रिमियर गल्फमा शुक्र च्याम्पियन,"(काठमाडौं)  धराने प्रो शुक्रबहादुर राईले अन्तिम चरणमा गोकर्ण गल्फ क्लबमा बिहीबार तीन अन्डर ६९ खेल्दै सूर्य नेपाल प्रिमियर गल्फ च्याम्पियनसिपको उपाधि जितेका छन् । उनले कुल ७२ होलको प्रतियोगिता १९ अन्डर २६९ मा टुंग्याउँदै सिजनको तेस्रो उपाधि कब्जा गरेका हुन् ।यसै सिजन प्रोफेसनल गल्फ टुर अफ इन्डिया (पीजीटीआई) को प्रतियोगितामा छनोट भएका शुक्रले दोस्रो दिन शीर्षस्थानमा रहेका नीरज तामाङमाथि ६ स्ट्रोकको अग्रता लिँदै करिअरको सातौं उपाधि हात पारेका हुन् । चौथो दिन २ ओभर ७४ खेलेपछि नीरज उपाधि होडमा शुक्रलाई चुनौती दिन असफल भएका थिए । उनको कुल स्कोर १३ अन्डर २७५ रह्यो ।शुक्रले नीरजमाथि एक स्ट्रोकको अग्रतासहित अन्तिम दिनको खेल सुरु गरेका थिए । उनले सुरुका ९ होल एक अन्डर ३५ मा टुंग्याउँदै दुई स्ट्रोकको अग्रता लिए । शुक्रले पछिल्ला ९ होल दुई अन्डर ३४ मा राख्दै उपाधि पक्का गरे । नीरजले अन्तिम ९ होलमा खराब प्रदर्शन गर्दै दुई ओभर ३८ को कार्ड बनाउन पुगेका थिए ।कुल १४ लाख ६१ हजार रुपैयाँ पुरस्कार रहेको सूर्य नेपाल गल्फ टुर २०२१२२ को आठौं तथा अन्तिम प्रतियोगिताको ट्रफीसँगै शुक्रले २ लाख ५० हजार हात पारे । यससँगै उनी सिजनमा ६ लाख ६३ हजार ५ सय पुरस्कार हात पार्दै अर्डर अफ मेरिट का आधारमा २०२१२२ टुरकै नम्बर एक गल्फर भए । उपविजेतामा रोकिएका नीरजले १ लाख ५५ हजार प्राप्त गरे ।दुई अन्डर ७० स्कोर गरेका भुवन नगरकोटी (समग्रमा १२ अन्डर २७६) तेस्रोमा रहे र उनको भागमा १ लाख १० हजार रह्यो । उनी अघिल्लो सिजनका नम्बर एक प्रो हुन् । तर, उनी टुरमा सिजनको शीर्ष वरीयता कायम राख्न असफल रहे । यो सिजन दुई उपाधि जितेका भुवन कुल ५ लाख ८० हजार ५ सय कमाइसहित वरीयतामा दोस्रो भए । उनलाई अर्डर अफ मेरिट (पुरस्कारका आधारमा वरीयता) मा शुक्रले उछिने ।अन्तिम चरणमा एक ओभर ७३ खेलेका वान्चेन ढोन्डुपले कल ११ अन्डर २७७ को प्रदर्शनसँगै एमेच्योरतर्फको उपाधि जिते । उनी समग्रमा चौथो स्थानमा रहे । एमेच्योरतर्फ उपविजेता भएका महेन्द्र फगामीको स्कोर १० अन्डर २७८ रह्यो । समग्रमा पाँचौंमा रहेका उनले अन्तिम चरणमा तीन अन्डर ६९ स्कोर गरे । यो सिजनमा टुरकै दुई मुख्य उपाधि जितेका सुभाष तामाङ सात अन्डर २८१ सहित छैटौंमा रहे । अन्तिम चरणमा उनले ५ अन्डर ६७ को कार्ड बनाए ।इभन पार ७२ स्कोर गरेका पूर्णप्रसाद शर्मा (समग्रमा सात अन्डर २८१) सहित सुभाषसँगै संयुक्त सातौंमा रहे । एमेच्योर आरभ शाह ५ अन्डर २८३ स्कोरसहित आठौंमा रहे । उनले पनि अन्तिम दिन इभन पार ७२ को कार्ड बनाए । भुवनकुमार रोका र रवि खड्का (समान तीन अन्डर २८५) शीर्ष दसमा अटाए । अन्तिम चरणमा भुवनले ७४ र रविले ७३ स्ट्रोक खेले । उदीयमान एमेच्योर सद्भव आचार्य दुई अन्डर २८६ सहित ११ औं स्थानमा रहे । उनले अन्त्मि चरण एक ओभर ७३ मा टुंग्याए ।"
मकवानपुर गोल्डकप हुने,"(मकवानपुर)  चौथो संस्करणको स्थानीय तह मकवानपुर गोल्डकप फुटबल प्रतियोगिता हेटौंडामा जेठ तेस्रो सातादेखि हुने भएको छ । मकवानपुर जिल्ला फुटबल संघको आयोजना तथा जिल्लाका १० वटा स्थानीय तहको सहयोगमा जेठ १९ देखि २८ सम्म प्रतियोगिता हुन लागेको हो । हेटौंडा५ स्थित पिप्ले क्याम्पा रंगशालामा हुने प्रतियोगितामा एक विदेशीसहित दस क्लबले सहभागिता जनाउने छन् । प्रतियोगितामा विभागीय टिम त्रिभुवन आर्मी, नेपाल पुलिस, एपीएफ क्लब, फ्रेन्ड्स, खुमलटार युथ क्लब, सिमरा, वाग्मती युवा क्लब सर्लाही, विजय युथ क्लब हेटौंडा र चितवन११ सहभागी हुनेछन् । विदेशी क्लब एभिनियर एफसी क्यामरुन पनि प्रतियोगितामा सहभागी हुने बिहीबार हेटौंडामा आयोजित पत्रकार सम्मेलनमा जानकारी दिइएको छ । विजेताले १५ लाख र उपविजेताले १० लाख रुपैयाँ प्राप्त गर्ने संघका अध्यक्ष टीकाराम लामाले जानकारी दिए । उनका अनुसार प्रतियोगितामा करिब १ करोड १७ लाख खर्च अनुमान गरिएको छ । यस वर्ष हामीले विजेता र उपविजेता पुरस्कारमा वृद्धि गरेका छौं । जसको कारणले गर्दा प्रतियोगिता अझै प्रतिस्पर्धात्मक हुने अपेक्षा हाम्रो छ, लामाले भने । गत वर्ष विजेताले १० र उपविजेताले ५ लाख रुपैयाँ प्राप्त गरेका थिए । साबिक विजेता आर्मी च्याम्पियन भएको थियो । राष्ट्रिय खेलाडी अन्तर्राष्ट्रिय खेलमा व्यस्त रहेका कारण यस वर्ष मछिन्द्र, थ्रीस्टार र मनाङ क्लब भने प्रतियोगितामा सहभागी नहुने भएका हुन् । प्रतियोगितामा विधागत उत्कृष्ट गोलरक्षक, डिफेन्डर, मिडफिल्डर, फरवार्ड, सर्वाधिक गोलकर्ता तथा उत्कृष्ट प्रशिक्षकलाई जनही २५ हजार रुपैयाँ पुरस्कार प्रदान गरिनेछ । प्रत्येक खेलको म्यान अफ द म्याचलाई १० हजार प्रदान गरिने संयोजक प्रताप विष्टले बताए । प्रतियोगिता पुस महिनामै हुनुपर्ने भए पनि विभिन्न अन्तर्राष्ट्रिय फुटबल प्रतियोगिता र ए डिभिजन लिगका कारण मिति सारिएको हो । प्रतियोगिताको तयारी सुरु भएको र केही दिनभित्र खेल तालिका सार्वजनिक गरिने आयोजकले जनाएको छ ।"
लखनउ बाहिरियो,कोलकाता (एपी) रजत पाटिदारको आक्रामक शतक मदतमा रोयल च्यालेन्जर्स बैंग्लोरले इन्डियन प्रिमियर लिगमा बुधबार लखनउ सुपर जायन्टसलाई १४ ले हराएर क्वालिफायर २ मा प्रवेश गरेको छ । अब फाइनल पुग्नका लागि शुक्रबार हुने इलिमिनेटरमा बैंग्लोरको सामना राजस्थान रोयल्ससँग हुनेछ । हारले लखनउ भने प्रतियोगिताबाट बाहिरिएको छ । गुजरात टाइटन्स भने फाइनल पुगिसकेको छ । इडेन गार्डेनमा भएको खेलमा पाटिटारले ५४ बलमा १ सय १२ रन बनाएपछि बैंग्लोरले ४ विकेट गुमाएर २ सय ७ रन बनायो । जवाफमा केएल राहुलले ५८ बलमा ७९ रन बनाए पनि लखनउले ६ विकेटमा १ सय ९३ रनमात्र बनाउन सक्यो ।
ईपीएल पुग्यो सर्वोच्च,काठमाडौं (कास) नेपाल क्रिकेट संघ (क्यान) को कदमविरूद्ध एभरेस्ट प्रिमियर लिग (ईपीएल) र त्यसका फ्रेन्चाइज टोली सर्वोच्च अदालतको ढोका ढकढक्याउन पुगेका छन् । ईपीएलले क्यानसँग पाँचौं संस्करण आयोजना गर्न माग गरेको थियो । तर क्यानले भारतीय कम्पनी सेभेन थ्री स्पोर्ट्ससँग साझेदार गर्दै सेप्टेम्बर २४ देखि अक्टोबर २२ सम्म नेपाल टी२० लिग आयोजना घोषणा गर्दै एउटा देशमा एकमात्र फ्रेन्चाइज लिग हुने जनाएको थियो । नेपाल टी२० लिगको घोषणा गरेपछि ईपीएलको अस्तित्व संकटमा परेको छ । क्यानको निर्णयले आफूहरू दुःखी हुन पुगेको ईपीएल र त्यसका ६ फ्रेन्चाइज टोलीले जनाएका थिए । क्यान आफ्नो निर्णयमा यथावत रहेमा आफूहरूले क्यानको कार्यक्रम बहिष्कार गर्ने चेतावनी ईपीएल र सम्बन्धित फ्रेन्चाइज टोलीले दिएका थिए । ईपीएलले धम्कीपूर्ण भाषा प्रयोग गरेको जनाउँदै क्यानले त्यसमा आपत्ति जनाएको थियो । ईपीएलले क्यान र सेभेन थ्री स्पोर्ट्ससँग गरेको सम्झौता कानुन विपरीत रहेको जनाउँदै यसलाई तत्काल रोक्का गर्न अन्तरिम आदेशको मागसहित बिहीबार सर्वोच्चमा रिट दायर गरेको जनाएको छ ।
रञ्जनाले जितिन् कांस्य,काठमाडौं (कास) नेपालकी पारा तेक्वान्दो खेलाडी रञ्जना धामीले चीनको हाङझाउमा हुने पारा एसियाली खेलकुदका लागि भएको तेक्वान्दो छनोट प्रतियोगितामा कांस्य जितेकी छन् ।यूएईको शारजहाँमा भएको के४४ क्याटगोरीअन्तर्गत महिला ४७ केजीमुनि रञ्जना सेमिफाइनलमा काजकिस्तानकी मिलानासँग १८१६ ले पराजित गरिन् । शीर्ष दुई स्थानमा रहने खेलाडीमात्र एसियाली पारा खेलकुदमा छनोट हुने प्रावधान रहेकाले रञ्जना छनोट हुन असफल भएको प्रशिक्षक कविराज नेगी लामाले जनाएका छन् । नेपालका अर्का खेलाडी रामबहादुर अधिकारी पहिलो चरणमै पराजित भएका छन् । के४४ क्याटगोरीको पुरुष ५८ केजीमुनि रामबहादुर इराकका अब्बास हुसैनसँग ३३३७ ले पराजित भए ।पारा ओलम्पियन पलेशा गोबर्धन र सिर्जना घिसिङ भने विश्व वरीयताका आधारमा यसअघि नै पारा एसियाली खेलकुदका लागि छनोट भइसकेको प्रशिक्षक लामाले जानकारी गराएका छन् ।
गर्ल्समा रोयल च्याम्पियन,टिम रेड र मनास्लु विजेताटिम रेड र आयोजक मनास्लु प्रथम मनास्लु एसइइ कप थ्री बाइ थ्री बास्केटबल प्रतियोगितामा बिहीबार च्याम्पियन बनेका छन् । टिम रेड ब्वाइज र मनास्लु गर्ल्समा विजेता भए । ब्वाइज फाइनलमा टिम रेडले ज्ञान टाइगरलाई १३९ स्कोरले हराउँदा रोवन तामाङले ६ स्कोर गरे । मनास्लुले नयाँबजारस्थित घरेलु कोर्टमा आईएसलाई १६१० ले हरायो । विजेताकी विनामणि योञ्जनले ७ स्कोर गरिन् । फाइनलका सर्वाधिक स्कोरकर्ताद्वय रोबन र विनामणि मोस्ट भ्यालुएबल प्लेयर घोषित भए ।

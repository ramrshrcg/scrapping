शीर्षक,विवरण
आलमको विरासत धान्ने घोषणासहित छोरा चुनावमा,"मुद्दाको अन्तिम टुंगो नलागुन्जेलसम्म न्यायिक हिरासतमा राख्न रौतहट जिल्ला अदालतले २०७६ कात्तिक २९ मा दिएको आदेशलाई जनकपुर उच्च अदालतको वीरगन्ज इजलासले पनि निरन्तरता दिएपछि अफताब सर्वोच्च पुगेका छन् । साधारण तारिखमा बसेर मुद्दाको प्रतिरक्षा गर्न पाउनुपर्ने माग गरी आलमले दिएको निवेदन डेढ वर्षसम्म सर्वोच्चबाट टुंगो लागेको छैन । गत मंसिर १५ बाट सर्वोच्चमा गोला प्रक्रियाबाट पेसी तोकिनुअघिसम्म आलमले अनुकूल न्यायाधीश नपरेसम्म मुद्दामा सुनुवाइ नगर्ने रणनीतिअनुरूप आफैं मुद्दा स्थगन गराउँदै आएको आरोप छ । अदालतले कैफियत प्रतिवेदन झिकाउने आदेश गरिसकेपछि पनि अफताबकै वकिलले पाँच पटकसम्म सुनुवाइ स्थगन गरााएका थिए । गत वैशाख २ देखि भने न्यायाधीशहरू सुष्मालता माथेमा र नहकुल सुवेदीले सुनुवाइ थालेका छन् । पछिल्लो पटक वैशाख १६ मा भएको सुनुवाइ नसकिएपछि वैशाख २३ मा अर्को पेसी तोकिएको छ । प्रधानमन्त्री हुनुअघि कांग्रेस सभापति शेरबहादुर देउवाले अफताब आलमलाई राजनीतिक रूपमा फसाइएको बताएका थिए । अफताब पुर्पक्षका लागि थुनामै रहेका बखत २०७७ फागुन १९ मा रौतहटको गढीमाई नगरपालिका६ धरमपुर, सिंगारवनमा विष्णु पुराण महायज्ञको आरम्भ गर्दै देउवाले भनेका थिए, अफताब जेलमा हुनुहुन्छ, उहाँलाई पुरानो झूटो मुद्दामा फसाइएको छ, छुटाउनका लागि म आफ्नोतर्फबाट लाग्नेछु । बम विस्फोट हुँदाका बखत गृहमन्त्री रहेका कांग्रेस नेता कृष्ण सिटौलाले पनि आलमलाई फसाइएको भन्दै उनको पक्राउको विरोध गरेका थिए । कांग्रेस सभापति देउवा र अन्य नेताले विगतमा सार्वजनिक गरेका यस्ता प्रतिक्रियाका कारण आफ्ना बाबुलाई जेलबाट छुटाउन अहिलेको सरकारले अग्रसरता लिने आशा राखेको राजिकको भनाइ छ । उहाँहरूले पहल गर्ने सम्भावना छ । विगतको सरकारले फसाएको हो भनेर अहिलेको सरकारले गम्भीर रूपले लिएको देख्छु । प्रधानमन्त्री, गृहमन्त्रीले पनि आश्वस्त पार्नुभएको छ । सरकारले निकास दिन्छ भन्ने विश्वास छ, उनी भन्छन् । चुनाव प्रभावित गर्न बम बनाउन लगाएको र विस्फोटमा घाइते भएकालाई जिउँदै इँटाभट्टामा हालेको अभियोगमा पुर्पक्षका लागि कारागार चलान भएका आलमको व्यक्तित्वलाई उनका छोरा मात्र होइन, उनको दल कांग्रेसले भने लोकतन्त्रवादी मसिहाका रूपमा प्रस्तुत गरेका छन् । राजपुर तथा छिमेकी यमुनामाईलगायत नगरपालिकामा अफताब आलमको तस्बिर राखेर चुनाव प्रचार सामग्री बनाइएको छ । टोलटोलमा टाँसिएकाटाँगिएका कांग्रेसका पम्प्लेट र ब्यानरमा उम्मेदवारले आफ्नो तस्बिरको माथिपट्टि राष्ट्रियता, लोकतन्त्र र समाजवाद को नारा लेख्दै छेउमै कांग्रेसका संस्थापक नेता बीपी र गणेशमानको भन्दा ठूलो तस्बिर आलमको तस्बिर राखेका छन् । राजिकले आफ्ना चुनाव प्रचार सामग्रीमा हजुरबुबा शेख इद्रिस तथा बुबा अफताब र काका महताबको तस्बिर राखेका छन् । त्यस्तै यमुनामाई गाउँपालिकाका अध्यक्ष श्रीराम राय यादवले पनि अफताब आलम र कांग्रेसका प्रदेश सभापति कृष्ण यादवका तस्बिर राखेर प्रचार सामग्री बनाएका छन् ।राजपुरमा २३ हजार ६ सय ७३ मतदाता छन् । गत चुनावमा नगरका ९ वटा वडामध्ये कांग्रेसले प्रमुख, उपप्रमुखसहित ६ वडा जितेको थियो । बाँकी तीन वडामा तत्कालीन फोरम लोकतान्त्रिक (हाल कांग्रेसमा विलय), माओवादी केन्द्र र जनशक्ति पार्टीले जितेका थिए । यी सबै वडा र नगरपालिका नै भ्रष्टाचारको केन्द्रका रूपमा रहेको स्थानीय बताउँछन् । अख्तियार दुरुपयोग अनुसन्धान आयोगको कार्यालय, बर्दिवासमा यो नगरपालिकाका मात्रै १ सय २३ वटा उजुरी परेका छन् ।राजपुर५ का सुरेशप्रसाद यादव नेताहरूले टोलटोलमा पुगेर भोट किन्न अगुवालाई पैसा बाँड्ने र निर्वाचित भएपछि त्यही असुल्न लाग्ने गरेको आरोप लगाए । त्यही गाउँका जियालाल यादव भोट माग्न आफूहरूकामा कहिल्यै कोही नेता नआउने गरेको बताउँछन् । कुनै पार्टीका उम्मेदवार पनि आउन्नन् । गाउँका एकदुई जनालाई पैसा बाँडेर सबैको भोट किन्छन्, भन्छन्, गाउँमा बाटो छैन । खेतीमा हाल्ने मल पाइएको छैन । नालीको निकास छैन । घर र खेत सबै डुबानमा पर्छ । गाउँका स्कुलमा शिक्षक छैनन् । भोट माग्न आए सबै समस्या भन्न पाइन्थ्यो । आउँदै आउन्नन् ।राजपुरकै प्रेम साहले सडक र नालाका लागि छुट्याइएको बजेट नगरपालिकाका पदाधिकारीले अन्तै खर्च गर्ने गरेको बताए । नेताहरूले सुरुमा पैसाले भोट किन्न प्रयास गर्छन् । त्यसरी जित्ने ग्यारेन्टी नभए बम गोला पड्काउँछन् । तर जनताका समस्यामा मतलव गर्दैनन्, उनले भने, भ्रष्ट व्यक्तिले पालिका हाँकिरहेका छन् । जनताले केही पाएका छैनौं । अर्का स्थानीय शेख मोनताहले जनप्रतिनिधिले घरघडेरी जोड्नुलाई नै पालिकामा पाँच वर्षमा भएको विकास भन्नुपर्ने अवस्था आएको बताए । अर्का स्थानीय मो मजहर आलमले आफूहरूले सिँचाइ, पशुपन्छी, माछापालन र मलमा पालिकाबाट सहयोग चाहेको बताए । स्कुल छन् तर शिक्षक छैनन् । स्वास्थ्य चौकी छन् तर डाक्टर छैनन् । अहिलेसम्म केही गरेनन् अब आउनेले यसमा काम गर्नुपर्छ, उनले भने । वडा ५ कै शेख जोबय नेताहरूले जनतालाई कस्तो विकास चाहिन्छ भनेर नसोध्ने बरु फ्रुटी, चिया, मोबाइलको रिजार्च कार्ड वा बाइकमा पेट्रोल कति चाहिन्छ भन्ने र त्यसबापत पैसा दिँदै हिँड्ने गरेको सुनाउँछन् ।"
"गाउँमा चुनाव, काठमाडौंमा प्रचार","मतदाता गाउँमा नभएकाले उम्मेदवारहरू पनि काठमाडौंतिरै जाने गरेको उनले बताइन् । समाजका भद्रभलादमीले उतै (काठमाडौं) बचन दिएपछि विश्वासमा भोट दिन्छौं, उनले भनिन् । काठमाडौं बस्ने बेदिङका दावाछिरिङ शेर्पा भन्छन्, चुनावमा गाउँमा गर्नुपर्ने कार्यक्रम हाम्रो काठमाडौंमै हुन्छ, उनले भने, आज पनि एउटा पार्टीले कार्यक्रम गरेको छ आउनु भनेको थियो । २०७४ मा बेदिङबाट निर्वाचित वडाध्यक्ष छिरिङ शेर्पाले आफू पनि त्यतिबेला मत माग्न काठमाडौं नै गएको बताए । उनले भने, बेदिङमा ३० प्रतिशत जति मात्रै मतदाता बस्छन्, अरू सबै काठमाडौंमा । अनि उतै कार्यक्रम गरेर भोट मागें । उनका अनुसार २०७४ को स्थानीय निर्वाचनमा बेदिङका ५१ जनाले मतदान गरेका थिए । स्थानीय ४० वर्षीय आङफुर्वा शेर्पाले थोरै मतदाता भए पनि उम्मेदवारहरू गाउँ नआएकोमा दुखेसो गरे । जितेर जानेहरू पनि फर्केर नआएकोमा दिक्क मान्दै उनले भने, एकपल्ट घुम्न आएका विदेशी पर्यटक त रोल्वालिङ उपत्यकामा मोहित भएर फेरि फर्केर आएका भेटिन्छन् तर विश्वास गरेर भोट दिएका कोही उम्मेदवार फर्केको देखेको छैन । बेदिङका जस्तै हिमालपारिको जिल्ला भनिने मनाङका चार स्थानीय तहका उम्मेदवारहरू पनि मत माग्न काठमाडौं जाने ताकमा छन् । मनाङका एमाले उपाध्यक्ष चीनबहादुर घलेले माथिल्लो मनाङका धेरजसो मतदाता काठमाडौंमा भएको बताए । हामी यहाँ मतदाताको घरघरमा पुगिरहेका छौं । काठमाडौंमा नेताहरूले भोट मागिराख्नुभएको छ, उनी भन्छन् । माथिल्लो मनाङका ५० प्रतिशतभन्दा बढी मतदाता अहिले पनि काठमाडौंमा रहेको अनुमान छ । उनीहरूलाई रिझाउन अहिले एमालेकांग्रेसका जिल्ला नेता सक्रिय छन् । विशेषगरी मनाङ ङिस्याङ र नार्पाभूमि गाउँपालिकाका बासिन्दा काठमाडौंमा विभिन्न व्यवसाय गरिरहेका छन् । मतदाता खोज्दै उम्मेदवारहरू काठमाडौं जाने चलन पञ्चायतदेखि नै चलेको स्थानीय बताउँछन् । एमाले मनाङका अध्यक्ष एवं प्रतिनिधिसभा सदस्य पोल्देन छोपाङ गुरुङले काठमाडौंमा बसेर भेटघाट गरिरहेको बताए । हाम्रो राजनीति अन्यत्रको भन्दा फरक छ । हाम्रोमा पारिवारिक राजनीति बढी हुन्छ । आफ्नो आफन्त समेट्ने हो, उनले भने, धेरैजना काठमाडौंमै भएकाले पनि हामी यतै छौं । उनी मात्र होइन चुनाव प्रचारका लागि एमाले प्रदेश कमिटी सदस्य त्रिपल पी गुरुङ पनि काठमाडौं पुगेका छन् ।कांग्रेस पूर्वसभापति एवं पूर्वराज्यमन्त्री टेकबहादुर गुरुङले काठमाडौंमै चुनाव प्रचार भइरहेको बताए । पार्टी सम्पर्क कार्यालय, आफन्तको घरदैलोमा नियमित भेटघाट र चुनावी प्रचार गरिरहेको उनको भनाइ छ । माथिल्लो मनाङको धेरैजसो बासिन्दा काठमाडौंमै हुनुहुन्छ । अब सबैलाई गाउँ फर्किन आह्वान गर्ने हो, उनले भने । कांग्रेसका जिल्ला सभापति शंकर गुरुङ पनि काठमाडौंमै छन् । मनाङमा जस्तै मुस्ताङका मतदाता पनि गाउँमा भेटिँदैनन् । स्थानीय नेताहरूका अनुसार मुस्ताङका करिव ४० प्रतिशत पोखरा, काठमाडौंलगायत सहरमा बस्छन । स्थानीय तहका उम्मेदवारलाई गाउँमा बसिरहेका भन्दा सहर पसेका मतदाता निर्णायक छन् । तर उनीहरूलाई फकाउन भने खर्चिलो छ । किनकि मतदाता भेट्न उम्मेदवारहरूलाई सहर नपुगी सुख छैन । पहिले पहिले धेरैजसो उम्मेदवारहरू भोट माग्न सहर नै झर्ने गरे पनि यसपटक सूचना प्रविधिले सजिलो बनाएको छ । थासाङ गाउँपालिका२ कोवाङमा एमालेबाट वडाध्यक्ष पदका उम्मेदवार गौतम शेरचनले सहरमा बस्ने मतदाता फकाउन उतै जानुपर्ने बताए । उनले भने सहरमा रहेका आफन्त, इष्टमित्र र साथीभाइ सबैलाई फोन गरेको छु, फेसबुकमा म्यासेज गरेको छु । छुटेकालाई सम्झदै फोन गर्दै पनि छु । शेरचनले सहर बस्ने तर आफ्नै गाडी नभएका मतदातालाई ल्याउन सवारीसाधन नै पठाउनुपर्ने बताए । जाडो घटेको र खेतीबाली लगाउने उपयुक्त समय भएकाले हिउँदमा बेंसी झरेका मुस्ताङी यतिबेला गाउँ फर्किसकेका छन् । घुम्ती व्यापार गर्ने र तल विभिन्न व्यापार व्यवसाय, अध्ययन र रोजगारी गर्ने मुस्ताङी मात्र सहरमा छन । गाउँका मतदातालाई योजना र सपना बाँडेर मत माग्न सकिन्छ । तर सहरका मतदाताको भोट फुत्काउन उम्मेदवारलाई निकै मुस्किल हुन्छ । सहरबाट गाडीका गाडी रिजर्भ गरी खानाखाजा खुवाउँदै गाउँ पुर्याउनुपर्यो, फर्कने व्यवस्था मिलाउनुपर्यो । सहरी मतदाता निर्णायक हुने भएकाले माग पनि चर्का हुन्छन् । काठमाडौंबाट लोमन्थाङसम्म एउटा मतदाता गाडीमा ल्याउन एकोहोरो बस टिकट मात्र कम्तीमा पाँच हजार लाग्छ । खानाखाजा खर्च छुट्टै छ, लोमन्थाङ गाउँपालिका५ का छिमि ढुन्डु गुरुङले भने, जति दुर्गम भयो, उम्मेदवारलाई मतदाता उति महँगा बन्छन् । भोट किन्ने भन्ने अर्को कुरा भयो, आफ्ना मतदाता ल्याउनै गाह्रो हुन्छ ।"
धनगढीमा दल भर्सेस स्वतन्त्र,"ॅधनगढीलाई व्यवस्थित गर्छु धनगढीलाई सफा, सुग्घर र व्यवस्थित बनाउनुपर्ने चुनौती छ, त्यो नै मेरो मुख्य एजेन्डा हो । भूमिसम्बन्धी समस्या हल गर्ने योजना छ । एक वडा एक कृषि बालीको अभियान सञ्चालन गर्ने योजना बनाएको छु । सबै नागरिकको स्वास्थ्य बिमा गर्ने, सुत्केरी आमाका लागि निःशुल्क एम्बुलेन्स, वृद्धवृद्धाको उपचारका लागि घुम्ती शिविर, सामुदायिक विद्यालयको स्तरोन्नतिलाई प्राथमिकतामा राखेको छु । धनगढीलाई मेघा सिटी हुँदै महानगरपालिकाका रूपमा विकास गर्ने गरी सहरी विकासका योजना बनाउनुपर्छ भनेको छु । म निर्वाचित भएँ भने धनगढीलाई व्यवस्थित सहर बनाउने काम अघि बढाउँछु । यहाँका जनताको साथमा रहेर सेवा गरेको छु र त्यही आधारमा जनताले विश्वासको मत दिनुहुन्छ भनेर ढुक्क छु ।"
पुर्जाकै आश्वासन बाँडेर राजनीति,"(रूपन्देही)  बुटवल उपमहानगरपालिका११ बुद्धनगरका जावेद हुसेन ३२ वर्षका भए । स्याङ्जाको पुतलीबजारबाट १२ वर्षको उमेरमा बाबुसँगै यहाँ बसाइँ सरेर आएका उनी व्यवसायी हुन् । तिनाउमा निर्माण भएको देवीनगर पुल तर्नेबित्तिकै उनको बस्ती सुरु हुन्छ । त्यहीँ छ, हुसेनको तीनतले पक्की घर । बुद्धनगरका साहु भनेर चिनिएका लीलाबहादुर सार्कीसित जग्गा किनेर ८ वर्षअघि यो घर बनाए पनि उनको परिवारसँग जग्गाधनी पुर्जा छैन । घरका दुवै सटरमा जुत्ताचप्पल र फेन्सी व्यवसाय सञ्चालन गरिरहेका जावेदका बाबु मोहम्मद स्थानीय बस्ती विकास समितिका अध्यक्ष हुन् । उनका तीन भाइ छोरा अहिले यही घरमा बसेर व्यवसाय चलाइरहेका छन् । उनीहरूले पुर्जा पाइन्छ भन्ने आश्वासन सुन्न थालेको एक दशक भइसक्यो । चुनाव अगाडि नेताहरूले पुर्जा उपलब्ध गराउँछौं भन्छन्, जावेदले भने, खै अहिलेसम्म पुर्जा हात लागेको छैन् । चुनाव सकिएपछि नेता देखिँदैनन् । स्थानीय बासिन्दाका अनुसार अहिले जग्गा धनी भनेर यहाँ चिनिएका व्यक्ति २०३६ सालको तिनाउको बाढीका कारण विस्थापित भएका हुन् । बुद्धनगर, दुर्गानगर, मजुवालगायतका टोलमा तिनाउ खोला पसेपछि बाढीपीडितलाई सरकारले देवदहमा स्थानान्तरण गरेको थियो । खोलाको बगर बनेको नदी उकास क्षेत्रमा स्याङ्जा, गुल्मी, अर्घाखाँची, रोल्पा, रुकुमलगायतका पहाडी जिल्लाबाट आउनेले जग्गा कब्जा गर्दै गए । ९१ हजार मतदाता रहेको बुटवल उपमहानगरका विभिन्न वडामा बसोबास गर्ने सुकुम्बासी क्षेत्रका मतदाताको संख्या १५ हजारभन्दा बढी छ । बुटवल११ मा नदी उकास र बगरमा परिणत भएको जग्गा ओगटेर बसेका २ हजार ७ सयभन्दा बढी घरधुरी छन् । तिनमा ८ हजारभन्दा बढी मतदाता रहेको निवर्तमान वडाध्यक्ष रामचन्द्र क्षेत्रीले बताए । क्षेत्री दोस्रो कार्यकालका लागि वडाध्यक्षका उम्मेदवार छन् । स्थानीय तह, प्रदेश र संघीय निर्वाचनमा पनि निर्णायक भोट आफ्नै वडामा रहेको उनले बताए । कसलाई जिताउने र कसलाई हराउने भन्ने भोट यहाँको अव्यवस्थित बसोबासीको हो, उनले भने, लामो समयदेखि पुर्जाका लागि लडे पनि अहिलेसम्म उनीहरूले पाउन सकेका छैनन् । भूमि आयोगले पुर्जा वितरणका लागि सबै काम सकेर तयारी गरिरहेका बेला सरकारले खारेज गरेपछि काम रोकिएको उनले बताए । बुटवल११ स्थित खानेपानी पथका रोहित थापा ०५९ सालदेखि सुकुम्बासी बस्तीमा बसोबास गरिरहेका छन् । बगर बनेको जग्गामा आएर बसोबास गरेको उनले बताए । चुनावमा आकाशबाट तारा झार्छु पनि भन्छन्, उनले भने, अहिलेसम्म तीनपटक चुनावमा लालपुर्जाको आश्वासन दिइसके, तैपनि पाइएन । अहिले बस्तीमा पुर्जा वितरण गर्ने आश्वासन बाँडिएको छ । तर, कुर्सीमा पुगेपछि नेताले चिन्दैनन्, उनले भने, चुनाव आउने भएपछि वडा कार्यालयले दुई महिनाअघि जग्गाको निस्सा वितरण गरेको थियो । हामीसित त्यही कागज छ ।थापासित चोकमा क्यारेमबोर्ड खेलिरहेका इरफान हुसेनले वर्षौदेखि लालपुर्जाकै आश्वासन बाँड्ने काम भइरहेको गुनासो गरे । तटबन्धन भएको छैन, उनले भने, तर, घर थपिरहेका छन्, खोलाले कहिले बगाउने हो, ठेगान छैन । यहाँका बासिन्दालाई लालपुर्जा र बाटोघाटो सुविधा चाहिएको उनले बताए । जग्गाधनी पुर्जाविहीन मतदाता लामो समयदेखि बुटवलको राजनीतिमा निर्णायक भूमिकामा छन् । हरेक चुनावी माहोलमा दलले त्यही जग्गाधनी पुर्जा लाई भोट माग्ने एजेन्डा बनाउने गर्छन् । अहिले बुटवल उपमहानगरको प्रमुखका लागि सत्ता साझेदार गठबन्धन र एमाले मुख्य प्रतिस्पर्धामा छन् । एमालेबाट लामो समय औषधि व्यवसायमा संलग्न बाबुराम भट्टराई र सत्ता साझेदार गठबन्धनबाट भुइँमान्छे को उपाधि पाएका कांग्रेसका खेलराज पाण्डे प्रतिस्पर्धामा छन् । दुवै सरल र सादगी स्वभावका मानिन्छन् । उनीहरूको बोलीमा मिठास झल्किन्छ । सहयोगी भावना राख्छन् । एकअर्काको आलोचनामा कमै समय खर्चिन्छन् । दुवै नेता अहिले विरासत जोगाउने र फर्काउने प्रयासमा छन् । दुवै जनाले जोडतोडले बुटवललाई आर्थिक केन्द्र बनाउने र सुकुम्बासीलाई जग्गाधनी पुर्जा उपलब्ध गराउने साझा प्रतिबद्धता व्यक्त गरिरहेका छन् । त्यसका लागि आधारभूत काम नभएको स्थानीयको गुनासो छ । एमालेलाई लगातार निर्वाचित भएको विरासत जोगाउने चुनौती छ भने कांग्रेसका पाण्डेलाई विरासत फर्काउने । एमालेले बुटवलको विकासका लागि सात संकल्प अघि सारेको छ । त्यसमा आर्थिक केन्द्र, अव्यवस्थित बसोबास र बसाइँसराइ व्यवस्थापनका लागि आधुनिक बस्ती विकासको नारा मुख्य बनाएको छ । ऐतिहासिक र पुरातात्त्विक सहरको महत्त्व, रोजगारी सिर्जना, खानेपानीको व्यवस्थापन र पर्यटन प्रवर्द्धनलाई जोड दिएको छ । कांग्रेसको नेतृत्वमा बनेको सत्ता साझेदार गठबन्धनले देशकै आर्थिक विकासको केन्द्र, सुकुम्बासी समस्याको वैकल्पिक विधिबाट स्थायी समाधानलाई मुख्य प्राथमिकतामा राखेको छ । बुटवल क्षेत्रको ६ लेन सडक मर्मत र व्यवस्थापन, खानेपानी सुधार, ढल र वैकल्पिक सडक निर्माण, मोतीपुर औद्योगिक क्षेत्रलाई सहमतिमा अघि बढाउने, नमुना बुटवल निर्माण गर्ने योजना गठबन्धन दलको छ । अधिकांश साझा र मिल्दाजुल्दा एजेन्डा बोकेर दुवै दलका उम्मेदवार मित्रवत् घरदैलो अभियानमा व्यस्त छन् । एमालेले सावित्रा अर्याल र गठबन्धनले नेकपा एकीकृत समाजवादीका चीनबहादुर गुरुङलाई उपप्रमुख उम्मेदवार बनाएको छ । हामीले कुरा होइन, काम गरेर विश्वास दिलाउनु छ, एमालेबाट प्रमुखका उम्मेदवार भट्टराईले भने, त्यसैले गर्न सक्ने योजना मात्र अघि सारेका छौं । तीव्र औद्योगिकीकरण भइरहेको सहरलाई आर्थिक केन्द्र बनाउन केही कुराको व्यवस्थापन मात्र गरे पुग्ने, त्यसले नै रोजगारी र पर्यटन विकास हुने उनले बताए । कांग्रेसका खेलराज पाण्डेको योजना पनि उस्तै छ । पाँच वर्षमा हुनुपर्ने काम केही पनि भएनन्, उनले भने, अव्यवस्थित बसोबासीको व्यवस्थापन, मोतीपुर औद्योगिक क्षेत्रको व्यवस्थापन, तिनाउ करिडोर र लक्ष्मीनगर पहिरोको नियन्त्रणलाई पहिलो प्राथमिकतामा राख्नेछौं । तर, दुवैका दाबी कार्यान्वयन हुने स्पष्ट आधार मतदाताले देखेका छैनन्, विश्वास गरिहाल्ने अवस्था पनि छैन । त्यसैले मतदाता अब एमाले, कांग्रेस छोडेर अर्को दल रोज्ने प्रयासमा देखिन्छन् । पुर्जा दिने भन्ने सबैको सधैं आश्वासन मात्र भए, बुटवल११ स्थित दुर्गानगर टोलका भीमबहादुर ढेंगा मगरले भने, यसपालि विकल्प रोज्ने कि भन्ने छलफलमा छौं । सुकुम्बासी बस्तीका बासिन्दालाई हरेक पटकका निर्वाचनमा चुनाव जित्ने हत्कण्डा मात्र बनाइँदा राजनीतिक नेतृत्वप्रति पनि अविश्वास बढेको छ । तीन महिनाअघि बुटवल११ का कर्मचारीले टोलटोलमा पुगेर भूमिसम्बन्धी समस्या समाधान आयोग २०७६ को अनुसूची ६ को दफा ८ को उपदफा ४ को खण्ड घ प्रयोजनका लागि जग्गाधनीको निवेदन संकलन गरेको निवेदन दर्ताको निस्सा वितरण गरेका छन् । त्यसमा निवेदन फाराम नं, निवेदन दर्ता कोड, जग्गामा बसोबास गर्नेको विवरण, जग्गाको क्षेत्रफलसहितको विवरण छ । २०७७ चैतमा संकलन गरिएको विवरणको निस्सा दुईतीन महिनाअघि वितरण गरिएको ढेंगा मगरले बताए ।"
प्रतिबद्धतामा नागरिकको अविश्वास,"बुटवलमा झुम्साबाट खानेपानी ल्याउने योजना झन्डै १० वर्षदेखि अलपत्र छ । त्यसलाई आफूले पूरा गर्ने दुवै उम्मेदवारले प्रतिबद्धता व्यक्त गरेका छन् । आर्थिक केन्द्र बनाउन निर्यातको ठूलो हिस्सा लिने उद्योगको प्रवर्द्धन गर्दै आयात विस्थापन गर्ने, शिक्षाको सम्भावनालाई उपयोग गर्ने र स्वास्थ्यमा पूर्वाधार थप गर्दै सुविधा विस्तार गर्ने एमालेको नीति छ । स्थानीय उत्पादनलाई लेबलिङ, प्याकेजिङ र ब्रान्डिङ गर्ने, साना तथा घरेलु उद्योगको स्थायित्व र विकास प्रवर्द्धनबाट रोजगारी सिर्जना गर्ने एमालेको दाबी छ । बुटवल देशकै तेस्रो ठूलो सहर भए पनि त्यसका लागि आवश्यक पूर्वाधार अझै तयार नभएको भन्दै पूर्वाधारमा पनि जोड दिने नीति छ । गठबन्धनका उम्मेदवार पाण्डेले तिनाउ करिडोर पूरा गर्ने, बुटवलको फोहोरमैला व्यवस्थापन गर्ने, जनतासँग हातेमालो गर्दै नगरको आम्दानीका स्रोत वृद्धि गर्ने र त्यही स्रोतको उपयोगबाट देशकै नमुना र सम्मुनत बुटवल बनाउने मतदातासमक्ष बताइरहेका छन् । गठबन्धनले प्रतिबद्धता पत्र सोमबारसम्म सार्वजनिक गरेको छैन । बुटवल उपमहानगरपालिकामा २०७४ सालको स्थानीय तह निर्वाचनमा एमालेका शिवराज सुवेदीले पाण्डेलाई २ हजार ३ सय ९८ मत अन्तरले पराजित गरेका थिए । एमालेबाट विभाजन भएर गठन भएको एकीकृत समाजवादीले यसपटक कांग्रेसका उम्मेदवारलाई सहयोग गरेकाले सजिलै जित हासिल गर्ने गठबन्धनको दाबी छ । अर्को दल एमाले भने संगठन पहिलेभन्दा अहिले झन् बलियो भएको र एकीकृत समाजवादीले काट्ने मत माओवादीबाट प्रवेश गरेका व्यक्तिबाट पूरा हुनेमा ढुक्क छ । चेम्बर अफ कमर्स लुम्बिनी प्रदेश अध्यक्ष टंकप्रसाद पोखरेल यसपालि पनि उपमहानगर निर्वाचनमा दलगत एजेन्डाभन्दा पनि अव्यवस्थित सुकुम्बासी बस्तीकै मतले निर्णायक भूमिका खेल्ने बताउँछन् । यहाँ जसका जे जस्ता एजेन्डा भए पनि मतको लेखाजोखा भनेकै सुकुम्बासी बस्ती हो, उनले भने, सुकुम्बासीको मतले जे चाहन्छ, त्यही हुन्छ । विकासका एजेन्डा पूरा गर्ने गरी भन्दा मतदाता झुक्याउने खालका एजेन्डा भएकाले दुवै दलका घोषणा आकर्षक मात्र लाग्ने उनको भनाइ छ । बुटवलको परम्परागत सहरलाई आधुनिक बनाउने र यहाँका ऐतिहासिक पक्षलाई प्रवर्द्धन गर्ने नीति जनप्रतिनिधिले तयार गर्नुपर्ने उनको सुझाव छ । बुटवल बहुमुखी क्याम्पसका प्राध्यापक नूरजंग केसीले जनप्रतिनिधिले प्रतिबद्धतापत्र अनुसारका काम गर्न नसक्दा अहिले नागरिकबाट विश्वास गुमेको बताए । अघिल्लो घोषणापत्रमा झुम्साको खानेपानी २ वर्षभित्रै बुटवल ल्याउने भन्ने थियो, उनले भने, तर, अहिलेसम्म आएको छैन, उल्टै धमिलो पानी आउन थाल्यो । अब कसरी विश्वास गरुन् । दुवै दलका एजेन्डामा खानेपानी, मोतीपुर औद्योगिक क्षेत्र र अव्यवस्थित बसोबासीको व्यवस्थापन गर्ने उल्लेख छ । तर, तीनवटै समस्या वर्षौंदेखि संघीय सरकारले समेत समाधान गर्न नसकेका विषय हुन् । अनि भरपर्दो आर्थिक स्रोतबिना उपमहानगरले गर्छ भनेर कसरी पत्याउनु, केसीले भने, त्यसले मतदाता छल्ने काम मात्र हुन् ।"
इटहरीमा एमालेलाई विरासत जोगाउन गठबन्धन चुनौती,"(इटहरी)  इटहरी उपमहानगरपालिकामा मुद्दाभन्दा बढी प्रतिष्ठाको लडाइँ छ । सत्ता गठबन्धनलाई तालमेलको बल छ भने एमालेसँग विगतको विरासत छ । एकातिर तालमेल र अर्कातिर विरासतका कारण मतदान गर्ने दिन नजिकिँदै जाँदा स्थानीय चुनाव रोमाञ्चक बन्दै गएको छ । उम्मेदवारहरू आआफ्नो मतभारको हिसाबकिताबमा केन्द्रित हुँदा जनसरोकारका मुद्दा भने ओझेलमा परेको छ । इटहरीमा एमालेलाई धक्का दिन कांग्रेसले मुख्य आधार एजेन्डाभन्दा सत्ता गठबन्धनलाई बनाएको छ । यहाँ प्रमुखमा कांग्रेस, माओवादी र एकीकृत समाजवादीका साझा उम्मेदवारका रूपमा कांग्रेसका हेमकर्ण पौडेल छन् । उपप्रमुखमा गठबन्धनले एकीकृत समाजवादीका केशवकुमार विष्टलाई अघि सारेको छ । एमालेबाट विभाजित एकीकृत समाजवादीमार्फत विगतको एमालेको मत तानिने गठबन्धनको आकलन छ । एमालेले भने पार्टी विभाजनबाट असर नपरेको दाबी गर्दै आएको छ । कांग्रेस र माओवादी एउटा वडाको नेतृत्व दिन पनि तयार नभएपछि गठबन्धनबाट बाहिरिएको घोषणा गर्दै प्रमुख र उपप्रमुख सहितमा उम्मेदवारी दिएको जसपाले सोमबार गठबन्धनलाई समर्थन गरेको छ । एमालेबाट नगरप्रमुख उम्मेदवार रहेका यामकुमार सुब्बा इटहरी उपमहानगरका पार्टी अध्यक्ष पनि हुन् । उनलाई विवादमा आइरहने नगरप्रमुख द्वारिकलाल चौधरीका कारण घरदैलोमा प्रश्न सामना गर्न हैरान छ । ०७४ मा एमालेबाट जितेका चौधरीको अमर्यादित बोलीले पार्टीको छविमा असर पारेको विश्लेषण एमाले कार्यकर्तामा छ । मेयरका बोलीबारे मलाई भन्नु केही छैन । कामको मूल्यांकन गर्ने हो । कामका बारेमा प्रश्न उठाउने अवस्था कतै छैन, प्रमुखका प्रत्याशी सुब्बाले भने, पछिल्लो पाँच वर्षमा १४ करोडको प्रशासनिक भवन, ४ करोडको जनजाति संग्रहालय, इटहरीको डुबान रोक्न विश्व बैंकको सवा दुई अर्बमा लगानीमा बन्न लागेको ढललगायतका सडक र पूर्वाधारको विकासमा नगरले ठूलो फड्को मारेको छ । इटहरीवासीको विश्वास बलियो भएकैले एमालेको जग नहल्लिएको सुब्बाले दाबी गरे । त्यसको एउटा कारण इटहरीका जनप्रतिनिधिको छवि हो, उनले भने । विगतमा भएका तीनवटै स्थानीय चुनावमा पराजित कांग्रेसले यसपटक गठबन्धनको बल, वर्तमान नगरप्रमुख चौधरीको सार्वजनिक अभिव्यक्ति र विकासका लागि नेतृत्व परिवर्तनको मुद्दालाई अघि सारेको छ । ३२ वर्षसम्म एउटै नेतृत्व रहँदा इटहरीका जनतामा उकुसमुकुस भएको गठबन्धनका उम्मेदवार पौडेलले बताए । स्वास्थ्य, शिक्षा र पूर्वाधार विकासमा नगरले गति लिएको छैन । नागरिकलाई अपमान गर्ने व्यवहार नगरपालिकाको वर्तमान नेतृत्वबाट भएको छ । मेरो उम्मेदवारी सबै नागरिकको सम्मानका लागि हो, उनले भने । बाढी नियन्त्रणको मुद्दालाई सबैजसो राजनीतिक दलले आफ्नो घोषणापत्रमा प्राथमिकता दिएका छन । विश्व बैंकको अनुदान सहयोगमा परियोजना अघि बढ्ने क्रममा रहेकाले एमालेले यसैलाई प्रमुख मुद्दा बनाएको छ । कांग्रेसले सहरमा ढल बन्दैमा डुबान अन्त्य नहुने भन्दै नदी कटान रोक्ने छुट्टै योजना अघि बढाउने प्रतिबद्धता गरेको छ । म निर्वाचित भएको पहिलो वर्ष नै केन्द्र वा अन्य क्षेत्रको स्रोतबाट बाढी नियन्त्रणको काम सुरु गर्छु, कांग्रेसका उम्मेदवार पौडेलले भने, सामुदायिक विद्यालय, कलेजको स्तरोन्नति, इटहरीको भित्री बस्तीको विकास मेरो मुख्य प्राथमिकता छ ।गत चुनावमा एमाले र कांग्रेसका उम्मेदवारबीच करिब तीन हजार मतान्तर थियो । एमालेका चौधरीले २२ हजार ६ सय ८९ मत ल्याएर नगरप्रमुख जितेका थिए । कांग्रेसका रोहित प्रसार्इंले १९ हजार ९ सय ८५ मत पाएका थिए । उपप्रमुखमा एमालेकी लक्ष्मी गौतम २१ हजार ८ सय ४२ मतसहित विजयी हुँदा कांग्रेसकी विमला ढकालले १८ हजार ३ सय ५२ मत ल्याएकी थिइन् । प्रमुखउपप्रमुख नजिते पनि कांग्रेसले २० वडामध्ये बहुमत ११ वडामा अध्यक्ष जितेको थियो । एउटा वडामा विजयकुमार गच्छदार नेतृत्वको तत्कालीन लोकतान्त्रिक फोरमले जितेको थियो । फोरम कांग्रेसमा विलय भइसकेको छ । एमालेले ८ वडाध्यक्ष जितेको थियो । सत्ता गठबन्धनमा रहेको माओवादीको करिब ५ हजार मत रहेको अनुमान छ । ०७४ को निर्वाचनमै माओवादीले करिब ४ हजार मत प्राप्त गरेको थियो । एकीकृत समाजवादीको समेत मत थपिँदा सहजै जितिने सत्ता गठबन्धनको विश्वास छ । हाम्रो जित सुनिश्चित जस्तै छ, कांग्रेसका उम्मेदवार पौडेलले भने । एमालेका उम्मेदवार सुब्बा निर्वाचनमा नयाँ मतदाता र जनजाति मत निर्णायक हुने बताउँछन् । गठबन्धनले जनजाति उम्मेदवार अघि नसारेकाले आफूलाई लाभ हुने उनको दाबी छ । तर हामीले गरेको काम र संगठनका आधारमा पुरानो वामपन्थी इलाका कांग्रेसले लैजान सक्दैन, उनले भने । इटहरीमा चुनावका बेला हुने पार्टीगत झगडा र निषेधको घटना यसपटक सुनिएको छैन । अघिल्ला चुनावमा प्रचारको प्रतिस्पर्धा चल्थ्यो । यसपटक घरदैलोबाहेक भड्किलो प्रचार पनि देखिएको छैन । विगतमा माइकको आवाजमा प्रतिस्पर्धा गर्ने र एउटाले पोस्टर टाँस्दा अर्कोले त्यसैमाथि टाँसिदिने र त्यही निहुँमा झगडा हुने गर्थे । पहिले एमालेको गढ भएको स्थानमा कांग्रेसलाई आउन नदिने, कांग्रेसको पकड भएको ठाउँमा एमालेलाई जान नदिने गरिन्थ्यो, अहिले त्यस्तो छैन सुब्बाले थपे । निर्वाचन आयोगले भड्किलो प्रचारमा गरेको कडाइ र स्थानीय बासिन्दामा आएको चेतनाका कारण परिवेश बदलिएको पौडेलको विश्लेषण छ । नगरवासीले सबै मिल्दा मात्रै विकास सम्भव छ, एउटा पार्टीले मात्रै केही गर्न नसक्ने रहेछ भन्ने बुझेका छन्, उनले भने, भोट जसलाई दिए पनि सबै उम्मेदवारप्रति स्थानीयले सद्भाव देखाउने संस्कृति विकास भएको छ ।"
हेटौंडामा एमालेलाई गठबन्धन तगारो,"(हेटौंडा)  २०४९ यताका तीनवटै स्थानीय निर्वाचनमा हेटौंडामा एमालेविरुद्ध अन्य दलले मोर्चाबन्दी गरे । जित भने एमालेले निकाल्यो । यसपटक एमालेबाट अलग्गिएको एकीकृत समाजवादीको नेतृत्वमा कांग्रेस र माओवादी केन्द्र एमालेसँग चुनावी प्रतिस्पर्धामा उत्रिएका छन् । हेटौंडामा ह्याट्रिक को इतिहास रचेको एमाले त्यही इतिहासलाई निरन्तरता दिने चुनौतीबीच उभिएको छ । यसका लागि सत्ता गठबन्धन तगारो बनेको छ । तत्कालीन हेटौंडा नगरपालिकामा २०४९ र २०५४ मा एमालेका डोरमणि पौडेल मेयर र हरिबहादुर महत उपेयरमा विजयी भएका थिए । पहिलो निर्वाचनमा कांग्रेस र एमालेबीच प्रमुख प्रतिस्पर्धा भए पनि दोस्रोपटक एमालेविरुद्ध कांग्रेसराप्रपाबीच चुनावी गठबन्धन बन्यो । तैपनि मेयरमा उठेका राप्रपाका दीपकबहादुर सिंह र उपमेयरमा उठेका कांग्रेसका शम्भु भट्टराई पराजित भए । २०७४ को निर्वाचनमा कांग्रेस र माओवादी केन्द्रबीच गठबन्धन बन्यो । परिणाम भने एमालेकै पक्षमा गयो । हरिबहादुर महत मेयर र मीनाकुमारी लामा (हाल एकीकृत समाजवादी) उपमेयरमा विजयी भए । एमालेले यसपटक संविधानसभा (२०७०) सदस्य अनन्त पौडेललाई मेयरमा उठाएको छ । उनी भन्छन्, हामीलाई जनताले हेटौंडाको विरासत पुनः सुम्पिन्छन् भन्ने विश्वास छ, किनभने हाम्रै नेतृत्वमा हेटौंडाले समृद्धिको यात्रा तय गरेको हो । यसपटक एमालेलाई कमल थापा नेतृत्वको राप्रपा नेपालले समर्थन गरेको छ । यद्यपि, हेटौंडामा उक्त दलको प्रभाव निकै कम देखिएको छ । राजेन्द्र लिङ्देन नेतृत्वको राप्रपाले मेयरउपमेयरसहित सबै वडामा उम्मेदवार प्रतिस्पर्धामा उतार्दा थापाले आफ्नै गृहनगरमा पार्टीलाई उम्मेदवारविहीन बनाएका छन् । समान राजनीतिक विचारधारा बोकेको राप्रपाले सेटमै प्रतिस्पर्धा गरिरहँदा राप्रपा नेपालका मतदाता राप्रपालाई छान्ने कि एमालेलाई छान्ने भन्ने दोधारमा देखिन्छन् । त्यसैले हेटौंडामा राप्रपाको राजनीतिक समर्थन भए पनि व्यावहारिक रूपमा एमालेले विगतमा झैं एक्लै लड्नुपर्ने अवस्था सिर्जना भएको छ । एमालेका लागि चुनौतीको बिन्दु यही हो । गत स्थानीय तह निर्वाचनमा एमालेका महत ६ सय १५ मतको अन्तरले मेयर विजयी भएका थिए । निर्वाचनमा मेयरमा मात्र ७ हजार ५ सय २ मत बदर भएका थिए । जिल्ला निर्वाचन कार्यालयका अनुसार बदर मतमध्ये करिब ९० प्रतिशत माओवादी केन्द्रको चुनाव चिह्नमा स्वस्तिक छाप हानिएका कारण बदर भएको थियो । यसले गर्दा माओवादीको समर्थनमा मेयर उम्मेदवार रहेका कांग्रेसका आनन्दराम पराजुली पराजित भएका थिए । अहिले गठबन्धनको आकार बढेको छ । कांग्रेस र माओवादी केन्द्रका साथै एमालेबाट विभाजित भएको एकीकृत समाजवादीको मत पनि जोडिएको छ । अघिल्लो चुनावमा गठबन्धन भए पनि मतदाता शिक्षा राम्ररी दिन नसक्दा धेरै मत बदर भएर क्षति व्यहोर्नुपर्यो, अहिले त्यस्तो अवस्था आउन दिँदैनौं, कांग्रेसबाट उपमेयरका उम्मेदवार रहेका राजेश बानियाँले भने, हामीसँग भएको जनमतलाई सही ढंगले प्रयोग गराउन सक्यौं भनेमात्रै पनि जितको लागि पर्याप्त हुन्छ । मकवानपुरमा एमाले विभाजनपछि एकीकृत समाजवादीतर्फ गएको जनमत स्पष्ट नभए पनि प्रभावशाली नेताहरू भने एकीकृत समाजवादीतर्फ लागेका छन् । एमालेमा हुँदा केन्द्रीय भूमिकामा रहेका विरोध खतिवडा, केदार न्यौपाने र मजदुर नेता ललित बस्नेत एकीकृत समाजवादीमा छन् ।गठबन्धनबाट साझा उम्मेदवार बनेकी लामाको सबलताले पनि एमालेको विरासतलाई टक्कर दिइरहेको छ । हेटौंडा उपमहानगरपालिकाको पछिल्लो ५ वर्षे कार्यकालको सफलताको हिस्सा मेयर महतसँगै उपमेयर रहेकी लामाले पनि दाबी गर्ने गरेकी छन् । स्थानीयवासीका अनुसार पूर्वाधार विकास र सुशासनमा हेटौंडा उपमहानगरपालिकाले नगरवासीलाई गुनासो गर्ने ठाउँ दिएको छैन । मैले उपमेयर हुँदा थालनी गरेका राम्रा कामलाई अझ राम्रो गर्नुपर्नेछ, गठबन्धनकी साझा उम्मेदवार लामा भन्छिन्, नेतृत्वमा पुगेपछि समृद्ध र समुन्नत हेटौंडा उपमहानगर बनाउने अभियान थाल्नेछु । उपमहानगरमा रहेको जनजाति मतले पनि उनलाई उत्साही बनाएको छ । जिल्ला निर्वाचन कार्यालयका अनुसार हेटौंडा उपमहानगरमा १ लाख ४ हजार ४ सय ७३ मतदाता छन् । तीमध्ये करिब ३१ प्रतिशत मतदाता जनजाति (तामाङ) समुदायका छन् । बाहुन २६ र क्षेत्री १३ प्रतिशत छन् । तामाङ (लामा) समुदायकी गठबन्धनकी साझा उम्मेदवार मीनाकुमारीको जोड जातीय मत आफूतिर तान्ने छ । आइतबार बिहान वडा नं ११ को नवलपुरमा आयोजित चुनावी सभामा उनले बारम्बाबार दोहोर्याएको वाक्य थियो, यो मेरो माइती गाउँ हो, माइतबाट चेलीले माया पाउने आशा गरेकी छु । वाग्मती प्रदेशको नीति तथा योजना आयोगको उपाध्यक्ष भएर हेटौंडा बसेका संघीयताविद् खिमलाल देवकोटा स्थानीय तह निर्वाचनमा जातीय तथा साम्प्रदायिक भावनाले पनि मत परिणामलाई प्रभावित गर्ने बताउँछन् । यसका बावजुद पनि एमालेले जित निकाल्ने प्रयास गरिरहेको छ । यसका लागि उसको बलियो जनाधारले आत्मविश्वास बढाउने गरेको छ । २ पटक हेटौंडाका मेयर हुँदै वाग्मती प्रदेशका मुख्यमन्त्री भएका डोरमणि पौडेल, सांसद कृष्ण राना, रामेश्वर राना, हालका मेयर हरिबहादुर महतको साथ एमाले उम्मेदवार पौडेललाई छ । पौडेल आफैंमा हेभिवेट र परिपक्व नेताका रूपमा स्थापित छन् । यसबाहेक एमालेले आफ्नो इतिहास कायम राख्न कांग्रेसभित्रको आन्तरिक द्वन्द्व र निर्वाचनमा राप्रपाको प्रभावशाली उपस्थितिबीच मिहीन ढंगले खेलिरहेको छ । गत निर्वाचनमा निकटतम् प्रतिद्वन्द्वी रहेका कांग्रेसका आनन्दराम पराजुली यसपटक पुनः मेयरको टिकट पाउनेमा ढुक्क थिए । तर अहिले हेटौंडा उपमहानगर एकीकृत समाजवादीले पाउनुमा बानियाँको पनि हात रहेको पराजुलीको आरोप छ । पराजुली समूहको असन्तुष्टिलाई एमालेले आफ्नो अनुकूलतामा लिने प्रयास गरिरहेको छ, बेलैमा मत्थर गर्न सकिएन भने गठबन्धनलाई घाटा हुन सक्छ, कांग्रेसका एक नेताले भने । राप्रपा पनि कांग्रेसकै मत तान्ने प्रयासमा छ । विशेषगरी हेटौंडा बजार क्षेत्रका कांग्रेस मत पाउने उसको विश्वास छ । राप्रपाको प्रयास सफल भयो भने यसको फाइदा एमालेलाई पुग्नेछ । राप्रपाका जिल्ला अध्यक्ष शिवराम थापा अन्य दलका मतदाता पनि आफ्नो पक्षमा आकर्षित भएका बताउँछन् । काठमाडौंमा व्यापारव्यवसायमा संलग्न राप्रपाका मेयर उम्मेदवार सिंह हेटौंडाका पुराना नेता हुन् । २०५४ को स्थानीय निर्वाचनमा तत्कालीन हेटौंडा नगरपालिका मेयर र २०७० मा मकवानपुर२ बाट संविधानसभा सदस्य सदस्य लडेका उनी दुइटै निर्वाचनमा निकटतम प्रतिद्वन्द्वी थिए ।"
के भन्छन् मेयर उम्मेदवार ?,"अनन्त पौडेल, एमालेमेरो पहिलो योजना भनेको हेटौंडालाई आहा भन्ने सहरका रूपमा स्तरोन्नति गर्ने हो । हेटौंडा सुन्दर सहर हो, यसको चौतर्फी विकास गर्न नगर परिषद् गठन गरेर योजनाबद्ध रूपमा अगाडि बढ्नेछौं । सडक र पार्किङलाई व्यवस्थित गर्नेछौं । हेटौंडा औद्योगिक नगरी पनि हो । हेटौंडा१४, मयूरधापमा निर्माण हुन लागेको नयाँ औद्योगिक क्षेत्रलाई सञ्चालनमा ल्याएर रोजगारीको अवसर सिर्जना गर्नेछौं । खानेपानी र विद्युत् सेवा निःशुल्क उपलब्ध गराउने योजना हाम्रो रहेको छ । बालबालिका, युवा र महिला लक्षित योजना पनि हामी सञ्चालन गर्नेछौं ।मीनाकुमारी लामा, गठबन्धनहेटौंडालाई समृद्ध नगरीका रूपमा विकास गर्न मेरो उम्मेदवारी हो । निर्वाचित भएपछि १० हजार लिटरसम्म खानेपानी निःशुल्क वितरण गर्नेछौं । न्यूनतम विद्युत् पनि निःशुल्क वितरण गर्ने योजना हाम्रो छ । सबै वडामा स्वास्थ्यचौकी निर्माण गरी डाक्टरसहितको सेवा उपलब्ध गराउने छौं । चिकित्सा स्वास्थ्य अध्ययनका लागि छात्रवृत्ति उपलब्ध गराउनेछौं । प्रत्येक वडामा मिनी रंगशाला, कभर्डहल, व्यायमशाला र पुस्तकालय निर्माण गर्नेछौं । सडक फराकिलो बनाउने विषय संघीय सरकारसँग समन्वय गरी बजारवासीको चित्त बुझाएर हल गर्ने योजना हाम्रो छ । दीपकबहादुर सिंह, राप्रपाहेटौंडालाई सुशासन र भ्रष्टाचारमुक्त नगर बनाउन मेरो उम्मेदवारी हो । हाल उपमहानगरमा नक्सा पास गर्दा भ्रष्टाचार हुने गरेको छ । त्यसलाई तत्काल सुधार्न जरुरी छ । हेटौंडाका सडकहरू साँघुरा भएका छन् । त्यसलाई फराकिलो बनाउने र हेटौंडामा चक्रपथ बनाउने मेरो योजना रहेको छ । उपमहानगरले विभिन्न बहानामा कर लिने गरेको छ । अहिले लिइरहेको करमा ५० प्रतिशतसम्म कटौती गर्नेछु । राज्यले दिएको वृद्धभत्ता लिन आउन वृद्धवृद्धालाई समस्या भइरहेको छ । त्यसकारण घरघरमै पुगेर वितरण गर्ने व्यवस्था मिलाउने घोषणा मैले गरेको छु ।"
महिला उम्मेदवार महिलामै केन्द्रित,"(काठमाडौं)  काठमाडौ, ललितपुर र टोखाका महिला उम्मेदवारले विकास निर्माणसँगै महिलाका एजेन्डालाई पनि प्राथमिकतामा राखेको बताएका छन् । शान्ति, न्याय र लोकतन्त्रका लागि समावेशी महिला सञ्जाल संकल्प र वुमन एनजीओ फेडेरेसनले सोमबार काठमाडौंमा आयोजना गरेको महिला जिताऔं अभियान लाई सम्बोधन गर्दै उनीहरूले यस्तो बताएका हुन् । काठमाडौं महानगरपालिकामा नेपाली कांग्रेसबाट मेयरकी उम्मेदवार सिर्जना सिंहले महिला, बालबालिका, ज्येष्ठ नागरिक, अपांगता भएका व्यक्तिलगायतले सुरक्षित हिँडडुल गर्न सक्ने सहरको निर्माण गर्ने बताइन् । महानगरलाई सफा, स्वस्थ, सुन्दर र सुरक्षित सहर बनाउने लक्ष्य राखेको बताउँदै उनले भनिन्, राजधानी भन्नु मात्रै, अन्धकार छ, काम गरेर फर्कंदा अबेर रात पर्छ, श्रमिक महिलाहरूलाई गाह्रो छ, सबै ठाउँमा बत्तीको व्यवस्था गरेर, सीसीटीभी राखेर ढुक्कले हिँड्ने वातावरण बनाउँछु । उनले सूचना प्रविधि, सीप विकास तथा रोजगारीमा महिलालाई जोडेर बिदेसिनेबाट रोक्ने, प्रत्येक वडामा रोजगारी सिर्जना गर्ने तथा कोसेली घर निर्माण गरेर स्थानीय उत्पादनलाई विदेशमा समेत निर्यात गर्ने वातावरण बनाउने, प्रत्येक सामुदायिक स्कुलमा शिशु स्याहार केन्द्र स्थापना गर्नेलगायतका एजेन्डा सार्वजनिक गरेकी छन् । विवेकशील साझाबाट काठमाडौं महानगरकै मेयरकी उम्मेदवार समीक्षा बाँस्कोटाले सार्वजानिक यातायातलाई सर्वसुलभ र सुरक्षित बनाउने बताइन् । महिलालाई सार्वजानिक यातायातमा यौन हिंसा र दुर्व्यवहार बढी हुने गरेको पाएका छौं, मेयरको त्यो कुर्सीमा बसेको दिन सर्वसुलभ र सुरक्षित सार्वजानिक यातायातको व्यवस्था गर्नेछु, उनले भनिन् । महिला आन्दोलनले ल्याएको ३३ प्रतिशतको आरक्षणलाई दलहरूको चुनावी गठबन्धनले कमजोर बनाएको औंलाउँदै आफू र आफ्नो दलले हरेक क्षेत्रमा महिला सहभागितालाई ५० प्रतिशतभन्दा बढी पुर्याउने बताइन् । महिला हिंसाविरुद्धको शून्य सहनशीलता को नीति लिएको हुँदा बलात्कारजस्ता महिला हिंसाजन्य गतिविधिमा संलग्नलाई आफ्नो दलले राजनीतिक संरक्षण नदिने दाबी गरिन् । टोखा नगरपालिकामा कांग्रेसबाट मेयरकी प्रत्यासी रजनी थापाले आफ्नो चुनावी एजेन्डामा महिला सशक्तीकरण सेल, कानुनी साक्षरता, नीतिगत सचेतना, नेतृत्व विकासका लागि महिला प्रोत्साहन सेल र भयरहित जीवनयापनका लागि महिला फाइटब्याक सेल लाई समेटेको बताइन् । काठमाडौं महानगरमा एमालेबाट उपमेयरकी उम्मेदवार सुनिता डंगोलले युवा, महिला, सामाजिकसांस्कृतिक अभियन्तालगायत सम्पूर्ण महानगरवासीहरूको भावनालाई प्रतिनिधित्व गर्दै काम गर्ने लक्ष्य राखेको बताइन् । राष्ट्रिय प्रजातन्त्र पार्टीबाट काठमाडौंको उपमेयरमा उम्मेदवार विनिता मगैयाले महिलालाई कार्यस्थलमा हुने हिंसा र दुर्व्यवहार, असमान ज्याला तथा सुरक्षालाई ध्यान दिने बताइन् । उनले भनिन्, काम गरेर घर फर्कंन ढिला भइदिन्छ, रातमा कसरी फर्कने भन्ने चिन्ता हुन्छ, असुरक्षाको स्थिति आइपर्यो भने सीसीटीभीले बचाउन त आउँदैन, यही भएर नगरप्रहरीलाई चुस्तदुरुस्त खटाउने योजना छ ।"
वैदेशिक रोजगारीका नाममा कन्सल्टेन्सीको अवैध धन्दा,"(काठमाडौं)  वैदेशिक रोजगार विभागले बुटवलस्थित जेनियस एजुकेसन एन्ड कन्सल्टेन्सी सर्भिसका सञ्चालक सुजन भट्टराई, लमजुङका मेखबहादुर गुरुङ र सुनील लम्सालले २२ जना ब्यक्तिसँग तीन करोड ६४ लाख रुपैयाँ ठगी गरेको भन्दै वैदेशिक रोजगार न्यायाधिकरणमा मुद्दा लैजाने तयारी गरेको छ । सञ्चालक सुजन भने अनुसन्धानका लागि थुनामा छन् । जेनियस कन्सल्टेन्सीले पोर्चुगल, फ्रान्स र माल्टामा वैदेशिक रोजगारीका लागि पठाइदिने भन्दै प्रतिव्यक्ति ८ लाख ४५ हजारदेखि १६ लाख रुपैयाँसम्म असुल गरेको भन्दै पीडितले प्रमाणसहित उजुरी हालेका छन् । विद्यार्थी अस्ट्रेलिया पठाउने भन्दै खुलेको जेनियसले विद्यार्थी नभई वैदेशिक रोजगारीमा कामदार पठाउन रकम असुलेको खुलेको छ । मेखबहादुर र सुनील भने जेनियसका साझेदार हुन् वा एजेन्ट भन्ने खुलेको छैन । हामीलाई पोर्चुगलको कृषिमा ६ सय युरो तलब पाइन्छ भनेर पठाउँछु भन्यो । त्यसका लागि १६ लाख रुपैयाँ खर्च लाग्छ भन्यो । पोर्चुगल पठाउन भारत लगेर राखिएको थियो, लमजुङका महेशकुमार शाहीले भने, त्यसका लागि मैले मात्रै १५ लाख ५० हजार रुपैयाँ बुझाएँ । उनीसँगै अशोक चौधरी, मोहन राई, अम्रिता गुरुङ, सुरज श्रेष्ठ, श्रीप्रसाद गुरुङ, सुभाष भट्टराई, मनद राना, कुशल गुरुङसहितको १३ जनाको समूह मेखबहादुरमार्फत सुजनसमक्ष पुगेका थिए । सुजनले आफू र सुनील लम्सालमार्फत धेरैलाई विदेश पठाइसकेको भन्दै उनीहरूलाई ढुक्क हुन आश्वासन दिएका थिए । उनीहरूले मेखको एनआईएसी एसिया र सुजनको सिटिजन्स बैंकको खातामा रकम जम्मा गरिदिएका थिए ।सुजनले फ्रान्स पठाइदिन्छु भन्दै लमजुङका बलराम महतसँग पटकपटक गरी १४ लाख ७८ हजार रुपैयाँ असुल गरेका थिए । हामीलाई फ्रान्समा सिम्यानको कामका लागि पठाइदिन्छु भनेको थियो । अन्तर्वार्ताका लागि भारत पनि पुर्यायो, उनले भने, हामी चार जनालाई भारतमा लगी अलपत्र बनाइदियो ।वैदेशिक रोजगार विभागका अनुसार विभिन्न उद्देश्य राखी खोलिएका शैक्षिक परामर्श संस्था (कन्सल्टेन्सी) र ट्राभल एजेन्सीले विद्यार्थी भिसाको आवरणमा वैदेशिक रोजगारीमा पठाउने भन्दै विभिन्न व्यक्तिबाट मोटो रकम ठगी गरिरहेका छन् । त्यस्ता कन्सल्टेन्सीविरुद्ध एकपछि अर्को ठूलाठूला रकम दाबीसहित उजुरीको चाङ लाग्न थालेको छ । अर्को प्रकरण इन्टरनेसनल एक्स्पो एन्ड ट्राभल सर्भिस प्रालिसँग जोडिएको छ । एक सय २४ जनाले इन्टरनेसनल एक्स्पोका सञ्चालक रूपन्देहीकी राधा सुवेदी, सञ्चालकत्रय हेमराज केसी, दीपक हमाल, सुरजराज पाण्डे, कर्मचारीहरू कृष्ण दंगाल, इन्दिरा पाण्डेय र सरु अधिकारीविरुद्ध ठगीको उजुरी हालेका छन् । उनीहरूले माल्टाका विभिन्न कम्पनीमा मासिक ७ सय ९२ युरो तलब पाउने भन्दै प्रतिव्यक्ति एक लाख ३५ लाखका दरले एक करोड ६७ लाख रुपैयाँ असुल गरेका थिए । विभागमा रहेको प्रहरीले अनुसन्धान गरी वैदेशिक रोजगार न्यायाधिकरणमा मुद्दा दर्ता गर्ने तयारी गरेको छ । एक सय ६५ जनाले पैसा बुझाएका हौं । माल्टा जान ७ लाख रुपैयाँ लाग्छ भनेको थियो । हामीभन्दा अगाडिका साथीहरूको भिसा नआएपछि सोधखोज गर्दा ठगीमा परिएछ, महोत्तरीका बालकिशोर बरालले भने । शिक्षा, विज्ञान तथा प्रविधि मन्त्रालयका अनुसार शैक्षिक परामर्श संस्थाहरूलाई वैदेशिक रोजगार पठाउने अनुमति छैन । कन्सल्टेन्सीहरूको काम विदेशमा पढ्न जाने विद्यार्थीलाई विश्वविद्यालयबारे सूचना दिने मात्रै हो । यी संस्थाहरू वैदेशिक रोजगारीको कामसँग जोडिन पाइँदैन, शिक्षा मन्त्रालयका प्रवक्ता दीपक शर्माले भने, यदि कोही ठगीमा परेको छ भने नजिकै प्रहरी कार्यालयमा गएर उजुरी हाल्न सक्छन् । प्रहरीले प्रमाणसहित मुद्दा चलाएर कारबाही गरेपछि मन्त्रालयले त्यस्तो कन्सल्टेन्सीहरूको दर्ता खारेज गर्छौं । शैक्षिक परामर्श संस्थाले वैदेशिक रोजगारीमा ठगी गरे पनि तिनलाई कारबाहीको दायरामा ल्याउन सकिएको थिएन । यस पटक भने वैदेशिक रोजगार विभाग र नेपाल प्रहरीबीच सहमति भई विभागमा प्रहरी नायब उपरीक्षक (डीएसपी) नवराज मल्लको कमान्डमा अनुसन्धान शाखा खडा भएको छ । अहिले यो शाखाबाट अनुसन्धान गरी विशेष सरकारी वकिलको कार्यालयमार्फत न्यायाधिकरणमा मुद्दा लैजान थालिएको छ । सामान्य प्रशासनको कर्मचारीबाट अनुसन्धान नहुने भएपछि प्रहरीलाई जिम्मेवारी दिइएको हो । पछिल्लो समय म्यानपावर कम्पनीभन्दा पनि कन्सल्टेन्सीहरूको ठगी डरलाग्दो देखिन्छ । म्यानपावर कम्पनीले धरौटी राखेको छ । उनीहरूलाई सजिलै कारबाहीको दायरामा ल्याउन सकिएको छ, वैदेशिक रोजगार विभागका महानिर्देशक शेषनारायण पौडेलले भने, कन्सल्टेन्सीहरूको धरौटी छैन । बिनाधरौटी काम भइरहेको छ । विदेशमा कामदार पठाउन म्यानपावरले २ करोडदेखि ६ करोड रुपैयाँसम्म धरौटी राख्नुपर्ने व्यवस्था छ । एक आर्थिक वर्षमा ३ हजारभन्दा कम कामदार पठाउने म्यानपावरले दुई करोड रुपैयाँ धरौटी राख्नुपर्छ, जसमा नगद ५० लाख रुपैयाँ र बैंक ग्यारेन्टी एक करोड ५० लाख रुपैयाँ तोकिएको छ । वर्षमा ५ हजारसम्म कामदार पठाउनेले ३ करोड रुपैयाँ धरौटी राख्नुपर्छ, जसमा एक करोड रुपैयाँ नगद र २ करोड रुपैयाँ बैंक धरौटी राख्नुपर्छ । वर्षमा ५ हजारभन्दा बढी कामदार पठाउनेले दुई करोड रुपैयाँ नगद र चार करोड बैंक ग्यारेन्टीसहित ६ करोड धरौटी राख्नुपर्छ । यसअघि ७ लाख रुपैयाँ र बैंक ग्यारेन्टी २३ लाख गरी ३० लाख मात्रै धरौटी राख्ने व्यवस्था थियो । यसरी धरौटी राख्ने म्यानपावरले १० हजार रुपैयाँ सेवा शुल्क लिएर मात्रै कामदार उठाउन पाउने व्यवस्था छ । तर लाखौं रुपैयाँ सेवा शुल्क उठाउने कन्सल्टेन्सीले कुनै धरौटी राख्नुपर्दैन । वैदेशिक रोजगार ऐनको दफा १० बमोजिम इजाजतपत्रबिना कसैले पनि वैदेशिक रोजगार व्यवसाय सञ्चालन गर्न पाउँदैन । त्यसरी काम गरेमा तीन वर्षदेखि सात वर्षसम्म कैद हुने व्यवस्था छ । कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाइदिन्छु भनी झूटो आश्वासन दिई वा प्रलोभन देखाई वैदेशिक रोजगारीमा लगाइदिने उद्देश्यले कुनै रकम लिएमा वा विदेश पठाएमा, दफा ४३ मा भनिएको छ, त्यसरी लिएको रकम र सोको पचास प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाखदेखि पाँच लाख रुपैयाँसम्म जरिवाना र तीन वर्षदेखि सात वर्षसम्म कैद हुनेछ । विदेश पठाई नसकेको भए सो सजायको आधा सजाय हुनेछ । विभागका महानिर्देशक पौडेलका अनुसार दफा ४३ कन्सल्टेन्सीहरूको हकमा लागू हुन्छ ।"
मेडिकल कलेजको सिट निर्धारण हुन सकेन,"(काठमाडौं)  चिकित्सा शिक्षा आयोगले मेडिकल कलेजहरूको सिट निर्धारण नगर्दा एमबीबीएसलगायत चिकित्सा शिक्षाको स्नातक तहको भर्ना कार्यक्रम रोकिएको छ । आयोगले चैत अन्तिम साता एकीकृत प्रवेश परीक्षाको नतिजा सार्वजनिक गरे पनि सिट निर्धारण नभएका कारण म्याचिङलगायत विद्यार्थी भर्नाको प्रक्रिया सुरु हुन सकेको छैन । सीटीईभीटीका डिप्लोमा तहको कार्यक्रम पनि सञ्चालन गर्ने मेडिकल कलेजका कारण सिट निर्धारणमा ढिलाइ भएको हो । आयोगले गत वर्ष आफ्नै एक सय बेडको अस्पताल नभएकासहित स्नातक तहमा पठनपाठन गराउने ८० नर्सिङ कलेज खारेज गरेको थियो । नर्सिङबाहेक पनि सीटीईभीटीको स्वास्थ्यतर्फ प्रमाणपत्र तह र विश्वविद्यालयका स्नातक तहमा पठनपाठन गराउने २३ शिक्षण संस्था भेटिएको आयोगका सदस्यसचिव भोजराज काफ्लेले बताए । नर्सिङबाहेक एचएच, फार्मेसीलगायत प्रमाणपत्र तहका कार्यक्रम र स्नातक तहमा पनि कक्षा सञ्चालन गर्ने शिक्षण संस्थालाई दुईमध्ये एउटा तह रोज्न अवसर दिइएको उनले जनाए । चिकित्सा शिक्षा ऐनले एउटा शिक्षण संस्थाले स्नातक र प्रमाणपत्रको दुवै कार्यक्रम सञ्चालन गर्न नपाउने व्यवस्था गरेको छ । शिक्षण संस्थाले एउटा कार्यक्रम रोजेपछि स्नातक तहका शिक्षण संस्थाको सिट निर्धारण गरिने आयोगले जनाएको छ । नर्सिङबाहेक पनि स्नातक तह पठनपाठन गराउने कलेजहरूले प्रमाणपत्र तहको कक्षा सञ्चालन गरेको पाइयो, सदस्यसचिव काफ्लेले भने, ती शिक्षण संस्थालाई विश्वविद्यालय वा सीटीईभीटीमध्ये एक शैक्षिक कार्यक्रम रोज्न समय दिएका छौं । कतिपय शिक्षण संस्थाले आयोग गठन नहुँदै सम्बन्धन लिएर विश्वविद्यालय र सीटीईभीटीका दुवै कार्यक्रम चलाएका थिए । २३ मध्ये अधिकांश शिक्षण संस्थाले सीटीईभीटीसँगको सम्बन्धन खारेज गरेर विश्वविद्यालयका कार्यक्रम रोजेका छन् । आयोगले भने अघिल्लो शैक्षिक सत्रको पठनपाठन फागुनदेखि मात्रै सुरु भएकाले चालु शैक्षिक सत्र सुरु गर्न हतार नभएको जनाएको छ । कोभिडका कारण कक्षा १२ को परीक्षा सञ्चालन र चिकित्सा शिक्षाको प्रवेश परीक्षा लिन ढिलाइ भएका कारण शैक्षिक सत्र नै पर धकेलिँदै आएको छ । काफ्लेले तुरुन्तै भर्नाका लागि विद्यार्थी पठाउँदा कतिपय मेडिकल कलेजमा कक्षाकोठालगायत पूर्वाधारको समस्या हुन सक्ने बताए । सीटीईभीटीको कक्षा चलाउने शिक्षण संस्थाबारे पनि टुंगो लगाएको छैन, अघिल्लो वर्षका विद्यार्थी पहिलो ब्याचमा पढिरहेकाले नयाँ विद्यार्थी पठाउन पनि हतार नगरेका हौं, उनले भने । आयोगका अध्यक्ष तथा प्रधानमन्त्रीको अध्यक्षतामा बैठक बसेर कलेजहरूको सिट निर्धारण गर्नुपर्छ । चुनावका कारण प्रधानमन्त्रीको व्यस्तताले आयोगको बैठक डाक्न पनि समय नमिलेको पदाधिकारीहरूले बताएका छन् । गत वर्षभन्दा विश्वविद्यालय, मेडिकल कलेज र प्रतिष्ठानमा एमबीबीएस लगायत चिकित्सा शिक्षाका स्नातक तहका विषयका सिट केही बढ्ने आयोग स्रोतले जनाएको छ । गत वर्ष जुम्लास्थित कर्णाली स्वास्थ्य विज्ञान प्रतिष्ठानले एमबीबीएसका लागि २० सिट पाएको थियो । आयोगले यस पटक उक्त प्रतिष्ठानमा केही सिट थप गर्न प्रस्ताव गर्दै छ । गत वर्ष काठमाडौं विश्वविद्यालयबाट सम्बन्धन प्राप्त देवदह मेडिकल कलेजले एमबीबीएसमा विद्यार्थी अध्यापन गराउन एक सिट पनि पाएको थिएन । त्यसअघि देवदहले ४० सिट पाएको थियो । आयोग गठन हुनु पहिले शिक्षण संस्थाको समन्वयमा मेडिकल काउन्सिलले सिट निर्धारण गर्दै आएको थियो । फ्याकल्टी संख्या (प्राध्यापक), पूर्वाधार, अस्पतालको सेवाहरू, बिरामीको चापलगायत मापदण्डका आधारमा सिट निर्धारण गरिने व्यवस्था छ ।गत वर्ष आयोगले अधिकांश शिक्षण संस्थालाई अधिकतम एक सय सिट निर्धारण गरेको छ । चालु शैक्षिक सत्रमा पठनपाठन गराउन आयोगले प्रवेश परीक्षा सञ्चालन गरेर प्रसेन्टाइलका आधारमा नतिजा प्रकाशित गरिसकेको छ । प्रसेन्टाइल प्रणालीमा प्रवेश परीक्षा दिएकामध्ये ५० प्रतिशत विद्यार्थीले भर्ना हुने अवसर पाउँछन् । गत वर्ष प्रतिशतका आधारमा प्रवेश परीक्षाको नतिजा सार्वजनिक गर्दा नर्सिङ, फार्मेसीलगायत कतिपय विषयमा सिटअनुसार विद्यार्थी संख्या नै कम्ती भएको थियो । मेडिकल शिक्षाको स्नातक तहमा सार्वजनिक शिक्षण संस्थाले ७५ प्रतिशत, निजीले १० र विदेशी लगानीका शिक्षण संस्थाले २० प्रतिशत छात्रवृत्ति उपलब्ध गराउनुपर्ने व्यवस्था छ ।"
आईजीपी बढुवामा विधिको प्रश्न,"नेपाल प्रहरीको महानिरीक्षक (आईजीपी) मा पदोन्नति प्रकरण फेरि पनि विवादरहित बन्न सकेन । वरीयता क्रममा आफूभन्दा कनिष्ठ धीरजप्रताप सिंहलाई आईजीपीमा बढुवा गरेको भन्दै अतिरिक्त महानिरीक्षक (एआईजी) विश्वराज पोखरेलले सर्वोच्च अदालतमा रिट दर्ता गराएका छन् । यस्ता उच्च पदका नियुक्तिहरूमा अरू पदाकांक्षीहरू असन्तुष्ट हुनु आफैंमा अन्यथा होइन, तर सरकारको एकपछि अर्को निर्णय विवादास्पद बनेर अदालतसम्मै पुग्नुचाहिँ कत्ति पनि स्वाभाविक होइन । यसबाट नेपाल प्रहरीको बढुवामा विधिपद्धति पालनाको सर्वथा अभाव रहेको थप प्रस्ट हुन्छ । किनभने, बढुवा प्रणाली पद्धतिबमोजिम तथा अनुमानयोग्य हुने हो भने अन्य आकांक्षीहरू अदालत पुग्नुपर्ने वातावरण नै बन्दैन । महानिरीक्षकका दाबेदार पोखरेल २०७७ मंसिरमा र अर्का दाबेदार सहकुल थापा गत असारमा एआईजीमा बढुवा भएका थिए । तर, सरकारले गत चैत ७ मा मात्रै एआईजी बनेका सिंहलाई महानिरीक्षक बनाएपछि आफूमाथि अन्याय भएको भन्दै पोखरेल सर्वोच्च पुगेका हुन् । यसरी न्यायालयले नै नियुक्तिको अन्तिम छिनोफानो गर्नुपर्ने अवस्था दोहोरिंदै जाँदा प्रहरी अधिकृतहरूको मनोबल तथा कार्यसम्पादनप्रतिको आत्मविश्वास नै धराशायी बन्दै जान्छ, जसको असर अन्ततः समग्र संगठनको व्यावसायिकता तथा प्रभावकारितामै पर्छ । प्रहरीमा बढुवाको समस्या आईजीपीमा मात्रै छैन, अरू उच्च अधिकारीहरूको पदोन्नति पनि त्यत्तिकै विवादास्पद बन्ने गरेको छ । सरकारका गृहमन्त्री, प्रधानमन्त्रीलगायत प्रभावशाली राजनीतिज्ञहरूले ज्येष्ठता र वरीयताका आधारमा बढुवा गर्ने विधिको घरीघरी धज्जी उडाउने गरेका छन् । त्यसको उत्कर्ष रूप आईजीपी प्रकरणमा प्रकट हुने गरेको छ, संगठनको सर्वोच्च पद भएकाले स्वाभाविक रूपमा चर्चा मात्रै यसको बढी हुने गरेको हो । सम्पूर्ण प्रहरी संगठनको बढुवा प्रणालीमा भएको बेथितिकै कारण यति बेला सिंहको आईजीमा भएको पदोन्नति न्यायोचित हो कि बलजफ्ती भन्ने प्रश्न पनि थप जटिल बनेको छ । त्यो किन भने, २०४९ चैत १२ मा एकै दिन प्रहरी निरीक्षकबाट सेवा प्रवेश गरेका सिंह, पोखरेल र थापा डीएसपी, एसपी र एसएसपीसम्मको बढुवामा सँगसँगै थिए । तत्कालीन केपी शर्मा ओली नेतृत्वको सरकारले २०७६ वैशाख २९ मा उनीहरूमध्ये पोखरेललाई डीआईजीमा बढुवा गरेको थियो । त्यसको १ वर्षपछि २०७७ वैशाख ७ मा सिंहसहित १० जना डीआईजीमा बढुवा भएका थिए । अनि, ओली सरकारले नै २०७७ मंसिरमा एआईजीमा दरबन्दी थपेर पोखरेलको एकल बढुवा गरेको थियो । एसएसपीसम्म आफू वरीयतामा अगाडि रहे पनि अचानक वरीयता मिचेर पोखरेललाई डीआईजी र एआईजी बनाएकामा सिंहले असन्तुष्टि पोखेका पनि थिए । यो सम्पूर्ण शृंखला हेर्दा दुई जटिल चित्र देखिन्छन् । एकातिर, पोखरेल आईजीपीका स्वाभाविक दाबेदार भए पनि विगतमा उनी पनि सरकारको कृपामै समकक्षीहरूलाई उछिनेर अघि बढेको देखिन्छ भने अर्कातिर, सिंह एआईजीमा बढुवा हुँदा तत्कालीन तीन डीआईजीले सर्वोच्चमा मुद्दा दायर गरेका थिए, जुन अहिले पनि विचाराधीन छ । प्रहरी नियमावली२०७१ मा प्रहरी महानिरीक्षक पदमा बढुवा गर्दा ज्येष्ठता, कार्यकुशलता, उत्तरदायित्व वहन गर्न सक्ने क्षमता, नेतृत्व प्रदान गर्न सक्ने कुशलता तथा आफूभन्दा मुनिको प्रहरीलाई प्रोत्साहन र परिचालन गर्न सक्ने सामर्थ्यका आधारमा सरकारले उपयुक्त देखेको उम्मेदवारलाई प्रहरी महानिरीक्षक पदमा बढुवा गर्नेछ भनिएको छ । सर्वोच्च अदालतले पनि चार वर्षअघि एउटा मुद्दामा ज्येष्ठता र वरिष्ठता मिचेर प्रहरी महानिरीक्षकको नियुक्ति नगर्न आदेश दिएको थियो । प्रहरीको चेन अफ कमान्ड भत्किने गरी बढुवा नगर्न सर्वोच्चले यस्ता अरू मुद्दामा पनि सरकारलाई पटकपटक सचेत गराएको छ । तर, सरकारले न संगठनको संवेदनशीलता अनुरूप प्रहरी नियमावलीको ख्याल गरेको छ न सर्वोच्चको आदेशको पालना नै । आईजीपीमा होस् या अरू उच्च पदहरूमा, राजनीतिज्ञहरूले पदीय ज्येष्ठता र वरीयता मिचेर आफूअनुकूल व्यक्ति नियुक्त गर्दै जाँदा नेपाल प्रहरीमा राजनीतिक हस्तक्षेप एउटा वैध प्रक्रियाजस्तो बन्दै जान्छ, त्यसैले यो रीतलाई बेलैमा पूर्णविराम लगाउन पनि बढुवा प्रणालीलाई व्यवस्थित र थितिबद्ध बनाउनु अपरिहार्य छ । प्रजातन्त्र पुनःस्थापनापश्चात् शृंखलाबद्ध राजनीतिक हस्तक्षेपले थिलथिलो बनेको यो संगठनको व्यावसायिकतालाई तिखार्न यस्तो बेथितिको दुश्चक्र रोकिनुपर्छ । कानुन कार्यान्वयन गरी समाजमा शान्ति र सुव्यवस्था कायम गर्नुपर्ने दायित्व बोकेको संस्थालाई दल तथा राजनीतिज्ञहरूले आफ्नो निहित स्वार्थअनुरूप गिजोलेर यसको समग्र छविलाई थप धमिल्याउनु हुँदैन । यस आईजीपी प्रकरणमा न्यायअन्याय के हो भन्ने फैसला सर्वोच्चले पक्कै सुनाउनेछ, तर प्रहरीको बढुवालाई सदैव पद्धतिबद्ध बनाउन आवश्यक रहेको औंल्याउन भने कुनै विशेष दृष्टि चाहिँदैन, नियुक्ति नै पिच्छेजसो हुने यस्ता छरपस्ट विवाद नै काफी छन् । त्यसैले संगठनको नेतृत्व विकास पद्धतिबद्ध बनाएर संस्थामाथिको अनुचित राजनीतिक हस्तक्षेप रोक्नैपर्छ । त्यसका निम्ति कार्यक्षमता, सांगठनिक अनुशासन तथा नैतिकतामा ठूलो प्रश्नचिह्न उठेको खण्डमा बाहेक सरकारले पदीय ज्येष्ठता र वरीयता क्रममा अगाडि भएकैलाई माथिल्लो पदमा नियुक्त गर्ने अकाट्य प्रचलन बसाल्नुपर्छ । तल्ला तहबाटै यस्तो प्रणाली व्यवस्थित गरिएमा मात्रै आईजीपीमा बढी विवाद हुन पाउँदैन । प्रहरी संगठनलाई चुस्त, दुरुस्त र पूर्ण व्यावसायिक बनाउन नेपाली सेनाको बढुवा पद्धतिबाटै सिकेर पनि धेरै सुधार गर्न सकिन्छ, खालि यसका निम्ति राजनीतिक नेतृत्वमा इच्छाशक्तिको आवश्यकता छ ।"
रेडपान्डाको संरक्षण,"विश्वमै १० हजार मात्र बाँकी रहेको हाब्रे अर्थात् रेडपान्डा अवैध सिकार र बासस्थान विनाशले लोप हुने अवस्थामा छ । नेपालको पहाडी तथा हिमाली भूभागमा पाि पाइने रेडपान्डा जोगाउनु हाम्रो कर्तव्य बनेको छ । हालै यही दैनिकमा प्रकाशित समाचार अनुसार रेडपान्डा संरक्षणमा योगदान गरेबापत संरक्षणकर्मी सोनाम टासी लामालाई ४० हजार पाउन्डको अन्तर्राष्ट्रिय अवार्ड दिइएको रहेछ । र, सो रकम एक वर्षभित्र खर्च गरिसक्नुपर्ने नियम रहेछ । लामाले उक्त रकम रेडपान्डा संरक्षणका लागि नै प्रयोग गर्ने जमर्को गरेका छन् । यसले संरक्षणका प्रयासलाई प्रभावकारी बनाउनेछ । रेडपान्डाको संख्या बढाउन सकेमा एउटा सुन्दर, शान्त र लजालु जीव हामीमाझ रहिरहने थियो । वीरेन्द्र सुवाल, ब्यासी, भक्तपुर"
विचार पुर्याएर मात्र मत,"चुनाव जितेपछि मतदाता नचिन्ने प्रतिनिधिहरू निर्वाचनका बेला घरघर धाउँछन् । नेता भएपछि केही कुराको पनि अप्ठ्यारो नलाग्दो रहेछ । हरेक पल्ट भोट माग्दा जनतासँग अनेक वाचा गर्छन् । निर्वाचन जित्छन्, त्यसपछि वाचाकसम सबै भुल्छन्् । उनीहरू जनताका लागि घरघर धाएका होइनन्, आफ्नो स्वार्थसिद्ध गर्नका लागि धाएका हुन् । जनतालाई ललिपप खुवाएर आफ्नो दुनो सोझ्याउन नेताहरू माहिर छन् । निर्वाचन लड्ने नेताहरूसँग प्रस्ट भिजन छैन । मतदातासँग त्यस्ता नेताहरूलाई पन्छाउन विकल्प पनि छैन । मताधिकार प्रयोग नगर्दा पनि भएको छैन, गर्दा पनि । जनताको न्यूनतम आवश्यकता बुझ्न नसक्ने नेताहरूले गाउँ विकास गर्छन् भनेर कसरी मान्ने ? निर्वाचनका बेला हात जोडेर घरघर भोट माग्न जाने नेताले भोलि त्यही भोट हाल्ने जनता चिन्दैनन् । समस्या परेर नेता भेट्न जाँदा जनताले भेट्न पाउँदैनन् । यही हो लोकतान्त्रिक गणतन्त्रको सिद्धान्त ? स्थानीय निर्वाचन जनतासँग प्रत्येक्ष जोडिएकाले दलका भन्दा असल व्यक्ति रोज्न सके राम्रो हुन्छ । हिजो के गर्र्यौ र अब के गर्नेछौ ? मतदाता मौन बस्नु भनेको नेताको मनोबल बढाउनु हो । त्यसैले निवाचनलाई असल प्रतिनिधि छान्ने अवसरका रूपमा लिनुपर्छ । पुरुषोत्तम घिमिरे, जोरपाटी, काठमाडौं"
युवा उम्मेदवारहरूले बढाएको उत्साह,"४० वर्षसम्मका उम्मेदवार ४१ प्रतिशत समाचार पढेपछि केही टिप्पणी गर्न मन लाग्यो । यसपालि स्थानीय तहको निर्वाचनमा युवाहरूको उत्साह र आकर्षण बढेको देखिएको छ । समाचार अनुसार ७ सय ५३ पालिकामा करिब साढे ६ हजार पदमा १ लाख ४० हजारभन्दा बढी उम्मेदवारमध्ये २१ देखि ४० वर्ष उमेर समूहभित्रका युवाहरू मात्र ४१ प्रतिशत छन् । युवाहरूमा स्थानीय राजनीतिको नेतृत्व लिन सक्ने क्षमता विकास हुनु निकै सुखद पक्ष हो । दिनप्रतिदिन बेरोजगार भई बिदेसिने युवाहरूका लागि पनि स्थानीय तहमा बसेर सामाजिक कार्यमा संलग्न हुन यो निर्वाचनले प्रेरित गर्ने देखिएको छ । आफ्नै ठाउँमा राजनीतिक क्रियाकलापमा संलग्न भएर विकासमा योगदान गर्ने चाहना युवाहरूमा हुनु सुखद पक्ष हो । यसलाई राजनीतिक दलले सकारात्मक रूपमा लिएर नेतृत्वमा युवाहरूलाई अगाडि सार्नुले स्थानीय तह निर्वाचनको प्रतिस्पर्धा रोचक बन्ने देखिएको छ । दलहरूले पनि अहिले युवाहरूलाई नै हातमा लिन प्रयास गरिरहेका छन् । युवा मतदाताहरूलाई आकर्षित नगरे निर्वाचन जित्न सकिँदैन भन्ने मनोविज्ञान दलहरूमा छ । त्यसैले पुराना नेता कार्यकर्तालाई छाडेर युवाहरूलाई टिकट दिएका छन् । दलले टिकट नदिएका तर नेतृत्व गर्न आतुर युवाहरूले स्वतन्त्र रूपमा उम्मेदवारी दिएका छन् । स्थानीय सरकारको नेतृत्व गर्न युवाहरू तम्सनु समाज विकासका लागि महत्त्वपूर्ण छ । युवाहरू आँटिला, स्वच्छ छविका र मतदाताको मन छिटो जित्न सक्ने हुन्छन् भन्ने दलहरूले पनि बुझेका छन् । थपिएका मतदाता अधिकांश युवा भएकाले नेतृत्व पनि युवाहरूकै हातमा जान सक्ने आकलन गरिएको छ । पछिल्लो समय मतदाता धेरै सचेत भइसकेको र युवाहरूले विवेक प्रयोग गरी भोट दिने आभास हुन थालेको छ । निर्वाचन आयोगले निर्वाचनलाई स्वच्छ र पारदर्शी बनाउन हरदम प्रयत्न गरिरहेको छ । निर्वाचन सम्बन्धी कानुनी व्यवस्थाहरू कडाइका साथ लागू गर्ने प्रतिबद्धता व्यक्त गर्दै दैनिकजसो पत्रकार सम्मेलन गरेर आचारसंहितालाई कडाइका साथ लागू गर्न दल तथा उम्मेदवारहरूलाई निर्देशन दिइरहेको छ । सत्ता र शक्तिको दुरुपयोग गरी सरकारी साधनस्रोतको प्रयोग गरेर निर्वाचन प्रचारप्रसार हुन नदिन चनाखो भएको देखिन्छ । निर्वाचन आचारसंहिता उल्लंघन हुन सक्ने भन्दै सरकारी संयन्त्रलाई समेत कडा निगरानीमा राखेको आयोगले जनाउँदै आएको छ, जुन सकारात्मक पक्ष हो । आचार संहिता अनुगमनका लागि विभन्न संयन्त्र बनाएर तदारुकता देखाएको छ । सामाजिक सञ्जालहरूको प्रयोगलाई समेत कडाइ गर्ने गरी विज्ञप्ति सार्वजनिक भइरहेको छ । सार्वजनिक पद धारण गरेका कसैले पनि सामाजिक सञ्जालमा कुनै राजनीतिक दलको उम्मेदवारलाई भोट माग्ने आसयको पोस्ट गर्दा आचार संहिताविपरीत हुने बताइएको छ । लोकतन्त्रको मुटु मानिने निर्वाचन प्रणालीलाई स्वच्छ र पारदर्शी बनाउन सके मात्र लोकतान्त्रिक व्यवस्थाको संस्थागत विकास र विश्वासनीयता वृद्धि हुँदै जानेमा दुईमत छैन । नोदनाथ त्रिताल, चौबिसे३, धनकुटा"
चुनावी फन्डामा कतिन्जेल फस्ने ?,"विश्वासमाथि सन्देह गरजब कुनै दल वा नेता वा व्यवस्थाको राजनीति भनेकै कूटनीति वा षड्यन्त्र वा जालझेल हुन्छ, सबै अश्लीलता, अनैतिकता, दुराचार, दुष्ट्याइँ पनि जायज हुन थाल्छन् । चुनावमा आफू चुनिन वा अरूलाई हराउन विकासविश्वासको बेचबिखनमा लागेका उम्मेदवारहरूले जेजस्तो चुनावी फन्डा उपयोग गर्दै छन्, जति हदसम्म मिथ्या सूचना, दुष्प्रचार र अन्य समुदायविरुद्ध द्वेषपूर्ण अभिव्यक्ति सार्वजनिक गर्दै छन्, तिनले लोकतान्त्रिक गणतन्त्र र यसका सार्वभौम जनताको हस्तक्षेपलाई नै एकपछि अर्को रूपमा मार्दै छन् । सार्वजनिक वृत्त र (अ)सामाजिक सञ्जालमा प्रोपगान्डामार्फत जारी शीतयुद्ध तथा अनेक षड्यन्त्र र तिकडममार्फत फैलाइएको विकासविश्वासको बेचबिखनले कस्तो भयावह वर्तमान बनाउने र अन्धकारमय भविष्य छोडेर जाने हो, अनुमान गर्दैमा कहाली लाग्न सक्छ । सबै खालका सत्ताशक्तिमाथि सन्देह र प्रश्न गर्ने र आलोचनात्मक विवेक जगाउने तथा आफ्नो वर्तमान आफैंले बनाउने गरी सार्वभौम जनताको हस्तक्षेपलाई सुदृढ गर्ने नयाँ आन्दोलन सुरु गर्न सकिएन भने असफल राज्य र निकम्मा समाजको भड्खालोमा जाकिने सम्भावना बढ्नेछ । बुद्ध र मार्क्सले भनेका थिए, सबैमाथि सन्देह गर ! सन्देह गर्दै आलोचनात्मक विवेकको नजरियाले उत्तर खोज्ने आन्दोलनबिना अनेक चुनावी फन्डाले आम रूपमा लोकलाई, त्यसमा पनि गरिखाने वर्ग, जात, जाति, लिंग, समुदाय र क्षेत्रका लोकको हित गर्दैनन्, न त उनीहरूका नाममा बनाइएको लोकतान्त्रिक ढाँचालाई नै बलियो बनाऊँछन् ।"
इन्टरभ्यु टेबलको अर्कोपट्टि बस्दा,"कसैले अन्तर्वार्ता, कसैले मौखिक परीक्षा त कसैले इन्टरभ्यु वा भाइवा भोसी भन्छन्, जसको सामना नोकरी पाउनलाई जीवनमा प्रायःले सामना गर्नु नै पर्छ । केही पाउनलाई, अझै अघि बढ्नलाई वा फेरि जीवनयापन गर्ने एउटा मेसो पक्रनलाई भरमग्दुर प्रयास गर्छन् ठिटाठिटीहरू । लिखित परीक्षा पास गरी है हाम्री छोरीले, भोलि इन्टरभ्यु छ भन्दै, मातापिताले बिहानै देवीदेवतालाई पुकार्दै छोरीलाई टीकासमेत लगाइदिन्छन्, राम्रो गर है भन्दै । उज्यालो अनुहार लिएर छोरी फर्किंदा अनि नोकरी पाएको खबर तुरुन्तै आउँदा, परिवारमा खुसीगर्वको लहर फैलिँदा, छोरी प्रगतिमार्गतिर प्रवेश गरी है भन्छौं । जीवनका यस्तै तीतामीठा क्षणहरूले झकझकाइरहँदा रहेछन् सबैलाई । अर्कोतिर, कैयन् लिखित परीक्षा दिँदा र कति धेरै इन्टरभ्युमा बस्दा पनि नोकरी नपाउनेहरूको ताँती पनि लाग्छ । कसैले आफ्नै कमीकमजोरीले पाउँदैनन्, कोही भाइभतिजावादभ्रष्टाचारको सिकार हुन्छन्, अझै कोहीले त जातजातिधार्मिक भदेभावको आगोमा पनि डढ्नुपर्छ । जीवनका प्रथम तीस वर्ष मैले पनि धेरै परीक्षा लेखें, इन्टरभ्युमा भाग लिएँ । कहीँ सफलता त कहीँ विफलता । फेरि अरू तीस वर्ष मेरो भूमिकामा ठूलो परिवर्तन आयो । अरूको परीक्षा लिन लागें अनि फेरि नोकरीका निम्ति अरूलाई मौखिक परीक्षाइन्टरभ्युमा निम्त्याएर प्रश्नहरू अघि राखें । अर्थात्, यी गएका ६० वर्षमा टेबलको यतापट्टि र अर्कोपट्टि दुवैतिर बसें, मीठा सम्झनाहरू बटुलें । त्यसैले आजभोलि तरुणतन्नेरीहरूलाई वा ठूलै ओहदाका निम्ति इन्टरभ्यु लिँदा आफैंलाई त्यो खोप्चोमा हाल्ने गर्छु र सम्झना गर्छु म आफैं इन्टरभ्युमा जाँदा कति सतर्क, कति भयातुर र कति अन्योलग्रस्त हुन्थें । सन् १९७८ मा दिल्लीको प्रसिद्ध गणतन्त्र दिवसको परेडमा भाग लिनु निकै चर्को काम थियो । सम्पूर्ण भारतबाट केही संख्यामा नेसनल क्याडेट कोर (एनसीसी) का क्याडेटहरूलाई चुनेर दिल्ली पठाइन्थ्यो । दार्जिलिङको सन्त जोसेफ कलेजमा म एनसीसीको विद्यार्थी क्याडेट थिएँ । मेरो र्याङ्क सिनियर अन्ड। अफिसर थियो । दिल्ली परेडका निम्ति सबै कुरा जाँचेर मलाई पनि इन्टरभ्युमा बोलाइयो । मेरो जीवनको प्रथम होडबाजीको परीक्षा थियो यो । मेजर एसबी गुरुङ र अन्य थिए बोर्डमा । म छानिएँ, मलाई कलकत्ताको बालीगन्जमा प्रशिक्षणका निम्ति पठाइयो । र, दिल्लीको परेडमा पश्चिम बंगाल, सिक्किम र अण्डमान टापुको एउटा प्रतिनिधि भएर भाग लिएँ । प्रधानमन्त्री मोरारजी देसाईले हाम्रो परेडको सलामी थापे । दिल्लीको जवाहरलाल नेहरू विश्वविद्यालय (जेएनयू) मा भर्ना भई अध्ययन गर्ने ठूलो रहर, हामी धेरै साथीहरूको । भारतकै सर्वश्रेष्ठ विश्वविद्यालय । तिनताक जेएनयूमा भर्नाका निम्ति लिखित परीक्षा दिन दिल्ली नै जानुपर्थ्यो । गर्मी महिनाको टाकुरामा थियो दिल्ली । रेलमा वातानुकूलित डब्बामा चढ्ने पैसै थिएन । दोस्रो श्रेणीको डब्बामा चढेर दोस्रो पटक दिल्ली पुग्यौं । म लिखित परीक्षामा पास भएँ । अब इन्टरभ्यु अरे ! सन् १९८० को कुरो हो । अर्थशास्त्रमा एमए गर्नलाई लिइएको यो इन्टरभ्यु बोर्डमा थिए धुरन्धर शिक्षकहरू । निकै तयार भएर गएको थिएँ, पढाइमा । अंग्रेजी बोल्न त्यति आउँदैन थियो, तर सोधेका कुराहरू जानेकोपढेकोसम्म अघि राखें । यसरी अर्को परीक्षा पास गरें । एमए पढ्दापढ्दै दिल्लीमा विश्व पुस्तक मेला हुने भयो । इन्टरनेसनल लेबर अर्गनाइजेसनले आफ्नो पुस्तकरिपोर्ट पसलमा एजेन्ट राख्न फेरि इन्टरभ्युमा बोलायो । खल्तीभरि आँट्ने पारिश्रमिक दियो । यसरी नै एसियन गेम्स हुने भयो दिल्लीमा । विश्वविद्यालयस्तरका खेलाडीहरूलाई एसियन गेम्समा सम्पर्क अधिकारीका रूपमा नियुक्ति दिन सुरु भयो । मैले पनि एप्लाई गरें । इन्टरभ्यु भयो, छानिएँ । नेपाल, दक्षिण कोरिया र फिलिपिन्सका प्रतिनिधिमण्डलसँग जोडिएर काम गरें । त्यसपछि फेरि सातौं गुट निरपेक्ष राष्ट्रहरूको शिखर सम्मेलन सन् १९८३ मा दिल्लीमा हुने भयो । सम्पूर्ण विश्वका नेताहरू भेला हुने भए । फेरि कागजपत्र वितरण गर्ने अफिसरमा नियुक्तिका निम्ति विज्ञापन आयो । आवेदनपत्र भरेर बुझाएँ । इन्टरभ्युमा बोलाए, अस्ति एसियन गेम्समै चिनेका ठूलाबडाहरू थिए बोर्डमा । अन्तर्राष्ट्रिय सम्बन्धमाथि पढेरै गएको थिएँ । एकदुई वटा प्रश्नहरू, त्यसपछि एसियन गेम्सको अनुभवमाथि कुराकानी अनि फेरि सीधै आश्वासन पाएँ तिमी छानियौ है भनी । भाग्य त रहेछ, प्रथम पटक फिडेल क्यास्ट्रो, यासेर अराफत, जिया उल हक, राजा वीरेन्द्र, कर्णेल गद्दाफी, जयवर्धने आदिलाई नजिकैबाट देखें अनि अटोग्राफ पनि लिएँ । एमए सक्नासाथ मैले दार्जिलिङको सन्त जोसेफ कलेजमा अर्थशास्त्रको लेक्चरर पदमा नियुक्ति पाएँ । प्राचार्य फादर पापाडिलले मलाई विद्यार्थी छँदा नै कलेजको फादर सोकार्ट पदकले सम्मान गरेका थिए । यसोसले इन्टरभ्यु त औपचारिकता मात्रै भयो । अब तिमी फर्क, अनि शिक्षक भएर नै जीवनयापन गर भन्ने आदेश मेरा गुरुजनहरूले इन्टरभ्युमै दिए । कम्मर नै कसें, दार्जिलिङ नै फर्कन्छु भनेर । तर पिताजीले तँ दिल्ली फर्केर पीएचडी गर् भन्नुभएपछि फेरि जेएनयू वापस गएँ । एमफिलपीएचडी अध्ययनका निम्ति फेरि अर्को लिखित परीक्षा र इन्टरभ्यु । निकै गाह्रो, निकै घोटिनुपर्ने । इन्टरभ्युमा अनेक प्रकारका प्रश्नहरू । तिमीले त कविता लेख्ता रहेछौ, एउटा कविता सुनाऊ । पन्जाबी कवयित्री अमृता प्रितमको तवे का रोटी का केही अंश पनि सुनाइदिएँ । भर्ना भएँ, एउटा खुड्किलो पक्रिएँ । पीएचडी गर्दागर्दै तीनवटा इन्टरभ्युमा बसें । प्रसिद्ध वेलकप ग्रुपआईटीसीले कलकत्तामा इन्टरभ्युका निम्ति डाक्यो । एयरकन्डिसन रेल भाडा दियो । चौरंघीको आईटीसी बिल्डिङमा दुई दिन इन्टरभ्यु । ग्रुप डिस्कसन भयो । निजी कम्पनी त हो, पूरै रगड्यो । ग्यांग्जी नामक उच्च अधिकारीले हामी एघार जनाका जन्मपत्रीसम्म पढेका थिए क्यारे ! अन्तमा मलाई सहरानपुरको सिगरेट फ्याक्ट्रीमा असिस्टेन्ट एग्जिक्युटिभको पदमा नियुक्त गरियो । राम्रो गर्यौ भने, ५१० वर्षमै निकै ठूलो दर्जामा पुग्छौ भने । चुरोट नखानेलाई सिगरेट फ्याक्ट्रीमा नोकरी, मनै मानेन । त्यागिदिएँ । त्यसपछि फेरि अर्को सरकारी एकाइ स्टेट ट्रेडिङ कर्पोरेसनमा इकोनमिक एनालिस्टको पदमा इन्टरभ्यु । व्यापारैव्यापार गर्ने यो कम्पनीले नोकरी त दियो तर सानैदेखि खुला आकाशमा उड्ने हामीलाई कार्यालयको एक कुनामा थुनिन मनै परेन । सातौं गुट निरपेक्ष शिखर सम्मेलनले निर्णय लिए अनुसार, सम्पूर्ण विकासशील राष्ट्रहरूका अध्ययनअनुसन्धान केन्द्र भारतमै स्थापित गरिने भए । प्रधानमन्त्री राजीव गान्धीले दिल्लीमै रिसर्च एन्ड इन्फर्मेसन सिस्टम फर ननएलाइड एन्ड अदर डेभलपिङ कन्ट्रिज (आरआईएस) भन्ने संगठनको जग बसाले । सन् १९८५ मा प्रथम पटक अनुसन्धान आदिका लागि भर्ना सुरु भयो । रिसर्च एसोसिएटको इन्टरभ्यु भयो । भारतका विदेशसचिव आफैं बोर्डमा थिए । म पनि छानिएँ र मेरो प्रथम नोकरी त्यहीँ भयो । सन् १९९० मा गुजरातको आनन्दमा अवस्थित विश्वप्रसिद्ध नेसनल डेयरी डेभलपमेन्ट बोर्डमा, म्यानेजमेन्ट एग्जिक्युटिभ पोस्टमा मलाई नियुक्त गरियो । इन्टरभ्यु बोर्डमा डाक्टर वर्गिज कुरियन आफैं । प्रश्नैप्रश्न । तिमी त जेएनयूको, कुर्तापाइजामा र झोला छैन त सम्म भनेर जिस्क्याए । विश्वप्रसिद्ध संस्था, तलब धेरै राम्रो । ज्वाइन गरिहालें । यसरी नै विश्व बैंकको यङ प्रोफेसनल प्रोग्रामको इन्टरभ्यु जकार्तामा भयो । तीन राउन्डको इन्टरभ्यु, डलरमा तलब । लौ छानियौ मात्रै के भनेका थिए, मेरो आफ्नै विश्वविद्यालय जेएनयूले सीधै एसोसिएट प्रोफेसरको नियुक्ति दियो । जीवनमा प्रथम पटक दुईवटा गतिलै नोकरी, एकैसाथ । शिक्षण पेसा नै रोजें । अनि ३९ वर्षकै उमेरमा पूर्ण प्रोफेसर भएँ । अहिलेसम्म टेबलको यतापट्टि बसेर परीक्षाइन्टरभ्यु दिएँ । कसैले गहकिला प्रश्नहरू सोधे, कसैले मीठो त कसैले तीतो भाव प्रकट गरे । कसैले पहिल्यैबाट यो त पहाडे हो, गोर्खा हो, के जान्दथ्यो होला भनेर खेलाँची गरेजस्तो पनि लाग्यो । र नै, ईख राखेरै बौद्धिक ढंगमै जवाफ दिन्थें । फेरि सतर्क हुन्थे उनीहरू । कसैले दार्जिलिङको भन्नासाथ, चियाका बारेमा बकम्फुसे कुराहरू सोध्थे । दार्जिलिङको चियाबारे २७ वर्षको उमेरमै पुस्तक नै लेखेको हुनाले पित्तै बुझाइदिन्थें । अर्कोपट्टि, अति नै सचेत व्यक्तिहरू पनि इन्टरभ्यु बोर्डमा देखें । सबैलाई अँगालौं, राष्ट्र निर्माण गरौं भन्ने व्यक्तिहरू थिए उनीहरू । मेरो अनुभवमा, इन्टरभ्युमा जाँदा साधारण हुनुपर्ने रहेछ, तर असाधारण भावमा ज्ञानले थिचेको कुराकानी अघि राख्नुपर्दो रहेछ । नजानेका कुरामा हातै नहाल्नुपर्ने रहेछ । बनावटीखुसी पार्नेभन्दा तीखोस्वतन्त्र जवाफ दिनुपर्दो रहेछ । विफलताभित्र पनि सफलता लुकेको हुँदो रहेछ । फेलले पासलाई निम्तो दिँदो रहेछ, र हतोत्साहको भर्याङमा चढ्नै नहुने रहेछ । गत तीस वर्ष भने इन्टरभ्यु टेबलको अर्कोपट्टि बसें अनि भिन्नै अनुभव बटुलें । विश्वविद्यालयका शिक्षकदेखि कुलपति, राज्यका अधिकारीदेखि राष्ट्रकै आईएएसआईएफएसआईपीएस अधिकारी, निजी क्षेत्रका व्यवस्थापनका उच्च दर्जाका व्यक्तिहरू र अन्य धेरै प्रकारका नोकरीधन्धाका नियुक्तिमा भूमिका निर्वाह गर्ने मौका पाएँ । सिक्किम राष्ट्रिय विश्वविद्यालयको संस्थापक कुलपति हुँदा, दुई सयभन्दा बढी शिक्षकहरू नियुक्त गर्दा, सयौं घण्टा विभिन्न इन्टरभ्यु बोर्डको अध्यक्ष भएर बिताएँ । अध्यक्ष हुनाले, बोर्डका अन्य सदस्यलाई इन्टरभ्युको पहिलो क्यान्डिडेटलाई निम्त्याउनुअघि नै ८१० वटा सुझावआदेश दिन्थें । प्रथम नै हुन्थ्यो, कुलपतिअध्यक्षको आफ्नो उम्मेदवार कोही छैन, अर्थात् चयन प्रक्रिया अति नै निष्पक्ष एवं सफा ढंगमा हुनुपर्छ । कसैलाई किन छानियो र अरूलाई किन छानिएन, हरेक उम्मेदवारका बारेमा प्रस्ट रूपमा लेख्नुपर्नेछ । शिक्षकको पदमा नियुक्ति हुनाले, उम्मेदवारले अन्तर्वार्तामा आउनुअघि नै, भाषिक परीक्षा, कम्प्युटर परीक्षा र ज्ञान परीक्षाबारे साधारण कुराहरू लेखेरै दिनुपर्ने थियो । विश्वविद्यालयमा पढाउन आवेदन भरेका कतिपय शिक्षकहरूको स्तर यति तल थियो कि हामी अवाक् बन्थ्यौं, तिनले पीएचडीको डिग्री कसरी पाए होलान् भनी । वास्तवमा क्षमतावान् व्यक्तिहरू पाउनै गाह्रो हुन्थ्यो । डिग्री छ, ज्ञान छैनÙ ज्ञान छ, लेख्नै सक्तैन, अभिव्यक्त गर्नै सक्तैन । कसरी फेरि कक्षाकोठामा पढाउने ?पुस्तकालयका प्रमुखको ओहदामा फर्म भरेका कतिपयले त करियर लाई क्यारिअर भन्थे । हामी सोध्थ्यौं, तपाईंको नोकरीमा करियर र भारीसामान बोक्ने ट्रकक्यारिअरमा के अन्तर छ भनी । र पनि बुझ्दैनथे । महिलाहरू धेरै संख्यामा ज्ञानबुद्धिमा अति नै अघि । कोही पुरुषहरू अंग्रेजी बोल्नमा निपुण तर ज्ञानबुद्धिमा धेरै तल । इन्टरभ्यु बोर्डमा बस्ने सदस्यहरू पनि कहिलेकाहीँ अति नै कृत्रिमताले, बनावटीपनले भरिपूर्ण हुने । उम्मेदवारलाई यस्तो प्रश्न सोध्ने कि ती आफैंलाई त्यसको उत्तर थाहा छैन । एउटा राज्यको उच्च सेवाको इन्टरभ्यु बोर्डका एक वरिष्ठ सदस्यले एक महिला उम्मेदवारले लगाएको पहिरनमाथि अनर्थको कुरा गरेपछि, मलाई झनक्क रिस उठ्यो । महिला इन्टरभ्युबाट निस्केपछि, उनलाई मैले त्यस प्रकारको प्रश्न सोध्नु हुँदैन, किनकि त्यसको प्रभावआघात धेरै प्रकारको हुन सक्छ भन्दा, उनले नो, आई वज जस्ट जोकिङ भने । बोर्डमा पनि जोक गर्न पाइन्छ र भन्दै मैले निकै च्यापेपछि पनि उनमा केही फरक देखिएन । यसरी नै एउटा राज्यका वरिष्ठ अधिकारीहरू छानिने बोर्डमा बस्दा, अध्यक्षले हामी सदस्यहरूलाई पेन्सिलले मार्क्स दिनुहोस् भन्ने आदेश दिए । हामी कतिपयले किन भनेर प्रश्न गर्दा, राज्यका नेताको आदेश नै छ भने । हामीले मानेनौं । त्यस बेला मलाई यस्तो पनि हुँदो रैछ जिन्दगीमा कैलेकैले गीतको झल्याँस्स याद आयो । भारतको सबैभन्दा महत्त्वपूर्ण संस्था जसले देशव्यापी लोक सेवा (सिभिल सर्भिस) का अधिकारीहरू (आईएएसआईएफएस) आदि नियुक्त गर्छ को इन्टरभ्यु बोर्डको सदस्य भएर बस्दाको अनुभव भिन्नै छ । अति नै वैज्ञानिक ढंगमा हामी यो इन्टरभ्यु सञ्चालन गर्छौं । उम्मेदवारहरूलाई उनीहरूले जे जान्दछन्, त्यहीमाथि प्रश्नहरू गर्दछौं । उम्मेदवारको धर्मजातजातिरङ र सामाजिकआर्थिक पृष्ठभूमिबारे कहिल्यै प्रश्न गर्दैनौं । उम्मेदवारले विभिन्न स्थितिको कसरी सामना गर्छ भन्नेमा ध्यान दिन्छौं । उम्मेदवारको आफ्नो विषयको भन्दा चौतर्फी विषयको ज्ञानलाई महत्त्व दिन्छौं । इन्टरभ्यु बोर्डमा बस्दा कुन उम्मेदवार कस्तो हो भन्ने कुरा प्रथम १०१५ मिनेटमै थाहा पाउँछौं । सबैलाई मेरो सुझाव यही छ अरूले जे पढ्छन्, त्यो पढÙ अरूले जे पढ्दैनन्, त्यो पनि अध्ययन गर । कारण, छानिने र नछानिनेका बीचमा धेर अन्तर हुँदैन, अलिकति ज्यादा परिश्रम, अलिकति ज्यादा ज्ञान, अलिकति भिन्नै स्वभाव र प्रस्तुति नै सफलताका आधारहरू हुन् ।"
दलहरूको गठबन्धन : महिलाका लागि ठगबन्धन,"अबको बाटोसंविधानको धारा ३८(४) को व्यवस्था दलहरूले हुबहु लागू गर्नुपर्छ । कानुनमा भएका लुप होल हरू संशोधन गरिनुपर्छ । महिला मुद्दामा सबै दलका महिलाहरू एकजुट हुनुपर्छ । जसरी संविधान जारी गर्दा ककस बनेको थियो, फेरि त्यस्तै संगठनको आवश्यकता छ । राजनीतिक दलहरूभित्रका महिलाहरूले दलभित्रै संगठित भएर सशक्त आवाज उठाउनुपर्छ । महिला अधिकारकर्मीहरू महिलाको राजनीतिक तथा संवैधानिक मुद्दामा संगठित भएर आवाज मुखर गर्नुपर्छ । जिम्मेवार पुरुष नेताहरूले आआफ्ना दललाई महिलामैत्री बनाउनका लागि उदार हुनु जरुरी छ ।"
भूमिका खोज्दै नेपाली समुदाय,"(अस्ट्रेलिया)  अस्ट्रेलियाको सन् २०१९ को आमनिर्वाचनमा सत्तारूढ दल लिबरलका तर्फबाट नेपालीमूलका युवा प्रमेज श्रेष्ठले सिड्नीको बार्टनबाट सांसद पदका लागि उम्मेदवारी पाए । उनी विपक्षी दल लेबरकी आप्रवासी नेतृ लिन्डा बर्नीसँग पराजित भए । विजयी हुन नसके पनि उल्लेखनीय मत पाएका कारण उनी अस्ट्रेलियाली राजनीतिमा उदाए । त्यसका साथै राजनीतिमा चासो राख्ने नेपालीमूलका व्यक्तिहरूका लागि चासोको विषय पनि बन्यो । यसैगरी, पश्चिम अस्ट्रेलियाका भुवन खड्का पनि अघिल्लो पटक अस्ट्रेलियास्थित तेस्रो ठूलो दल ग्रिनबाट सांसद पदका लागि उम्मेदवार बने । उनले जित हासिल गर्न सकेनन् तर दुई पटकसम्म उम्मेदवार बनेर पश्चिम अस्ट्रेलियामा नेपालीमूलका नागरिकको महत्त्वपूर्ण उपस्थिति रहेको भने प्रमाणित गरे । यस वर्ष सत्तारूढ दलबाटै सिड्नीका विनोद पौडेलसमेत सांसद पदको चुनावी दौडाहामा छन् । उनी यहाँको पहिलो नेपालीमूलका सांसद बन्न लागिपरेका छन् । उनको दैनिकी अहिले मतदाताको घरदैलोमा गएर भोट हाल्न सिकाउने र आफ्ना लागि भोट माग्ने बनेको छ । अस्ट्रेलियाको यस पटकको निर्वाचनमा अनुमानित ७५ हजार नेपालीमूलका मतदाताले मत खसाल्ने अनुमान छ । सन् २०१६ मा भएको जनगणनाअनुसार करिब ५५ हजार जना नेपालीमूलका नागरिक रहेको तथ्यांक थियो । तर सन् २०२२ सम्म मतदानका लागि कति जना योग्य छन् भन्ने आधिकारिक तथ्यांक भने उपलब्ध छैन । तर पनि पछिल्लो समय बढ्दै गएको नेपालीको आगमन र नेपालीले यहाँको नागरिकता लिने क्रममा वृद्धि भएसँगै मतदानमा सहभागी हुने नेपालीमूलका नागरिकको संख्या उल्लेख्य रूपमा बढेको अध्यागमन क्षेत्रमा काम गरिरहेकाहरूको दाबी छ । नेपालीमूलका मतदाता कुन दलसँग आबद्ध छन् भन्ने यकिन तथ्यांक नभए पनि केही नेपालीले खुलेरै राजनीतिक दलका उम्मेदवारलाई सहयोग पुर्याउने गरेका छन् । यस वर्ष सत्तारूढ लिबरल पार्टीबाट पौडेल सिड्नीको म्याकाथर निर्वाचन क्षेत्रबाट सांसद पदका लागि प्रतिस्पर्धामा छन् । उनलाई न्यु साउथ वेल्सस्थित लिबरल पार्टीले सांसदको उम्मेदवार बनाएको हो । पौडेलले आफ्नो उम्मेदवारीले अस्ट्रेलियाली राजनीतिमा आउन चाहने दोस्रो पुस्ताका नेपालीलाई बाटो प्रशस्त गरेको बताउँछन । अर्कोतिर राजनीतिक रूपमा यहाँका उच्च नेतासँग नेपालीको चिनजान भए पनि राजनीतिक रूपले भने अहिले पनि उनीहरू अन्य समुदायको तुलनामा भने कमजोर भएको मूल्यांकन गरिने गरिएको छ । सत्तारूढ दल लिबरलको नेपाली शाखा भए पनि विपक्षी लेबर तथा तेस्रो ठूलो दल ग्रिनको अहिलेसम्म नेपाली शाखा गठन हुन सकेको छैन । नेपाल अन्तर्राष्ट्रिय विद्यार्थी अध्ययन गर्ने तेस्रो मुलुक भए पनि अहिलेसम्म यहाँका नेपालीले उक्त कुराको कूटनीतिक तथा राजनीतिक रूपमा फाइदा उठाउन सकेका छैनन् । अस्ट्रेलियामा अहिले करिब २ लाखको हाराहारीमा नेपालीको बसोबास रहेको अनुमान छ ।"
राहुल काठमाडौंमा,काठमाडौं (कास) भारतको प्रमुख प्रतिपक्ष भारतीय राष्ट्रिय कंग्रेस पार्टीका नेता राहुल गान्धी काठमाडौं आएका छन् । उनी भिस्तारा एयरलाइन्सको विमानबाट सोमबार अपराह्न करिब पौने ५ बजे त्रिभुवन अन्तर्राष्ट्रिय विमानस्थलमा अवतरण भएका थिए । उनी पूर्वराजदूत भीम उदासकी छोरी सुम्निमाको वैवाहिक समारोहमा बिहीबार सरिक हुने कार्यक्रम छ । उनी नागपोखरीस्थित होटल मेरियटमा बसेका छन् । नेता गान्धीले ५ दिन नेपालमा बिताउनेछन् । नेपाल भ्रमणका क्रममा गान्धी रारा वा मुस्ताङ भ्रमणमा जाने योजनामा पनि छन् । यसअघि उनी २०७५ भदौ १५ गते नेपाल आएका थिए । त्यसबेला उनी नेपाल हुँदै तिब्बतमा रहेको मानसरोवर गएका थिए । राहुल राष्ट्रिय कंग्रेस आईकी अध्यक्ष सोनिया गान्धी र पूर्व प्रधानमन्त्री राजीव गान्धीका छोरा हुन् ।
आर्थिक वर्षको अन्त्यसम्म पनि तरलता नसुध्रिने संकेत,"(काठमाडौं)  बैंकिङ प्रणालीमा देखिएको तरलता (लगानीयोग्य रकम) अभावका कारण धेरैजसो बैंक तथा वित्तीय संस्था कर्जा प्रवाह गर्न नसक्ने अवस्थामा पुगेका छन् । वित्तीय प्रणालीका सूचकले तरलता अवस्था तत्काल सुधार हुने सम्भवना पनि नदेखाएको बैंकहरूले जनाएका छन् । वित्तीय प्रणालीका सूचक हेर्दा तरलता अवस्थामा तत्काल सुधारको सम्भावना नरहेको बैंकर्स संघका पूर्वअध्यक्ष भुवन दाहालको भनाइ छ । असारमा सरकारी खर्च बढे पनि पुरानै बाँकी रहेकाले नयाँ ऋणीले कर्जा पाउने सम्भावना देखिन्न । नयाँ ऋणीले अर्को आर्थिक वर्ष नै कुर्नुपर्ला, उनले भने, बजारमा कर्जाको माग र स्रोत व्यवस्थापनको स्थिति हेर्दा नयाँ आर्थिक वर्षमा पनि तरलताको अवस्था दबाबमै रहने सम्भावना देखिन्छ । आर्थिक वर्षको अन्त्यमा ठूलो परिमाणमा सरकारी खर्च हुने र त्यसले तरलताको अवस्थामा सुधार आउने अनुमान छ । तर वाणिज्य बैंकहरूले स्वीकृत गरेको २ खर्ब हाराहारी कर्जा प्रवाह हुन बाँकी नै छ । सरकारी खर्चबाट आउने रकमले हाल स्वीकृत भएर बसेको कर्जा प्रवाह गर्न पनि नयाँ कर्जाका लागि रकम अपुग हुने देखिएकाले असारपछि पनि तरलतामा सुधारको सम्भावना न्यून रहेको दाहालको दाबी छ । तरलताको अवस्थामा अहिले पनि दबाब रहेको राष्ट्र बैंकका प्रवक्ता गुणाकर भट्टले स्विकारे । तरलता व्यवस्थापनका लागि राष्ट्र बैंकले भरपुर प्रयास गरेको छ, सोही क्रममा स्थायी तरलता सुविधामार्फत बैंकहरूले ठूलो परिमाणमा रकम लिएका छन्, उनले थपे, तर अवस्थामा अझै सुधार भएको छैन । जानकारहरूका अनुसार कर्जा निक्षेप अनुपात (सीडी रेसियो) निर्देशित सीमाभन्दा धेरै औसत ९१ प्रतिशत हाराहारी पुगेको छ । यस्तै तरलतानिक्षेप अनुपात (एलडी रेसियो) २० प्रतिशतभन्दा कम छ ।चालु आर्थिक वर्षको मौद्रिक नीतिमार्फत राष्ट्र बैंकले कर्जा, निक्षेप र पुँजी (सीसीडी) अनुपात हटाएर बैंक तथा वित्तीय संस्थाका लागि ९० प्रतिशत सीडी अनुपात कायम गरेको हो । बैंक तथा वित्तीय संस्थाले २०७९ असार मसान्तसम्ममा कर्जानिक्षेप अनुपात अधिकतम ९० प्रतिशत कायम गर्नुपर्ने व्यवस्था गरी विद्यमान कर्जास्रोत परिचालन अनुपातसम्बन्धी व्यवस्था खारेज गरिनेछ, मौद्रिक नीतिमा भनिएको छ, कोषको अंगका रूपमा रहेका ऋणपत्रबाहेकका ऋणपत्र र सापटीलाई उपरोक्त बमोजिमको कर्जानिक्षेप अनुपातमा समायोजन गर्न सकिने व्यवस्था गरिनेछ । यसअनुसार बैंक तथा वित्तीय संस्थाले आउँदो असार मसान्तसम्म ९० प्रतिशत सीडी अनुपात कायम गर्नुपर्छ । यो भनेको बैंकहरूले संकलन गरेको कुल निक्षेपमध्ये बढीमा ९० प्रतिशत मात्र कर्जा दिन पाउँछन् भन्ने हो ।तर बैंकहरूको औसत सीडी अनुपात ९१ प्रतिशत हाराहारीमा छ । गत शुक्रबारसम्मको तथ्यांकअनुसार २७ वाणिज्य बैंकमध्ये १९ वटाको सीडी अनुपात ९० प्रतिशतभन्दा माथि छ, जसमध्ये बैंकहरूको सीडी अनुपात बढीमा ९८ र कममा ८४ प्रतिशतसम्म छ । असार मसान्तसम्म यो अनुपात ९० प्रतिशतभित्र झार्न कि त कर्जा असुली गर्नुपर्छ, कि निक्षेप बढाउनुपर्छ । नत्र राष्ट्र बैंकको कारबाही भोग्नुपर्छ ।बैंक तथा वित्तीय संस्थाले न्यूनतम २० प्रतिशत तरलतानिक्षेप अनुपात (एलडी रेसियो) कायम गर्नुपर्ने राष्ट्र बैंकको निर्देशन हो । यसको अर्थ कुल निक्षेपको कम्तीमा २० प्रतिशत रकम हरेक दिन बैंकमा नगदै हुनुपर्छ भन्ने हो । नगद झिक्न आउने ग्राहकलाई पैसा दिन समस्या नहोस् भन्ने उद्देश्यले यो निर्देशन जारी गरिएको हो । तर गत शुक्रबारसम्म ९ वटा वाणिज्य बैंकको यस्तो अनुपात २० प्रतिशतभन्दा कम छ । बैंकहरूको यस्तो अनुपात अधिकतम २८ र न्यूनतम १३ प्रतिशतसम्म रहेको राष्ट्र बैंक स्रोतले बताएको छ । यो अनुपात कम हुनु भनेको बैंकहरूसँग निक्षेप झिक्न आउने मानिसलाई दिने पैसा पनि कम हुनु हो ।चालु आर्थिक वर्षको सुरुदेखि नै वित्तीय प्रणालीमा तरलता अभाव रहे पनि समग्रमा बैंक तथा वित्तीय संस्थाले राष्ट्र बैंकको वार्षिक लक्ष्यभन्दा धेरै कर्जा विस्तार गरेका छन् । पछिल्लो पटक वित्तीय प्रणालीमा गत आर्थिक वर्षको अन्तिम दुई महिना (२०७८ वैशाख) देखि नै तरलता समस्या देखिएको हो । त्यति बेला सरकारले आन्तरिक ऋण उठाएको थियो । गत आर्थिक वर्षको अन्त्य (गत असार) मा वित्तीय प्रणालीमा पैसा आउने अनुमानका आधारमा त्यति बेला बैंक तथा वित्तीय संस्थाले सरकारी ऋणपत्रमा लगानी गरेका थिए । त्यसपछि प्रणालीमा तरलता अभाव हुन थालेको थियो । गत असारपछि प्रणालीमा केही तरलता थपियो । तर कोभिडपछि अर्थतन्त्रको सुधार यति तीव्र गतिमा भयो, जसकारण कर्जाको माग उच्च बन्यो । वित्तीय प्रणालीमा रहेको तरलताले त्यतिबेला बजारको कर्जा माग धान्न सकेन । यसरी कर्जा र निक्षेपबीच सन्तुलन नमिलेपछि बजारमा तरलता अभाव भएको हो । त्यसयताका सबै महिनामा तरलता अभाव छ । तरलता व्यवस्थापनका लागि बैंक तथा वित्तीय संस्थाले राष्ट्र बैंकबाट अल्पकालीन सुविधा लिइरहेका छन् ।राष्ट्र बैंकले तय गरेको वार्षिक लक्ष्यअनुसार बैंक तथा वित्तीय संस्थाले चालु आर्थिक वर्षमा करिब ७ खर्ब ८६ अर्ब रुपैयाँ कर्जा विस्तार गर्नुपर्नेछ । यो सबै बैंक तथा वित्तीय संस्थाका लागि हो । लक्ष्यअनुसार वाणिज्य बैंकहरूले यो वर्ष करिब ७ खर्ब ६ अर्ब रुपैयाँ कर्जा प्रवाह गर्नुपर्छ । यसअनुसार ६ महिनामा ४ खर्ब २२ अर्ब रुपैयाँ थप कर्जा प्रवाह गरिसकेका थिए । यो चालु आर्थिक वर्षमा वाणिज्य बैंकहरूले प्रवाह गर्नुपर्ने कर्जा लक्ष्यको करिब ६० प्रतिशत हो । गत पुस यता कर्जा प्रवाह दरमा कमी आए पनि समग्रमा बैंक तथा वित्तीय संस्थाको कर्जा प्रवाह बढेको छ ।यद्यपि चालु आर्थिक वर्षमा राष्ट्र बैंकले तय गरेको १९ प्रतिशत कर्जा विस्तारको वार्षिक लक्ष्य पूरा गर्न पनि बैंकहरूसँग पैसा नभएको बैंकर्स संघले जनाएको छ । गत फागुनसम्म करिब १२८ प्रतिशत कर्जा विस्तार भएको छ । बाँकी महिनामा थप करिब ७ प्रतिशतको कर्जा विस्तार गर्नुपर्नेछ । यसका लागि करिब साढे ३ खर्बदेखि ४ खर्ब रुपैयाँ आवश्यक देखिन्छ । तत्कालको अवस्थामा त्यो रकम बैंकहरूसँग नभएको बैंकर्स संघका अध्यक्ष अनिलकुमार उपाध्याय बताउँछन् । यसकारण उक्त कर्जा विस्तारका लागि दिगो स्रोतको व्यवस्था गर्नुपर्ने उनको भनाइ छ । हाल बैंकहरूले यसअघि नै स्वीकृत कर्जा, बाध्यकारी व्यवस्था, अत्यावश्यक क्षेत्रलगायतमा सानो परिणाममा कर्जा प्रवाह गरेका छन्, उनले भने, अहिले ठूलो परिमाणमा कर्जा दिन सक्ने अवस्था छैन ।पैसा नभएपछि बैंकहरूले राष्ट्र बैंकबाट अल्पकालीन सापटीमार्फत अनिवार्य नगद मौज्दात (सीआरआर) र एलडी अनुपात कायम गर्दै आएका छन् । यो अवस्था लामो समय रहनुले उच्च जोखिमको पुष्टि हुने जानकारहरू बताउँछन् । बैंक तथा वित्तीय संस्थाले गत शुक्रबार मात्रै स्थायी तरलता सुविधा (एलएलएफ) मार्फत ३६ अर्ब रुपैयाँ अल्पकालीन सापटी लिएको राष्ट्र बैंकको तथ्यांक छ । गत साउनदेखि हालसम्म बैंक तथा वित्तीय संस्थाले एसएलएफमार्फत ६३ खर्ब ५३ अर्ब रुपैयाँ सापटी लिइसकेका छन् । त्यसमध्ये करिब सवा २ खर्ब रुपैयाँ अहिले पनि लगानीमा छ ।पछिल्ला हरेक दिनमा यस्तो सापटी लिने क्रम र परिणाम बढ्दो रहेको राष्ट्र बैंककै तथ्यांकले देखाएको छ । सरकारी ऋणपत्र धितोमा बैंक तथा वित्तीय संस्थाले राष्ट्र बैंकबाट लिने अल्पकालीन सापटी नै एसएलएफ हो । सरकारी ऋणपत्रको धितो राखेर यस्तो सापटी लिन पाइन्छ । एसएलएफको परिपक्वको अवधि बढीमा ७ दिनको हुन्छ । बैंकहरूले सरकारी ऋणपत्रमा गरेको लगानीको बढीमा ९० प्रतिशतसम्म एसएलएफ सुविधा लिन सक्छन् । बैंकहरूले यत्रो सापटी रकम कर्जा दिनभन्दा अनिवार्य नगद मौज्दात (सीआरआर) कायम गर्न, नगद व्यवस्थापन गर्न, सरकारी ऋणपत्रमा लगानी गर्नलगायतमा उपयोग गरेको देखिन्छ । बैंक तथा वित्तीय संस्थाले फागुन मसान्तसम्म करिब साढे ७ खर्ब रुपैयाँ सरकारी ऋणपत्रमा लगानी गरेका छन् । त्यसको ९० प्रतिशतसम्म उनीहरूले राष्ट्र बैंकबाट सापटी लिन सक्छन् ।वित्तीय प्रणालीमा निक्षेप आउने क्रममा भने सुधार भएको देखिँदैन । यसअनुसार गत साउनदेखि वैशाख पहिलो सातासम्म वाणिज्य बैंकहरूमा कुल १ खर्ब ६६ अर्ब रुपैयाँ निक्षेप संकलन भएको छ । सोही अवधिमा ती बैंकहरूले ४ खर्ब ७३ अर्ब रुपैयाँ कर्जा प्रवाह गरेका छन् । यसकारण कर्जा र निक्षेपबीचको सन्तुलन मिल्न नसक्दा स्थिति बिग्रिएको जानकारहरू बताउँछन् । कोभिडपछि अर्थतन्त्रमा आएको सुधारले कर्जाको माग उच्च भएको छ । तर सो अनुपातमा निक्षेप (स्रोत) व्यवस्थापन हुन सकेको छैन ।"
बजेट निर्माणमै संरचनात्मक सुधार गरौं : महासंघ,"(काठमाडौं)  सरकारले आगामी आर्थिक वर्षको बजेटको तयारी गरिरहँदा निजी क्षेत्रको छाता संगठन नेपाल उद्योग वाणिज्य महासंघले २८ शीर्षकमा विभिन्न सुझाव पेस गरेको छ । महासंघले तरलता व्यवस्थापन, पुँजीगत खर्च विस्तार, स्टार्ट अप एन्ड इनोभेसनदेखि सुशासनसम्मका सुझाव सरकारलाई दिएको हो । १० वर्षको औसत हेर्दा वर्षको पहिलो १० महिनामा पुँजीगत खर्च ३५ प्रतिशत हाराहारी भएको देखिन्छ । बाँकी ४० देखि ४५ प्रतिशत रकम आर्थिक वर्षका अन्तिम दुई महिनामा हुने गरेको छ । औसतमा विनियोजित रकमको ८० प्रतिशत पुँजीगत खर्च हुँदै आएको छ । प्राथमिकताप्राप्त राष्ट्रिय गौरवका आयोजनाको खर्च पनि फागुन अन्त्यसम्म जम्मा २० प्रतिशत छ, महासंघले सोमबार आयोजना गरेको पूर्वबजेट अन्तर्क्रिया कार्यक्रममा अध्यक्ष शेखर गोल्छाले भने, संघीयता कार्यान्वयनको पाँच वर्षमा प्रदेश र स्थानीय तहका सरकारको वित्तीय स्रोत केन्द्र नै रहँदै आएको छ । विनियोजित बजेटको कार्यान्वयन केन्द्रभन्दा पनि निराशाजनक छ । यसपटक बजेट निर्माणमै मूलभूत संरचनागत सुधार आवश्यक छ । जसले राजस्व उठाउनेभन्दा पनि दरिलो स्रोत परिचालन र गुणस्तरीय खर्च प्रणाली विकास गर्न सकोस् । सेवा, सुरक्षा र लगानीमैत्री राजस्व प्रणालीअन्तर्गत बजेटले सामाजिक सेवाको विस्तारभन्दा गुणस्तर र लगानीलाई प्रोत्साहन गर्नुपर्ने महासंघको सुझाव छ । राजस्वको कर निर्धारण गर्दा कानुनको परिधिभन्दा बाहिर गएजस्तो देखिएको छ । यसले करदाता निरुत्साहित भइरहेका छन्, महासंघले बनाएको सुझाव प्रतिवेदनमा भनिएको छ, दरिलो पूर्वाधार निर्माण, गुणस्तरीय शिक्षा र स्वास्थ्य प्रणालीको विकास एवं प्रभावकारी सुरक्षा व्यवस्थाले जनतामा अपनत्व बढ्नेछ । पुँजी निर्माणमा निजी क्षेत्रको योगदान ७७ प्रतिशत र रोजगारीमा ७५ प्रतिशत रहेको भन्दै महासंघले मुलुकमा लगानी चाहिएको सुझावमा उल्लेख छ । प्रतिस्पर्धी व्यावसायिक वातावरण भएको ठाउँमा लगानी हुन्छ । नेपालमा त्यो वातावरण बनाउने भनेको सरकार र निजी क्षेत्र मिलेर हो, धेरै समस्याको समाधान लगानी हो, भनिएको छ, अबको प्राथमिकता पूर्वाधारमा विदेशी लगानी आकर्षित गर्नेतर्फ केन्द्रित हुनुपर्छ । महासंघले गौतम बुद्ध अन्तर्राष्ट्रिय विमानस्थलको सञ्चालन निजी क्षेत्रलाई दिएर दक्षिण एसियाकै सस्तो विमानस्थल बनाउनेतर्फ ध्यान दिन पनि सुझाएको छ । विदेशी मुद्रा आर्जनका लागि तरलता एवं बाह्य क्षेत्र व्यवस्थापन, रेमिट्यान्स प्रोत्साहन कार्ययोजना, प्रतिस्पर्धी निर्यात, औद्योगिकीकरणलगायत आवश्यक रहेको महासंघको भनाइ छ । यस वर्षको बजेटमा रेमिट्यान्स सुधारका लागि औपचारिक माध्यमबाट विप्रेषण पठाउने युवाहरूलाई प्रोत्साहित गर्न पासपोर्ट, कन्सुलर एवं प्रशासनिक सेवामा छुट, वैदेशिक रोजगारीमा जान चाहने शैक्षिक योग्यता र सीपयुक्त युवालाई विकसित मुलुकसँग रोजगारीका लागि श्रम सम्झौता आवश्यक रहेको महासंघले जनाएको छ । वैदेशिक रोजगार सहजीकरण वित्तीय प्याकेज, सहुलियतपूर्ण वैदेशिक रोजगार ऋण, बालबच्चाका नाममा आकर्षक बचत योजना, रेमिट्यान्स कार्ड बनाएर बैंकहरूलाई थप प्रोत्साहन गर्न प्रेरित गर्न पनि सरकारलाई सुझाएको छ । प्रतिस्पर्धी निर्यातअन्तर्गत निजी क्षेत्रको नेतृत्व र सरकारको सहकार्यमा नयाँ व्यापार रणनीति निर्माण, निर्यातमा पुनर्कर्जाको समयावधि न्यूनतम तीन वर्ष हुनुपर्ने, मूल्य अभिवृद्धिका आधारमा १० प्रतिशतसम्म नगद प्रोत्साहन दिनुपर्नेमा पनि महासंघले जोड दिएको छ । ३० प्रतिशत मूल्य अभिवृद्धिमा ५ प्रतिशत र ३० प्रतिशतभन्दा बढी मूल्य अभिवृद्धिमा १० प्रतिशत नगद प्रोत्साहनको व्यवस्था गर्नुपर्ने, भारत निर्यातमा पनि नगद प्रोत्साहनको व्यवस्था गर्नुपर्ने, ड्युटी ड्र ब्याकको लागि बजेटको व्यवस्था गरी निर्यात हुने भन्सार कार्यालयबाट ३० दिनभित्र फिर्ता दिने व्यवस्था गर्नुपर्ने पनि महासंघले बताएको छ । विदेशी लगानी भित्र्याउन निजी क्षेत्रको समेत सहभागितामा वैदेशिक लगानी सहायता कक्ष स्थापना, निजी क्षेत्रको सहभागितामा परियोजना पहिचान गरी भारत, चीन, अमेरिका, बेलायत र युरोपियन युनियन लक्षित लगानी सम्मेलन गर्नुपर्ने सुझाव छ । पर्यटन प्रवर्द्धनका लागि नेपाल सुरक्षित रहेको सन्देश प्रभावकारी रूपमा प्रवाह गर्नुपन, पर्यटन पूर्वाधार विकासका लागि चाहिने जग्गा सरकारले न्यूनतम भाडा लिई उपयोग गर्न दिनुपर्ने सुझाव छ । ५० करोडभन्दा बढी लगानी हुने पर्यटन पूर्वाधारका परियोजनालाई विशेष प्याकेजको व्यवस्था गर्नुपर्ने, पहाडी भूभाग ६८ प्रतिशत भएको मुलुक नेपालमा केबलकार परियोजनालाई विशेष प्याकेजको व्यवस्था गर्नुपर्ने, भारतीय पर्यटकका लागि नगद रकम बोक्न सक्ने सीमा बढाई भारु २ लाख पुर्याउनुपर्नेलगायत सुझाव महासंघका छन् ।"
डाटा संकलन र डेटा सेयरिङमार्फत डिजिटल नेपाल,"काठमाडौं (कास) नेपालको डिजिटल रूपान्तरणका लागि डेटा कलेक्सन र डेटा सेयरिङ महत्त्वपूर्ण रहेको सूचना प्रविधि विज्ञहरूले औंल्याएका छन् । सरकारले अब एप्लिकेसनहरू कहाँ छन् भनेर खोज्नुको साटो मन्त्रालय, विभाग, महाशाखा, शाखा वा कुन स्टोरेजमा कहाँकहाँ डाटा (विभिन्न विवरण) छन्, त्यो पत्ता लगाउन आवश्यक रहेको उनीहरूले बताए । गोपनीयता र सुरक्षालाई ध्यानमा राखी डेटा सेयरिङको संस्कृति विकास गरिनुपर्ने विज्ञहरूको धारणा छ । राष्ट्रिय सूचना प्रविधि दिवसका अवसरमा सोमबार आयोजित डिजिटल नेपाल निर्माणका व्यवधान विषयक अन्तर्क्रिया कार्यक्रमका वक्ताहरूले डेटाको विषय उठाएका थिए । सूचना तथा सञ्चार प्रविधिको तीव्र विकास गर्ने उद्देश्यले सरकारले २०७६ कात्तिकमा डिजिटल नेपाल फ्रेमवर्क अवधारणा सार्वजनिक गरी कार्यान्वयनमा ल्याएको थियो । तर यतिका वर्षसम्म पनि उक्त फ्रेमवर्क प्रभावकारी रूपमा लागू हुन सकेको छैन । यसबारे सूचना प्रविधि विज्ञ, नीति निर्माता र नियामकहरूले कार्यक्रममा फ्रेमवर्क कार्यान्वयनका चुनौती, यसभित्रका व्यवस्था र समाधानका उपायबारे आआफ्ना धारणा राखे । प्रविधि पत्रकार मञ्चले आयोजना गरेको कार्यक्रममा सञ्चार तथा सूचना प्रविधि मन्त्रालयका सचिव वैकुण्ठ अर्यालले फ्रेमवर्क परिमार्जन वा अपग्रेड गर्न सरकार तयार रहेको बताए । सबैतिर सूचना तथा प्रविधिको पहुँच बढाउन सरकारले काम गरिरहेको उनको भनाइ छ । फ्रेमवर्क कार्यान्वयनका लागि सरकारले विश्व बैंकसँगको सहयोगमा डिजिटल नेपाल एक्सेलरेसन प्रोजेक्टको काम अगाडि बढाएको सचिव अर्यालले बताए । फाइनल नेगोसिएन भइसकेको छैन, उनले भने, तर, तयारी अघि बढिसकेको छ ।डिजिटल नेपाल निर्माणका लागि ८ क्षेत्रका ८० वटा पहल फ्रेमवर्कमा समावेश गरिएका छन् । तर यिनमा डिजिटल लिडरसिप, डिजिटल लिटरेसी, एकाउन्टाबिलिटी जस्ता महत्त्वपूर्ण कुराहरू छुटेको सूचना प्रविधिविज्ञ विवेक राणाको भनाइ छ । डिजिटल नेपाल निर्माण गर्दा एप्लिकेसनहरू बनाउने होइन, उनले भने, इकोसिस्टम निर्माण गर्ने हो । इन्नोभेसन वा स्टार्टअपहरू बनाउने होइन । डिजिटल नेपाल जस्तो कार्यक्रमलाई ग्लोबल फ्रेमवर्कबाट हेर्नुपर्छ । अहिले बनेको फ्रेमवर्क डिजिटल होइन आईटी फ्रेमवर्क मात्रै हो । फ्रेमवर्क कार्यान्वयनको मुख्य अवरोध नै प्रक्रियागत झन्झट, ढिलासुस्ती भएको कम्प्युटर एसोसिएसन नेपाल (क्यान) महासंघकी पूर्वअध्यक्ष सुनैना पाण्डेको भनाइ छ । सरकारले आईटी बिल बनाउनुपर्छ, उनले भनिन्, डिजिटल नेपाल फ्रेमवर्कलाई परिमार्जन गर्नुपर्छ । आईटी काउन्सिल बनाएर निजी क्षेत्रसँग सहकार्य र समन्वय गर्न आवश्यक छ । डिजिटल नेपाल फ्रेमवर्कका सन्दर्भमा सरकारले अहिलेसम्म पनि निजी क्षेत्रसँग छलफल नगरेको पाण्डेको भनाइ छ । नेपाल दूरसञ्चार प्राधिकरणका उपनिर्देशक विनोदचन्द्र श्रेष्ठले भने डिजिटल नेपाल फ्रेमवर्कभित्रको एउटा क्षेत्र डिजिटल फाउन्डेसनको कार्यान्वयनका लागि कनेक्टिभिटीको काम द्रुतगतिमा अघि बढाइएको दाबी गरे । प्रक्रियागत अवरोध र समन्वयको अभावले हामीलाई पनि बेलाबेलामा अप्ठ्यारो पार्छ, उनले भने, कोभिड महामारी अघि बनाइएको फ्रेमवर्क भएकाले यसको डिजाइनमा अहिले केही कमीकमजोरी देखिएका छन् । सेवा प्रदायकहरूलाई वार्षिक आयको १५ प्रतिशत लगानी ग्रामीण क्षेत्रको दूरसञ्चार विकासमा लगाउन उनको अनुरोध छ ।"
दुर्घटनामा तीन चिनियाँको मृत्यु,मकवानपुर (कास) निर्माणाधीन काठमाडौंतराई द्रुतमार्ग (फास्ट ट्र्याक) मा माटो पन्छाउने क्रममा लोडर पल्टिँदा तीन चिनियाँ मजदुरको मृत्यु भएको छ । सोमबार साँझ भएको दुर्घटनामा अन्य दुई चिनियाँ नागरिक र एक नेपाली घाइते भएका छन् । मकवानपुरको पूर्वीक्षेत्र बकैया११ स्थित जितपुरभञ्ज्याङ नजिकै भएको दुर्घटनामा उनीहरूको घटना स्थलमै मृत्यु भएको जिल्ला प्रहरी कार्यालय मकवानपुरले जनाएको छ । जिल्ला प्रहरी प्रमुख प्रहरी उपरीक्षक सुरेन्द्रबहादुर गुरुङले घाइतेमध्ये एक जनाको अवस्था गम्भीर रहेको बताए । अन्य दुई जनाको अवस्था सामान्य छ । घाइतेहरूको हेटौंडा अस्पतालमा उपचार भइरहेको छ ।
बुबाको प्रेरणाले राजनीतिमा आएको छु,"राजनीतिमा किन आउनुभयो ?मेरो परिचयमा बुबालाई छुटाउन मिल्दैन । हाम्रो परिवारविरुद्ध षड्यन्त्र गरेर बुबा र काकालाई जेलमा हालिएको छ । हजुरबुबादेखिको पारिवारिक विरासत थाम्न बुबाको पदचाप पछ्याउँदै राजनीतिमा आएको छु । जनताको विश्वास पनि छ । तर तपाईंका बुबा अफताब र काका महताब आलममाथि संगीन आरोप लागेका छन्, तपाईंले बुबाकै पदचाप पछ्याउने भन्दै हुनुहुन्छ, त्यो के भनेको हो ?उहाँमाथि ठूलो अन्याय भएको छ । १४ वर्ष पहिलेको घटनामा बुबालाई पक्राउ गरेर जेलमा राखिएको छ । पहिले तीनै तहका सरकारी वकिलले प्रमाण नपुगेको भन्दै मुद्दा नचलाउने निर्णय गरेका थिए । त्यति बेला प्रमाण संकलनमा गलत गरिएको थियो भन्ने हो भने त्यसमा संलग्नलाई किन मुद्दा चलाइएन ? अहिले आएर के नयाँ प्रमाण पाइयो ? बुबाको पक्राउविरुद्ध आन्दोलनमा जान खोजेका गाउँका मानिसलाई तिमीहरूलाई पनि मुद्दा लगाउँछु भनेर धम्क्याइयो । विपक्षी दलका नेताहरू एसपीको कार्यालयमा बसेर षड्यन्त्र गरे । त्यसविरुद्ध बोल्छु भनेको छु ।यहाँ त स्वतन्त्रपूर्वक निर्वाचन हुँदैन, बुथ कब्जा हुन्छ, जनतालाई भोट हाल्न दिइन्न, केही अगुवालाई पैसा दिएर किनिन्छ भनेर सर्वसाधारणले हामीसँगै भनेका छन् नि । यस्ता कुरा तर्कसंगत देख्दिनँ । मेरो हजुरबुबा शेख इद्रिस २०४८ सालमा एमालेका विष्णु मानन्धरसँग लड्दा मानन्धरको १४ हजार मत थियो । २०५१ मा हजुरबुबाविरुद्ध लडेका अर्का उम्मेदवारले ८ हजार मत ल्याएका थिए । २०५३ मा मेरो बुबाका निकटतम प्रतिद्वन्द्वीको मत १७ हजार थियो । हामीले कब्जा गरेको भए उनीहरूलाई त्यस्तो हजारौं मत कहाँबाट पर्थ्यो ? कहीँकतै बुथ क्याप्चर हुँदैन । मतदान भनेको मन दान हो । कसैले धम्क्याएर, लोभ्याएर मत आउँदैन ।कांग्रेस सभापति शेरबहादुर देउवाले आलमलाई फसाइएको छ, मुद्दा फिर्ता गर्नुपर्छ भन्नुभएको थियो । अहिले उहाँ नै प्रधानमन्त्री हुनुभएको छ नि ?उहाँहरूले पहल गर्ने सम्भावना छ । सम्मानित अदालतले निष्पक्ष निर्णय लिन्छ र हामीलाई न्याय दिन्छ भन्ने पूर्ण विश्वास पनि छ । विगतको सरकारले फसाएको हो भनेर अहिलेको सरकारले गम्भीर रूपले लिएको देख्छु । प्रधानमन्त्री, गृहमन्त्रीले पनि आश्वस्त पार्नुभएको छ । सरकारले निकास दिन्छ भन्ने विश्वास छ ।नगरका लागि तपाईंका योजना के छन् ?म आफैं चिकित्सक हुँ, समाजका विकृतिविसंगतिको उपचार गर्न चाहन्छु । कांग्रेसको नेतृत्वमा बनेको संविधानले स्थानीय तहलाई शक्तिशाली बनाएको छ । अहिले संघको अनुदानमा चलेको भए पनि साधन स्रोतको प्रयोगमार्फत स्थानीय तहको सर्वाङ्गीण विकास गर्न सकिन्छ । मैले स्वास्थ्य क्षेत्रका अतिरिक्त यहाँको शिक्षा, कृषि, खेलकुद क्षेत्र सुधारमा काम गर्नेछु । भ्रष्टाचार हटाउन र पारदर्शिता कायम राख्न काम गर्नेछु । आम आदमी पार्टीले दिल्लीमा स्कुल चलाएको देखेको छु । त्यहाँ अभिभावकलाई सामुदायिक विद्यालयमा पनि राम्रो शिक्षा पाइन्छ भन्ने विश्वास दिलाइएको छ । यहाँ पनि त्यसै गर्न सकिन्छ । युद्धकालमा हाम्रो घरमा पेट्रोल छर्केर आगो लगाइयो, बम पनि हानियो । हाम्रो परिवारविरुद्धको षड्यन्त्र त्यति बेलादेखिकै हो । त्यस्तो अवस्थामा पनि बुबाले समाज र राजनीतिलाई नेतृत्व दिएको देखेर म उहाँकै प्रेरणाले राजनीतिमा आएको छु ।"
साढे ७ करोड जफत,"नयाँदिल्ली (एजेन्सीहरू) बलिउड अभिनेत्री ज्याकलिन फर्नान्डिजको ७ करोडभन्दा बढी सम्पत्ति जफत भएको छ । भारतको राजस्व अनुसन्धान इकाइ प्रवर्तन निर्देशनालय (ईडी) ले सम्पत्ति शुद्धीकरण मुद्दामा ७ करोड २७ लाख रुपैयाँ सम्पत्ति जफत गर्ने निर्णय गरेको हो ।सम्पत्ति शुद्धीकरण प्रकरणमा सुकेश चन्द्रशेखरसँगको सम्बन्ध बाहिरिएपछि ज्याकलिन उक्त प्रकरणमा जोडिएका थिइन् । चेन्नईका व्यवसायी भनिएका चन्द्रशेखर ५ अर्ब रुपैयाँ ठगी आरोपमा थुनामा छन् । ईडीले उनको चेन्नईस्थित घरसँगै बैंक खाता, महँगा सम्पत्तिसँगै महँगा गाडी जफत गरिसकेको छ । सन् २०१७ मा पक्राउ परेर तारिखमा छुटेका बेला ज्याकलिन र चन्द्रशेखरको भेटघाट भएको खुलेको छ । चन्द्रशेखरविरुद्ध चलिरहेको आपराधिक क्रियाकलापसम्बन्धीको मुद्दामा ज्याकलिनको नाम आएपछि ईडी अफिसले उनलाई धेरै पटक सोधपुछ गरेको थियो ।चन्द्रशेखरले ज्याकलिनलाई महँगा उपहार दिएका थिए । ती उपहारहरू अवैध सम्पत्ति आर्जन र मानिसहरूलाई ठगेर कमाएको पाइएको थियो । चन्द्रशेखरसँगै फोर्टिस हेल्थकेयरका पूर्वप्रमोटर शिविन्दरमोहन सिंहकी श्रीमती अदीति सिंह पनि अवैध सम्पत्ति आर्जन मामिलामा जोडिएकी छन् ।ज्याकलिनले गत वर्षको अगस्ट र अक्टोबरमा ईडी अफिसलाई सुकेशचन्द्रबाट आफूले महँगो मूल्य पर्ने ब्याग, इयर रिंग्स, जुत्ता, ब्रासलेटलगायतका उपहार पाएको बयान दिएकी थिइन् । बयानमा उनले ९ लाख पर्ने ३ वटा पर्सियन बिरालो, ५२ लाख पर्ने एउटा अरेबियन घोडा, १५ जोडी हीराको इयररिंग्स, महँगा भाँडाबर्तन, गुचीलगायतका ब्रान्डका महँगा ब्याग तथा जिममा लगाइने पोसाक, विभिन्न ब्रान्डका जुत्ता, एउटा रोलेक्स घडी, गाडीलगायतका उपहारहरू लिएको बयानमा बताएको ईडी अफिसले जनाएको सञ्चारमाध्यमहरूले उल्लेख गरेका छन् । ईडी अफिसले ज्याकलिनबाट उक्त रकम बैंकमा रहेको उनको फिक्स्ड डिपोजिटबाट असुलेको जनाइएको छ । १२ वर्षदेखि बलिउडमा काम गरिरहेकी ज्याकलिन सफल कलाकारमध्ये पर्छिन् ।"
पछ्याइरहन्छ 'छाइल,"काठमाडौं (कास) छाइल अर्थात् डोट्याली भाषामा छाया । मानिसलाई जहाँ गए पनि छायाले छाड्दैन । सुदूरपश्चिमको परिवेशमा प्रेम, द्वन्द्व, भाषा र समाज समेटेर कवि लोकराज भट्टको पहिलो उपन्यास छाइल माथि काठमाडौंमा परिचर्चा गरिएको छ । प्रकाशक बुक्स हिमालयले नेपाल आर्ट काउन्सिलमा गरेको कार्यक्रममा भट्टसहित अधिकारकर्मी मोहना अन्सारी, साहित्यकर्मी अभय श्रेष्ठलगायतले छाइल ले समेटेको कथामाथि बहस गरे । छाइल सुदूरको सुगन्ध बोकेकाले पठनीय रहेको श्रेष्ठले बताए । उपन्यासको भाषा गहन र हार्दिक छ, उनले भने । प्रेम, संघर्ष र युवाको आशा मूल विषय रहेको सुनाउँदै सुदूरपश्चिमको नभनिएको कथा समेटिएको ठहर उनले गरे । माओवादी र दलितका कथा छन् । प्रेमका रोचक पक्ष, पात्र र तिनीहरूका संघर्षहरू छन्, उनले भने । लेखकले डोट्याली सभ्यतालाई मूलधारमा ल्याउने प्रयास गरेको ठहर उनले गरे । अधिकारकर्मी अन्सारीले बजारमा पूर्वी नेपालका कथाहरू छाएको अवस्थामा सुदूरको कथा आउनु उत्साहप्रद रहेको धारणा राखिन् । गरिबी, त्यसभित्रको बाल्यकाल उपन्यासमा छ । त्यहाँको भाषा, छाउपडीका कुरा, सुदूरमा द्वन्द्वको प्रवेश कसरी भयो भन्ने कथा पनि छन्, उनले भनिन् । यसले पाठकलाई विविधताको स्वाद दिने उनले बताइन् । श्रेष्ठ र अन्सारीले उपन्यासका कमीकमजोरीमाथि पनि टिप्पणी गरे । महिला पात्र रहस्यमय देखाइएको छ, पाठकले लेखकलाई घचघच्याउन सक्छन्, श्रेष्ठले भने । माओवादी द्वन्द्वका विषयमाथिको लेखन गहिराइमा नगएको ठहर गर्दै उनले पीडित, जनजातिका पक्षमा माओवादीले खेलेको भूमिका, न्यायको कुरामा लेखकको आग्रही भाव झल्केको सुनाए । सुदूरमा गरिबी तथा दलितका कुरा मुख्य रूपमा भए पनि लेखकले प्रेममा पर्ने प्रवृत्तिका कथा अघि सारेको पनि उनको भनाइ थियो । लेखकले बुवासँगको सम्बन्ध बढी उजागर गरेको अन्सारीको ठहर थियो । बाबाको चित्रण बढी छ भने आमाको लेख्न कन्जुस्याइँ गरिएको छ, उनले भनिन्, आमाको चरित्र चित्रण ओझेल परेको छ । लेखक भट्टले बालककालदेखि किशोर हुँदै वयस्कसम्मको देखेभोगेका कथाहरूलाई उपन्यासका रूपमा ल्याएको सुनाए । यो मेरो पहिलो उपन्यास हो । यसमा थुप्रै घटना धेरै पात्रका कथा छन् । सबै लेखिसकेर आफैंलाई मन परेपछि मात्र प्रकाशन गरेको हुँ, उनले भने, सुदूरपश्चिमको कथा, भाषा, संस्कृति, जीवनशैली, डोटेली भाषा नै प्रयोग गरेर लेखेको छु ।"
वर एन्ड वधू मा साम्राज्ञी,"काठमाडौं (कास) वर एन्ड वधू मा नायिका साम्राज्ञी राज्यलक्ष्मी शाहले पनि काम गर्ने भएकी छन् । निर्माण समूहका अनुसार फिल्मका लागि साम्राज्ञीसँग लिखित सम्झौता भएको हो । यसलाई निर्देशन मिलन चाम्सले गर्दै छन् । फिल्मका लागि सुरुमा निर्माण समूहले नायिका आँचल शर्मा र नवोदित नायक विवेक कर्माचार्यलाई लिइसकेको छ । फिल्ममा आँचल, साम्राज्ञी र विवेकको मुख्य भूमिका रहनेछ । कमेडी र रोमान्सको मिश्रणमा तयार हुन लागेको यो फिल्मको छायांकन स्थानीय तह निर्वाचनपछि सुरु गर्ने तयारी रहेको निर्देशक चाम्सले बताए । एलआरके इन्टरटेन्मेन्टको ब्यानरमा निर्माण हुन लागेको फिल्ममा साम्राज्ञीको प्रवेशसँगै कलाकारको लाइनअप बलियो बनेको छ । निर्देशक चाम्स यतिबेला गोर्खा वारियर २ को छायांकन गरिरहेका छन् । साम्राज्ञीले भने तिम्रो मेरो साथ, ह्यारी कि प्यारी को छायांकन पूरा गरेकी छन् भने उनी अभिनीत लन्डन टु पेरिस को छायांकन सुरु गर्ने तयारीमा छ । कोरोना महामारी सुरुवातमा पहिलो चरणको लकडाउनलगत्तै चाम्सले साम्राज्ञीसँग एक अनटाइलट प्रोजेक्ट का लागि सम्झौता पनि गरिसकेका छन् ।"
स्रष्टालाई नातिकाजी सम्मान,"काठमाडौं (रासस) नातिकाजी स्मृति समाजले सोमबार संगीतको विभिन्न विधाका स्रष्टालाई २०७७ को सम्मान तथा पुरस्कार वितरण गरेको छ । नुपुर बनर्जी भट्टाचार्यले गायन विधामा नातिकाजी राष्ट्रिय विशिष्ट स्रष्टा सम्मान पाएकी छन् । समाजले राष्ट्रपति भवन शीतल निवासमा गरेको कार्यक्रममा राष्ट्रपति विद्यादेवी भण्डारीले सम्मान तथा पुरस्कार हस्तान्तरण गरेकी छन् । नातिकाजी राष्ट्रिय विशेष संगीत सम्मान नारायणदास कार्की ढली, प्रदीप उपाध्याय, उमेश पाण्डे, एसपी कोइराला, कुन्ती मोक्तान, राजकुमार श्रेष्ठ, बीबी थापा, सहदेव ढुंगाना, प्रभु ढकाल, शीला पन्त, सीताराम पोखरेल, ज्ञानेन्द्र गदाल, हरिभक्त बुढाथोकी र शीतल कादम्बिनीले प्राप्त गरेका छन् । राष्ट्रिय संगीत पुरस्कार अरुण तिवारी, सन्तोष श्रेष्ठ, निशा देसार र शिव परियारलाई दिइएको छ । नातिकाजी राष्ट्रिय प्रतिभा पुरस्कार डीपी दाहाल, अर्जुन पोखरेल, सिन्धु मल्ल र अजर जंगमले प्राप्त गरे भने राष्ट्रिय संगीत संयोजन तथा वाद्य पुरस्कार एलिस कार्की ढली पाए । राष्ट्रिय कला पत्रकारिता पुरस्कार विजयरत्न तुलाधर र दिवाकर मैनालीलाई दिइएको छ । शास्त्रीय संगीत पुरस्कार अमृतहीरा तुलाधर योगी र लोक संगीत पुरस्कार कृष्ण कँडेलले प्राप्त गरे । समाजका अध्यक्ष शम्भुजित बाँस्कोटाले नातिकाजी बाल्यकालदेखि जीवनको अन्तिम समयसम्म संगीत सिर्जनामा लागेको उल्लेख गरे ।"
बजारमा 'रूपिका,"काठमाडौं (कास) केशव घिमिरेको उपन्यास रूपिका सार्वजनिक भएको छ । काठमाडौंमा आयोजित कार्यक्रममा टेकनाथ दाहाल, दिल पौडेल, निर्भीकजंग रायमाझी र दीपक सापकोटाले उपन्यास सार्वजनिक गरे । रूपिकाले युवाको कथा स्थानीय स्वादसहित पस्केको दाहालले बताए । शोषण, विभेद र सामाजिक कुरीतिलाई पनि उपन्यासले सान्दर्भिक ढंगले उठाएको छ, उनले भने । सापकोटाले भने आख्यानमा पात्रको उपस्थिति सघन हुनुपर्नेमा जोड दिए । पात्रहरूको विविधता र सबलीकरण गर्न नसक्नु आजको आख्यानको चुनौती हो, उनले भने ।"
'अल्मुताइरीकै निर्देशनमा टिमबाहिर,"(काठमाडौं)  अखिल नेपाल फुटबल खेलाडी संघले प्रशिक्षक अब्दुल्लाह अल्मुताइरीकै निर्देशनमा १० खेलाडीले एसियन कप छनोटको तयारीमा रहेको अवस्थामा नेपाली राष्ट्रिय फुटबल टिम छाड्नुपरेको जनाउँदै अखिल नेपाल फुटबल संघ (एन्फा) सँग उक्त घटनाको छानबिन गर्न माग गरेको छ । साथै टिम व्यवस्थापक मधुसुदन उपाध्यायमाथि घटनाबारे ढाँटेको आरोप पनि लगाइएको छ ।खेलाडी संघले एन्फाका महासचिव इन्द्रमान तुलाधरलाई घटनाको जानकारी दिँदै छानबिन माग गरिएको पत्रमा भनिएको छ, राष्ट्रिय टिमका १० खेलाडीले एसियन कप छनोटको तयारीमा रहेको अवस्थामा प्रशिक्षक अब्दुल्लाह अल्मुताइरीबाट क्याम्प छोड्न निर्देशन दिएको पाएका छौं । सार्वजनिक सञ्चारमाध्यममा भने टिम व्यवस्थापक (मधुसुदन उपाध्याय) ले खेलाडीको विषयमा गलत टिप्पणी दिएको र त्यसमा खेलाडीमा परेको असरले हामी दुखित छौं । एक खेलाडीले मात्र नभई सामान्य व्यक्तिले जीवनयापनका लागि आवश्यक आधारभूत आवश्यकता माग गर्दा क्याम्प छोड्न भनेपछि खेलाडीले क्याम्प छाडेको र क्याम्प छोडनुअघि स्वयं अल्मुताइरी, सहायक प्रशिक्षक किरण श्रेष्ठ, गोलकिपर प्रशिक्षक विकास मल्ल र सहायक व्यवस्थापक कृष्णभक्त मानन्धरलाई जानकारी गराएको खेलाडीले अवगत गराएका छन् । एन्फाका केन्द्रीय सदस्यसमेत रहेका उपाध्यायले खेलाडीहरूले जानकारी नदिई क्याम्प छाडेर भागेको प्रतिक्रिया दिएका थिए । संघ र खेलाडीहरूले भने प्रशिक्षक अल्मुताइरीले बारम्बार घर जा भनेपछि उपाध्यायलाई जानकारी दिएर बाहिरिएको पत्रकार सम्मेलनमै बताएका थिए । खेलाडीले सधैं राष्ट्रिय टिमलाई प्रमुख प्राथमिकतामा राख्दै आएका छन् । राष्ट्रिय टालीबारे खेलाडीहरूले व्यवस्थापनसँग पटकपटक कुरा राख्दासमेत नेतृत्वबाट उचित सम्बोधन नभएको जानकारी पाएका छौं, खेलाडी संघका अध्यक्ष विक्रम लामाद्वारा हस्ताक्षरित पत्रमा लेखिएको छ, यसरी खेलाडीहरूमाथि सार्वजनिक रूपमा झुटो आरोप लगाएर खेलाडीको मानमर्यादामा आँच पुग्ने अभिव्यक्ति दिने र कदम चाल्ने व्यक्तिहरू खेलाडीमात्र नभएर समग्र फुटबल विकासका बाधक हुन् । एन्फाले यस वषयमा उचित छानबिन गरेर दोषीमाथि कारबाही गरोस् भन्ने माग राखेका छौं ।अध्यक्ष शेर्पा बैठक छाडेर चुनावी प्रचारमायसबारे खेलाडीहरूले एन्फा अध्यक्ष कर्माछिरिङ शेर्पासँग दुईपल्ट भेटेका थिए । गत बिहीबार एन्फामा निर्वाचन आएकाले कोचलाई केही गर्न नसक्ने भन्दै पन्छिएका शेर्पा आइतबार खेलाडीसँगको बैठक भइरहेका बेला बीचमै घरदैलो कार्यक्रममा जानुपर्ने भन्दै हिँडेका थिए । पछि उनले स्थानीय निर्वाचनमा काठमाडौं महानगरपालिकाको मेयरमा कांग्रेसका उम्मेदवार सिर्जना सिंहसँगको तस्बिर आफ्नो फेसबुकमा सिर्जना भाउजुलाई जितका लागि शुभकामना भन्दै पोस्ट गरेका थिए, जसले निर्वाचन आयोगको आचारसंहिता पनि आकर्षित गर्छ । किनभने अध्यक्ष शेर्पा सार्वजनिक पदमा रहेका व्यक्ति हुन् ।त्यस्तै, प्रशिक्षक अल्मुताइरीले आइतबार एन्फालाई पत्र लेख्दै क्याम्प छाड्न आफूले नभनेको दाबी गर्दै ती खेलाडीहरूलाई माफ दिएको तर एसियन कप छनोटमा उनीहरूलाई समावेश गर्न नसक्ने बताएका थिए । प्रशिक्षणमा टिमको नेतृत्व गरिरहेका मिडफिल्डर रोहित चन्दले बस्न लायक नरहेको एन्फा होस्टेलभन्दा होटलमा क्याम्प राख्न आग्रह गरेपछि उनलाई प्रशिक्षक अल्मुताइरीले तत्कालै टिमबाट हटाएका थिए । तर, त्यसको भोलिपल्टै टिमलाई त्रिपुरश्वेरस्थित युनाइटेड बिजनेस होटलमा राखिएको थियो । खेलाडीहरू सबैको तर्फबाट रोहितले बोलेको र त्यही कारण उनलाई हटाउँदा अन्याय भएको भन्दै कुरा राख्न चाहेका ९ खेलाडीलाई पनि अल्मुताइरीले टिम छाड्न निर्देशन दिएका थिए ।"
धर्मश्रीको तयारी पूरा,"काठमाडौं (कास) आसन्न १६ औं धर्मश्री शारीरिक सुगठन प्रतियोगिताको तयारी पूरा भएको छ । यही वैशाख २३ र २४ गते राजधानीमा हुने प्रतियोगिताको तयारी पूरा भएको आयोजक नेपाल व्यायाम मन्दिरले सोमबार पत्रकार सम्मेलनमार्फत जनाएको छ । व्यायाम मन्दिर नेपालको खेलकुद क्षेत्रकै पुरानो संस्था हो । कमलादीस्थित प्रज्ञा प्रतिष्ठानमा हुने धर्मश्री विजेताले १० लाख रुपैयाँ पुरस्कार प्राप्त गर्नेछन् । व्यक्तिगत विधातर्फ यो ठूलो पुरस्कार राशिको प्रतियोगिता हो । यसअघिका विजेताले ५ लाख पुरस्कार पाएका थिए । धर्मश्रीलाई काठमाडौं महानगरपालिकाले मुख्य प्रायोजन गर्ने भएको छ । आयोजकले मुख्य प्रायोजन रकम भने खुलाउन चाहेन ।२०१० सालमा स्थापित व्यायाम मन्दिरले संस्थापक एवं सहिद धर्मभक्त माथेमाको सम्मानमा २०४२ सालदेखि धर्मश्री आयोजना गरिरहेको छ । शारीरिक सुगठनको धर्मश्री प्रतिष्ठित प्रतियोगिता हो । यसपालि नयाँ विधाका रूपमा महिला तथा पुरुष फिजिक्स विधा थपिएको आयोजकले जनाएको छ । प्रतियोगितामा ५५, ६०, ६५, ७०, ७५, ८० र ८० केजीभन्दा माथि तौल समूहमा ४ सय खेलाडीले प्रतिस्पर्धा गर्ने अनुमान छ ।त्यस्तै उपविजेताले ५ लाख, तेस्रोले २ लाख, चौथोले १ लाख ५० हजार, पाँचौंले १ लाख, छैटौंले ९० हजार र सातौं हुनेले ८० हजार रुपैयाँ पुरस्कार पाउनेछन् ।प्रत्येक तौल समूहका उपविजेता ४० हजार र तेस्रो हुनेले २५ हजार पाउनेछन् । महिला फिजिक्स विजेताले २ लाख, उपविजेताले १ लाख र तेस्रो हुनेले ५० हजार पुरस्कार जित्नेछन् ।"

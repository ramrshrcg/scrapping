शीर्षक,विवरण
"'छोरो मर्यो, न्याय नमरोस्","जात व्यवस्थाविरुद्धको विद्रोह दिवसहत्याकाण्डको दोस्रो वर्ष पुगेको सन्दर्भमा दलित समुदायमाथि जातीय आधारमा भइरहेका निरन्तरका ज्यादतीविरुद्ध मंगलबार घटनास्थल भेरी नदी किनारमा जात व्यवस्थाविरुद्ध भेरी प्रतिरोध मार्च हुँदै छ । हत्यामा संलग्नलाई कारबाहीका लागि दबाब दिन जेठ १० लाई जात व्यवस्थाविरुद्धको विद्रोह दिवसका रूपमा मनाउन मंगलबार नै काठमाडौंको माइतीघरमा पनि प्रदर्शन हुँदै छ । प्रदर्शनमा सहभागी हुन नवराज, सन्जु, गणेश र लोकेन्द्रका आमा काठमाडौं गएका छन् । न्यायमा भइरहेको ढिलाइविरुद्ध यसरी संगठित रूपमा आवाज उठ्न थालेको छ । तर, मृतकका परिवार आफूहरूले न्याय नपाउँदा दलित समुदायमाथि पुनः ज्यादतीका घटना दोहोरिने हुन् कि भन्ने चिन्तामा देखिन्छन् । नवराजका बुबा मुनलालले अहिले संलग्नलाई कारबाही नगर्ने हो भने दलितमाथिको थिचोमिचो र विभेद अझ बढ्ने भन्दै चिन्ता जनाए । हिजो एकदुई जनालाई मार्थे, उनीहरूलाई केही नहुँदा हाम्रा ६६ जना छोरालाई एकै पटक मारे, उनले भने, अब यिनीहरूलाई पनि त्यसै छाड्ने हो भने अर्को ठाउँमा १२ जना, अर्को ठाउँमा १८ जनालाई मार्न के बेर ?"
बजेटमा स्वदेशी वस्तु प्रवर्द्धन दशकको माग,"श्रम, रोजगार तथा सामाजिक सुरक्षामन्त्री किसान श्रेष्ठले आगामी बजेटमार्फत सबै प्रदेशमा सीप विकास प्रतिष्ठान खोल्ने गरी कार्यक्रम ल्याउन लागिएको जानकारी दिए । नेपालमा दक्ष जनशक्तिको अभाव बढ्दै गएको र उत्पादनशील श्रमशक्ति विदेशिएको उनको भनाइ छ । विदेश जाने श्रमशक्ति अदक्ष र अर्धदक्ष छन्, उनले भने, वैदेशिक रोजगारीलाई सीपयुक्त, मर्यादित र सम्मानजनक ज्यालाको व्यवस्था गर्न सबै प्रदेशमा कम्तीमा एउटा सीप विकास प्रतिष्ठान स्थापना गर्ने योजना सरकारको छ ।उद्योग व्यवसाय लक्षित कानुन प्रभावकारी नभएको कानुन, न्याय तथा संसदीय मामिला मन्त्रालयका सचिव उदयराज सापकोटाले बताए । सरकारले आफ्नै तरिकाले कानुन बनाउने र निजी क्षेत्रले सरकारलाई बुझाउन नसक्ने वा नसकेको अवस्था छ, उनले भने, यसकारण निजी क्षेत्रमैत्री नीति तथा कानुन बन्न सकेनन् । यस्तै, आधुनिक प्रविधि र व्यवस्थापनका क्षेत्रमा गुणात्मक फड्को मार्ने गरी विदेशी लगानी आकर्षित गर्नॅपर्ने राष्ट्रिय योजना आयोगका उपाध्यक्ष विश्व पौडेलले बताए । कस्तो वैदेशिक लगानी ल्याउने भन्ने पनि बहसको विषय छ । हामीलाई क्षेत्रगत रूपमा गुणात्मक फड्को मार्ने गरी वैदेशिक लगानी चाहिएको हो, उनले भने, हामी प्रविधिभन्दा पनि व्यवस्थापनमा पछि छौं । वैदेशिक लगानी आउँदा प्रविधि र व्यवस्थापनका क्षेत्रमा गुणात्मक फड्को मार्न सकिन्छ भनेर अब हामीले बुझ्नुपर्छ । नेपालले बैंकिङ, जलविद्युत्, दूरसञ्चार र सिमेन्टका क्षेत्रमा विदेशी लगानी ल्याएपछि ती क्षेत्र प्रतिस्पर्धी बन्दै गएको पनि पौडेलको भनाइ छ ।नेपालीले विदेशमा लगानी गर्न पाउँदैनन् भन्ने विषय लाजमर्दो रहेको राष्ट्र बैंकका गभर्नर महाप्रसाद अधिकारीले बताए । अब सक्दो चाँडो यसलाई खुला गर्नुपर्छ । केकस्ता क्षेत्रमा नेपालीले विदेशमा लगानी गर्न पाउनुपर्छ भन्ने विषयमा अध्ययन अनुसन्धान गर्न सकिन्छ, उनले भने । नेपालमा केही वित्तीय संस्थामा आएको विदेशी लगानी बैंकको आन्तरिक व्यवस्थापन र स्थानीय समस्याका कारण टिक्न नसकेको इक्रा नेपालकी बिजनेस हेड वर्षा श्रेष्ठको भनाइ छ । स्वदेश फर्किएका विदेशी लगानीका बैंकले पनि घाटामा नभई राम्रो रकम फिर्ता लिएर गएको उनले बताइन् । व्यवस्थापन राम्रो हुँदा अझै पनि स्ट्यान्डर्ड चार्टर्ड बैंक टिकिरहेको र त्यसले ठूलो रकम लगिरहेको उनको भनाइ छ । नबिलपछि विदेशी लगानीका विभिन्न बैंक आए, पारदर्शी रूपमा काम गर्दा नाफा पर्याप्त हुने रहेछ, उनले भनिन्, बैंकिङ उद्योग फस्टाउँदा विज्ञता भए, नभएका सबैका आँखा पुगे, जसले गर्दा अस्वस्थ प्रतिस्पर्धा भयो ।सन् १९९७ र २०१५ बाहेक अरू वर्षमा पर्याप्त विदेशी लगानी आउन नसकेको अर्थशास्त्री अच्युत वाग्लेले बताए । यत्रो वर्षदेखि एफडीआईबारे हामीले कुरा गरिरहेका छौं । तर, सोचेअनुसार आइरहेको छैन, उनले भने । वैदेशिक लगानीको सन्दर्भमा राजनीतिक दलहरू स्पष्ट हुन नसक्दा पनि समस्या भएको भन्दै उनले आर्थिक मुद्दामा दलहरूले समान धारणा बनाउन जरुरी रहेको बताए । उद्योगका लागि जमिन अपरिहार्य रहे पनि नीतिगत अप्ठ्याराका कारण प्रभावकारी लगानी आउन नसकेको गुनासो सरोकारवालाले गरेका छन् । उद्योगीहरूले आफ्नै स्रोत साधनले जग्गा किनेर उद्योग स्थापना गरेका छन् । तर जग्गा यहाँ दक्षिण एसियाकै महँगो छ । त्यसमाथि उद्योग स्थापनाका लागि जमिन पनि छैन, परिसंघका पूर्वअध्यक्ष हरिभक्त शर्माले भने, सरकारले औद्योगिक क्षेत्र बनाउने भने पनि ५ वर्षसम्म चलाउन सक्दैन । कानुन बनाएर निजी क्षेत्रलाई दिनुस्, हामी बनाउँछौं, औद्योगिक क्षेत्रमा हामी उद्योग ल्याउँछौं । सरकारले बनाएको औद्योगिक क्षेत्र भाडा खानलाई मात्र प्रयोग नगरौं ।उद्योग र कृषिको जमिनमा कर लगाउन नहुने पूर्वअर्थमन्त्री सुरेन्द्र पाण्डेको भनाइ छ । कृषि, औद्योगिक र आवासीय जमिनको वर्गीकरण केन्द्र सरकारबाटै गरिनुपर्नेमा उनले जोड दिए । एउटा प्रयोजनमा दिइएको जमिन अर्कैका लागि प्रयोग गर्न नदिने व्यवस्था लागू गरिनुपर्नेमा पनि उनले जोड दिए । भूमि व्यवस्था सहकारी तथा गरिबी निवारण मन्त्रालयका सचिव रामप्रसाद थपलियाले कानुन कार्यान्वयनमा जोड दिए । राज्यले लगानीसम्बन्धी नीति बनाउने र त्यो उद्योग व्यवसायमैत्री हुनुपर्नेमा प्रधानमन्त्री तथा मन्त्रिपरिषद्को कार्यालयका राज्यमन्त्री उमेश श्रेष्ठले बताए । सरकारले नीति बनाएर सहजीकरण गरिदिने र त्यसमा लगानी गर्ने काम निजी क्षेत्रको रहेको उनको भनाइ छ । तर नेपालमा कानुनी जटिलता र सरकारले आवश्यक सहजीकरण नगरिदिएका कारण उद्योग व्यवसाय फस्टाउन नसकेको उनले बताए ।नेपालको आर्थिक समृद्धिको आधार कृषि, जलस्रोत र पर्यटन क्षेत्र हुन सक्ने ऊर्जा जलस्रोत तथा सिँचाइमन्त्री पम्फा भुसालले बताइन् । हाम्रो व्यापार घाटा न्यूनीकरण गर्ने तुलनात्मक लाभ क्षेत्र यिनै हुन्, उनले भनिन् । आन्तरिक उत्पादकत्व बढाएर स्वदेशी उत्पादन प्रवर्द्धन गर्न कडा र नरम दुवै खालका औद्योगिक नीति अवलम्बन गरिनुपर्नेमा राष्ट्रिय योजना आयोगका पूर्वउपाध्यक्ष स्वर्णिम वाग्लेको जोड छ । नेपाली उत्पादन विदेशी बजारमा मात्र नभई स्वदेशी बजारमै प्रतिस्पर्धी हुन नसक्नु अहिलेको मुख्य समस्या रहेको उनले बताए । नेपाली उत्पादनलाई प्रतिस्पर्धी बनाउन र विदेशी वस्तुको आयात रोक्न एन्टिडम्पिङ, काउन्टरभेलिङ तथा सेफगार्डसम्बन्धी कानुनी व्यवस्था प्रभावकारी कार्यान्वयन हुनुपर्ने वाग्लेको भनाइ थियो । विदेशबाट सस्तोमा आयात हुँदा आन्तरिक बजार प्रतिस्पर्धी हुन नसकेको हो, उनले भने, विदेशी बहुराष्ट्रिय कम्पनीले सस्तो मूल्यमा वस्तु बजारमा पठाउने अनि बिस्तारै मूल्य बढाउँदै जाने गरी डम्पिङ गर्ने र भन्सार दर घटाएर वस्तु पठाउने गरिरहेका छन् । यस्तो अवस्थामा हामीकहाँ रहेका एन्टिडम्पिङ र काउन्टरभेलिङ ऐन प्रयोग गर्न सक्छौं ।नेपालमा लगानी वातावरण नरहेको भनेर निजी क्षेत्रले सतही रूपमा गुनासो गर्ने गरेको आरोप उद्योग, वाणिज्य तथा आपूर्ति मन्त्रालयका सचिव अर्जॅन पोखरेलले लगाए । निजी क्षेत्रले सरकारी नीति र कानुनी प्रावधानको गम्भीर विश्लेषण नै नगरीकन समस्या देखाउने गरेको उनको भनाइ छ । नेपाली उत्पादनलाई तुलनात्मक लाभ र प्रतिस्पर्धाका आधारमा छुट्याउन आवश्यक रहेको तर निजी क्षेत्रले त्यसो गर्न नसकेको पोखरेलले बताए । हामीले सबै वस्तु होइन, तुलनात्मक लाभका वस्तुको उत्पादन बढाउनुपर्छ । कुन वस्तुमा लागत घटाउन सक्छौं, कुनमा सक्दैनौं भनेर हेर्नॅपर्यो, उनले भने । चोरी पैठारी अहिलेको मुख्य समस्या रहेको युनिभर्सल ग्रुपकी कार्यकारी निर्देशक विदुषी राणाले बताइन् । जुत्तासँगै लत्ताकपडा र अन्य वस्तुको पनि चोरी पैठारी प्रमुख समस्या हो । जुत्ताचप्पलको हकमा चीन र भारतबाट चोरी पैठारी हुन्छ । ५ डलरमा खरिद भएको जुत्ता न्यून बीजकीकरण गरेर १ डलरमा ल्याइन्छ, उनले भनिन्, सरकारको नजरमा कर तिरेको देखिन्छ । तर, कर छली भइरहेको छ । भारतको हकमा छोटी भन्सारबाट चोरी पैठारी हुन्छ ।विदेशी लगानी भित्र्याउने प्रक्रियामा कानुनी, प्राविधिक र प्रशासनिक अवरोध भए सहजिकरण गरिदिने प्रतिबद्धता राजस्व सचिव कृष्णहरि पुस्करले व्यक्त गरेका छन् । कानुनमा रहेका केही जटिलतालाई सरलीकरण गर्ने गृहकार्य भइरहेको जानकारी दिँदै उनले त्यसलाई बजेट मार्फत सम्बोधन गरिने बताए । निजी क्षेत्र, व्यवसायीले भनेकाउठेका कुरा सरकारले विभिन्न तरिकाबाट सहयोग गर्छ । कानुनमा परिवर्तनसुधार गरेर हुन्छ कि सम्बन्धित क्षेत्रमा जाने लगानीका लागि अनुदान दिएर हुन्छ, योजनागत रुपमा अर्थ मन्त्रालय अगाडि बढेको छ, पुष्करले भने । सरकारले पराम्परागत शैलीलाई सार्वजनिक निजी साझेदारी मोडलमार्फत अगाडि बढाउने प्रयास गरिरहेको उनले बताए । जग्गा प्राप्तिमा देखिएका प्रक्रियागत झन्झटलाई सरलीकरण गर्दै छौं, उनले भने, आयातनिर्यातको हकमा निजी क्षेत्रले दिएको सुझावअनुसार आन्तरिक उत्पादन बढाएर निर्यात बढाउने नीति ल्याउँदै छौं । नेपाल उद्योग परिसंघका पूर्वअध्यक्ष सतिश मोरले नेपाल सरकारको सहयोगमा सुरु भएको मेक इन नेपाल कार्यक्रमलाई अझ प्रभावकारी रूपमा अघि बढाउनुपर्नेमा जोड दिए ।"
बलात्कारमा हदम्याद संशोधन गर्ने विधेयक ल्याउन निर्देशन,"(काठमाडौं)  प्रतिनिधिसभाको महिला तथा सामाजिक समितिले यौन हिंसादुर्व्यवहार, जबर्जस्ती करणीजस्ता जघन्य अपराधका घटनामा विद्यमान हदम्यादको कानुनी व्यवस्थालाई संशोधन गर्न आवश्यक विधेयक तत्काल संसद्मा ल्याउन सरकारलाई निर्देशन दिएको छ । हदम्यादले पीडितलाई न्यायमा अवरोध गर्ने जनाउँदै संशोधनका लागि विधेयक ल्याउन निर्देशन दिएको हो ।समितिले सोमबार महिला, बालबालिका तथा ज्येष्ठ नागरिकमन्त्री, गृह मन्त्रालयका सचिव, कानुन, न्याय तथा संसदीय मामिला मन्त्रालयका प्रतिनिधि र सरोकारवाला सांसदसँग छलफल गरेको थियो । कुनै पनि अपराध पुष्टि हुन प्रमाण परीक्षण तथा विश्लेषण आवश्यक पर्छ तैपनि पीडित अन्यायमा परेको देखिने प्रमाण हुँदाहुँदै हदम्यादकै कारण न्यायबाट वञ्चित गरिनु अन्यायपूर्ण हो, समितिकी सभापति निरुदेवी पालले भनिन् । आठ वर्षअघिको सौन्दर्य प्रतियोगिताकी एक प्रतिस्पर्धीले आफूलाई आयोजकले बलात्कार र यौन शोषण गरेको घटना सार्वजनिक गरेपछि हदम्यादलाई लिएर बहस सुरु भएको छ । कारबाहीमा बाधा पुगेको सरोकारवालाले बताउँदै आएका छन् । छलफलमा सांसद विन्दा पाण्डेले सरकारले तत्काल विधेयक ल्याउनुपर्ने धारणा राखिन् । अहिले नीति तथा कार्यक्रम, बजेटमा संसद्मा छलफल भइरहे पनि छुट्टै समय व्यवस्था गरेर विधेयक ल्याउनुपर्छ, उनले भनिन् । सांसद विमला विकले हदम्याद तोक्ने या नतोक्ने सन्दर्भमा सर्त तोकिनुपर्ने बताइन् । उनले भनिन्, सरकारले विधेयक ल्याउनुपर्छ, नभए हामी निजी विधेयक ल्याउँछौं । सांसद पुष्पा भुसालले महिला हिंसाविरुद्ध बनेका कानुनको कार्यान्वयन फितलो रहेकाले पुनरावलोकन गर्नुपर्ने बताइन् । यौनजन्य हिंसालाई मानवताविरुद्धको गम्भीर अपराधको संज्ञा दिँदै उनले भनिन्, पीडितले आफूमाथि भएको हिंसाबारे मुख खोल्न पनि वर्षौं लाग्दो रहेछ भन्ने हालै सार्वजनिक केसले देखाउँछ, उनले भनिन्, हदम्याद हुन्जेल पीडक लुकेर बस्ने, सकिएपछि फेरि हिंसा गर्ने वातावरण कानुनकै कारण सिर्जना भएको हो । सांसद प्रमिला कुमारीले बलात्कारजस्तो जघन्य अपराध गर्नेमाथि आजीवन कारावास जस्ता कठोर सजायको व्यवस्था गर्न सरकारले गम्भीरता नलिएको आक्रोश पोखिन् । सांसद विमला विश्वकर्माले हदम्याद बढाउँदैमा न्याय हुन्छ भन्ने ग्यारेन्टी नहुने हुँदा कानुनका सकारात्मक र नकारात्मक पाटोको अध्ययन गर्नुपर्ने, अन्तर्राष्ट्रिय कानुन र अभ्यासमा ध्यान दिनुपर्ने बताइन् । यस्ता घटनाबारे परिवारका पुरुषलाई कानुनी सचेतता गराउनकै लागि न्याय प्राप्तिमा अवरोध आइपर्ने हदम्यादलाई हटाउनुपर्ने सांसद अञ्जना विशुंखेको तर्क छ । उनले भनिन्, पहिले हामी छोरीहरूलाई भन्थ्यौं, अब छोरा, श्रीमान्, बुबाहरूलाई सम्झाउनुपर्ने बेला आएको छ । सांसद ध्रुवकुमार शाहीले कानुनलाई समय सापेक्ष, समाजको विकासक्रम, चेतनाको विकास तथा परिस्थितिको ख्याल राख्दै अद्यावधिक गर्दै जानुपर्ने बताए । अपराधको प्रकृति, अहिलेको समाजको अवस्थाअनुसार मसिनो गरी अध्ययन गरेर जानुपर्छ, कुनै आग्रह, पूर्वाग्रहबाट निर्देशित हुनुहुँदैन, उनले भने । छलफलमा बलात्कारका दोषीलाई संरक्षण गर्न मतियारको भूमिका निर्वाह गर्नेलाई कारबाही गर्नुपर्ने, नाबालिकलाई सहभागी गराइने मिस टिन जस्ता कार्यक्रमहरू सञ्चालन गर्न रोक लगाउनुपर्ने विषय उठेका थिए । महिलामन्त्री उमा रेग्मीले सबै उमेर समूहका महिलामाथि हुने बलात्कारको उजुरीमा हदम्याद लगाउन नहुने बताइन् । संविधान पनि अपरिवर्तनीय दस्ताबेज होइन, कानुन पनि अपरिवर्तनीय दस्ताबेज होइन, कानुन संशोधन गर्नुपर्छ, उनले भनिन् । गृह सचिव टेकनारायण पाण्डेले आठ वर्षअघि भएको बलात्कार घटनाको आरोपमा पक्राउ परेका ४० वर्षीय मनोज पाण्डेलाई मानव बेचबिखन तथा ओसारपसार नियन्त्रण ऐन, २०६४ अन्तर्गत कारबाही प्रक्रिया बढाएको जानकारी दिए । पाण्डेविरुद्ध एक नाबालिकाको उजुरी परेको छ भने अर्की पीडित प्रहरीको सम्पर्कमा आएकी छन् । पाण्डेलाई प्रहरीले जेठ ७ गते काठमाडौंको स्वयम्भूबाट पक्राउ गरेको थियो ।"
ओपीडीमा थामिनसक्नु भीड,"(काठमाडौं)  वीर अस्पतालको टिकट काउन्टरमा दुई घण्टापछि मात्रै पालो पाए, मैतीदेवीका खगेन्द्र पराजुलीले । ९ वर्षीय छोराको कानको परीक्षणको फलोअपका लागि उनी सोमबार बिहानै आइपुगेका थिए । १५ दिनअघि आउँदा यत्तिका बिरामी देखेको थिइनँ । आइतबार पनि सरकारले बिदा दिएकाले सोमबार भीड भएको होला, उनले भने, ओपीडीमा चिनेकाले आफ्ना मान्छे छिराउँछन् । टोकन सिस्टम पनि मलाई व्यवस्थित लागेन । हातमा टोकन लिएर बसेकी रौतहटकी ४५ वर्षीया सीतादेवी भने परीक्षणका लागि शनिबार बिहान अस्पताल आइपुगेकी रहिछन् । आइतबार जँचाएर भोलिपल्ट फर्किने उनको सोच थियो । तर सोमबार पनि उनलाई अस्पताल नआई धरै भएन । उनलाई २ महिनादेखि ढाड दुख्ने, पेट पोल्ने, छाती दुख्नेलगायतका समस्या देखिएका छन् । वीरगन्जमा पनि औषधि उपचार गराएँ तर निको भएन, उनले भनिन्, जति दबाइ गर्दा नि ठीक नभएपछि काठमाडौं आएको । धादिङका नारायणकाजी पौडेल आइतबार बिहान ९ बजे अस्पताल आएका थिए तर टिकट काउन्टर पुग्दा कर्मचारी थिएनन् । आइतबार काउन्टर बन्द हुने कुरा आफूलाई थाहा नभएको उनले बताए । घुँडा पोल्ने अनि ज्यान सुन्निने समस्या लिएर आएका उनी सोमबार अस्पतालको भीड देखेर भने छक्क परेका थिए । हिजोको मान्छे पनि आए होलान्, ६४ वर्षीय उनले भने, अस्पताल त निकै भीड रहेछ ।देशकै ठूलो अनि जेठो अस्पताल वीरमा दैनिक २ हजारसम्म बिरामीले ओपीडी सेवा लिने गरेका छन् । टोकन व्यवस्था गर्ने एक कर्मचारीले दैनिक १ हजार ६ सयजति टोकन अरू दिनमा बाँडिने गरे पनि सोमबार दिउँसो साढे १२ बजेसम्म १ हजार ७ सय टोकन गइसकेको बताए । शनिबार र आइतबार दुवै दिन ओपीडी बन्द हुने कारण सोमबार ओपीडीमा घुइँचो देखिएको उनको भनाइ छ । साताको पाँच दिन मात्र सार्वजनिक सेवा दिने सरकारी निर्णयले स्वास्थ्य क्षेत्रमा नकारात्मक असर पर्दै गरेको देखिन्छ । तोकिएका शल्यक्रिया पनि बिदाले पछि सर्ने भइरहेका छन् भने टाढाबाट रिफर भएर आउने बिरामी मर्कामा परिरहेका छन् । धेरैजसो सरकारी अस्पतालमा आइतबार अपरेसन राखिएको हुन्थ्यो तर अहिले आइतबार ओपीडीसमेत बन्द भएपछि बिरामी समयमा उपचार सेवा लिनबाट वञ्चित भइरहेका छन् । वीर अस्पतालका निर्देशक डा भूपेन्द्र बस्नेत भने बिरामीलाई मर्का नपार्ने किसिमले सेवा दिइरहेको बताए । उनले भने, सरकारको निर्णय लागू गर्न परिहाल्यो । तर हामीले बिरामीलाई सेवा दिइरहेका छौं । ओपीडीको समय बढाएका छौं । ओपीडी साढे ५ बजेसम्म चल्छ । सरकारको निर्देशन आएपछि आफूहरूले पालना गर्नुपर्ने उनले बताए । दैनिक ८ सयदेखि हजार जनासम्म बिरामी आउने निजामती कर्मचारी अस्पतालले भने आइतबारका दिन ओपीडी चलाइरहेको छ । अस्पतालका निर्देशक डा विधाननिधि पौडेलका अनुसार अस्पतालले आइतबारको बिदा लागू गरेको छैन । पौडेल भन्छन्, अस्पताल विकास समितिबाट बिदाबारेमा केही निर्णय भएको छैन । सम्पूर्ण सेवा पहिलेजस्तै नै दिइरहेका छौं । बिदा लागू भए पनि विस्तारित हेल्थ सेवामार्फत पेइङ क्लिनिक चलाउनेछौं ।कान्ति बाल अस्पतालको अस्पताल विकास समितिमा करिब ३ सय कर्मचारी छन् । अस्पतालले आफ्नै आम्दानीको स्रोतबाट तलब दिने गरेको छ । त्यसमाथि अवकाश प्राप्त कर्मचारीलाई पनि पेन्सनको व्यवस्था गर्नुपर्छ । अस्पतालका निर्देशक डा अजित रायमाझी भन्छन्, आइतबार बिदा लागू गर्ने भनेको छ तर आफ्नै आम्दानीबाट चलेका अस्पतालले बिदा दिन अन्कनाइरहेका छन् । कर्मचारीलाई सेवा सुविधा दिन गाह्रो हुने हुन्छ । यस विषयमा मन्त्रालयले हेर्दिने वा वैकल्पिक व्यवस्थाबाट स्रोत जुटाउनेबारे सोच्नुपर्ने उनले बताए । बिदाको दिनमा काम गर्ने कर्मचारीलाई भत्ताको व्यवस्था भए सजिलो हुने उनको भनाइ छ । त्यसो गर्दा विस्तारित स्वास्थ्य सेवा सञ्चालन गर्दा पनि अपरेसनका लागि तोकिएका बिरामीहरू मर्कामा नपर्लान्, उनले भने ।त्रिवि शिक्षण अस्पतालले शल्यक्रिया गर्ने धेरै बिरामी पर्खाइमा रहेका र चाप बढी हुने भएकाले आइतबारको बिदा लागू गरेको छैन । अस्पतालका निर्देशक डा दिनेश काफ्लेले धेरैजसो अपरेसन आइतबार नै राख्ने गरेको बताए । त्रिवि शिक्षण संस्थान स्वायत्त संस्था भएकाले माथिबाट निर्णय नभएसम्म लागू नगरिएको हो, उनले भने । सरकारले जेठ १ देखि लागू हुने गरी सातामा दुई दिन सार्वजनिक बिदा दिने निर्णयले स्वास्थ्य क्षेत्रमा प्रभाव परेको देखिन्छ । केही अस्पतालले आइतबार पनि ओपीडी चलाएका छन् भने केहीले चलाएका छैनन् । यसले झन् बिरामी समस्यामा परेको देखिन्छ । स्वास्थ्य तथा जनसंख्या मन्त्रालयका सहप्रवक्ता डा समीर अधिकारी भन्छन्, २ दिन सार्वजनिक बिदा सरकारले परीक्षणका रूपमा सुरु गरेको हो । यसका फाइदा र बेफाइदा दुवै होलान् । कसरी सेवाग्राहीलाई सहज हुन्छ, त्यहीअनुसार उपाय अपनाउँछौं ।"
जजिराको विमान साढे १३ घण्टा रोकियो,"(भैरहवा)  अवतरणका क्रममा चरासँग विमान ठोकिएको आशंकामा जजिरा एयरलाइन्सको एउटा विमान भैरहवास्थित गौतम बुद्ध अन्तर्राष्ट्रिय विमानस्थलमा साढे १३ घण्टाभन्दा बढी समयसम्म रोकियो । कुवेतबाट नियमित उडान तालिकाअनुरूप आएको जजिरा एयरलाइन्सको एयरबस ३२० विमान चरा ठोकिएको आशंकामा आइतबार राति २ बजे अवतरण गरेपछि तत्काल फिर्ता नगएर रोकिएको हो । तर उक्त विमान चरासँग ठोकिएको भने पुष्टि हुन सकेन ।सोमबार दिउँसो काठमाडौंबाट प्राविधिक भैरहवा आई विमान जाँच गरेपछि दिउँसो ४ः४० मा कुवेतका लागि उडेको विमानस्थलका निमित्त महाप्रबन्धक तथा प्रवक्ता श्यामकिशोर साहले बताए । प्राविधिक आएर विमानको सबै जाँच गरेपछि विमान सुरक्षित रहेको पाइयो, साहले भने, तर विमानमा कुनै चरा तथा पन्छी भने फेला परेन । पाइलटले विमान अवतरण गर्ने क्रममा चरा ठोकिएको बताएको र विमानको अगाडिको भाग नोज र इन्जिन बाहिरको कभरमा रगतका टाटा देखिनुले विमानमा चरा ठोकिएको हुन सक्ने आशंका गरिएको थियो । तर चरा फेला परेन । विमान १ सय २१ जना यात्रु लिएर आइतबार राति २ बजे भैरहवामा अवतरण गरेको थियो । साढे २ बजे राति नै फिर्ता उडान समय थियो । ३८ जना यात्रु कतार जाने थिए । वन्यजन्तु र चराचुरुंगीको जोखिम कम गर्न विमानस्थलमा बेलाबेलामा साइरन बजाउने, पटाका पड्किए जस्तो आवाज आउने यन्त्र प्रयोग गर्ने, विमानस्थल परिसरमा पेट्रोलिङ गस्ती गर्ने र तारबार गर्ने नै हो, साहले भने, चराचुरुंगी र वन्यजन्तु धपाउने उपकरण विमानस्थलमा केही परिमाणमा भए पनि थप्ने क्रममा छौं । भैरहवामा विमानस्थलको पश्चिमतर्फ तिनाउ नदी, उत्तरतर्फ घाघरा र दक्षिणतर्फ केही ताल रहेकाले चरालाई आकर्षित हुने अनुकूल वातावरण रहेको उनको दाबी छ । विमानस्थल आसपास सिमसार क्षेत्र बनेकाले चरालाई आकर्षित गराएको छ, साहले भने, कतिपय संरक्षित चरा पनि विमानस्थल आसपासमा चर्न आउने गर्छन् । रात्रिकालीन एउटा मात्र उडान भएकाले चरा ठोकिने सम्भावना धेरै भएकाले सुरक्षा सतर्कता अपनाउनुपर्ने भैरहवाका पर्यटन व्यवसायी तथा सोसाइटी अफ ट्राभल्स एन्ट टुर अपरेटर नेपाल लुम्बिनी प्रदेशका अध्यक्ष सञ्जय बजिमयले बताए । चराचुरुंगी र वन्यजन्तुका कारणले भविष्यमा अन्य दुर्घटना हुन नदिन त्यही किसिमको सुरक्षा सतर्कता र अपनाउन जरुरी छ, बजिमयले भने, रात्रिकालीन एउटा मात्र उडानले यस्तो समस्या भएको हो भने रात्रिकालीन उडान गर्ने अन्य विमान नआएसम्म बिहान र दिउँसोमा उडान गर्दा राम्रो हुन्छ"
नेपालमा देखापर्यो 'अफ्रिकन स्वाइन फिभर,"(काठमाडौं)  नेपालमा पहिलो पटक अफ्रिकन स्वाइन फिभर नामक भाइरस देखापरेको छ । काठमाडौंका कागेश्वरी मनहरा, कीर्तिपुर, चन्द्रागिरि, टोखा र दक्षिणकाली, ललितपुरको गोदावरी१२ र भक्तपुरको चाँगुनारायण क्षेत्रमा फैलिएको संक्रमणका कारण १ हजार १९ वटा सुँगुर मरेका छन् । १ हजार ३ सय ६४ वटा सुँगुर बिरामी परेका छन् । बर्डफ्लुजस्तै यो भाइरस सुँगुर, बंगुर तथा जंगली बँदेल प्रजातिमा देखा पर्ने गर्छ । यो पशुबाट मानिसमा भने सर्दैन ।यो भाइरस संक्रमण भएमा सुँगुर प्रजातिमा उच्च ज्वरो आउने, कान, पुच्छर, पेटको तल्लो भागको बाहिर छाला रातो हुने, शरीरमा निलो धब्बा देखिने, खाना नखाने जस्ता लक्षण देखापर्छन् । संक्रमित सुँगुर बान्ता गर्ने, छेर्ने, छट्पटाउने र एकै पटक ठूलो संख्यामा मर्ने पशु सेवा विभागले जनाएको छ । विभागका अनुसार यो उच्च मृत्युदर भएको अति खतरनाक महारमारीजन्य सरुवा रोग हो । यो रोगबाट मरेका पशुको सेवन नगर्न विभागले अनुरोध गरेको छ । विभागका महानिर्देशक डा रामनन्दन तिवारीका अनुसार हालसम्म यो रोगविरुद्ध कुनै खोप उपलब्ध छैन । प्रभावकारी उपचार नहुने हुँदा सर्तकता नअपनाइए ठूलो आर्थिक क्षति गराउने उनको भनाइ छ । कुनै स्थानमा अस्वाभाविक रूपमा बंगुर मरेमा वा लक्षण देखा परेमा तत्काल संघ, प्रदेश र स्थानीय तहमा रहेका पशु सेवासँग सम्बन्धित निकायमा खबर गर्न अनुरोध छ, उनले भने, यो रोगका कारण क्षति भएका कृषकलाई राहत दिने व्यवस्था छैन । उनका अनुसार रोगी बंगुर वा त्यसका पाठापाठी, मासु वा रोगी पशुको सम्पर्कमा आएका वस्तु एक स्थानबाट अर्को स्थानमा लैजाँदा सजिलै सर्ने हुँदा रोग छिटो फैलन सक्छ । संक्रमण फैलन नदिन विशेष सावधानी अपनाउन डा तिवारीको सुझाव छ । खोर वा फार्म परिसरमा नियमित सरसफाइ, चरीचुना, ब्लिचिङ पाउडरजस्ता सामग्री प्रयोग, शंका लागेका बथानबाट छुट्याउने र शंकास्पद पशुको नमुना प्रयोगशालामा परीक्षण गराउनुपर्छ, उनले भने, मरेका पशुलाई खाडलमा गाड्न वा जलाउनुपर्छ । घर पालुवा सुँगुरबंगुरलाई जंगली बँदेलको सम्पर्कमा आउन दिन हुँदैन । यो रोग लागेका पशुहरू मर्ने सम्भावना ६० देखि ८० प्रतिशत हुन्छ ।"
"माओवादी २५, एमाले ९, कांग्रेस २ जिल्लामा शून्य","(काठमाडौं)  स्थानीय तह निर्वाचनको परिणाम आउने क्रम अन्तिम चरणमा हुँदा कतिपय जिल्लामा ठूला राजनीतिक दल नै जितविहीन देखिएका छन् । नेपाली कांग्रेस र नेकपा एमाले जस्ता ठूला दलहरूले केही जिल्लामा एउटा पनि पालिका जित्न नसकेका हुन् । सोमबार साँझसम्म देशभरका ७५३ स्थानीय तहमध्ये ७३१ वटाको अन्तिम परिणाम आएको छ । यसपटक सबैभन्दा धेरै कांग्रेसले ३२१ पालिकाको प्रमुख जितेको छ । स्थानीय तहको प्रमुखमा कांग्रेसले विगतभन्दा ५५ सिट बढाएको हो । अघिल्लो चुनावमा २९३ पालिकाको प्रमुख जितेको एमाले यसपटक ९५ सिट गुमाएर १९९ पालिकामा सीमित बनेको छ । त्यस्तै, माओवादी केन्द्रले १२०, नेकपा एकीकृत समाजवादीले १८, जनता समाजवादी पार्टी (जसपा) ले २९ र लोकतान्त्रिक समाजवादी पार्टी (लोसपा) ले १५ स्थानमा जितेका छन् । माओवादी केन्द्रले विगतभन्दा १४ स्थान बढी जितेको छ । तर, उसले २५ जिल्लाका कुनै पनि पालिकाको प्रमुख पद जित्न सकेन । कांग्रेसले दुई र एमालेले ९ जिल्लाका कुनै पालिकाको नेतृत्व पाएका छैनन् । राजनीतिक विश्लेषक गेजा शर्मा वाग्ले यसपटक पनि मतदाताले प्रमुखका दलहरू कांग्रेस, एमाले र माओवादी केन्द्रमाथि नै भरोसा व्यक्त गरेको बताउँछन् । धेरै जिल्लामा यी नै तीन दलले अस्तित्व देखाएका छन् । धेरै ठाउँमा कांग्रेस र एमालेकै वर्चस्व देखिएको छ, उनले भने, जनताले दलहरूप्रतिको विश्वास र सुधारका लागि खबरदारी दुवै एकैपटक व्यक्त गरेका छन् । कांग्रेसले पूर्वी रुकुम र दार्चुलाका कुनै पनि स्थानीय तहमा प्रमुख जित्न सकेन । पूर्वी रुकुमका तीनवटा पालिकामा माओवादी र एमालेले प्रमुखउपप्रमुख दुवै पद जितेका छन् । दार्चुलाका ९ मध्ये ०७४ को चुनावमा ५ प्रमुख र ४ उपप्रमुख जितेको कांग्रेस यसपटक पाँच उपप्रमुखमा सीमित बनेको छ । एमालेले ९ जिल्लाका कुनै पनि पालिकाको नेतृत्व पाएको छैन । गोरखा, बाँके, जुम्ला, रुकुम पश्चिम, हुम्ला र डडेलधुराका स्थानीय तहमा एमालेले पालिकाको प्रमुख वा उपप्रमुख दुवै पदमा जित्न सकेको छैन भने पूर्वी रुकुम, कालीकोट र मुगुमा केही पालिकाको उपप्रमुख जिते पनि प्रमुख पदमा पराजित भएको छ । आठ पालिका रहेको बाँकेमा एमालेले कुनै पालिकामा प्रमुख पद जित्न सकेन । ०७४ को चुनावमा चार प्रमुख र तीन उपप्रमुख जितेको बाँकेमा यसपटक एमाले शून्य बनेको हो । गोरखामा एमाले अघिल्लो पटक पनि शून्य नै थियो । कांग्रेस सभापति एवम् प्रधानमन्त्री शेरबहादुर देउवाको गृहजिल्ला डडेलधुरामा पनि एमाले जितविहीन छ । यहाँका ७ पालिकामध्ये अघिल्लो निर्वाचनमा एमालेले दुई वटामा प्रमुख र एउटामा उपप्रमुख जितेको थियो । यसपटक डडेलधुरामा धेरै पालिका जित्ने ध्येयसहित एमालेले कांग्रेसकै असन्तुष्ट पूर्वजिल्ला सभापति कर्णबहादुर मल्ल पक्षसँग तालमेल गरेर उम्मेदवारी दिए पनि जित दर्ता गर्न सकेन । नेकपा माओवादी केन्द्रले पनि १४ जिल्लामा प्रमुख वा उपप्रमुख दुवै पदमा जित निकाल्न सकेन । यीसहित २५ जिल्लाका कुनै पनि पालिकामा माओवादी केन्द्रको नेतृत्व छैन । पूर्वी रुकुमका सबै तीनवटै पालिकामा माओवादी केन्द्रले जितेको छ भने इलाम, झापा, सुनसरी, पर्सा, महोत्तरी, काठमाडौं, रसुवा, कास्की, नवलपरासी पूर्व, मुस्ताङ, स्याङ्जा, रूपन्देही र बाजुराका कुनै पनि पालिकाको प्रमुख वा उपप्रमुखमा माओवादी केन्द्रले जितेको छैन । त्यस्तै, तेह्रथुम, धनकुटा, मोरङ, संखुवासभा, भक्तपुर, ललितपुर, पर्वत, मनाङ, म्याग्दी, लमजुङ, अर्घाखाँची र कपिलवस्तुमा माओवादी शून्य भएको छ । यी जिल्लामा पनि माओवादी केन्द्रले प्रमुख पदमा जित्न सकेन । जसपाले ६२ जिल्लामा प्रमुख वा उपप्रमुख दुवै पदमा एक सिट पनि जित्न सकेन । उसले महोत्तरीका ५, सिराहाका ४, धनुषा, पर्सा, बारा र सप्तरीका ३३ र सर्लाहीका २ स्थानीय तहमा प्रमुख जितेको छ भने ओखलढुंगा, सुनसरी, रौतहट, कपिलवस्तु र रूपन्देहीमा ११ स्थानीय तहको प्रमुख जितेको छ । त्यस्तै, नेकपा एकीकृत समाजवादीले ५२ जिल्लाका स्थानीय तहमा प्रमुख वा उपप्रमुख दुवै जित्न सकेन । एमालेबाट विभाजन भएको समाजवादी २५ जिल्लामा सीमित भएको हो । समाजवादीले तीमध्ये इलाम, उदयपुर, सिराहा, रौतहट, दोलखा, काभ्रे, धादिङ, मकवानपुर, चितवन, सल्यान, डोल्पा, मुगु, बझाङ र कैलाली गरी १४ जिल्लामा मात्रै प्रमुख पदमा जितेको छ । लोकतान्त्रिक समाजवादी पार्टीले १५ स्थानमा जितेको छ । यो पार्टी सप्तरी, महोत्तरी, सर्लाही, रौतहट, बारा, पर्सा, रूपन्देही र कपिलवस्तु गरी आठ जिल्लामै सीमित भएको छ । निर्वाचन आयोगका अनुसार राष्ट्रिय प्रजातन्त्र पार्टीले झापाको दमक, काठमाडौंको शंखरापुर, कपिलवस्तुको शिवराज नगरपालिका र झापाको हल्दीबारी गाउँपालिकामा प्रमुख पद जितेको छ । रेशम चौधरीको नागरिक उन्मुक्ति पार्टीले कैलालीका टीकापुर नगरपालिकासहित चार स्थानीय तहमा जितेको छ । निर्वाचनमा ठूला सहर र कतिपय गाउँमा समेत स्वतन्त्र उम्मेदवार विजयी भएका छन् । गणना जारी रहेको काठमाडौं महानगरपालिकाको मेयरमा स्वतन्त्र उम्मेदवार बालेन साह अगाडि छन् भने तीन उपमहानगरपालिकासहित १२ स्थानीय तहको प्रमुखमा स्वतन्त्र उम्मेदवार विजयी भइसकेका छन् । धरानमा हर्कराज राई, जनकपुरधाममा मनोजकुमार साह सुडी र धनगढीमा गोपाल हमालले जितेका हुन् । राजनीतिक विश्लेषक शर्मा देशभर स्वतन्त्र, गैरराजनीतिक, व्यावसायिक र विद्रोही उम्मेदवारले हासिल गरेको सफलताले दलहरूलाई अर्थपूर्ण सन्देश दिएको बताउँछन् । जनताले मूलधारका पार्टीहरूप्रति विश्वास व्यक्त गरे पनि दलभित्रको सुधार र रूपान्तरणको पक्षमा मत दिएको देखिन्छ । अब जनता दलको उम्मेदवार वा शीर्ष नेताको नातेदार भएकै कारण भोट हाल्न तयार छैनन्, उनीहरूसँग लोकप्रियता, क्षमता र भिजन पनि हुनुपर्छ भन्ने सन्देश दिएको बुझिन्छ, उनले भने, यो कुरामा मतदाताले दलहरूलाई खबरदारी र चेतावनी दुवै गरेका छन् । उनले दलभित्र सुधारका लागि दोस्रो र युवापुस्ताको प्रभावशाली हस्तक्षेप आवश्यक देखेको बताए । निर्वाचनमा युवापुस्ताको जुन चाहना देखिएको छ, त्यसलाई पूरा गर्न सक्ने भिजन, नीति, कार्यक्रम र योजना अब पार्टीभित्रका दोस्रो र युवापुस्ताका नेतृत्वसँग मात्रै छ, उनले भने, यी पुस्ताले हस्तक्षेपकारी भूमिका निर्वाह गरेनन् भने जनताले दलहरूलाई भद्र अवज्ञा गर्न सक्छन् । परम्परागत दृष्टिकोण लिएर अब जनतामा गए त्यसको परिणाम नराम्रो आउन सक्छ । स्वतन्त्रबाट चुनाव जित्नेहरूमा भोजपुरको साल्पासिलिछो गाउँपालिकाको अध्यक्षमा दौलथकुमार कुलुङ, ओखलढुंगाको मानेभन्ज्याङ गाउँपालिकाको अध्यक्षमा ज्ञानेन्द्र रुम्दाली, महोत्तरीको बर्दिबास नगरपालिकाको प्रमुखमा प्रह्लादकुमार क्षेत्री, जुम्लाको चन्दननाथ नगरपालिकाको प्रमुखमा राजु सिंह कठायत, कालीकोटको खाँडाचक्र नगरपालिकाको प्रमुखमा कमलबहादुर शाही र सान्नी त्रिवेणी गाउँपालिकाको अध्यक्षमा मोहनबहादुर केसी, डोल्पाको डोल्पोबुद्ध गाउँपालिकाको अध्यक्षमा कार्मा छोइवेल गुरुङ, हुम्लाको चंखेली नगरपालिकाको प्रमुखमा प्यारीलाल शाही र बैतडीको डिलासैनी गाउँपालिकाको अध्यक्षमा सन्तोषप्रकाश जोशी छन् । त्यस्तै, बर्दिबास नगरपालिकाको उपप्रमुखमा तारादेवी, मनाङ ङिस्याङ गाउँपालिकाको उपाध्यक्षमा छिरिङ गुरुङ, डोल्पाको शेफोक्सुन्डो गाउँपालिकाको उपाध्यक्षमा पेम्मा वाङछेन गुरुङ, बाजुराको बुढीनन्दा नगरपालिकाको उपप्रमुखमा रामबहादुर बोहरा निर्वाचित भएका छन् ।"
हत्याको आरोपमा दुई पक्राउ,"काठमाडौं (कास) काठमाडौं उपत्यका अपराध अनुसन्धान कार्यालय मीनभवनले हत्याको आरोपमा दुई जनालाई पक्राउ गरेको छ । वैशाख २८ गते सिन्धुपाल्चोक जुगल गाउँपालिका८ बराम्चेका ३५ वर्षीय जीवन भन्ने कान्छा लामा तामाङलाई कुटपिट गरी हत्या गरेको अभियोगमा उनीहरूलाई पक्राउ गरेको हो । पक्राउ पर्नेमा मकवानपुर वाग्मती गाउँपालिका६ फापरबारी सानो कायरका ४५ वर्षीय ठोकर कान्छा भन्ने कान्छामान ठोकर र ललितपुर गोदावरी नगरपालिका६ लेलेकी ४० वर्षीया गायत्री नगरकोटी छन् । शुक्रबार पक्राउ परेका दुवैलाई प्रहरीले सोमबार सार्वजनिक गरेको हो । प्रहरीका अनुसार काठमाडौं दक्षिणकाली नगरपालिका१ पावर हाउस नजिक वाग्मती नदी किनारमा जेठ ५ गते कान्छा लामाको शव सडेगलेको अवस्थामा फेला परेको थियो । सोही घटनाको अनुसन्धानका क्रममा उनीहरूलाई पक्राउ गरिएको काठमाडौं उपत्यका अपराध अनुसन्धान कार्यालयका प्रवक्ता एसपी कृष्णप्रसाद कोइरालाले बताए । प्रहरीको प्रारम्भिक अनुसन्धानमा काठमाडौं महानगर१६ नयाँबजार विष्णुमती पुलनजिक बालाजु संरक्षण समिति एवं शिव मन्दिर गंगा पहलमान पौवा परिसर भित्रको भवनमा वैशाख २८ गते कान्छा लामालाई कान्छामान ठोकर, गायत्री नगरकोटी र मकवानपुर वाग्मती गाउँपालिका फापरबारी ठूलो कायरका दीपक वाइवा तामाङसमेत मिलेर कुटपिट गरी टाउकोमा हम्मरले हानेर घाँटीमा सलले बाँधेर हत्या गरेको पाइएको छ । हत्या गरेपछि सलले बाँधेर शवलाई तन्ना र म्याट्रिसले बेरेर प्लास्टिकको डोरीले बाँधी कान्छामान ठोकर र गायत्री नगरकोटीले विष्णुमती खोलामा लगी फालेको खुल्न आएको एसपी कोइरालाले बताए । प्रहरीले घटनाबारे थप अनुसन्धान भइरहेको र कानुनी कारबाहीका लागि उनीहरूलाई काठमाडौं प्रहरी परिसर टेकु पठाएको जनाएको छ ।"
बाबुले नेतृत्व गरेको नगरमा छोरा,"(कञ्चनपुर)  सुदूरपश्चिमकै पुरानो नगरपालिका कञ्चनपुरको भीमदत्तमा कांग्रेसका पदम बोगटी प्रमखमा निर्वाचित भएका छन् । स्थानीय तहको पहिलो निर्वाचनमा पराजित भएका बोगटीले आफ्नो गुमेको साख मात्रै फर्काएनन् पारिवारिक विरासतसमेत थामेका छन् । २०३४ मा स्थापना भएको भीमदत्त नगरपालिका भारतसँग सीमा जोडिएको र भीमदत्त पन्तको कर्मथलोका रूपमा पनि चिनिने भएकाले महत्त्वपूर्ण छ । तत्कालीन महेन्द्रनगर आदर्श गाउँ पञ्चायतले चिनिने यो क्षेत्र महेन्द्रनगर नगरपालिका हुॅदै दोस्रो जन आन्दोलनपछि भीमदत्त नाम फेरिएको हो । २० को दशकको सुरुवातमै बस्ती विस्तार हुन थालेको महेन्द्रनगर आदर्श गाउँ पञ्चायतको नेतृत्व पदमका बुबा भवानसिंह बोगटीले पनि गरेका हुन् । २०२८ मा कानुन व्यवसायी उनले प्रधानपञ्च भएर महेन्द्रनगर हाँकेका थिए । २०३३ मा महेन्द्रनगर आदर्श गाउँपञ्चायतमा तत्कालीन ऐरी भुजेला गाउँ पञ्चायतलाई समेत मिलाएर महेन्द्रनगर नगर पञ्चायत बनाइएको हो । बुवाले नेतृत्व गरेको सोही क्षेत्रको जिम्मेवारी ५८ वर्षीय छोरा पदमको काँधमा आएको छ । २०३६ को विद्यार्थी आन्दोलनदेखि नै नेविसंघको राजनीतिमा होमिएका बोगटी इमानदार नेताका रूपमा चिनिन्छन् । महेन्द्रनगर नगर विकास समितिको नेतृत्व लिदा होस वा मन्त्रिपरिषद्को निर्णयबाट राष्ट्रिय खेलकुद परिषद्को सदस्यमा नियुक्त हुँदा उनी कहीं पनि विवादमा आएनन् । आफ्नो छविलाई स्वच्छ राखे । भीमदत्त नगरपालिकालाई स्वच्छ र नमुना बनाउने जिम्मेवारी पाएको छु, यसलाई पूरा गर्नेछु, नगर प्रमुखमा निर्वाचित बोगटीले भने, राजनीति भनेको विकासका लागि हो र विकासका लागि इमानदारिता चाहिन्छ, इमानदारिता डगमगायो भने विकास सम्भव हुँदैन । उनले भीमदत्तमा बेरोजगारीको ठूलो समस्या भएकाले यसतर्फ योजना बनाएर अघि बढने बताए । लागूऔषधलगायत दुर्व्यसन पनि यस क्षेत्रको प्रमुख समस्या भएकाले भीमदत्तलाई दुर्व्यसन मुक्त नगर बनाउने बताए । बोगटी कांग्रेस कञ्चनपुरका सभापतिसमेत हुन् । कांग्रेसका केन्द्रीय सदस्य एनपी साउद नेविसंघको अध्यक्ष हॅुँदा बोगटी केन्द्रीय सदस्य थिए । सँगैका नेताहरू सांसददेखि मन्त्रीसम्म भए पनि बोगटीले कहींकतै पनि लोभलालच देखाएनन् । ०७४ को स्थानीय तहको निर्वाचनमा झिनो मतले पराजित भएका बोगटीले यसपटक आफ्नो गुमेको साख मात्रै फर्काएनन्, परिवारको ५ दशक पुरानो विरासतसमेत जोगाए । स्थानीय सरकार भनेको लोकतन्त्रको आधारशिला हो, स्थानीय सरकारहरू बलिया र पारदर्शी भएमा मात्रै लोकतन्त्र बलियो हुन्छ, सोमबार शपथ ग्रहणका क्रममा बोल्दै बोगटीले भने, स्थानीय सरकारहरू जनतासंॅग प्रत्यक्ष सरोकार राख्ने भएकाले पनि जनप्रतिनिधिहरूले अझ बढी निष्पक्ष र पारदर्शी हुनुपर्ने जरुरी छ । उनले जनप्रतिनिधिहरूलाई निष्पक्ष भई विकास निर्माणदेखि जनताको सेवामा जुट्नसमेत आग्रह गरे ।"
माझीबाट दुई सदस्य निर्वाचित,खोटाङ (कास) स्थानीय तहको निर्वाचनमा लोपोन्मुख माझी समुदायका दुई जना वडा सदस्यमा निर्वाचित भएका छन् । खोटाङको हलेसी तुवाचुङ नगरपालिका४ को वडा सदस्यमा वीरबहादुर माझी र रावाबेंसी गाउँपालिका३ लामीडाँडाको वडा सदस्यमा रभुवाका सोमबहादुर माझी निर्वाचित भएका हुन् । उनीहरूमध्ये वीरबहादुर एमालेबाट र सोमबहादुर कांग्रेसबाट विजयी भए । वीरबहादुरले ४ सय २३ मत ल्याए । सोमबहादुरले ७ सय २ मत ल्याएर विजयी भएको निर्वाचन कार्यालयले जनाएको छ ।
इन्धनमा अचाक्ली कर : गरिखाने जनतामाथि अत्याचार,"अनावश्यक थोपरिएका करहरूमा कुनै पुनर्विचार नगरी सरकारले खालि एकोहोरो रूपमा एकपछि अर्को कीर्तिमान राख्ने गरी इन्धनको मूल्य बढाएकोबढायै छ । पेट्रोलमा मात्रै ११ महिनायता ७८ रुपैयाँ भाउ बढाइएको छ । पछिल्लो समय एक साताको अन्तरमै पेट्रोल, डिजेल र मट्टीतेलमा दोहोर्याएर १०१० रुपैयाँ थपिएको छ । पेट्रोलको मूल्य प्रतिलिटर १८०, डिजेल र मट्टीतेलको १६३ रुपैयाँ पुर्याइएको छ । खाना पकाउने एलपी ग्यासमा पनि प्रतिसिलिन्डर २ सय बढाएर १८ सय रुपैयाँ पुर्याई सरकारले इन्धन मूल्यको नयाँ शिखर बनाएको छ । कोरोना महामारीको आर्थिक असरबाट उठ्न खोज्दै गरेका नागरिकलाई सरकारले सहुलियत होइन, बजार भाउमा चौतर्फी असर पर्ने गरी इन्धनको महँगी उपहार दिएको छ । सरकारको यो पारा देख्दा लाग्छ ऊ साधारणजनको सुखदुःखको साथी तथा सेवक हुँदै होइन, सिर्फ नाफाखोर व्यापारी हो र त, जनतालाई पर्ने मर्काको कुनै सोचविचार नगरी ऊ केवल आफ्नो नाफाघाटा हेर्छ, र अन्तर्राष्ट्रिय बजारको बहानामा इन्धनको मूल्य बढाइरहन्छ ।पहिलेपहिले पेट्रोलियम पदार्थको भाउ बढाउँदा सरकारले भारततर्फको महँगो बजारलाई एउटा कारण बताउँथ्यो तस्करीबाट जोगिन मूल्य बढाइएको प्रस्टीकरण दिन्थ्यो । तस्करी रोक्न नसकेर मूल्य बढाउनुपरेको उक्त जवाफ आफैंमा गैरजिम्मेवार अभिव्यक्ति थियो । अहिले त भारतले कर (एक्साइज ड्युटी) कम गरेर इन्धनमूल्य घटाएको भोलिपल्टै नेपालमा पेट्रोल, डिजेल र मट्टीतेलमा प्रतिलिटरमा १० रुपैयाँ बढाइएको हो । नेपालका सीमावर्ती भारतीय प्रान्तहरूमै इन्धनको भाउ यताभन्दा सस्तो भैसकेको छ । सोमबार पेट्रोल उत्तर प्रदेशमा ९६५३ भारु (१५४४४ रुपैयाँ) र बिहारमा १०७२४ भारु (१७१५८ रुपैयाँ) मा बिक्री भएको छ । अन्तर्राष्ट्रिय बजारमा कच्चा तेलको भाउ भारतलाई चाहिँ नबढेको होइन, तर जनताप्रतिको उत्तरदायित्व महसुस गरी त्यहाँको सरकारले कर कम गरेपछि इन्धनको मूल्य घटेको हो । अन्तर्राष्ट्रिय बजार उकालो लागेपछि भारत सरकारले कर कटौती गर्दै शनिबार पेट्रोल प्रतिलिटर ९ रुपैयाँ ५० पैसा र डिजेल ७ रुपैयाँले सस्तो बनाएको अनि ग्यासमा पनि प्रतिसिलिन्डिर २ सय रुपैयाँ छुट दिएको हो । उसै पनि भारतको तुलनामा खाद्यान्न लगायतका सबै अत्यावश्यकीय वस्तुहरू महँगो रहेको नेपालमा भने उल्टो भाउ बढाइनु सरासर नामुनासिब छ । गत वर्ष असार अन्तिमतिर पेट्रोल प्रतिलिटर १०२, डिजेल र मट्टीतेल ८८, ग्यास प्रतिसिलिन्डर १ हजार ३ सय ७५ रुपैयाँमा पाइन्थ्यो । यसबीचमा जनताको जीवनस्तर सुधार्न तथा आयआर्जन वृद्धि गर्न सिन्कोसम्म नभाँचेको सरकारले निस्फिक्री बढिरहेको बजारमहँगी रोक्न पनि कुनै पहल गरेको छैन, उल्टो इन्धन करमा पुनर्विचार नगरी ह्वात्तह्वात्त भाउ मात्र बढाएर उक्त महँगीको आगोमा घिउ थपिरहेको छ । यसरी महँगीलाई आकाश छुवाउन सरकारले नै मार्गप्रशस्त गरिदिनु जनताप्रति गैरजिम्मेवारीको चरम नमुना हो, सरकारी गाडीमा चढ्ने तथा राज्यसुविधा भोगविलास गर्नेहरूले गरिखाने साधारणजनप्रति प्रदर्शन गरेको हदैसम्मको असंवेदनशीलताको द्योतक हो । केही समय मौन रहेर स्थानीय चुनाव सकिएलगत्तै ठूलो मात्रामा दुई पटक गरिएको यो मूल्यवृद्धिले देखाउँछ सरकारका लागि जनता फगत मतदाताबाहेक कोही होइनन्, र उनीहरूप्रति सरकारको कुनै उत्तरदायित्व छैन । इन्डियन आयल कर्पोरेसन्स (आईओसी) ले पठाएको नयाँ मूल्यसूची अनुसार इन्धनको मूल्य अचाक्ली बढेको नेपाल आयल निगमको भनाइ आफैंमा असत्य होइन तर सत्यको पाटो त्यति मात्र छैन । सरकारले उपयोगमा नआएका करहरू हटाउन तथा कम गर्न कुनै कदम नचालेकैले पनि इन्धन मूल्य यसरी अकासिएको हो । आईओसीबाट प्रतिलिटर १ सय १७ रुपैयाँ १८ पैसामा खरिद गरेको पेट्रोलमा प्रतिलिटर ६३ रुपैयाँ २३ पैसा, १ सय ३४ रुपैयाँ ५४ पैसामा किनिएको डिजेलमा ४५ रुपैयाँ ९१ पैसा करशुल्क लाग्ने गरेको छ । त्यसमा ढुवानी भाडा, निगमको प्रशासनिक खर्च, बिमा खर्च, निगमको प्राविधिक नोक्सानी, बिक्रेता कमिसन जोडेर उपभोक्तामाथि थप भार थोपरिएको छ ।भन्नै पर्दैन, इन्धन मूल्य बढेलगत्तै सार्वजनिक सवारीदेखि ढुवानी भाडासम्म बढ्छ, र उपभोग्य लगायतका सबै सामग्रीको मूल्य अकासिन्छ । यसबाट प्रताडित हुने भनेका उनै न्यून आय भएका दीनहीन नागरिकहरू हुन् । त्यसैले उनीहरूप्रति संवेदनशील भई सरकारले इन्धनमा लगाइएको अचाक्ली करमा पुनरवलोकन गर्नैपर्छ । पूर्वाधार कर लगायतमा लिइएको यस्तो शुल्कको ठूलो हिस्सा पूरापूर प्रयोजनविहीन रहेकाले कुरा सीधै छ उपभोक्ताको ढाड अन्तर्राष्ट्रिय बजारले मात्र होइन, सरकारले सदुपयोग गर्नै नसकेको औचित्यहीन करले पनि उसै गरी सेकिरहेको छ । अहिले इन्धनमा भन्सार महसुल, प्रस्तावित बूढीगण्डकी जलविद्युत् परियोजनाका नाममा पूर्वाधार कर, सडक मर्मतसम्भार शुल्क, प्रदूषण शुल्क, मूल्य अभिवृद्धि कर, मूल्य स्थिरीकरण कोष लगायतका शीर्षकमा शुल्क उठाइन्छ । यीमध्ये भन्सार महसुल र मूल्य अभिवृद्धि करले राज्य सञ्चालन र केही विकासनिर्माण कार्यमा सघाउ पुगे पनि अन्य शीर्षकका करहरू सदुपयोगविहीन छन् । बूढीगण्डकी जलविद्युत् परियोजनाका नाममा उठाइएको करिब पौने खर्ब रुपैयाँ सरकारी कोषमा त्यसै थन्किएर बसेको छ न परियोजना बन्ने टुंगो छ, न यसबाट अरू पूर्वाधारको विकास भएको छ । सडक मर्मत र प्रदूषण नियन्त्रणको हविगत पनि उस्तै छ । सरकारले यस्तो प्रयोजनविहीन कर लिनु भनेको जनतामाथिको चरम दोहनबाहेक अर्थोक केही होइन । अतः सरकारले उपयोगमा आउन नसकेको अनुचित कर खारेजै गरेर महँगीपीडित जनतालाई राहत दिनुपर्छ । आगामी साता संसद्मा बजेट प्रस्तुत गर्दा सरकार यसबारे जनताप्रति जिम्मेवार हुनैपर्छ ।"
प्रत्येक जनप्रतिनिधिको कार्यकक्षमा घोषणापत्र,"स्थानीय निर्वाचनको नतिजा आउने क्रम अन्तिम चरणमा छ । अब स्थानीय तहमा चुनिएका जनप्रतिनिधिहरूको ध्यान काममा जानुपर्छ । पहिलो त, जनअपेक्षा अनुरूपका कामकारबाही गर्नुपर्छ, त्यसका लागि दलहरूले आफूलाई परिमार्जन गर्दै लानुपर्छ । सबै धर्म, जाति, तहतप्काका जनतालाई समावेश दलको निर्णय प्रक्रियामा समावेश गर्नुपर्छ । यसपालि मुख्य राजनीतिक दलहरूले उम्मेदवार स्थानीय कार्यकर्ता र शुभेच्छुकबुद्धिजीवी वर्गबाट चयान गरेनन् । उनीहरू छलफलमा सामेल थिएनन् । उम्मेदवारहरूले निर्वाचन अगाडि गर्ने घरदैलो कार्यक्रम, चुनिएपछि पनि निरन्तर गरिरहनुपर्छ । निर्वाचन जित्नेले हारेका उम्मेदवारहरूलाई पनि साथमा लिएर पालिकाको योजना तर्जुमा गर्नुपर्छ । युवा वर्गको ऊर्जा दलभित्र कसरी ल्याउने भन्ने अहिलेको मुख्य चासो हो । अहिलेको नेतृत्व वर्ग एकअर्कामा निम्नस्तरको गालीगलौजमै रमाएका छन्, राजनीतिमा यस्तो व्यवहार घातक छ । जनप्रतिनिधिहरूले आफूलाई सेवकको रूपमा स्थापित गर्नु अपरिहार्य छ । त्यसका लागि कर्मचारी वर्गसँग राम्रो सम्बन्ध स्थापित गरेर कार्य सम्पादन गर्नुपर्छ । आफ्नो भूमिका र कानुनी आधारबारे जानकारी राख्नु जनप्रतिनिधिहरूको कार्यक्षेत्रभित्रै पर्छ । संविधान, ऐनकानुनको पालनाका लागि पनि यो चाहिन्छ । कार्यालय समयमा पूर्ण रूपमा जनताको सेवामा खटिने प्रतिनिधिहरूलाई जनताले रुचाउँछन् । जनताका काम धेरै गर्न पनि जनप्रतिनिधिले स्वस्थ जीवनका लागि व्यायाम गर्नुपर्छ । सकै काम जनप्रतिनिधिहरूलाई आउँदा पनि आउँदैन । नजानेको वा थाहा नभएको कामकारबाहीका लागि विज्ञहरूको व्यवस्था गर्न सकिन्छ । अनि आफ्नो घोषणापत्रलाई कार्यकक्षमा सबैले देखिने गरी राख्ने र प्रत्येक वर्ष त्यसको समीक्षा गर्नुपर्छ । केपी अधिकारी, ललितपुर"
खर्चिलो निर्वाचन प्रक्रिया,"स्थानीय तह निर्वाचनको परिणाम आउँदै छ । अहिलेसम्मको नतिजा अनुसार नेपाली कांग्रेस अग्रस्थानमा छ भने, नेकपा एमाले र माओवादी केन्द्र क्रमशः दोस्रो र तेस्रो स्थानमा । त्यस्तै जसपा, एकीकृत समाजवादी, लोसपा र अन्य दलले पनि केही पालिकामा जित हात पारेका छन् । हुन त, निर्वाचन स्वच्छ नभएको जनगुनासो पहिले पनि उठ्थ्यो अहिले पनि उठ्यो । पैसाका बलमा उम्मेदवारहरूले मतदाता लोभ्याउने गरेका पनि सर्वविदितै छ । अझ डरलाग्दो पक्ष त, लोभ्याउन नसकेका मतदातालाई धम्की दिएर भए पनि जनमत आफ्नो पक्षमा पार्न खोजियो । यस्तो परिस्थिति बनिसक्यो कि, चुनाव पैसा खर्च नगरी जित्नै सकिन्न । जो इमानदार छन्, जसले जनताका पक्षमा काम गर्छु भन्छन्, त्यस्ता उम्मेदवार पैसाका अभावमा चुनावनै नजित्ने स्थितिमा पुगिसके । अर्कातिर हरेक दलभित्र उम्मेदवार चयन गर्ने तरिका ठीक छैन, जो नेताहरूको नजिक छ, उसैले टिकट पाउने गर्छन् । राजनीतिमा योजस्तो नराम्रो प्रवृत्ति अरू के हुन सक्छ ? यसले दलप्रति कार्यकर्ताको निष्ठा र आस्था पनि कम हुँदै गइरहेको छ । नेता हुन कार्यकता र मतदाताकोमा पुग्नु पर्दैन यहाँ केही शीर्ष नेताहरूको वरिपरि घुमे पुग्छ । यसरी चुनिएका नेताहरूले देश विकास गर्छन् भन्ने ग्यारेन्टी के ? चुनावमा खर्च गरेको पैसा असुल्न आखिर, राज्यको सम्पत्ति दोहन गर्ने न हो । अनि यस्ता जनप्रतिनिधिबाट भ्रष्टाचारमुक्त देशको परिकल्पना कसरी हुन्छ ? चुनावी प्रक्रियादेखि वाक्क दिक्क भएर होला, चुनावमा मतदाता संख्या पनि अघिल्लोको तुलनामा कम थियो । अनि राजधानी सहर काठमाडौं लगायत अन्य ठूला सहरमा मतदाताको आकर्षण स्वतन्त्र उम्मेदवारप्रति देखियो । व्यबस्था परिवर्तन भए पनि जनताको अवस्थामा परिवर्तन भएको छैन । लोकतन्त्रलाई जनताको शासन व्यवस्था भन्ने तर जनतालाई स्थान नदिने ? खिमराज गिरी, काठमाडौं"
मूल्यवृद्धि संकटप्रति सरकार मौन,"पेट्रोलियम पदार्थ लगायतका उपभोग्य वस्तुको मूल्य सर्वसाधारणले थेग्नै नसक्ने गरी आकासिएको छ, जसले गर्दा जीवनयापन निकै कठिन बनाइरहेछ । सर्वसाधारणको दैनिकीसँग जोडिएको उपभोग्य वस्तुको मूल्यवृद्धिले हुँदा खानेहरूको ढाड सेकिएको छ, तैपनि सरकार मौन छ । सरकारले ११७ रुपैयाँ १८ पैसामा किनेको पेट्रोलको मूल्य सर्वसाधरणका लागि १८० रुपैयाँ पुगेको छ । पेट्रोलमा प्रतिलिटर ६३ रुपैयाँ २३ पैसा, डिजेलमा प्रतिलिटर ४५ रुपैयाँ ९१ पैसा र मट्टीतेलमा १३ रुपैयाँ ६६ पैसा कर लगाएको छ । त्यस्तै एक सिलिन्डर ग्यासमा ३ सय २७ रुपैयाँ ३७ पैसा कर उठाउने गरेको छ । पछिल्ला सात महिनामा सरकारले १० पटक इन्धनको मूल्य बढाएको छ । भन्नै परेन, इन्धनको भाउ बढेपछि अति आवश्यक सामग्रीको मूल्य पनि अचाक्ली हुन्छ । स्थानीय तह निर्वाचनको सेरोफेरामा मात्र दुई पटक मूल्य बढाइएको छ । कतै यो जनतालाई चुनावको उपहार त होइन ? यति महँगोमा बेच्दा पनि आयल निगमले १५ दिनमा ३ अर्ब ३५ करोड घाटा भएको दाबी गर्छ । यो विषयको खोजी सरकारले गर्नु पर्दैन ? छिमेकी भारतले नागरिक महँगीको मार नपरून् भनेर इन्धनमा कर घटाएको छ । तर, नेपालमा भने त्यसको ठीक विपरीत सरकारले इन्धनमा कर अचाक्ली बढाएर उपभोक्ताको ढाड सेकिरहेको छ । सरकारले करको दर घटाएर हुन्छ कि ढुवानीमा अनुदान दिएर हुन्छ वा मूल्य अभिवृद्धि कर छुट गरेर, जसरी हुन्छ हुँदा खाने जनताको चुलोसँग प्रत्यक्ष जोडिएको ग्यास, तेल, मट्टीतेल लगायतका उपभोग्य वस्तुको मूल्य सहज र सर्वसुलभ बनाउनुपर्छ । पेट्रोलियम पदार्थ लगायतका सामग्रीमा अत्यधिक रूपमा थेग्नै नसक्ने गरी मूल्य आकासिँदा पनि सरकार किन उदासीन बनिरहेको छ ? यस्ता विषयको सवालमा सरकार गम्भीर बन्न अति नै जरुरी छ । अच्युतमानसिंह प्रधान, बालुवाटार, काठमाडौं"
जरुरी छ एउटा जेन्डरक्वेक !,"हदम्याद र फास्ट ट्र्याक अदालतजबर्जस्ती करणी सम्बन्धी देशको विद्यमान कानुनले वारदात (घटना भएको) को एक वर्षसम्मलाई मात्र कसुरको उजुरी गर्ने समय मानेको छ । नेपालको कानुनमा यौनजन्य अपराधका पीडितले कसुर हुनासाथ उत्तिखेरै उजुरी गर्न शारीरिक, मानसिक वा भौतिक सामर्थ्य नराख्न पनि सक्छन् भन्ने कल्पना गर्दैन । तर सोचौं, समाजले जबर्जस्ती थोपर्दै आएको कथित इज्जतको बोझ मिल्काएर, घटना सार्वजनिक भएपछि बेहोर्नुपर्ने पारिवारिक अवहेलना, सामाजिक टिप्पणी र साइबर बुलिइङ सम्म सामना गर्ने हिम्मत जुटाएर, पीडकको सामाजिक पुँजी र शक्तिसम्बन्धलाई चुनौती दिने आँटले हो, मलाई फलानोबाट फलानो मितिमा यस्तोयस्तो किसिमको करणीजन्य कसुर भयो भन्न कुदेर प्रहरीकहाँ जान सक्ने वातावरण हामीले बनाइदिएका छौं ? यहाँ उल्टै कसुरबारे बताउनासाथ त्यसलाई ढाकछोप गर्न पञ्चायती बस्ने, मिलापत्र गराउने र उस्तै परे बलात्कारीसँगै बिहे गरेर पठाइदिने मनोविज्ञान अझै हावी छ । के गाउँठाउँ, के सहरबजार, पीडितमैत्री वातावरण बनाउने कुरामा हामी उदार हुन सकेकै छैनौं ।विभिन्न कारणले आफूमाथि भएको हिंसा बाहिर ल्याउन असमर्थ भएका घटनालाई कसरी हेर्ने भन्ने कुराको दूरदर्शिता नहुँदा अहिले वारदातको ८ वर्षपछि सार्वजनिक भएको अपराधलाई कुन कानुनले सम्बोधन गर्ने भन्नेमा द्विविधा देखिएको छ । कानुन बनाउनेहरूका नजरमा कम से कम नाबालिग र किशोरीहरूको मनोसांस्कृतिक अवस्थाको हेक्का नहुनुले कति छोरीहरूलाई होपलेस बनाइसक्यो होला ? कतिलाई जिन्दगी नै समाप्त गर्ने बाटोमा पुर्यायो होला ? आज जबर्जस्ती करणीको मुद्दामा उजुरीको हदम्याद हटाऊ भन्ने माग सम्बोधन नगरे स्वयं अहिले छलफल भएकै मुद्दामा न्याय हुने देखिँदैन । यो विषयमा संसद्, सरकार र सरोकारवाला सबैको अविलम्ब ध्यान जानुपर्छ, र संसद्भित्र करणीजन्य कसुरमा हदम्याद हटाउने सम्बन्धी विधेयक पेस गरिनुपर्छ । महिला, बालबालिका र ज्येष्ठ नागरिक पक्ष रहेका मुद्दामा द्रुत सुनुवाइ (फास्ट ट्र्याक) अदालत पनि छलफलका रूपमा बारम्बार उठान भएको तर अभ्यासको थालनी नगरिएको अति जरुरी विषय हो । दस वर्षअघिदेखि चर्चा गरिएको, बजेट भाषणमा समेत परेको र पूर्वाधारको तयारीसमेत गरिएको भनिएको विषयमा अझैसम्म पनि थप प्रगति नहुनु विडम्बना नै हो । द्रुत सुनुवाइ अदालतका माध्यमबाट मुद्दाको छिटो किनारा भई पक्षले अनावश्यक रूपमा विपक्षीसँगका ताडना र अदालती प्रक्रियाको झन्झट भोग्न नपरोस् भन्नेमा तुरुन्तै देखिने एक्सन अपेक्षित छ ।िििसमय हिजोको जस्तो छैन । अब महिलाहरू आफूमाथि भएका सबै खाले हिंसा चिन्ने, त्यसको प्रतिकार र प्रश्न गर्ने भइसकेका छन् । यद्यपि, हाम्रो शिक्षा र सामाजिक वैचारिकी अझै पनि कथित इज्जत जाने भयमा खुम्चिएर बसिरहने सहनशीला सुशीला हरू निर्माण गर्ने खालकै छ । तर सूचनाको पहुँच र विचारको विस्तारले विद्रोहको माचिस कोर्ने आँट भएका छोरीहरू पनि निर्भयसाथ अगाडि आउँदै छन् । आज यसरी वर्षौं पुरानो गहिरो घाउको खत लिएर तपाईंहामीसामु न्यायका लागि उभिएकी एउटी छोरीको बोली हजारौंलाखौं छोरीहरूको बोली हो भन्ने वास्तविकता बुझ्न राज्यले इन्कार गर्यो भने त्यसको उत्तर अबको पुस्ताले आफ्नै तरिकाले दिनेछ । यो परिघटनाले आउँदा दिनमा आफूले बेहोरेको यौनहिंसाको बयान गर्न अगाडि आउनेहरू र त्यसमा साथ दिन उभिनेहरूको शानदार पंक्ति तयार गर्नेछ जसको प्रदर्शन काठमाडौं र अन्य सहरले भर्खरै देखेका छन् । हामीले उनीहरूलाई विश्वास गर्नुपर्नेछ । उनीहरूका दुर्दान्त कथा धैर्यसाथ सुन्नु र न्याय गर्नु पर्नेछ । यसले पितृसत्ताको ढलान भत्काउने उथलपुथलकारी जेन्डर क्वेक ल्याउने त छ, छ । यस अर्थमा पीडकअपराधीको रक्षक बन्न होइन, आउँदो जेन्डर क्वेक को आँधीहुरीलाई थेग्न र सम्बोधन गर्न तयार हुनु नै सबैका लागि उत्तम विकल्प हो ।"
जातव्यवस्थाको गणतान्त्रिक निरन्तरता,"सँगसँगै प्रतिरोध२०६८ सालदेखि २०७८ चैतसम्म आउँदा करिब ६० जना दलितले जातकै आधारमा ज्यान गुमाएका छन् । यसको अर्थ हरेक वर्ष ६ जना दलितले दलित भएकै कारण ज्यान गुमाउँछन् । तर, यस्ता घटनाहरूप्रति नागरिक तहबाट संगठित प्रतिरोध हुन सकेको छैन । त्यसो त कुनै पनि उत्पीडित जाति वा समुदायका भोगाइलाई उत्पीडक समुदायले पूर्णतः महसुस गर्न सक्दैन । त्यसको विकल्प उत्पीडित समुदायले भोगेको ऐतिहासिक उत्पीडन र बहिष्करणलाई उनीहरूबाटै सुन्ने र त्यसविरुद्ध सँगसँगै प्रतिरोध गर्ने नै हो । त्यसका लागि जर्ज फ्लोयडको हत्यापछि आम अमेरिकीले गरेको निरन्तरको संगठित प्रतिरोध र सफलता हाम्रा लागि एक उदाहरण हुन सक्छ । रुकुम नरसंहारमा सोतीका केही मल्ल समुदाय मात्र दोषी हुन् भन्ने सोच्नु गलत हुन्छ । रुकुम नरसंहारको अपराधको जिम्मा समग्र गैरदलित समुदाय र राज्यले नै लिनुपर्छ । रुकुम घटनामा पीडित परिवार र समुदायले न्याय प्राप्त गर्नेमा ठूलो संशय छ । यो संशय चिर्न राज्यले यो घटनाको न्यायिक प्रक्रिया र सुनुवाइलाई आम नागरिकले प्रत्यक्ष देख्न र सुन्न पाउने गरी प्रसारण गरिनुपर्छ । त्यति मात्र होइन, राज्यतर्फबाट नवराज विकसहित मारिएका लोकेन्द्र सुनार, सन्दीप विश्वकर्मा, गणेश बुढा, टीकाराम सुनार र गोविन्द शाहीको परिवारलाई क्षतिपूर्तिसहित यसअघि अन्तरजातीय प्रेम सम्बन्धकै कारण मारिएका अजित मिजार, शिवशंकर दासलगायतका दर्जनौं घटनाको नागरिक स्तरबाट छानबिन गरिनुपर्छ । दलित समुदायमाथि भइरहेको विभेद र उत्पीडनविरुद्ध राज्यले राष्ट्रिय घोषणामार्फत माफी माग्नुपर्छ । त्यसै गरी भेरी घटनाको सम्झना र मारिने युवाहरूको सम्मानमा घटनास्थलमा जातव्यवस्था प्रतिरोध स्मारक र उनीहरू मारिएको दिन जेठ १० लाई जातव्यवस्थाविरुद्धको राष्ट्रिय प्रतिरोध दिवस घोषणा गरिनुपर्छ । गैरदलित समुदायले सोच्न जरुरी छ, यो न्यायको आन्दोलन जातव्यवस्थाले सताइएका सबैका लागि हो । यो आन्दोलन महिला र पुरुषले आफूखुसी जीवनसाथी छान्न पाउने र प्रेम गर्न पाउने आन्दोलन हो । यो आन्दोलन मुख्यतः गैरदलित समुदायलाई रुकुम नरसंहारमा जस्तै अपराधी हुनबाट जोगाउने आन्दोलन हो ।"
स्थानीय चुनावमा सञ्चार र सञ्जाल,"देशमा स्थानीय तहको निर्वाचन सम्पन्न भएको छ । देशभरिका छ महानगरपालिका, एघार उपमहानगरपालिका, दुई सय छयहत्तर नगरपालिका र चार सय साठी गाउँपालिकाका १ करोड ७७ लाख ३३ हजार ७२३ मतदातामध्ये ६४ प्रतिशत अर्थात् १ करोड १३ लाख जनताले आफ्नो मताधिकार प्रयोग गरेर आगामी पाँच वर्षका लागि स्थानीय नेतृत्वको चयन गरेका छन् । यो संख्या आफैंमा सानो होइन । नेपालजस्तो विकट भौगोलिक अवस्था भएको देशमा स्थानीय निकायको चुनावमा ६४ प्रतिशत मत खस्नुले नेपालको नागरिक समाज प्रशंसनीय अवस्थामा रहेको प्रमाणित हुन्छ । लोकतान्त्रिक गणतन्त्रको सन्दर्भमा नेपाली जनताको चेतनाको स्तर निकै माथिल्लो तहमा छ । अहिले चुनाव परिणामको गणना अन्तिम अवस्थामा छ । कतिपय पालिकामा नवनिर्वाचित जनप्रतिनिधिले पद बहाली गरिसकेका छन् भने कतिपय ठाउँमा मतगणना जारी छ । अहिलेको सबैभन्दा महत्त्वपूर्ण विषय स्थानीय निर्वाचनले देशमा लोकतान्त्रिक शासन व्यवस्थाको निरन्तरतालाई प्रत्याभूत गरेको छ । अरू अन्यथा नभएसम्म, नेपाली जनताले प्रतिगमनका विरुद्ध पटकपटक लड्नुपर्नेछैन । देशको आर्थिक, राजनीतिक र सामाजिक अवस्थामा आमूल परिवर्तन ल्याउने उद्देश्यका साथ जनयुद्धमा लागेको माओवादी दल र संसदीय सिद्धान्तको अपरिहार्यतामा विश्वास गर्दै राजा ज्ञानेन्द्रको प्रत्यक्ष शासनका विरुद्ध एक ठाउँमा जम्मा भएका राजनीतिक दलका नेताहरूबीचको सहमतिले देशमा गणतान्त्रिक परिवर्तन आएको थियो । दुनियाँको प्राचीनतम देशमा आएको यो परिवर्तन लरतरो थिएन । यो परिवर्तनले देशको राजनीतिक, आर्थिक र सामाजिक अवस्थाको पूरै काँचुली फेर्ने विश्वास सबैको मनमा जगाएको थियो । तर, त्यस्तो केही हुन सकेन । नेपाली समाजमा भएको यो युगान्तकारी परिवर्तनको आत्मबोध न माओवादी, न संसद्वादी, कसैले गर्न सकेनन् । जनताको विचार र कर्ममा यो युगान्तकारी परिवर्तनको महत्त्व स्थापित नै नगरी परिवर्तनका दुई मुख्य सूत्रधार (स्वर्गीय) गिरिजाप्रसाद कोइराला र कामरेड प्रचण्ड सत्ताको रडाकोमा लागे । लहैलहैमा अरू राजनीतिज्ञहरूले पनि राजनीतिलाई सत्तासंघर्षभन्दा बढी आँक्न सकेनन् । त्यति ठूलो परिवर्तनपछि पनि राजनीतिक अवस्थामा खासै परिवर्तन आएन । नारायणहिटी राजदरबारबाट नागार्जुन दरबार हुँदै निर्मल निवाससम्म पुगेर ज्ञानेन्द्र शाह सुस्ताए । देशमा राजतन्त्र रहेन । त्यत्रो परिवर्तनको राप यत्तिकैमा सकियो । नेपालबाट सक्रिय राजतन्त्र २०४६ सालमा बिदा भएको थियो । त्यो परिवर्तनपछि आएको संवैधानिक राजतन्त्रसहितको बहुदलीय प्रजातन्त्रले उन्नतिको सही बाटो पहिचान गरेर देशलाई उँभो लगाउने काम गर्न सकेन । सरकार नामधारी संयन्त्र चलाउने मानिसहरूको काम जनताबाट चर्को कर असुल गर्ने, साहूमहाजनको आर्थिक स्वार्थ तुष्टि गर्ने खालका प्रस्तावहरू लागू गर्ने काममै सीमित भयो । शताब्दियौंदेखि राजधानी काठमाडौंमा किलो गाडेर बसेका राजदरबारका अन्तरंग चाटुकारहरू, कल्की र चाँदतोडा लगाएका भाइभारदारहरू, गन्यमान्य भनिने सरदार र साहूकारहरू तथा हुनेखाने वर्गको संरक्षणमा लागेका बिचौलिया वर्गको सुन्दर वाटिका बन्यो काठमाडौं । धेरै विसंगत स्थितिहरूका कारण शासनमा मनोमालिन्य बढ्दै गयो । राजा सरदारका रूपमा देखा पर्न थालेपछि विद्रोह तीव्र भएको थियो । अहिलेको अवस्थामा पनि कुनै परिवर्तन आएको छैन । यति हो कि, देशमा एउटा संविधान बनेको छ । त्यसबाहेक, पार्टीहरूले आफ्नो तुजुक देखाएकै छन् । जनमतको नाममा चुनाव जितेर आएका माननीय सांसदहरूको स्वर्णवाटिकाका रूपमा स्थापित भएकै छ संसद् । तर, लोकतान्त्रिक मान्यतामा भयानक खडेरी परेको छ । संसद् परिसरमा उभिएर सरकारप्रमुखले दुईदुई पटक संसद् भंग गर्ने प्रयास यही कालमा गरेका छन् । धरहराको टुप्पोबाट तल, पृथ्वी तलमा, हेर्दा साना लिलिपुटजस्ता मानिस सलबलाइरहेका देखिन्छन् । शासक त्यो हेरेर रमाउँछन् । संविधान बनेदेखि यता, अहिलेसम्मको, परिदृश्य यही नै हो । अब यो परिदृश्यमा व्यापक परिवर्तन ल्याउनु आवश्यक भएको छ । राजनीतिक दलहरूबाट मात्र यस्तो परिवर्तन सम्भव हुँदैन । राजनीतिक दलहरूले आआफ्नै दलीय उद्देश्य र स्वार्थहरूको रक्षा गर्नुपर्ने भएकाले सामाजिक रूपान्तरणका लागि उनीहरूको दृष्टिकोण संकुचित हुन सक्छ । यस्तो अवस्थामा सञ्चारमाध्यमहरू रचनात्मक भूमिकामा प्रस्तुत हुनुपर्छ । आखिरमा, सञ्चारमाध्यमहरूको सहयोगबिना राजनीतिक सन्देशहरू अधुरा मात्र होइन, एकतर्फी हुन जान्छन् । पत्रकारिताको मूलभूत दायित्व हो ः राष्ट्रिय होस् वा स्थानीय, समस्याको चुरो केलाउन सर्वसाधारण जनतालाई मद्दत गर्ने । सम्पन्न स्थानीय चुनावमा सञ्चारमाध्यमहरूले समस्याको लामो सूची त प्रस्तुत गरे तर, समाधानको एउटै विन्दु पनि सुझाउन सकेनन् । नेपालका सञ्चारमाध्यमले आफ्नो निश्चित र निर्धारित भूमिका सही ढंगले निर्वाह गर्न सकेनन् । देशमा क्रियाशील रहेका पत्रपत्रिका, रेडियो र टेलिभिजन लगायतका सञ्चारमाध्यमहरूले मतदातालाई चुनाव प्रक्रिया र उम्मेदवारहरूका बारेमा आवश्यक सूचना दिएर असल मतदाता बन्न उत्प्रेरित गर्न सकेनन् । समाचारपत्र, टेलिभिजन र रेडियोले स्थानीय चुनावमा आआफ्नै उम्मेदवार खडा गरेको पढियो, सुनियो र देखियो पनि । खास गरेर, मूलधारका केही टेलिभिजनबाहेक अधिकांशले चुनावसँग सम्बन्धित सूचनाहरूलाई मनोरञ्जक कार्यक्रमका रूपमा प्रस्तुत गरे । यो कुनै पनि अवस्थामा ठीक प्रवृत्ति थिएन । तर, यो अवस्थाका विरुद्ध आवाज उठाउन नेपाल पत्रकार महासंघ, प्रेस काउन्सिल र पत्रकारसँग सम्बन्धित अरू संस्था तयार देखिएनन् । न त, त्रिभुवन तथा अन्य विश्वविद्यालयका प्राध्यापकहरूले यसमा कुनै नैतिक र व्यावसायिक चासो नै देखाए । सञ्चारमाध्यमका नेताका रूपमा सरकार, प्रतिपक्ष, मतदाता र लगानीकर्ता सबैतिर पहुँच भएका बहुमुखी व्यक्तित्व हरूले चुनावको प्रक्रियालाई नै हलुका बनाए । राष्ट्रिय स्तरका समाचारपत्र, रेडियो र टेलिभिजनका सञ्चालकहरूमा त यस्तो प्रवृत्ति देखियो भने सामाजिक सञ्जालको त झन् कुरै नगरे भयो । स्थानीय चुनावमा भएका विभिन्न उम्मेदवारको व्यक्तिगत विज्ञापनबाट फेसबुक र ट्वीटरजस्ता लोकप्रिय मानिएका सामाजिक सञ्जालले राम्रो आम्दानी गरेको यथार्थ कसैबाट लुकेको छैन । राजनीतिक दल र तिनका उम्मेदवारहरू तथा स्वतन्त्र रूपमा चुनाव लड्ने उम्मेदवारहरूले सामाजिक सञ्जाल को लौरो समातेर स्थानीय चुनावको वैतरणी तर्न खोजेको जानकारी जिल्लामा कार्यरत पत्रकारहरूबाट प्राप्त भई नै रहेका छन ।स्थानीय तहको चुनावमा सामाजिक सञ्जालमा सबभन्दा चर्को चर्चा पाएका थिए काठमाडौं महानगरका मेयर पदका उम्मेदवार वालेन्द्र साहले । अत्यन्त उत्साही समर्थकहरूले वालेन्द्र साहका पक्षमा आफूले जेजे जानेका थिए, ती सबै प्रयोग गरे । ती समर्थकहरू वालेन्द्र साह काठमाडौं महानगरको मेयर हुनेबित्तिकै सबै समस्या छुमन्तर हुनेछन् भन्ने आशामा थिए । उनका पक्षमा सामाजिक सञ्जालमा भएका प्रचार संगठित र प्रभावकारी थिए । तर, सञ्चारका अन्य माध्यममा उनको उपस्थिति खासै प्रभावकारी थिएन ।संसारमा लोकतान्त्रिक सिद्धान्तको निर्माण हुनुभन्दा पहिले नै लोकतन्त्रको अभ्यास सुरु भइसकेको थियो । जनताको जीवनस्तर बढाउन लोकतन्त्रलाई प्रभावकारी बनाउनु आवश्यक थियो । लोकतन्त्रलाई धारिलो, तीखो र प्रभावकारी बनाउने यो आवश्यकता अहिले पनि उत्तिकै छ । लोकतन्त्रले नियमित परिष्कार खोज्छ भन्ने कुरा पत्रकारिताको व्यवसायमा लागेका सबैले बुझ्नुपर्दछ । नेपालको वृद्धि क्षमता सीमित छ । यो नै हाम्रा लागि ठूलो चुनौती हो । नेपाली समाज लामो समयदेखि शोषित छ । शासकहरू, उनका भाइभारदार, आसेपासे, कुलकुटुम्ब, सामन्तहरू र हुनेखाने वर्गका व्यक्तिहरूको घेरा फैलिएको छ । शोषणको संरचना उम्रिँदै छ । सार्वजनिक स्रोतको दुरुपयोग जारी छ । जनताको कामको स्तर गिर्दो छ । यस्तो अवस्थामा, सञ्चारमाध्यम र सार्वजनिक सञ्जालको नेतृत्वमा रहेका व्यक्तिहरूले नीतिगत स्पष्टताका लागि काम गर्नु आवश्यक छ । देशको हरेक क्षेत्रमा भ्रष्टाचार हटाउने नारा छ । त्यो नाराको विस्तार भ्रष्टाचार फैलाउनमा नै केन्द्रित भैरहेको छ । यो नियतिबाट जनतालाई मुक्ति दिलाउनु नै आजको मुख्य आवश्यकता हो ।"
'अफ्रिकन स्वाइन फिभर को रोकथाम,"विश्व पशु स्वास्थ्य संगठनको मान्यताप्राप्त अस्ट्रेलियाको भेटेनरी प्रयोगशालाले नेपालको केन्द्रीय पशुपन्छी रोग अन्वेषण प्रयोगशालाले गरेको निदानलाई पुष्टि गरिदिएपछि यही २०७९ जेठ २ देखि बंगुरपालन व्यवसायमा अफ्रिकन स्वाइन फिभर रोगको चुनौती थपिएको छ । बंगुरपालन तीव्र रूपमा व्यावसायिक बन्दै गरेको परिवेशमा, कुनै ठोस उपचार तथा खोपसमेत नभएको भाइरसजन्य रोग प्रमाणित भएपछि कृषक वा व्यवसायीहरूका लागि यो ठूलै टाउको दुखाइ बनेको छ । पशु सेवा विभाग अनुसार काठमाडौंको कागेश्वरी मनोहरा, कीर्तिपुर, चन्द्रागिरि, टोखा र दक्षिणकाली, ललितपुरको गोदावरी र भक्तपुरको चाँगुनारायण क्षेत्रका बंगुरहरूमा यो रोग पाइएको छ । विशेषतः नेपालका पूर्वी जिल्लाहरू, पोखराकाठमाडौं उपत्यका तथा मध्यपश्चिम क्षेत्रमा फस्टाउँदै गरेको यो व्यवसाय रोगका कारण नथलियोस् भन्नका लागि कडा जैविक सुरक्षाका उपाय अपनाउन आवश्यक छ ।अफ्रिकन स्वाइन फिभर सर्वप्रथम सन् १९२१ मा अफ्रिकाको केन्यामा देखिएको थियो । केही दशकसम्म सबसाहरन अफ्रिकी देशहरूमा रैथाने रोगको रूपमा रह्यो । अफ्रिकाबाहिर पहिलोपल्ट युरोपको पोर्चुगलमा सन् १९५७ मा यो रोग देखा परेको थियो । सन् ६०, ७० र ८० को दशकतिर विभिन्न युरोपेली मुलुकको बंगुरपालनमा चुनौती बनेको यो रोग अन्ततः धेरै लगानीपश्चात् युरोपबाट लगभग उन्मूलन नै भएको थियो । तर सन् २००७ मा फेरि जर्जिया हुँदै रसिया, लिथवानिया, बेल्जियम, हंगेरी लगायत केही युरोपेली मुलुकमा यो रोग पुनः देखा पर्यो । एसिया महादेशमा पहिलोपल्ट अगस्ट २०१८ मा, चीनमा यो रोग प्रमाणित भएको थियो । त्यसयता एसियाका भियतनाम, कम्बोडिया, उत्तर र दक्षिण कोरिया, लाओस, मंगोलिया, इन्डोनेसिया, फिलिपिन्स र म्यानमारमा यो महामारी देखा परिसकेको छ । यो रोगका कारण चीनमा मात्रै लाखौं बंगुर मरेका छन्, त्यस्तै रोग अन्यत्र फैलिन नपाओस् भनी थप लाखौं बंगुर मारिएका छन् । भियतनाममा मात्र ६० लाख बंगुर मारिएको तथ्यांक छ । यसरी एसियाका विभिन्न मुलुकमा फैलिँदै गैरहेको यो रोग सन् २०२० मेको पहिलो हप्ता भारतमा धेरै बंगुरपालन गरिने असम र अरुणाचल राज्यमा आइपुग्यो र केही महिनाअगाडि भुटानमा समेत देखा परेको थियो । भारतमा देखा परेपछि यो रोग नेपाल भित्रिने अनुमान थियो, त्यसको करिब दुई वर्षपछि आखिर देखा परिछाड्यो । यद्यपि यो रोग नेपालमा कसरी भित्रियो, यकिन कारण थाहा भैसकेको छैन । अफ्रिकन स्वाइन फिभर का कारण कुनै खोरमा शतप्रतिशतसम्म बंगुरहरू बिनाकुनै लक्षण रातारात मर्न सक्छन् । कुनै खोरमा भने ४० देखि ४२ डिग्री सेल्सियससम्मको उच्च ज्वरो आउने, झोक्राएर एकै ठाउँमा थुप्रने, शरीरमा रगत जमेका राता धब्बाहरू देखिने, कानका टुप्पाहरूमा रगत जमेर कालोनीलो बन्ने र केही दिनभित्रै ठूलो संख्यामा बंगुरहरू मर्ने हुन्छ । मन्द खालको भाइरस भएमा मृत्युदरमा केही कमी हुन्छ । तर अन्य रोगजस्तै बंगुरको हैजा, साल्मोनेलोसिस, स्वाइन इरिसेपिलस, पीआरआरएस, स्वाइन अजेस्कीलगायत र विषादीजन्य समस्यामा समेत समान खालका लक्षण देखिने हुँदा रोग यकिन गर्न प्रयोगशालामा परीक्षण अत्यावश्यक हुन्छ । यो रोगबाट संक्रमित भई बाँचेका बंगुरहरूले महिनौंसम्म रोगको वाहकका रूपमा काम गर्ने हुँदा सामान्यतया रोग प्रमाणित भएको फार्मवरिपरिको निश्चित क्षेत्रका बंगुरहरू सरकारले नै मार्ने र किसानहरूलाई क्षतिपूर्ति दिने अन्तर्राष्ट्रिय अभ्यास छ । यस्तो अभ्यास देशको कानुन अनुसार फरक हुन सक्छ । भारतले रोग प्रमाणित भएको एक किलोमिटरवरिपरिका बंगुर मार्ने नीति लिएको छ । नेपालमा पनि अफ्रिकन स्वाइन फिभर नियन्त्रणलाई आवश्यक ऐन कानुन, आदेशहरूको तर्जुमा तुरुन्तै गर्नुपर्छ । छिटो रोग पत्ता लगाउन अनि नियन्त्रण गर्न सर्भिलेन्स प्रणालीको विकासकार्यान्वयन गर्ने, बंगुरपालनमा जैविक सुरक्षा बलियो बनाउने, पशु चिकित्सक तथा प्राविधिक र बंगुरपालक किसानको क्षमता बढाउने, बंगुरहरू आयात र ओसारपसार व्यवस्थित गर्ने र पशु चिकित्सकले जाँचेर दिने स्वस्थ प्रमाणपत्र अनिवार्य गर्ने विषयमा ध्यान दिन आवश्यक छ । प्रयोगशाला निदान सुविधालाई थप सुदृढीकरण र विस्तार गर्नु पनि उत्तिकै जरुरी छ । संघसँगै प्रदेश र स्थानीय सरकारहरूसमेत आफ्नो क्षेत्रमा यो नयाँ रोग भित्रिन्छ कि भन्नेमा चनाखो हुनुपर्छ । सरकार र किसान मिली जैविक सुरक्षाका उपाय अपनाउनु नै यो रोगबाट बंगुरहरूको सुरक्षा गर्ने एक मात्र विकल्प हो । दीर्घकालीन सुरक्षाका लागि भने, बलियो पशु स्वास्थ्य प्रणालीको विकास अत्यावश्यक छ । यो रोगबाहेक पनि बर्डफ्लु, लम्पी स्किन लगायत नयाँपुराना रोगहरू पशुपन्छी तथा बस्तुभाउमा फैलिरहेको र तीमध्ये केही मानिसमा समेत सर्ने हुँदा जनस्वास्थ्यको दृष्टिकोणबाट पनि बलियो पशु स्वास्थ्य प्रणालीको विकास अपरिहार्य छ । खोरेतजस्ता रैथाने रोगको समस्या त छँदै छ । स्थानीय तहमा स्रोतसाधनसहित भेटेनरी संचरनाको विकास गर्न ढिलो गर्नु हुन्न । प्रदेश र संघमा स्थानीय तहलाई सहयोग गर्ने बलियो अनुसन्धानमुखी विशेषज्ञ सेवाको आवश्यकता छ । कार्की पशु चिकित्सक र इपिडेमियोलोजी विषयमा विद्यावारिधि हुन् ।"
अस्ट्रेलियामा नयाँ प्रधानमन्त्री,"(अस्ट्रेलिया)  अस्ट्रेलियाको प्रधानमन्त्रीमा एन्थोनी अल्बानिजी नियुक्त भएका छन् । शनिबार सम्पन्न निर्वाचनमा विजयी भएपछि विपक्षी दल लेबर नेता अल्बानिजी प्रधानमन्त्री बनेका हुन् । अल्बानिजीले सोमबार राजधानी क्यानबेरामा अस्ट्रेलियाका गभर्नर जनरल डेभिड हर्लीसमक्ष शपथ लिएका हुन् । अस्ट्रेलियाका नवनियुक्त प्रधानमन्त्रीले बेलायती महारानीको प्रतिनिधिका रूपमा रहने गभर्नर जनरलसँग शपथ लिने व्यवस्था छ । अल्बानिजीसँगै महत्त्वपूर्ण मन्त्रालयको जिम्मेवारी पाएका ४ सांसदले पनि शपथ लिएका छन् । सोमबार बिहान आयोजित कार्यक्रममा लेबर पार्टीका उपनेता रिचार्ड मार्ल्सले उपप्रधानमन्त्री, जिम चार्लमरले ट्रेजरर, केटी गालाघरले अर्थमन्त्री र पेनी योंगले विदेशमन्त्रीको शपथ लिए । नवनियुक्त प्रधानमन्त्री अल्बानिजी क्वाड बैठकमा सहभागी हुन शपथग्रहणलगत्तै जापान गएका छन् । बैठकमा सहभागी हुन प्रधानमन्त्रीसँगै नवनियुक्त विदेशमन्त्री योंग पनि गएकी छन् । क्वाडमा अमेरिका, अस्ट्रेलिया, जापान र भारत छन् । चुनावमा सत्तारूढ दल लिबरल गठबन्धनलाई हराउँदै लेबर विजयी भएको हो । लेबरले बहुमत सिटमा जित हासिल गर्न भने सकेको छैन । स्थानीय समाचार संस्था एबीसीका अनुसार सोमबार साँझसम्म लेबर ७३ सिटमा विजयी भइसकेको छ । मतगणनाको अन्तिम नतिजा नआइसकेकाले उसको बहुमत आउन सक्ने सम्भावना भने कायमै छ । लगातार ३ कार्यकाल (९ वर्ष) सम्म सत्तामा रहेको लिबरल गठबन्धन भने ५४ सिटमा सीमित भएको छ । अस्ट्रेलियामा सरकार गठनका लागि ७६ सिट आवश्यक पर्छ । अस्ट्रेलियासँग सम्बन्ध बिग्रिइरहेका बेला चीनले प्रशान्त क्षेत्रको सोलोमन टापुसँग सुरक्षा सम्झौता गरेपछि चुनावप्रति विश्वव्यापी चासो बढेको थियो । तत्कालीन सरकार यस मामिलामा असफल रहेको आरोप लगाएको लेबरले कस्तो नीति अख्तियार गर्छ भन्नेमा पनि कतिपयको ध्यान तानिएको छ । जापान प्रस्थान गर्नुअघि संक्षिप्त प्रतिक्रिया दिँदै प्रधानमन्त्री अल्बानिजीले चीनसँगको सम्बन्ध अप्ठ्यारो किसिमको हुने बताएका छन् । तर मन्त्रिपरिषद्का प्रारम्भिक सदस्यको छनोटका आधारमा प्रधानमन्त्री अल्बानिजीलाई चुनावी वाचा पूरा गर्न सहयोग पुग्ने देखिएको जानकारहरूको भनाइ छ । अल्बानिजीको सुरुवाती मन्त्रिमण्डलमा दक्ष र सम्बन्धित क्षेत्रमा जानकार रहेका ब्रिसबेनस्थित सञ्चारविज्ञ डा भरतराज पौडेल बताउँछन् । विज्ञता र दक्षताका आधारमा जिम्मेवारी दिने कार्यले देश र सरकार सफल हुने गरेको उनको भनाइ छ । एक साताअघि भएको निर्वाचनको नतिजा नेपालमा अझै आइसकेको छैन । अस्ट्रेलियाले चुनाव भएकै दोस्रो दिनमा नयाँ सरकार बनाइसक्यो, पौडेलले भने, नेपालले अस्ट्रेलियाबाट धेरै कुरा सिक्नुपर्छ ।"
को हुन् अल्बानिजी ?,अस्ट्रेलियाका ३१ औं प्रधानमन्त्री बनेका एन्थोनी अल्बानिजी सामान्य परिवारबाट अस्ट्रेलियाली राजनीतिमा उदाएका हुन् । भद्र र शान्त स्वभावका अल्बानिजी विद्यार्थी उमेरदेखि नै लेबर पार्टीमा क्रियाशील थिए । अघिल्लो निर्वाचनमा लिबरल गठबन्धनसँग पराजय भोगेपछि तत्कालीन पार्टी नेता बिल सर्टनले राजीनामा दिएपछि उनी लेबर नेता चयन भएका हुन् । अल्बानिजी अस्ट्रेलियामा सहज बसोबासका लागि सरकारले दिने घर (सोसल हाउजिङ) मा हुर्किएका थिए । स्वास्थ्य समस्याका कारण सरकारले दिने अपांग भत्तामा निर्वाह गरेकी आमा र आफ्नो संघर्षबारे अल्बानिजीले पटकपटक सार्वजनिक मञ्चमा बोल्दै आएका थिए । आफू निकटका मान्छे र राजनीतिक वृत्तमा अल्बो उपनामले परिचित अल्बानिजीले अस्ट्रेलियामा भ्रष्टाचार निवारणसम्बन्धी राष्ट्रिय आयोग गठनको मुद्दा उठाएका छन् । उनले कर्मचारीको तलब वृद्धि र जलवायु परिवर्तनबारे समेत अघिल्लो सरकारभन्दा राम्रो काम गर्ने बताएका छन् । यस पटकको पनि निर्वाचनको केही दिनअघिसम्म अल्बानिजीभन्दा प्रधानमन्त्री स्कट मरिसन नै लोकप्रिय रहेका सर्वेक्षणमा देखिएको थियो । तर चुनावी नतिजाले भने सर्वेक्षणलाई गलत सावित गरेको हो । प्रधानमन्त्री बनेलगत्तै पहिलो विदेश भ्रमणमा निस्किएका अल्बानिजीलाई अन्तर्रास्ट्रिय सम्बन्ध सुधार गर्नेदेखि रोजगारी सिर्जना गर्ने चुनौती छ ।
'स्वदेशी उत्पादन बढाउन विदेशी लगानी,"(काठमाडौं)  मुलुकलाई आत्मनिर्भर बन्न प्रत्यक्ष विदेशी लगानी (एफडीआई) अपरिहार्य रहेको सरोकारवालाले बताएका छन् । मेक इन नेपाल स्वदेशी समिट२०२२ को पहिलो सत्र उत्पादन बढाउन विदेशी लगानीको अवसर का आइतबार नेपाल उद्योग परिसंघ (सीएनआई) का उपाध्यक्ष हेमराज ढकालले यसका लागि नीतिगत विषयमा सुधार जरुरी रहेको प्रस्ट्याए । नेपालमा जति अवसर छ, बाहिर छ जस्तो लाग्दैन, उनले भने, त्यसका लागि नेपालले धेरै नीतिगत कुरामा सुधार गर्न जरुरी छ । संसारका विकासशील राष्ट्रले जुन समयमा समस्या आएको छ, त्यसपछि विदेशी लगानी आकर्षित गरेर फड्को मारेको उनको भनाइ छ । अब स्वाभिमान र आत्मनिर्भर हुन स्वदेशी उत्पादनलाई बढाउनुको विकल्प छैन । त्यसका लागि पूर्वाधार निर्माण महत्त्वपूर्ण रहेको उनले बताए । नेपालमा वित्तीय क्षेत्रमा आएको केही विदेशी लगानी बैंक आन्तरिक व्यवस्थापन र स्थानीय समस्याका कारण टिक्न नसकेको इक्रा नेपालकी बिजनेस हेड वर्षा श्रेष्ठको भनाइ छ । स्वदेश फर्किएका विदेशी लगानीका बैंकले पनि घाटामा नभई राम्रो रकम फिर्ता लिएर गएको उनले बताइन् । व्यवस्थापन राम्रो हुँदा अझै पनि स्ट्यान्डर्ड चार्टर्ड बैंक टिकिरहेको र त्यसले ठूलो रकम लगिरहेको उनको भनाइ छ । नबिलपछि विदेशी लगानीका विभिन्न बैंक आए, पारदर्शी रूपमा काम गर्दा नाफा पर्याप्त हुने रहेछ, उनले भनिन्, बैंकिङ उद्योग फस्टाउँदा विज्ञता भए, नभएका सबैका आँखा पुगे, जसले गर्दा अस्वस्थ प्रतिस्पर्धा भयो । सन् १९९७ र २०१५ बाहेक अरू वर्षमा पर्याप्त विदेशी लगानी आउन नसकेको अर्थशास्त्री अच्युत वाग्लेले बताए । यत्रो वर्षदेखि एफडीआईबारे हामीले कुरा गरिरहेका छौं । तर सोचेअनुसार आइरहेको छैन, उनले भने । वैदेशिक लगानीको सन्दर्भमा राजनीतिक दलहरू स्पष्ट हुन नसक्दा पनि समस्या भएको उनले बताए । तसर्थ आर्थिक मुद्दामा दलहरूले समान धारणा बनाउन जरुरी रहेको उनले प्रस्ट्याए । नेपालीले विदेशमा लगानी गर्न पाउँदैनन् भन्ने विषय लाजमर्दो रहेको राष्ट्र बैंकका गभर्नर महाप्रसाद अधिकारीले बताए । एफडीआईका सम्बन्धमा सहज नीतिगत व्यवस्था भए पनि नेपालीले विदेशमा लगानी गर्ने सम्बन्धमा अझै कानुन नबन्दा विश्वसामु लाजमर्दो अवस्था सिर्जना भइरहेको उनको भनाइ छ । नेपालको कानुनले नेपालीलाई विदेशमा लगानी वञ्चित गरेको छ भनेर विश्वसामु भन्न लाज लाग्ने अवस्था आइसकेको छ, उनले भने, अब सक्दो चाँडो यसलाई खुला गर्नुपर्छ । केकस्ता क्षेत्रमा नेपालीले विदेशमा लगानी गर्न पाउनुपर्छ भन्ने विषयमा अध्ययनअनुसन्धान गर्न सकिन्छ । सुशासनसहितको विदेशी लगानी मात्र राष्ट्रको हितमा हुने भएकाले सबै खालका विदेशी लगानीलाई स्वागत गर्न नसकिने उनले प्रस्ट्याए । नराम्रो खालको पैसाले अल्पकालमा केही विदेशी मुद्रा थपिएको देखिए पनि दीर्घकालमा राम्रो गर्दैन । यसकारण विदेशी लगानी सम्बन्धमा राज्यको नीति स्पष्ट बनाउनुपर्ने उनले बताए । विदेशी लगानीका सम्बन्धमा राज्य र निजी क्षेत्रको धारणा परिवर्तन गर्नुपर्ने गभर्नर अधिकारीको भनाइ छ । विदेशी लगानी आउँदा हामी कमजोर हुन्छौं भन्ने धारणा निजी क्षेत्रमा पनि रहेकाले उनीहरूले त्यसलाई समस्याका रूपमा हेर्ने गरेको उनको आरोप छ । विदेशी लगानी भित्रिएकै कारण नेपालका केही संस्था पहिलेको तुलनामा धेरै प्रतिस्पर्धी भएको उनले बताए । नेपालमा नीतिगत अस्थिरता रहनु पनि अपेक्षित रूपमा विदेशी लगानी आउन नसक्नुको एक कारण भएको अधिकारीको भनाइ छ । विदेशी लगानीकर्ताले निश्चित समयका लागि योजना बनाएर लगानी गर्न चाहन्छन्, उनले भने, पटकपटक नीति परिवर्तन हुँदा विदेशी लगानीकर्ताको कार्ययोजना नै प्रभावित हुन्छ ।विदेशी लगानीकर्ताका लागि नेपालमा थुप्रै प्रक्रियागत झन्झट रहेकाले तिनमा राज्यस्तरबाट सहजीकरण गरिदिनुपर्ने उनले बताए । विदेशी लगानीको प्रवर्द्धन विशिष्टीकृत सेवा भएकाले सामान्य संस्थाले त्यो काम गर्न नसक्ने उनको दाबी छ । आधुनिक प्रविधि र व्यवस्थापनका क्षेत्रमा गुणात्मक फड्को मार्ने गरी विदेशी लगानी आकर्षित गर्नुपर्ने राष्ट्रिय योजना आयोगका उपाध्यक्ष विश्व पौडेलले बताए । कस्तो वैदेशिक लगानी ल्याउने भन्ने पनि बहसको विषय छ । हामीलाई क्षेत्रगत रूपमा गुणात्मक फड्को मार्ने गरी वैदेशिक लगानी चाहिएको हो, उनले भने, हामी प्रविधिभन्दा पनि व्यवस्थापनमा पछि छौं । वैदेशिक लगानी आउँदा प्रविधि र व्यवस्थापनका क्षेत्रमा गुणात्मक फड्को मार्न सकिन्छ भनेर अब हामीले बुझ्नुपर्छ । नेपालले बैंकिङ, जलविद्युत्, दूरसञ्चार र सिमेन्टका क्षेत्रमा विदेशी लगानी ल्याएपछि ती क्षेत्र प्रतिस्पर्धी बन्दै गएको पनि पौडेलको भनाइ छ । बैंकिङ क्षेत्रमा वैदेशिक लगानी आएपछि गुणात्मक रूपमा फरकपन देखियो । बुटवल पावर कम्पनी र खिम्ती जस्ता जलविद्युत् आयोजनामा विदेशी लगानी आएपछि सयौं संख्यामा इन्जिनियर जन्मेका छन्, पौडेलले भने, दूरसञ्चारका क्षेत्रमा एनसेलले ल्याएको लगानीका कारण त्यो क्षेत्र पनि प्रतिस्पर्धी बन्यो । यो क्षेत्रमा अझै वैदेशिक लगानी आइदिए हुन्थ्यो जस्तो लाग्छ । त्यसैगरी, पछिल्लो समय सिमेन्टमा वैदेशिक लगानी आएको छ । यसले पनि निर्माण क्षेत्रलाई प्रतिस्पर्धी बनाएको छ ।"
जमिनबिना कसरी खोल्नु उद्योग ?,"जग्गाको भाउ अकासिँदा नेपालमा उत्पादन लागत उच्च भएको पूर्वाधार बैंकका प्रमुख कार्यकारी अधिकृत रामकृष्ण खतिवडाले बताए । उद्योगका लागि पूर्वाधार विकास बैंकमा धेरै प्रस्ताव आउने गरेको र त्यसमा झन्डै ५० प्रतिशत हिस्सा जमिनको रहने गरेको उनको भनाइ छ । जमिनले अहिले ब्यालेन्स सिटका रूपमा काम गरिरहेको छ, उनले भने, उत्पादनको प्रतियुनिट लागत बढाउन सबैभन्दा ठूलो भूमिका जग्गाकै छ । यही नै अहिलेको मुख्य चुनौती हो । उद्योग सञ्चालनका लागि जग्गा प्राप्ति पनि अहिलेको अर्को समस्या भएको उनको भनाइ छ । हामी ठूला उद्योग किन आइरहेका छैनन् भनिरहेका छौं । तर जमिनको उपलब्धता जबसम्म सहज हुँदैन, तबसम्म उद्योग आएर काम गर्न सक्दैनन्, उनले थपे, सहज रूपमा जग्गा उपलब्ध गराएर निजी क्षेत्रलाई प्रोत्साहित गर्नुपर्छ । यस्तो समस्या नेपालमा मात्र नभई अन्य मुलुकमा पनि रहेको उनले बताए ।कानुनको कार्यान्वयन गर्नु जोकसैको पहिलो कर्तव्य रहेको भूमि व्यवस्था सहकारी तथा गरिबी निवारण मन्त्रालयका सचिव रामप्रसाद थपलियाको भनाइ छ । भूमिसम्बन्धी ऐनको आठौं संशोधन भए पनि कोभिडका कारण कार्यान्वयन भएको छैन । यसमा थप परिमार्जन गरेर सान्दर्भिक छलफल गर्न आफूहरू तयार रहेको उनले बताए । संविधानले नै जग्गाविहीन मानिसको कल्पना नगरेको उनको भनाइ छ । त्यसैले मन्त्रालयले राष्ट्रिय भूमि आयोग गठन गरेको र त्यसमा काम अघि बढाउन आफूहरू प्रतिबद्ध रहेको पनि उनको भनाइ छ । भूमि ऐनको नवौं संशोधन गर्ने तयारी पनि भइरहेको थपलियाले बताए । पहिले आफूहरू भूउपयोग ऐन जारी हुँदा कतिपय कुरामा स्पष्ट नभएको र अब भने नीतिगत तहमा राम्रोसँग छलफल गरेर जान सकिने उनले जनाए । राज्यले लगानीसम्बन्धी नीति बनाउने र त्यो उद्योग व्यवसायमैत्री हुनुपर्नेमा प्रधानमन्त्री तथा मन्त्रिपरिषद्को कार्यालयका राज्यमन्त्री उमेश श्रेष्ठले बताए । सरकारले नीति बनाएर सहजीकरण गरिदिने र त्यसमा लगानी गर्ने काम निजी क्षेत्रको रहेको उनको भनाइ छ । तर नेपालमा कानुनी जटिलता र सरकारले आवश्यक सहजीकरण नगरिदिएका कारण उद्योग व्यवसाय फस्टाउन नसकेको उनको धारणा छ । मुलुकमा उद्योग व्यवसायको विकास तथा विस्तार गरी स्वदेशी उत्पादनमा बढोत्तरी ल्याउन विद्यमान कानुनका नीतिगत जटिलता खुकुलो बनाउनुपर्ने उनले बताए । ऐन संशोधन गरेर भए पनि स्वदेशी उत्पादन प्रोत्साहनको नीति अंगीकार गर्नुपर्नेमा उनले जोड दिए । उद्यम व्यवसायबाट नै देश समृद्ध बन्ने र त्यसमा जग्गाजमिनको अभाव जस्ता समस्या हुन नहुने उनको भनाइ छ । मुलुकको समृद्धि १० वर्षमै हासिल गर्न सकिने र त्यसअनुसार हुन नसकेकामा उनले दुःख व्यक्त गरे । लगानी गर्ने मान्छेलाई लगानीको वातावरण बनाइदिनुपर्छ । संसारभर त्यसरी उद्योग व्यवसाय चलेका छन्, मन्त्री श्रेष्ठले भने, तर हाम्रो मुलुकमा ३० वर्षदेखि आएन । भएको उद्योग पनि सकिँदै छ । अहिले एसेम्बल उद्योग, कच्चापदार्थ आयात गर्ने र निर्यातमूलक उद्योग मात्रै छन् । यहाँ हामीले आवश्यक परिमाणमा किन उत्पादन गर्न सकेनौं ?"
शोकले बिस्तारै मर्दै छौं हजुर,"२१ वर्षका नवराज भलिबल, ज्याभ्लिन थ्रो, कबड्डीमा अब्बल थिए । राष्ट्रपति रनिङ सिल्ड प्रतियोगितामा भाग लिन गएका बखत उनी चौरजहारी८ सोतीगाउँकी कथित माथिल्लो जातकी किशोरीसँग नजिकिए । अभिभावकले सम्बन्धबारे थाहा पाएपछि आफूलाई अरूसँगै विवाह गरिदिन लागेको भन्दै किशोरीले २०७७ जेठ १० मा लिन बोलाइन् । नवराज आफ्ना साथीहरूसहित भेरी नदी तरेर पारिपट्टि किशोरीको गाउँ पुगे । प्रेम विवाह गर्ने योजनासहित गएका उनी त्यसपछि कहिल्यै फर्किएनन् । कथित माथिल्लो जातकी युवतीसँग प्रेम गरेको अपराध मा सोतीका बासिन्दाले योजनाबद्ध रूपमा गरेको आक्रमणमा मारिए । नवराजसँगै गएका २० वर्षीय टीकाराम नेपाली, १९ वर्षीय गणेश बुढा, १८ वर्षीय लोकेन्द्र सुनार, २० वर्षीय सञ्जु विक र १७ वर्षीय गोविन्द शाही पनि मारिए । उनीहरूलाई गाउँलेले घेरा हालेर लखेटीलखेटी घरेलु हतियारले प्रहार गरेका थिए । मृतक र घाइतेलाई हातखुट्टा बाँधेर भेरी नदीमा बगाइएको थियो । उनीहरूमध्ये नवराजको शव त्यसै दिन राति घटनास्थलभन्दा दुई किलोमिटर टाढा भेटियो । सबैभन्दा अन्तिममा जेठ २० मा गोविन्दको शव घटनास्थलभन्दा २२ किलोमिटर तल भेरी किनारमा फेला पर्यो । गोविन्दका अगाडिपट्टिका तलमाथिकै दाँतहरू थिएनन् भने ओठ, चिउँडो र नाकमा छुने गरी ठाडो गरी काटिएको गहिरो घाउ थियो । गोविन्दको घर भेरी किनारकै मटेलामा पर्छ । बर्खामा भेरी उर्लेर आउँदा होस् वा हिउँदमा शान्त भएर बगिरहँदा, घरमुनिकै भेरी नदी हेर्दा उनकी आमालाई छोरो बग्दै गएको दृश्यको सम्झनाले तर्साउँछ । छोरा बग्दै गरेको जस्तो देख्छु, तर्सिन्छु । यो नदीसमेत हेर्न मन लाग्दैन, तर घर यहीं छ । भागेर कहाँ पो जानू ? उनले भनिन् । नवराजलाई साथ दिन पुगेका १८ जनामध्ये १२ जना घाइते अवस्थामा जीवितै भेटिएका थिए । घटना भएको १० दिन पुगिसक्दा पनि गोविन्दको कुनै टुंगो थिएन । साँझमा आमा भन्दै बोलाउँदै टुप्लुक्क आई पो हाल्छ कि भन्ने आस लाग्थ्यो । सात दिनसम्म पनि केही खबर नआएपछि हामी चौरजहारी गएर कि सास लेऊ कि लास देऊ भनेर धर्ना बस्यौं, उनले भनिन्, प्रहरीले उल्टै हामीमाथि हवाई फायर गर्यो । अन्तिममा १० दिनपछि छोराको लास भेटियो । नेपाली सेनाबाट अवकाश प्राप्त बलराम विश्वकर्मा छोरी विजयालाई जस्तै छोरा सन्जुलाई पनि नेपाली सेनामा भर्ना गराउन चाहन्थे । बाराको ज्वालादल गणमा खटिएकी दिदीको उदाहरण दिँदै उनी सन्जुलाई भन्थे, अलि मिहिनेत गरेर एक्सरसाइज गर् । दिदीजस्तै आर्मीमा भइस् भने यहाँ तल्लो जातको भनेर कसैले हेप्न सक्दैन । सन्जु हौसिन्थे । हरदिन कडा परिश्रम पनि गरिरहेका थिए । कोरोना फैलिएपछि सरकारले लकडाउन गर्यो, लकडाउन सकिएपछि भर्ना खुल्नासाथ सहभागी गराउने गरी तयार बनाएको थिएँ, बलराम भन्छन्, तर, हाम्रो परिवारको खुसी नै खोसिदिए । उमेरले दौंतरी र सँगै घर भएका सन्जु नाताले नवराजको काका पर्थे । भतिजको प्रेमी विवाहमा सघाउन उनीसँगै चौरजहारी पुगेका सन्जु पनि जीवितै फर्किन पाएनन् । घटनाको पाँच दिनपछि जेठ १५ मा घटनास्थलभन्दा १२ किलोमिटर तल उनको शव भेटियो । बुहारी सानैमा विधवा भइन्, नाति बाउ चिन्न नपाउँदै टुहुरो भयो, बलराम भन्छन् । नवराजको भन्दा दुई घर तल भाडाको घरमा मजदुरी गर्ने बाबुआमासँगै बस्थे गणेश बुढा । छोराको शोकमा आफूहरू मर्नु न बाँच्नु भएको गणेशका बुबा पदम सुनाउँछन् । भन्छन्, हाम्रा कलिला बच्चाहरूलाई समय नआउँदै मारिदिए । त्यसैको शोकमा हामी पनि बिस्तारैबिस्तारै मर्दै छौं हजुर । मारिएका ६ जनामध्ये सन्जु मात्र विवाहित थिए । २१ वर्षीया पत्नी समिनाले श्रीमान्का हत्यारालाई आजीवन कारावास भएको सुन्न पाए मनलाई शान्ति मिल्ने बताइन् । उनले भनिन्, आजीवन कारावास होस् । मृत्युपछि मात्रै जेलबाट निस्कन पाऊन् ।"
'वनको वैभव चर्चा,"काठमाडौं (कास) पत्रकार तथा लेखक ददि सापकोटाले वन्यजन्तुको मनदेखि यौनसम्मको गतिविधि समेटेर तयार गरेको पुस्तक वनको वैभव माथि आयोजित अन्तरक्रियाका वक्ताहरूले यसले वन्यजन्तुका रोचक पक्षहरूको चर्चा गरेको बताएका छन् । राजधानीमा आयोजित अन्तरक्रियामा बाँदरविज्ञ मुकेश चालिसे, पत्रकार विनोद ढुंगेल र लेखक सापकोटाले वन्यजन्तुका आनीबानी, जन्ममृत्यु, प्रजनन, आहारविहार, आक्रमण र बच्ने तरिकाबारे सुनाए । चालिसे र सापकोटाले वनको अतिक्रमण र वन्यजन्तुका माथिको आक्रमण, उनीहरूको बासस्थान र आहारविहार संकुचित हुँदै गएकामा चिन्ता व्यक्त गरे । अन्तरक्रियाका सहभागीहरूले वन्यजन्तुको अध्ययनको आधार, उनीहरूको स्वभाव, यौन जीवनका बारेमा जिज्ञासा राखेका थिए । सापकोटाले चितवन, बर्दिया, कोसीटप्पुलगायतका निकुञ्ज, आरक्षण केन्द्र तथा सामुदायिक वन चहारेर वन्यजन्तुको आनीबानीबारे चर्चा गरेका हुन् । दुई दशकदेखि फ्रान्सलाई कर्मथलो बनाएका सापकोटाले सानै उमेरदेखि आफ्नो गृहनगर चितवनमा रहँदादेखि वन्यजन्तु र चराचुरुंगीबारे रुचि भएकाले अध्ययन बढाउँदै लगेको बताए । उनले केही स्वभाव वन्यजन्तु र मानवको मिल्ने भए पनि अध्ययन गर्न मान्छेको भन्दा वन्यजन्तुको यथार्थ हुने सुनाए । वन्यजन्तुको स्वभाव अध्ययन गर्न मान्छेको भन्दा सहज छ किनकि उनीहरूले लुकाउन जान्दैनन् तर मान्छे लुहाउँछन्, उनले भने, मान्छेको देखाउने एउटा र वास्तविकता अर्को हुन्छ । फाइन प्रिन्टबाट प्रकाशित ४८ शीर्षक किताबमा वन्यजन्तुका छोटाछोटा विवरण र रोचक जानकारी समावेश छ । पुस्तकमा बाघ, हात्ती, गैंडा, भ्यागुता, बाँदर, चराचुरुंगीलगायतको स्वभाव उल्लेख छ । उनको यो चौथो कृति हो । यसअघि उनका पक्षीजगत्, त्यो नेपाल र दुखेको युरोप प्रकाशित थिए ।"
दर्नाल पुरस्कार घोषणा,"काठमाडौं (कास) यस वर्षको सामाजिक न्यायका लागि दर्नाल पुरस्कार (डीएएसजे) नेपालको समुदायमा आधारित कलासँग सम्बन्धित संस्था कर्णाली आर्टस् सेन्टर र अमेरिकामा रहेको दलित नागरिक अधिकारवादी संस्था इक्वेलिटी लायब्स (ईएल) लाई प्रदान गरिने भएको छ । दर्नाल पुरस्कार छनोट समितिले जातीय असमानता र विभेद अन्त्य गर्न प्रतिबद्धता, साहस र कल्पनाशीलताका लागि दलित नेतृत्वका दुई संस्थालाई पुरस्कृत गर्ने निर्णय गरेको हो । पुरस्कार विजेता दुवै संस्थालाई जेठ २५ मा काठमाडौंको राष्ट्रिय सभागृहमा आयोजना हुने द्विवार्षिक समारोहमा पुरस्कार हस्तान्तरण गर्ने कार्यक्रम छ । पुरस्कारमा दुवै संस्थालाई २ लाख ५० हजार राशिसहित पुरस्कार प्रदान गरिने छनोट समितिले जनाएको छ । यससँगै छनोट समितिले सामाजिक न्यायको क्षेत्रमा क्रियाशील लेखक ध्रुवसत्य परियार र मानव बेचबिखनविरोधी अभियन्ता करुणा त्रिखत्रीलाई सन् २०२२ को सम्मान प्रदान गर्ने निर्णय गरेको छ । सन् २०२२ को सामाजिक न्यायका लागि दर्नाल पुरस्कारको मूल विषय कला र मानविकी भएकाले हामीले जातका प्रश्नमा रचनात्मक रूपमा क्रियाशील राष्ट्रिय र अन्तर्राष्ट्रिय मनोनयनको उल्लेखनीय सहभागिता प्राप्त गर्यौं, समितिको विज्ञप्तिमा छ, उहाँहरूका व्यक्तिगत, संस्थागत र अन्वेषणका कथाहरूले गहिरोसँग जरा गाडेका जातका मुद्दालाई शक्तिशाली ढंगले सम्बोधन गरिरहेका छन्, चुनौती दिइरहेका छन् ।"
शेर्पाको उम्मेदवारी,"महासचिवको प्रतिप्रश्नएन्फा महासचिव इन्द्रमान तुलाधरले कार्यक्रममा संघभित्र लागेको भ्रष्टाचार सत्य हो भने सम्पूर्ण कार्यसमिति त्यसको जिम्मेवार हुनुपर्ने दाबी गरे । उनले भने, यो आरोपमा सत्यता छैन । तर यदि हो भने त्यसको जिम्मेवार आरोप लगाउनेहरू पनि हुनेछन् । यसअघि वर्तमान वरिष्ठ उपाध्यक्ष पंकज नेम्वाङले एन्फामा आर्थिक अनियमितता व्यापक रहेको आरोप लगाएका थिए । उनले पनि अध्यक्षका लागि उम्मेदवारी घोषणा गरिसकेका छन् । अनियमितता भएको भन्ने आरोपको जवाफ दिनेक्रममा महासचिव तुलाधरले भने, उहाँहरू पनि कार्यसमितिमै हुनुहुन्छ, जिम्मेवारी उहाँहरूको पनि हो । उनले एन्फामा यसअघि जुन समूहविरुद्ध परिवर्तनको नारा लगाइएको थियो, अहिले त्यही समूहसँग आरोप लगाउनेहरू नजिक भएको दाबी गरे । सहिद स्मारक लिग ए डिभिजन च्याम्पियन मछिन्द्र क्लबका अध्यक्ष सुनील कपालीले शेर्पा नेतृत्वलाई फेरि दोहोर्याउनुपर्ने आवश्यकता औंल्याए । उनले यसैक्रममा आफ्नो टिमले लिग जितेपछि प्राप्त गर्नुपर्ने आर्थिक पुरस्कार अहिलेसम्म हात नपरेको हुनाले एन्फामा भ्रष्टाचार नभएको तर्क पनि पेस गरे । उनको दाबी थियो, एन्फामा आर्थिक अनियमिता छैन । उनले एन्फामा यसअघि तानाशाही प्रवृत्ति रहेको दाबी गर्दै अहिले नेपाली फुटबलले त्यसलाई तोड्न सफल भएको बताए ।पौडेल पनि प्रत्याशीफ्रेन्ड्स क्लबका पूर्वअध्यक्ष राजीव पौडेलले पनि एन्फाको अध्यक्ष पदका लागि दाबेदारी प्रस्तुत गर्ने भएका छन् । असार ६ मा हुने निर्वाचनमा नेतृत्वका लागि चुनौती पेस गर्न लागेको पौडेल एन्फाको मार्केटिङ एन्ड एजुकेसन समितिका प्रमुख हुन् । उनले सोमबार पत्रकार सम्मेलन गर्दै आफूले एन्फा नेतृत्वमा उम्मेवारी दर्ता गर्ने घोषणा गरेका हुन् । उनले वैचारिक बहस सुरु गर्न उम्मेदवारी दिने दाबी गर्दै आफ्नो योजना फुटबल विकास रहेको सुनाए । उनले त्यसका लागि पाँच पेजको आफ्नो कार्यक्रम पनि तयार पारेका छन् । त्यसमा उनले एन्फामा सुशासनलाई जोड दिएका छन् । उनले अहिले एन्फामा जुन गुट र उपगुट देखापरेको छ, त्यसले नेपाली फुटबललाई कहिल्यै पनि फाइदा नहुने दाबी गरे । पौडेलले भने, निर्वाचनमा मेरो स्थिति के हुन्छ, त्यो पछि थाहा होला, तर मेरो उम्मेदवारीले बौद्धिक बहस सुरु हुनेछ र कम्तीमा अब आउने पुस्ताका लागि यसले मुद्दा दिनेछ ।"
क्यानको निर्णयले ईपीएल दुःखी,"आदित्य सांघाईमालिक, भैरहवा ग्लाडियटर्सक्यानले अहिले जुन निर्णय गरेको छ, त्यसले नेपाली खेलकुदमा लगानी गर्ने सबैलाई निरुत्साहित बनाएको छ । यसले भविष्यमा फेरि लगानी गर्न कि नगर्ने भनेर प्रश्नचिन्ह खडा गरिदिएको छ । ५६ वर्ष लगाएर एउटा ईपीएल ब्रान्ड बनेको छ तर एकै दिनमा विना सूचना त्यो ब्रान्ड धराशायी हुन लागेको छ ।"

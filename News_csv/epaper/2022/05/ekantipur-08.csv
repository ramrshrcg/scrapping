शीर्षक,विवरण
मताधिकारै नहुनेलाई विस्मात्,"(धनगढी), (जुम्ला), (कालीकोट), (सर्लाही) र (राजविराज)स्थानीय तह निर्वाचनमा १ करोड ७७ लाख ३३ हजार ७ सय २३ मतदाताले भाग लिँदै छन् । यति ठूलो सूचीमा धनगढी उपमहानगरपालिका१३ को श्रीलंका मुक्त कमैया शिविरका कैयौं बासिन्दा अटाएका छैनन् । निर्वाचन आयोगका अनुसार अघिल्लो निर्वाचनयता साढे ३६ लाख मतदाता थपिएका छन् तर थपिएकाको सूचीमा समेत यो बस्तीका नागरिक अटाएनन् । शिविरका भलमन्सा (थारू समुदायमा चुनिने मुखिया) रुन्चे चौधरीले अधिकांश मुक्त कमैया मतदाता सूचीमा नाम नभएकै कारण मतदान अधिकारबाटै वञ्चित भइरहेको बताए । उनले भने, धेरैको नाम सूचीमा नभएकाले पनि होला यहाँ चुनावी रौनक छैन । शिविरभित्र मतदाता थोरै भएकाले पनि यस्तो भएको हो कि ? उनले एकाध उम्मेदवार हात जोड्दै शिविरमा आए पनि स्थानीयले आफ्नो नाम मतदाता सूचीमा नभएको कुरा खुलेर बताइरहेका छैनन् । उनले भने, भोट नै छैन भनेर थाहा भएपछि त शिविरको बेवास्ता गर्छन् कि भन्ने डरले मतदानको अधिकारबाट छुटेकाहरूले समस्या बताएका छैनन् । भलमन्सा चौधरीले शिविरका १ सय ५० घरपरिवारमध्ये प्रत्येक घरका ३ देखि ५ जना बालिग नागरिकको नाम मतदाता सूचीमा छुटेको अनुमान सुनाए । उनले भने, यो हिसाबले ३ देखि ५ सय मुक्त कमैया मतदानबाट वञ्चित हुने देखिन्छ । स्थानीयका अनुसार वडा तहमा मतदाता सूचीमा नाम लेखाउने कुरा उनीहरूमध्ये धेरैले थाहै पाएनन् । दिउँसोको समयमा आफूहरू मजदुरीमा हुने भएकाले पनि मतदाता सूचीमा नाम लेखाउने कुरा थाहा नभएको उनीहरूको भनाइ छ । श्रीलंका बस्तीका कैयौं बासिन्दा मौसमी कामदारका रूपमा स्याउ टिप्न हिमाचल, आँप बगानको रखवाली गर्न महाराष्ट्र, खेतीपाती गर्न पञ्जाबलगायतका क्षेत्रमा पुग्छन् । स्थानीयहरू ज्याला मजदुरीमा व्यस्त हुने, सरकारी कर्मचारी र दलका नेताले पनि यसबारे नभनेका कारण धेरैको नाम छुटेको भलमन्सा चौधरीले बताए । अरूको के कुरा भलमन्सा चौधरीकै घरमा ११ जना सदस्य छन् । जसमध्ये ३ बुहारी र कान्छो छोरा, उनका भाइको नाम मतदाता सूचीमा छैन । स्थानीय दीपा चौधरीले पनि आफ्ना दुई देवरको नाम मतदाता सूचीमा नभएको बताइन् । मतदान गर्ने अधिकारबाट वञ्चित हुनुपरेकोमा खल्लो लागेको छ, उनले भनिन् । निर्वाचन कार्यालयका प्रमुख प्रेमराज भट्टले जिल्लामा मतदाता नामावली संकलन कार्यक्रम माघ २४ गतेसम्म जारी राखिएको बताए । प्रत्येक स्थानीय तहको केन्द्रमा १५१५ दिन टोली राखेका थियौं, उनले भने, धनगढी उपमहानगरको हकमा सबै वडामा प्रचारप्रसार गरिएको थियो । धनगढीको श्रीलंकाबस्तीकै जस्तो अवस्था छ, जुम्लाको तिला गाउँपालिका९ को विकट खोप्री गाउँको पनि । यहाँका २९ वर्षीय गोरबहादुर रावत आफूसँग मतदाता परिचयपत्र नभएका कारण चुनावको कुनै रन्को नलागेको बताउँछन् । उनले भने, फोटोसहितको मतदाता सूचीमा नाम लेखाउन सदरमुकाम जानुपर्ने रैछ । तर त्यहाँसम्म जाने खर्च भएन । सडक सञ्जालसँग नजोडिएको रावतको गाउँ खोप्रीबाट सदरमुकाम खलंगा पुग्न तीन घण्टा हिँडेर जुम्लाजाजरकोट जोड्ने सडकसम्म पुग्नुपर्छ । त्यहाँबाट सदरमुकाम जाने अटोरिक्सा चढ्दा तीन सय भाडा लाग्छ । गोरबहादुरले सदरमुकाम पुगेर एक रात बसेर मतदाता परिचयपत्रमा नाम लेखाएर गाउँ फर्किन कम्तीमा तीन हजार खर्च हुने हिसाब सुनाए । भौगोलिक विकटताका कारण यहाँका कैयौं स्थानीयले मतादाता परिचयपत्रमा नाम लेखाएका छैनन् । तल्लो खोप्री गाउँका भक्तबहादुर बुढाको नाम मतदाता नामावली सूचीमा छैन । मतदाता सूचीमा नाम लेखाउनेबारे आफूले थाहा नपाएको उनले बताए । तल्लो खोप्रीमा १५ घरधुरीमा १ सय ३५ जनसंख्या रहे पनि यहाँ मतदाता सूचीमा नाम भएका ४२ जना मात्रै छन् । मतदान गर्न योग्य उमेरका झन्डै आधाको नाम सूचीमा नभएको स्थानीय बताउँछन् । तिला गाउँपालिका९ का वडा सदस्य हर्कबहादुर बुढा भौगोलिक विकटताका कारण नामावली भर्नबाट वञ्चित हुनुपरेको बताउँछन् । उनले भने, मतदाता बन्ने सबैको इच्छा छ । आफ्नो प्रतिनिधिलाई मतदान गर्ने रहर पनि धेरैको छ । तर आर्थिक अभाव र भौगोलिक विकटताले मतदाता बन्न सकिरहेका छैनन् । उनका अनुसार गाउँतिर फोटोसहितको मतदाता नामावली संकलनका लागि कुनै घुम्ती शिविर आउँदैन । सदरमुकाम खलंगा आइपुग्न निकै महँगो खर्च बेहोर्नुपर्छ । वडा सदस्य बुढाले मतदाता सूचीमा नाम लेखाउनकै लागि लाग्ने खर्चले स्थानीयले महिनाभर पुग्ने खाद्यान्नको जोहो गर्ने बताए । उनले भने, खर्चकै कारण पनि सदरमुकाम आएर मतदाता नामावलीमा नाम दर्ज गर्न इच्छुक देखिँदैनन् ।जिल्ला निर्वाचन कार्यालय जुम्लाले दुई स्थानबाट फोटोसहितको मतदाता नामावली संकलन गरेको थियो । जिल्ला निर्वाचन अधिकारी महेश शर्माले अब दुर्गम केन्द्रित घुम्ती शिविर सञ्चालन गर्नुपर्ने बताए । २३ वर्ष पुगेकी कालीकोटको खाडाचक्र नगरपालिका४ की जनशोभा विकको नाम मतदाता सूचीमा छैन । उनले भनिन्, निर्वाचन कार्यालयमा जान नपाएर नाम छुट्यो । खाडाचक्र३ का १९ वर्षीय नरेन्द्रप्रसाद पाण्डेको नाम मतादाता नामावलीमा अटेन । नयाँ नागरिकता लिनेको हकमा जिल्ला प्रशासन कार्यालयबाट नागरिकता लिने बेलामै मतदाता सूचीमा नाम लेखाउने व्यवस्था गरिए पनि उनले यस्तो व्यवस्थाको जानकारी कर्मचारीले नदिएकाले आफ्नो नाम छुटेको बताए ।कालीकोटमा उमेर पुगेर पनि मतदाता नामावलीमा नाम नभएको जनसंख्या अझै ५ देखि १० प्रतिशत हुन सक्ने प्रमुख जिल्ला अधिकारी रामहरि शर्माको अनुमान छ । चुनाव घोषणा हुनुभन्दा अघिल्लो दिनसम्म जिल्ला प्रशासनमै मतदाता नानामाली दर्ता डेस्क रहे पनि कतिपयले वास्ता नगरेको कारण छुटेको र कतिपयले जिल्ला बाहिरबाट नागरिकता लिएर कालीकोट विहे गरेकाले पनि छुटेको हुन सक्ने उनको बुझाइ छ । उनले १ लाख ४५ हजार जनसंख्या भएको कालीकोटमा ८० हजार मात्र मतदाता भएकाले केही व्यक्ति छुटेको अनुमान गर्न सकिने बताए । मतदाताको सूचीमा नाम छुट्नुमा विभिन्न कारण देखिन्छन् । भौगोलिक विकटताले मतदाता सूचीमा नाम लेखाउन लामो बाटो खर्च गरेर हिँड्नुपर्ने कारण स्थानीय निरुत्साहित देखिन्छन् भने कतै मतदाता सूचीमा नाम लेखाउनेबारे प्रचारप्रसारको कमी देखिन्छ । मध्य मधेसका जिल्लामा भने नागरिकताबाट वञ्चित भएका कारण ठूलो जनसंख्या मताधिकारबाट छुटिरहेको छ । सर्लाहीको हरिपुर नगरपालिकामा उम्मेदवारको तामझाम हरेक दिन देख्न सकिन्छ । तर वडा नम्बर९ पिडारीमा रहेको मुसहर बस्तीमा भने निर्वाचनको उत्साह छैन । किनकि यो बस्तीका २५ जनाको नाम नागरिकता नभएकै कारण मतदाता सूचीमा अटेको छैन । नागरिकता नभएकै कारण स्थानीय सरकारले दिने सेवा र सुविधाबाट समेत वञ्चित भएका उनीहरू यतिबेला चुनावका बेला उम्मेदवारहरूसँग छलफल गर्ने, मतदानमा भाग लिने जस्ता राजनीतिक प्रक्रियाबाट बाहिर छन् । स्थानीय अनितादेवी माझीले उम्मेदवारहरू आफूहरूको मतदाता सूचीमा नाम नभएको थाहा पाएपछि कुरै नगरी हिँड्ने गरेको सुनाइन् । उम्मेदवारहरू घरदैलोमा आउँछन् तर मतदाता नरहेको थाहा पाएपछि हिँडिहाल्छन्, उनले भनिन्, मतदाता सूचीमा नाम भएका र नभएकालाई उम्मेदवारले फरक व्यवहार गर्छन् ।ललिता माझीले आफूहरूलाई नागरिकता दिलाउन कुनै दल अघि नसरेको बताइन् । पुस्तौंदेखि बसिरहेका यहाँका धेरै भूमिहीन दलितको कथा ललिताकै जस्तो छ । जसले नागरिकता नभएका कारण सरकारी सेवा त पाएका छैनन् नै मतदाता नभएका कारण समस्याको गहिराइ बुझ्ने नेता पनि उनीहरूले पाएका छैनन् । दलित अगुवा मदन विश्वकर्माले जिल्लामा दुई हजारभन्दा बढी मधेसी मुसहरहरू नागरिकताबाट वञ्चित भएको र नागरिकता हुने कैयौं दलितको नाम पनि मतदाता सूचीमा नरहेको बताए । पुस्तौंदेखि ऐलानी पर्ती जग्गामा बसिरहेका छन्, बाउबाजेले नागरिकतामा चासो नदिँदा अहिलेको पुस्तालाई गाह्रो भएको छ, उनले भने, मधेसी मुसहरहरू नागरिकताका लागि पर्याप्त कागजात नै पुर्याउन सकिरहेका छैनन्, जसले राज्यबाट पाउने सेवा सुविधा उनीहरूको पहुँचभन्दा बहिर पुगेको छ । सप्तरीको तिलाठी कोइलाडी गाउँपालिका८ मा रहेको दलित बस्तीको अवस्था पनि उस्तै छ । छिमेकका गाउँमा चुनावी चहलपहल हुँदा पनि स्थानीय अनितादेवी सदालाई चुनावले छोएको छैन । किनकि नागरिकता नभएकै कारण उनी मताधिकारबाट वञ्चित छिन् । बिहे भएको ५ वर्षमै पति गणेशीको मृत्यु भएपछि उनको नागरिकता बनाउने प्रक्रिया अघि बढेन । राजविराज नगरपालिका१४ की सुमित्रा सदाको अवस्था पनि यस्तै छ । भारत माइती भएका कारण नेपाली नागरिकता बनाउन झन्झटिलो प्रक्रिया पूरा गर्न नसक्दा मतदाता हुन नपाएको उनले बताइन् । वडास्तरमा नागरिकताको सिफारिस लिन जाँदा जनप्रतिनिधि र कर्मचारीले अनावश्यक रूपमा प्रक्रिया झन्झटिलो बनाइदिँदा दैनिक जीविकोपार्जन गरेर गुजारा गर्नेहरू नागरिकता वनाउन र मतदाता नामावालीमा नाम समावेश गर्न पछाडि पर्ने गरेका छन् । चुनावका बेला सबै नेताले आफूहरूलाई नागरिकता बनाइदिने आश्वासन दिने गरे पनि कार्यान्वयन नगरेको अनितादेवीले बताइन् । हामी मुसहरको समस्यालाई कसैले ध्यान दिँदैनन्, उनले भनिन्, एक त गरिब भएका कारण गुजारा चलाउन समस्या छ, त्यसमाथि भोट दिने अधिकार पनि पाउन सकेका छैनौं ।"
बिरामीलाई थप मर्का,"(काठमाडौं)आगामी जेठ १ देखि लागू हुने गरी सातामा दुई दिन शनिबार र आइतबार सार्वजनिक बिदा दिने सरकारी निर्णयले स्वास्थ्य क्षेत्र प्रभावित हुने भएको छ । बिदाको दिन हाडजोर्नी, नसा, डेन्टल, सुत्केरीगर्भवतीको जाँच, छाला, न्युरो, साइक्याट्रिक, नाक, कान, घाँटीलगायतको ओपीडी सेवा मात्र नभई अप्रेसनमा समेत सोझो असर पर्छ । सरकारी ठूला अस्पतालमा चापका कारण पत्थरी, एपेन्डिसाइटिस, हाडजोर्नी, नसा च्यापिएको, ट्युमरजस्ता नियमित हुने अप्रेसनका लागि बिरामी वर्षौंसम्म कुर्न बाध्य छन् । सातामा दुई दिन बिदा दिने सरकारी निर्णय लागू भएको खण्डमा बिरामीले थप सास्ती खेप्नुपर्नेछ ।भोजपुरका ६५ वर्षीय तेरुबहादुर तामाङ दाहिने हातमा स्टिलको पाता राखेर हिँडेको डेढ वर्ष बित्यो । अप्रेसन गरेको नौ महिनापछि निकाल्नुपर्ने पाता राष्ट्रिय ट्रमा सेन्टरमा बिरामीको चापका कारण अहिले पनि त्यस्तै छ । ओपीडीमा जँचाउन शुक्रबार राजधानी आइपुगेका उनले दुखेसो पोखे, महँगोका कारण निजी अस्पतालमा उपचार गराउन सकिन्न । सरकारीमा अझै तीन सातापछि समय दिएको छ ।दैलेखका ५४ वर्षीय धर्मराज कोइरालाले ट्युमरको अप्रेसन गराउन राष्ट्रिय ट्रमा सेन्टरमा कुरेको तीन महिना बित्यो । ढाडका पनि बिरामी उनी ओपीडीमा नियमित जाँच गराउँदै आएका छन् । भन्छन्, ट्युमरको डल्लोमा क्यान्सर भएकाले जति चाँडो अप्रेसन गर्न सक्यो त्यति फैलिनबाट बचिन्छ तर अस्पतालमा पालो पाउनै गाह्रो छ । सातामा दुई दिन बिदा दिने सरकारी निर्णयले बिरामी थप मर्कामा पर्ने उनी बताउँछन् । समयमा उपचार नपाउँदा बिरामीको अवस्था खस्कन सक्छ, स्वास्थ्य संस्थामा ड्युटी मिलाएर शनिबारसमेत सेवा दिने वातावरण बनाउनुको सट्टा दुई दिन बिदा दिएर सर्वसाधारणलाई मारमा पार्ने काम भएको छ, उनले भने । सर्लाहीकी ७५ वर्षीया तिलमाया गौतमको ट्रमा सेन्टरमा १४ दिनअघि खुट्टाको अप्रेसन गरिएको थियो । अचानक दुख्न थालेपछि सोमबार उनी ओपीडीमा जँचाउन आइन् । खुट्टामा स्टिलको पाता राखेकाले ह्वीलचियरमा बस्न नसक्ने भएपछि ट्रलीमा ल्याइएको थियो । सातामा दुई दिन बिदा हुँदा बिरामीले आवश्यक परेका बेला विशेषज्ञ सेवा नपाउने हो कि भन्ने चिन्ता बढेको उनकी छोरी राधाले बताइन् । अहिले नै सरकारी अस्पतालमा बिरामीले अप्रेसनका लागि पालो पाउन महिनौं कुर्नुपर्ने बाध्यता छ । कान्ति बाल अस्पतालका चिकित्सकका अनुसार मलद्वार खुलाउन गरिने अप्रेसन ३ देखि ६ महिनाभित्र गर्न मिल्छ तर दुई वर्षसम्म पनि पालो नपाउने समस्या छ । अस्पतालको रेकर्डअनुसार गत आइतबार सर्जिकल ओपीडीमा जाँच गराउन ९० जना पुगेकामा ४० जनाको अप्रेसन गर्नुपर्ने देखिएको कान्तिका बालरोग विशेषज्ञ डा अजित रायमाझीले बताए । सर्जरी ओपीडीमा दिनहुँ ५० देखि १ सय हाराहारी बिरामी जँचाउन पुग्छन् । यो संख्या बढ्दो छ । अस्पतालका अनुसार करिब तीन सय बिरामी हर्निया, क्यान्सरलगायत रोगको अप्रेसनका लागि पालो पर्खेर बसेका छन् । अस्पतालमा दैनिक ओपीडीमा ४ देखि ६ सय हाराहारी बिरामी उपचारका लागि आउने गरेको डा रायमाझी बताउँछन् । स्वास्थ्य क्षेत्रमा यो निर्णय कार्यान्वयन भएमा गरिबीको रेखामुनि रहेका बिरामीलाई मर्का पर्नेछ, उनले भने । वीरमा अहिले अप्रेसन गराउन पालो कुरिरहेका बिरामी २ हजार हाराहारी छन् । ओपीडीमा दैनिक २ हजारभन्दा बढी बिरामी आउँछन् । प्रसूतिमा पनि दैनिक आउने ३ सयभन्दा बढी गर्भवती र सुत्केरीको जाँच प्रभावित हुने देखिएको छ । सरकारी निर्णय लागू भएमा त्रिवि शिक्षण अस्पतालमा दैनिक ५० जना बिरामीको अप्रेसन प्रभावित हुने अस्पतालका सूचना अधिकारी रामविक्रम अधिकारीले बताए । स्वास्थ्य क्षेत्रको संवेदनशीलतालाई ध्यानमा नराखी गरिएको निर्णयले सरकारी अस्पताल लथालिंग हुने र निजीलाई पोस्ने काम हुनेछ, उनले भने, निर्णयमा सरकारले पुनर्विचार गरोस् । उपत्यकाबाहिरका जिल्लाबाट राजधानीमा उपचारका लागि आउने सर्वसाधारण मात्र नभई सम्बन्धित जिल्ला, क्षेत्रीय अस्पताल र स्वास्थ्य चौकीमा समेत उपचार प्रभावित हुने देखिएको छ । तैपनि तालुकदार निकाय स्वास्थ्य मन्त्रालयले केही निर्णय गरेको छैन । स्वास्थ्य मन्त्रालयमा सरोकारवालासहित बसेको बिहीबारको बैठक बिनानिष्कर्ष टुंगिएको छ । स्वास्थ्य मन्त्रालयका प्रवक्ता डा संगीता मिश्रले भनिन्, स्वास्थ्यकर्मीको मानसिक, शारीरिक तथा पारिवारिक हिसाबले दुई दिन बिदा दिने निर्णय स्वागतयोग्य छ, सरकारको निर्णय पालना पनि गर्नुपर्छ तर स्वास्थ्य संवेदनशील क्षेत्र भएकाले बिनातयारी निर्णय गरेको देखिन्छ । उनले छलफलकै क्रममा रहेकाले धेरै प्रतिक्रिया दिन नमिल्ने बताइन् ।सरकारले दुई दिन बिदा दिने निर्णयसँगै दैनिक काम गर्ने समय साढे ९ देखि साढे ५ सम्म ८ घण्टा तोकेको छ । अन्तर्राष्ट्रिय श्रम मान्यताअनुसार सातामा ४० घण्टा पुग्छ तर कडाइका साथ नियम लागू गर्न नसकिने अधिकारकर्मी ज्योति बानियाँले बताए । उनले भने, यो सरासर निजी अस्पताल मोटाउने काम भयो । स्वास्थ्य मन्त्रालयले निर्णय कार्यान्वयन हुनुअगावै सरोकारवालासँग छलफल गरेर विकल्प खोज्नुपर्छ । उनले निर्णयले सबैभन्दा बढी गरिब, अशक्त, अपांगता भएका व्यक्ति प्रभावित हुने बताए । नेपाल मेडिकल काउन्सिलका अध्यक्ष डा भगवान कोइरालाले पनि निर्णय कार्यान्वयन भए निजी अस्पताललाई फाइदा पुग्ने बताए । अप्रेसनको सूची बढ्नेछ, उनले भने ।मन्त्रालयका अधिकारीहरूका अनुसार बिदाको दिन काम गरेबापत भत्ता दिनेबारेमा पनि छलफल सुरु भएको छ तर स्वास्थ्यकर्मीले कोभिड महामारीको बेलाकै भत्ता पाउन सकेका छैनन् । करोडौं रुपैयाँ खर्च हुने भएकाले सरकारले छुट्टै भत्ताको व्यवस्थापन गर्न नसकिने र अस्पतालको आन्तरिक स्रोतबाट पनि खुवाउन गाह्रो हुने राष्ट्रिय ट्रमा सेन्टरका पूर्वनिर्देशक डा सन्तोष पौडेल बताउँछन् । कान्ति बाल अस्पतालका पूर्वनिर्देशक डा रायमाझीले पनि अस्पतालको आन्तरिक स्रोतबाट बजेट व्यवस्थापन गरेर भत्ता खुवाउन नसकिने बताए । दुई दिन बिदा भए अस्पतालको दैनिक १ देखि ५ लाख रुपैयाँ आम्दानी पनि गुम्नेछ, उनले भने, आम्दानीले विकास समितिका कर्मचारीलाई तलबभत्ता खुवाउन पनि धौधौ छ ।सातामा दुई दिन बिदा दिने प्रचलन यसअघि तत्कालीन प्रधानमन्त्री कृष्णप्रसाद भट्टराईका पालामा २०५६ साउन १ मा सुरु गरिएको थियो । शेरबहादुर शेरबहादुर आफू दोस्रो पटक प्रधानमन्त्री हुँदा २०५९ वैशाखमा यो प्रचलन हटाएको थियो । अहिले फेरि उनकै पालामा पेट्रोलियम पदार्थको आयात घटाई विदेशी विनिमय सञ्चिति बढाउन दुई दिन बिदा दिने निर्णय गरिएको हो ।"
कामीरिता २६ औं पटक सगरमाथामा,"(काठमाडौं) यसपटकको वसन्तकालीन हिमाल आरोहणका लागि बाटो बनाउँदै शनिबार बेलुकी कामीरिता शेर्पासहित ११ जनाको टोली सगरमाथाको चुचुरोमा पुगेको छ । योसँगै सोलुखुम्बुको थामेका ५२ वर्षीय कामीरिता शेर्पाले २६ औं पटक सर्वोच्च शिखरमा पुगेर आफ्नै २५ औं पटकको विश्व कीर्तिमान तोडेका छन् । कामीरितासहित ११ जनाको टोली शनिबार बेलुकी ६ः५५ बजे सगरमाथाको चुचुरोमा डोरी टाँगेर बाटो बनाउँदै पुगेको छ, काठमाडौंस्थित सेभेन समिट ट्रेक्सका अध्यक्ष मिग्मा शेर्पाले कान्तिपुरसँग भने, कामीरिताको नेतृत्वमा ११ जना शेर्पा गाइड शुक्रबार साँझ ७९ सय मिटर उचाइमा रहेको चौथो शिविरबाट बाटो बनाउँदै चुचुरोतर्फ लागेका थिए ।पर्यटन विभागका महानिर्देशक तारानाथ अधिकारीका अनुसार चालु सिजनमा आरोहीहरूका लागि सगरमाथामा रोप फिक्सिङ (डोरी टाँगेर) गरी चुचुरोसम्मै बाटो बनाइदिने टोलीको नेतृत्व कामीरिताले गरेका हुन् । उनको टोलीमा संखुवासभाका सोना शेर्पा, निग्मा टासी शेर्पा, फुर्वा कुसाङ शेर्पा, पासतेन्जिङ शेर्पा, तारेमान शेर्पा छन् । टोलीमा सोलुखुम्बुका निग्मा टासी शेर्पा, तेन्जिङ ग्याल्जे शेर्पा, फुर्वा छोतार र दोलखाका मिग्मा धन्दु शेर्पा पनि छन् । उनीहरू सबै आइतबार बेलुकीसम्म सगरमाथा आधार शिविरसम्म फर्किने भनिएको छ । शनिबार बेलुकी सबै जना ७९ सय मिटर उचाइमा रहेको चौथो शिविरमा आइसकेका छन्, अध्यक्ष मिङ्माले भने, आइतबार सबै आधार शिविरमा फर्किसक्लान् । आरोहीका लागि नेपालतर्फको दक्षिणी मोहोडाबाट शिखरसम्मै उक्लिने बाटो बनेसँगै अबको दुई साता सगरमाथा आरोहण हुनेछ । यसपटक मौसमले साथ दियो, विगतका वर्षहरूको दाँजोमा रोप फिक्सिङ टोली चाँडै चुचुरोमा पुग्न सफल भयो, मिङ्माले भने, अबको दुई साता धमाधम आरोहण हुने देखिन्छ ।यस सिजनमा पर्यटन विभागले सगरमाथा आरोहणका लागि ३९ वटा आरोहण दललाई अनुमति दिएको छ, जसमा ७३ महिलासहित ३ सय १६ जना सगरमाथा आरोहणका लागि गएका छन् ।आफ्नो २५ औं पटकको रेकर्ड ब्रेक गरेका कामीरिता आइतबार आधार शिविर फर्केपछि एकै सिजनमा दुई पटकका लागि चुचुरोमा जाने कार्यक्रम रहेको सेभेन समिटले जनाएको छ । कामीरिता यसपटक फेरि सगरमाथा आरोहण गर्ने कार्यक्रम छ, मिङ्माले भने, दोस्रोपटक जाँदा उनी कुनै विदेशीलाई साथमा लैजानेभन्दा पनि आफ्नै रेकर्डका लागि फेरि सगरमाथा चढ्ने कार्यक्रम छ । ०५१ सालदेखि हिमाल आरोहणलाई पेसा बनाएका कामीरिताले २००९, २०१०, २०१३ र २०१९ का एकै याममा दुईपटक सगरमाथा आरोहण गरेका थिए ।कामीरिता चैत अन्तिम साता काठमाडौंबाट आधार शिविरतर्फ लागेका थिए । उनको रेकर्ड ब्रेक गर्न उनकै जिल्लाका अर्का आरोही सँगसँगै भएकाले कामीरिता यसपटक फेरि चुचुरोमा जानेछन् । पासाङदावा पनि भनिने पाङदावा शेर्पाले २३ पटक सगरमाथा आरोहण गरिसकेका छन् । चैतमा काठमाडौं छाड्नुअघि कामीरिताले कान्तिपुरसँग कुरा गर्दै २५ औं पटकपछि आरोहणमा ब्रेक लिने मनस्थितिमा पुगेको भए पनि विदेशी आरोही मित्रहरूको अनुरोधपछि फेरि जान तयार भएको बताएका थिए । पत्नी र दुई छोराछोरीसँगै काठमाडौंको कपनमा बस्दै आएका सोलुखुम्बुका कामीरिताले त्यसबेला भनेका थिए, मैले यसपटक झट्ट छोड्न मिलेन । मेरा विदेशी साथीहरूले मैले नै लिड (नेतृत्व) गर्नुपर्ने भनेकाले जानुपर्ने भयो ।कामीरितालाई यसपटक दोस्रो शिविर माथिदेखि चुचुरोसम्म करिब १३ हजार मिटर डोरी कतै दोहोरो त कतै एकसरो टाँगेर आरोहीहरूका लागि बाटो बनाइदिनुपर्ने जिम्मेवारी थियो । यसरी डोरी टाँगेर बाटो बनाउने काम उनले गर्न थालेको दशकभन्दा बढी भइसकेको छ । समुद्री सतहदेखि ५३ सय मिटर उचाइमा रहेको सगरमाथाको आधार शिविरदेखि ६४ सय मिटर उचाइमा रहेको दोस्रो शिविरसम्म डोरी टाँग्ने र हिमखाडलमा भर्याङ राख्ने काम सगरमाथा प्रदूषण नियन्त्रण समितिले गर्छ ।६४ सय मिटरभन्दा माथि उकालोमा डोरी मात्रै टाँग्ने जिम्मा हरेक सिजनमा आरोहण गराउने कम्पनीहरूको साझा संस्था एक्सपिडिसन अपरेटर्स एसोसिएसनले लिन्छ । एसोसिएसनका तर्फबाट दोस्रो शिविरदेखि सगरमाथाको चुचुरोसम्म डोरी टाँग्ने कामको नेतृत्व कामीरिताले नै सम्हाल्दै आएका छन् । गत वर्ष पनि कामीरितासहित ११ जना शेर्पासहितको टोली वैशाख २४ का दिन नै बाटो खुलाउन सफल भएको थियो । काठमाडौंको सेभेन समिट ट्रेक्स प्रालिमा आबद्ध कामीरिताले एक याममा कम्तीमा २० हजार डलर पारिश्रमिक लिन्छन् । डोरी टाँगेर बाटो बनाउने काम उनको अतिरिक्त काम भएकाले यसबापत् उनी छुट्टै पारिश्रमिक पाउँछन् ।"
आचारसंहिताविपरीत प्रधानमन्त्री र मन्त्री चुनावी प्रचारमा,"(रूपन्देही)प्रधानमन्त्री शेरबहादुर देउवा निर्वाचन आचारसंहिताविपरीत चुनावी प्रचारप्रसारमा हिँडेका छन् । गठबन्धनका उम्मेदवारको पक्षमा मत माग्न उनी जिल्ला दौडाहामा निस्केका हुन् । शनिबार रूपन्देहीको बुटवल र तनहुँ पुग्न देउवाले नेपाली सेनाको एनए ०५८ हेलिकोप्टर प्रयोग गरेका छन् । सेनाको हेलिकोप्टर ८ सिट क्षमताको हो । हेलिकोप्टरमा देउवासँगै कांग्रेसका वरिष्ठ नेता रामचन्द्र पौडेल र प्रवक्ता प्रकाशशरण महत पनि सवार थिए । स्थानीय तह निर्वाचन आचारसंहिता २०७८ को दफा ४ क मा कुनै सार्वजनिक निकाय वा परियोजनाका स्रोतसाधन तथा सम्पत्ति कुनै दल वा उम्मेदवारको पक्ष वा विपक्षमा हुने गरी प्रयोग गर्न वा गराउन नहुने उल्लेख छ । तर, प्रधानमन्त्रीले उक्त दफाविपरीत नेपाली सेनाको हेलिकोप्टर प्रयोग गरेका हुन् । बुटवलको कार्यक्रममा सहभागी हुन प्रधानमन्त्री शनिबार बिहान पौने १२ बजे बुटवलस्थित नेपाली सेनाको २२ नं वाहिनीमा उत्रिएका थिए । त्यहाँ उनलाई गृहमन्त्रीसमेत रहेका कांग्रेस नेता बालकृष्ण खाँणसहितका स्थानीय नेता र सुरक्षाकर्मीले स्वागत गरे । प्रधानमन्त्री देउवा सेनाको हेलिकोप्टरबाट उत्रिएफछि कार्यक्रमस्थलसम्म जान स्थानीय कार्यकर्ताको सेतो कलरको ल्यान्डत्रुजर गाडी चढेर थिए । कार्यक्रममा झन्डै १ घण्टा बिताएका उनले ८ मिनेट भाषण गरे र त्यही हेलिकोप्टरमा तनहुँ पुगे ।निर्वाचन आचारसंहिताले सरकारका अधिकारी र स्थानीय तहमा राजीनामा नदिएका जनप्रतिनिधि आफू उम्मेदवार भएको अवस्थामा बाहेक अन्य अवस्थामा दलको चुनाव प्रचारप्रसारमा सहभागी हुन पनि रोक लगाएको छ । आचारसंहितामा सरकारी अंग वा अधिकारीहरूले आफैं उम्मेदवार भएको खण्डमा बाहेक प्रचारप्रसार गर्न नपाउने पनि उल्लेख छ । तर, देउवाले बुटवलमा गठबन्धनको चुनावी सभालाई सम्बोधन गर्दै गठबन्धनका उम्मेदवारले नजिते प्रजातन्त्र संकटमा पर्ने बताए । प्रजातन्त्रको रक्षा र गणतन्त्रको पूर्ण कार्यान्वयनका लागि गठबन्धन बनेको र त्यसका उम्मेदवारलाई जिताउन उनले आग्रह गरे । प्रजातन्त्रको भविष्यका लागि स्थायी रूपमा कसैले शंका गर्न नसक्ने ठाउँमा ल्याउन अहिलेको गठबन्धन बनेको हो, उनले भने, त्यसैले गठबन्धनका सबै उम्मेदवारले जितेनन् भने प्रजातन्त्र पनि संकटमा पर्छ । प्रधानमन्त्री देउवाले एमाले अध्यक्ष केपी शर्मा ओलीको अत्यन्तै ठूलो अत्याचारका कारण पनि गठबन्धन जन्मिएको बताए । विरोध गर्नकै लागि प्रजातन्त्र आए पनि ओलीले विरोध गर्दा संसद् नै भंग गरिदिएकाले गठबन्धन जरुरी रहेको स्पष्टीकरण पनि प्रधानमन्त्री देउवाले दिए । विरोध गर्नकै लागि प्रजातन्त्र हो । अरूले विरोध गरेपछि पार्लियामेन्ट नै भंग गरिदिने ? उनले भने, अहिलेको संविधानले रहरका आधारमा, लहडका आधारमा जथाभावी संसद् भंग गर्न दिँदैन तर ओलीजी पार्लियामेन्ट चल्न नि नदिने, भंग गरेको गरै गर्ने अनि तपाईंहरूले उहाँको पार्टीलाई जिताएर के गर्ने ? गठबन्धनको सरकार बनेपछि जनताले राहत पाएको र स्थानीय तहमा पनि गठबन्धनका उम्मेदवारलाई विजयी गराएपछि विकासको सुरुवात हुने उनले बताए । सभामा सहरी विकासमन्त्री एवं नेकपा एकीकृत समाजवादीकी सचिव रामकुमारी झाँक्रीले पनि गठबन्धनका दलहरूको पक्षमा मत मागेकी थिइन् । झाँक्री पनि तीन दिन गृहजिल्ला गुल्मीको चुनावी प्रचारप्रसारमा सहभागी भएर शनिबार बुटवल आएकी हुन् । बुटवल उपमहानगरपालिकामा नेपाली कांग्रेसका खेलराज पाण्डे प्रमुख र नेकपा एकीकृत समाजवादीका चीनबहादुर गुरुङ उपप्रमुखका उम्मेदवार छन् । बुटवल उपमहानगरपालिकामा एमाले र गठबन्धनबीच तीव्र प्रतिस्पर्धा छ । मत तान्न केन्द्रीय नेताको दौडधुप बढेको छ । बुटवलकै निर्वाचनका लागि एमाले अध्यक्ष केपी शर्मा ओली आइतबार बुटवल आउने कार्यक्रम तय भएको एमाले जिल्ला सचिव यज्ञ गैरेले बताए । बुटवल उपमहानगरपालिकाका निर्वाचन अधिकृत लेखनाथ पौड्यालले प्रधानमन्त्री पदीय हैसियतमै पार्टीका उम्मेदवारको प्रचारप्रसारमा हिँड्नु आचारसंहिताविपरीत हुने बताए । यो विषयमा आज नै निर्वाचन आयोगबाट पार्टीलाई सचेत गराइएको भन्ने पत्र प्राप्त भएको छ, उनले भने, तर, फेरि आजै पनि प्रधानमन्त्रीले सेनाको हेलिकोप्टर प्रयोग गरेको भन्ने सुनियो । यो विषय पनि आयोगबाटै सम्बोधन होला, तपाईंहाम्रो लेबलबाट केही सम्भव देखिँदैन । स्थानीय निर्वाचन आचारसंहिताले सरकारका प्रधानमन्त्री, मन्त्री, कर्मचारी र स्थानीय तहका जनप्रतिनिधिलाई पदीय हैसियतमा कार्यक्रममा सहभागी हुन र भोट माग्न बन्देज गरेको उनले बताए ।"
मोदीका लागि लुम्बिनीमा ४ हेलिप्याड,"(लुम्बिनी)भारतीय प्रधानमन्त्री नरेन्द्र मोदी जेठ २ मा नेपाल आउने भएपछि लुम्बिनीमा चहलपहल बढ्न थालेको छ । २५६६ औं बुद्ध जयन्तीका अवसरमा आयोजना हुने कार्यक्रम लागि मोदी हेलिकोप्टरबाट लुम्बिनी आउन लागेका हुन् । उनको अवतरणका लागि चारवटा हेलिप्याड बनाइँदै छ । अन्तर्राष्ट्रिय सभा हलको पश्चिम तथा दुई नम्बर गेटको दक्षिणमा हेलिप्याड बनाउन सुरु गरिएको छ ।एउटा हेलिप्याडको संरचनामा सरिया राखेर बाँध्न थालिएको छ भने अर्कोको रेखांकन गरेर खन्न थालिएको छ । बाँकी दुईवटा हेलिप्याड बनाउन ठाउँ सफा गरिँदै छ । आरसीसी ढलान गरेर ३० मिटर गोलाइको हेलिप्याड बनाइने प्राविधिकले बताए । गुरुयोजनामा अहिले बनाउन लागेको ठाउँमा तीनवटा हेलिप्याड बनाउने डिजाइन थियो, लुम्बिनी विकास कोषका प्राविधिकले भने, त्यही ठाउँमा अब चारवटा बन्ने भए ।हेलिप्याडसम्म पुग्न ढुंगा छापेर चार मिटर चौडा पक्की बाटो बनाइँदै छ । चारवटै हेलिप्याडमा बाटो पुर्याइँदै छ । उत्रिनासाथ हिँड्नुपर्दैन । हेलिप्याडको काम ५ दिनदेखि भइरहेको छ । वैशाख मसान्तसम्म तयार गर्ने गरी ठेकेदारले काम गरिरहेका छन् । ५० बढी मजदुर काममा खटिएका छन् । मोदीसँग चार वटा हेलिकप्टर आउने बताइएको छ । सोही दिन काठमाडौंबाट आउने दुईवटा हेलिकप्टरका लागि अस्थायी हेलिप्याड बनाइने भएको छ । बिजुली बस चार्जिङ स्टेसनअघि एउटा र अर्को पाँचतारे होक्के होटलअघि अस्थायी हेलिप्याड बनाउन लागिएको छ । भारतले बनाउन लागेको ९ नम्बर गेट हुँदै बिहारसम्म पुग्ने बाटो पनि अहिले तीव्रताका साथ बनाइँदै छ । भारत सरकारले अन्तर्राष्ट्रिय बुद्धिस्ट कन्फरेडेसन (आईबीसी) मार्फत जर्मन स्तूप उत्तर बिहार बनाउन लागेको हो । आईबीसी भारतको संस्कृति तथा पर्यटन मन्त्रालयमातहत छ । गेटदेखि त्यहाँसम्म पुग्ने करिब ७ सय मिटर बाटो पनि पक्की बनाउन थालिएको छ । बिहारको बाउन्ड्री वाल बनाउने काम पनि तीब्रताका साथ भइरहेको छ । विहार प्रहरीले त्यसलाई सुरक्षा दिन थालेको छ । एक अर्ब भारतीय रुपैयाँमा तीन वर्षभित्र निर्माण पूरा गर्ने लक्ष्य राखिएको बिहारको भारतका प्रधानमन्त्री नरेन्द्र मोदी र नेपालका प्रधानमन्त्री शेरबहादुर देउवाले संयुक्त रूपमा शिलान्यास गर्ने कार्यक्रम छ । कुल बजेटको १० प्रतिशत धरौटी र ५ प्रतिशत सेवा शुल्क आईबीसीले लुम्बिनी विकास कोषलाई बुझाइसकेको छ । ८० मिटर वाई ८० मिटर क्षेत्रफलको प्लट वर्तमान प्रधानमन्त्री देउवाले पर्यटनमन्त्रीको कार्यभार सम्हालेका बेला बसेको कोषको बोर्ड बैठकले निर्णय गरेर दिएको हो । भारतीय प्रधानमन्त्री मोदी लुम्बिनी आउने कुरा आफूहरूले सुनेको भन्दै तयारी पनि थालेको लुम्बिनी विकास कोषका उपाध्यक्ष अवधेशकुमार त्रिपाठीले बताए । भ्रमणबारे विस्तृतमा परराष्ट्र मन्त्रालयले बताउने उनले जनाए । लुम्बिनीमा निर्माणाधीन ५ हजार जना अट्ने बौद्ध सभा हल तथा ध्यान केन्द्रको काम पनि अहिले तीव्रताका साथ भइरहेको छ । निर्माण कार्य अन्तिम चरणमा पुगेको छ ।नेपाल सरकारबाट भारतीय प्रधानमन्त्री मोदीको भ्रमणबारे औपचारिक घोषणा नभए पनि नेपाल र भारतीय उच्च सुरक्षाकर्मी साताअघिदेखि नै लुम्बिनी आउने क्रम बाक्लिएको छ । भ्रमण तयारीका लागि लुम्बिनीमा उनीहरू लुम्बिनी विकास कोषसँग पटकपटक छलफल गरिरहेका छन् । दुवै मुलुकका वरिष्ठ सुरक्षा अधिकारीले रेकी गरेर फर्किएका छन् । दिल्लीबाट समेत सुरक्षाकर्मी आएर अवस्था बुझेका छन् । काठमाडौंस्थित भारतीय दूतावासको टोली पनि दिनदिनैजसो यहाँ आउने गरेको छ । दूतावासको टोलीले कोषका पदाधिकारीसँग छलफल गरिरहेको छ । बिहीबार पनि एउटा टोली आएर फर्किएको छ । लुम्बिनीभरि सुरक्षाकर्मीको उपस्थिति बढेको छ । भ्रमणलाई व्यवस्थित र उपलब्धिमूलक बनाउन लुम्बिनी विकास कोषका पदाधिकारी काठमाडौंमा छन् । उपाध्यक्ष त्रिपाठीको नेतृत्वमा सदस्यसचिव सानुराजा शाक्य, योजना प्रबन्धक सरोज भट्टराई र वरिष्ठ प्रशासकीय अधिकृत ज्ञानीन राई मंगलबार राजधानी गएका हुन् । मोदी लुम्बिनी आएर मायादेवी मन्दिरमा पूजाआजा गर्ने कार्यक्रम छ । अशोक स्तम्भमा द्वीप प्रज्ज्वलन र पुष्करणी पोखरी दक्षिणमा रहेको बोधी वृक्षमा विश्राम गर्ने कार्यक्रम छ । मध्याह्न एक होटलमा दुई पक्षीय सरकारी टोलीबीच छलफल र वार्ताको कार्यक्रम छ । जेठ २ गते दिउँसो २ बजे बुद्धजयन्ती मूल समारोह समितिको कार्यक्रममा सहभागी हुने तयारी छ । त्यहाँ प्रम देउवा र समकक्षी मोदीले सम्बोधन गर्नेछन् । भारतको कुशीनगर हुँदै मोदी लुम्बिनी आउने र सोही दिन भारत फर्कने कार्यक्रम छ । भ्रमणका लागि विशेष तयारी थालेका छौं, कोषका योजना प्रबन्धक सरोज भट्टराईले भने, थप कुरा सुरक्षा निकायबाट बुझ्नूस् । यसअघि भारतीय प्रधानमन्त्री मोदी लुम्बिनी आउने भनेर व्यापक प्रचार गरिए पनि अन्तिममा भ्रमण रद्द भएको थियो ।"
तीन अध्यक्षसहित ३९० जना निर्विरोध,"(काठमाडौं)स्थानीय तह निर्वाचनमा तीन गाउँपालिका अध्यक्षसहित ३ सय ९० जना निर्विरोध निर्वाचित भएका छन् । ३५ हजार २ सय २१ जनप्रतिनिधि छान्नका लागि वैशाख ११ र १२ मा परेको उम्मेदवारीका आधारमा निर्वाचन आयोगले शनिबार निर्विरोध निर्वाचितको विवरण सार्वजनिक गरेको हो । कुल १ लाख ४५ हजार १० जनाको उम्मेदवारी परेको आयोगले जनाएको छ ।आयोगका अनुसार एमालेका १३८, कांग्रेसका ११५, माओवादीका ५९, एकीकृत समाजवादीका ३५, नेमकिपाका २, राप्रपाका २, जसपाका १, लोसपाका १, राष्ट्रिय जनमुक्ति पार्टीका १, नेकपा माओवादी समाजवादीका १ र स्वतन्त्र ३५ जना निर्विरोध निर्वाचित भएका छन् । पालिका अध्यक्ष ३, उपाध्यक्ष ४, वडाध्यक्ष ४८, दलित महिला सदस्य १६४, महिला सदस्य ७१ र खुला सदस्य १ सय जना निर्विरोध भएका छन् । प्रदेश १ मा ४३, मधेसमा ९, वाग्मतीमा ४६, गण्डकीमा ११२, लुम्बिनीमा ८, कर्णालीमा १५७ र सुदूरपश्चिममा १५ जना निर्वाचित भएका छन् ।आयोगका अनुसार डोल्पाका तीन गाउँपालिकाका अध्यक्ष निर्विरोध भएका छन् । काइके गाउँपालिकाको अध्यक्षमा एकीकृत समाजवादीका अंगदकुमार राना, छार्का ताङसोङ गाउँपालिका अध्यक्षमा समाजवादीकै सेनाङ गुरुङ र शेफोक्सुन्डो गाउँपालिकामा एमालेका धावा सम्डुक गुरुङ निर्वाचित भएका छन् । त्यस्तै मनाङको नार्पाभूमि गाउँपालिका उपाध्यक्षमा एमालेका मेङमर फुन्चो लामा, डोल्पाको काइके गाउँपालिकाको उपाध्यक्षमा कांग्रेसका निमा बुढा, छार्का ताङसोङको उपाध्यक्षमा कर्म ढुन्डप गुरुङ र डोल्पोबुद्धको उपाध्यक्षमा समाजवादीका पेम्मा धोर्चे गुरुङ निर्वाचित भएका छन् ।एमालेका १७, कांग्रेसका १६, समाजवादीका ६, माओवादीका ३ र स्वतन्त्र ६ जना वडाध्यक्ष निर्विरोध निर्वाचित भएको आयोगले जनाएको छ । सबैभन्दा बढी दलित महिला सदस्य निर्वाचित भएका छन् । ताप्लेजुङको फक्ताङलुङ गाउँपालिका७, मनाङको नार्पाभूमि गाउँपालिका ४ र ५, मनाङ डिस्याङ गाउँपालिका ३ र ९ तथा हुम्लाको नाम्खा गाउँपालिका६ मा स्वतन्त्र उम्मेदवार वडाध्यक्ष निर्वाचित भएका छन् । स्थानीय निर्वाचनमा पालिका प्रमुखमा ३ हजार २ सय ३८, अध्यक्षमा ३ हजार ९२, उपप्रमुखमा १ हजार ९ सय ६४, उपाध्यक्षमा २ हजार १ सय ६३, वडा अध्यक्षमा ३२ हजार ४ सय ९६ जनाले उम्मेदवारी दिएका छन् । वडा सदस्य खुलामा ५३ हजार १ सय ७३, महिला सदस्यमा २५ हजार ५ सय ९९, दलित महिला सदस्यमा २३ हजार २ सय ८५ जनाले उम्मेदवारी दिएका छन् । १२३ जना दलित महिला सदस्य रिक्त उम्मेदवारी दर्ता नै नपरेपछि १२३ वडामा दलित महिला सदस्य खाली भएका छन् । कर्णालीका ३७ वडामा महिला सदस्यको उम्मेदवारी नै परेको छैन । काठमाडौं, भक्तपुर र ललितपुरमा पनि उम्मेदवारी परेको छैन । यस्तै गण्डकीमा २५, प्रदेश १ मा ६, वाग्मतीमा ३७ वडामा उम्मेदवारी परेको छैन । काठमाडौं भक्तपुर र ललितपुरमा मात्रै २६ वडामा दलित महिलाको पद रिक्त भएको छ । मधेसमा ६ र सुदूरपश्चिममा १० पद रिक्त भएका छन् ।"
बजेटको बाढीले बगाएन कुपोषण,"(बझाङ)बाजुरामा कडा खालको कुपोषण भएका बालबालिकाको संख्या १ सय ४१ छ । यो २०७८ फागुनसम्मको अभिलेख हो । स्वास्थ्य कार्यालय बाजुराका अनुसार यहाँ कुपोषणको अवस्था पाँच वर्षअघिको तुलनामा आधाभन्दा बढीले घटेको छ । आर्थिक वर्ष २०७४७५ मा जिल्लाभर ४ सय १२ जना बालबालिका कडा खालको कुपोषणबाट ग्रसित थिए । स्वामिकार्तिक खापर गाउँपालिकामा २०७८ फागुनसम्म ३७ बालबालिका मात्र कुपोषित रहेको स्वास्थ्य कार्यालयको तथ्यांक छ तर स्वास्थ्य कार्यालयकै अगुवाइमा चैत तेस्रो साता वडा १ स्थित मुक्तिकोटमा दुई सयभन्दा बढी बालबालिकाको परीक्षण गर्दा ६१ जना कुपोषित भेटिएका छन् । बालबालिका मात्रै होइन, किशोरकिशोरी र आमाहरू पनि कुपोषणले ग्रस्त छन् । २ सय ९३ आमामा गरिएको परीक्षणमा १ सय जना कुपोषित भएको पाइएको छ । यीमध्ये २९ जनाको अवस्था गम्भीर छ । १० देखि १९ वर्ष उमेरका किशोरीमा कुपोषणको अवस्था झन् भयावह छ । परीक्षण गरिएका १ सय ९२ जनामध्ये ९९ जना कुपोषित भेटिए । तीमध्ये पनि १४ जना कडा खालको कुपोषणले ग्रसित छन् ।जिल्लाका अन्य थुप्रै गाउँको अवस्था यस्तै रहेको स्वास्थ्यकै अधिकारीहरूले बताउने गरेको भए पनि कुन गाउँमा कति कुपोषित छन् भन्ने तथ्यांक छैन । कुपोषणका कारण मृत्यु भएकाको समेत विवरण छैन । स्वास्थ्य कार्यालयका प्रमुख दयाकृष्ण पन्त भन्छन्, यो तथ्यांक त एनडीएचएस (नेपाल जनसांख्यिक स्वास्थ्य सर्वेक्षण) ले मात्रै संकलन गर्छ । उनीहरूले देशभर नमुना छनोटका आधारमा मृत्यु दर पत्ता लगाउँछन् । हामीले त्यही डाटा प्रयोग गर्छौं ।स्वास्थ्य कार्यालयको तथ्यांक वास्तविक होइन भन्ने कुरा जगन्नाथ गाउँपालिकाको अर्को दृष्टान्तले पनि पुष्टि गर्छ । कार्यालयले यो पालिकामा गत फागुन अन्तिमसम्म कुपोषण शून्य रहेको देखाएको छ जबकि यहाँको गोत्रीगाउँमा मात्रै माघ र फागुनमा ९ जना कडा कुपोषण लागेका बालबालिका भेटिएको र उनीहरूको उपचार भइरहेको पालिकाकी स्वास्थ्य शाखा प्रमुख प्रमिला विष्टले बताइन् । उनीहरू समस्या भएपछि आफैं भर्ना हुन आएका हुन्, खोज्दै जाने हो भने पालिकाभरि यस्ता बच्चा थुप्रै भेटिएलान्, उनले भनिन् । जिल्ला अस्पताल बाजुराले सञ्चालन गरेको पोषण पुनःस्थापना गृहमा भर्ना भएका कुपोषित बालबालिकाको संख्याले पनि स्वास्थ्य कार्यालयले प्रकाशन गर्ने तथ्यांक वास्तविक होइन भन्ने पुष्टि गर्छ ।गत कात्तिकबाट सेवा सुरु गरेको पोषण पुनःस्थापना गृहमा हालसम्म ४२ जना कडा खालको कुपोषणले ग्रस्त बालबालिकाले उपचार पाइसकेका छन् । तीमध्ये स्वामिकार्तिक खापरका ५ जना छन् । ती ५ जनामा पनि मुक्तिकोट गाउँका एक जना मात्रै हुन्, अरू अन्तैका हुन्, अस्पताल प्रमुख डा प्रकाश जोशी भन्छन्, मुक्तिकोटको जस्तै अवस्था भएका गाउँ त जिल्लामा कति छन् कति । सबै ठाउँको तथ्यांक संकलन गर्ने हो भने यो संख्या बीसौं गुणाले बढी होला । कडा खालको कुपोषण भएका बालबालिकामध्ये २० प्रतिशतभन्दा कममात्रै उपचारको पहुँचमा रहेको उनले बताए ।विगत ६ महिनाको अवधिमा पोषण पुनःस्थापना गृहमा भर्ना भएका बालबालिकामध्ये सबैभन्दा बढी सदरमुकाम मार्तडीसमेत रहेको बडीमालिका नगरपालिकाका २२, विकट हिमाली गाउँपालिकाका ४, गौमूल गाउँपालिकाका ७, बूढीनन्दा नगरपालिकाका २ तथा गौमुल र त्रिवेणी नगरपालिकाका ११ जना छन् । यो तथ्यांकले सदरमुकाम रहेकै नगरपालिकामा पनि कुपोषणको अवस्था भयावह देखाउँछ । सदरमुकाम मात्रै होइन, जिल्लाभर नै अवस्था डरलाग्दो छ, डा जोशी भन्छन्, सदरमुकामनजिक भएका कोहीकोहीले उपचार गर्न ल्याउँछन्, टाढाका त आउँदै आउँदैनन् ।स्वास्थ्य कार्यालय प्रमुख दयाकृष्ण पन्त स्वयं पनि यो तथ्य वास्तविक नभएको स्वीकार्छन् । यो त कुपोषण भएर आफैं स्वास्थ्य संस्थामा आउनेहरूबाट संकलन गरिएको डाटा हो । घरघरमा गएर स्क्रिनिङ गर्ने हो भने कुपोषित बालबालिकाको संख्या कैयौं गुणा बढी होला, उनले भने ।नेपाल जनसांख्यिक स्वास्थ्य सर्वेक्षण २०१६ का अनुसार यस जिल्लाका ३९२ प्रतिशत प्रजनन उमेरका महिलामा शरीरमा रगतको कमी (रक्त अल्पता) को समस्या छ । जिल्लामा रहेका १५ देखि ४९ वर्षका करिब ३९ प्रतिशत महिलामा रक्तअल्पता देखिएको छ । करिब ६५ प्रतिशत बालविवाह रहेको यस जिल्लामा कुपोषित आमाले जन्माउने शिशु पनि कुपोषित हुने गरेका कारण यसको रूप फैलिँदै गएको बताइन्छ । कुपोषित आमाका कारण बच्चालाई मात्र समस्या हुने नभई आमाको ज्यान पनि खतरामा पर्ने गरेको स्वास्थ्यकर्मीहरू बताउँछन् । रक्तअल्पता भएका महिलालाई गर्भावस्था र सुत्केरी अवस्थामा बढी जोखिम हुने गरेको उनीहरूको भनाइ छ । कुल जनसंख्याको झन्डै ९० प्रतिशत कृषि पेसामा निर्भर यस जिल्लामा निरन्तर काममा जोतिइरहनुपर्ने बाध्यता कुपोषणको अर्को कारण हो । यहाँका गर्भवती महिलाले ब्याउने गाईभैंसीजति पनि स्याहार पाउँदैनन्, पोषणसम्बन्धी एउटा कार्यक्रममा लामो समय काम गरेका हेमन्त शाही भन्छन्, उसै पनि महिलाको शारीरिक अवस्था कमजोर हुन्छ । त्यसैमाथि काममा जोतिने र खानपिनमा ध्यान नदिने भएका कारण आमा र बच्चा दुवै कुपोषित भइरहेको पाइएको छ । कृषि कर्ममा व्यस्त हुने भएका कारण नवजात शिशुको आवश्यक मात्रामा स्तनपान र हेरचाह नहुने गरेका कारण पनि पाँच वर्षमुनिका अधिकांश बालबालिकाको कुपोषणकै कारण ज्यान जाने गरेको शाहीको भनाइ छ ।नेपाल मानव विकास प्रतिवेदन तथा राष्ट्रिय जनगणना २०६८ अनुसार बाजुराको कुल जनसंख्यामध्ये ६४१ प्रतिशत गरिबीको रेखामुनि छ । तत्कालीन सहकारी तथा गरिबी निवारण मन्त्रालयअन्तर्गत गरिब घरपरिवार पहिचान कार्यालयको प्रतिवेदन २०७२ मा बाजुरामा ७११ प्रतिशत गरिबी रहेको उल्लेख छ । जिल्लामा कुल जनसंख्याको ३५ प्रतिशत अति गरिब, २२ प्रतिशत मध्यम र १४ प्रतिशत सामान्य गरिब रहेको प्रतिवेदनमा उल्लेख छ । मानव विकास सूचकांकमा बाजुरा देशका सबै जिल्लाभन्दा पुछारमा छ । यहाँका ७५ प्रतिशत भूमिहीन रहेको ३८७ प्रतिशतलाई तीन महिना, २७४ प्रतिशतलाई ६ महिना, ७६ प्रतिशतलाई ९ महिना र ४४ प्रतिशतलाई मात्र बाह्रै महिना खान पुग्ने कृषि ज्ञान केन्द्रको तथ्यांक छ । स्वास्थ्य कार्यालयको सर्वेक्षणअनुसार ६० प्रतिशत बालबालिकाले जीवनजल र जिंक चक्की खान पाउँदैनन् । मासु, अण्डालगायत प्रोटिनयुक्त आहार १० प्रतिशतभन्दा कमले मात्र खाने गरेको विभिन्न अध्ययनले देखाएका छन् । नेपालीको औसत आयु ६९२ वर्ष छ तर बाजुरेलीको औसत आयु ५९५ वर्षमात्र छ । पेटभरि पोषिलो खाना खान नपाएका कारण यहाँका मानिस कुपोषणको सिकार हुने गरेको र आयु पनि कम हुने गरेको विभिन्न अध्ययनले देखाएका छन् ।अर्बौंको लगानी प्रभावहीनकुपोषणको अर्को कारण हो अन्धविश्वास । सुत्केरी अवस्थामा २१ दिनसम्म छाउगोठमा राख्ने भएका कारण चिसो र धूवाँले नवजात शिशु र आमाको स्वास्थ्य सुरुदेखि नै जोखिममा हुन्छ । त्यसैमाथि पोषिला खानेकुराबाट वञ्चित गर्ने भएकाले आमा र बच्चा दुवैको स्वास्थ्य सुरुबाटै कमजोर हुने गरेको जानकारहरू बताउँछन् । कुपोषण बढी हुनुको अर्को कारण बालविवाह पनि हो । सानै उमेरमा विवाह गर्ने र निरन्तर सन्तान जन्माउने गर्नाले आमा तथा बच्चाको स्वास्थ्यमा हेरचाह नपुग्ने भएकाले बच्चाहरू कुपोषित हुने गरेका छन् ।परम्परागत कृषि प्रणाली र खानपानको शैली पनि कुषोषणको कारण हो । पोषिला बाली कोदो, कागुनो, फापर, जौ आदिलाई हेलाको दृष्टिले हेर्ने र यस्ता खाना खाँदा सामाजिक रूपमा तल परिन्छ भन्ने गलत मान्यताका कारण कुनै बेला प्रशस्त खेती गरिने यस्ता बाली लोप हुने अवस्थामा पुगेका छन् । खानामा विविधता नहुने र रोटीभात मात्र लगातार खानाका रूपमा खाने भएकाले पनि शरीरमा आवश्यक पोषक तत्त्वको अभाव भई कुपोषण हुने गरेको विभिन्न प्रतिवेदनहरूमा उल्लेख छ । वर्षौंदेखि गरिबी, अभाव, कुपोषणजस्ता समस्या घटाउनका लागि राज्य र दातृ निकायले बाजुरामा ठूलो लगानी गरिरहेको भए पनि औपचारिकताका लागि मात्रै काम गर्ने प्रवृत्ति, अनियमितता जस्ता कारणले अर्बौंको लगानी प्रभावहीन भएको यहाँका नागरिक बताउँछन् ।कुपोषणको भयावह अवस्था भएको बाजुरा र यस क्षेत्रमा काम गर्ने सरकारीगैरसरकारी संस्थाले एक दशकमा गरेको खर्चसँग दाँज्ने हो भने गरिबको नाम बेचेर दातृ निकायको अनुदान र सरकारी रकममा हुने गरेको बेथितिको अर्को दृश्य सहजै अनुमान लगाउन सकिन्छ । १० वर्षअघिदेखि यहाँ सञ्चालित विभिन्न कार्यक्रमले पोषणको अवस्था सुधार, जनचेतना अभिवृद्धि र व्यवहार परिवर्तनका गर्नका लागि वार्षिक १ अर्ब हाराहारी रकम जिल्लामा खर्च गरेको विभिन्न तथ्यांकले देखाएका छन् ।गर्भवती र एक हजार दिनभित्रका सुत्केरीको पोषण सुधारका लागि काम गर्ने सबैभन्दा ठूलो रकम र जनशक्ति भएको सुआहारा कार्यक्रम अन्तर्राष्ट्रिय विकासका लागि अमेरिकी संस्था (एसएआईडी) ले चलाउँदै आएको छ । यो कार्यक्रम सन २०११ देखि बाजुरा जिल्लाभर सञ्चालित छ । महिला र बालबालिकाको पोषणमा सुधार ल्याउने मुख्य लक्ष्य रहेको यो कार्यक्रमले स्वास्थ्य, पोषण र सरसफाइ, सेवाको गुणस्तर र पहुँच वृद्धि, खाद्य उत्पादन वृद्धि र खाद्य सुरक्षा तथा सबल सुशासनको क्षेत्रमा काम गर्दै आएको कार्यक्रमले प्रकाशन गरेका विभिन्न प्रतिवेदनमा उल्लेख छ । यिनै गतिविधि गरेर महिला, किशोरकिशोरी, बालबालिकाको स्वास्थ्य र पोषण सुधारका लागि वार्षिक दुई करोड हाराहारी बजेट खर्च गर्ने यो कार्यक्रमले मात्रै १२ वर्षको अवधिमा बाजुराको कुपोषण सुधारका लागि २३ करोडभन्दा बढी रकम खर्च गरिसकेको छ । जबकि कार्यक्रम सुरु गर्नुपूर्व नै कुन गाउँमा कुपोषणको अवस्था कस्तो छ भने सर्वेक्षण गरिसकेपछि मात्र परियोजना डिजाइन गरिएको भनिएको तथा घरभेट र परामर्श मार्फत कुपोषण नियन्त्रणका लागि हस्तक्षेप गर्ने नीति लिएको यो कार्यक्रमका कर्मचारीलाई हालसम्म कुन गाउँमा कति कुपोषित छन् भन्ने थाहा छैन । अनौठो कुरा के छ भने यो कार्यक्रमको जिल्ला तहमा जिल्ला संयोजक, पोषण अधिकृत, घरायसी खाद्यान्न उत्पादन अधिकृत, खानेपानी सरसरफाइ तथा स्वच्छता अधिकृत र पालिका तहमा पोषण सुपरभाइजर, पोषण सहजकर्ता, सरसफाइ सहजकर्तालगायत कर्मचारीको ठूलो समूह छ । पालिकास्तरका कर्मचारीको काम नै प्रत्येक घरमा भेट गरेर पोषण सुधारका लागि परामर्श दिनु हो । हामीले त कुपोषण लागेकालाई अण्डा, फलफूल खाऊ भनेर सिकाउने हो । लगेर खुवाउने त होइन नि, महिला विकास मञ्च बाजुराकी सल्लाहकार जुना दानीले भनिन्, कुपोषणको क्षेत्रमा काम गर्यौं भन्दैमा सबै ठेक्का एनजीओको मात्रै हो र ? उनले १४ वर्षदेखि कुपोषणका क्षेत्रमा कार्यक्रम सञ्चालन हुनु तर कुपोषणको अवस्था भने ज्युँका त्युँ रहनुमा गैरसरकारी क्षेत्रबाट सञ्चालित कार्यक्रमको पनि कमजोरी रहेको उनले स्वीकार गरिन् । बाजुरामा गरिबी, भोकमरी, कुपोषण भएका मुक्तिकोट जस्ता गाउँ त अहिले पनि तमाम छन् । यो अवस्था सुधार्न नसक्नुमा हाम्रो पनि कतै न कतै कमजोरी त अवश्य होला, उनले भनिन् । कुषोषणको अवस्था परिवर्तन गर्ने ठोस कार्यक्रम समुदायमा लैजानुको साटो सबैजसो रकम कर्मचारीको सुविधा र तारे होटलमा कार्यक्रम गर्दैमा खर्च हुने गरेको यो कार्यक्रममा कार्यरत कर्मचारी बताउँछन् । कार्यक्रममा खर्च हुने रकमको ८० देखि ९० प्रतिशतसम्म कर्मचारीको तलबमै जान्छ । समुदायमा पुग्ने भनेको १०२० प्रतिशत मात्रै हो, सुआहारा कार्यक्रममा काम गरेका एक अधिकृत भन्छन्, उनीहरूले दातृ संस्थालाई हाम्रो कर्मचारी भनेकै कार्यक्रम हो भन्ने परिभाषित गरेर रकम ल्याएका छन् । कर्मचारीको तलब भुक्तानी गरेर दातालाई आर्थिक र भौतिक प्रगति पेस गर्ने गरेका छन् । सुआहाराले सन् २०१६ यता मात्रै ४० जिल्लामा पोषण सुधारका नाममा ६७ मिलियन डलर (करिब आठ अर्ब) खर्च गरिसकेको छ । यो रकमको ठूलो हिस्सा काठमाडौंलगायत सहरका तारे होटलमा गरिने गोष्ठी, छलफल, योजना तर्जुमा आदि कार्यक्रममा खर्च हुने गरेको उनले बताए । बाजुराको कुपोषण घटाउन भनेर अरू पनि थुप्रै संघसंस्था कार्यरत छन् । कुपोषण घटाउने कामलाई कार्यक्रमको सहक्षेत्र (सबसेक्टर) मा राखेर काम गर्ने संघसंस्थाहरू २०५० को दशकदेखि नै लागू भए पनि कुपोषण नै घटाउने लक्ष्य लिएर बाजुरामा लागू भएको पहिलो कार्यक्रम भने सन् २००८ मा सुरु भएको थियो । आमा नाम दिइएको यो कार्यक्रम नै पछि परिवर्तन भएर सुआहारा भयो । त्यसयता बाजुराको पोषण सुधारका लागि काम गर्ने संघसंस्थाको बाढी आएको देखिन्छ, तर करोडौं बजेटको बाढीले कुपोषणको कहर भने बगाउन सकेको छैन । संयुक्त राष्ट्रसंघीय विकास कार्यक्रम (यूएनडीपी) अन्तर्गतका युनिसेफ, यूएनएफपीए, विश्व खाद्य कार्यक्रम जस्ता संस्थाले मात्रै पोषण र खाद्य सुरक्षाका नाममा यस जिल्लामा वार्षिक १० करोडभन्दा बढी खर्च गर्ने गरेका छन् । अन्तर्राष्ट्रिय गैरसरकारी संस्थाहरू हेलन केलर इन्टरनेसनल, केयर नेपाल, एफएच आई ३६०, इन्फो, इक्वेल एक्सेस नेपाल, सेभ द चिल्ड्रेन आदिले १० वर्षमा पोषणका नाममा खर्च गरेको रकम ५ अर्बभन्दा धेरै छ । पिसविन, महिला विकास मञ्च, गिफ्ट बाजुरालगायत संस्थाले स्थानीयस्तरमा यस्ता कार्यक्रम गर्ने गरेका छन् । यी संस्था अहिले पनि वार्षिक करोडौं बजेट खर्च गर्ने कार्यक्रमसहित आएका छन् । यसअघि यूएनडीपीकै एफएओले मात्रै सन् २०१५ देखि २०१८ सम्म यस जिल्लाको पोषण र खाद्य सुरक्षाको अवस्था सुधारका लागि १५ करोडभन्दा बढी रकम खर्च गरेको देखिन्छ । यसभन्दा पहिला केयर नेपालको अवसर परियोजना, यूएसएआईडीको पहल, युनिसेफ, आइमाम जस्ता पोषणका नाममा आएका कार्यक्रमले १ अर्बभन्दा बढी रकम खर्च गरिसकेका छन् । हामीसँग समन्वय नै हुँदैन । दातृ निकायको पैसा ल्याउँछन् । स्थानीय एनजीओ समाएर कहाँ कसरी केमा खर्च गर्छन्, थाहै हुन्न, स्वास्थ्य कार्यालयका प्रमखु पन्त भन्छन्, चेतनामूलक कार्यक्रम भनेर मनपरी रकम सिध्याउँछन् । कुपोषण यति प्रतिशत घटायौं भनेर तारे होटलमा ताली बजाएर कार्यक्रम सकिन्छ । सुआहाराले जति खर्च गर्ने पैसा हामीले चलाउन पाए ८० प्रतिशत कुपोषण नियन्त्रण गर्न सकिन्छ ।स्वास्थ्य कार्यालय र नेपाल सरकारका अन्य निकायले खर्च गर्ने रकमको ग्राफ पनि सानो छैन । कार्यक्रममा सन् २०२५ सम्ममा कुपोषणको दर शून्यमा झर्ने उद्देश्यसहित नेपाल सरकारले सञ्चालन गरेको एकीकृत बहुक्षेत्रीय पोषण योजना यहाँ २०६९ देखि नै लागू भएको थियो । १० वर्षको अवधिमा यो कार्यक्रममार्फत मात्रै २० करोडभन्दा बढी खर्च भइसकेको छ । नेपाल सरकारले दिने बालपोषण भत्ताबापत ६ वर्षमा ५० करोडभन्दा बढी रकम यहाँ बाँडिएको छ । चेतना जागरणका लागि ठूलै रकमको लगानी भएको भए पनि प्रभावकारिता भने लगानीअनुरूप नभएको स्वयं यस क्षेत्रमा कार्यरत अधिकारीहरू बताउँछन् । जति रकम कुपोषणका नाममा खर्च भएको छ, त्योअनुसारको नतिजा आएको छैन । यो सबैले स्वीकार्नु पर्छ, सुआहारा कार्यक्रमका वरिष्ठ कार्यक्रम संयोजक लोकबहादुर नेपालीले भने, पोषणको क्षेत्रमा काम गर्ने संस्थाका लागि यो लज्जाको विषय पनि हो ।"
जुम्लालाई डाक्टरी पढ्न थप १० सिट,"काठमाडौं (कास) चिकित्सा शिक्षा आयोगले आगामी शैक्षिक सत्रमा स्नातक तहको पठनपाठन सञ्चालन गर्न विश्वविद्यालय, प्रतिष्ठान र मेडिकल कलेजलगायतको सिट निर्धारण गरेको छ । गत वर्षदेखि एमबीबीएस पठनपाठन गराउन थालेको जुम्लाको कर्णाली स्वास्थ्य विज्ञान प्रतिष्ठानमा १० सिट थपिएको छ । गत वर्ष २० जना विद्यार्थी पढाएको प्रतिष्ठानले यो वर्ष ३० जना विद्यार्थीलाई एमबीबीएस पढाउन पाउँछ । बीएनएस, बीफार्मेसी र बीपीएच पठनपाठन गराउन २०२० सिट तोकिएको छ । गत वर्षभन्दा स्नातक तहमा ३ सय ९ सिट थप गरिएको आयोगले जनाएको छ । एमबीबीएसतर्फ गत वर्षभन्दा ६० सिट थप गरिएको छ । कर्णाली प्रतिष्ठानमा १० सिटसहित देवदह मेडिकल कलेजमा ५० सिट तोकिएको हो । काठमाडौं विश्वविद्यालयको सम्बन्धनमा सञ्चालित देवदह मेडिकल कलेजले अघिल्लो वर्ष एमबीबीएसमा विद्यार्थी अध्यापन गराउन एक सिट पनि पाएको थिएन । फ्याकल्टी संख्या (प्राध्यापक), पूर्वाधार, अस्पतालको सेवा, बिरामीको चापलगायत मापदण्डका आधारमा सिट निर्धारण गरिने व्यवस्था छ । गतवर्ष आयोगले देवदहले मापदण्ड पूरा नगरेको भन्दै सिट कटौती गरेको थियो । शिक्षण संस्थाको सिट निर्धारण गरिएकाले शिक्षण शुल्क तोकेर म्याजिङ प्रक्रिया सुरु गर्ने आयोगका उपाध्यक्ष श्रीकृष्ण गिरीले जानकारी दिए । आयोगले प्रवेश परीक्षाको नतिजा प्रकाशित भएको झन्डै १ महिनासम्म शिक्षण संस्थाको सिट निर्धारण गर्न सकेको थिएन ।सबैभन्दा धेरै एमबीबीएसका लागि २१ शिक्षण संस्थामा १ हजार ८ सय ९५ सिट कायम गरिएको छ । नर्सिङमा १ हजार ४ सय ६०, बीबीएचमा १ हजार ३ सय ५०, बीएनएसमा १ हजार १ सय ५०, बी फार्मेसीमा ८ सय ७० र बीबीएसमा ५ सय ६५ सिट कायम गरिएको आयोगका निमित्त सदस्य सचिव सेमन्तराज कोइरालाले जानकारी दिए । यसैगरी, एडल्ट नर्सिङ, कम्युनिट नर्सिङ, क्रिटिकल केयर, एमएलटीलगायत स्नातक तहका विभिन्न २१ विषय क्षेत्रमा सिट निर्धारण गरिएको छ । यसपटक पनि आयोगले एमबीबीएसमा अधिकतम एक सय सिट निर्धारण गरेको छ । २१ मध्ये अधिकांश शिक्षण संस्थामा एक सय सिट तोकिएका छन् । पाटन स्वास्थ्य विज्ञान प्रतिष्ठानमा ६५, कर्णालीमा ३०, जानकारी मेडिकल कलेजमा ५०, देवदहमा ५० बाहेक अरू एमबीबीएस पढाइ हुने शिक्षण संस्थाले एक सय सिट पाएका छन् ।"
मतदान गर्न तीन दिन,"(धादिङ)धादिङको रुबी भ्याली गाउँपालिका५ नेबेरका स्थानीय भोट हाल्न तीन दिन छुट्याउँछन् । उनीहरू भोट हाल्नकै लागि राति बास बस्न बाध्य छन् । मतदान केन्द्र लापा मावि सदाचेत पुग्न नै एक दिनको समय छुट्याउनुपर्छ, नेबेरका मनसिंह तामाङ भन्छन्, अघिल्लो दिन बिहानै हिँड्यो भने बेलुका मतदान केन्द्रमा पुगिन्छ, भोलिपल्ट भोट हालेर कपुरगाउँ बास बस्न पुग्ने र पर्सिपल्ट घर फर्कन्छौं । मनसिंह उमेरले ७६ वर्ष लागे । उमेर बढ्दै गएकाले हिँडडुल गर्न पहिलेको जस्तो सक्दैनन् । उनी रात बसेर पनि हरेक निर्वाचनमा भोट हाल्न पुगेकै हुन्छन् । २०४६ सालदेखि भोट हाल्दै आएको छु, केही परिवर्तन होला, सुखसुविधा पाइएला भनेर रात बसिवरी भोट खसालेको छु, उनी भन्छन्, गाउँमा परिवर्तन र सुविधा त अहिलेसम्म केही पाइएन नै संघीयता हुँदासमेत भोट हाल्न जाँदा पनि ४६ सालदेखिकै दुःख दोहोरिरहने भयो ।उत्तरी धादिङको रुबी भ्याली गाउँपालिका५ नेबेर गाउँ पहाडको बीचमा छ । गाउँबाट मतदान केन्द्र भएको स्थान सदाचेत आइपुग्न भीर, खोलानालाको बाटो झन्डै एक दिन लाग्छ । वृद्धवृद्धाहरूलाई एक दिनमा आइपुग्न धौधौ पर्छ । विभिन्न राजनैतिक परिवर्तन सँगैको चुनावमा लापाको नेबेरवासीले ७ घण्टासम्म पैदल हिँडेर गई मतदान गरे । राजनीतिक परिवर्तनसँगसँगै गाउँमा पनि परिवर्तन र सुखसुविधाको आस गर्दै पटकपटक दुःख गरी भोट हाले पनि कहिल्यै परिवर्तन र सुखको अनुभूति गर्न नपाएको नेबेरकै ७२ वर्षीय लालमाया तामाङले बताइन् । सुखसुविधा गाउँमै आउँछ कि भन्ने आस लालमायालाई अझै छ । त्यही भएर यसपालि पनि भोट हाल्न जाने तयारीमा छिन् । गाउँगाउँमा सिंहदरबार भन्थे, व्यवस्था फेरियो तर अवस्था अझै फेरिएको छैन, उनी भन्छन्, भोट हाल्न जान साह्रै दुःख छ, यसपालि त त्यति हिँड्न पनि सक्दिनँ होला, कसैले पुर्याइदिने व्यवस्था मिलाइदिए हुन्थ्यो । २०७४ सालको स्थानीय तह र प्रतिनिधि, प्रदेशसभा निर्वाचनमा पनि भोट हाल्न अघिल्लो दिन नै मतदान केन्द्र लापाको सदाचेत पुगेकी थिइन् । भोट हाल्नकै लागि तीन दिन छुट्याएकी उनी अब त केही परिवर्तन होला कि भन्ने आसमा थिइन् तर आज पनि उस्तै अवस्था छ । पहिलेको गाउँ विकास समितिलाई हटाएर गाउँपालिका बनाउँदा धेरै सुविधा गाउँमा नै पाइन्छ भनेका थिए, उनी भन्छिन्, तर भोट हाल्न जाने केन्द्रसमेत नजिक हुन सकेन अरू त के परिवर्तन भएको आभास गर्नु ? नेबेरवासीले अघिल्ला चुनावदेखि नै लापाको कपुरगाउँसम्म भए पनि मतदान केन्द्र हुनुपर्छ भनेर माग गरेका थिए । कपुरगाउँसम्म भएको भए ३ देखि ४ घण्टासम्ममा पुगिन्छ । तर नेबेरवासीको यो माग अहिलेको निर्वाचनमा समेत कसैले सुनेनन् । नेबेरकै ७४ वर्षीय तार्जुङ तामाङ भन्छन्, गाउँपालिका भएपछि त पक्कै हुन्छ जस्तो लागेको थियो तर फेरि पनि पुरानै ठाउँमा मतदान केन्द्र कायम भएछ । यसपालि पनि भोट हाल्न जाने तयारीमा रहेकी तार्जुङ भौगोलिक बनावटअनुसार मतदान केन्द्र हुनुपर्ने माग गर्छिन् । अघिल्लो निर्वाचनमा भोट हाल्न अघिल्लो दिन नै मतदान केन्द्रमा पुगेकी उनी यसपालि पनि भोट हाल्न जान तयारी गरिरहेकी छन् । सधैं भीरपाखा गर्दै हिँडिरहनुपर्ने बाध्यता हट्छ कि तार्जुङमा यही आशा छ । नेबेरमा ७५ घरधुरी र तीन सयभन्दा बढी जनसंख्या छ । भूकम्पपछि घरधुरी बढेका छन् । भूकम्पपछि धादिङबेंसी आसपासमा बस्दै आइरहेकाहरू केही गाउँमै फर्किसकेका छन् । नेबेरका मतदाताहरू वैशाख २९ गते बिहान नै मतदान केन्द्र लापा हिँड्ने तयारीमा छन् । बेलुका मतदान केन्द्र आसपासमा पुगेर बास बस्ने, भोलिपल्ट भोट हालेर कपुरगाउँ बास बस्न पुग्ने र पर्सिपल्ट घर फर्कने तयारी गरेका छन् । नेबेर मात्रै होइन लापाको तेन्चेत, तिङ्चेत, कचेत, छुम्राङ, चपाङचेतलगायत बस्तीका मतदाता पनि अघिल्लो दिन नै मतदान केन्द्रमा पुग्ने गरेका छन् । ७४ वर्षका तेन्चेतका मैछिरिङ तामाङ पञ्चायतकालदेखि नै भोट दिएको बताउँछन् । डाँडाकाँडा, खोलानाला, भीरपाखा छिचोल्दै हरेक निर्वाचनमा भोट हाल्न पुग्छन् । यसपालि पनि भोट हाल्न मतदान केन्द्रमा जाने तयारीमा छन् । युवा अवस्थामा साथीहरूसँग गफिँदै हिँड्न रमाइलो हुन्थ्यो, जोस जाँगर पनि आउँथ्यो, अहिले त्यति हिँड्न सक्दिनँ, उनी भन्छन्, हरेक चुनावमा रात बसेर भोट हाल्न पुग्छु । मैछिरिङलाई आफ्नो गाउँले परिवर्तनको रूप फेर्छ कि, केही सुविधा हुन्छ कि भन्ने आस छ । साविकको लापा, तिप्लिङ र सेर्तुङ गाविस मिलाएर रुबी भ्याली गाउँपालिका बनेको छ । रुबी भ्याली गाउँपालिकाअन्तर्गत ८ वटा मतदानस्थल छन् । वडा १ र ५ मा भने एकएकवटा मतदानस्थल कायम गरिएको छ । यस भेगमा उम्मेदवारहरूलाई भोट माग्न जान पनि कठिन छ । वडा सदस्य उठेका नेबेरका दर्ज्युङ तामाङ भन्छन्, भौगोलिक कठिनाइले गर्दा भोट हाल्न सबैजना मतदान केन्द्रसम्म पुग्न सक्दैनन्, उम्मेदवारहरू भोट माग्न पनि विरलै पुग्छन् । यसरी रात बसेर भोट हाल्न जाने मतदातालाई उम्मेदवारले नै बस्ने र खाने व्यवस्था मिलाइदिने गरेका छन् ।"
रोकिएन आचारसंहिता उल्लंघन,"काभ्रे (कास) निर्वाचन नजिकिँदै जाँदा दलहरूबाट आचारसंहिता उल्लंघन पनि बढेको छ । नियमन निकाय लिखित उजुरी खोज्ने प्रवृत्तिका कारण उल्लंघन रोक्न सकेको छैन । विपक्षीले उल्लंघन गरेको मौखिक उजुरी दिने दलहरू आफैंले नै पालना गरेका छैनन् । गाडीमा स्पिकर राखेर दलले भोट मागिरहेका छन् । ध्वनि प्रदूषण हुने गरी प्रचार गरे पनि सरोकारवालाले सुनेको नसुन्यै गरेको बनेपा, बुडोलका स्थानीयले बताए । घरदैलोको नाममा मोटरसाइकल र्याली हुँदै आएको छ ।नमोबुद्ध नगरपालिकाका निर्वाचन अधिकृत विष्णुप्रसाद ज्ञवालीले आचारसंहिता उल्लंघनका घटना हटाउन भनिएको र दललाई यसबारे पटकपटक जारी गराएको बताए । पनौती नगरपालिकाका आचारसंहिता अनुगमन अधिकृतसमेत रहेका सहायक निर्वाचन अधिकृत इन्द्रप्रसाद अधिकारीले र्याली गरेको, निर्वाचन चिह्न अंकित क्यापको प्रयोग गरेको र डोजर प्रयोग गरेको मौखिक उजुरीको आधारमा सम्बन्धित पार्टीलाई हटाउन भनिएको बताए । बनेपाका निर्वाचन अधिकृत शारदा भण्डारीले रंगीन छपाइ गरेको उजुरी आएकाले हटाउन भनिएको बताइन् । पाँचखालका निर्वाचन अधिकृत जीवनप्रसाद दुलाल तोकिएको संख्याभन्दा बढी झन्डाको प्रयोग भएको भन्ने उजुरीपछि हटाउन भनिएको बताइन् । मण्डनदेउपुर नगरपालिकामा दलले ठूला आवाजमा प्रचार सामग्री बजाएको मौखिक उजुरी धेरै परेको छ । निर्वाचन अधिकृत शान्ता नेपाल मरासिनीले दललाई ध्यानाकर्षण गराएपछि हटाएको बताइन् ।"
आश्वासन मात्रै नदेऊ भूमिहीन दलितलाई,"चुनावका कैयौं सकारात्मक पक्षमध्ये एउटा हो, यसले स्थानीयराष्ट्रिय मुद्दाहरूलाई पुनर्जीवन दिन्छ । अघिल्लो चुनावयता बिर्सिइएका भुइँमान्छे र तिनका सवालहरूलाई सम्झन दल र नेताहरू एकफेर फेरि बाध्य हुन्छन्, जसरी अहिले उनीहरूले पुरानै मुद्दा दोहोर्याइरहेका छन् । राजनीतिज्ञहरू आफ्ना मतदाता र मुद्दाप्रति उत्तरदायी हुन्थे भने हरेक चुनावमा एउटै सवाल उही रूपमा दोहोरिँदैनथ्योÙ नागरिकका फेरिएका समस्या समाधानका निम्ति दलहरूले नवीन कार्यसूची अघि सार्नुपर्थ्यो । तर विडम्बना, साधारणजनका गहिरा सामाजिकआर्थिक सवाललाई दलहरूले केवल चुनावी मुद्दा मात्रै बनाउने गरेका छन्, र खोलो तरेपछि लौरो बिर्सेजस्तो चुनाव जितेपछि भुलिदिन्छन् । दलहरूको यस्तै छलकपटको मारमा चरम रूपमा पिल्सिएकामध्ये पर्छन्, मधेशका भूमिहीन दलितहरू । प्रजातन्त्र पुनःस्थापनायता मात्रै मुलुकमा संविधानसभाका लागि दुइटासमेत गरी छवटा आम चुनाव भए, एउटा प्रदेश सभा निर्वाचन भयो, तीनवटा स्थानीय चुनावहरू भैसके, तर पनि दलितहरूको भूमिमुद्दा सिर्फ चुनावी सम्झनाबिर्सनामा सीमित छ । देश फेरि स्थानीय निर्वाचनको सामुन्नेमा छ, संघ र प्रदेशका निर्वाचन पनि यही वर्ष हुँदै छन् । यही मेसोमा उनीहरूको सवाललाई पुनः ब्युँताइएको छ । तर, पर्याप्त खबरदारी भएन भने चुनाव जितेपछि दल र नेताहरू फेरि उसै गरी गैरजिम्मेवार हुने निश्चितप्रायः छÙ यो कुनै आरोप होइन, उनीहरूको इतिहास नै यस्तै छ । तसर्थ, दलितका मुद्दालाई केवल भोट आकर्षित गर्न मात्रै उपयोग गर्ने अनुत्तरदायी अभ्यास दलहरूले त्याग्नुपर्छ, र समाजका सबैभन्दा दीनहीनहरूको सवाललाई उनीहरूले आफ्नो वास्तविक कार्यसूचीको प्राथमिकतामा राख्नुपर्छ । हाम्रो सामाजिक संरचनाका कारण आम रूपमै दलितहरू सबैभन्दा पीँधमा छन्, त्यसमा पनि मधेशी दलितहरू अझ पछाडि छन् । भूमिहीन दलितहरू पनि सबैभन्दा बढी मधेशमै छन् । करिब १२ लाख मधेशी दलितमध्ये आधासँग टेक्ने जमिनधरि छैन । आफ्नै जमिन नहुँदा बसोबासको ठेगान छैन, बसेको ठाउँमा कहिले उठ्नुपर्छ टुंगो हुँदैन । नगन्य जग्गा भएका कतिपयको पनि खेतीले गुजारा चल्दैन । कतिको नागरिकता पनि छैन । उनीहरूको समस्या दलहरूका निम्ति अविलम्ब समाधान गर्नुपर्ने विषयभन्दा पनि राजनीति गर्ने साधन भएको छ, सुकुम्बासी तथा भूमि आयोग जति नै बन्दा पनि उनीहरूको समस्या जस्ताको तस्तै छ । राष्ट्रिय भूमि अधिकार मञ्च नेपालको सन् २०१९ को तथ्यांक अनुसार देशभरका १३ प्रतिशत दलितसँग कृषियोग्य जमिनको हिस्सा करिब एक प्रतिशत मात्रै छ । मधेशमा १२ लाखभन्दा बढी दलित छन्, जसमध्ये करिब ४५ प्रतिशत पूर्णतया भूमिहीन छन्, बाँकी ५५ प्रतिशतसँग अत्यन्तै थोरै क्षेत्रफल जमिन छ । औद्योगिकीकरण नफस्टाएको, रोजगारीका अवसरहरू पर्याप्त नभएको र बहुसंख्यक जनता कृषिमा आश्रित भएको मुलुकमा जमिनमाथिकै स्वामित्वसम्म नहुनेहरूको जीवनस्तर कस्तो होला, स्वतः अनुमान गर्न सकिन्छ । अझ जातीय भेदभाव र छुवाछुतजस्तो सामाजिक अपराध पनि यही समुदायले भोग्नुपरिरहेको छ । जनगणना२०६८ अनुसार मुलुकमै ५२४ प्रतिशत दलित मात्रै साक्षर छन्, जुन राष्ट्रिय औसतभन्दा साढे १३ प्रतिशत कम हो । तराईमा त झन् ३४५ प्रतिशत दलित मात्रै साक्षर छन्, तिनमा पनि मुसहर र डोमको अवस्था दयनीय छ । तराईका ११ प्रतिशत दलितले मात्र मात्र कक्षा आठ पढेका छन्, जबकि यसको राष्ट्रिय औसत ४२ प्र्रतिशत छ । यसबाटै थाहा हुन्छ उनीहरूको अरू अवस्था कस्तो छ । आफ्नै जमिन र पढाइलेखाइसम्म नभएपछि उनीहरू आर्थिक क्षेत्रमा पनि पछि परेका छन् । गरिबी दर उच्च छ, रोजगारीमा पहुँच न्यून छ, मानव विकास पुछारतिर छ । यिनै कारण समस्या अन्त्यहीन छ । दैनिक ज्यालादारी गरेर गुजारा चलाउने दलितहरूलाई जग्गाको लालपुर्जा र नागरिकताको आश्वासन बाँड्न नेताहरू पाँच वर्षपछि फेरि घरदैलोमा छन् । दल तथा नेताहरू साँच्चिकै देशको समुन्नति चाहन्छन् भने उनीहरूको प्राथमिकताको सूचीमा दलितहरूको जीवनस्तर सुधार अग्रपंक्तिमै पर्नुपर्छ । भूमिहीन दलितहरूलाई न्यूनतम जग्गा र आवास दिलाएर सहज जीविकोपार्जनको ढोका खोलिदिन र उनीहरूका सन्ततिलाई उचित शिक्षादीक्षाको व्यवस्था मिलाउन दलहरू अग्रसर हुनैपर्छ । जीवनस्तर सुधार्न यथोचित कदमहरू बेलैमा नचाल्ने हो भने उनीहरू सदैब गरिबीको दुश्चक्रमा परिरहन्छन् । जमिन र गतिलो रोजगारी दुवै नहुँदा उनीहरू छोराछोरीलाई राम्रो शिक्षादीक्षा दिन सक्दैनन्, स्वास्थ्यमा हेरविचार पुर्याउन सक्दैनन्, जसका कारण पछि छोराछोरीले पनि पर्याप्त आम्दानी हुने रोजगारी भेटाउन मुस्किल पर्छ, र पुस्तेनी उही समस्या दोहोरिन्छ । त्यसैले नागरिकको एउटा ठूलो पंक्तिलाई यो दुश्चक्रबाट जोगाउन राज्यले बेलैमा सार्थक हस्तक्षेप गर्नु अनिवार्य छ । खासमा दलितहरूको सवाल दलविशेषको मात्रै भन्दा पनि समग्र राज्यकै चिन्ताको विषय हो । र, यो चुनावी मुद्दा मात्र होइन, नेपालको सदावहार समस्या हो । चुनाव आए पनि गए पनि सरकारमा बसेकाहरूले उनीहरूको समस्या समाधानका निम्ति ठोस पहल थाल्नैपर्छ । बहुआयामिक समस्या र भेदभावसित जुधिरहेका उनीहरूको सम्मान्नित जीवनका निम्ति सरकार, राजनीतिक दलहरू र समाजले बहुआयामिक हस्तक्षेप गर्नुपर्छ । यसका निम्ति राज्यका संरचनाहरूमा दलितमध्ये पनि पीँधमा रहेकाहरूलाई उल्लेख्य रूपमा पुर्याउने व्यवस्थित पहल थाल्नुपर्छ । दलहरूले दलितलाई चुनावी दुनो सोझ्याउने मुद्दा मात्र नबनाएर उनीहरूसम्बन्धी नयाँ इमानदार अभियान थाल्नुपर्छ । सबैको सहयोगमा राज्यले सुव्यवस्थित पहल गर्ने हो भने जातीय विभेदजस्तो हजारौं वर्षदेखि समाजमा जरो गाढेर रहेको समस्या निमिट्यान्न हुन केही वर्ष लागे पनि उनीहरूको भूमि र आर्थिक समस्या समाधान एकाध वर्षमै सम्भव हुन सक्छ । यसका लागि खालि सबै तहका राजनीतिक नेतृत्वको इच्छाशक्ति चाहिन्छ । आगामी चुनावबाट आउने नेतृत्वहरूले यस्तो दृढता देखाउनैपर्छ ।"
"चुनाव, राजनीति र परिवारवाद","अबको पाँचौं दिन मतदाताहरू स्थानीय तहमा आफ्ना प्रतिनिधि चुन्न लामबद्ध हुनेछन् । चुनावको सरगर्मी बढ्दो छ, उम्मेदवारहरूले घरदैलो गर्नेदेखि सामाजिक सञ्जालका भित्ता रंग्याउनेसम्मका कामलाई तीव्रता दिएका छन् । ठूला दलका नेताहरूले चुनावी सभा गरिरहेका छन् । चुनाव नजिकिँदै जाँदा उनीहरू आआफ्ना दल र उम्मेदवारका पक्षमा मतदातालाई आकर्षित गर्न जोडतोडले लाग्नु स्वाभाविक मात्र होइन, अपेक्षित नै हो । तर भरतपुर र काठमाडौंका सभालाई हेर्दा उनीहरू मतदातालाई आकर्षण होइन, धम्क्याउने भाषा र शैलीमा प्रस्तुत भइरहेका छन् । आफ्नो पार्टी र उम्मेदवारलाई भोट नहाले देश दुर्घटनामा पर्ने भनेर पुष्पकमल दाहालको चेतावनी आएको छ । यस्तै अराजनीतिक भाषा प्रयोग गरेकी छन् प्रधानमन्त्रीपत्नी आरजु राणा देउवाले । डडेलधुरा पुगेर उनले कांग्रेसको मेयर नचुनिए त्यहाँ पैसा अर्थात् बजेट पनि जाँदैन भनेकी छन् । मानौं देशको बजेट उनको निजी सम्पत्ति हो । यो अभिव्यक्ति अराजनीतिक त छँदै छ, अत्यन्त आपत्तिजनक पनि । यस्तो अभिव्यक्तिले त अलिअलि बाँकी रहेको चुनावको मर्यादा पनि सिद्धिन्छ । यदि कांग्रेसमा लोकतन्त्रको कुनै मूल्य बाँकी छ भने पार्टीको आधारभूत सिद्धान्तविपरीत बोलेकामा उनीमाथि कारबाही हुनुपर्ने हो ।जहाँसम्म मतदाताको कुरा छ, उनीहरूले त गएको चुनावमा दाहाल, माधव नेपाल र खड्गप्रसाद ओलीले भनेका चुनाव चिह्न र उम्मेदवारहरूलाई मनग्गे भोट दिएका थिए । त्यो भोटको हालत के भयो ? त्यसको हिसाबकिताब जनताले खोजे उनीहरूको जवाफ के हुने ? सबै दोष ओलीतर्फ देखाएर दाहाल, नेपाल पनि चोखिन सक्दैनन् । चुनावमा जनताले दिएको मत र आफ्नो जितलाई जोगाउन नसक्ने नेताले त भोट माग्न पनि लाज मान्नुपर्ने हो । माओवादी, एमाले र कांग्रेस कसैले पनि आफूले पाएको भोट जोगाउन नसकेको इतिहास छ । आरजुको भाषण त भुइँफुट्टा राजनीतिको चरम उदाहरण भएको छ । यसले त कांग्रेसप्रति बाँकी रहेको सहानुभूति पनि सिध्याउने देखिन्छ । लोकतन्त्रको निरन्तरताका लागि चुनाव अनिवार्य छ, त्यसैले यसप्रति निरपेक्ष रहने कुरा भएन, तर राजनीतिक दल र नेता नसुध्रिने हो भने चुनावको सैद्धान्तिक एवं बौद्धिक व्याख्या गरेर मात्र कहीँ पुगिँदैन । मतदाता पनि अपेक्षित रूपमा सचेत हुन सके चुनाव भनेको राजनीति सुधार्ने अवसर पनि हो । पार्टीप्रतिको कथित आस्थाबाट मुक्त सचेत मतदाताले गलत प्रवृत्ति र नेताका स्वार्थका लागि प्रस्तुत गरिएका उम्मेदवारलाई अस्वीकार गरेर अर्थात् मत नदिएर चुनावलाई राजनीति सुधार्ने अवसर साबित गर्न सक्छन् । चुनावमा एउटा उम्मेदवारले अर्को उम्मेदवारलाई हराउने होइन, कुनै उम्मेदवारले आफैं जित्ने पनि होइन । उनीहरूलाई जिताउने वा हराउने त हाम्रो मतले हो । राजनीतिमा मौलाउँदै गएको परिवारवाद, नेताहरूको स्वेच्छाचारिता र गलत प्रवृत्तिलाई सम्भव भएसम्म फाल्ने अवसर यही चुनाव हो । मतदानको पूर्वसन्ध्यामा यसतर्फ मतदाताको चेतना जागोस् भन्ने मेरो शुभकामना पनि छ ।नेपालको राजनीतिमा बेथिति त धेरै छन्, तीमध्ये अहिले मौलाउँदै गएको परिवारवाद पनि हो । यसमै केन्द्रित भएर केही विमर्श गर्नु सान्दर्भिक होला भन्ने लागेको छ । यो चुनावमा मात्र होइन, २०४८ सालदेखि नै नेताका छोराछोरी, पतिपत्नी लगायत आफ्नै परिवारका व्यक्तिलाई उम्मेदवार बनाइएका चर्चा र टीकाटिप्पणीहरू आउने गरेका छन् । चुनावका बेला यस्ता टिप्पणीहरू अस्वाभाविक पनि होइनन्, तर ती गलत छैनन्, जायज छन् । पार्टीका नेताले संघर्षमा साथ दिएका छन्, पार्टीमा योगदान गरेका छन्, र योग्य छन् भनेर आफ्ना परिवार र आफन्तजनलाई चुनाव लडाउने काम लोकतान्त्रिक संस्कार होइन । यो प्रवृत्ति चुनावी निष्पक्षताको विपरीत पनि हो । यसलाई मतदाताले अस्वीकार गर्न सक्नुपर्छ । हाम्रा राजनीतिक दलहरूको सदस्यता वितरण र नेतृत्व संरचना नै नेताको परिवारमुखी छ । राजनीतिमा परिवारको यो लर्को रोक्न पार्टीको संरचनामै परिवर्तन आवश्यक छ ।यो चुनावमा पनि स्थानीय वडादेखि महानगरका मेयरउपमेयरमा प्रमुख भनिएका नेताहरूका परिवारजन र आफन्तहरूलाई उम्मेदवार बनाइएको छ । त्यो सबैको चर्चा यो संक्षिप्त लेखमा सम्भव छैन, काठमाडौं र भरतपुर महानगरलाई मैले यहाँ प्रतिनिधि उदाहरणका रूपमा लिएको छु । काठमाडौंमा एमालेका तर्फबाट उम्मेदवारी पाएका केशव स्थापित आफ्नै बोली र विवादका कारण चर्चित भएका छन् भने कांग्रेसका तर्फबाट उम्मेदवारी पाएकी सिर्जना सिंह र भरतपुर महानगरमा माओवादी केन्द्रकी रेणु दाहाल परिवारका कारण चर्चामा छन् । यस्तै, भरतपुर महानगरमा कांग्रेसको तर्फबाट विद्रोही उम्मेदवारका रूपमा चर्चित जगन्नाथ पौडेल छन् । जगन्नाथजी मेरा पुराना मित्र पनि हुन् । उनको राजनीतिक निष्ठा र सार्वजनिक व्यवहारसँग म राम्ररी परिचित छु । यहाँ मेरो उद्देश्य राजनीति गर्नेको निजी स्वार्थ र त्यसबाट उत्पन्न राजनीतिक विचलनप्रति मतदाताको ध्यानाकषर्ण गर्ने हो, उनीहरू सजग होऊन् भन्ने हो । उम्मेदवार र पार्टीका नेतृत्वलाई मात्र औंला ठड्याएर पुग्दैन, ऐनमौकामा मतदाताले पनि आफ्नो भूमिका खरो रूपमा निर्वाह गर्न सक्नुपर्छ । आम मतदाताबाट त्यो अपेक्षा गर्न कठिन होला, तर जागरुक मतदाता मात्र त्यसप्रति सजग हुने हो भने पनि स्थिति बदल्न सकिन्छ, अर्को चुनावमा दलहरू मतदाताको चाहना बुझ्न बाध्य हुनेछन् । त्यसका लागि सबैभन्दा महत्त्वपूर्ण समय भनेको मतदानको समय नै हो । वैशाख ३० गते हामीले मतदान गर्दा सही निर्णय र विवेकको प्रयोग गर्न चुक्यौं भने निर्वाचित प्रतिनिधि खराब भए भनेर सडकमा उफ्रिनुको औचित्य पनि कमजोर हुन्छ । सडकमा गएर विरोध गर्न हुँदैन भन्ने मेरो आशय होइन, त्यसभन्दा अघि आफ्नो हातमा निर्णयको अधिकार भएका बेला बढी ध्यान पुगोस् भन्ने हो ।लोकतान्त्रिक राजनीतिमा परिवारवादको समस्या नेपालमा मात्र होइन, अन्यत्र पनि छ । भारतमा नेहरूगान्धी परिवार, अमेरिकामा केनेडी परिवार विश्वव्यापी रूपमा चर्चित छन् । भारतमा परिवारवादको राजनीति भित्र्याउने जवाहरलाल नेहरू नै हुन् । उनी आफू प्रधानमन्त्री छँदै बहिनी विजयालक्ष्मी पण्डित, छोरी इन्दिरा गान्धी, ज्वाइँ फिरोज गान्धी सब राजनीतिमा थिए । उनकै संरक्षणमा नेहरूगान्धीको राजनीतिक परिवारवृक्ष हुर्केबढेको हो । कुनै बेला नेहरूगान्धी परिवार चुनावमा भारतीय कांग्रेसको मत माग्ने सबैभन्दा प्रभावकारी माध्यम थियो । तर आज त्यो भाँडो कबाडी साबित भएको छ । पारिवारिक विरासत र परिवारवादले लोकतान्त्रिक राजनीति धान्न सक्दैन भन्ने टड्कारो उदाहरण भारत हो, भारतीय कांग्रेस हो ।संयुक्त राज्य अमेरिकामा केनेडी परिवारका कतिपय सदस्य अहिले पनि राजनीतिमा छन् । अमेरिकामा केनेडी परिवारप्रति राजनीतिक आकर्षण थियो, त्यसलाई डेमोक्रेटिक पार्टीको राजनीतिक पुँजी भनेर पनि मानिन्थ्यो । केनेडी परिवारको राजनीतिक विरासत अहिले पनि कायम छ । क्यानडाका वर्तमान प्रधानमन्त्री जस्टिन ट्रुडोका बाबु पेरे ट्रुडो पनि प्रधानमन्त्री थिए, सन् १९७१ मा जस्टिन जन्मिँदा । अमेरिका, क्यानडा र युरोपका देशहरूमा उम्मेदवारीका लागि पार्टीभित्र जुन प्रतिस्पर्धा हुन्छ, त्यो हेर्दा पारिवारिक विरासतले मात्र सहजै कोही उम्मेदवार बन्न सक्तैन । तर भारतसहित दक्षिण एसिया र अन्य कतिपय अफ्रिकीएसियाली देशमा परिवारवादको जुन राजनीति छ, त्यो युरोपअमेरिकामा छैन, तुलना गर्न मिल्दैन । सन्दर्भका लागि मात्र मैले यहाँ उल्लेख गरेको हुँ ।नेपालमा पनि कोइराला परिवार राजनीतिक आकर्षणको केन्द्र थियो । नेपालमा राजनीतिक परिवर्तनका लागि भारतमा नेहरू परिवारको भन्दा कोइराला परिवारको भूमिका कम छैन । कृष्णप्रसाद कोइरालादेखि सुरु भएको त्यो भूमिका मातृका, बीपी हुँदै गिरिजाप्रसाद कोइरालासम्मले निर्वाह गरे । तर बीपीले आफू राजनीतिमा सक्रिय होउन्जेल भाइभतिजा वा छोराहरूलाई चुनाव लडाउने, मन्त्री बनाउने मात्र होइन, कुनै राजनीतिक नियुक्ति पनि गर्नुभएन । २००३ सालमा विराटनगर जुट मिलको आन्दोलनमा होस् वा २००७ सालको क्रान्तिमा, कोइराला परिवारका आमा, छोरा, भाइबहिनीहरूको संलग्नता कम थिएनÙ सिंगो परिवार नै होमिएको थियो । तर २००७ सालपछि त्यसलाई देखाएर परिवारजनलाई चुनावमा उम्मेदवार बनाउने र सरकारमा छँदा राजनीतिक सुविधाको पदमा ल्याउने काम बीपीले गर्नुभएन । आफ्नो परिवार मात्र होइन, पार्टीको नेतृत्व पंक्तिमा रहेका अरूलाई पनि त्यस्तो गर्न दिनुभएन । २०१५ सालको चुनावमा मंगलादेवीले भक्तपुरबाट स्वतन्त्र उम्मेदवारी दिंँदा यदि फिर्ता नलिए तपाईंको विरुद्ध गणेशमानजीलाई प्रचार गर्न लाउँछु भनेर दबाब दिएपछि मंगलादेवी आफ्नो उम्मेदवारी फिर्ता लिन बाध्य हुनुभएको थियो । मंगलादेवी कांग्रेसका तर्फबाट सांसदको उम्मेदवार बन्न अयोग्य पनि हुनुहुन्नथ्यो । २००७ सालको क्रान्तिमा, पार्टी संगठनमा उहाँको पनि योगदान थियो । तर गणेशमान र उहाँ दुवै उम्मेदवार बन्ने कुरा बीपीलाई स्वीकार्य थिएन । यस्तै, कम्युनिस्ट पार्टीमा साधना र साहना प्रधानको भूमिका पनि कम थिएन, २००७ सालको क्रान्ति र कम्युनिस्ट पार्टीको निर्माणमा । तर पुष्पलाल र मनमोहन दुवै राजनीतिक नेतृत्वमा सक्रिय रहेकाले उहाँहरूलाई पनि कम्युनिस्ट पार्टीले २०१५ सालको चुनावमा उम्मेदवार बनाएको थिएन । नेपालको क्रान्तिमा गणेशमान सिंह र उहाँको परिवारको योगदान कम छैन । २०४६ सालको क्रान्तिका महानायक नै गणेशमान हुनुहुन्थ्यो । गणेशमान आफू पदीय राजनीतिबाट अलग रहेको अवस्थामा त्यो परिवारबाट कोही राजनीतिमा आउनु अन्यथा पनि थिएन । तर २०४८ सालको संसदीय निर्वाचनमा मंगलादेवी र प्रकाशमान आमाछोरा नै उम्मेदवारका रूपमा प्रस्तुत हुनुलाई जनताले उचित मानेनन्, मतदातालाई पनि स्वीकार्य भएन, दुवैको पराजय भयो । तर एमालेका केही जोडी उम्मेदवारले भने चुनाव जितेका पनि थिए । यस पटक सिर्जना सिंहको उम्मेदवारी कांग्रेसका लागि राम्रो कुरा होइन । हारजित एउटा कुरा हो, तर यसले आम जनतामा कांग्रेसप्रति कुनै सकारात्मक सन्देश दिएको छैन । सिर्जना सिंह वा रेणु दाहाललाई उम्मेदवार बनाउनु हुँदैन भन्ने होइन, त्यसका लागि पहिले प्रकाशमान र पुष्पकमलले राजनीतिबाट विश्राम लिनुपर्छ । यस्तै आरजुलाई राजनीतिमा अघि बढाउँदा शेरबहादुर देउवाले पहिले राजनीतिबाट विश्राम लिनुपर्दथ्यो । त्यसो भएमा मात्र यो स्वस्थ प्रतिस्पर्धा मानिन्छ र परिवारवाद भयो भन्न पनि मिल्दैन ।परिवारवादको सबैभन्दा नग्न रूप २०६४ सालमा संविधानसभाको चुनावदेखि देखिएको हो । यो मामिलामा माओवादीले एमालेलाई पनि उछिन्यो । दुवैले सँगै बन्दुक बोकेका, संघर्षको मोर्चामा खटेका भनेर पतिपत्नीको जोडीका जोडी संविधानसभामा पुगे । समानुपातिक प्रतिनिधित्व त परिवारवादको भर्याङ नै साबित भयो । कांग्रेसमा गिरिजाप्रसाद कोइरालाले समानुपातिक सूची रोजेÙ उनका छोरी, भतिजाहरू प्रत्यक्षतर्फ उम्मेदवार थिए । तर मतदाताले त्यो रुचाएनन्, बीपीपुत्र शशांक कोइरालाले जिते पनि सुजाता, शेखर कोइरालाले चुनाव हारे । देउवाले पनि पत्नी आरजुलाई समानुपातिक सूचीबाट अघि बढाए । आरजु र देउवा जोडी दुवै संविधानसभामा सदस्य थिए । मतदाताले अस्वीकार नगरेका भए अहिलेको संसद्मा पनि सँगै हुने थिए । दोस्रो संविधानसभादेखि सुजाता पनि समानुपातिक सूचीबाट संसद्मा छिन् । राजनीतिमा लागेका कारण दुःख पाउने परिवार कोइराला, सिंहबाहेक पनि कांग्रेसमा हजारौं छन् । यस्ता परिवार एमाले र माओवादीमा पनि छन् । फेरि पारिवारिक विरासत बोक्दैमा राजनीतिक क्षमता हुँदैन भन्ने उदाहरण शशांक, सुजाता र आरजु नै छन् ।नेता र पार्टीहरूमा परिवारमोह र परिवारवादी प्रवृत्ति देख्दा लोकतन्त्र, गणतन्त्रको नारा फजुल लाग्छ । चुनावको उम्मेदवारीमा मात्र यो सीमित छैन, राजनीतिककूटनीतिक नियुक्ति, ठेक्कापट्टा, व्यापारव्यवसाय सर्वत्र व्यापक छ । गणतन्त्र त जंगबहादुरका सात भाइ र धीरशमशेरका सत्र भाइ छोराको अर्को अवतारजस्तो देखिन थालेको छ । तर विचारणीय कुरा के हो भने, यसका कारण स्थापित नेताहरू नै बदनाम पात्र भनेर इतिहासमा गनिने भएका छन् । यसले तत्कालका लागि लोकतन्त्र, गणतन्त्रलाई घात गरे पनि जनता जागरुक भएपछि परिवारवाद कायम रहन सक्तैन । समय गतिशील छ, एक दिन त्यो समय अवश्य आउनेछ, लोकतन्त्रमा सुधार सम्भव छ । यो यही चुनावबाट पनि प्रारम्भ हुन सक्छ मतदाता सचेत भए, तर बदनाम भइसकेपछि नेताहरूको बदनामी इतिहासबाट मेटिँदैन ।"
हुँदाहुँदा मतदातालाई धम्की,"चितवनमा पुगी माओवादी अध्यक्ष दाहालले, रेणुले हारे देश नै दुर्घटनामा पर्न सक्छ र आरजु देउवाले कांग्रेसको मेयर नभएको ठाउँमा पैसा पठाइँदैन भन्दा आलोचना भइरहेको छ । उसै गरी केपी शर्मा ओलीले माधब नेपालको नाम लिँदै एक छिनपछि मुख कुल्ला गर्ने भन्दा असभ्य र दम्भी नेताको पगरी भिर्न पुगे । भरतपुरमा कुनै उम्मेदवारले हार्दैमा देश नै दुर्घटनामा पर्छ भन्नु दाहालको कमजोरी हो । मतदाताहरूलाई धम्काएर होइन मन जितेर शासनमा पुग्नु पो जित्नु हो । अझै समय छ, दाहालले चितवनवासीसमक्ष माफी मागे मतदाताको मन परिवर्तन हुन सक्छ । स्थानीय चुनाव मुखैमा आइसक्यो । यो बेला जिम्मेबार दलका शीर्ष नेताहरूले मतदातासमक्ष विकास र समृद्धिको कुरा गर्ने हो कि अस्वास्थ्यकर जुहारी खेली आफैं हास्यको पात्र बन्ने ? देश र समाजप्रति जिम्मेवार नेताले कसरी देशलाई समृद्धिमा डोर्याउन सकिन्छ भनेर योजना बुन्छन् न कि व्यक्तिगत टीकाटिप्पणी गरेर चुनावको वातावरण बिगार्छन् । तर जे नहुनुपर्ने हो त्यही भैरहेछ अहिले । शीर्ष नेताहरू नै गालीगलौजमा उत्रेका छन्, यो निन्दनीय कुरा हो । केही दिनअघि ओलीले शेरबहादुर देउवालाई लक्षित गर्दै भनेका थिए, देउवाजी बूढो हुनुभयो । यसर्थ वृद्धभत्ता थाप्न भए पनि गोप्य मतदान गर्दा सूर्यमा मत हाल्नुहोस् । यसको चौतर्फी आलोचना भएको थियो । ओलीको टिप्पणीलाई काउन्टर दिँदै गगन थापाले हालै भने, ओलीजी कांग्रेसले आफ्नो सरकारको पालामा मिर्गौलापीडितहरूलाई ५ हजार मासिक भत्ता दिने ब्यवस्था गरेको छ । त्यो सुविधा लिन तपाईं आउनोस् । यस्तो व्यक्तिगत र अस्वास्थ्यकर भाषणले न देश बन्छ न त नेताहरूको कद नै उचो हुन्छ । मन्त्रीप्रधानमन्त्री बनिसकेका मान्छेले के बोल्नु हुन्छ के हुँदैन, ख्याल नगर्नु आफ्नो गरिमा र विद्वता आफैं गिराउनु हो । र, मतदाताहरूले पनि व्यक्तिगत गालीगलौजमा उत्रने नेता तथा दलहरूलाई भन्दा विकास र समृद्धिको योजना पस्कनेहरूलाई साथ दिनुपर्छ ।गोपाल देवकोटा, चाबहिल, पीपलबोट"
एकदलीय शैली,"हिजोआज चुनावी सभामा गठबन्धन दलका नेताहरूको अभिव्यक्ति सुन्दा लाग्छ, उनीहरूले दल र आफ्नोसमेत हैसियत बिर्सिरहेका छन् । उनीहरू फरक दलका होइनन्, एउटै दलका नेताहरू हुन् भन्ने महसुस हुन्छ । तर यहाँ गठबन्धन भनिन्छ, फलानो र ढिस्कानो दलका नेता भनेर सम्बोधन गरिन्छ । कांग्रेसको उम्मेदवार भएको सभामा माओवादी, एकीकृत समाजवादीका नेताले आफ्नै पार्टीको उम्मेदरवारको भन्दा बढी बखान गरेर मत मागिरहेको सुनिन्छ । त्यसै गरी माओवादीका उम्मेदवार भएका ठाउँमा कांग्रेस समाजवादी लगायतका नेताको पनि हर्कत उस्तै छन् । गठबन्धन भनिएका सबै दलको पारा उस्तै हो । निर्वाचन अर्थात् राजनीतिको लोकसेवामा एक्लै परीक्षा दिएर नाम निकाल्न दलहरूलाई किन फलामको चिउरा चपाएजस्तो हुन थाल्यो ? जनाधार गुमाउँदै गएपछि दलहरू एकअर्काको बैसाखी टेकेर राजनीति गरिरहेका छन् । आखिर निर्वाचनमा ओदाने टाउको बनाएर एउटै दलको उम्मेदवार जसरी भाग लिनुपर्ने भएपछि किन यो फरक पार्टीको नामले चिनाउने दुष्प्रयास गरिरहेका छन् ? यसरी जनताको आँखामा छारो हालिरहनुभन्दा बरु जुनजुन दललाई अब आफू एक्लै निर्वाचनमा दौडिएर कुनै उपलब्धि हात पार्न सकिन्नजस्तो लाग्छ भने तीती दलले एकीकरण गरे भइहाल्थ्यो नि ! यसो भएमा गठबन्धन भनेर निर्वाचनका बेला भागबन्डा मिलाइरहनुपर्ने झन्झट पनि हुने थिएन । अहिलेजस्तो केन्द्रमा गठबन्धन भन्ने तर स्थानीयस्तरमा कुरा नमिलेर भाँडभैलो हुने अवस्था पनि अन्त्य हुने थियो । गठबन्धन नै भए पनि कुनै न कुनै तरिकाले मत माग्न सकिन्थ्यो । निर्वाचन आयोगमा दर्ता भएका दल सयभन्दा बढी छन् तर चर्चामा छन् गठबन्धनका दलहरू र प्रमुख प्रतिपक्षी एमाले मात्रै । नेताहरूले आफ्नै पार्टीका उम्मेदवारलाई भन्दा बढी प्राथमिकतामा राखेर मत माग्दै गरेको देखेर राजनीतिक बहुदलीय प्रणालीमा चलिरहेको छ कि पञ्चायती शैलीमा भन्ने प्रश्न उठेको छ ।सुजन देवकोटा, पालुङ्टार४, गोरखा"
चुनावको सदुपयोग,"अर्को साता स्थानीय चुनाव हुँदै छ । उम्मेदवारहरूलाई मतदाताको घरआँगनमा पुगी भोट माग्न भ्याईनभ्याई छ । उनीहरू जनतालाई मीठामीठा आश्वासन बाँडिरहेका छन् । हामी सबैले आफ्नो गाउँठाउँको विकास गर्ने सही उम्मेदवारको पहिचान गर्नुपर्छ । अमूल्य भोट आफ्नालाई भन्दा राम्रालाई दिनुपर्छ । समयमै सबैले निष्ठावान् अनि इमानदार उम्मेदवारलाई चिनेर चुनावको सदुपयोग गर्नुपर्छ । अक्षम र भ्रष्ट उम्मेदवारलाई जिताएर पछि पछुताउन नपरोस् । पुनः उम्मेदवार भएकाहरूको उचित मूल्यांकन गरेर मात्र भोट दिनुपर्छ । त्यस्तै नयाँ वा युवा उम्मेदवारलाई पनि उनीहरूको पृष्ठभूमि बुझेर मात्र भोट दिनुपर्छ । स्थानीय चुनाव भनेको आफ्नै गाउँ, टोल, बस्ती, नगरको विकास गर्ने उम्मेदवारलाई चुन्ने सुवर्ण अवसर हो । अच्युतमानसिंह प्रधान, बालुवाटार, काठमाडौं"
"प्रचण्ड, प्रतापी, भूपति","आधा शताब्दीसम्मका राजनीतिक सहयोद्धा माधव नेपालको नाम झुक्किएर मुखबाट निस्किनासाथ एमाले अध्यक्ष केपी शर्मा ओली कुल्ला गर्न गएका मौकामा माओवादी अध्यक्ष पुष्पकमल दाहाल र प्रधानमन्त्री तथा कांग्रेस सभापति शेरबहादुर देउवाकी पत्नी आरजु राणाले उधुम मच्चाएका छन् । चुनाव त देशका दुई करोड ९२ लाख जनता र एक करोड ७७ लाख मतदाता सबैका लागि आएको हो । तर, अहिले सत्तामा भएका दाहाल र राणाको उन्मादी अभिव्यक्ति मतदाताका अगाडि भद्दा मजाक मात्र होइन, संघीय लोकतन्त्रका लागि त्रासदपूर्ण चेतावनी पनि हो । पश्चिम नेपालका विपन्न जनताको कष्टसाध्य जीवनबाट दीक्षित दाहाल र पश्चिमा दुनियाँको विश्वविद्यालयबाट शिक्षित राणाको अभिव्यक्ति कुनै संयोग मात्र होइन, संघीयता र लोकतन्त्रप्रति उनीहरूको इमान र जमान दिवालिया भएको प्रमाण पनि हो । यसले लोकतन्त्रप्रति आशावादी समुदायलाई बेचैन बनाएको छ । सत्ता गठबन्धनले बिहीबार भरतपुरमा गरेको सभामा प्रधानमन्त्री तथा कांग्रेस सभापति देउवा र वरिष्ठ नेता रामचन्द्र पौडेललाई फड्के किनाराको साक्षी राखेर माओवादी अध्यक्ष दाहालले कांग्रेस कार्यकर्तालाई धम्क्याउँदै भने, रेनु र चित्रसेनको टिम विजयी भए म निकै उत्साहित हुनेछु, तर हँसियाहतौडामा भोट हाल्दिनँ भन्नुभयो भने, मलाई आशंकाले हेरेर गठबन्धन कमजोर पार्न खोज्नुभयो भने म त अब दायाँबायाँ गर्दिनँ, तर देश दुर्घटनामा पर्ने खतरा छ । देशका राष्ट्रपति र प्रधानमन्त्रीका आसन नै खल्तीमा बोकेर हिँड्न रुचाउने दाहाल मेयरको पिर्कामा छोरीलाई फर्काउन किन आकुलब्याकुल छन् भन्ने बुझ्न गाह्रो छैन, खासमा उनी भरतपुरमा छोरीलाई जिताउन, त्यही आधारमा तौल बढाउन र संसदीय निर्वाचनमा आयातनसमेत फैलाउन चाहन्छन् । हो, भविष्यमा बन्ने सरकारमा आफ्नो नाभी आजै प्रत्यारोपण गर्न दाहालले छोरीलाई चुनावी खालमा राखेका हुन् । यो कुनै विवश बाबुको पुत्रीमोह मात्र अवश्य होइन, बरु कुटिल खेलाडीको अन्तिम दाउ हो । आफू, आफ्ना सन्तान वा आफ्नो दलले चुनाव हारेमा देश दुर्घटनामा पर्छ भन्नु खासमा नार्सिसिस्ट डिस्अर्डर हो, जसले दुनियाँको सुरुवात र अन्त्य आफ्नै शक्तिबाट हुन्छ भन्ने घनघोर भ्रम पाल्छ । तर दाहालले बुझ्नुपर्ने तथ्य के हो भने, भोलि संसदीय निर्वाचनमा उनी आफैंले त्यही चितवनबाट हारे र झोक छुटेर काशी गइदिए भने पनि देशलाई कुनै क्षति हुने छैन, देश अविराम चल्नेछ । किनकि, जवाहरलाल नेहरूपछि भारत, माओत्सेतुङपछि चीन, नेल्सन मण्डेलापछि दक्षिण अफ्रिका र जर्ज वासिङट्नपछि अमेरिका मात्र होइन, जुलियस सिजरपछि इटली, इदी अमिनपछि युगान्डा, पोलपोटपछि क्याम्बोडिया र रोबर्ट मुगाबेपछि जिम्बाम्बेको जीवन अनवरत चलिरहेको छ । दाहाललाई सोध्नुपर्ने प्रश्न के हो भने, भरतपुरमा रेनुले हार्दा देश जोखिममा पर्छ भने सप्तरी तिलाठीको दलित महिला सदस्यमा असियादेवी मरिक, सुनसरीको हरिनगर गाउँपालिका अध्यक्षमा कलावतीदेवी उराव वा नुवाकोट विदुर नगरपालिकाको उपमेयरमा प्रभा बोगटीको जित वा हारले अप्रभावी रहने तपार्इंको दिल, दल र दर्शन के हो ? देशभरका दलित, महिला, मधेसी, आदिवासी र समस्त सिमान्त उम्मेदवारप्रति दाहाल निरपेक्ष छन् भने देशले उनकी छोरीको मात्र चिन्ता नगर्न सक्छ । त्यसले दाहालको राजनीतिक यात्रा दुर्घटनामा पर्न सक्छ, तर त्यसको जवाफदेहिता चितवनको कांग्रेस, नेपालको कांग्रेस, भारतको कांग्रेस वा अमेरिकाको कांग्रेससँग माग्न मिल्दैन । त्यसको जवाफ खोज्ने हो भने दाहालले भरतपुरका कांग्रेसका दैलादैलामा होइन, खुमलटारस्थित आफ्नै निवासको कोठाचोटामा खोज्नुपर्छ । त्यहाँका झ्याल, ढोका, सोफा, बिस्तारा र व्यायामशालामा मात्र होइन, जगमा नै कुन व्यक्ति र कुन शक्तिको स्वार्थ जोडिएको छ भनेर घोत्लिनुपर्छ । हिजो ज्ञानेन्द्र र गिरिजाप्रसादसँग रेस्लिङ खेल्ने भीमकाय व्यक्तित्व आज किन लिलिपुट बनेर भरतपुरका कांग्रेसी कार्यकर्तासँग कबड्डी खेल्ने बाध्यतामा पुग्यो भन्ने प्रश्नको उत्तर दाहालले खोज्नुपर्छ । उनी आफैंले आफ्नो भर्त्सना गर्ने लत छाडे भने मात्र दुनियाँबाट न्यायको अपेक्षा गर्न सक्छन् । सायद, चितवनमा कसर केही बाँकी थियो, त्यसैले त्यही दिन डडेलधुरामा प्रधानमन्त्री पत्नी राणाले मतदातालाई तर्साउँदै भनिन्, हामीले जित्यौं भने शेरबहादुर दाइ, आरजु भाउजूलाई फोन गरेर समस्या भन्न सक्नुहुन्छ, तर जहाँ कांग्रेसको मेयर नै हुन्न, त्यहाँ हामी किन पैसा पठाउँछौं ? कसले पैसा पठाउने ? देउवा शासनमा आएदेखि लगातार ६ पटक विजयी भएकाले होला, आरजुलाई मतदाता बधुवा दास लागेका हुन सक्छन् त्यसैले कैलाली झरेर स्थानीय तह निर्वाचनपछि ५६ जना युवालाई मलेसिया पठाइदिने प्रलोभन पनि वितरण गरिन् । आरजु, जसको परिवार तीन दशकदेखि राज्यशक्तिको केन्द्रमा छ, उनले आफ्नै निर्वाचन क्षेत्रका बेरोजगार युवालाई जम्मा गरेर बिनासंकोच भन्दै छिन्, मलाई कसैले कोटा दिन्छु भनेको छ, त्यसैले केही युवालाई मलेसिया पठाउन सक्छु । आफ्ना छोरालाई बेलायतको युनिभर्सिटी अफ योर्कशायरमा भर्ना गराउने तर मतदाताका छोरालाई मलेसिया पठाइदिन्छु भनेर सार्वजनिक घोषणा गर्ने प्रधानमन्त्री पत्नीलाई खास देश कसको हो भन्नेमा भ्रान्ति देखिन्छ । आरजुले के बुझ्नुपर्छ भने, लोकतन्त्र र निर्वाचन भनेको साधारणजनको असाधारण शक्ति प्रदर्शन हो । फेरि, चुनावी जित नै शाश्वत हो भने डडेलधुराकै सीमावर्ती जिल्ला बैतडीबाट लोकेन्द्रबहादुर चन्द, धनकुटाबाट सूर्यबहादुर थापा र सिन्धुपाल्चोकबाट पशुपतिशमशेर जबराले त्यस्ता अभिलेख जमानामै बनाएका थिए । मतदाताको सम्मान र लोकतन्त्रको प्रवर्द्धनको इतिहासमा चन्द, थापा र जबराको अभिलेख कुन रूपमा छ ? मुख्य प्रश्न यो हो । आरजु आफ्नो विषयमा सुपठित हुन सक्छिन् तर राजनीतिक रूपमा उनीजस्ता नेताले प्रौढ शिक्षा कक्षामा भर्ना लिनु आजको अपरिहार्य आवश्यकता हो । पहिलो विषय त राष्ट्रको ढुकुटी कुनै व्यक्ति, दल वा शक्तिको बपौती होइन, त्यो सर्वसाधारणले नुनदेखि सुन किन्दा तिरेको करको भकारी हो । सरकार भनेको भकारीको पहरेदार हो, अधिपति होइन । दोस्रो, हाम्रो व्यवस्थाअनुसार केन्द्रले राजश्व कमाउने र स्थानीय तहलाई खटनपटन गराउने होइन । काठमाडौंका हरेक उपभोक्ताले पिउने पानीको करमा काठमाडौं महानगरपालिकाको स्वयंसिद्ध अधिकार छ, माथिल्लो तामाकोसी जलविद्युत् आयोजनाबाट उठ्ने राजस्वमा दोलखाको बिगु गाउँपालिकाको अधिकार अकाट्य छ । सगरमाथा चढ्दा विदेशीले डलरमा तिर्ने रोयल्टीमा सोलुखुम्बुको खुम्बु पासाङल्हामु गाउँपालिको अधिकार अटुट छ । हाम्रो व्यवस्थामा बजेट विनियोजन भनेको स्थानीय पालिकाले आफैं वा केन्द्रीय संयन्त्रमार्फत उठाएर सञ्चित कोषमा राखेको रकमको बाँडफाँट हो, अनुदान होइन । आरजुको भनाइ राजनीतिक रूपमा अनैतिक र कानुनी रूपमा अवैध छ, तर संघीय ढाँचाको दोहोलो काड्ने उनी पहिलो र एक्लो नेता होइनन् । यही निर्वाचनमा प्रमुख दलहरूले जसरी टिकट बाँडेका छन्, त्यो आधारमा उनीहरू संघीयताका हिमायती होइन, केन्द्रीयताका पक्षपोषक हुन् भन्ने प्रस्ट भएको छ । संघीयता भनेको अधिकार प्रत्यायोजन होइन, शक्ति बाँडफाँट हो । तर, ताप्लेजुङको सिरिजंगा गाउँपालिकादेखि दार्चुलाको महाकाली नगरपालिकासम्मको टिकट वितरण गर्न बालुवाटार, खुमलटार र बालकोटका पीठाधीशहरू कैंची र टिपेक्स लिएर बसे, स्थानीय तह र प्रदेशले गरेका सिफारिस विसर्जन गरिदिए । हामी लोकतन्त्र हुँदै संघीयताको अभ्यासमा छौं, तर नेताहरूको अभ्यास पञ्यायतकालको जस्तै पश्चगामी छ । हिजो दरबारले गाउँ फर्क अभियानका नाममा जिल्लाजिल्लामा अड्डा राखेर आमनिर्वाचनमा को उम्मेदवार बन्न पाउँछ र को पाउँदैन भनेर योग्यता निर्धारण गर्थ्यो । जनस्तरमा लोकप्रिय भए पनि दरबारको कमान्डमा रहेको गाउँ फर्कबाट नोटरी नपाउने व्यक्तिको उम्मेदवारी दर्तासमेत हुँदैनथ्यो । आज मुख्य दलका मुख्य नेताहरू लाहुरे बन्न इच्छुक तन्नेरी उठाउन आएका गल्लावालजस्ता भएका छन् र धरातलमा पार्टी बचाइरहेका कार्यकर्तालाई लाइनमा उभ्याएर मनी एन्ड मसल का आधारमा ठोकपिट गर्दै अपमानित गरिरहेका छन् । बालुवाटार, बालकोट र खुमलटारको हस्तक्षेपले संघीयता आफैंमा पक्षघातग्रस्त भएको छ, यही मौकामा कतिपयले संघीयता देशले अब धान्न सक्दैन भनेर जनमत बनाउन खोजेका छन् । स्मरणीय के छ भने, हिजो पञ्चायतमा पनि स्थानीय तह थिए र जनप्रतिनिधिहरू सीडीओ र अञ्चलाधीशका घोडाका पछिपछि धूलो खाँदै म्याराथन गर्थे । जनताका सुविधाको पक्षमा निर्णय लिन उनीहरूसँग अधिकार थिएन र पूर्वाधार निर्माण गर्न बजेट थिएन । स्थानीय प्रतिनिधिसँग अधिकार नहुने र माथिको सत्तासँग जनमानसको पहुँच नहुने अवस्था अन्त गर्न संघीयता आएको हो । स्थानीय तहमा भ्रष्टाचार नभएको होइन तर यो पाँच वर्षमा कुनै पनि स्थानीय तहका प्रमुखले मलाई काम गर्ने वातावरण भएन भनेर गाउँपालिका नै विघटन गरेको समाचार हामीले सुन्नुपरेन । कुनै नगरपालिका भङ्ग भएको मुद्दामा अदालतको अमूल्य समय बर्बाद भएको देख्नुपरेन । बिचौलियाको पैसामा सिंगापुरमा उपचार गराउने जनप्रतिनिधि झापाको कचनाकवल गाउँपालिकाकी उपाध्यक्ष निमसरी राजवंशी होइनन् । छोरी, बुहारी र ज्वाइँलाई पार्टी र राज्यका पद बन्डा गर्ने जनप्रतिनिधि चितवनको राप्ती नगरपालिकाका उपप्रमुख इमानसिंह लामा होइनन् । इन्धनको माग घटाउन भन्दै विद्यालयसमेत बन्द गरेर तस्करीका लागि सुपारी आयातको उर्दी दिने नेता डडेलधुराको गन्यापधुरा गाउँपालिकाकी उपाध्यक्ष कमलादेवी ठगुन्ना होइनन् । त्यसैले भ्रष्टाचारको हेडक्वार्टर हिजो नारायणहिटी थियो र आज सिंहदरबार हो, जसको मुख्य शाखा कार्यालय बूढानीलकण्ठ, बालकोट र खुमलटारमा अपार भीडका साथ चलिरहेको छ । जनप्रतिनिधि भ्रष्ट भएकाले व्यवस्था नै फाल्ने हो भने संसद्, सिंहदरबार र बालुवाटार नै अविलम्ब विघटन गर्नुपर्ने हुन्छ । होइन, व्यक्तिको दोष भने जनताले आफ्नो ब्रह्मास्त्र प्रयोग गर्ने मौका निर्वाचन नै हो । जनतासँग विवेक छैन भनेर मान्ने हो भने, निर्वाचन र लोकतन्त्रलाई नै मिथ्या भन्नुपर्नेछ । हामीसँग विवेक छैन, हामी न्यायअन्याय छुट्ट्याउन सक्दैनौं, महाराजका छोरा स्वतः महाराज हुने व्यवस्था गरिबक्स्योस्, हामी आज्ञाकारी रैती बन्छौं भनेर आधुनिक इतिहासमा कुनै पनि देशका जनताले घुँडा टेकेका छैनन् । अब पनि टेक्ने छैनन् । त्यसैले पाल्नुपर्ने संघीयता र लोकतन्त्र नै हो, फाल्नुपर्ने नेताहरूको हुकुम प्रमाङ्गी हो । जनताले मति प्रयोग गरेर मत दिने बेला यही हो । जुनसुकै दलका किन नहोऊन्, प्रचण्ड, प्रतापी र भूपतिको कृपाले मात्र टिकट पाएका उम्मेदवार पराजित भए भने लोकतन्त्रको अविच्छिन्न वर्चस्व साबित हुनेछ ।"
हेत्तेरिका ! औषधि नै छुट्यो,"ला ! औषधि नै ल्याउन बिर्स्यो । के ?हिजो हतारहतार झोलामा कपडा ठुसें, मञ्जन ब्रुस कोचें, औषधिचैं छुटेछ । एक जना साथी कामको सिलसिलामा २४ दिन गाउँतिर बस्ने गरी जाँदा सहकर्मीसँग बेलुकी एउटै कोठामा थिए । खाना खाइसकेपछि झोलामा औषधि छाम्दा पाएनन् ।कुन औषधि ?प्रेसरको । अब यता पाइँदैन होला ।मसँग छ । म दिन्छु नि !तपाईं पनि प्रेसरको औषधि खानुहुन्छ ?हो नि ! प्रेसरको नि खान्छु, चिनीको नि ।अनि मैले खाएकै औषधि तपाईंसँग होला त ?यी यो छ मसँग । प्रेसरको ।एउटा पाता देखाउँदै भने ।हो, हो, यही हो । मसँग पूरै पाता छ । दुवैले खाउँला ।धन्न । नभए मैले छुटाउनुपर्नेथ्यो । यहाँ कहाँ खोज्न जानु ?दुवैले औषधि खाए ।यो औषधि खानुपर्ने नि दिक्कैलाग्दो हुँदो रहेछ ।हो, हुन त । तर मैले खाँदै गरेको त १५ वर्षभन्दा धेरै भैसक्यो । करिब ५५ वर्षका साथीले भने ।ए बा, हो र ? मैले त भर्खरभर्खरै हो । त्यसैले कहिलेकाहीँ त घरमै नि खान बिर्सिन्छु । बिर्सिनु राम्रो हुन्न । ल अहिले नि खाइहाल्नू । दुवैले औषधि हातमा राखे ।हेर्दा यति स्यानो, काम त निक्कै ठूलो गर्छ है यसले । अनभिज्ञ पाराले बोले, पहिलो मित्र ।हो त । त्यसैले त यो औषधि हो नि ! व्याख्या गरे, अनुभवी जेठा सहकर्मी मित्रले ।दुवैले औषधि पानीले निले ।अनि तपाईंले यत्रो १५१५ वर्ष औषधि खाइराख्दा यसले साइड इफेक्ट गरेन त ?खोइ थाहा भएन । किन औषधिले साइड इफेक्ट गर्छ र ? खाटको तन्ना मिलाउँदै भने ।त्यसै भन्छन् । त्यही भएर मैले त औषधि सुरु गर भन्दाभन्दा नि गरेको थिइनँ । अहिले मात्र गरेको । कसैकसैलाई प्रेसरको औषधिले खुट्टा सुन्नियो भनेर सुनेको थिएँ । खुकुलो टिसर्ट, हाफ पाइन्ट लगाउँदै जवाफ फर्काइरहे ।हो र ? आत्तिए पहिलो साथी ।आत्तिनुपर्दैन । सम्बन्धित चिकित्सकलाई देखाएपछि मिलाइदिइहाले नि । कहिलेकाहीँ सामान्य असर पर्न सक्छ रे ! तर केही भयो भने चिकित्सकले सल्लाह दिइहाल्छन् नि ! कहिलेकाहीँ त नखाऊँ नखाऊँ लाग्छ । उनी पनि कपडा फेर्दै खाटमा बसे ।हुन्न त्यस्तो सोच्नु । एउटा औषधिले प्रेसर नियन्त्रणमा आउँछ भने किन निरन्तर नखानु ?प्रेसरले केही गाह्रो भएकै छैन । अनि प्रेसर बढेर के नै होला त ।त्यसो होइन । प्रेसर बढ्दा केही लक्षण हुनैपर्छ भन्ने छैन । तर निरन्तर बढिराख्यो भने शरीरका प्रमुख अंगमै असर पार्छ । प्रेसर भनेको रक्तचाप हो । रक्तचाप हरेक रक्तनलीमा हुन्छ । रक्तनली हरेक अंगमा । यदि रक्तचाप निरन्तर आवश्यकताभन्दा बढी भयो भने त्यो अंगलाई नराम्रो असर पार्छ । अझ धेरै भयो भने त फुट्न सक्छ ।तपाईंलाई यी सबै कुरा कसरी थाहा भयो नि ?कोठामा मधुरो बत्ती । झ्यालबाट सिर्सिरे हावा छिरेको । लामखुट्टेको पीर थिएन । ल १५ वर्ष यत्तिकै हो त ? कहिले चिकित्सकसँग सोधें, कहिले पत्रपत्रिका पढें । कहिले रेडियो टेलिभिजन सुनें, हेरें । कहिले साथीभाइसँग कुरा गरें । खाटमा बसेर भित्तामा अढेस लागेर बोले ।अनि प्रमुख अंग भनेको कुन हो नि ? साथीको अनुहार हेर्दै सोधे ।मुटु, मृगौला, मस्तिष्क, आँखा, रक्तनली । आँखामा आँखा मिलाएर भने ।त्यो कतिको मृगौला बिग्य्रो भनेको, प्रेसरले नै हो ?एउटा कारणचाहिँ हो । चिनी अर्को प्रमुख कारण हो । त्यस्तै अरू कारण पनि हुन सक्छन् ।अनि मुटु, मस्तिष्कमा चाहिँ के हुन सक्छन् ?मुटु बिस्तारै सुनिन सक्छ, हृदयाघात हुन सक्छ । मस्तिष्कमा स्ट्रोक (मष्तिस्काघात) हुन सक्छ ।कसैलाई भएको थाहा छ ? चाख लिएर सोधे ।थाहा छ नि ! हृदयाघातले बितेकै छ । औषधि सेवन नियमित थिएन, धूमपान छोड्दैनथे । अरू पनि छन् । तलतिर हेर्दै मलिन स्वरमा भने ।मनमा असमञ्जस्य लिएर बिस्तारै सोधे, तपाईं त ठीक हुनुहुन्छ नि ?म ठीक छु नि ! भगवान्को कृपा, आफ्नो कर्तव्य, चिकित्सकको सल्लाह अहिलेसम्म मिलेकै छ भन्नुपर्यो । खानामा नि हेक्का राख्छु ।आ अघि थाहा पाए । भातभन्दा धेरै साग खाएको । होटलको साहुजी छक्क पर्याथ्यो ।हो त यो चिनी, चिल्लो धेरै हुने खानेकुरोभन्दा हरियो सागसब्जी राम्रो नि ।मेरो दिमागमा एउटा कुरो आइरहन्छ । के यो औषधि छोड्न मिल्दैन ?अब यो सान्दर्भिक पनि छ । सिम्पल पनि । सान्दर्भिक औषधि किन धेरै खाने ? पैसो नि खर्च हुने । तर जवाफ समान्य छ प्रेसर नियन्त्रण नभएपछि, नियन्त्रण गर्न त केही गर्नैपर्यो । अब व्यायामले, खानेकुरोले अरू केही आवश्यक उपचारले ठीक नभए न औषधि खाने हो । चिकित्सकले त्यत्तिकै त पक्कै दिएनन् होला !छोड्न मिल्छ कि मिल्दैन ?मलाई धेरै थाहा हुने त कुरो भएन । तर जानेसम्म प्रेसर कम गर्न दिएको औषधि, छोडेपछि त फेरि बढिहाल्छ । बढेपछि खतरा उही । त्यसैले मिल्दैन । तर कहिलेकाहीँ चिकित्सकले प्रेसर नै कम भयो भने, अथवा अरू कुनै कारणले प्रेसर बढेकामा उक्त कारणको हल भयो भने औषधि छुटाएको पनि सुनेको छु । तर मेरो सल्लाह आफूखुसी छोड्दै नछोड्नू ।धेरै कुरो बुझे आज, मेरो औषधि छुट्नाले । मुसुक्क हाँसे ।आ । मलाई पनि खुसी नै लाग्यो केही कुरा भन्न पाएर । मलाई अर्को खुसी लाग्यो तपाईं चुरोट खानुहुँदो रहेनछ ।भोलि हिँड्न जाऊँ है । बिहानै । गाउँतिर रमाइलो हुन्छ । पहिलो मित्र बोले ।त्यो त पक्का । म त सहरमा नि हिँड्छु नि !म नि हिँड्न त हिँड्छु । तर धेरै जसो अल्छी लाग्छ ।अल्छी नमान्ने नि !ल त अहिले सुतौं ।थाहा छ कि छैन ? घुर्ने मान्छेको नि प्रेसर बढ्न सक्छ नि ।थाहा छैन ।धन्न हामी रक्सी नि खाछैनौ, पक्कै घुर्दैनौ होला ।शुभरात्रि ।गुडनाइट ।"
मेलिनाको रोजाइले खोसिदिएको राई दाजुभाइको चैन !,"केही समयअघि गायिका मेलिना राईले गितारवादक सञ्जीव बराइलीसँग इन्गेजमेन्ट गरेको खबर सार्वजनिक भएपछि मेलिनाप्रति सामाजिक सञ्जालहरूमा ताली कम गाली धेरै बर्सिए, बढी त किरात राई समुदायबाट । धेरैजसोले उनको आत्मसम्मानमाथि ठेस पुग्ने गरी अपाच्य प्रतिक्रिया दिए । निर्णय प्रक्रिया, उत्पादन र वितरणमा सामूहिकतामा विश्वास गर्ने अनि आफूलाई प्रगतिशील मान्ने राईहरूले यस्तो अन्तरजातीय विवाहले नस्ल सिध्याउने, सम्बन्ध नटिक्ने धारणा राखे । आफ्नो जिन्दगीबारे आफैं निर्णय गर्ने क्षमता भएकाहरूको विवाह कोसँग हुनुपर्छ वा हुनु हुँदैन भन्ने हामी को ? हामी राईहरू यस्ता त थिएनौं !दलित समुदायलाई हिन्दु वर्ण व्यवस्थाले जात व्यवस्थाको पीँधमा पारेको हो । हिन्दु शासकहरूलाई युद्ध लड्नका लागि फलामका हातहतियार र औजार बनाइदिने, छालाको काम गरिदिने, लुगा सिलाइदिनेहरू अछुत, अशुद्ध, अपवित्र मान्न थालिएÙ तल्लो जात भनेर हेपिन थाले र त्यही व्यवस्था आजपर्यन्त कायम छ । जात व्यवस्था नेपालमा शुद्धता र पवित्रतामा आधारित छ । दलित मन्दिर छिर्यो भने मन्दिरको पवित्रता र शुद्धता नासिन्छ भन्ने हिन्दुवादी अवधारणा व्याप्त छ । दलितले छोएको पानी उच्च जात लाई चल्दैन । अन्तरजातीय विवाह गर्ने ब्राह्मणको जात खस्छ । जात खस्नेचाहिँ दलित समुदायबीच आपसी विवाह गर्दा पनि हुन्छ । दलित समुदायभित्रै पनि कोही उच्च मानिन्छन् भने कोही नीच ।खास गरी पूर्वी पहाडी भेगमा बसोबास सुरुआत गरेका, आदिवासी जनजातिभित्र पर्ने किरात राईहरूको सभ्यताले हिन्दु वर्ण र जात व्यवस्थासँग कुनै सम्बन्ध राख्दैन । किरात राईको मूल धार्मिक ग्रन्थ मुन्दुमले जातीय उच्चतानीचताको कुरा गर्दैन । किरातहरूको सभ्यता सामूहिकतामा आधारित छ । निर्णय प्रक्रिया, उत्पादन र वितरणमा त्यस्तो सामूहिकता देख्न सकिन्छ । प्रकृतिको पूजा गर्ने किरात राईहरूको मौलिक पहिचान छ । हुन त पूर्वी पहाडमा हिन्दु शासकहरूले कब्जा जमाएसँगै किरातहरूलाई वशमा लिनमा हिन्दु संस्कार, संस्कृति र सामाजिक संरचना लाद्ने प्रयत्न गरेका थिए तर किरातहरूमा जात व्यवस्थाले हिन्दु धर्मावलम्बीहरूमा जसरी जरा गाड्न पाएन, पाएको छैन । राईहरूको विवाह र कुलपितृ परम्पराका आफ्नै नियम छन् । विवाह गरेर गएकी छोरीचेलीलाई तीन चुलो (माङ) बाट निकाल्ने र विवाह गरेर ल्याइएकी बुहारीलाई चुलोमा हाल्ने गरिन्छ । चुलोमा हाल्नु भनेको पितृ कर्ममा उनको संलग्नता रहने भन्ने हो । चार किरातहरू राई, लिम्बू, याक्खा र सुनुवारबीच मागी विवाह नै चल्छ र बुहारीहरू पितृ कार्यमा स्वीकार्य हुन्छन् । यीबाहेक दलित मात्रै होइन, राईभन्दा माथिल्लो जातकी बुहारी ल्याए पनि पितृकार्यमा प्रवेश गराइँदैन । खसआर्यहरूमा जस्तो पानी, भातभान्सै नचल्ने भन्नेचाहिँ हुँदैन । जात खस्ने खालको सांस्कृतिक कारबाही हुँदैन । अन्तरजातीय विवाहमा उति धेरै कडिकडाउ नभए पनि एउटै गोत्रभित्र वा हाडनाता विवाह गर्यो भनेचाहिँ धार्मिक अगुवा, दाजुभाइ, गाउँले मिलेर डाँडा कटाउने वा नयाँ गोत्र (पाछा) दिएर गाउँमै राख्ने गरिन्छ । यो एक हिसाबले सांस्कृतिक कारबाहीसमेत हो । अन्तरजातकी दुलही चुलोमा नचल्ने भए पनि उनले नौ महिना गर्भमा बोकेको सन्तानले भने चुलामा जान पाउँछ । किरात संस्कृतिका अध्येता चन्द्रकुमार हतुवाली भन्छन्, चार किरातबाहेक जुनसुकै जातसमुदायसित बिहे गरे पनि पितृकार्यमा स्विकारिँदैन, तर योबाहेक अरू सामाजिक कार्यमा स्विकारिन्छ, पानी नचल्ने भन्ने हुँदैन । यदि स्विकारिन छाडिएको छ भने त्यो हिन्दु धर्मको प्रभाव हो ।हिन्दु धर्मावलम्बी भईकन पनि दलित समुदायको खानपान किरात राईसँग केही मिल्छ । जस्तो आदिवासी सभ्यताको प्रभाव बढेको ठाउँमा विवाह संस्कारमा रक्सी चाहिन्छ । काठमाडौंभन्दा पूर्वतिरको हकमा कोसेलीमा रोटी र रक्सी अनिवार्य हुन्छ । सायद त्यसैले पनि, उच्च जात भनिएका अरूसँग भन्दा आदिवासी जनजातिसँगको अन्तरजातीय सम्बन्धमा दलित सुमदायले धेरै हदसम्म सहज महसुस गर्छन् । अध्येता जेबी विश्वकर्माको अनुभव यस्तै छ । उनले किरातभित्रकै लिम्बू महिलासँग विवाह गरेको ६ महिनापछि ससुरालीतर्फका दाइले बोलाए । त्यसपछि ससुराली, आफन्तहरूसँगको सम्बन्ध विस्तारका लागि थप संघर्ष गर्नुपरेन । उनी भन्छन्, मैले जनजातिलाई नै विवाह गरेकाले पनि सहज भएको हो । क्षत्रीबाहुन महिलासँग विवाह गरेको भए यो सहजता सायद हुन्थेनÙ उनीहरू स्वभावैले जातको आडमा सताउने, दमन गर्ने खालकै हुन्छन् । राई र दलितको विवाहमा विभेदै हुँदैन भन्ने पनि होइन । यहाँ २२ वर्षअघि अन्तरजातीय विवाह गरेका मोरङका मञ्जुल बराइलीको अनुभव सान्दर्भिक छ । कौशिला राईसँग उनको प्रेम सम्बन्ध थियो । कलेज पढ्दापढ्दै दुवैले भागी विवाह गरे । त्यति बेला जातीय विभेद व्यापक थियो । परिवारले छुटाउलान् भन्ने डरले दुवै जना भागेर काठमाडौं पुगे र एक महिना बसे । एक महिनापछि घर गए । जेठमा भागी विवाह गरेका उनीहरूलाई त्यही वर्ष असोजको दसैंमा ससुराली पक्षले बोलाए । गाउँका कतिपय राईलिम्बू अगुवाले छुटाउनुपर्छ भनी उचाल्न खोजे पनि ससुराली पक्ष मानेनन् । पछि ससुरालीले राई परम्परा अनुसारै झ्याइँझ्याइँ विवाह गरिदिए । दलितराई विवाहपछि सम्बन्ध टिक्नेनटिक्नेमा दुई प्रवृत्ति छन् । दलित पुरुषले राई महिलासँग गरेको बिहे अलि टिकाउ हुने गर्छ । यसमा पितृसत्तात्मक सोचमा आधारित छोराले जन्मसिद्ध पाएको पैतृक सम्पत्तिमाथिको हक जोडिन्छ । परिवारभित्र गैरदलित महिला विवाह गरेर ल्याउँदा फाटो हुने स्थिति आयो भने छोराले स्वभावतः अंश माग्छ, र बेग्लै बस्न थाल्छ । बाआमा वा अभिभावकमा पनि छोराले बिहे गरेर ल्याएकी बुहारी हो भन्ने हुन्छ । त्यस्तै, ठूलो जातकी बुहारी ल्यायो भन्ने हुन्छ, दलित पुरुषलाई वैवाहिक सम्बन्ध टिकाउन उत्ति समस्या हुन्न । तर राई पुरुषसँग विवाह गर्ने दलित महिलाले चाहिँ संघर्ष गर्नुपर्ने हुन सक्छ । राई पतिले सुरुमा जस्तोसुकै ढाडस दिएर भित्र्याए पनि परिवारको दबाब र प्रभावमा परेर परिवारकै कुरा सुन्ने, पत्नीलाई बेवास्ता गर्ने गर्यो भने दलित महिलाको पक्षमा बोलिदिने कोही हुँदैन । उसका माइती वा आफन्त पक्षको सामाजिकआर्थिक पक्ष कमजोर हुन्छ । माइती पक्षमा आफ्नी छोरीलाई अलपत्र पार्ने राई ज्वाइँविरुद्ध गइहाल्ने आँट आउँदैन । यही कारणले दलित महिलाहरूमा गैरदलित पुरुषसँग विवाह गर्ने अभ्यास तुलामत्मक रूपमा कमै छ । अन्तरजातीय विवाहको स्वीकार्यता सामाजिकआर्थिक हैसियतमा पनि भर पर्छ । अन्तरजातिय विवाह श्रमिक वर्गका लागि नौलो विषय होइन, उनीहरू आफ्नो जीवन सहज रूपमा बाँच्ने ध्याउन्नमा हुन्छन् । आफ्नो सहजता अनुसार जीवनसाथी रोज्छन्, विवाह गर्छन् । यो कोणबाट श्रमिक वर्ग महान् छन् । जब मान्छेको वर्ग उक्लिन थाल्छ, प्रतिष्ठा र आर्थिक हैसियतले गाँज्न थाल्छ । प्रतिष्ठामा आँच नपुगोस् भन्न सजातीयसँगै विवाह गर्ने, त्यो रवाफलाई बचाउने गर्छन् । आफूलाई शिक्षित दाबी गर्ने तर व्यवहारमा विभेदकारी सोच राख्नेहरू यो वर्गमा पर्छन् । प्रगतिशील विचार बोक्ने युवा पुस्तालाई यो वर्गकाले विवाह संस्कारको सिमाना तोकिदिन थाल्छन् । संविधानले प्रत्येक व्यक्तिलाई स्वतन्त्रताको हक, समानताको हकसहित सम्मानपूर्वक बाँच्न पाउने अधिकार दिएको छ । जातीय वा अन्य छुवाछुत र भेदभाव (कसुर र सजाय) ऐनमा हरेकलाई विवाह गर्ने तथा वरवधू छान्ने अधिकार छ । वैवाहिक स्थितिका आधारमा कसैले कसैलाई भेदभाव गर्न पाइँदैन भने जीवनसाथी व्यक्तिगत हितका लागि रोज्ने वा खोज्ने कुरा हो कि सामुदायिक जिम्मेवारी पूरा गर्नका लागि ? अलि सक्षम, आत्मनिर्भर मान्छेको व्यक्तिगत जिन्दगी नहुने हुन्छ र ?बेलाबेला राई संस्कृतिका अगुवाहरू मलाई भन्ने गर्छन्, बिहेचाहिँ आफ्नै जातसँग गर्नुपर्छ है ! आफ्नै जातसँग विवाह नगरे के हुन्छ त ? मेरो जिज्ञासामा उनीहरू भन्छन्, अलि आलोचनात्मक चेत बोक्न सक्ने चेलीबेटीलाई अरू जातकाले आँखा लाउँछन् ! यो त हाम्रो संस्कृति संरक्षणमा पनि घाटा लाग्ने कुरा हो नि ! राई महिलाले अन्तरजातीय विवाह गर्दा संस्कार मासिने भए, घाटा लाग्ने भए, राई पुरुषले अन्तरजातीय विवाह गर्दा चाहिँ त्यो किन मासिँदैन ? नश्ल किन सकिँदैन ? राई पुरुष र गैरराई महिलाबाट जन्मेका छोराछोरी तीन चुलामा जान्छन् । भनेपछि साराका सारा संस्कार राई महिलाले नै धानेर बस्नुपर्ने हो ? यो सब अन्ततः अन्तरजातीय विवाहलाई नस्विकार्ने, पितृसत्तालाई मलजल गर्ने, दबाइएकाहरूलाई झन् दमन गरिरहने बहाना मात्रै हो । जो आफूलाई असाध्यै शुद्धतावादी हुँ भन्छन्, उनीहरूले एउटै गोत्र (पाछा) मा विवाह गर्न सक्छन् त ? सक्दैनन् र फरक पाछा नै खोज्छन् । यही अभ्यासलाई अलि फराकिलो ढंगले सोच्दा, भिन्न जात (जस्तो राई र दलित) बीचको विवाह त झन् शुद्ध हुनुपर्ने होइन र ? हिन्दु धर्मविरोधी पनि भइटोपल्नु अनि हिन्दु वर्ण व्यवस्थामा आधारित विभेदलाई पनि अंगीकार गर्नु तर्कसंगत होला त ? अन्त्यमा, विवाहलाई संस्कृतिको कोणबाट हेर्दा, फरक जातसँग विवाह गर्नु संस्कृतिविरोधी हुनु होइन कि एकअर्काका संस्कार र संस्कृति आदानप्रदान र संरक्षण गर्ने अवसर पनि हो । हरेक जातिका संस्कृति र परम्पराभित्र गलत प्रथा छन् । अन्तरजातीय विवाह त्यस्ता गलत प्रथालाई अन्त्य गर्दै राम्रा चलनलाई विस्तार गर्दै जाने मौका हो । अन्तरजातीय विवाह प्रगतिशीलतातर्फको सुदृढ पाइला हो ।"
महिलालाई बुर्का लगाउन तालिवानको आदेश,काबुल (एजेन्सी) अफगानिस्तानको तालिवान सरकारले महिलालाई सार्वजनिक स्थानमा अनुहार पूरै ढाक्ने गरी बुर्का लगाउन आदेश दिएको छ । नयाँ आदेशसँगै अफगान महिलाले एक दशकपछि पूर्ण रूपमा अनुहार छोप्नुपर्ने भएको छ । गत वर्ष सत्ता कब्जा गरेयता तालिवानले लगाएको यो सबैभन्दा कठोर नियन्त्रण हो । पहिलो चरणमा बुर्का नलगाउने महिलाको घर पहिचान गरी उनको परिवारका पुरुष सदस्यलाई सुझाव दिइने जनाइएको छ । दोस्रोपटक पनि नियम पालना नगरिए पुरुष अभिभावकलाई मन्त्रालयमा बोलाउनेदेखि अदालतसम्म लगेर कारबाही गर्नेसम्मका चेतावनी दिइएको छ । बुर्का नलगाउने महिलाका श्रीमान् वा पुरुष अभिभावकलाई तीन दिनका लागि जेल सजायलगायत कारबाही गर्ने अधिकारीहरूले चेतावनी दिएका छन् । यसअघि अफगानिस्तानका महिलाले धार्मिक कार्यक्रमहरूमा सल लगाउने गरेका थिए । तर काबुलजस्ता ठूला सहरमा भने उनीहरूले आफ्नो अनुहार ढाक्ने गरेका थिएनन् । सन् १९९६ देखि २००१ सम्म शासन गरेको तालिवानले महिलाका लागि निकै कडा नियमहरू लगाएको थियो । त्यतिबेला नीलो रङको अनुहार ढाक्ने बुर्का तालिवानको कठोर शासनको चिह्न बनेको थियो । गत वर्ष शासनसत्ता हातमा लिएपछि भने तालिवान नेताहरूले अघिल्लो पटकको तुलनामा लचिलो शासन गर्ने बताएका थिए । तालिवान सत्तामा आएसँगै कतिपय स्थानमा बुर्कासँग अफगान संस्कृतिको सम्बन्ध नभएको भन्दै प्रदर्शनहरू भएका थिए ।
बेलायती स्थानीय चुनावमा जोन्सनलाई झट्का,"(लन्डन)बेलायतको बिहीबार सम्पन्न स्थानीय निर्वाचनमा सत्तारूढ दल कन्जरभेटिभ (टोरी) ले ठूलो झट्का बेहोरेको छ ।चुनावी नतिजासँगै आफ्नो नेतृत्वमा थप प्रश्न उठेपछि प्रधानमन्त्री बोरिस जोन्सनले नराम्रो पराजय स्विकारेका छन् । आमनिर्वाचन हुन दुई वर्ष बाँकी रहँदा आएको यो नतिजाले कन्जरभेटिभको भविष्यमै चुनौती थपिएको छ । प्रतिपक्ष दल लेबर नेता केर स्टार्मरले आफ्नो दल आगामी संसदीय चुनाव जित्ने बाटोमा लागिसकेको प्रतिक्रिया दिएका छन् । बेलायती मतदाताले पहिलोपटक जोन्सन प्रशासनबारे आफ्नो असन्तुष्टि जाहेर गरेका हुन् । पार्टीगेट काण्ड (कोरोना रोकथामका बेला गरिएको लकडाउनको नियम उल्लंघन र जरिवाना), ३० वर्षयताकै उच्च मुद्रास्फीति, १० प्रतिशत राष्ट्रिय बिमा वृद्धि, युक्रेनरुस युद्धप्रति सरकारको कदमलगायत मुद्दा कारण निर्वाचनमा सत्तारूढ दलले पराजय भोगेको विश्लेषकहरू बताउँछन् ।मेरो चुनावी अभियानमा अर्थमन्त्री ऋषि सुनाक सँगसँगै हिँड्नुभयो । घरदैलो गर्दा मतदाताहरू बोरिस सरकारले राम्रो गरेन खोइ के मत दिने भन्ने गुनासो मात्रै गर्थे, नर्थ योर्कसायर काउन्टी काउन्सिलमा पराजय भोगेका कन्जरभेटिभका जगन्नाथ शर्मा भन्छन्, आखिर परिणाम यस्तो आयो । बीबीसीका अनुसार कन्जरभेटिभले झन्डै ५ सय सिट र ११ वटा प्रमुख काउन्सिलमा आफ्नो नियन्त्रण गुमाएको छ । दक्षिण इंग्ल्यान्डमा लिबरल डेमोक्रयाट्स र लन्डन काउन्सिलहरूमा लेबर विजयी भएको छ । वान्ड्सवर्थ, वेस्टमिनिस्टर र बार्नेट काउन्सिल लेबरले जितेको छ । प्रधानमन्त्री कार्यालय टेन डाउनिङ स्ट्रिट रहेको बरो वेस्टमिनिस्टर टोरीले सन् १९६४ देखि जित्दै आएको थियो । बेलायतको संसदीय निर्वाचनमा लेबर उम्मेदवार डा बच्चुकैलाश कैनी बेलायतका जनताले कुन राजनीतिक दलले कस्तो काम गर्दैछन् वा गरे त्यसको मूल्यांकनका आधारमा मत दिने बताउँछन् । अर्थतन्त्रले खासै गति लिन नसकेकाले नागरिकको दैनिकीमा सकारात्मक प्रभाव पर्ने काम हुन सकेन्, डा कैनी भन्छन्, यसबाहेक बोरिसको व्यक्तिगत र राजनीतिक छवि राम्रो नभएकाले पनि टोरीले यो चुनावमा आशा गरे अनुरूप नतिजा हात पार्न सकेन । इंग्ल्यान्डमा १४६ काउन्सिलमा ४ हजार ३ सय ५० बढी उम्मेदवार चुनावी मैदानमा थिए । लन्डनका सबै ३२ बरोसहित लिड्स, म्यानचेस्टर, बर्मिङहम आदिमा निर्वाचन भएको हो । साउथ योर्कसायरका मतदाताले क्षेत्रीय मेयर र एक हजार पेरिस काउन्सिलहरूले करिब १० हजार काउन्सिलर निर्वाचित गरेका बताइएको छ ।"
नेपालीमूलका ५ विजयी,"बेलायतका विभिन्न काउन्सिलबाट उम्मेदवार भएका १० नेपाली मूलका उम्मेदवारमध्ये ५ जना विजयी भएका छन् । लन्डन हन्स्लो बरोबाट लेबर पार्टीका उम्मेदवार मेयर विष्णुबहादुर गुरुङ तेस्रोपटक काउन्सिलर निर्वाचित भएका हुन् ।लन्डनस्थित बार्नेट काउन्सिलका पूर्वउपमेयर लक्ष्यबहादुर गुरुङ पुनः काउन्सिलर निर्वाचित भएका छन् । उनी सत्तारूढ कन्जरभेटिभ पार्टीबाट बार्नेटको एजवेरवरी वडामा उम्मेदवार थिए ।बेलायतको रोयल बरोबाट पहिलो पटक नेपाली मूलका उम्मेदवार जित रानाभाट काउन्सिलर निर्वाचित भएका छन् । रोयल बरो अफ ग्रिनविचको प्लमस्टिड एन्ड ग्लिन्डन वडामा लेबर पार्टीबाट रानाभाटले जितेका हुन् ।इंग्ल्यान्डस्थित नर्थ योर्कसायर काउन्टी काउन्सिलमा नेपालीमूलबाट पहिलोपटक प्रतिस्पर्धा गरेका जगन्नाथ शर्मा ८ मतले पराजित भए । तर उनी कोलबर्न एन्ड हिप्सवेलको काउन्सिलरमा भने दुई तिहाइ मतले निर्वाचित भएका छन् । लन्डनकै बार्नेट काउन्सिलको बर्न्टओक वडाबाट भूतपूर्व गोर्खा कमलबहादुर गुरुङ पहिलोपटक काउन्सिलर निर्वाचित भएका छन् । उनी लेबर पार्टीका उम्मेदवार हुन् ।यसपटकको निर्वाचनमा नेपालीमूलका ५ जना पराजित भएका छन् । टोरीबाट वकिङ बरोका उम्मेदवार पूर्वगोर्खा मेजर चित्रबहादुर राना, रसमोर बरोको चेरीउड वडामा कन्जरभेटिभ पार्टीबाट उम्मेदवार सुमन पुन र बेडवर्थ एन्ड ननिटन बरोमा काउन्सिलर पदमा लेबर पार्टीका उम्मेदवार पूर्वगोर्खा भीम सारू पराजित भए ।त्यसैगरी, स्विन्डनको मेनिङ्टन एन्ड वेस्टर्नमा टोरी उम्मेदवार पूर्वगोर्खा ज्ञानप्रसाद गुरुङ र लन्डन वाटफोर्ड बरोको होलिवेल वडामा कन्जरभेटिभ पार्टीबाट उम्मेदवार सञ्जय पन्त पनि पराजित भए ।"
"पालिकाका केन्द्र जोड्ने सडक शिलान्यास मात्र, प्रगति शून्य","(काठमाडौं) एक वर्षअघि भव्य रूपमा शिलान्यास गरिएको प्रादेशिक एवं स्थानीय सडक निर्माण सुधार कार्यक्रम लामो समयदेखि अलपत्र बनेको छ । तत्कालीन प्रधानमन्त्री केपी शर्मा ओलीले बालुवाटारबाटै स्विच थिचेर २०७७ चैतमा उक्त कार्यक्रमको शिलान्यास गरेका थिए । तर अहिलेसम्म यसमा प्रगति छैन । तयारीबिनै शिलान्यास गर्दा काममा प्रगति नदेखिएको हो । स्रोत अभावमा यी सडकको काम अघि बढेको छैन । मुलुकभरका ७ सय ५३ पालिकामध्ये २ सय २१ मा अहिलेसम्म पक्की सडक नपुगेको संघीय मामिला तथा सामान्य प्रशासन मन्त्रालयअन्तर्गतको स्थानीय पूर्वाधार विभागको तथ्यांक छ, जसमा २ सय पालिकामा पक्की सडक नभएको र २१ वटामा सडकको ट्र्याक नै खुलेको छैन । विभागका अनुसार पक्की सडकसँग नजोडिएका पालिका प्रदेश १ मा ५६, मधेसमा २५, वाग्मतीमा ३३, गण्डकीमा १३, लुम्बिनीमा ३०, कर्णालीमा ३२ र सुदूरपश्चिम ३२ छन् । यसअनुसार पालिका तहमा २९०१ किमि सडक पक्की हुन सकेको छैन । ट्र्याक नखुलेका पालिकामा प्रदेश १ मा २, वाग्मतीमा १, गण्डकीमा २, कर्णालीमा १० र सुदूरपश्चिममा ६ वटा रहेको विभागको तथ्यांक छ । सबै गरेर २४३ किमि सडकको ट्र्याक खुल्न सकेको छैन । कतिपय पालिकाको केन्द्रसम्म जोड्ने सडकसमेत नहुँदा आवतजावतमा स्थानीयले बर्सेनि कष्ट भोग्नुपरेको छ । भएका सडक पनि हिउँदमा मात्र चल्ने तर बर्खामा प्रायः बन्द हुने गरेका छन् । सडक निर्माण र स्तरोन्नति गर्न संघीय सरकार, प्रदेश र पालिकाहरूले बजेट राखेर योजना अगाडि बढाउने सहमति २०७७ चैतमै भएको थियो । स्थानीय तहको निर्वाचनका बेला सडक निर्माण मुद्दा बन्ने गरे पनि चुनाव सकिएपछि त्यो यत्तिकै सेलाउने गरेको छ । कार्यक्रम अघि बढाउँदै गर्दा तत्कालीन सरकार परिवर्तन भएपछि अन्योल थपिएको स्थानीय पूर्वाधार विभागका महानिर्देशक ईश्वरचन्द्र मरहट्ठा बताउँछन् । तयारी भइरहेको अवस्थामा सरकार परिवर्तन भयो । पछि केन्द्रबाट नभई प्रदेशबाट नै काम गर्नुपर्ने कुरा भयो, उनले भने, प्रदेशबाट गर्ने भएपछि अहिले तयारी अघि बढाइएको छ । विश्व बैंकले यसमा सपोर्ट गर्ने विषयमा छलफल भइसकेको छ । अब कार्यक्रम अघि बढ्नेछ । सडकमा उपलब्धि शून्य नै रह्यो भन्न नमिल्ने उनको दाबी छ । यसबीचमा कहाँकहाँ सडकको अवस्था केकस्तो छ भनेर जानकारी लिने काम सकिएको उनले बताए । ३३४८ किमि सडक पक्की बनाउनुपर्ने उनको भनाइ छ । सुरुकै प्रक्रियामा गएको भए २२१ पालिकमध्ये १२१५ वटामा सडक पक्की बनाउने काम सुरु भइसक्थ्यो, उनले भने । तत्कालीन अवस्थामा १० किमिसम्मको सडक निर्माणमा संघले ६५, प्रदेशले १० र पालिकाले २५ प्रतिशत लगानी साझेदारी गर्ने भनिएको थियो । २० किमिभन्दा माथि भए संघले ७५, प्रदेशले १० र स्थानीय तहले १५ प्रतिशत लगानी साझेदारी गर्ने भनिएको थियो, मरहट्ठाले भने, अहिले यही मोडालिटी प्रदेशबाट कार्यान्वयन गर्ने भनेर आएकाले लागत बाँडफाँट प्रक्रिया फाइनल हुन बाँकी छ । तर काम अगाडि बढाउन अन्योलता नरहेको उनको दाबी छ । सरकारले ससर्त रूपमा प्रदेशमा सडकको नाम तोकेरै बजेट पठाउनेछ, प्रदेशले त्यहीअनुसार खर्च गर्नुपर्ने छ, मरहट्ठाले भने, त्यसको डिजाइन, ठेक्का, सुपरभिजन र काम गरेपछि भुक्तानी गर्ने जिम्मा प्रदेश सरकारको हुनेछ । पालिकाहरूले भने जग्गा प्राप्ति र विवाद आए त्यसको सहजीकरण गर्नेछन् । केन्द्र सरकारले आफ्नो स्रोतबाट यी सडक निर्माण अघि बढाउन सक्ने अवस्था छैन, अहिलेको अनुमानअनुसार २२१ सडक बनाउन करिब दुई खर्ब रुपैयाँ लाग्छ, मरहट्ठाले भने । उक्त रकम विकास साझेदार विश्व बैंक र एसियाली विकास बैंक (एडीबी) को सहयोग लिनुपर्ने उनले जानकारी दिए । १० किमि बराबर एउटा पुल निर्माण गर्नुपर्ने अनुमान गरिएको उनको भनाइ छ । आगामी आर्थिक बर्षबाट यी सडकको काम सुरु हुने उनको दाबी छ । विश्व बैंकसँग आगामी पुसमा ऋण सम्झौता गर्छौं, उनले भने, त्यसअघि ठेक्का प्रक्रिया थाल्छौं । कार्यक्रम सुरु गर्दा ८६ पालिकामा १५५५ किमि सडक बनाउने भन्दै पालिका, प्रदेश र संघीय सरकारका प्रतिनिधिले समझदारीपत्रमा हस्ताक्षर गरेका थिए । समझदारीअनुसार काम अघि बढाउन संघ, प्रदेश र पालिका सहमत थिए । तर समझदारीपत्रमा हस्ताक्षर भएअनुसार पालिकामा सडक कालोपत्रे गर्न तत्काललाई बजेट अभाव भएपछि कार्यक्रम अलपत्र बनेको हो । राष्ट्रिय योजना आयोगले बनाएको पन्ध्रौं आवधिक योजनामा यसलाई गेम चेन्जर योजनाको राखिएको मरहट्ठा बताउँछन् ।"
"विद्युतीय भुक्तानी बढ्यो, एटीएममा उस्तै आकर्षण","(काठमाडौं)पछिल्ला वर्षहरूमा विद्युतीय प्रणालीमार्फत भुक्तानी गर्ने क्रम बढेको सरकारी तथ्यांकहरूले देखाएका छन् । वित्तीय कारोबारका लागि बैंकसम्म पुग्नु नपर्ने, आफू रहेको स्थानबाट पायक पर्ने समयमा भुक्तानी गर्न सकिनेलगायत कारण विद्युतीय भुक्तानीमा नागरिकको आकर्षण बढेको जानकारहरू बताउँछन् ।२०७८ वैशाखदेखि फागुनसम्म विद्युतीय भुक्तानी कारोबारमा उल्लेख्य सुधार भएको राष्ट्र बैंकका गभर्नर महाप्रसाद अधिकारीको भनाइ छ । उक्त अवधिमा मोबाइल बैंकिङ, इन्टरनेट बैंकिङ, वालेट, क्यूआर कोड, पीओएस, ईकमर्सलगायत विभिन्न माध्यमबाट करिब १ सय ३६ खर्ब रुपैयाँबराबरको कारोबार भएको छ, राष्ट्र बैंकको ६७ औं वार्षिकोत्सवका अवसरमा गभर्नर अधिकारीले भनेका थिए, जसअनुसार रियल टाइम ग्रस सेटेलमेन्ट (आरटीजीएस) २०७८ वैशाखदेखि फागुनसम्म ३ सय २६ खर्ब रुपैयाँ, ६८ करोड अमेरिकी डलर, २८ करोड युरो, ३२ लाख जीबीपी र २२ अर्बबराबर जापानी मुद्रा कारोबार भएको छ ।राष्ट्र बैंकको मासिक प्रतिवेदनअनुसार गत फागुनमा विद्युतीय भुक्तानीअन्तर्गत मोबाइल बैंकिङमार्फत १ खर्ब ७ अर्ब ११ करोड ९० लाख रुपैयाँ भुक्तानी भएको देखिन्छ । उक्त अवधिमा इन्टरनेटको पहुँच र मोबाइल बैंकिङको बढ्दो प्रयोगका कारण विद्युतीय भुक्तानीको संख्या र परिमाण दुवै बढेको हो । फागुनमा भुक्तानीको संख्या १ करोड ५५ लाख ५९ हजार छन् । माघमा एक करोड ३८ लाख ४४ हजार भुक्तानीको संख्या हुँदा ९२ अर्ब ७६ करोड ८० लाख भुक्तानी भएको छ । पुसमा १ करोड ३५ लाख १८ हजार वटा कारोबार हुँदा ९४ अर्ब ४० करोड ७० लाख भुक्तानी भएको छ । मोबाइल बैंकिङमार्फत मंसिरमा ८८ अर्ब ५३ करोड १० लाख, कात्तिकमा ७८ अर्ब १५ करोड ७० लाख भुक्तानी भएको छ । असोजमा ८७ अर्ब ७३ करोड २० लाख, भदौमा ७४ अर्ब ३१ करोड र साउनमा ७२ अर्ब ८७ करोड ३० लाख रुपैयाँ भुक्तानी भएको राष्ट्र बैंकको तथ्यांक छ ।मोबाइल बैंकिङसँगै इन्टरनेट बैंकिङ प्रयोग पनि बढ्दो अवस्थामा रहेको बैंकको तथ्यांकले देखाउँछ । इन्टरनेट बैंकिङमार्फत फागुनमा २ लाख ७३ हजार वटा कारोबार हुँदा १३ अर्ब ७३ करोड ९० लाख रुपैयाँ भुक्तानी भएको छ । साउनको तुलनामा इन्टरनेट बैंकिङमार्फत हुने भुक्तानी घट्दै गएको बैंकको तथ्यांक छ । साउन ३ लाख ४० हजार वटा कारोबार हुँदा १५ अर्ब १७ करोड १० लाख रुपैयाँ भुक्तानी भएको थियो । साउनयता १५ अर्बसम्मको भुक्तानी भएको कुनै तथ्यांक छैन । भदौ १३ अर्ब ५० करोड ४० लाख, असोजमा १३ अर्ब ३४ करोड ४० लाख, कात्तिक ११ अर्ब ८३ करोड २० लाख, मंसिरमा १२ अर्ब ७३ करोड ५० लाख रुपैयाँ भुक्तानी भएको हो । माघमा १२ अर्ब ८९ करोड ९० लाख र पुसमा १३ अर्ब ४९ करोड ६० लाख रुपैयाँ भुक्तानी भएको छ ।मोबाइल बैंकिङ र इन्टरनेट बैंकिङपछि क्यूआर प्रणालीमार्फत गरिने भुक्तानी सबैभन्दा बढी छ । साना र खुद्रा भुक्तानीका लागि सहज हुने हुँदा क्यूआर कोडमा आधारित भुक्तानीको परिमाणसमेत बढ्दै गएको छ । फागुनमा क्यूआरमार्फत २३ लाख ७ हजार कारोबार हुँदा ७ अर्ब ७६ करोड २० लाख भुक्तानी भएका छन् । मोबाइल बैंकिङ र इन्टरनेट बैंकिङमा भुक्तानी घट्ने र बढ्ने हुने गरे पनि चालु आर्थिक वर्षको पहिलो ८ महिनामा क्यूआरमार्फत हुने भुक्तानी बढ्दै गएको छ । माघमा ६ अर्ब ८९ करोड २० लाख, पुसमा ६ अर्ब ५२ करोड ५० लाख, मंसिरमा ६ अर्ब २८ करोड २० लाख भुक्तानी भएको बैंकको तथ्यांक छ । कात्तिकमा ५ अर्ब ३६ करोड २० लाख, असोज ६ अर्ब ९ करोड ७० लाख, भदौमा ५ अर्ब ८५ करोड ७० लाख र साउनमा ५ अर्ब ५ करोड ६० लाख भुक्तानी भएको राष्ट्र बैंकको मासिक विवरणमा उल्लेख छ । मोबाइल तथा इन्टरनेट बैंकिङ र क्यूआरलगायतमा प्रयोगकर्ता र भुक्तानी बढ्दै गएको देखिए पनि एटीएममा कमी आएको छैन । चालु आर्थिक वर्षको ८ महिनामा सबैभन्दा बढी असोजमा ८२ लाख ९९ हजार कारोबार हुँदा ७६ अर्ब ५३ करोड ७० लाख भुक्तानी भएको छ । एटीएममार्फत फागुनमा ८५ लाख ७२ हजारवटा कारोबार हुँदा ६९ अर्ब ६१ करोड ६० लाख रुपैयाँ नगद निकालिएको छ । राष्ट्र बैंकको तथ्यांकअनुसार माघमा ६२ अर्ब ४५ करोड ८० लाख, पुसमा ६९ अर्ब २९ करोड २० लाख, मंसिरमा ५९ अर्ब ९० करोड ६० लाख र कात्तिकमा ६२ अर्ब ८१ करोड ७० लाख रुपैयाँ निकालिएको हो । यस्तै भदौमा ७० अर्ब १३ करोड २० लाख र साउन ६५ अर्ब ३७ करोड ७० लाख रुपैयाँ एटीएममार्फत नगद भुक्तानी गरिएको राष्ट्र बैंकको तथ्यांक छ ।"
वित्तीय क्षेत्रका डेढ दर्जन कार्यक्रम घोषणामै सीमित,"(काठमाडौं) विद्यार्थीलाई ल्यापटप किन्न र शैक्षिक प्रमाणपत्र धितो राखेर सस्तो ब्याजदरमा ऋण उपलब्ध गराउनेलगायत वित्तीय क्षेत्रसँग सम्बन्धित करिब डेढ दर्जन कार्यक्रम घोषणामै सीमित बनेका छन् । आर्थिक वर्ष सकिन दुई महिना मात्र बाँकी रहँदासम्म पनि कार्यविधि बन्न नसक्दा विविध नीति घोषणामै सीमित बनेका छन् । जेठ १५ मा आगामी आर्थिक वर्षका लागि नयाँ बजेट ल्याउनुपर्ने संवैधानिक व्यवस्था छ । यसका आधारमा अबको करिब २५ दिनमा नयाँ बजेट घोषणा हुने भएकाले लागु हुने बाँकी कार्यक्रम यही आर्थिक वर्षमा कार्यान्वयनको सम्भावना न्यून रहेको जानकारहरू बताउँछन् ।चालु आर्थिक वर्षको बजेटमा सरकारले सार्वजनिक विद्यालय तथा क्याम्पसमा उच्च माध्यमिक र त्यसभन्दा माथिल्लो तहमा अध्ययनरत विद्यार्थीलाई एक थान ल्यापटप खरिद गर्न ८० हजार रुपैयाँसम्म ऋण लिने घोषणा गरेको थियो । वैकल्पिक सिकाइमा सघाउने उद्देश्यले दुई वर्षका लागि एक प्रतिशत ब्याजदरमा उक्त ऋण उपलब्ध गराउने नीति सरकारले घोषणा गरेको थियो । स्नातक वा त्यसभन्दा माथि शैक्षिक योग्यता हासिल गरेका युवालाई आफूले प्राप्त गरेको शैक्षिक प्रमाणपत्र धितो राखेर अधिकतम ५ प्रतिशत ब्याजदरमा २५ लाखसम्म सहुलियत कर्जा उपलब्ध गराउने नीति पनि बजेटमा थियो । तर यी व्यवस्था कार्यान्वयनका लागि कार्यविधि बनाउने विषयमा छलफल भए पनि त्यसले पूर्णता पाउन नसकेको अर्थ मन्त्रालय स्रोतले बताएको छ । छलफल भएको हो तर पूर्ण रूपमा काम भएजस्तो लाग्दैन, स्रोतले भन्यो, अब नयाँ बजेटको तयारी भएकाले यो वर्षमा त के लागू होला र ? बजेट विनियोजन नगरी कार्यक्रम मात्र घोषणा भएकाले कार्यान्वयनमा समस्या भएको जानकारहरूको भनाइ छ । बजेटमा घोषित धेरै कार्यक्रम लागू हुन नसक्नुमा सरकार नै बढी जिम्मेवार रहेको राष्ट्र बैंक स्रोतको आरोप छ । पर्याप्त अध्ययन र बजेट विनियोजनबिनै कार्यक्रम घोषणा गरिएकाले कार्यान्वयन गर्न नसकिएको स्रोतको दाबी छ । वित्तीय क्षेत्रसँग सम्बद्ध विषयमा कार्यविधि बनाउने काम राष्ट्र बैंककै हो । तर राष्ट्र बैंकले स्वतन्त्र रूपमा कार्यविधि बनाउन पाउँदैन । सरकारको कार्यक्रम भएकाले कार्यविधि निर्माणमा पनि अर्थ मन्त्रालयको भरपुर सहयोग चाहिन्छ । अर्थ मन्त्रालय अलिकति पनि चुक्दा धेरै नीति कार्यान्वयन हुन सक्दैनन् । लघु, साना तथा मझौला उद्योग, व्यावसायिक कृषि, युवा उद्यम, महिला उद्यम तथा वैदेशिक रोजगारबाट फर्किएका व्यक्तिका लागि प्रदान गरिने सहुलियतपूर्ण कर्जाको सीमा र क्षेत्र विस्तार गरिनेछ, चालु आर्थिक वर्षको बजेटमा भनिएको थियो, युवा उद्यमीलाई स्टार्टअप व्यवसायमा संलग्न हुन उत्प्रेरित गर्ने उद्देश्यले परियोजना धितो राखी १ प्रतिशत ब्याजदरमा २५ लाखसम्म बीउपुँजी कर्जा उपलब्ध गराइनेछ । स्टार्टअप व्यवसायमा वैदेशिक लगानी भित्र्याउन नीतिगत सहजीकरण गर्न १ अर्बको च्यालेन्ज फन्ड स्थापना गरिने घोषणा सरकारले गरेको थियो । यो कोष कसरी परिचालन गर्ने सम्बन्धमा पनि राष्ट्र बैंकले नीतिगत आधार तयार पार्नुपर्ने थियो । हालसम्म त्यो काम पनि पूरा भएको छैन । सहुलियत कर्जाको सीमा र कार्यक्षेत्र विस्तार, कृषि उद्यम तथा मूल्य शृंखला विकासका लागि सहुलियतपूर्ण कर्जा, कृषिजन्य उत्पादन तथा प्रशोधन गर्ने सहकारीलाई सहुलियतपूर्ण कर्जा, व्यवसाय सञ्चालन गर्नुपूर्व खेलाडीहरूलाई सहुलियत कर्जा, सार्वजनिक यातायातमा ईटिकेटिङ लागू, पत्रकारलाई लेखनवृत्तिका लागि सहुलियत कर्जा, पुँजी बजारलाई स्थायित्व र वस्तु विनिमय बजार सञ्चालनलगायत घोषणा अझै कार्यान्वयन भएका छैनन् । स्वदेशमै उद्यमशीलता विकास गर्ने उद्देश्यले २०७५ देखि नै सस्तो ब्याजदरका कर्जा कार्यक्रम सञ्चालनमा छ । पटकपटक कर्जा शीर्षक थपिँदै जाँदा अहिले १० वटा पुगेका छन् । यसअुनसार महिला उद्यमशीलता कर्जामा ६ प्रतिशत र कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, दलित समुदाय व्यवसाय विकास, उच्च र प्राविधिक तथा व्यावसायिक शिक्षा, भूकम्पपीडितको निजी आवास निर्माण, कपडा उद्योग, सीटीईभीटीलगायतमा सरकारबाट ५ प्रतिशत ब्याज अनुदान पाइन्छ ।यसमध्ये व्यावसायिक कृषि तथा पशुपन्छी कर्जा पुरानै हो । व्यावसायिक कृषि कर्जामा ब्याज अनुदान दिने कार्यक्रम २०७३ मै आएको हो । पछि यो कर्जालाई पनि सरकारले सहुलियत ब्याजदरको कार्यविधिअनुसार समेटेर एकीकृत कार्यक्रम बनाएको हो । सहुलियत दरको कर्जामा बैंक तथा वित्तीय संस्थाले आधार दरमा अधिकतम २ प्रतिशतसम्म मात्र प्रिमियम (ब्याजदर) थप गर्न पाउँछन् । राष्ट्र बैंकको तथ्यांकअनुसार गत फागुनसम्म १ लाख ४४ हजार ६ सय २० जनाले ब्याज अनुदानको सस्तो कर्जा लिएका छन् । यसअनुसार बैंक तथा वित्तीय संस्थाबाट २ खर्ब ५३ अर्ब रुपैयाँ कर्जा स्वीकृत भएको छ । स्वीकृत कर्जामध्ये २ खर्ब १५ अर्ब ७६ करोड लगानीमा रहेको राष्ट्र बैंकको तथ्यांक छ । सहुलियत कर्जा पाउने कुल ऋणी संख्यामध्ये करिब ८२ हजार २ सय जनाले महिला उद्यमीका नाममा कर्जा लिएका छन् । ५९ हजार ५ सय ६० जनाले व्यावसायिक कृषि तथा पशुपन्छी कर्जा, १ हजार १ सय ९ जनाले दलित, ९ सय ५९ जनाले विदेशबाट फर्केका युवा परियोजना कर्जा लिएका छन् । बाँकी शीर्षकमा ऋण लिनेको संख्या निकै कम छ ।बजेटमा के थिए कार्यक्रम ?  ल्यापटप किन्न विद्यार्थीलाई ८० हजार कर्जा  शैक्षिक प्रमाणपत्र धितोमा २० लाखसम्म कर्जा  स्टार्टअपलाई २५ लाखसम्म बीउपुँजी कर्जा  स्टार्टअपमा विदेशी लगानी भित्र्याउन १ अर्बको च्यालेन्ज फन्ड स्थापना  सहुलियत कर्जाको सीमा र कार्यक्षेत्र विस्तार  कृषि उद्यम तथा मूल्य शृंखला विकासका लागि सहुलियतपूर्ण कर्जा  कृषिजन्य उत्पादन तथा प्रशोधन गर्ने सहकारीलाई सहुलियतपूर्ण कर्जा  व्यवसाय सञ्चालन गर्न पूर्वखेलाडीहरुलाई सहुलियत कर्जा  सार्वजनिक यातायातमा ईटिकेटिङ  पत्रकारलाई लेखनवृत्ति कर्जा  पुँजी बजारलाई स्थायित्व र वस्तु विनिमय बजार सञ्चालन सशस्त्र द्वन्द्वबाट प्रभावितलाई सहुलियत कर्जा  वैदेशिक लगानीमा सञ्चालन हुने विदेशी आयोजनामा कमर्सियल हेजिङ  ठूला पूर्वाधारका लागि कमर्सियल ब्लेन्डिङ र वैकल्पिक उपकरणको प्रयोग  बैंकिङ प्रणालीबाट रेमिट्यान्स भित्र्याई उत्पादनमूलक क्षेत्रमा लगानी  वित्तीय स्रोतलाई उत्पादनमूलक क्षेत्रमा परिचालन  ज्ञान र सूचनामा आधारित डिजिटल अर्थतन्त्रको विकास"
औद्योगिक लगानीको हब लुम्बिनी,"(भैरहवा)लुम्बिनी प्रदेशमा पर्ने भैरहवा क्षेत्रलगायत आसपासका तराईका जिल्ला औद्योगिक लगानीको हबका रूपमा अगाडि बढ्न थालेका छन् । उत्पादनमूलक र सेवामूलक उद्योगको विकासका लागि यस क्षेत्रलाई मुलुककै धेरै सम्भावनायुक्त स्थान मान्न थालिएको छ । उद्योग सञ्चालनका लागि आवश्यक भौतिक पूर्वाधार र अनुकूल वातावरण भएकै कारण पछिल्ला वर्षमा यस क्षेत्रमा उद्योग खुल्ने क्रम तीव्र छ । आर्थिक भविष्य उज्यालो देखेर नै पर्यटन र वस्तुगत उद्योगका लागि यस क्षेत्रले राष्ट्रिय र अन्तर्राष्ट्रिय लगानीलाई आकर्षित गरिरहेको छ । तीन दशकअघिसम्म यस क्षेत्रमा सञ्चालित ठूला उद्योग सीमित भएकाले औंलामा गन्न सकिन्थ्यो । लगानी करोडौंमा सीमित थियो । अहिले खर्बौंको लगानी पुगेको छ । तीन दशकअघिसम्म यस क्षेत्रमा चामल, गहुँ, तेललगायतका खाद्यान्नमा आधारित उद्योगको बाहुल्य थियो । अहिले ठूला र अत्याधुनिक प्रविधिका सिमेन्ट र छड उत्पादनमा यस क्षेत्रमा औद्योगिक क्रान्ति नै आएको छ । दुई दशकको अवधिमा नेपालको कुल सिमेन्ट उत्पादनमा ४० प्रतिशत र छड उत्पादनमा झन्डै ५० प्रतिशत योगदान लुम्बिनी प्रदेशबाट छ । सिमेन्ट र छडबाहेक यस क्षेत्रमा पर्यटकीय होटल, खाद्यान्न, चाउचाउ, औषधि, बिस्कुट, जुत्ताचप्पल, प्रशोधित पानी, कुखुराको दाना, प्लाइउड, फोम (गद्दा), जुस, कागज, दाल, मैदा, प्लास्टिकजन्य, इँटा, मदिरा तथा बियर, अटोमोबाइल्स, ग्यास, टायल उद्योगको स्थापना बढ्दो छ । स्वदेशको आफ्नै चुनढुंगा उत्खनन गरी क्लिंकर उत्पादनसहितको सिमेन्ट उत्पादन गर्ने नेपालका १२ वटामध्ये ६ वटा ठूला सिमेन्ट उद्योग यसै प्रदेशमा छन् । दुई दर्जनको संख्यामा क्लिंकर उत्पादन गर्ने सिमेन्ट उद्योग छन् । यसैगरी नेपालमा सञ्चालनमा रहेका १८ वटा छड उद्योगमध्ये ९ वटा यसै प्रदेशमा छन् । सिमेन्ट र छड उत्पादनमा २ सय अर्ब रुपैयाँभन्दा धेरै लगानी यस क्षेत्रमा रहेको व्यवसायीको भनाइ छ । यस प्रदेशमा रहेका पहाडी जिल्लामा जडीबुटीमा आधारित उद्योग सञ्चानका लागि उत्तिकै अनुकूल सम्भावना छ ।भैरहवालुम्बिनी सडक खण्ड, भैरहवाभुमई हुलाकी सडक, भैरहवाबुटवल सडक खण्डमा जताततै औद्योगिक विस्तारसँगै सहरीकरण तीव्र छ । भैरहवा क्षेत्रमा उद्योगका लागि आवश्यक जमिनको अभाव र मूल्य महँगो पर्न थालेपछि छिमेकी जिल्ला कपिलवस्तु र नवलपरासीतर्फ पनि औद्योगिकीकरण विस्तार हुँदै जान थालेको छ । बुद्ध जन्मस्थल लुम्बिनी यसै प्रदेशमा रहनु र यस क्षेत्र भौगोलिक रूपमा भारतको प्रमुख औद्योगिक क्षेत्रहरूबाट पायक पर्ने मध्य भागमा अवस्थित रहनु नै यस क्षेत्रको औद्योगिक विकास र औद्योगिक लगानीको हब बन्नुको मुख्य आधार हो । यो प्रदेश मुलुकभित्रै पनि मध्यभागमा रहनु, मिश्रित समाज भएकाले आपसी सद्भाव कायम रहनु, धमाधम भौतिक पूर्वाधार निर्माण हुँदै जानु र छिमेकी मुलुकसमेत विकसित हुनुले यस क्षेत्रमा औद्योगिक लगानीको वातावरण अन्य क्षेत्रमा धन्दा धेरै हुनुको मुख्य कारण हो । उद्योग सञ्चालनका लागि आवश्यक औद्योगिक क्षेत्र, विद्युत्, आईसीपी (एकीकृत चेक पोस्ट), रेलवे सम्पर्कजस्ता पूर्वाधार भैरहवा र आसपासका क्षेत्रमा नहुँदानहुँदै पनि भौगोलिक रूपमा पायक पर्ने नाका र औद्योगिक कच्चा पदार्थ उत्पादन गर्ने भारतका औद्योगिक सहरबाट नाकासम्म ढुवानीका लागि सडक राम्रो भएकाले औद्योगिक लगानीको वातावरण बनेको प्रसिद्ध औद्योगिक समूह सिद्धार्थ ग्रुपका प्रबन्धनिर्देशक तथा नेपाल उद्योग वाणिज्य महासंघका केन्द्रीय सदस्य राजेश अग्रवाल बताउँछन् । विद्युत्, औद्योगिक क्षेत्र, आईसीपी, रेलवे कनेक्टिभिटी जस्ता पूर्वाधार यस क्षेत्रमा उपलब्ध भइदिए लुम्बिनी क्षेत्र मुलुककै एक नम्बरको औद्योगिक क्षेत्र हुने थियो, उनले भने, कच्चा र तयारी माल धेरै उत्पादन गर्ने भारतको गुजरात, राजस्थान, हरियाणा, पन्जाबजस्ता औद्योगिक सहरबाट ढुवानीका लागि छोटो र पायक पर्ने ठाउँ वा नाका सुनौलीभैरहवा नै हो ।अढाइ दशकअघिसम्म भारतको बिहार प्रदेश कानुनी र सुरक्षाका दृष्टिले उत्तर प्रदेशको तुलनामा उति राम्रो मानिँदैनथ्यो । जति बेला भारतको गुजरात र राजस्थान मात्र सिमेन्टको कच्चा पदार्थ क्लिंकर उत्पादन हुने र त्यहाँबाट ढुवानी गरी नेपालमा सिमेन्ट उत्पादन गर्ने उद्योग स्थापना क्रमको तीव्र विकास भएको थियो । त्यही आधारमा लुम्बिनी क्षेत्रमा सिमेन्ट उद्योगको बाहुल्य र धेरै लगानी भएको हो । यही अवस्था छड उद्योग र अन्य औद्योगिक कच्चा पदार्थ आयात गरी उत्पादन गर्ने उद्योगहरूको पनि हो । छड उत्पादनका लागि पनि आवश्यक फलामे ब्लेडको आयात भारतको दुर्गापुर, बंगाल, राहुलकेला, छत्तीसगढबाट नेपालमा आयात हुने गर्छ र ती ठाउँबाट आयात गर्न सुनौलीभैरहवा नाका नै सहज र छोटो दूरीमा छ । सरकारी तथ्यांकअनुसार गत वर्ष भारतबाट ६५ लाख क्विन्टल धान, ६३ लाख क्विन्टल चामल, ५८ लाख क्विन्टल मकै र ३९ लाख क्विन्टल गहुँ आयात भएको थियो । खाद्यान्न बढी उत्पादन गर्ने भारतको पन्जाब, हरियाणा, राजस्थान, उत्तरप्रदेशबाट पनि लुम्बिनी प्रदेशका नाका पायक पर्ने भएकाले खाद्यान्नमा आधरित ठूला उद्योग यस प्रदेशमा सञ्चालन भएका हुन् । भैरहवा क्षेत्रमा मात्रै १६ वटा ठूला र अत्याधुनिक मैदा उद्योग सञ्चालनमा छन् । लुम्बिनीका कारण भौतिक पूर्वाधार तयार पार्न राज्यले चासो देखाएकाले यस क्षेत्रको महत्त्व बढ्दै गएको भए पनि खासगरी मधेस आन्दोलन र नाकाबन्दीका बेला यो नाका सर्वाधिक सुरक्षित रहेकाले औद्योगिक लगानीका लागि यो क्षेत्र सबैको रोजाइमा पर्न थाल्नुको मुख्य कारण भएको सिद्धार्थ उद्योग वाणिज्य संघका निवर्तमान अध्यक्ष कुलप्रसाद न्यौपाने बताउँछन् । नाकाबन्दी र मधेस आन्दोलनले एक दिन पनि भैरहवा भन्सार नाका अवरुद्ध नभएकाले यो नाका सबैभन्दा सुरक्षित रहेको सन्देश मुलुकभरि फैलियो, उनले भने, लुम्बिनी क्षेत्रमा शान्ति सुरक्षा र सामाजिक सौहार्दपूर्ण वातावरण कायम छ ।बुटवललुम्बिनी १ सय ३२ केभी प्रसारण आयोजना र आयोजनाअन्तर्गत भैरहवाको मनैयामा निर्माणाधीन विद्युत् सबस्टेसन सञ्चालनमा आएपछि भैरहवा र आसपासको क्षेत्र औद्योगिक हबका रूपमा स्थापित हुनेछ । लुम्बिनीका कारण १५ किमि हवाई दूरीभित्र उद्योग स्थापना गर्न नपाइने र तीव्र गतिमा बढ्दो सहरीकरणका कारण भैरहवा आसपासमा उद्योगका लागि आवश्यक जग्गाको अभाव हुन थालेको छ । यसका कारण पछिल्लो समयमा भैरहवापरासी हुलाकी सडक खण्डअन्तर्गतको नवलपरासी र कपिलवस्तु क्षेत्रमा उद्योग विस्तार हुने क्रममा छ । लुम्बिनी क्षेत्रबाट औद्योगिकीकरण र पर्यटनका माध्यमबाट ठूलो फाइदा लिन सरकारले भैरहवासम्म १ सय ३२ केभीएको विद्युत् प्रसारणको व्यवस्था, भैरहवामा निर्माण गर्ने भनिएको एकीकृत चेक पोस्ट (आईसीपी) को शीघ्र सञ्चालन, औद्योगिक क्षेत्रको स्थापना र भारतको नौतनवासम्म रहेको रेलमार्गलाई आईसीपी र सेजसम्म जोड्ने कार्यलाई प्राथमिकतामा राख्न पनि जरुरी छ । गौतम बुद्ध अन्तर्राष्ट्रिय विमानस्थल, ६ लेनको बेलहियाबुटवल व्यापारिक मार्ग, विशेष आर्थिक क्षेत्र (सेज), मोतीपुरमा प्रस्तावित ठूलो औद्योगिक क्षेत्र, धकधही क्षेत्रमा निर्माण हुने तयारीमा रहेको औद्योगिक करिडोर, चार लेनमा निर्माण भएको भैरहवादेखि लुम्बिनी हुँदै कपिलवस्तु सडक, भैरहवाको बेथरीदेखि अमुवा हुँदै बुटवल पूर्वपश्चिम राजमार्गमा जोडिने चार लेनको सडक, देवदहमणिग्राममानपकडीसूर्यपुरा हुँदै लुम्बिनी जोड्ने बुद्ध सर्किट सडक, भैरहवा नजिकैको सञ्चालनमा आउन लागेको १ सय ३२ केभीए विद्युत् प्रसारण आयोजनालगायत पूर्वाधारले लुम्बिनीलाई औद्योगिक लगानीको हब बनाएका हुन् ।"
सिद्धार्थले ल्यायो प्लाटिनम प्लस बचत खाता,काठमाडौं (कास) सिद्धार्थ बैंकले वार्षिक ८०३ प्रतिशत ब्याज मासिक भुक्तानी गर्ने गरी प्लाटिनम प्लस बचत खाता सञ्चालनमा ल्याएको छ । बचत खातामै आकर्षक प्रतिफलको चाहना गर्नेको रोजाइमा यो खाता पर्ने बैंकले जनाएको छ । आकर्षक प्रतिफलका अतिरिक्त यस खाता खोल्नेले लकर सेवा शुल्कमा पहिलो वर्ष ५० प्रतिशत छुट पाउनेछन् ।
यूएसडीएमा सूचीकृतका लागि नबिलको सम्झौता,काठमाडौं (कास) नबिल बैंकले यूएस डिपार्टमेन्ट अफ एग्रिकल्चर (यूएसडीए) द्वारा सञ्चालित एक्सपोर्ट क्रेडिट ग्यारेन्टी कार्यक्रम जीएसएम १०२ अन्तर्गत बैंकलाई सूचीकरणका लागि यूएसडीएसँग सम्झौता गरेको छ । यो व्यवस्थासँगै नबिल बैंकले यूएसडीएबाट निर्यात क्रेडिट ग्यारेन्टी सीमाको सुविधा प्रयोग गर्न सक्नेछ । यूएसडीए कार्यक्रमअन्तर्गत सामान आयात गर्न नबिल बैंकले आफ्ना ग्राहकका तर्फबाट जारी गरेको प्रतीतपत्रमा तेस्रो बैंकबाट प्रमाणीकरण गरिरहनुपर्ने छैन । यस व्यवस्थाअन्तर्गत अमेरिकी निर्यातकर्ताले नबिल बैंकले जारी गरेको अपरिवर्तनीय प्रतीतपत्रमार्फत सोझै अमेरिकी बैंकबाट वित्तीय सुविधा प्राप्त गर्न सक्नेछन् ।
लगानी व्यवस्थापनमा एनआईसी एसियाको नयाँ योजना,काठमाडौं (कास) एनआईसी एसिया क्यापिटलले लगानी व्यवस्थापन सेवाअन्तर्गत नाफाको ९९ प्रतिशत रकम ग्राहकलाई नै दिने गरी योजना सञ्चालनमा ल्याएको छ । कम्पनीले ९९ प्रतिशत प्रोफिट योजना सञ्चालनमा ल्याएको हो । यस योजनाअन्तर्गत क्यापिटलले सेवाग्राहीलाई निःशुल्क लगानी व्यवस्थापन सेवा उपलब्ध गराउनुका साथै लगानी गरिएको रकमबाट प्राप्त मुनाफामा १ प्रतिशत पफर्मेन्स फी लिने क्यापिटलले जनाएको छ । न्यूनतम १० लाख रुपैयाँ वा त्यसबराबरको सेयर नै दिएर पनि कम्तीमा १ वर्षसम्मका लागि लगानी गर्नुपर्नेछ ।
धनगढी अडिसनमा १२ सहभागी,"धनगढी (कास) द हिडन ट्रेजरले मिस नेपाल २०२२ का लागि शनिबार धनगढीमा अडिसन गरेको छ । देशका सबै भूभागबाट प्रतिभाहरूलाई सहभागिताका लागि छनोट गर्न सातै प्रदेशका विभिन्न सहरमा तय गरिएको कार्यक्रमअन्तर्गत सुदूरपश्चिमका लागि धनगढीमा अडिसन गरिएको हो । १२ जनाले अडिसनमा सहभागी भएको मिस नेपालको आयोजक द हिडन ट्रेजरका अध्यक्ष दिवाकर राजकर्णिकारले बताए । धनगढी अडिसनमा मिस नेपाल नर्मता श्रेष्ठ, मिस नेपाल इन्टरनेसनल वर्षा लेखी, स्थानीय व्यवसायी पुष्कर ओझा र अध्यक्ष राजकर्णिकार निर्णायकको भूमिकामा थिए । निर्णायकहरूका अनसार अडिसनमा अधिकांश सहभागीको शारीरिक उचाइ ५ फिट ३ इन्च हुनुपर्नेमा अपुग देखिएको थियो । उनीहरूलाई व्यक्तिगत विवरण, अध्ययन, अनुभव र मिस नेपालको अडिसनमा भाग लिनुका कारण तथा सौन्दर्यप्रतिको लगाव र अन्य समसामयिक प्रश्नहरू सोधिएका थिए । गत वर्ष केही प्रमुख सहरहरूमा मात्र अडिसन गरिएकामा यो वर्ष सातै प्रदेशका सहरहरूमा आयोजना गरिएको हो, वर्षा लेखीले भनिन्, अब धरान र काठमाडौंमा मात्र बाँकी छ । धरानमा आगामी सोमबार र काठमाडौंमा अन्तिम अडिसन जेठ ३ गते हुनेछ । उनका अनुसार काठमाडौंको अडिसनपछि मात्रै देशभरबाट छनोट भएका सहभागीहरूको नाम सार्वजनिक गरिनेछ ।"
गोलमढीको पार्वती मूर्ति अमेरिकाबाट फर्काइने,"(काठमाडौं)भक्तपुरको गोलमढीस्थित वीरभद्रेश्वर महादेव मन्दिरबाट ४५ वर्षअघि हराएको कलात्मक पार्वती (तारा) को मूर्ति अमेरिकाको कनेक्टिकटस्थित येल युनिभर्सिटीको आर्ट ग्यालरीबाट नेपाल फर्किने भएको छ । उक्त मूर्ति नेपालको भन्ने पुष्टि भएपछि युनिभर्सिटी फर्काउन तयार भएको हो । न्युयोर्कस्थित कार्यबाहक महावाणिज्यदूत विष्णुप्रसाद गौतमका अनुसार गत वर्षको असारमै उक्त मूर्तिको अवस्थितिबारेमा सूचना आएको थियो । आवश्यक तथ्य पहिचान र प्रमाणिकरणपछि मूर्ति घर फर्काउन युनिभर्सिटी तयार भएको हो । अंशुवर्माकालीन सम्पदा मानिने पार्वतीको मूर्तिलाई युनिभर्सिटी वेबसाइटमा भने बुद्धिस्ट गडेस तारा भनेर उल्लेख गरिएको थियो । भक्तपुरको गोलमढीस्थित वीरभद्रेश्वर महादेव मन्दिरमा उक्त मूर्ति २०३३ सालसम्म थियो । येल युनिभर्सिटीको आर्ट सेक्सनकी क्युरेटर एन्टोनिया बर्तोलले कार्गोको प्रक्रिया र सुरक्षा प्रबन्धसँगै नेपालको सम्पदालाई छिटै घर फर्काइने प्रतिक्रिया दिइन् । उक्त मूर्ति फर्काएपछि गोलमढीको मन्दिरमा प्रतिस्थापन गर्न भक्तपुर नगरपालिकाले प्रतिबद्धता जनाइसकेको छ । नेपालबाट चोरिएकाहराएका सम्पदाको खोजीनितिबारेको अर्न्तराष्ट्रिय अभियान लस्ट आर्टस् अफ नेपाल ले नेपाली सम्पदा येलमा रहेकोबारे सूचना पहिलोपटक सार्वजनिक गरेको थियो । वीरभद्रेश्वर महादेव मन्दिरका पुजारी कीर्तिनाथ मिश्रले मूर्ति एकाएक हराएपछि प्रतिलिपि बनाएर नित्यपूजा भइरहेको जानकारी दिए । इतिहासको अभिलेखमा, स्विस अध्येता उसर्लच भोन स्क्रोडरले भक्तपुर भ्रमणका क्रममा गोलमढीस्थित पार्वतीको तस्बिर २०३३ सालमा खिचेका थिए । उनले उक्त मूर्तिबारेको विवरण नेप्लिज स्टोन स्क्लर्पर्च्स (दोस्रो खण्ड) कृतिमा समेटेका छन् । गोलमढीस्थित वीरभद्रेश्वर महादेव परिसरकै शिलालेखमा उल्लेख भएअनुसार पनि यो शिवपार्वती मूर्ति अंशुवर्माकालीन प्रमाणित भएको छ । इतिहासविद् धनबज्र वज्राचार्यको लिच्छविकालका अभिलेख (२०३०) कृतिमा यो गोलमढी शिवदेव सम्वत ५१६ मा अंशुबर्मा महासामन्त उपाधिबाट विभूषित भएपछि स्थापित गरिएको उल्लेख छ । अमेरिकी विश्वविद्यालय र अरू अध्येताले तारा को मूर्ति भनेर प्रचार गरे पनि यो पार्वतीकै मूर्ति भएको स्पष्ट देखिन्छ । धार्मिक र सांस्कृतिक सद्भाव रहेको समाजमा शिव मन्दिरभित्र तारा(बौद्धमार्गी) मूर्ति रहन सम्भव रहेको धारणा राख्दै सम्पदाविद्ले यो कृतिमा वसुधरा रूप देख्न सकिने जनाएका छन् । एउटै मूर्तिलाई हिन्दुहरूले पार्वतीका रूपमा र बौद्धहरूले ताराका रूपमा मान्दै आएको हुन सक्ने विज्ञको राय छ । येल युनिभर्सिटीको वेबसाइटमा उल्लेख भएअनुसार सन् १९७६ मा भक्तपुर गोलमढीबाट प्राप्त भएको उक्त मूर्ति सुरुमा स्पिन्क एन्ड सन लिमिटेड (लन्डन) ले देवीको मूर्ति भनेर कला सम्पदाका संग्रहकर्ता जेम्स एन्ड मार्लिन एल्सडर्फलाई बेचेको थियो । त्यसबेलाको लिलामी मूल्य १८ हजार डलर रहेको सूचना बाहिर आइसकेको छ । सन् १९८४ जेम्स दम्पतीले यो सम्पदा पाएपछिका केही वर्षसम्म बिक्री बाहिर देखिएको यो सम्पदा सन् २००२ मा एकैचोटि माइकल एन्ड जर्जिया, न्युयोर्कमा पुगेको देखिन्छ । येल युनिभर्सिटीले भने सन् २०१५ मा यो आफूले पाएको जनाएको थियो । यो सम्पदा कसले युनिभर्सिटीलाई बुझाएको हो भन्ने स्पष्ट खुलाइएको छैन । मूर्ति फिर्ता गर्ने निर्णयमा पुग्नुअघि येल युनिभर्सिटी (अमेरिका) र पुरातत्व विभाग (काठमाडौं) समेतले यो सम्पदाको उत्पत्तिको आधार तथा प्रामाणिकताबारे छुट्टाछुट्टै अनुसन्धान गर्दै आएका थिए । यो सम्पदालाई घर फिर्ता पठाउन लाग्ने खर्च युनिभर्सिटीले बेहोर्ने भएको छ । सम्पदा फर्काउनेबारेमा न्युयोर्कस्थित महावाणिज्य दूत कार्यालय र येल युनिभर्सिटीबीच शुक्रबार भचुअल बैठकमा सहमति भएको हो ।"
६ जनालाई राष्ट्रिय पत्रकारिता पुरस्कार,"काठमाडौं (कास) कान्तिपुरकर्मी डीआर पन्तसहित ६ जना पत्रकारले यस वर्षको राष्ट्रिय पत्रकारिता पुरस्कार पाएका छन् । धनगढीका पन्तसहित पत्रकारहरू इकवाल अहमद, ठाकुरप्रसाद बेल्वासे, बालकुमार नेपाल, गंगा बराल र सम्झना वन पुरस्कृत भएका हुन् । राष्ट्रिय पत्रकारिता दिवसका अवसरमा शनिबार राजधानीमा राष्ट्रपति विद्यादेवी भण्डारीले जनही नगद एक लाख र प्रमाणपत्रसहितको पुरस्कार हस्तान्तरण गरेकी हुन् । यस्तै, वरिष्ठ पत्रकार सम्मान२०७८ किशोर नेपाल र तारानाथ दाहालले पाए । २०७६ र २०७७ को सोही पुरस्कार क्रमशः पत्रकार स्व सुकदेव नेपाल, हर्ष सुब्बा, रघु मैनाली र शार्दूल भट्टराईलाई दिइयो । यसमा जनही दुई लाख राशि छ । २०७६ र २०७७ को राष्ट्रिय पत्रकारिता पुरस्कार पत्रकार इन्द्रमान बुढा, मात्रिका पौडेल, संगीता खड्का, शेषराज दाहाल, हेमन्तबहादुर विक, शीतल साह, दिलीपकुमार थापामगर, दीपेश न्यौपाने, दुर्गाप्रसाद शर्मा, सुरोजंग पाण्डे, नीतु पण्डित र पुनम पौडेलले पाए । सरकारले हरेक वर्ष राष्ट्रिय पत्रकारिता दिवसका अवसरमा वरिष्ठ पत्रकारसहितलाई पुरस्कृत गर्दै आएको छ ।"
एक अर्को दिन जमेको नेपाल,"जितसम्म पुग्न हतारोशनिबार पनि पानी पर्ने पूरा सम्भावना थियो । त्यसैले नेपालले जितसम्म पुग्न हतारो नै देखायो । प्रारम्भिक ब्याटरद्वय सुनील धमला र आसिफले ७९ रनको साझेदारी गरे । सुनील ३८ रन बनाएर आउट भए । आसिफ भने ३४ रनमा नटआउट रहे । जित ११२ ओभरमै प्राप्त भयो । प्रशिक्षक दासानायकेले जितमा खुसी व्यक्त गर्दै टिमको माथिल्लो क्रमका ब्याटरबाट अझ राम्रो प्रदर्शनको अपेक्षा रहेको सुनाए । उनको निचोड थियो, मध्यक्रमको ब्याटिङ धेरै हदसम्म ठीकठाक चलिरहेको छ । प्रशिक्षक दासानायकेले अब आफ्नो टिमको सम्पूर्ण ध्यान तेस्रो एकदिवसीयमा केन्द्रित रहेको बताए । उनको लक्ष्य सिरिज जित्नु नै हुनेछ । उनले थपे, पहिलो वान डेमा हाम्रो प्रदर्शन धेरै हदसम्म खराब रह्यो । तर म चाहन्थे, टिम धेरै खाले दबाबबाट गुज्रियोस् । मलाई के पनि लागेको थियो भने त्यो खेलमा नेपालले केही अझ राम्रो गर्न सकेको भए जित पनि हात लाग्न सक्थ्यो । अबका दिनमा नेपालले धेरै निर्णायक खेल खेल्नु छ र त्यसका लागि हामी टिम अझ मजबुत होस् भन्ने चाहन्छौं ।"
नवौं राष्ट्रियको लोगोमा माछापुच्छ्रे,"काठमाडौं (कास) राष्ट्रिय खेलकुद परिषद् (राखेप) ले शनिबार नवौं राष्ट्रिय खेलकुदको लोगो, मस्कट र नारा सार्वजनिक गरेको छ । नवौं राष्ट्रिय खेलकुद गण्डकी प्रदेशमा जेठ २२ देखि २८ सम्म हुनेछ । जहाँ ३६ खेलमा ११ टिमका खेलाडी प्रतिस्पर्धी हुनेछन् ।लोगो र मस्कट काठमाडौं मैतीदेवी निवासी ६२ वर्षीय भोलानाथ पौड्यालले तयार पारेका हुन् । लोगोमा माछापुच्छ्रे हिमाललाई रेखाकृतिमा राखिएको छ । आकाशे नीलो रेखाले शान्तिको प्रतीक परेवालाई प्रतिविम्बित गरेको छ भने रातो रंगको चार धर्साले परेवाको पखेटा र ट्र्याकलाई दर्शाएको छ । चार धर्साले साबिकको प्रदेश ४ लाई पनि दर्शाएको पौड्यालले बताए । चन्द्रसूर्यले राष्ट्रिय ध्वजालाई प्रतिबिम्ति गर्नुका साथै सबै टिमको प्रतिनिधित्व गरेको छ । मस्कटका रूपमा गण्डकी प्रदेशमा पनि पाइने लोपोन्मुख तथा संरक्षित प्राणी कस्तुरी मृग समेटिएको छ । सुयोग्यराज काफ्लेले तयार पारेको एकताबद्ध देश, खेलकुदको सन्देश नारा पारित भएको छ । लोगोलाई ५० हजार, मस्कटलाई २५ हजार र नारालाई १० हजारबाट पुरस्कृत गरियो ।राखेपका अध्यक्ष युवा तथा खेलकुदमन्त्री महेश्वरजंग गहतराजले लोगो, मस्कट र नारा सार्वजनिक गरेका हुन् । राखेपका बोर्ड एवं कार्यकारी समितिका सदस्य एकेन्द्र कुँवरको संयोजकत्वमा गठित ५ सदस्यीय समितिले लोगो र मस्कट छनोट गरेको हो । समितिका सदस्यमा प्राज्ञिक कलाकार रमेशनाथ खनाल, नोबल एकेडेमी कला विभागका प्रमुख विपिनराज श्रेष्ठ र सिर्जना कलेज अफ फाइन आर्ट्सका प्रमुख राधेश्याम मुल्मी तथा सदस्यसचिवमा राखेप खेलकुद प्रतियोगिता विभाग प्रमुख मीनकुमार शर्मा रहेका थिए ।"
दुवैमा आर्मी च्याम्पियन,"काठमाडौं (कास) त्रिभुवन आर्मी क्लबले छैटौं आरबीबीएनभीए राष्ट्रिय महिला तथा पुरुष भलिबल क्लब लिगको उपाधि जितेको छ । आर्मी पुरुषमहिला दुवैमा च्याम्पियन बनेको हो । आर्मी १८ अंकसाथ च्याम्पियन भयो । दोस्रो भएको टिपटप हेल्प नेपाल स्पोर्ट्स क्लबले १४ अंक जोडेको थियो । नेपाल पुलिस क्लब ११ अंकसहित तेस्रो भयो ।त्रिपुरेश्वरस्थित राष्ट्रिय खेलकुद परिषद्को कभर्डहलमा शनिबार पुरुषमा तीन खेल भए । आर्मीले निकट प्रतिद्वन्द्वी हेल्प नेपाललाई २५१३, २५१८, २६२८, २८२६ ले हराएर उपाधि जितेको हो । त्यसअघि गण्डकीले गल्कोट स्पोर्ट्स क्लबलाई २५२३, २३२५, २५२०, २५१५ ले र पुलिसले एपीएफलाई २५२१, २५२३, १९२५, २०२५, १८१६ को सेटमा हराएका थिए ।महिलातर्फ आर्मीले नेपाल पुलिस क्लबलाई २५१८, २५२३, २५२० ले हराएर उपाधि जित्यो । पुलिस दोस्रो र एपीएफ तेस्रो भएका थिए । पुरुषमहिला दुवैमा शीर्ष तीन स्थान हात पार्नेले क्रमशः ६ लाख, ३ लाख र १ लाख ५० हजार रुपैयाँ पुरस्कार पाए । पुरुषमा आर्मीका धनबहादुर भट्ट उत्कृष्ट खेलाडी भए । स्पाइकरमा पुलिसका रविन चन्द, सेटरमा आर्मीका हरिहजुर थापा, लिबेरोमा पुलिसका भीमबहादुर गाहा, ब्लकरमा आर्मीका दुर्गा खड्का, सर्भरमा आर्मीका राजेन्द्र विष्ट र प्रशिक्षकमा आर्मीका जगतबहादुर सिंह उत्कृष्ट भए । एपीएफका धीरज बस्नेत उदीयमान खेलाडी चुनिए ।महिलातर्फ आर्मीकी संगम महतो उत्कृष्ट खेलाडी भइन् । स्पाइकरमा एपीएफकी निरुता ठगुन्ना, सर्भरमा आर्मीकी शान्ति चौधरी, लिबेरोमा न्यु डायमन्डकी सलिना श्रेष्ठ, सेटरमा एभरेस्टकी अरुणा शाही, ब्लकरमा आर्मीकी सुनीता खड्का र प्रशिक्षकमा आर्मीका लोकेश बुढा उत्कृष्ट चुनिए । न्यु डायमन्डकी प्रगति नाथ उदीयमान खेलाडी भइन् । सर्वोत्कृष्ट खेलाडीले समान ३५ हजार तथा उदीयमानले समान १० हजार तथा विधागत उत्कृष्टले जनही १५ हजार पुरस्कार जिते ।"
सुवासको घर बनाउन १५ लाख संकलन,"काठमाडौं (कास) १३ औं दक्षिण एसियाली खेलकुद २०१९ (साग) मा दुई स्वर्ण पदक जितेका गल्फर सुवास तामाङको घर निर्माणका लागि गोकर्ण गल्फ क्लबमा आयोजित च्यारिटी गल्फ प्रतियोगिता बाट १५ लाख रुपैयाँ संकलन गरिएको छ ।नेपाल गल्फ संघ र गोकर्ण फरेस्ट रिसोर्टद्वारा शनिबार आयोजित प्रतियोगितामा सहभागी ७२ सोसल गल्फर र थप २० गरी ९२ जनाको सहयोगबाट १५ लाख संकलन गरिएको संघका महासचिव दीपक आचार्यले बताए । गोकर्ण गल्फ क्लबका वरिष्ठ निर्देशकसमेत रहेका उनले भने, गल्फ समुदायबाट सहयोग जुटाएर सुवासको घर निर्माण गर्ने प्रयास गरेका छौं । व्यक्तिगत रूपमा निकै राम्रो सहयोग संकलन भएको छ । यसबाट चाँडै उनको घर बनाउने छौं । ठमेल डेन्टल क्लिनिकले आजीवन सुवासको दाँतको उपचार गर्ने घोषणा पनि गरेको छ ।माधव सिम्खडाले सर्वाधिक ४१ अंक जोड्दै उक्त च्यारिटी गल्फको ट्रफी कब्जा गरे । कवि थापाले काउन्टब्याकमा अर्जुन कुमारलाई पछाडि पार्दै दोस्रो स्थान हािसल गरे । दुवैले ४० अंक बनाए । पछिल्लो ९ होलमा कविले २१ अंक जोडे भने अर्जुनले १७ अंक हात पारे । टासी छिरिङ र वान्चेन धोन्डुपले सर्वाधिक ३६ ग्रस प्वाइन्ट जोडे । १२ औं होलमा बर्डी गरेको आधारमा टासी पहिलो भए । उक्त होल वान्चेनले पारमा टुंग्याए । दुवैले अन्तिम ६ होलमा समान प्रदर्शन गरे ।महिलातर्फ गीता गुरुङ (२६ अंक) पहिलो भइन् भने सिनियरमा आरआर पाण्डे र विजयबहादुर श्रेष्ठले समान ३५ अंक जोडे । पाण्डे काउन्टब्याकका आधारमा पहिलो भए । स्टेबलफोर्ड ३४ ह्यान्डीक्यापको आधारमा भएको प्रतियोगितामा नोर्बु श्रेष्ठले लङ्गेस्ट ड्राइभ, रवीन्द्र तिवारीले क्लोजेट टु द पिन, टासी दोङले सर्वाधिक बर्डीको पुरस्कार हात पारे ।"
तेक्वान्दोका खेलाडी छनोट,"काठमाडौं (कास) चीनको हाङझाउमा हुने १९ औं एसियाली खेलकुदका लागि तेक्वान्दोको प्रारम्भिक छनोट प्रतियोगितामा शनिबार थप २० खेलाडी पहिलो चरणलाई छनोट भएका छन् । पहिलो दिन शुक्रबार २४ खेलाडी छनोट भएका थिए । कुल ४४ खेलाडीको छनोट गरिएको छनोट समितिका संयोजक तथा मुख्य प्रशिक्षक नवीनकुमार श्रेष्ठले जनाएका छन् । प्रत्येक तौलका शीर्ष तीन स्थान हात पार्ने खेलाडी प्रारम्भिक छनोटमा परेका हुन् ।पुरुष ६८ केजीमुनि पुलिसका वीरबहादुर महरा, आर्मीका सगुन श्रेष्ठ तथा वाग्मती प्रदेशका रोहित महर्जन र रञ्जित साउद छनोट भए । ६३ केजीमुनि पुलिसका गोविन्दबहादुर आले, मधेस प्रदेशका विक्रान्त डंगोल, वाग्मतीका रोजिन बमजन र एपीएफका मोहम्मद रफिक छानिए । ८० केजीमाथि आर्मीका भूपेन श्रेष्ठ, एपीएफका नीरज देउवा, वाग्मतीका मिलनकुमार बलामी र लुम्बिनी प्रदेशका आशुतोष बराल छनोट भए । एकल पुम्से पुरुषमा पुलिसका कमल श्रेष्ठ, जितबहादुर बोटे र प्रेमबहादुर लिम्बु तथा आर्मीका कृष्णबहादुर तामाङ छानिए । महिलामा पुलिसकी पार्वती गुरुङ, प्रदेश १ का स्वस्तिका तामाङ र सुशिला राई तथा आर्मीकी प्रशंसा क्षेत्री छनोट भए ।"

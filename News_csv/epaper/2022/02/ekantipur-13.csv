शीर्षक,विवरण
अविश्वासमा गठबन्धन,"सभामुख हटाउने चर्चा पनि साँचो होइन । एमसीसी सम्झौतालाई सार्वभौम संसद्मा लगेर छलफल गरेपछि सबैको सहमतिमा यो अनुमोदन हुन्छ भन्नेमा सरकार विश्वस्त छ ।खासमा सम्झौता पारित गर्न कांग्रेससँग मिलेर एमाले पनि संसद् बैठकमा सहभागी भएमा प्रस्ताव टेबुल गर्नबाट रोक्न सभामुखलाई पनि मुस्किल पर्नेछ । एमालेले अवरोध गरिरहेकाले होहल्लाबीचमा प्रस्ताव प्रस्तुत नगर्ने उनको अडान रहँदै आएको छ । त्यसैले प्रधानमन्त्री देउवाले एमालेसँग सहमति जुटाएमा माओवादी र एकीकृत समाजवादी गठबन्धनबाट बाहिरिने अवस्था छ ।सरकारबाट बाहिरिनुपर्ने अवस्थाका विषयमा दुवै वाम दलहरूभित्र पनि छलफल भइरहेको छ । ठ्याक्कै यही हुन्छ भन्ने स्थिति छैन । किनभने छलफल चलिरहेको छ । विभाजित भएर किन जाने ? सहमति गरौं भन्ने हाम्रो भनाइ हो । सहमतिका लागि परिमार्जनका सम्भावनाहरू छन् भने खोजौं भनेर हामीले भनिरहेका छौं, एकीकृत समाजवादीका महासचिव बेदुराम भुसालले भने । प्रधानमन्त्री देउवा जसरी पनि संसद्को आगामी बैठकमा प्रस्ताव टेबुल गर्ने पक्षमा छन् । सहमतिबिना प्रस्ताव अघि बढे आफूहरू सरकारबाट बाहिरिनुपर्ने सन्देश माओवादीले पनि दिएको छ । माओवादी नेता नारायणकाजी श्रेष्ठले कान्तिपुरसँग भने, यो कुरा हामीले एक पटक हैन, सयौं पटक भनिसकेका छौं, एमसीसी संशोधन नगरी अनुमोदन गर्न सकिँदैन । तर गठबन्धनलाई कायम गर्न भने हामीले प्रयत्न गरिरहनेछौं ।प्रधानमन्त्री देउवाले एमालेसँग सहमतिको पहल गरिरहेको आकलन गर्दै माओवादी अध्यक्ष दाहालले पनि त्यस्तै प्रयास गरिरहेका छन् । एमाले अध्यक्ष केपी शर्मा ओलीलाई टेलिफोन गर्दै दाहालले एमसीसीका विषयमा सहमतिका साथ अघि बढ्न सकिन्छ कि भनेर जिज्ञासा राखेका थिए । ओलीले दाहालको प्रस्ताव खारेज मात्र गरेनन्, संवाद पनि प्रचार विभाग उपप्रमुख विष्णु रिजालमार्फत सार्वजनिक गरिदिए । माओवादीसँग संवाद र सम्बन्ध सुमधुर बन्ने सम्भावना छैन भनेर हाम्रा अध्यक्ष ओलीले स्पष्ट सन्देश बालुवाटारलाई दिनुभएको छ, यसले एमाले र कांग्रेसकै संवादलाई बलियो बनाएको छ, कांग्रेसले आँट गरेमा सहकार्य हुन सक्छ, एमालेका एक नेताले भने ।प्रधानमन्त्री देउवा प्रतिनिधिसभाको आगामी बैठकमा एमसीसी सम्झौता प्रस्ताव गर्ने पक्षमा भएकाले दुई वाम दल हतासिएका थिए । तर सोमबार बोलाइएको प्रतिनिधिसभा बैठक भने एमालेकै अनुरोधमा सर्ने भएपछि उनीहरूलाई राहत भएको छ । एमालेले आफ्नो पार्टीको कार्यक्रम परेकाले बैठक सार्न भनेको छ भने प्रधानमन्त्री पनि सहमत छन् । बैठक सार्ने विषयमा सहमति भए पनि सम्झौता अनुमोदन गर्ने विषय भने थप पेचिलो हुँदै छ ।"
डिन कार्यालयबाटै हराउँछ थेसिस,"सेमेस्टर प्रणालीमा विद्यार्थीले बढी शुल्क तिर्छन्, परीक्षा नियन्त्रक पुष्पराज जोशी भन्छन्, पैसाको लोभमा डिन कार्यालय आफैंले परीक्षाको जिम्मेवारी लिने र ट्रान्सक्रिप्ट वितरण गर्ने जिम्माचाहिँ परीक्षा नियन्त्रण कार्यालयलाई दिएपछि यो समस्या आएको हो । विद्यार्थीले विषयगत आधारमा चार सेमेस्टरको न्यूनतम शुल्क ४० हजार रुपैयाँ सम्बन्धित विभाग तथा क्याम्पसमा बुझाउँछन् । शोधपत्रका निम्ति थप पाँच हजार रुपैयाँ बुझाएको विद्यार्थी थामीले बताए । त्रिवि मानविकी संकायका सहायक डिन तारा भुसालले गल्ती स्विकार्न चाहेनन् । थेसिस हराउने घटना भएको छैन, परीक्षा शाखाको जिम्मेवारी लिएका उनले भने, पहिले अनलाइन सिस्टम थिएन र केही त्रुटि भएको हुन सक्छ । अहिले त्यस्तो छैन । सम्बन्धित विभागले थेसिसको भाइभा लिएका हुन्छन् । अनि डिन कार्यालयलाई पठाइसकेँ भन्छन् । तर ढिलो पठाएर अलमलिएको हुन सक्छ । कतिपय विभागले डिन कार्यालयमा पठाउन ढिलाइ गर्ने उनले सुनाए । मानविकी संकायका अर्का डिन गोविन्दप्रसाद शर्मा सेमेस्टर प्रणालीको पुनरावलोकन तथा मूल्यांकन गर्ने तयारीमा जुटेको बताउँछन् । आउँदो फागुनमा पठनपाठनबारे गोष्ठी गरिने बताउँदै उनले भने, खोजेको नीतिअनुसार पठनपाठन भयोभएन त्यसको समीक्षा गर्दैछौं । त्रिवि मानविकी संकायअन्तर्गत ४४ वटा विषय समिति छन् । सेमेस्टर प्रणाली लागू भएयता यसको समीक्षा हुन सकेको छैन । गोष्ठीले स्नातकतर्फका चार वर्षे सेमेस्टर कोर्स, स्नातकोत्तर तहका दुई वर्षे कोर्सको समीक्षा गर्ने शर्माको भनाइ छ । त्यस्तै स्नातकोत्तरतर्फको चार सेमेस्टर कोर्सभित्र थेसिस समेट्ने योजना रहेको उनले बताए ।"
नाका नखुल्दा बिकेनन् चौंरी,"दावाले ८ लाख रुपैयाँ खर्चिए । चरनका लागि एउटा सामुदायिक वनलाई ५० हजारसम्म शुल्क तिर्नु परेको उनले बताए । प्रत्येक वर्ष फागुनचैतमा ब्याउने चौंरीले दावाको गोठमा वर्षमा ६० देखि ९० वटासम्म बाछाबाछी थपिने गरेको थियो । यो वर्ष पनि यसरी नै थपिए पाल्ने उपाय नभएको उनी बताउँछन् । फक्ताङलुङ७ ओलाङचुङगोलाका गोम्वो शेर्पाका अनुसार चौंरी चीनमा मात्रै बिक्री हुने गरेको छ । चीन र भारत दुवै देशसँग सिमाना जोडिएको भए पनि भारतमा बिक्री हुँदैन । भारततर्फ सिक्किमका गोठालाले आफ्ना चौंरी पनि चीनमा बिक्री गर्ने गरेका थिए । चीनको एक रुपैयाँको नेपाली १६ रुपैयाँ हुने भएकाले राम्रो मूल्यमा बिक्री हुने गरेको गोम्बो बताउँछन् । फक्ताङलुङ गाउँपालिकाका प्रवक्ता छेतेन वालुङका अनुसार चीनको बुहानमा कोरोना संक्रमण देखिएपछि बन्द भएको टिप्ताला भञ्ज्याङ नाका अहिलेसम्म खुलेको छैन । उता (चीन) को सरकारले खाद्यान्न, औषधिलगायतका सामग्री तीनचार पटक दियो, छेतेनले भने, तर, हाम्रो वस्तु पनि लगिदेऊ न भन्दा चाहिँ मानेका छैनन् । चीनले सीमावर्ती ओलाङचुङगोला, याङमा र घुन्साका बासिन्दाका लागि एक वर्षलाई पुग्नेगरी चामल, दाल, पिठोलगायतका सामग्री दिएको छ । ओलाङचुङगोलाका वडाध्यक्ष छेतेन शेर्पा भोटेका अनुसार वस्तुभाउलाई खुवाउने नुन बाहेकको सबै सामग्री दिएको हो । सीमामा ल्याएर झारिएको सहयोग सामग्री ओलाङचुङगोलाबाट सीमा प्रहरी चौकीका सुरक्षाकर्मीसमेत गएर बस्तीमा ल्याएको वडाध्यक्ष बताउँछन् । चौंरी, घिउ, गलैंचा लैजान गरेको प्रस्ताव भने उनीहरूले अस्वीकार गरेका हुन् । एक जनप्रतिनिधिले भने, हामी पनि तिमीहरूले जस्तै सीमामा ल्याएर छोड्छौं, सामान लैजाउ पछि पैसा दिने व्यवस्था मिलाइदेऊ भन्दा पनि मान्दैनन् । पहिला बुढो हुँदै गएको याक, चौंरी बिक्री गर्ने र सानो हुर्काउने प्रचलन भए पनि तीन वर्षदेखि सबै पाल्नुपर्दा किसानलाई समस्या भएको छेतेन बताउँछन् । यसअघिसम्म वस्तुलाई चीनबाट ल्याएको नुन खुवाउने गरिएको थियो । नाका बन्दपछि पारिबाट नुन ल्याउन सकिएको छैन । चीनको तुलनामा नेपालको नुन चर्को हुने भएकाले स्थानीयले उतैको नुन रोज्ने गरेका थिए । चौंरी नै बिक्री नभए पछि नुन किन्न पनि समस्या भएको उनीहरू बताउँछन् । हिमाली क्षेत्रमा प्रत्येक घरमा कम्तीमा दुईचार माउ चौंरी र याक पाल्ने गरेका छन । गोठ पाल्नेहरू एक जनासँग डेढ दुई सयको हाराहारीमा हुने गरेको छ । तीन वर्षयता सबैजसो गोठमा दोब्बर बढी चौंरी भएका छन् ।"
माओवादी संघर्षको २७ वर्ष : सपनाहरूको विसर्जन,"(काठमाडौं)  माओवादीले २०५२ मा सुरु गरेको सशस्त्र संघर्ष १० वर्षपछि शान्ति प्रक्रियामार्फत मूलधारको राजनीतिमा समाहित भएको डेढ दशक भएको छ । माओवादीले त्यतिबेला चलाएको सशस्त्र संघर्षका सकारात्मकनकारात्मक पाटामाथि भने अहिले पनि बहस हुने गरेको छ । अझ सशस्त्र संघर्ष सुरु भएको दिन फागुन १ का बेला तत्कालीन विद्रोहमा संलग्न नेताकार्यकर्ता र पीडित व्यक्तिले फरकफरक व्याख्या गर्ने गरेका छन् । त्यसैले आज पनि सशस्त्र संघर्ष कसैका लागि गौरवको विरासत बनेको छ भने कसैका लागि पश्चातापको अध्याय । त्यस बेला सशस्त्र संघर्ष गरेको माओवादीको १९ सदस्यीय केन्द्रीय नेतृत्व यतिबेला तितरबितर छ । मोहन वैद्यको नेतृत्वमा क्रान्तिकारी माओवादी गठन भएको छ भने विभिन्न राजनीतिक प्रयोग सकेर बाबुराम भट्टराई अहिले जसपामा छन् । नेत्रविक्रम चन्दले नेपाल कम्युनिस्ट पार्टी चलाएका छन् । लोकेन्द्र विष्टजस्ता नेता किसान भएका छन् । अर्कै कित्तामा पुगेका गोपाल किराती आफैं टुटफुटको राजनीति भोगिरहेका छन् । तल्ला तहका अरू कैयौं नेता राजनीतिबाट टाढा छन् । युद्धको भुमरीबाट निस्किएका कैयौं कार्यकर्ता खाडीमा मजदुरी गर्दै छन् । नेतृत्वको टकराव र कार्यदिशाको विवादले आआफ्नो बाटो हिँडिरहेका नेताहरूबीच अहिले पनि उत्तिकै कठोर आरोपप्रत्यारोप चलिरहेको छ । सत्ता राजनीतिका एक खेलाडीका रूपमा पुष्पकमल दाहालले मूलधारको पार्टीको नेतृत्व गरेका छन् । सहकर्मी रामबहादुर थापादेखि टोपबहादुर रायमाझी र लेखराज भट्टसम्म एमालेमा मिसिएका छन् । मूलधारको माओवादी त्यागेका वैद्य भन्छन्, पार्टीभित्र दक्षिणपन्थी अवसरवाद पैदा भयो, त्यो पनि नेतृत्व पंक्तिमा । विजयको सन्निकट पुगेको महान् जनयुद्धले गम्भीर धोका खायो, धक्का लाग्यो । क्रान्तिकारी माओवादीका महासचिव वैद्य मूल माओवादीको विरासत आफूहरू भएको ठान्छन् ।हाल जसपाको संघीय परिषद् अध्यक्ष रहेका भट्टराई राजनीतिक रूपमा जनयुद्ध ले ठूलो परिवर्तन ल्याएको दाबी गर्छन् । माओवादी जनयुद्ध नेपाली इतिहासको सबैभन्दा ठूलो क्रान्तिकारी परिघटना हो । त्यस अर्थमा यसलाई नेपाली इतिहासले उच्च मूल्यांकन गर्छ, हामी सबैले गर्नुपर्छ । म आफैं त्यसको अगुवामध्ये एक भएकामा गर्व गर्छु, उनले भने, त्यो आन्दोलनको जगमा टेकेर संघीय लोकतान्त्रिक गणतन्त्र प्राप्त गर्यौं । संविधानसभाबाट नेपाली जनता सार्वभौमसत्ता सम्पन्न बने । जातीय, वर्गीय, लैंगिक, क्षेत्रीय प्रश्न थोरै बाँकी छन् । त्यसलाई पूर्णता दिँदै उन्नत समाजतिरको यात्रामा अगाडि बढेका छौं । माओवादी केन्द्रका नेता हरिबोल गजुरेल जनयुद्ध का उपलब्धि उचाइमा रहेको दाबी गर्छन् । गणतन्त्र, संघीयता, धर्मनिरपेक्षता, समानुपातिक, समावेशी, सामाजिक न्यायका मुद्दा मुखरित भएर आएका छन् । जनयुद्धले गाउँगाउँसम्म राजनीति पुर्याइदियो । जनताको चेतना ह्वात्तै माथि उठ्यो, उनले भने, परिवर्तन हामीले चाहेजस्तो, जनताले चाहेजस्तो नभए पनि सहमतिबाट संविधान बनाइयो, त्यसले केही अगाडि जाने बाटो बन्द गरेन । वैद्यको विश्लेषण भने अलि फरक छ । हामीले नयाँ जनवादी राज्यसत्ता स्थापना गर्दै समाजवादमा जाने भनेका थियौं । त्यो उद्देश्य पूरा हुन त सकेन । भोलि हुने क्रान्तिका निम्ति दसवर्षे जनयुद्धले हामीलाई मूल्यवान शिक्षा दिएको छ, उनले भने, त्यही शिक्षाको जगमा उभिएर देश र जनताको मुक्तिका निम्ति हामी दृढतापूर्वक अगाडि बढ्छौं । चन्द नेतृत्वको पार्टी नेकपाका नेता धर्मेन्द्र बास्तोलाको बुझाइ पनि वैद्यसँग मिल्दोजुल्दो छ । जनयुद्ध महान् कार्य थियो । त्यसले गणतन्त्रको स्थापना गर्यो । अहिलेको परिवर्तन सम्भव भयो । मान्छेका अधिकार सम्भव भए, उनले भने, तर जनयुद्धलाई जुन सफलतातिर लैजानुपर्थ्यो, त्यसो हुन सकेन । त्यति बेलाको नेतृत्वको कमजोरी रह्यो । जसका कारण अहिले समस्या पैदा भएका छन् । एकातिर तल्ला तहका कार्यकर्ताका पीडा र दुःखका कथाका चाङ छन्, अर्कातिर त्यही संघर्षको बलमा उदाएको माओवादी नेतृत्व सत्ता राजनीतिको मैदानमा सधैं अगाडि छ । संघर्षलाई सत्ताको भर्याङ बनाएको आरोप मूल नेतृत्वमाथि लाग्ने गरेको छ । खास गरेर प्रचण्डले दोहोरो कुरा गर्दिनुभयो । त्यसले कार्यकर्ता अलमलिए र विप्लवजीहरू विद्रोह भन्दै गए । प्रचण्डजी कहिले एमालेको पछि त कहिले कसको पछि लागेर आफ्नो शक्ति आर्जन गर्ने संसदीय खेलमा रमाउनुभयो, भट्टराईले भने, मलगायतका मान्छे यस उपलब्धिको जग टेकेर नयाँ ढंगले समाजवादी दिशामा अगाडि बढौं भनेर वैकल्पिक शक्ति निर्माणमा छौं । मुख्य नेतृत्वमा विचारको प्रस्टता नहुँदा दुःखद घटना हुँदो रहेछ । माओवादी नेता गजुरेल पनि शान्ति प्रक्रियामा आएपछि पार्टी लाइन स्पष्ट नहुँदा समस्या पैदा भएको ठान्छन् । जनयुद्धभरि हाम्रो लाइनमा स्पष्टता थियो । हामी सफलता हासिल गर्दै गयौं । शान्ति प्रक्रियापछि लाइनमा स्पष्टता नहुँदा समस्या पैदा भयो, उनले भने, यो कुरा अध्यक्ष प्रचण्डले आठौं महाधिवेशनमा प्रस्ट रूपमा राख्नुभएको छ । उहाँले गल्ती आफैं गरेको भन्नुभएको छ । माओवादीले पटकपटक सत्ताको नेतृत्व गरे पनि शान्ति प्रक्रियाले पूर्णता पाएको छैन । सत्य निरूपण तथा मेलमिलाप आयोग र बेपत्ता व्यक्ति छानबिन आयोगले काम टुंग्याएका छैनन् । शान्ति प्रक्रियाको अपूर्णता नेपाली सत्ता राजनीतिमा महत्त्वपूर्ण मुद्दा बनिरहेको छ । दाहाल आफैंले पनि यसमा कम चासो राखेको आरोप छ । माओवादीले सशस्त्र संघर्ष थाल्दा शेरबहादुर देउवा प्रधानमन्त्री थिए र अहिले पनि उनै प्रधानमन्त्री छन् । सत्यनिरूपण तथा मेलमिलाप आयोग शान्ति प्रक्रियाको अभिन्न अंग हो, त्यो माओवादीको मात्रै जिम्मेवारी होइन । त्यसमा हस्ताक्षरकर्ता सात दल र सातका तर्फबाट तत्कालीन प्रधानमन्त्री गिरिजाप्रसाद कोइराला हुनुहुन्छ, पूर्वप्रधानमन्त्रीसमेत रहेका भट्टराईले भने, सबैले यसको स्वामित्व लिएर चाँडो पूरा गर्नुपर्छ । सहिद, बेपत्ता, घाइते योद्धाप्रति ठूलो अपमान भइराखेको छ । सशस्त्र संघर्षमा राज्य र विद्रोही पक्षबाट परिवारका सदस्य गुमाएका र अंगभंग भएका व्यक्तिका आफ्नै कथाव्यथा छन् । अन्य राजनीतिक दलले माओवादीसँग सत्ता वा चुनावी गठबन्धन हुँदा सशस्त्र संघर्षलाई हेर्ने दृष्टिकोण माओवादीसँग संघर्षको नीति लिएका बेला आकाशजमिनको फरक हुने गरेको छ । एमालेले एकता गर्दा र एकता भंगपछि माओवादीका विषयमा लिएको नीति यसैका एउटा उदारण हो । आरोपप्रत्यारोपबीच सबै धाराका माओवादी नेताहरू भने क्रान्तिकारी वामपन्थी शक्तिहरूबीचको एकतामा जोड दिँदै आएका छन् । तर, उनीहरूबीचको एकतामा कहिले विचार र कहिले नेतृत्व टकराव बाधक बनिरहेको छ । वैद्यको बुझाइमा यतिबेला नेपाली क्रान्तिले धक्का खाएको छ तर क्रान्तिको प्रक्रिया रोकिएको छैन । उनी थप्छन्, नेपालमा संसदीय व्यवस्था र त्यसका प्रमुख तीनवटै अंग व्यवस्थापिका, कार्यपालिका तथा न्यायपालिका अस्तव्यस्त छन् । देशको आर्थिक अवस्था झन्झन् जर्जर र संकटग्रस्त हुँदै गएको छ । लोकतन्त्रवादी र संशोधनवादी कम्युनिस्ट पार्टीहरू सबै असफल सावित भएका छन् । यसले नेपालमा नयाँ जनवादी क्रान्ति अनिवार्य आवश्यकता बन्न गएको स्पष्ट गर्छ । झन्डै तीन दशक अगाडि माओवादी पार्टी जन्मिएको हो । दाहालले नेतृत्व गरेको नेकपा मशाल, सर्वहारावादी श्रमिक संगठन, नेकपा (चौम) र नेकपा (विद्रोही मसाल) का बीच पार्टी एकता भएसँगै २०४८ मा चितवनको माडीमा एकता छैटौं महाधिवेशन भएको थियो । त्यतिबेला नयाँ पार्टीको नाम नेकपा (एकता केन्द्र) राखियो । महाधिवेशनमा दाहालले गाउँले सहर घेर्ने दीर्घकालीन जनयुद्धमा जाने गरी तयारीमा लाग्ने प्रस्ताव राखेका थिए । महाधिवेशनमा निर्मल लामा, नारायणकाजी श्रेष्ठ, रूपलाल विश्वकर्मा र श्याम श्रेष्ठले भिन्दाभिन्दै राजनीतिक प्रस्ताव पेस गरेका थिए । लामाले पार्टी खुला गर्नुपर्ने, दर्ता गर्नुपर्ने, पार्टीलाई वैधानिक आन्दोलनमा मात्र लगाउने र जनआन्दोलनको विकास गरी सशस्त्र विद्रोह गरेर एकै पटक काठमाडौं कब्जा गर्ने प्रस्ताव अगाडि सारेका थिए । श्रेष्ठले गाउँबाट सहर घेर्ने, गाउँमा मात्र ध्यान दिने, जनयुद्ध भन्ने मात्र राजनीतिक दिशा किटान नगर्ने र अध्ययन गर्दै जाने प्रस्ताव ल्याएका थिए । महाधिवेशनमा दाहालले पेस गरेको राजनीतिक प्रस्ताव बहुमतले पारित भयो । उनको प्रस्तावमा पार्टीको पथप्रदर्शक सिद्धान्त मार्क्सवादलेनिनवादमाओवाद बनाउने, नयाँ जनवादी क्रान्ति, आधार इलाका र स्थानीय सत्तासहितको दीर्घकालीन जनयुद्धमा जाने, पार्टी भूमिगत हुने, सेना निर्माण गर्ने प्रस्ताव थियो । नयाँ जनवादी गणतन्त्रको कार्यक्रम स्वीकार गर्दै माओवाद पदावली र दीर्घकालीन जनयुद्धको कार्यदिशा पारित गरियो । तर, एकीकृत पार्टीमा विवाद भयो । २०५१ को अन्त्यतिर नेकपा (एकताकेन्द्र) मा दाहाल नेतृत्व धारको केन्द्रीय समितिको तेस्रो विस्तारित बैठक भयो । बैठकमा नेपाली नयाँ जनवादी क्रान्तिको राजनीतिक तथा फौजी कार्यदिशा पारित भयो । बैठकले नेकपापछि कोष्ठमा राखिएको एकताकेन्द्र हटाई सो ठाउँमा माओवादी राख्ने निर्णय गर्यो । अर्को वर्ष २०५२ फागुन १ मा दाहालको नेतृत्वमा सशस्त्र संघर्ष सुरु भयो । विभिन्न कालखण्डमा माओवादीको नीति बदलियो, कार्यक्रम बदलियो र संघर्षको स्वरूप फेरियो । एमालेसँगको एकताको तीनवर्षे अवधिबाहेक नाम र नेतृत्वमा भने फेरबदल आएन ।"
सकियो १२ वर्षे मेला,काभ्रेपलाञ्चोकको पनौतीमा लागेको मकर मेलाको अन्तिम दिन शनिबार त्रिवेणीघाटमा दर्शनार्थीर्हरूको भीड । हरेक १२ वर्षमा माघ महिनाभर लाग्ने उक्त मेलामा स्नान गरी यहाँको जल उत्तरतर्फ कुञ्जगिरिमा रहेको गोरखनाथमा चढाउनाले सम्पूर्ण पाप पखालिनेमा हिन्दु धर्मावलम्बी विश्वास गर्छन् । तस्बिर ः रासस
झोलुंगे पुल नबन्दा फड्के र तुइनको भर,"जसले बनाइदिन्छ, उसैलाई भोट जसले सडक, पुल जोडिदिन्छ, बिजुली बालिदिन्छ, उच्च शिक्षा बनाइदिन्छ, उसैलाई भोट हालिन्छ, जुगलको अन्तिम गाउँ दिपु ,तेगा र तेम्बाथानवासीको एउटै नारा हो यो । यी गाउँमा चुनावमा भोट हाल्नका लागि स्थानीय नेता अघिल्लो दिनमै तेम्बाथान आइपुग्ने गर्छन् । मत माग्न पनि भ्याउँछन् तर, यहाँका स्थानीयले मत हाल्न पनि एक दिन हिँडेर गुम्बाथान आइपुग्नुपर्छ । यहाँ राज्यबाट उपलब्ध हुने सामान्य सेवा सुविधा पनि पाइँदैन । वृद्धवृद्धा र महिलालाई समस्या हुने भएकाले मतदान केन्द्र तेम्बाथानमा तोक्नुपर्ने अन्यथा मतदान बहिष्कार गर्ने स्थानीयले बताएका छन् ।"
२९ हजार बालबालिकालाई मोडर्ना खोप,"सिन्धुली (कास) सिन्धुलीमा २९ हजार विद्यार्थीले कोरोनाविरुद्धको मोडर्ना खोप लगाएपछि आइतबारदेखि यहाँका विद्यालयहरू खुल्दै छन् । १२ देखि १७ वर्ष उमेर समूहका विद्यार्थी तथा अन्यले मोडर्नाको पहिलो डोज खोप लगाएका हुन् । प्रदेश स्वास्थ्य मन्त्रालयबाट ३५ हजार डोज खोपको मात्रा प्राप्त भएकोमा नौ वटै स्थानीय तहका १३ हजार ३ सय ७३ छात्र र १५ हजार ६ सय २७ छात्राले खोप लगाएका छन् । यो गणनामा विद्यालय बाहिरका समेत रहेका छन् ।उक्त खोप अभियानअन्तर्गत विद्यालय बाहिर रहेका उक्त उमेर समूहका बालबालिकालाई समेत मोडर्ना खोपको पहिलो डोज लगाइएको कार्यालयका जनस्वास्थ्य अधिकृत कृतिसा थिङले जानकारी दिइन् । पहिलो डोज खोप लगाएका विद्यार्थीलाई २८ दिनपछि दोस्रो डोजको खोप लगाइने स्वास्थ्य कार्यालयले जनाएको छ । कोरोनाविरुद्धको खोपको पूर्ण मात्रा लगाउने एक लाख १६ हजार ३६५ पुगेको छ । खोपको पहिलो मात्रा एक लाख ६४ हजार ८ सय ४ जनाले लगाएका छन् । दोस्रो मात्रामा आइपुग्दा करिब ५० हजार हराएका छन् । जिल्लाबाहिर पनि खोप लागएकाले संख्या घटबढ हुने स्वास्थ्य कार्यालय प्रमुख राजन पोखरेलले बताए । जिल्लामा अहिले सक्रिय कोरोना संक्रमित १६ जना महिला र ५० जना पुरुष गरी ६६ बिरामी रहेका छन् । आइतबारबाट सिन्धुलीका सामुदायिक तथा संस्थागत विद्यालयहरू विद्यार्थीको भौतिक उपस्थितिमा खुल्दै छन् । विद्यार्थीहरूले खोप पाइसकेकाले विद्यालय खुल्ने प्रजिअ रमेश न्यौपानेले जानकारी दिए ।८७ प्रतिशतले लगाए प्राथमिक मात्राहेटौंडा मकवानपुरमा ८७ प्रतिशतले कोरोनाविरुद्धको खोपको प्राथमिक मात्रा लगाएका छन् । सरकारले चैतभित्र योग्य सबै नागरिकलाई खोप दिइसक्ने जनाएको छ । प्रमुख जिल्ला अधिकारी भरतमणि पाण्डेले खोप नलगाएकालाई लक्षित गरी खोप सप्ताह सुरु गरिएको जनाए । अभियानमा पुरानो नारायणी यातायात कम्पनी प्रालि, ग्रामीण जागरण तथा विकास संगठन नेपाल र एसोसिएसन अफ प्राइभेट हेल्थ नेपाल मकवानपुरले सहयोग गरिरहेका छन् ।"
एउटै सम्झौताले निर्धारण गर्दैन नेपालअमेरिका सम्बन्ध,"संयुक्त राज्य अमेरिकाका दक्षिण तथा मध्यएसियाली मामिलासम्बन्धी सहायक विदेशमन्त्री डोनाल्ड लुले नेपाली शीर्षस्थ नेताहरूसितको फोन संवादमा अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सम्झौता अनुमोदन नगरे अमेरिकाले आफ्नो नेपालनीतिमै पुनर्विचार गर्न सक्ने चेतावनी दिएको भनेर नेपाली नेताहरूबाट बाहिरिएको सूचना सही हो भने, त्यो स्वाभाविक र शोभनीय होइन । यो चेतावनी अपरिपक्व त छँदै छ, यसले सामान्य कूटनीतिक सीमारेखासमेत पार गरेको छ । औपचारिक द्विपक्षीय सम्बन्धका हिसाबले बेलायतपछिको दोस्रो पुरानो मित्रमुलुक अमेरिकासँग नेपालको सम्बन्धमा कुनै एउटा विकास सहायता अघि बढ्नुनबढ्नुले ठूलो असर पार्छ भन्नु सहजै पत्याउन सकिने विषय होइन । सार्वभौम मुलुक नेपालले लिने कुनै निर्णयकै कारण अमेरिकाले द्विपक्षीय सम्बन्धमाथि नै पुनरवलोकन गर्छ भनेर कल्पना पनि गर्न सकिन्न । कूटनीतिको साधारण बुझाइले पनि त्यस्तो सोच्न दिँदैन । आशा गरौं, नेपालले एमसीसीबारे निर्णय गर्न अनावश्यक विलम्ब गरेको र जिम्मेवार नेताले नै द्वैध चरित्र देखाइरहेको आक्रोशमा सहायक मन्त्री लुले व्यक्तिगत रूपमा यस्तो प्रतिक्रिया जनाएका हुन् ।भन्नैपर्ने हुन्छ, एमसीसीबारे अमेरिका कुनै द्विविधामा छैन, नेपालसितको संवादमा ऊ सदैव प्रस्ट देखिन्छ । यसबारे अनावश्यक रूपमा अलमलिएको नेपाल नै हो । नेपाली नेताहरूले यति ठूलो अनुदानको विषय र यससित जोडिएको द्विपक्षीय मामिलालाई समेत आन्तरिक राजनीतिको अस्त्र बनाउने गल्ती गरे, र राष्ट्रिय हित तथा हाम्रो विकास आवश्यकताका आधारमा यसबारे निर्णय लिनै सकेनन् । उनीहरूको यही अकर्मण्यता लम्बिँदै जाँदा यसमा भूराजनीतिक जटिलता पनि जेलिँदै गयो, त्यसलाई पनि केही नेताहरूले हामी आफ्नो निर्णय लिन स्वतन्त्र छौं भनेर सजिलै झेल्न सकेनन् । यसैको परिणति आम तहसम्मै एससीसीलाई लिएर अनावश्यक ध्रुवीकरण बढ्दै गएको छ । भ्रामक सूचनाहरू पनि उत्तिकै फैलिएका छन्, जसले गर्दा एक थरी तप्का पूरै उद्वेलित छ । यसैबीच, अमेरिकी सहायक मन्त्री लुबाट कूटनीतिक मर्यादाप्रतिकूल अभिव्यक्ति आएको छ, जसले माहोल अरू बिगार्ने निश्चित छ । सरल सवाल के हो भने, अलमल जति नै अनुचित भए पनि यसबारे कस्तो निर्णय गर्ने भन्ने नेपालको अधिकारको विषय हो । अनुदान दिने मुलुक अमेरिकाले यसलाई चाँडै टुंग्याऊ भन्नु जति स्वाभाविक हुन्छ, त्यसभन्दा बढी अस्वाभाविक छ यसलाई अनुमोदन नै गर्न दबाब दिनु र त्यसो नगरिए सम्बन्ध बिग्रने डर देखाउनु, अझ धम्की नै दिनु । विश्वकै शक्तिशाली लोकतान्त्रिक मुलुक अमेरिकाका अधिकारीहरू प्रस्ट हुनुपर्छ एउटा स्वाधीन र लोकतान्त्रिक देशको सार्वभौम संसद् यसबारे जस्तो निर्णय लिन पनि स्वतन्त्र छ । सुझाव तथा सदिच्छाको कुरा बेग्लै हो तर यसबारे यही निर्णय गर भनेर संसद्बाहिरको कुनै घरेलु शक्तिले त अड्डी कस्न पाउँदैन, अमेरिकाले त झन् यही गर भन्न कसरी मिल्छ ? अतः जोकोही अमेरिकी अधिकारीले पनि एमसीसी लगायतका जुनसुकै विषयमा संवाद गर्दा नेपालको स्वतन्त्रता तथा सम्प्रभुताको हमेसा हेक्का राख्नैपर्छ । यहाँसम्म आइपुग्दा निश्चय पनि दुवै पक्षबाट गल्ती भएका छन् । सुरुमा नेपाली प्रतिनिधिहरूले संसद्बाट अनुमोदन नगर्ने सुझबुझपूर्ण अडान लिँदा अमेरिका त्यसमा सहमत भएको थियो र सन् २०१७ मा त्यहीबमोजिम तत्कालीन शेरबहादुर देउवा नेतृत्वका अर्थमन्त्री ज्ञानेन्द्र कार्कीले उक्त सम्झौतामा हस्ताक्षर गरेका थिए । तर त्यसपछि बनेको केपी शर्मा ओली नेतृत्वको सरकारका अर्थमन्त्री युवराज खतिवडाले कति कारणले हो, संसद्बाट अनुमोदन गर्नुपर्ने प्रावधान थप्ने सहमति गरिदिए । अमेरिकाबाट तारन्तार पत्रदबाबपछि आफूले कानुन मन्त्रालयको राय लिएर त्यसो गरेको उनको भनाइ छ । अघिल्लो सरकारका पालामा झैं खतिवडाले अडान लिन सकेनन् या चाहेनन्, यो कुरा आफ्नो ठाउँमा छ, तर सत्यको अर्को पाटो के हो भने सम्झौता भैसकेको विषयलाई संसद्बाट पनि अनुमोदन गराउनुपर्ने जिद्दी अमेरिकाले नगरेको भए आज यो विषय यति धेरै गिजोलिन पाउँदैनथ्यो । सम्भवतः यी साढे चार वर्षमा सम्झौता कार्यान्वयनमा गएर यसमा धेरै प्रगति भैसकेको हुन्थ्यो । अरू कैयौं अमेरिकी परियोजनाझैं यो सम्झौता पनि सहजै सफलतापूर्वक सम्पन्न हुने दिशामा हुन्थ्यो । तर मूल सम्झौता भैसकेपछि अतिरिक्त पत्राचारद्वारा छिराइएको प्रावधानका कारण उत्पन्न परिणाम यति बेला सामुन्नेमै छ । यो परिस्थितिमा एमसीसीबारे थप अनिर्णयको बन्दी भइरहेर नेपालले तनावलाई अनावश्यक लम्ब्याइरहनु हुँदैन । राजनीतिक दल र नेतृत्व गण प्रस्ट भएर दिइएको समयसीमाभित्रै यसलाई एउटा तार्किक निष्कर्षमा पुर्याउनुपर्छ । अनुमोदन गर्ने वा नगर्ने, सार्वभौम संसद्मै छलफल गरेर यसलाई अविलम्ब टुंग्याउनुपर्छ । र, यस क्रममा दलहरूले जुन मत राख्छन्, त्यसबारे उनीहरूले आफ्नो पार्टीपंक्ति र जनशुभेच्छुकमाझ पनि उचित सञ्चार गर्न सक्नुपर्छ । सामान्य मतमतान्तर स्वाभाविक हो, तर यसैलाई लिएर नेपाली समाजमा बढिरहेको आत्मघाती विभाजन र ध्रुवीकरणलाई यसभन्दा अघि बढ्न दिनु हुँदैन । यहाँनेर नेपाली नेतृत्व गण, खास गरी माओवादी केन्द्रका अध्यक्ष पुष्पकमल दाहालको दोहोरो भूमिकाले अमेरिकी अधिकारीहरूलाई थप चिढ्याएको स्मरणीय छ । जिम्मेवार नेताहरूले यो भूललाई लम्ब्याइरहनु हुँदैन । अमेरिकासितको सम्बन्धमा तलबितल नहुने गरी एमसीसीबारे अन्तिम निर्णय लिने इच्छाशक्ति र सक्रियता नेपाली नेताहरूले देखाउनैपर्छ । फेरि पनि सबभन्दा महत्त्वपूर्ण पक्ष भनेको नेपालअमेरिका सम्बन्ध नै हो । एमसीसी एउटा महत्त्वपूर्ण अनुदान सहयोग सम्झौता पक्कै हो, परन्तु द्विदेशीय सम्बन्धकै सम्पूर्ण पक्ष होइन । एउटा सहायता सम्झौता अघि बढ्नु वा नबढ्नुले दुई मुलुकको सम्बन्धमै फरक पर्छ भन्ने किमार्थ हुँदैन । आफूले चाहेको सहयोग नलिँदैमा सम्बन्ध नै पुनरवलोकन हुन्छ भनेर जिद्दी गरिन्छ भने त्यो अनुदान मात्र होइन भन्ने अर्थ लाग्न सक्छ । त्यस्तो गल्ती अमेरिकाले गर्छ भनेर अपेक्षा गर्नै सकिन्न । सात दशकदेखि अनवरत कायम रहेको नेपालअमेरिका सम्बन्ध त्यति कमजोर पनि छैन कि सानै हावाको झोंकाले पनि यसलाई ढलाइदिन सकोस् । अतः एमसीसीबारे जेजस्तो निर्णय आए पनि, द्विपक्षीय सम्बन्ध यथावत् र मित्रवत् राख्न दुवै मुलुक प्रतिबद्ध रहनुपर्छ । र, दुवैतर्फका जिम्मेवार नेता र अधिकारीहरूका अभिव्यक्तिमा पनि त्यो संवेदनशीलता झल्किनुपर्छ ।"
संघीय मन्त्रीहरूसँग अपेक्षा,"संस्कृति, पर्यटन तथा नागरिक उड्डयनमन्त्री प्रेम आले मन्त्रालय अन्तर्गतका निकायमा भएका अनियमितता तथा राजस्व ठगीविरुद्ध उत्रिएका कारण वाहवाही पाइरहेका छन् । सामाजिक सञ्जालमा छाएका छन् । त्यसो त, विगतमा वाइडबडीदेखि विभिन्न हवाईजहाज खरिदमा भएका भ्रष्टाचार एवम् वायुसेवा निगमलाई धराशायी बनाउन नियोजित रूपमा धराशायी पार्न रचिएका अनेक काण्डका नायकहरू कारबाहीको दायरामा आउन सकेका छैनन् । तैपनि नारायणहिटीको जमिन, पशुपतिको धर्मशाला, ठूलठूला होटल र क्यासिनोहरूले तिर्नुपर्ने करलगायतमा पर्यटनमन्त्री आलेको सक्रियता प्रशंसनीय नै छ । तर, आलेको काम रबर तन्काएजस्तो नहोस् । उनले जसरी अवसरको सदुपयोग अन्य मन्त्रीले किन नगर्ने ? आलेकै पार्टीका अर्का नेताले जनसंख्या तथा स्वास्थ्य मन्त्रालय सम्हालिरहेका छन् । स्वास्थ्यमन्त्रीले विचार नपुर्याई नियुक्त गर्ने गर्दा त्यसको बदर तुरुन्तै हुने गरेको छ । धरानस्थित स्वास्थ्य विज्ञान प्रतिष्ठान महिनौंदेखि भद्रगोल छ । ५०० शय्या भएको र प्रतिदिन ५० जनाको शल्यक्रिया गर्न सकिने दुई अर्ब रुपैयाँमा बनेको वीर अस्पतालको नयाँ भवन उपयोगमा आउन सकेको छैन । गरिबहरू सस्तो शल्यसेवा र क्यान्सरको उपचारबाट वञ्चित छन् । विगतमा राम्रै स्वास्थ्य सेवा दिएको घोराहीस्थित राप्ती प्रतिष्ठान प्रमुखविहीन छ । अन्य केही महत्त्वपूर्ण अस्पतालहरू प्रतिष्ठानमा परिणत भै सेवा प्रवाहभन्दा पनि जागिर खाने थलो भएका छन् । धनगढीको गेटास्थित प्रस्तावित सरकारी मेडिकल कलेजको निर्माण प्रारम्भ भएको एक दशक नाघ्यो । अझै कहिले पूर्ण हुन्छ अत्तोपत्तो छैन । डडेलधुरामा अर्को मेडिकल कलेज स्थापना गर्ने निर्णय भएको छ ।स्वास्थ्यबाहेक कृषिको स्थिति पनि नाजुक नै छ, मलको हाहाकार छ, किसानहरू पीडामा छन् । अहिले विद्युत् आपूर्तिमा सुधार भएकाले आफ्नो पालामा मल कारखाना स्थापनाको सुरुआत गरौं भन्ने सोचाइ सम्बन्धित मन्त्रीमा छैन । सिमानामा संरक्षित तस्करी मौलाएको छ । राजस्व चुहावट छ । कम्तीमा छिमेकी राष्ट्र भारतमा जस्तो प्रतिस्पर्धाका आधारमा सक्षम, इमानदार, निश्चित अवधिका लागि स्थिर र नतिजा दिन सक्ने जिल्ला प्रमुखहरू नियुक्त गर्नुको सट्टा कार्यकर्ता र नेताहरूको स्वार्थअनुकूल हुनेगरी असम्बन्धित, अनुभवहीन र असक्षम नेताहरूको मुख ताक्नेहरूलाई ल्याउने परिपाटीले निरन्तरता पाएको छ । फलतः प्रशासनिक संयन्त्र, संस्था र राष्ट्रमुखी हुन सकेको छैन । विगतमा केपी शर्मा ओलीको व्यक्तिगत तजबिजी र इच्छा मुताबिक भए पनि क्रियाशील भएको अख्तियार दुरुपयोग अनुसन्धान आयोग सुब्बामुखियाविरुद्ध मात्रै केन्द्रित छ ।शिक्षा मन्त्रालय पनि बेथिति, विसंगतिविरुद्ध क्रियाशील हुनुभन्दा यथास्थितिमै रुमल्लिएको देखिन्छ । मेलम्चीको खानेपानी चैत मसान्तसम्म काकाकुल काठमाडौंको गलामा झार्ने सरकारी प्रतिबद्धता पूरा गर्न नेतृत्वमा गतिशीलता, सक्षमता र इमानदारी चाहिन्छ । आलेसहित अन्य मन्त्री पनि क्रियाशील हुनैपर्छ । ढुण्डीराज पौडेल, नेपालगन्ज"
जनगणनामा छुटेको जनसंख्या,"सांसदले नै भनिरहेका छन्, जनगणनामा मेरो परिवारै छुट्यो । यस्तोमा जनगणनाका तथ्यांकलाई कसरी विश्वास गर्नु ? यस्ता गुनासा धेरैको सुनिन्छ । जनगणनामा ठूलो जनसंख्या छुटेको प्रस्टै छ, यस्तो किन भयो ? भोलि यही आधारलाई देखाएर जनगणनाको विश्वसनीयतामा प्रश्न उठ्छ नै । अहिले नै सर्वसाधारणले विश्वास गरेका छैनन्, यस पटकको जनगणना कर्मकाण्डी नै भएको हो त ? यस्तो कमजोरी किन भयो छानबिन हुन जरुरी छ । अन्यथा यसले मुलुकको आगामी नीतिनियममा असर पर्ने निश्चित छ । जनगणनाका लागि खटिएका गणकहरू दुर्गम ठाउँमा नपुग्नु, साथै कतिपय गणकलाई हाम्रो भूराजनीतिसँगै सीमाक्षेत्रका नागरिकबारे पर्याप्त जानकारी नहुनुलगायत कारणले यस पटकको जनगणना अपत्यारिलो बन्दै गएको छ । यतातर्फ केन्द्रीय तथ्यांक विभागको ध्यान पुग्नुपर्छ । जनगणनालाई हलुका रूपमा लिनु तथ्यांक विभागको गल्ती हो । जनगणनामा छुटेका नागरिकलाई समेट्न छुट्टै व्यवस्था वा संयन्त्र ल्याउनु अत्यन्तै जरुरी भइसकेको छ । रामकृष्ण बराल, जोरपाटी५, काठमाडौं"
अमेरिकी सहायकमन्त्रीको गैरकूटनीतिक भाषा,"दक्षिण एसिया हेर्ने अमेरिकी साहायक विदेशमन्त्री डोनाल्ड लुले बिहीबार शीर्ष तीन नेतासँग गरेको टेलिफोन वार्तालाई नेपालीले अनुरोधका रूपमा लिने कि चेतावनी वा हस्तक्षेप ठान्ने ? अनुरोध हो भने त्यसलाई स्वाभाविक मान्नुपर्छ, चेतावनी नै हो भने साहसका साथ नेताहरूले अमेरिकालाई भन्नुपर्छ, नेपाल र नेपाली कसको सहयोग लिने वा नलिने भन्ने निणर्य गर्न स्वतन्त्र छ । दबाब दिए त्यसलाई हस्तक्षेपका रूपमा लिन्छौं । यति पनि भन्न नसक्नेहरू नेता बन्न लायक हुने छैनन् । कस्तो अचम्म, सहयोग र अनुदान पनि जबरजस्ती कसैलाई थोपर्ने हो र ? अमेरिकाले गरेको यस्तो व्यवहारले गर्दा एमसीसीप्रति शंका उत्पन्न हुन थालेको छ । किन अमेरिकाले यति दबाब दिइरहेको छ ? कहीँ यो एसिया प्यासिफिक सैन्य रणनीति नै त होइन ? कहीँ यसै परियोजनाका माध्यमबाट अमेरिका चीनलाई घेर्न भनेर आउन थालेको त होइन ? अहिलेको चेतावनीले यस्ता शंका उत्पन्न हुने ठाउँ दिएको छ । यस्तो दबाबले अमेरिकाप्रति नेपाली जनता नकारात्मक हुन पुग्छन्, जसले नेपालअमेरिका मित्रतामै असर पार्छ । गोपाल देवकोटा, जोरपाटी, काठमाडौं एमसीसी संसद्बाट पास गराउन अमेरिकी सहायकमन्त्री लुले नेपाली नेताहरूलाई प्रयोग गरेको भाषा सरासर गलत छ । नेपाल स्वतन्त्र मुलुक हो र स्वतन्त्रतापूर्वक निर्णय गर्न पाउनुपर्छ । हामीलाई यही निर्णय गर भनेर कसैले दबाब दिन मिल्दैन । सहयोग लिने वा नलिने विषय अर्कै हो, यस परियोजनाको फाइदाबेफाइदा पनि एकातिर छ तर नेपाललाई यही गर्नुपर्छ भनेर कसैले दबाब दिन मिल्दैन । यस्तो दबाबले कतै एमसीसीको नियत गलत त छैन भन्ने शंका उत्पन्न गराएको छ । नेपाल गरिब भए पनि स्वाभिमानप्रति कसैले औंला उठाउन पाउँदैन । एमसीसीमा राजनीति दलहरूले पनि साझा धारणा बनाउनुपर्यो । परियोजना ठीक छ या छैन यकिन गर्नुपर्यो । ठीक छैन भने पारित गर्न भएन । प्रधानमन्त्री शेरबहादुर देउवा जसरी पनि एमसीसी पास गर्न लागिपरेका छन् । विपक्षी दलहरूमा भने मतभेद देखिएको छ । एमसीसीमा चार वर्षअघि नै हस्ताक्षर भएको थियो । हस्ताक्षर भइसकेको सम्झौतालाई दलहरूले संसद्बाट पास गर्न हुँदैन भन्नुको अर्थ के ? यदि सम्झौता नेपालको हितमा थिएन भने त्यतिबेला हस्ताक्षेर किन गरियो ? अहिले अमेरिकी विदेश सहायकमन्त्रीको दबाबले त एमसीसी नेपालको हितमा छैन भन्ने प्रस्टै देखाउँछ । अल्पविकसित देशलाई सहयोग गर्ने अमेरिकी नीतिविपरीतको अभिव्यक्ति दिएका छन् । एमसीसी संसद्बाट पास गरे ठीक होइन भने नेपालसँगको सम्बन्ध पुनरवलोकन गर्छु भन्नुको अर्थ के हो ? जसरी पनि एमसीसी पास गर भनेको होइन यो ? यदि देशहितमा छ भने संसद्ले पास गरिहाल्छ, दबाब किन दिनुपर्यो ? दबाबमा कुनै पनि सम्भौता पास गर्नु हुन्न । अनि नेपाल सरकारको यस विषयमा प्रस्ट धारणा आउनु जरुरी छ । पुरुषोत्तम घिमिरे, जोरपाटी, काठमाडौं"
एमसीसीले ल्याएको राजनीतिक परकम्प,"पाँच महिनाभित्र बहुचर्चित अमेरिकी सहयोग परियोजना एमसीसी पारित गराउने आश्वासनसहित गत असोजमा सत्ता गठबन्धनभित्रका प्रभावशाली नेता एवं माओवादी अध्यक्ष पुष्पकमल दाहाल प्रचण्ड ले उक्त योजनाको मुख्यालयलाई लेखेको पत्र खुलासा भएपछि राजनीति निकै तरंगित भएको छ । उनी र उनको पार्टीले सार्वजनिक रूपमा एमसीसीलाई यथास्थितिमा पास गर्न सकिन्न भन्दै आएका हुन् । तर पाँच महिनामा यसलाई पारित गर्ने आश्वासन दिएर लेखेको त्यो पत्रले उनको दोहोरो चरित्रलाई उजागर गर्यो भनेर टिप्पणी हुन थालेको छ । उनी गम्भीर आलोचनाको पात्र भएका छन् । उनीसँगै पत्र लेख्ने प्रधानमन्त्री शेरबहादुर देउवा र उनको पार्टी कांग्रेस सुरुदेखि नै एमसीसीको पक्षमा खुलेका हुन् । तसर्थ देउवाको पत्र अनपेक्षित थिएन । आफ्नो पार्टी नीति र राजनीतिक झुकावका आधारमा एमसीसीको विरोध वा समर्थन गर्नु एउटा कुरा हो, तर त्यसबारे भित्र एउटा र बाहिर अर्को बोलीव्यवहार भने आपत्तिजनक छ । यस्तो व्यवहारले नेता र पार्टीलाई झनै अविश्वसनीय बनाउँछ, मुलुकमा पनि संकट निम्त्याउँछ । खास गरी कम्युनिस्ट नेताहरूको यस्तो व्यवहार नेपाली राजनीतिमा स्थायी प्रवृत्ति नै बनिसकेको छ ।एमसीसीलाई नेपाल सरकारले अग्रिम सहमति दिएको चार वर्षभन्दा बढी भइसक्यो । केपी ओली नेतृत्वको अघिल्लो सरकारले समयमै यसलाई संसद्बाट अनुमोदन गराएर कार्यान्वयनमा लगेको भए यो सम्झौताको अवधि आधा नाघिसकेको हुन्थ्यो । अहिले हामी यसका स्थलगत उपलब्धिका आधारमा फाइदाबेफाइदा छुट्याउने अवस्थामा हुन्थ्यौं । तर ओली केवल तत्कालीन सभामुख कृष्णबहादुर महरालाई दोष लगाएर उम्किन खोजे । यसलाई न बोक्ने न छोड्ने द्वैध व्यवहार थियो उनको पनि । झन्डै तीन वर्षदेखि एमसीसी र नेपाली राजनीतिको अवस्था उस्तै छ । त्यसयता तत्कालीन नेकपा खारेज भयो, सरकारको नेतृत्व गर्ने पार्टी र व्यक्ति बदलिए । सानोतिनो राजनीतिक उथलपुथल नै भयो तर अनिर्णयको अवस्था र हाम्रो राजनीतिको हालत भने बदलिएन । अमेरिकाले कान निमोठ्न थालेपछि चर्को राजनीतिक मूल्यमा निर्णय गर्नुपर्ने बाध्यात्मक अवस्थामा नेपाल आइपुगेको छ । हुन्छ भनौं, सत्ता गठबन्धन र कम्युनिस्ट राजनीतिमा पहिरो जाने अवस्था छÙ हुन्न भनौं, नेपालअमेरिका सम्बन्धमा प्रतिकूल प्रभाव पर्ने निश्चित छ । अमेरिकी मन्त्रीले औंलो ठड्याएर भनिसके यो चीनका कारण भएको मानिनेछ । हामी यसलाई अस्वीकार गरेर अमेरिकासँगको सम्बन्धलाई पन्छाउन सक्ने अवस्थामा छैनौं । त्यो बाटो उचित पनि होइन ।नेपालको ऊर्जा क्षेत्र र सडक यातायात सञ्जालको विकास, विस्तार र स्तरोन्नति गर्ने उद्देश्य राखेको यो परियोजनालाई नेपालको परराष्ट्र नीति र सम्बन्धप्रतिकूल मान्नुपर्ने कुनै कारण छैन । यो अमेरिकी सैन्य गठबन्धनको अंग पनि होइन । कुनै पनि विदेशी सहयोग चाहे त्यो चीन, भारत, युरोप वा अमेरिका जहाँबाट आओस्, निःस्वार्थ हुँदैन । यस्तो सहयोग प्राकृतिक विपत्तिका बेला पाइने मानवीय सहयोगजस्तो पनि होइन । कि त हामीले विदेशी सहयोग नै लिनौं भन्न सक्नुपर्यो, अन्यथा यसका कतिपय सर्त, जुन हाम्रो नीति र प्रतिकूल हुँदैनन्, स्वीकार गर्नुपर्यो । चीन वा भारतले के भन्छन् भनेर एमसीसीमाथि तर्कवितर्क गर्नु ठीक होइन । कांग्रेसले गर्ने सबै कुरा भारत र अमेरिकामुखी हुने अनि कम्युनिस्टका चीनमुखी भनेर जनतामा जुन छाप हालिएको छ, त्यो अन्ततः देशकै लागि घातक सिद्ध हुँदो छ । एमसीसी विवाद त्यसको सबैभन्दा चर्को रूप हो ।प्रधानमन्त्री देउवा र प्रचण्डको त्यही चिठीका आधारमा अहिले अमेरिका सरकारले यही फागुन १६ सम्म संसद्बाट एमसीसी अनुमोदन गरिसक्नुपर्ने किटानी म्यादसहित अडान बनाएको छ । अमेरिकाले अब हुन्छ वा हुन्न भनेर ठोस उत्तर खोजेको छ । हुन्न भन्दा यो खारेज हुने मात्र होइन, सम्बन्धमा पुनरवलोकन हुने, प्रतिकूल प्रभाव पर्न सक्ने भनेर धम्कीसमेत दिन थालेको छ । अमेरिकाको बोली महाशक्तिराष्ट्रको दादागिरी सैलीमा प्रकट भएको छ । दक्षिण एसिया हेर्ने सहायक विदेशमन्त्री डोनाल्ड लुले फोन गरेर प्रधानमन्त्री देउवा, माओवादी अध्यक्ष प्रचण्ड र एमाले अध्यक्ष ओलीलाई पाँचबुँदे परिणामसमेत सुनाए । सिद्धान्ततः हामी यसलाई हुन्न भन्न सक्छौं, तर त्यो भन्ने छुट उनले दिएका छैनन् । हामीले स्वतन्त्र निर्णय गर्ने हैसियत गुमाइरहेका छौं । अर्थात्, हामी चिनियाँ ध्रुवमा डामिने भएका छौं ।आगामी २०७९ वैशाख ३० गते स्थानीय चुनाव गर्ने निर्णय भइसकेको छ । यो नेपालको चुनावी वर्ष पनि हो । अर्को फागुनसम्म संघीय र प्रादेशिक संसद्को समेत तीनै तहको चुनाव सम्पन्न गरिसक्नुपर्नेछ । आवधिक चुनाव मुलुकको सत्ता परिदृश्यमा परिवर्तन ल्याउने खेल पनि हो । एमसीसी अनुमोदन हुन्छ कि हुँदैन, अनिश्चित नै छÙ यो सम्झौता संसद्मा निर्णयार्थ पेस हुने हो भने नेपालका कम्युनिस्ट पार्टीहरूमा ठूलै पहिरो जाने निश्चितप्रायः छ, जनता समाजवादी पार्टी पनि जोगिँदैन । सत्ता गठबन्धन होस् वा विपक्षी नेकपा एमाले, सबै भत्किने अवस्थामा पुग्नेछन् । सतहमा हेर्दा यसबाट नेपाली कांग्रेसलाई पार्टीगत लाभ हुने देखिएला, तर उसले चुनावमा यसको मूल्य चुकाउनुपर्ने हुन्छ । चीन र अमेरिकाको शक्तिद्वन्द्वमा चुनाव पनि अप्रभावित रहन सक्तैन । चुनाव परिणाम अत्यन्तै विभाजित बन्न सक्छ । केही सिटको अन्तरमा कुनै दल ठूलो त बन्न सक्ला, तर त्यसले चुनावपछिको राजनीति सम्हाल्न सक्ने अवस्था रहन्छ कि रहन्न, भन्न सकिन्न । राजनीतिक प्रणाली नै भाँचिने, भत्किने (सिस्टेमिक ब्रेकडाउन) अवस्थामा पुग्छौं कि जस्तो आशंका हुन्छ । शक्तिराष्ट्रहरूको स्वार्थमा कमजोर र साना मुलुकहरूको राजनीति सधैं नराम्रोसँग प्रभावित हुने गरेको विश्वइतिहास छ ।नेपाल एउटा कठिन निर्णय गर्नुपर्ने घडीमा उभिएको छ । यसबारे केही सम्भावनातर्फ खास गरी प्रधानमन्त्री देउवा र नेपाली कांग्रेसले अलि गम्भीर भएर सोच्नु आवश्यक छ । पहिलो सम्भावना, संसद्मा यो कसरी पेस हुन्छ, सभामुखको भूमिका पनि शंकास्पद छ । दोस्रो, सत्ता गठबन्धनबाट यो अनुमोदन हुने अवस्था देखिन्न । प्रचण्डको भूमिका बीचबीचको भए पनि संसद्मा अनुमोदनको पक्षविपक्षमा मतदान हुँदा उनको पार्टी एकै रहँदैन । एकीकृत समाजवादी पनि एक ठाउँमा रहँदैन । तसर्थ सत्ता गठबन्धनका भरमा प्रधानमन्त्रीले यसलाई संसद्मा लैजाने अवस्था छैन । तेस्रो सम्भावना, संसद्मा निर्णयार्थ लगेको अवस्थामा सत्ता गठबन्धन भत्काएर एमाले अनुमोदनको पक्षमा आउने सम्भावना बढी छ जसप्रति देउवा बढी आशावादी छन् । तर त्यहाँ पनि फेरि चिरा पर्दैन भन्न सकिन्न । सानै भए पनि भीम रावललगायतले फ्लोरक्रस गर्ने सम्भावना छ । अनुमोदन हुने अवस्थामा देउवाको प्राथमिकता सत्ता गठबन्धनभन्दा ओलीनिकट हुने सम्भावनालाई पनि नकार्न सकिन्न । चुनावपूर्व राजनीतिक परिदृश्य नै बदलिने सम्भावना पनि छ । चौथो सम्भावना भनेको संसद्बाट अनुमोदन नहुने अवस्था हो । त्यो भनेको फेरि सरकारको, त्यसमा पनि प्रधानमन्त्री देउवाको अर्को नालायकी हो ।यो संसद्मा सभामुख अग्निप्रसाद सापकोटाले एमसीसीलाई निर्णयार्थ प्रस्तुत गर्ने कुरामै शंका उठिरहेको छ । एमसीसीलाई संसद्मै नलगेर अनिर्णयमै तुह्याउने रणनीति सबै कम्युनिस्टका लागि अनुकूल हो । अलमल्याउनु एउटा कुरा हो, तर सरकारले संसद्मा लैजान प्रस्ताव गरिसकेपछि सभामुखमा त्यसलाई रोक्ने अधिकार छैन । सभामुख भएको व्यक्ति पार्टीगत प्राथमिकताको बन्दी बन्नु हुँदैन । कम्युनिस्ट पार्टीबाट आएका भए पनि भारतको लोकसभामा सभामुख सोमनाथ चटर्जीको भूमिका यहाँ स्मरणीय छ । भारतीय कम्युनिस्ट पाटी (मार्क्सवादी) सत्ता गठबन्धनमै भए पनि तत्कालीन भारत सरकारले सन् २००८ मा अमेरिकासँग गरेको आणविक सम्झौताविरुद्ध थियो । उसले सरकारलाई दिएको समर्थन फिर्ता लियो, संसद्मा प्रधानमन्त्री मनमोहन सिंहविरुद्ध अविश्वास प्रस्ताव लग्यो । तर सभामुख चटर्जीले त्यसबारे पार्टीले दिएको निर्देशन मानेनन् । संसद्को बिजिनेस सभामुखको स्वैच्छिक तजबिज होइन, न कुनै एक पार्टीको निर्देशनको विषय नै । सरकारले राखेका प्रस्तावहरूलाई बैठकमा निर्णयार्थ राख्नु सभामुखको कर्तव्य हो । सापकोटाका पूर्ववर्ती कृष्णबहादुर महराको समयमा एमसीसीको ढिलाइमा पार्टीभित्रको खिचलो कारक थियो भने, अहिले यो कूटनीतिक चलखेलको औजार बन्दै छ । यो नेपालको खराब राजनीतिको नमुना बनेको छ । एमसीसीबारे चीनको नेपालकूटनीति अत्यधिक सक्रिय छ । यसबाट खास गरी नेपालको समग्र कम्युनिस्ट वृत्त प्रभावित छÙ संसद्, सभामुख, राजनीतिक दल, बौद्धिक अभिमत कोही पनि अलग छैन । एमसीसी परियोजनाको वस्तुगत विवेचना गौण भएको छ, पक्ष र विपक्ष दुवैतर्फ प्रायोजित विचारहरू हावी भएका छन् । नेपाल यतिखेर चीनअमेरिका प्रभावको छायायुद्धस्थलजस्तो देखिन थालेको छ, जनमत ध्रुवीकृत भइरहेको । यो राम्रो कुरा होइन । सभामुख यो ध्रुवीकरणबाट स्वतन्त्र रहनुपर्ने हो । यदि राजनीतिकसैद्धान्तिक आस्थाको संकट छ भने यसलाई रोक्ने होइन, नैतिक आधारमा राजीनामा गरेर अलग हुन सकिन्छ । अन्यथा, सभामुखको न्यूनतम जिम्मेवारी सदनको बैठक र निर्णय सहजीकरण गर्ने हो ।एमसीसीको राजनीतिक पक्षलाई ध्यान दिने काम सरकारको हो, राजनीतिक दलहरूको हो । अनुमोदन नहुने अवस्थामा वा भए पनि यसमा समर्थन गर्ने खास गरी कम्युनिस्ट पार्टीहरू सबै भत्किने र विभाजित हुने अवस्थामा यसलाई संसद्मा निर्णयार्थ लानु कति उचित हुन्छ, विचारणीय छ । विगत तीन वर्षमा एमसीसीलाई लिएर नेपालमा जेजस्तो राजनीति भयो, विचारहरू प्रायोजित भए, यसले यो ठूलो सहयोग राशिको परियोजना हो, यसलाई नेपालले गुमाउनु हुँदैन भन्ने कुरा गौण भइसकेको छ । यो नेपालको हितमा छैन भन्ने भ्रम व्याप्त छ । त्यही भ्रमको खेतीमा चुनाव रंगिनेछ । अमेरिकासँगको सम्बन्ध, समझदारी र कूटनीति सम्हाल्ने जिम्मेवारी सरकारप्रमुखका रूपमा प्रधानमन्त्री देउवाको हो । तर चिनियाँ कूटनीतिका कारण अरू ढिलाइ हुन लागेको भन्ने सन्देशचाहिँ प्रवाहित हुन दिनु हुँदैन । एमसीसी अनुमोदनलाई अमेरिका सरकारले आफ्नो प्रतिष्ठाको विषय बनाउनेतिर हामीले धकेल्नु पनि हुँदैन ।२०६३ को राजनीतिक परिवर्तनपछि नेपालमा चीनको मौन कूटनीति सकिएको छ । केही वर्षयता यो अझ दाबेदार भएको छ । भारतीय नाकाबन्दीपछि, खास गरी गत चुनावमा एमालेमाओवादी गठबन्धनले प्राप्त गरेको चुनावी सफलता र पुनर्गठित नेकपाको राजमा चीनले नेपालको राजनीतिमा देखिने जुन वर्चस्व र प्रभाव बनाएको थियो, त्यो धराशायी भयो । हुन त अहिलेको सत्ता गठबन्धन चीनविरोधी होइन, तर उसको प्रभाव किनारामा सीमित भएको छ । नेपालको वर्तमान अवस्थाप्रति ऊ खुसी छैन भन्ने संकेत प्रस्टै देखिन्छ । केरुङ र तातोपानी व्यापारिक नाकामा सामान आउजाउको कठिनाइ र प्रतिकूल व्यापार प्रवाहले त्यो पुष्टि गर्छ । विश्वराजनीतिमा अहिले चीन र संयुक्त राज्य अमेरिका शक्तिको होडबाजी र प्रभाव विस्तारको द्वन्द्वमा छन् । निकट छिमेकी भन्दैमा नेपाल कसैको करेसाबारी बन्न सक्तैन । चीन होस् वा अमेरिका वा भारत, कसैले पनि हामीलाई हलुकासँग लिने (टेकेन फर ग्रान्टेड) प्रवृत्ति स्वीकार्य हुन सक्तैन । यतिखेर आएर पार लगाउनुबाहेक, यसमाथि वस्तुगत विवेचना गर्नुको कुनै अर्थ पनि छैन । शीतयुद्धकालीन प्रचारबाजीको कुहिरोबाट नेपालको राजनीति अझै मुक्त हुन सकेको छैन । नेता, कार्यकर्ताहरू यसमै अभ्यस्त छन् र रमाउँछन् । आज पनि पार्टी कार्यकर्ताहरूको अभिमुखीकरण र प्रशिक्षणको पहिलो पाठ त्यही सामग्री रहेको छ । एमसीसी त्यसकै सिकार भएको हो । राजनीतिक सम्भावनाहरूको अलि ठन्डा मूल्यांकन गरेर यसलाई चुनावसम्म स्थगन गर्ने वा अमेरिकी मन्त्रीले भनेजस्तो अहिल्यै हुन्छ वा हुन्न भनेर राजनीतिक विभाजनमा जाने कुरालाई प्रधानमन्त्रीसहित सत्ता गठबन्धन र विपक्षी एमालेले पनि सोच्नु आवश्यक छ, तत्कालको सत्तास्वार्थलाई प्राथमिकतामा राखेर हेर्नु ठीक हुँदैन । यसलाई कूटनीतिक कुशलतासाथ प्रधानमन्त्रीले निप्टारा गर्न सक्नुपर्छ । जे हुन्छहुन्छ, भन्नु कुनै राजनीतिक र कूटनीतिक कौशल होइन । अर्को कुरा, भविष्यमा कुनै पनि देशसँग गरिने यस्ता सम्झौताहरूबारे पहिले नै पर्याप्त विचार गर्नुपर्छ । सम्झौता गरिसकेपछि राजनीतिक प्रचारबाजीका लागि विवाद गर्नेहरू गरिरहन्छन्, सरकार त्यसको इमानदार कार्यान्वयनमा लाग्नुपर्छ । राजनीतिमा कुनै कुरा पनि निर्विवाद हुँदैन ।"
विदेशी सहायता स्वार्थको पृष्ठभूमिमा एमसीसी,"झन्डै ६ दशकको कालखण्डमा जागिरमा छँदा मैले सरकारका तर्फबाट विदेशी सहायता समन्वयको काम र जागिरपछि विदेशी सहायताको प्रवाहमा दिइने प्राथमिकताले मुलुकमा भित्र्याउन सक्ने विकृतिÙ नेपाली समाज, राजनीति र विकासका प्रवृत्तिहरूमा उत्पन्न हुने प्रत्युत्पादक सम्बन्ध आदिबारे विश्लेषण, विमर्श, विचार प्रवाह गर्दै आएको हुँ । तर, बाह्य यथार्थ अर्थात् विदेशी सहायता पद्धतिको चरित्र र यसबाट पर्न सक्ने दुष्प्रभाव जेजस्तो भए पनि नेपालले आफ्नो हितलाई मध्यनजर राख्दै विदेशी सहायता नीति, आर्थिक नीति र कूटनीतिको मार्गनिर्देशक आफैं तय गरेर सुझबुझका साथ एकताबद्ध रूपमा अगाडि बढेमा बाहिरबाट हामीलाई कसैले घात गर्न सक्दैन भन्ने विश्वास पनि राखिआएको हुँ । परिवर्तन वा यथास्थिति हाम्रो रोजाइ हो, बाह्य स्वार्थको विषय होइन । हालका दिनहरूमा, खास गरी एमसीसी सम्झौताका सन्दर्भमा यो सम्झौता वा यस अन्तर्गतका परियोजनाको विषय मात्र प्रभावित भएको होइनÙ समग्र परराष्ट्रनीतिको तर्जुमा र सञ्चालनमा देखिएको असमञ्जस्य, अक्षमता, अन्योल र सोबाट विदेशी सहायता क्षेत्र र समग्र अर्थतन्त्र, आर्थिकसामाजिक विकास र मित्रराष्ट्रहरूसँगको सम्बन्धमा समेत नकारात्मक असर पर्न थालेको देख्दा मन विचलित भएको छ । त्यसैले केही समययता केही बिसन्चो रहँदारहँदै पनि आफ्ना सामान्य अनुभव सम्झेसम्मजानेसम्म बाँडीचुँडी गर्न मन लाग्यो । हामी सबैले जानिआएको पहिलो कुरा के हो भने, २००७ सालयता हरेक कालखण्डमा हरेक शक्तिशाली देशले नेपाललाई सहायता दिँदा आफ्नै रणनीतिक स्वार्थ मात्र होइन, व्यापारिक स्वार्थलाई समेत ध्यानमा राखेर परियोजना एवं परियोजनाको प्रविधि र कार्यान्वयन शैली, विधि तय गर्दै आएको हो । सोबाहेक यसरी दिइने विदेशी सहायताको दुरुपयोग नहोस्, योजनाको निर्दिष्ट कार्य र उद्देश्यप्राप्तिमा तोकिएको रकम खर्च हुन सकोस् र अन्ततः आफ्नो सहायताको परिणाम प्रस्ट देखिन सकोस् भन्ने आशयले परियोजनाको व्यवस्थापनदेखि लेखाप्रणाली र प्रमुख कार्यकारीको छनोटसम्ममा हस्तक्षेप गर्ने सर्तहरू र चलन स्थापित हुँदै आएको पनि हो । त्यस्तै, भारत, चीन लगायतको सहायताबाट सम्पन्न हुने परियोजनाको कार्यान्वयनमा तिनै मुलुकबाट ल्याइने मालसामान, प्राविधिक र आम कामदारसमेतको प्रयोग हुँदै आएको हो । भारतले मात्र होइन, जापान, जर्मनी र अमेरिकाजस्ता मुलुकले पनि आफ्ना सहायताबाट कार्यान्वयन हुने योजनाहरूमा आफ्नै सामान र सेवाको उपयोगलाई प्राथमिकता दिनुपर्ने सर्त राख्ने गरेको सर्वविदितै छ । यस्ता विधिको फलस्वरूप सम्बन्धित परियोजनाबाट नेपाललाई केकस्तो लाभहानिको सम्भावना हुन्थ्यो, त्यतातिर प्रभावकारी अग्रसरता लिने छुट नेपालजस्तो सहायता पाउने मुलुकलाई पछिसम्म थिएन । तर पनि मुलुकको समग्र हितमा प्रतिकूल असर नपरोस् भन्ने उद्देश्यले सम्बन्धित दातृ निकायसँग छलफल र बहस गर्ने, आफ्ना तर्कहरू अघि सार्ने र सोका आधारमा अन्तिम निर्णयमा पुग्दा मोटामोटी रूपमा नेपाललाई सम्बन्धित सम्झौता र सोसँग गाँसिएको परियोजनाबाट लाभ हुने अवस्था सुनिश्चित गर्न सकिन्थ्यो । योभन्दा धेरै अगाडि जाऔं । २००७ सालउप्रान्त सुरुका वर्षमा अर्थात् सन् १९५० को दशकमा भारतीय सहायतामा त्रिभुवन राजपथ निर्माण सम्पन्न भयो । सो राजमार्गको रेखांकन (अलाइनमेन्ट) जसरी तय भयो, त्यो नेपालको आर्थिक हितअनुकूल थिएन । कम्तीमा पछि कान्तिपथका सन्दर्भमा टीकाभैरवतिरबाट रेखांकन गरेर सकभर सो राजमार्गले नदीको बाटो समातेको भए, बाटो छोटो हुन्थ्यो । मालसामान ढुवानीको खर्च कम पर्थ्यो र नेपालको अर्थतन्त्रमा बढी संगत, राम्रो प्रभाव पर्न सक्थ्यो । भारतीय आम प्राविधिकले सो कार्य सम्पन्न गर्न पाएका भए सायद त्यसै हुन्थ्यो पनि, तर भारतीय राज्यको स्वार्थका निम्ति सो गर्नु अनुकूल भएन । त्यस बखत भारतचीन भाइभाइ को भाष्य उत्कृष्ट विन्दुमा पुग्न लागेको भए पनि भन्ने गरिन्छ चीनको सम्भावित अतिक्रमण रोक्न नै राजमार्ग निर्माणमा भारतीय सेनाको उपयोग गरियो । बांगाटिंगा मोडहरू र डाँडाकाँडा छिचोल्नुपर्ने अनि आवतजावत वा सामान ढुवानीमा थप लागत बेहोर्नुपर्ने रेखांकन तय भयो । धेरै पछिका पनि, उदाहरणार्थ, जापानी सहायतामा निर्माण भएको धुलिखेलबर्दिबास राजमार्ग त्यति गतिलो भईकन पनि चौडाइ किन साँघुरो पारियो होला ? उत्तर फेरि सुन्नमा आउँछ चीनसँगको सिमानाको सामीप्य, कोदारी राजमार्गको प्रभाव आदिले गर्दा चीनलाई सो राजमार्गमार्फत तराई क्षेत्र छिचोल्न र सीमासम्म पुग्न सजिलो नहोस् भन्ने भारतीय स्वार्थको प्रभावमा त्यस्तो भएको हो । सरसर्ती हेर्दा, भारत र चीनबीचको आफ्नै द्विपक्षीय व्यापार, लगानी र यस्तै सम्बन्धहरूको बढ्दो स्तरका सन्दर्भमा नेपालसँगको व्यवहार र त्यसपछाडि कथित भारतीय स्वार्थका तर्कहरू निरर्थक लाग्न सक्छन् । तर, यस्तै प्रकारको नेपाली अनुभव अरू धेरै सन्दर्भमा पनि उल्लेख गर्न सकिन्छ । एउटा थप उदाहरण हो, पूर्वपश्चिम राजमार्गको कर्णालीपारिदेखि महेन्द्रनगरमा सिमानासम्मको सडक खण्डको निर्माण । मैले थाहा पाए अनुसार, सो निर्माणका निम्ति विश्व बैंकबाट ऋण पाइने निर्णय भइसकेको अवस्थामा त्यहाँ चिनियाँ ठेकेदारहरूले समेत काम पाउने र सोबाट भारतीय सुरक्षामा घात हुने अनुमानका आधारमा भारतले सो खण्डको निर्माणमा यो विधि, प्रक्रियाको विरोध गर्यो । प्रत्युत्तरमा नेपालले सो राजमार्गको निर्माण भारतीय सहायताबाटै सम्पन्न हुने व्यवस्था मिलायो । विश्व बैंकको कुनै पनि सदस्यराष्ट्रले नेपालका विकास कार्यहरूमा तोकिएको सर्त अनुसार प्रतिस्पर्धा गर्न पाउँछ । तर, भारतले चीनको सम्भावित सहभागिताको विरोध गर्यो, नेपालले विकल्प पहिल्यायो । मैले बुझेसम्म हामीलाई घाटा भएन । मूल कुरा के हो भने, विगतमा यस्ता द्वन्द्वहरूलाई नेपाल करिबकरिब सामान्य रूपमा व्यवस्थापन गर्दै मुलुकको हितको संरक्षण गर्न सफल भएको मान्नुपर्छ । कसैले पनि त्रिभुवन राजपथको निर्माणबाट वा अरू यस्तै निर्णयबाट नेपाललाई नोक्सानी भयो भनी तर्क गरेको मैले सुनेको छैन । सम्भावित लाभ पूरा लिन सकिएन, त्यो बेग्लै कुरा हो ।दोस्रो विश्वयुद्धपछि अमेरिकाबाट विदेशी सहायता युगको जुन थालनी भयो, त्यसको जगमै अमेरिका र तत्कालीन सोभियत संघबीच शीतयुद्धकालीन सामरिक प्रतिस्पर्धाको भूमिका थियो । सुरुका वर्षमा नेपालमा विभिन्न कारणले सोभियत संघको उपस्थिति कमजोर हुँदा अमेरिकी रणनीतिक स्वार्थको प्रभाव टड्कारो रूपमा देखिएन । तर पनि अरू भर्खर स्वतन्त्र भएका मुलुकमा जस्तै नेपालमा पनि सोभियत संघको सम्भावित प्रभावलाई निस्तेज पार्ने उद्देश्यले नै विदेशी सहायता र सोमार्फत नीतिगत हस्तक्षेपको कूटनीति स्थापित हुन सकेको हो । तर, त्यत्तिकैमा पछि गएर सोभियत सहायता लिन पाउने नेपालको अधिकारमा हस्तक्षेप हुन पाएन । सुरुका वर्षमा नेपालप्रति अमेरिकी दृष्टिकोणमा पनि भारतीय प्रभाव यति बलियो थियो, नेपालका निम्ति अमेरिकाले अँगाल्ने विदेशी सहायता नीति वा विधि आफ्नो स्वार्थप्रतिकूल नहोस् भन्नेमा भारत सजग थियो । यहाँसम्म कि, अमेरिकाले आफ्नै प्राविधिक कर्मचारी र सरसामानको उपयोगमा गर्ने प्रत्यक्ष खर्चबाहेक नेपालले अमेरिकाबाट पाउने बाँकी सहायता भारतीय रुपैयाँमै आउँथ्यो । यसका निम्ति अमेरिकाको पीएल ४८० अन्तर्गत भारतलाई दिइने खाद्यान्न बेचेर आएको रकमको एक अंश नेपाललाई उपलब्ध गराइन्थ्यो । नेपालले त्यति साह्रो घाटा बेहोर्नुपरेको अनुभव गरेन, किनभने भारतीय मुद्राको आवश्यकता पनि नेपालमा छँदै थियो । समग्रमा जेजस्तो भए पनि नेपालको अमेरिकासँगको सम्बन्ध र अमेरिकी सहायताको भूमिका आफ्नै किसिमले विस्तारित हुँदै गयो । फेरि यसैबीच अमेरिकी प्रभाव, सीआईए आदिको गतिविधिबारे जनमानसको एउटा पाटोमा यति चासो थियो, सुरुका वर्षदेखि नेपाललाई महत्त्वपूर्ण सहायता दिँदै आएको स्विट्जरल्यान्डका केही पदाधिकारी वा विशेषज्ञहरूमाथि सीआईएको एजेन्ट भएको आरोपसमेत लाग्ने गर्थ्यो । त्यस बेला तिब्बतमा चीनको प्रभुत्व बढ्दै जाँदा भागेर नेपाल आएका तिब्बती शरणार्थीहरूको बसोबास, बन्दव्यापार आदि कार्यमा स्विट्जरल्यान्डसमेतले सशक्त रूपमा सघाउनु यस्तो आरोप लाग्नुको मुख्य कारण थियो । तर यी शरणार्थी मात्र होइन, चीनविरुद्ध नेपाली भूमिबाट हातहतियार लिएर आक्रमण गर्ने खम्पा भनिने तिब्बती जत्थालाई नेपाल सरकारकै आँखाअगाडि सीआईएले सघाइआएकै थियो । सन् १९७४ तिर मात्र नेपालले यस क्षेत्रमा आफैं अग्रसरता लिन सक्यो र चीनसमेतले गुन मान्नुपर्ने गरी नेपाली सेनाले खम्पाहरूलाई परास्त गर्यो ।शीतयुद्धकै प्रभावस्वरूप नेपालमा सोभियत संघ मात्र होइन, सोसँग राजनीतिक रूपले गाँसिएका पूर्वी युरोपका अरू मुलुकले समेत नेपाललाई सहायता दिन थाले । चीनको सहायता पनि यसै गरी वृद्धि हुन थाल्यो । पछि पश्चिमा मुलुकहरू मात्र होइन, पाकिस्तान, इजिप्ट, इजरायलजस्ता विविध इतिहास र स्वार्थ बोकेका मुलुकहरूको सहायता पनि नेपालले ग्रहण गर्न थाल्यो । सो गर्दा आफ्नो असंलग्न परराष्ट्रनीतिमार्फत कुनै मित्रराष्ट्रसँगको सम्बन्धमा खलल पर्न नदिई विदेशी सहायता सम्बन्ध व्यवस्थापन गर्ने क्षमता नेपालले देखायो ।परराष्ट्रनीति, कूटनीतिका अवसर तथा चुनौती अनि विकासका सम्भावना र सीमाको पहिचान र परिचालन सम्बन्धी हाम्रा अप्ठ्यारासप्ठ्यारा सबै छिमेकतिरै केन्द्रित हुने रहेछन् । सायद हाम्रो भूगोल र अनुभवजन्य स्वार्थ यही हो । विगतमा यस्ता सबै समस्या, विचार, विमर्श भारततर्फ आकर्षित हुने गर्थे । हाम्रो इतिहास र आर्थिक, सामाजिक, सांस्कृतिक सम्बन्धको चरित्र र व्यापकताले यस यथार्थलाई निर्देशित गर्यो । अर्कातिर, चीनले स्वेच्छाले नै नेपाली आन्तरिक गतिविधिमा ठूलो चासो लिन आवश्यक ठानेन । वास्तवमा नेपालमा भारतको बढ्दो प्रभावले पनि सो मुलुक चिन्तित भएन, उसको मूल स्वार्थ सीमा सुरक्षा र तिब्बत थियो । यी दुई क्षेत्रमा नेपालतर्फबाट कुनै खलल नपर्दा चीनले नेपालमा थप चासो लिइरहन आवश्यक ठान्थेन । नेपाली राज्य र जनताको सद्भाव पाउन आर्थिक सहायता दियो र त्यसबाट पूर्वाधार सम्बन्धी महत्त्वपूर्ण परियोजनाहरू सम्पन्न भए र हुँदै छन् । समग्रमा नेपाली जनताले चीनले गरेका कार्यहरूको विशेष सराहना पनि गर्दै आएका छन् ।केही समययता स्थिति यस्तै रहेको देखिएन । नयाँ वैश्विक शक्तिका रूपमा चीनको उदय अनि अमेरिका र सोसँग आबद्ध एसियाप्रशान्त क्षेत्रका मुलुकहरूसँगको बढ्दो द्वन्द्व एवं चिनियाँ नेताहरूको आफ्नै आकांक्षाले गर्दा नेपालजस्तो छिमेकी मित्रराष्ट्रसँग समेत चीनले विगतको भन्दा बेग्लै धरातलमा उभिएर अलि आक्रामक किसिमकै नीति र क्रियाकलाप अघि बढाउन आवश्यक ठान्यो । यहीबीच नेपालमा राजतन्त्रको अन्त्यपछि बेसहारा साबित देखिएको चीनले तथाकथित साम्यवादीहरूको बढ्दो वर्चस्वबाट समेत केही भरथेग पाएको अनुभव गर्यो र सोही राजनीतिक शक्तिमा क्षय नपुगोस् भन्ने विषयमा चीनको विशेष सतर्कता रह्यो । अहिले एमसीसी सम्झौता र सोमार्फत अमेरिकाले नेपालबाट समेत चीनलाई घेराबन्दी मा पार्न खोजेको आकलन र त्रास नेपालको परराष्ट्रनीतिका निम्ति ठूलो चुनौती बन्न पुगेको छ । नेपाललाई अमेरिका र चीन दुवै मित्रराष्ट्रसँग सम्बन्ध गाढा पार्नु छ ।चीनको चासो र चिन्ता जायज होला । तर योभन्दा बढी महत्त्वको कुरा हो नेपालले अरू देशसँग विदेशी सहायता सम्बन्ध विस्तार गर्दा चीनलाई हानि हुन नदिने प्रतिबद्धताबारे आश्वस्त पार्न नसक्नु । एमसीसी पास गर्ने वा नगर्ने भन्नेबारे पार्टीहरू चलायमान छन्, सरकार र सरकारी निकायहरू भने प्रायः मौन छन् । एमसीसी अन्तर्गत कार्यान्वयन हुने परियोजनाहरूको औचित्यबारे राष्ट्रिय योजना आयोग वा यसका पदाधिकारीहरूसमेतले केही बोलेको सुनिँदैन । एकातिर अमेरिका, अर्कातिर चीनजस्ता ठूला मित्रराष्ट्रहरूबीचको द्वन्द्वको भुमरीमा परेको नेपालको परराष्ट्रनीति र चुनौतीबारे परराष्ट्र मन्त्रालय पनि मौन छ । नेपाली जनता आफ्नो सरकारबाट सुसूचित हुन पाएका छैनन्, अर्कातिर विदेशी स्वार्थबाट प्रवाहित सूचना वा तर्कहरूमा भर गर्नुपर्दा नेपाली जनमत पनि अन्योलको स्थितिमा देखिन्छ । लोकतन्त्रमा राजनीतिक दलहरूले गर्नुपर्ने कार्य उनीहरू गर्छन् । सरकारले गर्नुपर्ने कार्य सरकारले गर्छ, जो पार्टीगत स्वार्थभन्दा माथि रहने गर्छ । नेपालको अवस्था उल्टो छ । दलहरूले आफ्नो दलीय वा गुटगत राजनीतिक वर्चस्व र भविष्यका निम्ति नेपाली जनमत वा जनसमर्थनमा होइन, अमुक विदेशी मित्रहरूको भरथेगमा विश्वास गर्ने अवस्था सृजना हुनु अहिलेको सबैभन्दा दुःखद पक्ष हो । यत्तिकै आधारमा मात्र एमसीसी अघि नबढाउने, नेपाललाई देश विकासका निम्ति पाइने सहायता र सोबाट हुने फाइदाहरूबाट वञ्चित पार्ने काम हुन नपाओस् भनेर हामी सतर्क हुनुपर्छ ।अन्तमा, हाम्रो आर्थिक धरातलीय यथार्थतिर ध्यान दिऔं । नेपालको अर्थतन्त्र मात्र होइन, सो सम्बन्धी नीतिनिर्माण गर्ने संयन्त्रहरू पनि अस्तव्यस्त देखिन्छन् । बिग्रँदो अर्थतन्त्र र उदाउँदो संकटको समाधान गर्नेतर्फ सामान्य छलफलसम्म कतै भइरहेको सुनिँदैन । प्रश्न हाम्रो आर्थिक वृद्धिको स्तर, बढ्दो बेरोजगारी, महँगी र व्यापारघाटासँग मात्र सम्बन्धित छैन । मूल कुरा, विदेशी मुद्रा संकटले समाजमै असन्तुलन उत्पन्न गराउने सम्भावना छ । सजिलै प्राप्त विदेशी मुद्राले गर्दा मुलुकको उपभोग र समग्र आर्थिक कारोबार आयातकेन्द्रित भयो, आन्तरिक उत्पादनतर्फ होइन । बढ्दो आयातले राजस्वमा वृद्धि सम्भव गरायो, जसले गर्दा पुँजीगत नभए पनि समग्रमा सरकारी खर्चमा अन्धाधुन्ध वृद्धि हुन पुग्यो । यसबाट नेपालको औपचारिकअनौपचारिक क्षेत्रदेखि वित्तीय, व्यापारिक र वरिपरिका बिचौलिया समुदायहरू पनि लाभान्वित भए । त्यसैका आधारमा देखिएको सहरिया समृद्धि एक छिनमै धराशायी हुने अवस्था सृजना भएको हो कि भन्ने मलाई चिन्ता छ ।यस अवस्थामा सरकार अहिले चुपचाप बस्न मिल्ला, ६ महिनाको आयात धान्ने विदेशी मुद्रा सञ्चिति अझै हामीसँग छ भनेर । तर, संकट तीव्र हुँदै गएमा सरकारले फेरि परम्परागत स्रोत र शैलीतर्फ आकर्षित नभई धर छैन । मै हुँ भन्ने साम्यवादीहरूकै सरकार आएछ भने पनि आर्थिक संकट समाधानका निम्ति आईएमएफजस्तो साम्राज्यवादी आर्थिक केन्द्रविन्दु को शरणमा नगई सुख रहन्न । सो अवस्था आएमा विदेशीले सहायता दिँदा वास्तवमा केकस्ता सर्त र बन्देज राख्न सक्छन्, सोको अनुभव पनि यिनले गर्नेछन् । दुखेसो त के भने, संकुचित आर्थिक गतिविधि, रोजगारीको थप अभाव, ज्यान धान्नै गाह्रो हुने स्तरको महँगी आदिले वास्तवमा पीडित भने निमुखा जनता हुनेछन् ।एमसीसी सम्झौताबाट हुन सक्ने वित्तीय लाभ, सो अन्तर्गत निर्माण हुने परियोजनाहरूले विस्तार गर्ने विकास पूर्वाधार र सोसँग गाँसिएको तत्कालीन र दीर्घकालीन आर्थिक विकासका सम्भावनालाई यो पृष्ठभूमिमा समेत हेरिनुपर्छ भन्ने मेरो आग्रह हो । यस सम्बन्धी निर्णय हाम्रो आन्तरिक, खास गरी राजकीय संयन्त्रका जिम्मेवार क्षेत्रहरूबीचको छलफल र सोबाट निस्कने निष्कर्षमा आधारित हुनुपर्छ, अमुक राष्ट्रको एकतर्फी स्वार्थका आधारमा होइन । यस छलफल, निष्कर्ष र निर्णयमा कुनै राजनीतिक दल वा नेताविशेषको स्वार्थ वा अरू किसिमको आन्तरिक राजनीतिक चलखेलले स्थान पाउनु हुन्न भन्ने कुरा यहाँ दोहोर्याइरहनुपरेन ।"
नेपाली राजनीतिमा भयको संक्रमण,"(काठमाडौं)  मुख्य राजनीतिक दलका शीर्ष नेताहरूले पछिल्ला वर्ष यो देशमा षड्यन्त्र हुँदै छ भनेर कतिपटक सार्वजनिक अभिव्यक्ति दिए ? यस प्रश्नको ठ्याक्कै संख्यात्मक उत्तर भेटिँदैन । तर कहिले आफूविरुद्ध त कहिले आफू सम्बद्ध दल वा देश र लोकतन्त्रविरुद्ध षड्यन्त्र भइरहेको अभिव्यक्ति शीर्ष नेताहरूबाट बाक्लै सुनिन्छ । यसले नेताहरू षड्यन्त्रका नाममा भयको राजनीति गरिरहेको देखाउँछ । माओवादी केन्द्रका अध्यक्ष पुष्पकमल दाहालले गत मंगलबार मात्रै आफ्नो पार्टीलाई देश भित्र र बाहिरका प्रतिक्रियावादीले घेरा हालेर सखाप पार्न लागिरहेको बताए । नेत्रविक्रम चन्द नेतृत्व नेकपाका जुम्लास्थित नेता कार्यकर्तालाई माओवादी केन्द्र प्रवेश गराउने कार्यक्रममा दाहालले भने, हामी यति ठूलो परिवर्तन वाहक विघटन वा विभाजनतिर जाँदा प्रतिक्रियावादीलाई धेरै ठूलो फाइदा हुन्छ र जनतालाई धेरै ठूलो घाटा हुन्छ ।दाहालले भयपूर्ण आगतको चित्र देखाउँदै ठूलै षड्यन्त्र हुन खोजिरहेको भन्दै सार्वजनिक टिप्पणी गरेको यो पहिलो पटक होइन । उनले कैयौं भाषणमा त आफू मारिन सक्ने सूचना मिलेकोसम्म बताउने गरेका थिए । तत्कालीन नेकपामा छँदै २०७५ चैत १ मा पेरिसडाँडामा आयोजित सहिद तथा बेपत्ता परिवार सम्मान कार्यक्रममा दाहालले भनेका थिए, हिजो सहकार्य गरेका व्यक्तिहरूले नै मलाई मार्ने षड्यन्त्र गरिरहेका छन् । त्यस्तो काम गर्न उनीहरूले माइन्युट नै गरेको सूचना पाएको छु ।दाहालले यस्तो अभिव्यक्ति दिएका बेला सुरक्षा निकायले उनीमाथि कुनै पनि गम्भीर खतरा नरहेको आन्तरिक विश्लेषण गरेको थियो । तर दाहालले आफूमाथि खतरा रहेको अभिव्यक्ति त्यसपछि पनि दिन छाडेनन् । २०७७ फागुन २९ मा एक पुस्तक विमोचन कार्यक्रममा उनले आफूलाई मार्न षडयन्त्र भए पनि जनताले बचाएको बताए । उनी कहिले लोकतन्त्र सिध्याउने षड्यन्त्र भइरहेको देख्छन् त कहिले उच्च जातीय अहंकारवाद स्थापित गर्ने षड्यन्त्र भइरहेको बताउँछन् । उनी कहिले क्रान्तिका उपलब्धि उल्ट्याउन नियोजित षड्यन्त्रका क्रियाकलाप भइरहेका देख्छन् । दाहाले २०७८ पुस ९ मा नेकपा मसाल (सर्म्पक केन्द्र) सँगको एकता कार्यक्रममा भनेका थिए, गणतन्त्रलाई उल्ट्याउने षड्यन्त्र भइरहेको छ । दाहालले २०७७ चैत ३ मा आयोजित सहिद सुकदेव गुरुङ सहिद घोषणा राष्ट्रिय जागरण अभियान अन्तर्गतको कार्यक्रममा निरंकुश शासनतिर फर्काएर उच्च जातीय अहंकारवादलाई स्थापित गर्ने षड्यन्त्र भएको बताए । त्यसअघि २०७५ साउन ७ मा नेकपाका संस्थापक महासचिव पुष्पलालको ४० औं स्मृति दिवसका अवसरमा नेकपा सचिवालयले आयोजना गरेको कार्यक्रममा उनले भनेका थिए, प्रतिक्रान्तिका तागतहरूले क्रान्तिका उपलब्धि उल्ट्याउन नियोजित षड्यन्त्र स्वरूपका क्रियाकलाप गरिरहेका छन् । दाहाल भयपूर्ण अभिव्यक्ति दिने आफ्नो राजनीति सोझ्याउन खोज्ने एक्ला नेता होइनन् । एमाले अध्यक्ष केपी शर्मा ओली पनि बारम्बार षड्यन्त्रका कुरा ल्याइराख्छन् । थापाथलीस्थित पार्टी कार्यालयमा शुक्रबार आयोजित निर्वाचत तयारी केन्द्रीय प्रशिक्षण तथा अभिमुखीकरण कार्यक्रममा उनले प्रतिक्रियावादी षड्यन्त्र र शक्तिहरूलाई पराजित गर्ने अभियान प्रारम्भ गरिने बताए । उनले गत पुस २६ मा संखुवासभाको जिल्ला अधिवेशन उद्घाटनमा षड्यन्त्र गरेर आफूहरूलाई केही तत्त्वले सत्ताबाट हटाएको बताएका थिए । सोही भाषणमा ओलीले सरकार स्थानीय तहको निर्वाचन नगराउनतर्फ लागिरहेको आरोप लगाउँदै भनेका थिए, षड्यन्त्रकारीहरू जनताको माझ जान डराइरहेका छन् । प्रधानमन्त्री भएकै बेला २०७७ मंसिर २३ मा ओलीले काठमाडौंको चोभारस्थित सुलक्षण ज्येष्ठ नागरिक आवास गृह शिलान्यास गर्दै केही तत्त्व समाजलाई द्वन्द्वतर्फ धकेल्न अग्रसर रहेको र त्यसलाई परास्त गरिने बताएका थिए । तर उनले द्वन्द्वतर्फ धकेल्न अग्रसर कोको थिए र तिनलाई परास्त गर्न सरकारले के गरिरहेको छ भनेर खुलस्त पारेनन् । प्रधानमन्त्री एवं कांग्रेस सभापति शेरबहादुर देउवा पनि यो देशमा षड्यन्त्र भइरहेको देख्छन् । उनी कहिले वाम दलहरूको एकतालाई षड्यन्त्र देख्छन्, कहिले कम्युनिस्टहरूको जितलाई षड्यन्त्र देख्छन् । तर यस्ता षड्यन्त्रहरूको चिरफार उनले आफू शक्तिमा पुग्दा कहिल्यै गरेको देखिँदैन । देउवाले व्यक्ति हत्या आरोपमा कांग्रेस नेता मोहम्मद अफ्ताब आलम गृह जिल्ला रौतहटबाट पक्राउ परेको विषयलाई समेत षड्यन्त्रकै रूपमा चित्रण गरेका थिए । २०७६ कात्तिक १ मा पार्टीको नीति अनुसन्धान तथा प्रशिक्षण प्रतिष्ठानले गरेको प्रशिक्षण कार्यक्रममा उनले भनेका थिए, आलमलाई प्रहरी लगाएर पक्राउ गरी कांग्रेसविरुद्ध षड्यन्त्र गरियो ।संसदीय निर्वाचन र त्यसअघिका संविधानसभा निर्वाचन आसपासमा शीर्ष नेताहरूले दिएका भाषण केलाउँदा नै थाहा हुन्छ, षड्यन्त्रका अनेकन सम्भावना देखाएर जनमतलाई आफूतिर आकर्षित गर्न होस् वा विरोधीविरुद्ध जनमत बनाउन नेताहरूले भयका चित्रहरू तयार पारिराख्छन् । कांग्रेस सभापति शेरबहादुर देउवाले २०७४ फागुन ११ मा पोखरामा आयोजित कार्यक्रममा तत्कालीन वाम गठबन्धनलाई राष्ट्रविरोधी भनी टिप्पणी गरेका थिए । उनले भनेका थिए, राष्ट्रियता कमजोर पार्ने षड्यन्त्र भएको छ । उनले २०७३ चैत ३० मा पोखरामै आयोजित अर्को कार्यक्रममा पहाडवाद र मधेसवादका नाममा देश नै टुक््रयाउने षड्यन्त्र भइरहेको बताए । उनले २०७४ मंसिर ११ मा दाङको तुल्सीपुरमा आयोजित चुनावीसभामा वामपन्थी सरकार बने लोकतन्त्र नै धरापमा पर्ने दाबी गरेका थिए । भोलिपल्ट मंसिर १२ मा ओलीले बानेश्वरमा आयोजित चुनावीसभामा वामपन्थी गठबन्धन भाँड्ने षड्यन्त्र भइरहेको सार्वजनिक अभिव्यक्ति दिए । अमेरिकन साइकोलोजिकल एसोसिसनको जर्नलमा अमेरिकाको युनिभर्सिटी अफ इलनोएका प्रोफेसर एवं मनोविश्लेषक कर्क वाल्ड्रोफले भयरहितभन्दा भयसहितका कुरा दोब्बर प्रभावकारी हुने उल्लेख गरेका छन् । प्रोफेसर कर्कले भनेजस्तै नेपालमा शीर्ष नेता भय मिसिएका कुराले मानिसलाई धेरै प्रभावित पार्न सक्छ भन्नेमा जानकार देखिन्छन् । अर्का अमेरिकी राजनीतिशास्त्री एवं प्राध्यापक लियोनी हडी भन्छन्, तपाईं राजनीतिको कुरा सुन्दा डरको अनुभव गर्नुहुन्छ भने तपाईंले यो बुझ्न जरुरी देखिन्छ कि राजनीतिक नेताहरू र चुनावका उम्मेदवारहरू तपाईंको मनोविज्ञान बदल्न रणनीतिक कुरा गरिरहेका छन् । भय र अन्तरद्वन्द्वको घनचक्करमा फसेको एक पात्रमाथि केन्द्रित उपन्यास घनचक्कर का लेखक एवं सामाजिक मुद्दामाथि निरन्तर बोलिराख्ने सञ्जीव उप्रेती पारदर्शिताको अभाव भएको समाज र राजनीतिमा षड्यन्त्रका सिद्धान्तहरू बढ्दै जान्छन् । नेपाली समाज असामान्य परिस्थितिबाट गुज्रिरहेको छ, उनले भने, नेताहरू षड्यन्त्र भइरहेको भन्छन् । तर हामीमाथि कसले षड्यन्त्र गरिरहेको छ त ? उनी दलका नेताहरू षड्यन्त्रका कुरा बारबार गरेर आम मानिसमा भय र असुरक्षाको भाव बढाउन चाहेको बताउँछन् । असुरक्षाको भावबाट मुक्ति दिलाउने हामी नै हो भन्ने भाव कायम गराइराख्न पनि उनीहरू षड्यन्त्रको डर देखाइराख्छन्, उप्रेतीले भने । उप्रेतीले असुरक्षा र भयपूर्ण वातावरणमा व्यक्तिले निष्पक्ष सोच्ने क्षमता गुमाउने यस्तै परिस्थितिका माझ समाजमा निरंकुश शासक जन्मिने खतरा रहने बताए । राजनीतिशास्त्री भाष्कर गौतमका अनुसार निर्णायक पदमा बसेका नेताहरूलाई सधैं कोही न कोही शत्रु चाहिने भएकाले उनीहरू बेलाबखत षड्यन्त्र र भयका सार्वजनिक अभिव्यक्ति दिन्छन् । उनी संसारभरको राजनीतिमा स्थायी शत्रु देखाएर भयको तस्बिर निर्माण गरी राजनीति गर्ने चलन रहेको बताउँछन् । शत्रुहरू स्थापित गर्ने र त्यसबाट सिर्जित भयमाथि राजनीति गर्ने चलन नेपाली राजनीतिमा पनि उत्तिकै छ, उनले भने । गौतम शीर्ष नेताहरूबाट आउने भय र षड्यन्त्रका सार्वजनिक अभिव्यक्तिले समाजको ठूलो तप्कालाई सधैं असुरक्षाको भाव पैदा गराइराख्ने देख्छन् । उनको बुझाइमा भय र त्रासको वातावरण निर्माण नगरेसम्म आफ्नो जनाधार बलियो बनाउन सकिँदैन भन्ने सोच नेताहरूमा छ । त्यसैले उनीहरू कहिले अस्थायी शत्रुलाई पनि स्थायीका रूपमा व्याख्या गर्छन् त कहिले काल्पनिक शत्रु निर्माण गर्छन् । नेताहरूका यस्ता भाषणलाई सञ्चारमाध्यमले हुबहु प्रकाशन प्रसारण गर्दा भयको पुनरुत्पादन भइराख्छ, गौतमले भने, सीमित सूचनामा बसेका आम जनतालाई त्रसित बनाउन र गुमराहमा राख्न यस्ता अभिव्यक्तिले मद्दत गर्छ ।"
हुम्लीलाई सधैं चामलको दुःख,"(सुर्खेत)  घरमा चामल नभएपछि सिमकोट६ का कलबहादुर रोकाया शुक्रबार सिमकोटस्थित खाद्य व्यवस्था तथा व्यापार कम्पनी लिमिटेडमा पुगे । तर चामल पाइएन । बजारबाट २ सय ५० रुपैयाँ प्रतिकिलो चामल किनेर उनी फर्किए । ढुवानी प्रक्रियामा अनियमितता भएको भन्दै मुद्दा परेपछि झन्डै अढाई महिना हुम्लामा कम्पनीले चामल बिक्री नै गरेन । मंसिर अन्तिम साताबाट सुरु गरिएको चामल बिक्री फेरि रोकिएको छ । अहिले कम्पनीको सिमकोटस्थित गोदाममा ६ सय क्विन्टल चामल मात्र मौज्दात छ । कम्पनीले नियमित चामल बिक्री गर्न गोदाममा कम्तीमा २२ सय क्विन्टल चामल आवश्यक पर्छ । चाहिएको बेला कहिल्यै चामल पाइँदैन, राकायाले भने, चामलकै लागि अझै कति दुःख पाउनुपर्ने हो ? ढुवानीको जिम्मा लिएको श्रीर्मिका कार्गोले सिमकोटमा चामल ढुवानी गर्न सीता एयरलाइन्सलाई जिम्मा दिएको छ । सीताले दैनिक १० फ्लाइट गर्ने भन्दै चामल ढुवानीको जिम्मा लिएको थियो । तर कहिले मौसम त कहिले प्राविधिक समस्या देखाउँदै ढुवानीमा आलटाल गरिरहेको छ । एक फ्लाइटमा १४ क्विन्टल चामल ढुवानी हुन्छ । चामल ढुवानीकै लागि नेपालगन्जमा २ जहाज राखिए पनि यात्रुलाई मात्र प्राथमिकता दिँदा चामल ढुवानीमा समस्या भएको हो । यो वर्ष सिमकोटका लागि १० हजार क्विन्टल चामलको कोटा तोकिएको छ । त्यसमध्ये नेपालगन्जबाट ४ हजार र सुर्खेतबाट ६ हजार क्विन्टल चामल ढुवानी गर्न खाद्यले टेन्डर गरेको थियो । नेपालगन्जदेखि सिमकोटसम्म भ्याटबाहेक प्रतिकिलो १ सय १२ र सुर्खेतबाट १ सय ५ रुपैयाँमा ढुवानी गर्न कम्पनीले कार्गोलाई जिम्मा दिएको छ । १० हजार क्विन्टल ढुवानी गर्न भाडाबापत सरकारको १० करोड ७८ लाख (भ्याटबाहेक) खर्च हुन्छ । तर अहिलेसम्म नेपालगन्जबाट १२ सय र सुर्खेतबाट ११ सय क्विन्टल गरी २३ सय क्विन्टल चामल मात्र सिमकोट पुर्याइएको छ । एक त ठेक्का प्रक्रिया नै ढिलो गरी भयो, त्यसमा मुद्दा पर्दा अढाई महिना चामल नै आएन, कम्पनीको सिमकोटस्थित शाखा कार्यालय प्रमुख कृष्णप्रसाद अधिकारीले भने, केही दिन ढुवानीलाई तीव्रता दिइएको थियो, तर फेरि ढिलाइ भइरहेको छ । गत आर्थिक वर्षबाट सरेर आएको ३६ सय क्विन्टल चामल पनि सिमकोट गोदाममा थियो । पोहर र यस वर्ष ढुवानी गरिएको झन्डै ५ हजार ३ सय क्विन्टल चामल यसपालि वितरण गरिएको प्रमुख अधिकारीले बताए । उनका अनुसार पुस ३० देखि माघ २६ सम्म खाद्यले चामल बिक्री गरेको थियो । चामल वितरण रोकिएपछि कर्मचारी पनि जिल्लाबाहिर गएका छन् । सिमकोटमै खाद्यको चामल किन्न स्थानीयले नागरिकता नम्बर टिपाउनुपर्छ । तर पनि चाहेजति चामल किन्न पाउँदैनन् । वडाअनुसार मासिक कोटा तोकिएको छ । स्थानीयले परिवार संख्याको आधारमा महिनामा ४ किलोदेखि ७ किलोसम्म मात्र चामल खरिद गर्न पाउँछन् । अभिलेख व्यवस्थापन गर्न नागरिकता नम्बर नोट गर्ने गरेका हौं, प्रमुख अधिकारीले भने, मौज्दात पर्याप्त भएपछि फेरि चामल वितरणको काम हुनेछ । सरकारले ढुवानी अनुदानको व्यवस्था गरेपछि खाद्य व्यवस्था तथा व्यापार कम्पनी लिमिटेडमा मोटो चामलको मूल्य ५८ र बासमती १ सय १५ रुपैयाँ प्रतिकिलो पर्छ । तर सिमकोट डिपोमा समेत चामलको अभाव हुँदा बजारको चामलको भर पर्नुपरेको स्थाानीय छिरिङदोजाम लामाले बताए । गाउँमा मोटो चामल पनि किलोको ३ सय रुपैयाँ घटीमा पाइँदैन, उनले भने, अचाक्ली महँगीले परिवार पाल्नै मुस्किल भइसक्यो । सीमित संख्याका सम्पन्न परिवारबाहेक अधिकांश हुम्लीले ऋण सापटी गरेरै जीविकोपार्जन गर्ने गरेको उनले बताए । प्रदेश राजधानी सुर्खेतमा प्रतिकिलो ७५ देखि ८० रुपैयाँसम्म पर्ने चामल हुम्ला सदरमुकाम सिमकोटमा १ सय ८० देखि २ सय ५० रुपैयाँमा पर्छ । प्रतिकिलो १ सय २५ रुपैयाँसम्म ढुवानी भाडा पर्ने गरेकाले चामल महँगो भएको हो । कम्पनीको सिमकोट गोदाममा चामलको अभाव भएपछि प्रदेश सरकारले विशेष अवस्थाका लागि भन्दै २ सय क्विन्टल चामल हुम्ला पठाइरहेको छ । आन्तरिक मामिला तथा कानुन मन्त्रालयका विपद् व्यवस्थापन शाखा प्रमुख कृष्णबहादुर रोकायाले प्रदेश सरकारको ढुवानी अनुदानमा चामल पठाइरहेको बताए । उनका अनुसार तारा एयरले १ सय र समिट एयरले १ सय क्विन्टल चामल ढुवानीको जिम्मा लिएका छन् । त्यसमध्ये समिटले ६४ र सीताले ५४ क्विन्टल चामल मात्र सिमकोट पुर्याएका छन् । प्रदेश सरकारले ढुवानी अनुदान बेहोरेको चामल नाम्खा गाउँपालिकामा पठाउने तयारी गरिएको कम्पनीका शाखा प्रमुख अधिकारीले बताए । सिमकोटमा छिटो चामल ढुवानी गर्न ताकेता भइरहेको छ, उनले भने, यहाँ खासै समस्या नभए पनि नाम्खामा समस्या हुन सक्ने भएपछि प्रदेश सरकारले पठाएको चामल त्यहाँ पठाउन लागिएको हो । अहिले नाम्खाका अधिकांश गाउँ बाक्लो हिमपातका कारण प्राकृतिक सिलबन्दी छन् । झन्डै ५ फिटसम्म हिउँ जमेको नाम्खाको लिमी गाउँ सम्पर्कविहीन छ । लिमीका बासिन्दाका लागि हिउँ पर्नुअघि नै नेपाली सेनाको हेलिकोप्टर चार्टर गरी मंसिर अन्तिम साता ३५ क्विन्टल चामल पठाइएको थियो । नाम्खामा खाद्यान्न समस्या बढी हुन्छ । वर्षमा एक बाली मात्र फल्ने यहाँ यो वर्ष धेरै हिउँ परेपछि स्थानीयले लगाएको बाली भित्र्याउन पाएनन् भने नयाँ बाली पनि छर्न सकेका छैनन् । २०६२ सालदेखि हुम्लामा कम्पनीले चिनियाँ नाका हुँदै हिल्सा भएर खाद्यान्न पठाउथ्यो । तर कोरोना महामारीका कारण चीनले नाका बन्द गरेपछि ३ वर्षयता नाम्खाको यलबाङमा नियमित चामल जान सकेको छैन । सरकारले विशेष अवस्थाका लागि भन्दै गत वर्ष झन्डै २ सय क्विन्टल चामल पठाएको थियो । स्थानीयले त्यही चामल अड्कलेर उपभोग गरिरहेका छन् । हामीलाई चामल चाहिने भनेकै बर्खा र हिमपात सुरु हुनुअघि हो, नाम्खा६ का वडाध्यक्ष पाल्जोर तामाङले भने, तर त्यो बेला कहिल्यै चामल हुँदैन, चैतदेखि जेठसम्म ३ महिना हाम्रै उत्पादनले पनि खान पुग्छ । उनका अनुसार ५ वर्षयता दसैंतिहारमा पनि लिमीवासीले चामल पाएका छैनन् । याल्बाङ डिपोका लागि यो वर्ष १ हजार क्विन्टल चामलको कोटा तोकिएको छ । तर उक्त चामल चीन सीमा भएर आउनुपर्ने हुम्लाका सहायक प्रमुख जिल्ला अधिकारी दशरथ राईले बताए । नियमित चामल त चाइनाबाटै आउने होला, उनले भने, थप कोटा आए मात्र सिमकोटबाट त्यहाँ चामल पठाउन सकिने अवस्था छ । कठिन भूगोल र अन्न उत्पादन न्यून हुने भएकाले हुम्लाका अधिकांश बासिन्दाले उत्पादन गरेको अन्नले वर्षभरि पुग्दैन । जसका कारण स्थानीय खाद्य र बजारकै चामलको भरमा छन् । त्यसमा पनि ढुवानीको ठेक्का लिएका ठेकेदारले मनपरी गर्दा विपन्न नागरिक मर्कामा परेका हुन् । चामलका लागि ठेकेदारको बाटो कुर्नुपर्छ, खार्पुनाथका प्रेम शाहीले भने, ठेकेदारले चामल ल्याएको बेला पैसा भए मात्र चामल पाइन्छ, नभए बजारकै भर हो । उनका अनुसार खाद्यमा ५८ रुपैयाँ प्रतिकिलो पाइने मोटो चामलको मूल्य ग्रामीण क्षेत्रमा ३ सय रुपैयाँसम्ममा किन्नुपर्ने बाध्यता छ । सिमकोटमा जहाजमा चामल आउँछ भने अन्य डिपो र बिक्री केन्द्रमा ठेकेदारले सतही मार्गबाट पुर्याउँछन् । तर ठेकेदारले ढिलो गरी चामल पुर्याउँदा स्थानीय सधैं समस्यामा पर्छन् । यो वर्ष सर्केगाडमा २ हजार क्विन्टल चामलको कोटा तोकिएकामा ५ सय क्विन्टल मात्र गएको छ भने श्रीनगरमा २ हजारमध्ये १ हजार र खार्पुनाथमा १ हजारमध्ये १ सय ५ क्विन्टल मात्र चामल गएको छ । देउलीमा ५ सय क्विन्टल चामल जानुपर्नेमा एक किलो पनि गएको छैन । कम्पनीले सर्केगाड र देउलीमा एउटै ठेकेदार पूर्ण रावललाई ठेक्का दिएको छ । तर उनले देउलीमा चामल नपठाएपछि स्थानीय खाद्यान्न अभाव भोग्न बाध्य छन् । गत वर्ष हुम्लाको सर्केगाड१ बालकुना बिक्री केन्द्रमा कुहिएको चामल भेटिएको थियो । मुगुको सोरुकोट हुँदै हिमाल निर्माण सेवाले पुर्याएको चामल कुहिएको थियो तर ठेकेदार बिर्ख टमाटाले त्यही चामल २ दिनमै बिक्री गरी फर्किएका थिए । खाद्य कम्पनीले पछि सेवालाई ३८ हजार रुपैयाँ जरिवाना गराएको थियो । ठेकेदारले चाहिएका बेला कहिल्यै चामल ढुवानी गर्दैनन्, सर्केगाड१ का वीरबहादुर कार्कीले भने, ठेकेदारको मनपरीले हरेक वर्ष कुहिएको चामल खानुपर्ने बाध्यता छ । ठेकेदारले पहुँच भएका व्यक्तिलाई मात्र चामल बिक्री गर्दा विपन्न नागरिक मर्कामा परेको उनले गुनासो गरे । ठेकेदार कम्पनीलाई समयमै खाद्यान्न ढुवानी गर्नर् ताकेता गरिरहेको कम्पनीका शाखा प्रमुख अधिकारीले बताए । ठेकेदारले विभिन्न बहाना बनाउँछन्, उनले भने, स्थानीय तहका जनप्रतिनिधि र प्रहरीको रोहवरमा गाउँमा खाद्यान्न वितरण गर्न भनिए पनि केहीले आफूखुसी वितरण गर्दा समस्या भएको छ ।"
लघुवित्तको पासोबाट फुत्किनै गाह्रो,"(गुल्मी)  मालिका गाउँपालिका८ मर्भुङकी चन्द्रकला पौडेलले सूर्योदय लघुवित्तमा बचत गरेको रकम फिर्ता लिन खोजेको ७ महिना भयो । ७ वर्षदेखि लघुवित्तको बरारुख २ नम्बर केन्द्रमा रहेकी उनले आफूलाई कर्जा आवश्यक नपर्ने भएकाले बचत फिर्ता गर्न लघुवित्तका कर्मचारीसँग पटकपटक माग गरिन् । तर, अहिलेसम्म लघुवित्तले बचत रकम फिर्ता गर्न मानेको छैन । मैले समूह छाड्ने प्रस्ताव लघुवित्तका सरम्याडमसँग राखें तर हाम्रो केन्द्रकी एक जनाले २६ हजार ऋण तिर्न बाँकी छ, उहाँको ऋण चुक्ता नभएसम्म समूह छाड्न मिल्दैन भन्नुभयो, उनले भनिन्, अहिलेसम्म छाड्न चाहेर पनि छाड्न पाइएन ।आफ्नो समूहकी एक सदस्यले लिएको ऋण सबैले तिर्नुपर्ने भएपछि केन्द्रका २६ जना महिलाले नै सूर्योदय लघुवित्तमा आफूले बचत गरेको रकम फिर्ता लिने प्रस्ताव राखे । उनीहरूले प्रत्येक महिना प्रतिव्यक्ति २ सय १० रुपैयाँ बचत गर्दै आइरहेका थिए । लघुवित्तका कर्मचारीले यदि बचत फिर्ता लैजाने हो भने ऋणीको कर्जा तिर्नुपर्ने प्रस्ताव राखे । महिलाले प्रतिव्यक्ति एकएक हजार संकलन गरेर उनको ऋण चुक्ता गर्न तयार पनि भए । तर, लघुवित्तका कर्मचारी आफूले जम्मा गरेको बचत फिर्ता गर्न र ऋण उठाउन नआएको समूहकी अर्की सदस्य कमला खड्काले बताइन् । प्रत्येक महिना बचत गर्नुपर्ने, समयमै पैसा उठाउन धेरै नै झिजो भयो । त्यसैले छोड्छम् भनेका हौं, उनले भनिन्, न लिन आउँछन्, न त फिर्ता गर्न नै । लघुवित्तकै समूहमा रहेर मासिक बचत गर्दै आएका गुल्मीदरबार गाउँपालिकाका महिलाले पनि यस्तै समस्या भोगिरहेका छन् । वर्षौंदेखि लघुवित्त छोड्ने प्रयास गर्दा पनि छाड्न नदिएको गुल्मीदरबार१ की विमला बलालले गुनासो गरिन् । मैले ३ वर्षअघि ऋण चुक्ता गरे पनि समूहका सबै सदस्यले ऋण चुक्ता नगरेको भन्दै मैले बचत गरेको रकमसमेत फिर्ता दिएका छैनन्, उनले भनिन् । आफ्नो संस्थामा आबद्ध महिलालाई लघुवित्त वित्तीय संस्थाहरूले छुटकारा दिन नमान्दा गुल्मीका अधिकांश बचतकर्ता महिलाले यस्तो झन्झट बेहोर्नुपरेको छ । लघुवित्तहरूले समूहका महिलालाई त्यति बेलासम्म छुटकारा दिँदैनन्, जति बेलासम्म उनीहरूले ऋण लिँदैनन् ।हामीले छाड्छौं भन्दा पनि संस्थाले दिँदैनन्, गुल्मीदरबार३ की दीपा रेश्मीले गुनासो गरिन्, मैले ऋण धेरै भएपछि उन्नति लघुवित्तमा समूहमा बस्दिनँ, ऋण धेरै भयो भन्दा छोड्न दिएनन् र अहिले मलाई नै थप ऋण दिए । आफूहरूलाई महँगो ब्याजदरमा ऋण दिने तर आफूहरूले बचत गरेको रकमको ब्याज नपाइने भएपछि समूहमा आबद्ध धेरै महिला अहिले लघुवित्त छोड्न खोजिरहेका हुन् । फाइदाजति संस्थालाई, हामी भने सधैं घाटामै, रेसुंगा नगरपालिका१ की विमला कुँवरले भनिन्, उनीहरूको पैसा महँगो ब्याजमा दिनी, हाम्रो सस्तो ब्याजमा चलाउनी । खासै उचित लागेन र छोड्न खोजेका हौं । उनले ग्रामीण क्षेत्रमा बसेर दुःख गरेका महिलाले लघुवित्तको ऋण लिनुभन्दा एकआपसमा सरसापटी गरेर घरव्यवहार चलाउन सहज हुने बताइन् । महिलाहरूले १४ वर्षसम्म संस्थामा बस्छौं भनेर सहीछाप गरेका कारण आफूले संस्थाको नियमविपरीत निकाल्न नमिल्ने बताए, सूर्योदय लघुवित्तको सिमलटारी शाखा प्रमुख सुशील अर्यालले बताए । त्यहाँ एक जना सदस्यकहाँ हाम्रो लगानी फसेको छ । लगानी नउठेसम्म उहाँहरूको बचत फिर्ता गर्न मिल्दैन, उनले भने, उहाँहरूले १४ वर्षसम्म बस्छौं भनेर सहीछाप गरेको कागज छ । राष्ट्र बैंकको नियमअनुसार चल्दा व्यक्तिगत रूपमा उहाँहरूलाई निकाल्न मिल्दैन । पुतलीबजार नगरपालिका१ स्याङ्जामा केन्द्रीय कार्यालय रहेको सूर्योदय लघुवित्तको नेपालमै सबैभन्दा धेरै शाखा गुल्मीमा छन् ।लघुवित्तको समूहमा आबद्ध भएर बचत गर्ने महिलालाई लघुवित्तले ७ प्रतिशतसम्म ब्याज दिने तर कर्जाको ब्याज १५ प्रतिशतसम्म लिने गरेको सूर्योदय लघुवित्त तम्घास शाखाका प्रमुख अजय कोइरालाले बताए । हाम्रो ब्याज लिनेदिने प्रक्रिया राष्ट्र बैंकको नियमअनुसार हुन्छ, उनले भने । तर, बचतकर्ता महिलाले भने लघुवित्तले आफूहरूलाई १४ वर्षसम्म बचत गरे ब्याज पाइने, बीचमै छाडे साँवा मात्रै फिर्ता गर्ने सर्तनामा गराएको बताए । प्रतिमहिना २ सय १० रुपैयाँमध्ये २ सय रुपैयाँ मात्रै हाम्रो नाममा बचत हुन्छ । १० रुपैयाँ फिर्ता नहुने गरी सेवा शुल्क भनेर लिन्छन्, मालिका८ की पुष्पा खड्काले भनिन्, सेवा शुल्कका नाममा हामी आम्दानी नहुने महिलाबाट हरेक महिना १० रुपैयाँ असुल्छन् । समूह छाडेपछि पनि ॅधम्कीअनुत्पादक क्षेत्रमा लगानी गरेर चर्को ब्याज असुल्दै आएका लघुवित्तहरूले समूह छाडेका महिलालाई लामो समयपछि पनि तनाव दिने गरेका छन् । रेसुंगा नगरपालिका४ अर्खले घर भई सदरमुकाम तम्घास बजारमा फेन्सी पसल गर्दै आएकी सीता कुँवरलाई मनकामना लघु वित्तीय संस्थाबाट बाहिरिएको ३ वर्षपछि पनि समूहकै अर्की सदस्यको ऋण तिर्न बाँकी रहेको भन्दै उनको ऋण नतिरिदिए पसलका सामान उठाउने संस्थाले धम्की दिएको छ ।२०७२ मा संस्थामा आबद्ध भई मासिक ५ सय रुपैयाँ बचत थालेकी उनले त्यही वर्ष ५० हजार रुपैयाँ कर्जा लिएकी थिइन् । २०७३ मा उक्त ऋण चुक्ता गरेर फेरि १ लाख कर्जा लिई २०७५ मा चुक्ता गरिन् । पूरा कर्जा रकम चुक्ता गरी आफ्नो बचतसमेत फिर्ता लिएर संस्थाबाट बिदा भएकी उनलाई ३ वर्षपछि मनकामनाले समूहकी अर्की सदस्यको ८ हजार रुपैयाँ रकम तिर्न दबाब दिएको हो । समूहका ५ जनामध्ये एक सदस्यले ८ हजार रुपैयाँ तिर्न बाँकी रहेछ । त्यही ऋणका लागि म समूहबाट बिदा भएको ३ वर्षपछि शाखा प्रमुख दिनेश भट्ट पसलमा आएर बेइज्जत गर्ने, पसलको सामान उठाउँछु भन्दै रातदिन टर्चर दिनु हुन्छ, उनले भनिन्, मलाई मात्र होइन, ऋण नै नखाएको अर्को दिदीलाई पनि निकै तनाव दिनु भएपछि हामी हैरान भएका छौं ।पसलमा ग्राहकहरू भएको समयमा, आफन्त आएको समयमा बेइज्जत गर्ने र हैरान पारेपछि उनले ३ हजार ५ सय रुपैयाँ तिरिसकेकी छन् । बाँकी ४ हजार ५ सय रुपैयाँ चुक्ता गर्न भन्दै उस्तै व्यवहार दोहोरिरहेकाले आफू प्रहरी प्रशासन गुहार्ने सोचमा पुगेको उनले बताइन् । म व्यापारी हुँ, पसलमा ग्राहक आउँछन्, आफन्त हुन्छन् । त्यही बेला चोकमा आएर बेइज्जत गर्न थालेपछि बाध्य भएर ३५ सय तिरें, उनले भनिन्, अब त म अदालत वा प्रशासन जहाँ पुगेर बोल्नुपर्छ बोल्छु भन्ने लागेको छ । मनकामना लघुवित्तको रेसुंगा शाखाका फिल्ड सहायक महेन्द्र कोइरालाले भने सीता कुँवरको नामको तमसुक देखेर आफूहरू रकम उठाउन गएको बताए । हामी आउँदा उहाँको नाममा तमसुक थियो र त्यस आधारमा माग्न गएका हौं, उनले भने, उहाँले आफूले शिवा भन्ने समूहकी अर्को सदस्यका नाममा ऋण लिएको र उहाँ भागेको देखिन्छ ।गुल्मीको रेसुंगा नगरपालिका, इस्मा गाउँपालिका र गुल्मीदरबारमा कार्य क्षेत्र रहेको उक्त लघुवित्तले २०७५ साउनयता २ करोड ७५ लाख रुपैयाँ कर्जा प्रवाह गरेको कोइरालाले बताए । उनका अनुसार मनकामना लघुवित्तमा आबद्ध भएका ४ सय ९० महिलामध्ये ४० देखि ५० जना ऋण लिएर सम्पर्कविहीन छन् ।लघुवित्तले महिलालाई फकाएर समूहमा आबद्ध गर्ने र ऋण प्रवाह गर्ने गरेका कारण धेरै महिलाको उठीबास भएको इस्मा गाउँपालिका उपाध्यक्ष विमला खत्रीले बताइन् । महिलालाई बचत गर्ने भनेर समूहमा राख्ने र १८ प्रतिशतसम्म ब्याज लिन्छन्, उनले भनिन्, एक वर्षको पहिल्यै भुक्तानी काट्छन्, यसरी त महिलाको उठीबास नै हुने भयो । स्थानीय तहले पनि यस विषयमा बेलैमा सोचेर कानुन बनाउनुपर्ने उनको भनाइ छ ।"
राजमार्गमा आवागमन रोकेर निर्माणले यात्रु हैरान,"(पाल्पा)  स्याङ्जाको आँधीखोला३ का जीवनाथ चापागाईं शनिबार बिहान सिद्धार्थ राजमार्गको सिद्धबाबा क्षेत्रमा तीन घण्टा जाममा फसे । भैरहवामा १० बजे नपुगी नहुने उनको काम थियो । गाडी रिजर्भ गरेर हिँडेका उनलाई घण्टौंको जामले हैरानी भयो । सामान्य ट्राफिक व्यवस्थापन हुन नसक्दा हामीले सास्ती बेहोर्नुपरेको छ, उनले भने, यस्ता विषय प्रहरी, प्रशासन, स्थानीय तह कसैलाई मतलब नहुने रहेछ ।गुल्मीको चन्द्रकोटका केशव खत्री शुक्रबार आफन्तको बिहेमा नवलपरासी हिँडेका थिए । सिद्धबाबा क्षेत्रमा दुई घण्टा बढी जाममा फसे । उनलाई हतार भएर के गर्नु ? सवारी अघि नै बढ्दैन । ट्रक, टिपर, साना सवारीसाधनको बीचमा फसेका थिए । गाडीबाट बाहिर निस्केर हिँड्न पनि धेरै नै छ, तिनाउ३ नागमन्दिर नजिक फसेका उनले भने, हिँड्न खोज्यो गाडी चल्छ कि भन्ने लाग्छ तर यो सास्तीका विषयमा कसैले केही गर्दो रहेनछ ।यी केही उदाहरण हुन् । गत असारदेखि असोजसम्म पहिरो र ढुंगा खसेर सिद्धबाबा क्षेत्रमा जाम हुन्थ्यो । पछिल्लो चार महिनायता सडक मर्मत, नाली निर्माणलगायतका कामका कारण यात्रुले सास्ती खेप्नुपरेको छ । ६ महिना भयो, हिंडेका बेला सिद्धबाबा क्षेत्रमा जाममा नपरेको कुनै दिन छैन, स्याङ्जाबाट तराई झरेका हरिहर शर्माले भने, सडक डिभिजनले हाम्रो स्याङ्जातिर यस्तो ढिलाइ गरेजस्तो लाग्दैन । यहाँ जहिलेसुकै भद्रगोल देख्छु । सडक डिभिजनले अघिल्लो वर्ष लगाएका ठेक्काको काम सकेको छैन । यो खण्डमा प्राकृतिक निर्माण प्रालिले अघिल्लो वर्ष नै अस्फाल कालोपत्रका लागि ठेक्का लिएको थियो । यो बाहेक नाली निर्माण, टेवा पर्खाल, ग्याभिन वालका लागि बन्दन भगवती महेश सत्यवती जेभीले विभिन्न स्थानमा ठेक्का लिएको छ । दोभानको पैठेडाँडा, नागमन्दिर, सिद्धबाबा क्षेत्रमा नाली निर्माण, सडकमा आरसीसीलगायतका काम भइरहेको छ । झुम्सा, पानी मिललगायतमा पनि टेवा, पर्खाल निर्माणको काम भइरहेको छ । जतासुकै जथाभावी निर्माण सामग्री फालिएको छ, कारचालक कृष्ण छन्त्यालले भने, यही कारण पनि घण्टौं जाममा फस्नुपरेको छ । अढाईदेखि तीन घण्टामा तानसेनबाट बुटवल पुगेर फर्किन सक्थे । तर जाममा फस्दा ५ देखि ७ घण्टासम्म लाग्ने गरेको उनले बताए । सवारी दोहोरो गुड्ने सडकमा एकतर्फी चलेको महिनौं भइसक्यो । जतासुकै नाली निर्माण, मर्मत, खन्ने काम भएको र त्यसमा पनि ढिलाइ गर्दा समस्या आउने जिपचालक लीलबहादुर थापाले बताए । झुम्साको पहिरो क्षेत्रमा चार महिनादेखि बनिरहेको सय मिटर सडकको निर्माण सकिएको छैन । माटो, ढुंगा बिक्री गर्ने र त्यसको व्यवस्थापन गर्दा नै निर्माणव्यवसायीले काममा ढिलाइ गरेको स्थानीयले बताए । ढुंगा छुट्याएर राख्ने र बिक्री गर्ने गरेको छ, स्थानीय कमल हमालले भने, अनि कसरी समयमा काम सकियोस् । निर्माण व्यवसायीले अघिल्लो आर्थिक वर्षमै काम सक्नुपर्ने गरी ठेक्का लिएका हुन् । तैपनि अटेर गरेको देखिएको छ । कार्यालयका प्रमुख, इन्जिनियर फेरबदल भएपछि झन् अटेरी गर्दै आएको हो । दोभान प्रहरी चौकीका असई कुलबहादुर श्रेष्ठले निर्माण व्यवसायीले अटेर गर्दा काममा ढिलाइ भएको बताए । हामीले निर्माण सामग्री मिलाएर दोहोरो गाडी चल्न सक्नेगरी राख्न भन्ने गरेका छौं, उनले भने । सडक डिभिजनका इन्जिनियर रवि शाहले निर्माण व्यवसायीलाई सडकमा अवरोध नगर्न पत्र नै दिएको बताए । नाली निर्माणमा एक मिटरबाहेक अवरोध नगर्न भन्ने गरेका छौं, उनले भने, आधा सडकमै राखिदिन्छन् । अनि घण्टौं जामको समस्या हुन्छ । सवारीसाधनको चाप अधिक छ । दैनिक सयौं टिपर, मालवाहक ट्रक, यात्रुवाहक बस, साना सवारी साधन गुड्छन् । पाल्पाबाहेक गुल्मी, अर्घाखाँची, स्याङ्जा, बागलुङ, पर्वत, कास्की, म्याग्दी, मुस्ताङसम्मका सवारीसाधन सिद्धार्थ राजमार्ग भएर गुड्छन् । राजमार्गमा करिब चार किलोमिटर जाम पर्छ । ठूला सवारीका कारण झन् समस्या छ । सिद्धार्थ राजमार्ग मात्र होइन, तानसेनगुल्मी सडकको अवस्था पनि उस्तै छ । निर्माण व्यवसायीले समयमा काम पुरा नगरेपछि सडक डिभिजन पाल्पाले पाल्पागुल्मी सडक खण्ड शुक्रबारदेखि १५ दिनसम्म रातीको समयमा बन्द गरेर कटानको काम गराउन थालेको छ । जोर्ते क्षेत्रमा चार महिनादेखि २ सय मिटर भीर कटान गरेको छैन । अघिल्लो वर्ष लगाएको ठेक्काको काम समयमा सम्पन्न नगर्ने निर्माण व्यवसायीलाई पाल्पागुल्मी सडक चौडा गर्ने कामका लागि दैनिक बेलुकी साढे ९ देखि बिहान साढे ३ बजेसम्मका लागि सडक बन्द गरेर काम गराइएको सडक डिभिजनले जनाएको छ । प्रदीप साइन जेभी बुटवलले काम समयमा सम्पन्न गरेको छैन । जिल्ला सुरक्षा समितिसँगको बैठकबाट काम गराउन जोड दिने निर्णय भएको सडक डिभिजन प्रमुख रामेश्वर लम्सालले बताए ।"
मिर्गौला प्रत्यारोपण सबै सफल,"भक्तपुर (कास) भक्तपुरस्थित सहिद धर्मभक्त मानव अंग प्रत्यारोपण केन्द्रमा गरिएका पछिल्ला ५० वटै मिर्गौला प्रत्यारोपण सफल भएको छ । केन्द्रका अनुसार तीमध्ये केही जटिल र जोखिमपूर्ण प्रत्यारोपणसमेत थिए । हाम्रो टिमले गरेका पछिल्ला ५० वटै प्रत्यारोपण सफल भयो, केन्द्रका कार्यकारी निर्देशक डा पुकारचन्द्र श्रेष्ठले भने, यसबीचमा जटिल र जोखिमपूर्ण प्रत्यारोपणसमेत गरेका छौं । डा श्रेष्ठ चार महिनाअघि दोस्रो पटक केन्द्रका कार्यकारी निर्देशक भएर आएका हुन् । सफल प्रत्यारोपण गरिएकामध्ये एक जनामा दोस्रो पटक प्रत्यारोपण गरिएको हो । ती बिरामीको पहिलो पटक प्रत्यारोपण गरिएको मिर्गौलाले केही वर्ष काम गरेर फेल भएको थियो । त्यस्तै शरीरमा अत्यधिक एन्टिबडी भएकी एक महिलाको पनि विशेष प्रविधिद्वारा एन्टिबडीको तह सामान्य बनाएर प्रत्यारोपण गरिएको थियो ।"
खोप हराएको छैन : मन्त्री,"मोरङ (कास) स्वास्थ्य तथा जनसंख्यामन्त्री विरोध खतिवडाले कोरोनाविरुद्धको एउटा पनि खोप नहराएको दाबी गरेका छन् । विराटनगरमा शनिबार सञ्चारकर्मीसँगको कुराकानीमा मन्त्री खतिवडाले खोपको तथ्यांक नभएको भन्ने विषय राजनीतिक प्रोपोगन्डा मात्रै भएको बताएका हुन् । कुन देशबाट कुनकुन खोप कति आएको र त्यो कुन प्रदेश र पालिकामा कति पठाएको सबै तथ्यांक भएकाले खोप हराएको कसरी भन्न मिल्छ, उनले भने, स्वास्थ्यकर्मीले सर्वसाधारणलाई खोप लगाउने क्रममा केही खोप खेर गएकोलाई अहिले राजनीतिक मुद्दा बनाएर हंगामा मचाइएको छ ।निश्चित दिन तोकेर खोप लगाउने गरेको र स्वास्थ्यकर्मीले खोप लगाउने क्रममा बाँकी खोप खेर गएको संख्यालाई लिएर धेरै राजनीति भइरहेको खतिवडाको भनाइ थियो । अहिले प्रत्येक स्थानीय तहमार्फत दैनिक खोप लगाउने काम भइरहेकाले एउटा पनि खोप खेर नजाने गरेको उनले दाबी गरे । चैत महिना अगावै १२ वर्षमाथिका उमेर समूहलाई खोप लगाइसक्ने उनको भनाइ छ ।मन्त्री खतिवडाले बीपी कोइराला स्वास्थ्य विज्ञान प्रतिष्ठानको उपकुलपतिमा डा श्यामसुन्दर यादवको नियुक्ति कानुनसम्मत रहेको दाबीसमेत गरेका छन् । कानुनसम्मत भए नभएको टुंगो लगाउने निकाय न्यायालय रहेकाले यस विषयमा बाहिर धेरै छलफल र बहस गर्नुको औचित्य नभएको उनको भनाइ थियो । मन्त्रालयले ऐन मिचेर केही दिनअघि डा यादवलाई उपकुलपतिको हैसियतमा प्रतिष्ठान पठाएपछि यसको विरोध भइरहेको छ ।"
फेरि बढ्यो कर्जाको ब्याजदर,"अहिले निक्षेपको ब्याजदर बढेकाले आउँदा महिनाहरूमा कर्जाको ब्याजदर पनि बढ्ने बैंकर्स संघका अध्यक्ष अनिलकुमार उपाध्यायले बताए । बैंकहरूले यसअघि निक्षेपको ब्याजदर वृद्धि नगर्ने सम्बन्धमा आपसमा गरेको सहमति खारेज गरे पनि राष्ट्र बैंकको निर्देशित सीमा कायमै छ । यसकारण उक्त सीमाभित्र रहेर अघिल्लो महिनाको औसत ब्याजदरको बढीमा १० प्रतिशत बिन्दुले ब्याजदर बढाएका छन् । ब्याजदर नबढाउँदा पैसा बैंकिङ प्रणालीभन्दा बाहिर जाने सम्भावना पनि देखियो, उनले भने, रेमिट्यान्सलाई आकर्षित गर्न र वित्तीय प्रणालीबाहिर रहेको निक्षेप तान्न सकिन्छ कि भन्ने उद्देश्यले बैंकहरूले ब्याजदर वृद्धि गरेका हुन् । विगतको अप्ठ्यारो परिस्थितिमा आफूहरूले ब्याजदरमा एक प्रकारको सहमति गरे पनि अब त्यसलाई विस्तारै स्वतन्त्र बनाउनुपर्ने र अहिले त्यसको सुरुवात भएको उनको दाबी छ । सधैं ब्याजदरमा हस्तक्षेप ठीक हुँदैन, उनले भने, हामी विस्तारै स्वतन्त्रताको बाटोमा छौं । यो क्रममा कर्जाको ब्याजदर पनि केही माथि जान सक्छ । यसलाई स्वाभाविक मान्नुपर्छ । निक्षेपको ब्याजदर स्थिर राख्ने सम्बन्धमा वाणिज्य बैंकहरूबीचको यसअघिको भद्र सहमति शुक्रबार तोडिएको हो ।यस्तै, विकास बैंक र फाइनान्स कम्पनीले पनि निक्षेपको ब्याजदर बढाएका छन् । जसअनुसार राष्ट्रिय स्तरका विकास बैंकहरूमा एक वर्षे मुद्दती निक्षेपको ब्याजदर अधिकतम ११५५ प्रतिशत पुगेको छ । गत पुसमा यस्तो ब्याजदर १०३५ प्रतिशत थियो । फागुनका लागि फाइनान्स कम्पनीहरूले पनि निक्षेपको ब्याजदर एक प्रतिशत विन्दुभन्दा धेरैले बढाएका छन् । जनअनुसार एकवर्षे व्यक्तिगत मुद्दती निक्षेपको ब्याजदर अधिकतम ११७१ प्रतिशत पुगेको छ । उल्लिखित अनुपातमा ब्याजदर बढेकाले विकास बैंक र फाइनान्स कम्पनीले पनि डेढ देखि २ प्रतिशतका दरले कर्जाको ब्याजदर बढाउने बैंकरहरू बताउँछन् । राष्ट्र बैंकले गत असोजदेखि ब्याजदरमा हस्तक्षेप गर्दै आएको छ । राष्ट्र बैंकको निर्देशनअनुसार बैंक तथा वित्तीय संस्थाले आफ्नो वर्गका वित्तीय संस्थाको निक्षेपको औसत ब्याजदरको तुलनामा बढीमा १० प्रतिशत बिन्दुले घटाउन वा बढाउन पाउँछन् । सोही निर्देशनअनुसार बैंकहरूले गत कात्तिक र मंसिरमा निक्षेपको ब्याजदर बढाएका थिए । तर पुस र माघमा आपसमा भद्र सहमति गरेर निक्षेपको ब्याजदर स्थिर राखेका थिए । हाल त्यही सहमति तोडेर निक्षेपको ब्याजदर बढाइएको हो । अहिले धेरै बैंकहरू ब्याजदर नबढाउने पक्षमै थिए । ब्याजदर बढाउँदैमा निक्षेप नथपिने तर लागत मात्र बढ्ने भएकाले उनीहरू निक्षेप बढाउने पक्षमा थिएनन् । तर राष्ट्र बैंकको अप्रत्यक्ष निर्देशन भन्दै बैंकर्स संघले ब्याजदर बढाउन बैंकहरूलाई आग्रह गरेको हो । यसअघि राष्ट्र बैंककै कारण सहमति भएको थियो, स्रोतले भन्यो, अब स्वतन्त्र छाड्दा हुन्छ भन्ने संकेत पाएपछि यसअघिको सहमति खारेज भयो ।पुससम्म पनि अर्थतन्त्रका महत्त्वपूर्ण परिसूचक झन्झन् खराब बन्दै गएपछि ब्याजदर माथि जान दिएर कर्जा माग स्वतः कम हुने अवस्था ल्याउनेतर्फ राष्ट्र बैंक लागेको स्रोतले बताएको छ । निक्षेपको ब्याज बढाउने विषयमा बैंकर्स संघको बैठकमा राष्ट्र बैंकको संकेत भनेर ब्रिफिङ हुनुले पनि यो पुष्टि हुने एक बैंकरले बताए । पुससम्म मुलुकको शोधानान्तर स्थिति २ खर्ब ४१ अर्ब रुपैयाँ घाटामा थियो । अघिल्लो वर्षको सोही अवधिमा शोधनान्तर स्थिति १ खर्ब २४ अर्ब ९२ करोड बचतमा थियो । यो स्थितिमा सुधार गर्न पनि केही समयका लागि ब्याजदरमा हस्तक्षेप नगरी स्वतन्त्र छाड्नुपर्ने राष्ट्र बैंकका अधिकारीहरूको तर्क छ ।तर राष्ट्र बैंकका प्रवक्ता गुणाकर भट्टले ब्याजदर वृद्धिका सम्बन्धमा हाल राष्ट्र बैंकले कुनै निर्देशन नदिएको दाबी गर्छन् । यद्यपि बैंकहरूले ब्याजदर बढाएकाले वित्तीय प्रणाली बाहिर रहेको निक्षेप बैंकिङ प्रणालीमा ल्याउन र रेमिट्यान्समा प्रोत्साहन मिल्ने उनले बताए । बढ्दो शोधानान्तर घाटा र विदेशी मुद्रा सञ्चितिमा आएको कमीले बाह्य क्षेत्र उच्च दबाबमा छ, उनले भने, बैंक तथा वित्तीय संस्थाद्वारा भएको ब्याजदर वृद्धिको निर्णयले उक्त अवस्था सुधार्न केही सहयोग पुग्न सक्छ ।निजी क्षेत्रले भने बैंकहरूको ब्याजदर वृद्धिको निर्णय स्थगन गर्न राष्ट्र बैंकसमक्ष आग्रह गरेको छ । उद्योग वाणिज्य महासंघले शुक्रबार विज्ञप्ति निकालेर ब्याजदर वृद्धि नगर्न बैंकहरूलाई र उक्त निर्णय कार्यान्वयन नहुने व्यवस्था मिलाउन राष्ट्र बैंकलाई आग्रह गरेको हो ।"
७ महिनामा विकास खर्च १६५ मात्रै,"(काठमाडौं)  माघपछि विकास बजेट खर्च (पुँजीगत) बढ्ने सरकारको दाबीका बीच वास्तविकता भने झन् कमजोर देखिएको छ । चालु आर्थिक वर्षको पहिलो ७ महिना अर्थात् माघ मसान्तसम्ममा १६ प्रतिशत मात्रै पुँजीगत खर्च भएको छ ।महालेखा नियन्त्रक कार्यालयको तथ्यांकअनुसार पुस मसान्तसम्ममा सरकारले १३४४ प्रतिशत अर्थात् ५० खर्ब ८० करोड रुपैयाँ बराबर पुँजीगत खर्च गरेको थियो । माघमा यस्तो खर्च बढ्ने अपेक्षा गरिए पनि लक्ष्यअनुरूप भने भएको देखिँदैन । माघ मसान्तसम्मको पुँजीगत खर्च १६०८ प्रतिशत अर्थात् ६० अर्ब ७० करोड रुपैयाँ बराबर मात्रै रहेको महालेखाको तथ्यांकबाट देखिन्छ । यो खर्च सरकारले बजेटमार्फत राखेको सुरुवाती लक्ष्यको तुलनामा हो । यद्यपि, मध्यावधि समीक्षापछि घटाइएको बजेटको आकारसँग तुलना गर्ने हो भने हालसम्मको पुँजीगत खर्च १७८६ प्रतिशत हुन आउँछ । सरकारले हरेक महिना १० प्रतिशत विकास खर्च गर्ने लक्ष्य राखेको छ । तर माघमा भएको खर्च भने पुँजीगत शीर्षकमा छुट्याइएको कुल बजेटको ५ प्रतिशत हाराहारी मात्रै हो ।सरकारले यसै साता मध्यावधि समीक्षामार्फत बजेटको आकार ८८ अर्ब ५५ करोड रुपैयाँले घटाएको छ । चालु आर्थिक वर्षका लागि १६ खर्ब ३२ अर्ब ८३ करोड रुपैयाँ बराबरको बजेट ल्याइएकामा त्यसलाई घटाएर १५ खर्ब ४६ अर्ब २८ करोड मात्रै खर्च हुने संशोधित अनुमान राखिएको छ । जसमध्ये चालु शीर्षकको बजेट २९ अर्ब ८३ करोड, पुँजीगत शीर्षकको बजेट३७ अर्ब ७७ करोड र वित्तीय व्यवस्थातर्फको बजेट १८ अर्ब ९४ करोडरुपैयाँ बराबर घटाइएको छ ।महालेखा नियन्त्रक कार्यालयको तथ्यांकअनुसार चालु आर्थिक वर्षको पहिलो ७ महिनाको कुल बजेट खर्च ५ खर्ब ९१ अर्ब रुपैयाँ बराबर देखिन्छ । जुन वार्षिक विनियोजित बजेटको ३६२ प्रतिशत बराबर हो । संशोधित अनुमानसँग तुलना गर्ने हो भने खर्चको यो आँकडा ३८२२ हुन आउँछ । जसमध्ये चालु शीर्षकको खर्च मात्रै ४ खर्ब ७५ अर्ब ६१ करोड रुपैयाँ छ । यो चालुगत शीर्षकमा सुरुमा छुट्याइएको बजेटको ४४६५ प्रतिशत बराबर हो । बजेटको आकार घटाएपछिको अवस्थामा भने हालसम्मको चालुगत खर्च ४५९३ प्रतिशत बराबर छ । त्यस्तै, वित्तीय व्यवस्थातर्फ हालसम्म सुरुवाती लक्ष्यको १६०८ प्रतिशत अर्थात् ५४ अर्ब ६१ करोड रुपैयाँ खर्च भएको छ । संशोधित बजेटका आधारमा भने वित्तीय व्यवस्थातर्फ हालसम्म भएको खर्च ३२०३ प्रतिशत हो ।सरकारले माघ मसान्तसम्म असुल गरेको राजस्व भने वार्षिक लक्ष्यको करिब ५४ प्रतिशत देखिएको छ । आन्तरिक राजस्वतर्फ ११ खर्ब ८० अर्ब रुपैयाँ संकलन गर्ने सरकारी लक्ष्य रहेकामा यो अवधिसम्म ६ खर्ब १३ अर्ब अर्थात् लक्ष्यको ५१९४ प्रतिशत उठेको छ । जसमध्ये कर राजस्वतर्फ ५ खर्ब ६० अर्ब रुपैयाँ र गैरकर राजस्वतर्फ ५२ अर्ब ५६ करोड रुपैयाँ संकलन भएको हो । यस्तै, यही अवधिमा वैदेशिक अनुदान वार्षिक लक्ष्यको २३१७ प्रतिशत अर्थात् १३ अर्ब ८८ करोड रुपैयाँ आएको देखिएको छ । यद्यपि वैदेशिक अनुदानका रूपमा यो रकम गत पुसमै आएको थियो । माघमा भने थप वैदेशिक अनुदान आएको देखिँदैन ।"
रेलको ड्राई रन आजदेखि,रेल सेवा सञ्चालन गर्न संघीय सरकारले तत्काल साढे २१ करोड रुपैयाँको स्रोत सुनिश्चित गरेको छ । भारतीय कम्पनी कोकंण रेल्वे कर्पोरेसन लिमिटेडले उपलब्ध गराएको बिलबमोजिमको भुक्तानी उक्त रकमबाट गरिने उनले जानकारी दिए । २०७७ माघमा मन्त्रिपरिषद्ले रेल्वे कम्पनीलाई ४५ करोड रुपैयाँ दिने निर्णय गरेको थियो । नेपाल रेल्वेले अर्थ मन्त्रालयसँग रकम माग गर्दै आएकोमा मन्त्रालयले बल्ल साढे २१ करोड रुपैयाँको स्रोत सुनिश्चित गरेको हो । एक वर्षसम्म सञ्चालनको जिम्मा पाएको कोकंणलाई नेपालले करिब ३५ करोड रुपैयाँ तिर्न बाँकी रहेको महाप्रबन्धक झाले बताए ।भारतको जयनगरबाट धनुषाको कुर्थासम्म (करिब ३५ किलोमिटर) चल्ने रेल सेवाको नेपाल र भारतका प्रधानमन्त्रीले संयुक्त रूपमा उद्घाटन गर्ने तयारी छ । तर दुवै मुलकका प्रधानमन्त्रीको समयतालिका नमिल्दा रेल सेवा थालनी अझै पर धकेलिने देखिएको छ । कोकंणबाट ८४ करोड ६५ लाख रुपैयाँमा खरिद गरिएका दुई सेट रेल २०७७ असोज २ मा तामझामका साथ जयनगरबाट जनकपुर ल्याइएको थियो । तत्कालका लागि जयनगरबाट कुर्थासम्म समान्य सिटको भाडा ७० र एसी सिटको ३ सय रुपैयाँ निर्धारण गरिएको छ ।२०७८ मंसिर १५ मा रेल सञ्चालनका लागि जारी भएको अध्यादेश पारित नहुँदा रेल उद्घाटन अन्योलमा परेको हो । नेपाल रेल्वेले सेवा उद्घाटनको समय तोक्न छलफल गरिरहेको बेला कानुन अभाव हुने देखिएको छ । संविधानको धारा ११४ अनुसार अध्यादेश सक्रिय राख्न संसद्को दुवै सदनले स्वीकृत गर्नुपर्ने र अध्यादेश संसद्मा पेस गरेको ६० दिनभित्र प्रतिस्थापन विधेयक प्रमाणीकरण गरिसक्नुपर्ने संवैधानिक प्रावधान छ । यो अध्यादेश प्रतिनिधिसभा र राष्ट्रिय सभाको दसौं अधिवेशन सुरु भएको पहिलो बैठक मंसिर २८ मा पेस गरिएको थियो । अध्यादेश प्रतिनिधिसभाले स्वीकार गरिसकेको छ । स्वीकार गरेपछि सरकारले प्रतिस्थापन विधेयक ल्याउनुपर्ने हुन्छ । अध्यादेश संसद्को दुवै सदनले स्वीकार गर्नुपर्ने हुन्छ । तर राष्ट्रिय सभाबाट अझै स्वीकार भएको छैन ।
विस्तार हुँदै कुरिलो खेती,"(भक्तपुर)  काउली, बन्दा, फर्सी, काँक्रोलगायत मौसमअनुसारका तरकारी लगाउने भक्तपुर सिपाडोलस्थित विविचा गाउँका दशराम र सरिता ख्याजु दम्पतीले कुरिलो खेती पनि गर्छन् । यो दम्पतीले २ रोपनी जग्गाबाट कुरिलो खेती गर्न थालेको पनि २ दशकभन्दा बढी भइसकेको छ । पहिले प्रतिकिलो ६० देखि ३ सय रुपैयाँमा बेच्दै आएको कुरिलोको मूल्य अहिले खेतमै प्रतिकिलो २ सय ५० देखि १२ सय रुपैयाँसम्म पर्छ । बजार विस्तार भइरहेकाले क्रमशः क्षेत्रफल बढाउँदै लगेका उनीहरूले अहिले २० रोपनी जग्गामा कुरिलो खेती गरिरहेका छन् । हेटौंडामा पनि खेती विस्तार गर्ने उनीहरूको सोच छ । पहिला पाउको मुठा बान्थ्यौं, त्यही ५ वटा मुठाको किलो बनाउँथ्यौं, अहिले एकदुई किलोको मुठा बनाउँछौं, सरिताले भनिन् ।कुरिलो उत्पादन गर्ने मात्र होइन, दशराम उत्पादित फसल आफैं कालीमाटी तरकारी तथा फलफूल बजारमा लगेर बेच्छन् पनि । आफैंले तरकारी बेच्न जानुको पनि कारण छ । पहिले दशराम खेतीपाती गर्थे भने सरिता श्रीमान्लाई सघाउनेसँगै हिसाबकिताब सम्हाल्थिन् । खेतमै आएर फसल उठाउने व्यापारीले उचित मूल्य नदिएपछि उनीहरू बजारको खोजीमा लागे । २०७३ मा सरिताले डोलेश्वर मेलामा बाल्टिनमा कुरिलो राखेर बेचिन् । आफैंले बेच्दा राम्रो मूल्य पाएपछि चाबहिल तरकारी बजारमा पनि पुर्याए । त्यसयता दशरामले आफूसहित ७ जना किसानले उत्पादन गरेको तरकारीलाई कालीमाटी पुर्याउन थालेका हुन् । आफैंले फसल बजार पुर्याउँदा कुरिलोमा मात्रै सिजनमा कम्तीमा ५ लाख रुपैयाँ बचत हुने रैछ, व्यापारीलाई दिनुभन्दा आफै बेच्ने हो, दशरामले भने । तरकारी उत्पादन गर्ने किसानले मिहिनेतअनुसारको मूल्य नपाउने तर त्यही तरकारी बजारसम्म पुग्दा धेरै महँगो हुने गरेको उनको अनुभव छ । पहिला कुरिलोमा किलोकै ५०१०० रुपैयाँ राख्ने रैछ, यता किसान सस्तोमा, उता ग्राहक महँगोमा किन्न बाध्य, दशरामले भने, आजभोलि पनि महँगो हुँदा एक हजारमा उठाउँछन्, २ हजारमा बेच्छन् ।अहिले उनीहरूको खेतमा कुरिलोका ३५ वर्ष पुराना बिरुवा छन् । यो वर्ष नयाँ बिरुवा पनि रोपिसकेका छन् । फागुनदेखि झार गोड्ने, मल हाल्ने, खनजोत गर्ने काम सुरु भएपछि उनीहरू त्यसमै व्यस्त हुन्छन् । असार र साउनमा दिनकै टिप्नुपर्छ, नत्र बिरुवा हुर्किन्छ । जेठ र भदौमा दिन बिराएर टिप्नुपर्छ, दशरामले भने, पहिला रोपनीमा २५ किलोसम्म उत्पादन हुन्थ्यो । अहिले १० किलो मात्र आउँछ ।लगातार एउटै बाली लगाइरहेका कारण पनि उत्पादन घटेको हुन सक्ने उनको भनाइ छ । तर मिहिनेत उति नै हुने भएपछि खेती विस्तार गरेको उनले बताए । २ रोपनीमा खेती गर्दा पनि बाहिर जान पाइएन । २० रोपनीमा लगाउँदा पनि पाइँदैन । त्यसैले जग्गा बढाएको हो, उनले भने, पहिला उत्पादन धेरै पैसा कम हुन्थ्यो । अहिले उत्पादन कम हुँदा पनि पैसा धेरै छ । गत वर्ष कुरिलो मात्रै बेचेर २० लाख रुपैयाँ बचत गरेको उनले सुनाए । सबै जग्गा भाडामा लिएर खेती गरिरहेका उनीहरूले ८१० जना कामदारलाई रोजगारीसमेत दिइरहेका छन् ।विविचा गाउँका किसानले कम्तीमा १ रोपनीदेखि अधिकतम २० रोपनीसम्म क्षेत्रफलमा कुरिलो लगाएका छन् । अर्का किसान तुलसीराम ख्याजु पनि विगत २० वर्षदेखि २ रोपनी जग्गामा कुरिलो खेती गरिरहेका छन् । उनी पनि खेती विस्तार गर्ने तयारीमा छन् तर खोजेअनुसारको जग्गा नपाउँदा विस्तार गर्न सकेका छैनन् । रोपनीको वर्षको भाडा मात्रै २० हजार भन्छन् । महँगो भयो । त्यहिमाथि सबै प्लटिङ गरेको जग्गाा । राम्रो जग्गा नै पाउँदैन, उनले भने । गत वर्षको जस्तै मूल्य पाएमा वर्षमा २ लाख रुपैयाँसम्म बचत हुने उनले बताए । अहिले एक किलो खसीको मासु र कुरिलो मूल्य बराबर छ, उनले भने, भैंसी पालेको जस्तो दुःख गर्नुपर्छ । त्यहीअनुसार आम्दानी पनि हुन्छ ।कुरिलो खेती गर्दा धेरै वर्षसम्म जग्गा ओगट्ने र मूल्य पनि कमै पाउने भएकाले केही वर्षअघिसम्म थोरै किसानले मात्र यो खेती गर्थे । पछिल्लो समय विविचा गाउँका धेरै किसान कुरिलो खेतीतर्फ आकर्षित भएका छन् । सुरुमा कुरिलोबाट आम्दानी प्रशस्त नहुँदा किसानहरू जग्गा भाडामा लिएर खेती गर्न डराउँथे । अहिले विविचा गाउँका ८० प्रतिशतभन्दा बढी किसानले कुरिलो खेती गर्छन् ।कृषि तथा पशुपक्षी विकास मन्त्रालयले जारी गरेको नेपाली कृषिसम्बन्धी तथ्यांकीय जानकारी २०७६ अनुसार देशभर १ सय ६२ हेक्टर क्षेत्रफलमा कुरिलो खेती गरिन्छ । जसमा बर्सेनि १ हजार १ सय ५२ टन कुरिलो उत्पादन हुने गर्छ । सात प्रदेशमध्ये वाग्मतीमा सबैभन्दा बढी ८ सय ४१ टन उत्पादन हुन्छ भने मधेस र सुदूरपश्चिम प्रदेशमा हालसम्म उत्पादन भएको छैन ।"
'भ्यालेन्टाइन डे मा ग्लोबल आईएमईको १५ प्रतिशत क्यासब्याक,"काठमाडौं (कास) ग्लोबल आईएमई बैंकले भ्यालेन्टाइन डे का अवसरमा ग्राहकलाई क्यूआर कोडमार्फत गरिने भुक्तानीहरूमा १५ प्रतिशत क्यासब्याक प्रदान गर्ने भएको छ । फागुन १ र २ मा सरसामान खरिद गर्दा मेरी उनीलाई लेखी क्यूआर कोडमार्फत गरिने भुक्तानीमा १५ प्रतिशत वा अधिकतम २ सय रुपैयाँसम्म क्यासब्याक पाउने बैंकले जनाएको छ । बैंकले ७६ जिल्लामा २ सय ८७ शाखा, २ सय ५२ एटीएम, २ सय ६३ शाखारहित बैंकिङ सेवा, ४८ एक्स्टेन्सन तथा राजस्व संकलन काउन्टर र ३ वटा वैदेशिक प्रतिनिधि कार्यालयबाट २७ लाखभन्दा बढी सेवाग्राहीलाई सेवा प्रदान गरिरहेको छ ।"
काठमाडौं महानगरको कर ॅखल्ती बाट तिर्न सकिने,"काठमाडौं (कास) खल्ती डिजिटल वालेटले काठमाडौं महानगरपालिकाको कर घरै बसी भुक्तानी गर्न मिल्ने सुविधा ल्याएको छ । करदाताले महानगरलाई तिर्नुपर्ने जग्गा, घर, भाडा, सवारी साधन, व्यवसायसम्बन्धी कर अब खल्तीमार्फत सहजै भुक्तानी गर्न सक्नेछन् । यो सुविधा लिनुअघि इसर्भिस डट काठमान्डू डट जीओभी डट एनपीमा गएर आवश्यक पर्ने सम्पूर्ण विवरण दाखिला गरी करदाता पोर्टलमा आफ्नो नाम दर्ता गराउनुपर्नेछ । दर्ता भएपछि आफ्नो युजर नाम र पासवर्ड दाखिला गरी लगइन गर्न सकिनेछ । करदाता पोर्टलमा लगइन गरेपछि करदाताको विवरण प्राप्त हुनेछ । आफूले तिर्ने करको छनोट गरेर करको मूल्यांकन हुनेछ । सम्पूर्ण विवरण सही भए भुक्तानी विकल्पहरूमा खल्ती छनोट गरेर प्रक्रिया पूरा गर्न सकिने कम्पनीले जनाएको छ ।"
वर्ल्डलिंकले नीतिगत अनुसन्धानमा सहयोग गर्ने,"काठमाडौं (कास) इन्टरनेट सेवा प्रदायक कम्पनी वर्ल्डलिंक कम्युनिकेसन्सले नीतिगत अनुसन्धानका लागि सहयोग गर्ने भएको छ । वर्ल्डलिंकले नेपालमा प्रमाणमा आधारित नीति निर्माण र प्रवर्द्धनका लागि उद्यमशीलता विकासमा काम गरिरहेको दायित्व नेपाललाई सहयोग गर्ने भएको हो । वर्ल्डलिंकको सहयोगमा उद्यमशीलताका लागि नवीनता, सहकार्य र सेवा दिँदै आएको दायित्वले ३ वर्षमा ३ वटा नीतिगत विषयवस्तुमा सहयोग गर्नेछ । सरकारका सम्बन्धित मन्त्रालयको समेत सहभागितामा ३ जनालाई दायित्व नेपाल नीति फेलोसिप प्रदान गर्ने गरी बिहीबार वर्ल्डलिंक र दायित्व नेपालबीच सम्झौता भएको छ । नीति अनुसन्धानसम्बन्धी सो सम्झौतामा वर्ल्डलिंकका तर्फबाट कम्युनिकेसन्सका अध्यक्ष दिलीप अग्रवाल र दायित्व नेपालका अध्यक्ष डा पुकार मल्लले हस्ताक्षर गरे ।"
डिसहोम फाइबरनेटको ६०० एमबीपीएसको इन्टरनेट,काठमाडौं (कास) डिसहोम फाइबरनेटले ६०० एमबीपीएस स्पिड भएको मेगाफाई इन्टरनेट प्रदान गर्ने भएको छ । डिसहोमले हाई स्पिड इन्टरनेट प्रयोगकर्ताका लागि ३०० र ६०० एमबीपीएस स्पिडको इन्टरनेट प्याकेज ल्याएको हो । नेपालमा नै पहिलो पटक वाइफाई६ राउटर र मेस नोडमार्फत ग्राहकहरूले हाई स्पिड इन्टरनेटको मज्जा लिन सक्नेछन् । डिसहोमले ल्याएको वाइफाई६ राउटर हाल बजारमा उपलब्ध राउटरभन्दा ४ गुणा बढी स्पिडमा चल्ने कम्पनीको दाबी छ ।
अस्ट्रेलियामा खोप नियमविरुद्ध हजारौंको प्रदर्शन,"(अस्ट्रेलिया)  सरकारले लगाएको अनिवार्य खोपको नियमको विरोध गर्दै अस्ट्रेलियाको राजधानी क्यानबेरामा शनिबार हजारौंले प्रदर्शन गरेका छन् । प्रहरीले तीन जना प्रदर्शनकारीलाई पक्राउसमेत गरेको छ । कोरोना भाइरसविरुद्धको खोप अनिवार्य गरिएपछि असन्तुष्ट सर्वसाधारणले संसद् भवन अगाडि प्रदर्शन गरेका हुन् । प्रदर्शनमा करिब १० हजार सहभागी भएका थिए । स्थानीय सञ्चार माध्यमले प्रदर्शन शान्तिपूर्ण भएको जनाएका छन् । विरोधका कारण परोपकारी कार्यका लागि आयोजना गरिएको पुस्तक प्रदर्शनी स्थगित भएको छ । अधिकारीहरूले क्यानबेरास्थित एक्जिबिसन पार्कबाट आइतबारसम्म हटिसक्न प्रदर्शनकारीलाई आदेश दिएका छन् । खोप अनिवार्य गर्ने सरकारी नियमको विरोध गर्दै आएका प्रदर्शनकारी करिब एक सातादेखि उक्त स्थानमा छन् । अस्ट्रेलियामा खोप लगाउन योग्यमध्ये करिब ९० प्रतिशतले दोस्रो र ९५ प्रतिशतले पहिलो मात्रा लगाइसकेका छन् । तर पनि पछिल्ला दिनहरूमा सरकारले लगाएको नियमको विरोध हुँदै आएको छ । अस्ट्रेलियाली प्रधानमन्त्री स्कट मरिसनले प्रदर्शनकारीलाई शान्तिपूर्वक प्रदर्शन गर्न आग्रह गरेका छन् । उनले खोप अनिवार्य गर्ने नियमका लागि राज्य सरकार उत्तरदायी भएको जनाएका छन् । केन्द्र सरकारले अत्यन्तै संवेदनशील स्वास्थ्य क्षेत्र, वृद्धवृद्धालाई रेखदेख गर्ने एज केयर होममा लगाइएको अनिवार्य खोपको नियमप्रति मरिसनले समर्थन जनाएका छन् । उनले यसबाहेकका अन्य खोपसम्बन्धी अनिवार्य नियम केन्द्र सरकारले लगाउन नसक्ने र त्यसका लागि राज्य सरकार जिम्मेवार भएको बताए । अस्ट्रेलियामा स्वास्थ्य क्षेत्र, एज केयर होम, अपांगता भएका व्यक्तिलाई सहयोग गर्ने क्षेत्रलगायत अन्य संवेदनशील क्षेत्रमा काम गर्ने कर्मचारीले अनिवार्य खोप लगाएको हुनुपर्ने नियम लगाइएको छ । सरकारको यही नियमका कारण केही कर्मचारीले जागिरसमेत छाडेको समाचारमा जनाइएको छ । प्रमुख प्रतिपक्षी दल लेबरका नेता एन्थोनी अल्बानिजीले प्रदर्शनकारीलाई घर फर्कन आग्रह गरेका छन् । उनले यस किसिमका क्रियाकलापमा सहभागी नहुन आग्रह गर्दै खोपको पूर्ण मात्रा लिएका मानिसहरू कोरोनाको जोखिमबाट सुरक्षित हुने प्रमाणित भइसकेकाले तथ्यलाई विचार गर्न आग्रह गरे । शनिबारको प्रदर्शनमा वान नेसन्स पार्टीकी पोलिन हेन्सनसमेत सहभागी थिइन् । अस्ट्रेलियाका केही राज्यमा अहिले पनि खोप नलगाएका व्यक्तिहरूलाई सार्वजनिक कार्यक्रम स्थल, रेस्टुराँ तथा सांगीतिक कार्यक्रमहरूमा प्रतिबन्ध लगाइएको छ ।"
पेरिसमा पनि विरोध,"(पेरिस)  कोरोना भाइरसका कारण लगाइएका प्रतिबन्धात्मक नियम र खोप अनिवार्य गरिएको विरोधमा फ्रान्सको राजधानीमा विशाल प्रदर्शनहरू गरिएका छन् । स्वतन्त्र आन्दोलनका पक्षधर बताउने प्रदर्शनकारीहरू देशभरबाट राजधानीमा जम्मा भएका हुन् । क्यानडाबाट प्रेरित स्वतन्त्रता संरक्षण को नाममा पेरिसमा शुक्रबार र शनिबार कोरोनाविरुद्धको खोप र सार्वजनिक स्वास्थ्य नीतिको विरोध गरिएको हो । आयोजकहरूले शान्तिपूर्ण रूपमा स्वतन्त्रता र मौलिक अधिकार उल्लंघनको विरोधमा आवाज उठाएको बताएका छन् । फ्रान्सेली प्रधानमन्त्री जाँ कास्टेक्सले राजधानीलाई ब्लक गर्ने र्यालीमाथि बन्देज लगाइने घोषणा गरेका छन् । प्रदर्शनकारीले राजधानी पेरिसका सार्वजनिक स्थल तथा यातायात बन्द गर्ने र घेराबन्दीको प्रयास गरेका उनको भनाइ छ । स्वतन्त्र रूपमा कुनै पनि कुरा, सरकार, पार्टी र शासन पद्धतिको विरोधी बन्न पाइन्छ । तर आफ्नो अधिकार लिन खोज्दा अरूको अधिकारमाथि हनन गर्न पाइन्न, उनले भने, त्यसैले राजधानीको स्वास्थ्य, व्यापार, यातायात बन्द गर्ने र राजधानीलाई अप्ठेरोमा पार्ने र्याली गर्न बन्देज लगाइएको छ ।आन्दोलनको उद्देश्य राजधानीलाई अवरुद्ध गर्नु भएकाले पेरिसमा नियोजित प्रदर्शन प्रतिबन्ध गरिएको उनको दाबी छ । फ्रान्सको आन्दोलन क्यानडाका ट्रकचालकहरूबाट प्रभावित भएको बताइएको छ । उक्त आन्दोलनकारीले ३ लाखभन्दा बढी व्यक्ति आन्दोलनमा सहभागी हुने घोषणा गरेपछि फ्रान्स सरकारले प्रतिबन्ध लगाउने निर्णय गरेको हो । निस, ब्ययोन, पर्पिन्यियाबाट धेरै आन्दोलनकर्मी पेरिसतर्फ आइरहेका जनाइएको छ । ती प्रदर्शनकारी सोमबार बेल्जियमको राजधानी ब्रसेल्स पुग्ने कार्यक्रम छ । ती प्रदर्शनकारीले युरोपियन कन्भर्जन्स को नाममा ब्रसल्समा विरोधका कार्यक्रमको घोषणा गरेका छन् ।"
युक्रेनमा जुनसुकै दिन आक्रमण हुन सक्छ,"वासिङ्टन (एजेन्सी) रुसले युक्रेनमाथि कुनै पनि बेला आक्रमण गर्ने दाबी गर्दै अमेरिकाले आफ्ना नागरिकलाई तत्काल युक्रेन छाड्न आग्रह गरेको छ ।अमेरिकी राष्ट्रपति कार्यालय ह्वाइट हाउसले रुसले हवाई बम आक्रमण गर्न सक्ने भएकाले सर्वसाधारणहरू युक्रेनबाट बाहिरिन कठिन हुने र उनीहरूको ज्यान जोखिममा पर्ने जनाएको छ । रुसले युक्रेनसँगको सीमा क्षेत्रमा हात हतियरसहित ठूलो संख्यामा सेना तैनाथ गरेको छ । तर युक्रेनमाथि आक्रमणको कुनै योजना नरहेको उसको दाबी छ । बेलायत, क्यानडा, नेदरल्यान्ड्स, जापान, दक्षिण कोरिया, अस्ट्रेलिया र लात्भियाले पनि आफ्ना नागरिकहरूलाई युक्रेन छाड्न आग्रह गरेका बीबीसीले जनाएको छ । अमेरिकी विदेश मन्त्रालयले एक विज्ञप्ति जारी गर्दै युक्रेनस्थित दूतावासका अत्यावश्यकबाहेकका कर्मचारी फिर्ता बोलाएको छ । त्यस्तै, युक्रेनका लागि बेलायती राजदूत मेलन्डा सिमोन्सले एक ट्वीट गर्दै आफू र सानो टिम मात्र किभमा रहने बताएकी छन् । अमेरिकी राष्ट्रिय सुरक्षा सल्लाहकार जेक सलेभनले रुसी सेनाले ठूलो सैन्य कारबाही अघि बढाउन सक्ने अवस्थामा पुगेका बताएका छन् । रुसी राष्ट्रपति भ्लादिमिर पुटिनले आक्रमणका लागि ठोस निर्णय गरेको बारे स्पष्ट सूचना नरहेको भए पनि रुसले कारबाहीको औचित्य पुष्टि हुने बहाना खोजिरहेको उनको भनाइ छ । यसअघि अमेरिकी विदेशमन्त्री एन्टोनी ब्लिंकनले पनि रुसले कुनै पनि बेला युक्रेनमा आक्रमण गर्न सक्ने बताएका थिए । हामी यस्तो अवस्थामा छौं, जुनसुकै बेला आक्रमण सुरु हुन सक्छ, उनले भने ।रुसी विदेश मन्त्रालयले भने युक्रेन मामिलाबारे पश्चिमा राष्ट्रहरूले गलत सूचना फैलाइरहेका आरोप लगाएको छ ।युक्रेनले नाटोको सदस्यता लिने तयारी गरेपछि पछिल्लो समय रुस रुष्ट बनेको छ । उसले युक्रेनी सीमामा बख्तरबन्द गाडी, तोप तथा अन्य हतियारसहित एक लाख सैनिक तैनाथ गरेको छ । तर युक्रेनमाथि आक्रमण गर्ने कुनै योजना नरहेको उसको दाबी छ । युक्रेनलाई नाटोको सदस्यता दिन नहुने र पूर्वी क्षेत्रमा नाटोको थप बिस्तार रोकिनुपर्ने रुसको माग छ । तर अमेरिकालगायत राष्ट्रहरूले रुसी मागको बेवास्ता गर्दै आएका छन् । यद्यपि, तनाव कम गर्नका लागि कूटनीतिक पहल भने जारी छ ।रुसी राष्ट्रपति भ्लादिमिर पुटिनले पश्चिमा देशले आफ्नो सुरक्षा चासोलाई बेवास्ता गरेको दाबी गर्दै युक्रेनलाई नाटोमा सामेल गरिए युद्धको अवस्था आउने चेतावनी दिँदै आएका छन् । रुसले युक्रेनको दक्षिणी द्वीप क्राइमियालाई नियन्त्रणमा लिएको र पूर्वी डोनबास क्षेत्रको रक्तपातपूर्ण विद्रोहलाई समर्थन गरेको करिब ८ वर्षपछि दुई देशबीच तनाव पुनः चर्केको हो । त्यसयता करिब १४ हजार सर्वसाधारणले ज्यान गुमाइसकेका छन् ।"
म्यान्मारमा ८६० बन्दीलाई आममाफी,नेपिडअ (एजेन्सी) म्यान्मारको सैन्य सरकारले कारागारमा रहेका ८ सय ६० बन्दीलाई आममाफी दिएको छ । आममाफी पाएकामध्ये ७ जना विदेशी नागरिक भएका बताइएको छ । सैन्य सरकारले एकता दिवसको अवसरमा उनीहरूलाई माफी दिएको हो । आफन्तहरूसँग पुनर्मिलन हुने आशामा शनिबार बिहान यांगुनको इनसिन जेलबाहिर करिब सय जना सर्वसाधारण भेला भएका समाचार संस्था एएफपीले जनाएको छ । सैनिक सरकारले जनवरी ३१ देखि थप ६ महिनाका लागि संकटकालको अवधि बढाएको छ । म्यान्मारको सेनाले गत वर्षको सत्ता कब्जा गरेपछि विरोध प्रदर्शहरू चर्किएपछि संकटकाल घोषणा गरिएको हो । देशभित्रका दल तथा लोकतन्त्रवादी तथा विश्व समुदाय सैनिक कदमविरुद्धमा उभिए पनि सेना पछाडि हटेको छैन । चुनावमा धाँधली भएकाले पुनः निर्वाचन गराउनुपर्ने भन्दै सेनाले सत्ता कब्जा गरेको हो । तर स्वतन्त्र पर्यवेक्षकले भने निर्वाचन निष्पक्ष र स्वतन्त्र रूपमा भएको बताउँदै आएका छन् । सेनाले सत्ता कब्जा गरेयता म्यान्मारका निरन्तर विरोध प्रदर्शनहरू हुँदै आएका छन् । आन्दोलनका क्रममा १ हजार ५ सय जनाभन्दा बढीको मृत्यु भइसकेको छ भने हजारौं घाइते छन् । साथै हजारौंलाई सुरक्षाकर्मीले नियन्त्रणमा लिएका छन् ।
"सुदूरको चुरे क्षेत्रमा सडक थप्दै, वन मास्दै","(धनगढीकञ्चनपुर)  कैलाली ढ्याम्चेपानीका हरि सिंह खुसी छन् । चुरेको मध्यभागमा रहेको उनको गाउँमा मोटरबाटो, बिजुली, खानेपानी मात्र होइन केबलकार नै बन्ने सपना बाँडिएको छ । काठमाडौंको चन्द्रागिरिमा केबलकार बनाएका व्यवसायीले चुरेको कम्पासे धुरादेखि सिधै गोदावरीसम्म केबलकार बनाउने भन्ने उनले सुनेका छन् । चुरेमा रहेको पुरानो बस्ती ढ्याम्चेपानी आसपासमा विगतका केही वर्षमा आधा दर्जन अरू गाउँ बनिसकेका छन् । केही वर्षअघिसम्म हरि सिंहको गाउँ ढ्याम्चेपानी, फूलबस्ती र बुढीतोलाबाहेक बस्ती भेट्न तराईको गोदावरी र ओलानी पुग्नुपर्थ्यो । तर दशकयता यो क्षेत्रमा आधा दर्जन बढी बस्ती विकास भएका छन् ।चापका दिलबहादुर पनि आफ्नो बस्तीमा गोदावरी नगरपालिकाको चाप हुँदै दुईतीनवटा सडक एक साथ जोडिन थालेकाले खुसी देखिएका छन् । गाउँमा चहलपहलसँगै बाहिरबाट आउजाउ गर्ने र जग्गा बेचबिखन बढेको छ । तराईका कारोबारी चुरेको पुरानो बस्तीमा जग्गा किन्न इच्छुक देखिएका छन् । दैनिकजसो गाडी लिएर आइपुग्ने देखिन्छन् । यो ठाउँको दिन यसरी फेरिएला भनेर सोचेका थिएनौं, दिलबहादुरले भने । सडक, बिजुली, पूर्वाधार विकासका नाममा के भइरहेको छ भन्ने हेक्का सोझासाझा दिलबहादुर र हरि सिंहहरूलाई जानकारी छैन । उनीहरू जस्ता चुरेका रैथानेहरूलाई बढेको चहलपहलसँगै पूर्वाधार विकासका गतिविधिले के परिणाम ल्याउँछ भन्ने हेक्का छैन । चुरे फडानी गर्दै बसेका बस्ती जोड्ने निहुँमा बनिरहेका दर्जनौं सडकले वन अतिक्रमण तीव्र भएको छ । ढ्याम्चेपानी, फूलबस्ती र बुढीतोला मात्र होइन चुरे कैलालीको चिसापानीदेखि कञ्चनपुरको कवानीसम्म फैलिएको छ । समथर भागका जग्गापछि कारोबारीका आँखा सुदूरपश्चिमको चुरे क्षेत्रमा परेका छन् । चिसापानीदेखि कवानीसम्म एक दशकअघि डेढ दर्जन हाराहारीमा बस्ती थिए । अहिले संख्या बढेर ५ दर्जनभन्दा बढी पुगेको छ । बस्ती मात्र बनेन, सँगै चुरेको भूगोलमा एक दर्जन ठूला र ४ दर्जन बढी विभिन्न गाउँ जोड्ने सडक निर्माण पनि धमाधम छ । सडक बनाउने भन्दै वन फडानी तीव्रत्तर छ । सडक छेउमा धमाधम नयाँ बस्ती विस्तार भइरहेका छन् । कञ्चनपुरको बेदकोट नगरपालिका, डडेलधुराको भित्री मधेस जोड्ने दैजीलिप्ना सडक खण्ड अन्तर्गत लिप्नामा जमिन खरिद बिक्री चर्को छ । यसैगरी भीमदत्त नगरको खल्ला मसेट्टी र झिलमिलाको माथिल्लो क्षेत्रमा पनि बस्ती बढ्ने क्रम तीव्र छ । तराईका भूमाफिया यतिबेला चुरे क्षेत्रमा जमिन खरिद र प्लटिङमा लागेका छन् । एकातिर पहाड जोड्ने सडकमा जमिन बनाउने अर्कोतिर वन फडानी बढाउने योजनाअनुसार बढेका गतिविधि रोकथाममा सरकारको ध्यान पुगेको छैन । केही दिनअघि चुरेकै झिलमिला क्षेत्रमा विपश्यना ध्यान केन्द्रका नाममा धार्मिक वनका पदाधिकारीले डोजर चलाएर ५ सय मिटरभन्दा बढी सडक खनेका छन् । गत वर्ष विपश्यना साधना धार्मिक वनका नाममा १५४ हेक्टर वन छुट्याएको क्षेत्रमा सडक निर्माण हुन थालेको हो । धार्मिक वनका अध्यक्ष नारद पाण्डेयलगायतले सरकारको अनुमतिबिनै डोजर चलाएको डिभिजन वन कार्यालय कञ्चनपुरका सूचना अधिकारी शिवराज अवस्थीले बताए । चुरेको ५ सय मिटरमा डोजर प्रयोग भएको छ, जुन अवैध मात्रै होइन वनजन्य अपराध पनि हो, उनले भने, अध्यक्षसहित सबै पदाधिकारीमाथि मुद्दा चलाउने तयारी भइरहेको छ । सबडिभिजन वन कार्यालय ब्रह्मदेवका सहायक वन अधिकृत प्रकाश जोशीलाई संयोजक तोकेर अनुसन्धान भइरहेको उनले बताए । स्थानीयको भेलाले धार्मिक वन खारेजीका लागि समेत निर्णय गसिकेकाले त्यसको प्रक्रिया समेत अघि बढेको अवस्थीले बताए । धार्मिक वनका अध्यक्ष पाण्डेय लगायतका पदाधिकारीहरूले केही दिनअघि महेन्द्रनगरमा पत्रकार सम्मेलन गर्दै साधना केन्द्रका लागि नै बाटो निर्माण गरिएको दाबी गरेका थिए । सबडिभिजन वन कार्यालय वाणी कञ्चनपुरदेखि जम्मा ३ सय मिटरको दूरीमा सडक निर्माण गर्ने निहुँमा गोलाबारी सामुदायिक वन क्षेत्रमा अतिक्रमण भयो । आवश्यकता नै नभएको ठाउँमा सडक बनाउने निहुँमा वन क्षेत्र अतिक्रमणका लागि प्रधानमन्त्री स्वरोजगार कार्यक्रमको रकम पनि विनियोजित भयो । विवाद भयो तर कृष्णपुर नगरपालिका२ का वडाध्यक्षसहितका जनप्रतिनिधिले वन क्षेत्र मिचेर जग्गा अतिक्रमण गर्ने उद्देश्यले बन्न थालेको सडकलाई वैधानिकता दिए । अतिक्रमण हटाउने योजनामा रहेको सबडिभिजन वन कार्यालयका कर्मचारी हेरेको हेर्यै भए । यो क्षेत्र चुरेसँग जोडिएको छ ।४ वर्षदेखि निर्माणाधीन बंकनायल सडकमा वनले कटानका लागि छपान गरेका रुख छाडेर निर्माण कम्पनीले छानी छानी राम्रा सालका रुख मात्रै काटेर सडक निर्माण अघि बढाएको छ । चुरेको दोमिल्ला क्षेत्रमाथि सडक निर्माण गर्दा सर्भेभन्दा पनि जहाँ गतिला रूख छन्, त्यतैबाट सडकको ट्र्याक खोलिएको छ । त्यो क्रम अहिले पनि जारी रहेको स्थानीयको गुनासो छ । विवाद आउन थालेपछि छपान भएका रूख पनि काटिए । २० किलोमिटरको दूरीमा कैलालीका २ र कञ्चनपुरका ४ ठाउँबाट चुरे जोड्ने नयाँ सडक निर्माण भइरहेका छन् । चुरेसँग जोडिएको सुदूरपश्चिमको तराईका भूभागमा वन फडानी र अतिक्रमण सरकारी संरक्षणमा नै भइरहेको छ । १ लाख ९६ हजार हेक्टर क्षेत्रफल रहेको सुदूरपश्चिमको चुरे क्षेत्र संकटमा छ, वरिष्ठ भूसंरक्षणविद् डम्बर थापा भन्छन्, चुरे मात्र होइन यसको दीर्घकालीन असरका रूपमा तराईको मरुभूमीकरण सुरु भइसकेको छ । उनले भने जस्तै चुरेबाट बग्ने नदीनालाको सतह उब्जाउ जमिन र बस्तीभन्दा उचाइमा बग्न सुरु भइसकेको छ । सबैभन्दा बढी कैलाली र कञ्चनपुरमा चुरे क्षेत्र अतिक्रमण भएको छ, वन विभागका पूर्वअधिकृत धर्मबहादुर चन्द भन्छन्, वडाध्यक्षदेखि प्रदेश र संघीय सरकारका मन्त्रीसम्मको अतिक्रमणलाई संरक्षण हुनुले स्थिति भयावह हुने दिशामा छ । अतिक्रमण र फडानी संस्थागत जस्तो भएको छ । फडानी गर्नेको जमात बढ्दा रोक्न खोज्नेहरू दण्डित हुनुपर्ने अवस्था देखिएको उनले बताए । सरकारले विगतमा राष्ट्रपति चुरे तराई मधेस संरक्षण विकास समिति गठन गरेर काम सुरु गरे पनि त्यसले उल्लेख्य काम गर्न सकेको छैन । सरकारले मेचीदेखि महाकालीसम्म ५ वटा क्लस्टर बनाएर संरक्षणको काम सुरु गरेको थियो । तर त्यो फडानीमा सक्रियको मिलेमतोका कारण औपचारिकतामा मात्र सीमित देखिएको छ । २६ जिल्ला पर्ने चुरे क्षेत्रले मुलुकको कुल भूभागको १२७८ प्रतिशत (१८ लाख ९६ हजार २२५ हेक्टर) ओगटेको छ ।"
कोषका नियुक्तिमाथि वनले उठायो प्रश्न,"काठमाडांैं (कास) राष्ट्रिय प्रकृति संरक्षण कोषका पदाधिकारी नियुक्तिमा अपनाइएको मापदण्डमा वन तथा वातावरण मन्त्रालयले प्रश्न उठाएको छ । वनमन्त्री रामसहायप्रसाद यादवको निर्देशनमा मन्त्रालयले कोष पदाधिकारीको नियुक्ति प्रक्रियामा अपनाइएको मापदण्ड र प्रयोग भएको योग्यताको कागजातसमेत पेस गर्न कोषलाई भनेको हो । वन मन्त्रालयसम्बद्ध सार्वजनिक निकायका पदाधिकारी तथा सदस्यहरूको मनोनयनसम्बन्धी मापदण्ड २०७३ मा कोषको सदस्यसचिव हुन मान्यता प्राप्त विश्वविद्यालयबाट वन विज्ञान, विज्ञान वा प्राकृतिक स्रोत व्यवस्थापन विषयमा स्नातकोत्तर गरी सम्बन्धित क्षेत्रमा ५ वर्षको अनुभव भएको हुनुपर्ने उल्लेख छ । २०७७ पुस ३ मा तत्कालीन वनमन्त्री शक्तिबहादुर बस्नेतले कोषको सदस्यसचिवमा शरदचन्द्र अधिकारीलाई नियुक्त गरेका थिए । अधिकारी मानविकीका विद्यार्थी हुन् । वनमन्त्रीलाई नै कोषको अध्यक्षको जिम्मेवारी दिने गरिएको थियो । तर पछिल्लो पटक तत्कालीन प्रधानमन्त्री केपी शर्मा ओलीले त्यसबेलाका वनमन्त्री प्रेमबहादुर आलेलाई जिम्मेवारी दिनुको साटो आफ्नै नातेदार डाकृष्णप्रसाद ओलीलाई अध्यक्ष बनाएका थिए । विभागीय मन्त्रीलाई जिम्मेवारी नदिइएको घटनायता नै कोष र मन्त्रालयबीच सम्बन्ध चिसिएको छ । एक समूहले कोष पदाधिकारीको कार्यशैलीमाथि प्रश्न उठाउँदै छानबिनको मागसहित वनमन्त्री यादवलाई भेटेको थियो । उक्त भेटपछि मन्त्रालयले कोषलाई पत्र लेखेको स्रोतले जनाएको छ । पत्रमा सदस्यसचिवसँगै कोषका सञ्चालक सदस्यहरूको योग्यताका कागजात पेस गर्न एक साताको समय दिइएको छ । कोष अध्यक्षमा डाओली नियुक्त भएपछि सञ्चालक समितिमा ३ जना नेपाली र २ जना विदेशी सदस्य थपिएका छन् । डाशुभनारायण महतो, डाविजयकुमार सिंह दनुवार, रेखा घिमिरे, डा कास स्टोपलेलार (नेदरल्यान्ड्स) र विलियम स्टोनोर (बेलायत) सदस्य थपिएका हुन् । कोष सञ्चालक समितिमा वन मन्त्रालयका सचिव पेमनारायण कँडेल, पर्यटन सचिव महेश्वर न्यौपाने र अर्थ सचिव मधुकुमार मरासिनीसमेत सदस्य छन् । डाशम्भुप्रसाद दंगाल, मीनाकुमारी न्यौपाने र स्वाती थापा भने पुराना सदस्य हुन् ।"
रंगशालामा मनीष ढलेको क्षण,मछिन्द्र उपाधि नजिकमनीष ढलेको घटनाले ओझेलमा परेको खेलमा मछिन्द्रले च्यासलमाथि २० को जित निकाल्यो । विमल घर्तीमगरले १७ औं मिनेटमा अग्रता दिलाएको खेलमा सुनील बलले ३५ औं मिनेटमा मछिन्द्रको अग्रता दोब्बर बनाएका थिए ।दशरथ रंगशालामै भएको दोस्रो खेलमा मनाङ मर्स्याङदीले चिरपरिचित प्रतिद्वन्द्वी थ्रीस्टारविरुद्ध ११ गोलको बराबरी खेल्दै अंक बाँड्यो । दयानन्द सिंहले ६२ औं मिनेटमा मनाङलाई अगाडि बढाए पनि रितिककुमार खड्काले ७१ औं मिनेटमा थ्रीस्टारलाई बरारीमा पुर्याएका थिए । यस नतिजासँगै मनाङले शीर्षस्थानको मछिन्द्रसँग अन्तर छोट्याउने अवसर गुमायो ।मछिन्द्रले १० खेलबाट २६ अंक जोडेको छ भने मनाङ २० अंकसहित दोस्रोमा छ । आर्मी (१८ अंक) र थ्रीस्टार (१७) शीर्ष चारमा छन् । तीन चरणका खेल बाँकी छँदा मछिन्द्र उपाधि रक्षाको निकै नजिक पुगेको छ । एन्फा कम्प्लेक्समा शनिबारै भएको खेलमा सातदोबाटो युवा क्लबले आकाश बुढामगरको पेनाल्टी गोलमा पुलिसमाथि १० को जित रच्दै १५ अंक बनाएर शीर्ष पाँचमा उक्लियो ।
राष्ट्रिय कराते चैतमा,"काठमाडौं (कास) नेपाल कराते महासंघको तत्त्वावधानमा नेपाल लोकतान्त्रिक खेलकुद संघ र सितोरियो कराते संघ जिल्ला प्रमुख डोजो लगनखेलले संयुक्त आयोजनामा प्रथम कृष्णप्रसाद भट्टराई स्मृति राष्ट्रिय कराते प्रतियोगिता गर्ने भएका छन् । पूर्वप्रधानमन्त्री स्व भट्टराईको स्मृतिमा यो प्रतियोगिता चैत २४ देखि २६ सम्म सातदोबाटोस्थित अन्तर्राष्ट्रिय खेलकुद परिसरको कराते हलमा हुनेछ । आयोजक डोजोका अध्यक्ष दीपक श्रेष्ठले शनिबार पत्रकार सम्मेलनमा जनाएअनुसार प्रतियोगितामा सात प्रदेश र तीन विभागीय टोली (आर्मी, पुलिस र एपीएफ) गरी १० टिमको सहभागिता रहने छ । एकल र टिम कातासहित पुरुषमा ११ र महिलामा १० इभेन्टमा प्रतिस्पर्धा गराइने छ । पुरुषमा १ सय १० र महिलामा १ सय खेलाडी प्रतिस्पर्धी हुनेछन् । टिम च्याम्पियनले १ लाख रुपैयाँ नगद पुरस्कार पाउनेछ । उत्कृष्ट पुरुषमहिला खेलाडीलाई पनि नगद पुरस्कार प्रदान गरिने जनाइएको छ । नेपाल कराते महासंघका कार्यबाहक अध्यक्ष दावा गुरुङले यसै प्रतियोगिताबाट चीनमा हुने १९ औं एसियाली खेलकुदका लागि खेलाडीको प्रारम्भिक छनोट गरिने जानकारी गराए । करातेका प्रमुख प्रशिक्षक हीरासिंह डंगोलका अनुसार प्रत्येक तौल समूहबाट ४ खेलाडीका दरले २१ इभेन्टमा ८४ खेलाडीको प्रारम्भिक छनोट गरिने गरिनेछ ।राष्ट्रिय खेलकुद परिषद्का पूर्वकोषाध्यक्ष तथा प्रतियोगिताका प्रमुख सल्लाहकार मीनकृष्ण महर्जनले कोरोनाले सुस्ताइरहेको खेलकुदलाई चलायमान बनाउन प्रतियोगिताले मद्दत पुग्ने र खेलाडीको मनोबल बढाउने विश्वास व्यक्त गरे ।प्रायोजक लिनिङका कार्यकारी प्रमुख राजन महर्जन र सम्झना ल्याबका कार्यकारी प्रमुख उर्दिप जोशीले प्रायोजनले निरन्तरता पाउने प्रतिबद्धता जनाए । प्रायोजनसम्बन्धी जानकारी पछि गराइने आयोजकले बताएको छ । प्रतियोगिता संयोजक तथा आठौं सागका स्वर्णधारी रवि महर्जनले आयोजक डोजोका सचिव विनोद श्रेष्ठलाई सहसंयोजकमा मनोनयन गरेका छन् ।"
ब्याडमिन्टनको स्वर्णिम पुस्ता,"लोकप्रिय खेल ब्याडमिन्टनब्याडमिन्टन संघको बुझाइमा अहिले नेपालमा सबैभन्दा धेरै खेलिने खेल नै ब्याडमिन्टन हो । नेपालको सबै क्षेत्रमा खेलिने र राष्ट्रिय प्रतियोगिताहरूमा खेलाडीको सहभागिता संख्याका आधारमा संघको दाबी हो यो । राष्ट्रिय प्रतियोगितामा पुरुषतर्फ झन्डै ३ सय र महिलातर्फ डेढ सय खेलाडीको नियमित सहभागिताले पनि ब्याडमिन्टनको लोकप्रियता पुष्टि गर्छ । तर उनीहरूलाई तिखार्ने प्रशिक्षक पर्याप्त खोइ त ? राखेपमा सातजना ब्याडमिन्टन प्रशिक्षक छन् । संघले लेभल १ तालिम दिएर तयार पारेका ५० भन्दा बढी प्रशिक्षक कहाँ के गर्दैछन् ? संघसँग कुनै लगत छैन । युवा खेलाडीको प्रदर्शनका आधारमा नेपाली ब्याडमिन्टन नयाँ इतिहास कोर्न सक्षम छ, ताकि भविष्यमा उनीहरूलाई नै ब्याडमिन्टनको स्वर्णिम पुस्ताका रूपमा चिनियोस् ।"
नेपाली टिम यूएईसँग पराजित,"(काठमाडौं)  नेपालले चारदेशीय ट्वान्टी२० शृंखलाअन्तर्गत शनिबार यूएईसँग २५ रनको हार बेहोरेको छ । १ सय ९३ रनको लक्ष्य पाएको नेपालले निर्धारित २० ओभरमा ५ विकेट गुमाई १ सय ६७ रनमात्र बनाउन सक्यो । ओपनरद्वय ज्ञानेन्द्र मल्ल १९ बलमा २२ र आसिफ शेखले २९ बलमा ३४ रन बनाए । ज्ञानेन्द्रले २ चौका र १ छक्का तथा आसिफले ४ चौका र १ छक्का प्रहार गरेका थिए । दीपेन्द्रसिंह ऐरीले सर्वाधिक ४१ रन बनाए । ३३ बल खेलेका दीपेन्द्रले ५ चौका प्रहार गरे । आरिफ शेख ११ रनमा आउट भए । इनिङ्सको अन्तिम बलमा आउट भएका लोकेश बममा २१ बलमा २ चौका र २ छक्कासहित ३३ रन बनाए । उनको यो पहिलो अन्तर्राष्ट्रिय खेल हो । शरद भेषावकर ८ बलमा १० रन बनाई अविजित रहे । यूएईका कासिफ दौडले ४ ओभरमा ३९ रन खर्चेर २ विकेट लिए । यसअघि पावर प्लेको ६ ओभरमा यूएईले १ विकेट गुमाई ६० रन जोडेर आक्रामक सुरुआत थियो । चिराग सुरी र रोहन मुस्ताफाको सानदार प्रदर्शनमा यूएईले १९२३ को बलियो स्कोर बनायो । सुरी ८४ रन बनाएर अविजित रहे । उनले ५३ बल खेल्दै ५ चौका र ५ छक्का प्रहार गरे । उनीसँगै अविजित मोहम्मद बुटाले ८ बलमा १४ रन बनाए । मुस्ताफाले ३५ बलमा ५ चौका र २ छक्का प्रहारमा ४९ रन जोडेर आउट बनाए । ओमानको राजधानी मस्कटमा ओपनर मोहम्मद वासिमले तेस्रो ओभरको पहिलो दुई बलमा शाहब आलमको बलमा लगातार दुई छक्का प्रहार गरे । त्यसको अर्को बलमा शाहबले वासिमलाई दीपेन्द्रसिंह ऐरीको हातबाट क्याचआउट गराए । वासिमले १३ बलमा २२ रन बनाए । कप्तान सन्दीप लामिछानेले वसिल अहमदलाई १७ रनमा बोल्ड गरे ।शाहबले आफ्नो पहिलो ओभरमा २२ रन खर्चे । उनलाई अर्को एक चौका र एक छक्का सुरीले प्रहार गरेका थिए । सुरी र मुस्ताफाले १३ औं ओभरमा विवेक यादवलाई २० रन प्रहार गरे । त्यसमा सुरीले २ र मुस्ताफाले १ छक्का प्रहार गरे । इनिङ्सको अन्तिम ओभरमा कमलसिंह ऐरीले पनि २० रन खर्चिए । अन्तिम तीन बलमा सुरीले १ छक्का र २ चौका प्रहार गरे । कमलले ४ ओभरमा ४२ र शाहबले २ ओभरमा ३५ रन खर्चेका थिए । ओमानसँग खेल्दाको टोलीबाट नेपालले तीन खेलाडी परिवर्तन गरेको छ । प्रदीप ऐरी, अविनाश बोहरा र सागर ढकालको स्थानमा लोकेश बम, जितेन्द्र मुखिया र शाहबलाई खेलाएको हो । नेपालले दोस्रो खेलमा पनि प्रमुख खेलाडीद्वय कुशल भुर्तेल, कुशल मल्ल र करण केसीलाई खेलाएन ।नेपालले शुक्रबार ओमानलाई ६ विकेटले हराएको थियो । नेपालले सोमबार आयरल्यान्डसँग शृंखलाको अन्तिम खेल खेल्नेछ । शनिबारै आयरल्यान्डले ओमानमाथि ९ विकेटको जित पायो । शोएब खानको ५७ रनमा ओमान १९२ ओभरमा १ सय ३७ रनमा अलआउट भयो । कप्तान एन्डी बालब्रिनले ४९ बलमा ७ चौका र ३ छक्कासहित ७५ र पाउल स्टर्लिङले ४२ बलमा ५१ रन बनाएपछि आयरल्यान्डले १७१ ओभरमै लक्ष्य पूरा गरेको थियो ।"
यू१६ क्रिकेट आजदेखि,"लुम्बिनी (कास) रूपन्देहीमा आइतबारदेखि खड्गप्रसाद गौचन मेमोरियल यू१६ राष्ट्रिय क्रिकेट प्रतियोगिता हुने भएको छ । स्टार क्रिकेट एकेडेमीको आयोजनामा हुने प्रतियोगिताको यो चौथो संस्करणको हो । फाइनल फागुन ८ मा हुनेछ । स्व खड्गप्रसाद पूर्वराष्ट्रिय क्रिकेटर शक्ति गौचनका बुबा हुन् । स्टार क्रिकेट एकेडेमी शक्तिले सञ्चालन गर्दै आएका छन् । शक्तिले पिताको स्मृतिमा चार वर्षदेखि प्रतियोगिता गर्दै आएका छन् । उनले भने, नयाँ खेलाडी उत्पादन गर्न सहयोग पुग्ने भएकाले प्रतियोगिता सुरु गरेका हौं । यसअघि खेलेका खेलाडी राष्ट्रियस्तरका खेल खेल्ने भइसकेका छन् । भैरहवास्थित सिद्धार्थ रंगशाला र दाङको लमहीस्थित देउखुरी क्रिकेट स्टेडियममा हुने प्रतियोगितामा ८ टिम सहभागी छन् । १० टिमको सहभागिता गराउने लक्ष्य रहे पनि यसपालि पोखरा र काठमाडौंको टिम ल्याउन नसकिएको शक्ति गौचनले बताए । ८ टिमलाई दुई समूहमा विभाजन गरिएको छ । समूह ए मा काशी नोबल एकेडेमी, स्टार क्रिकेट एकेडेमी, न्यू मुन एकेडेमी र दमकडा क्रिकेट एकेडेमी तथा समूह बी मा धनगढी क्रिकेट एकेडेमी, देउखुरी क्रिकेट एकेडेमी, न्यू होराइजन स्पोर्ट्स क्लब र पेट्रियोटिक क्रिकेट ट्रेनिङ सेन्टर छन् । ए का खेल सिद्धार्थ रंगशाला र बी समूहसहित सेमिफाइनल र फाइनल देउखुरी स्टेडियममा हुनेछ ।"

शीर्षक,विवरण
नेपालको कानुनविपरीत भए एकतर्फी रद्द गर्ने घोषणासहित एमसीसी सम्झौता अनुमोदन,"उनी यो घोषणापत्रको मस्यौदामा संलग्न थिए । यी व्यवस्थामा कुनै पनि देशले सन्धि अनुमोदन गर्दा व्याख्यात्मक घोषणा गर्न सक्ने व्यवस्था छ । त्यस्तो व्याख्यात्मक घोषणा अर्को पक्षले स्वीकार गर्यो भने त्यो सन्धिको आधिकारिक व्याख्या मानिन्छ, अन्तर्राष्ट्रिय कानुनका विज्ञसमेत रहेका बन्दीले भने, हाम्रो घरेलु कानुनमा पनि यसबारे व्यवस्था छ । सन्धि सम्पन्न गर्ने कार्यविधिको दफा १६ ले यस्तो घोषणा गर्न सक्ने व्यवस्था गरेको छ ।फ्रान्स र फिजी, फ्रान्स र इजरायल, क्यानडा र भारतबीचमा भएको सन्धिमा पनि यस्तै घोषणा भएको बन्दीको भनाइ छ । नेपालले गरेको यस्तो घोषणा अर्को पक्षले मानेन भने यसको हैसियत के हुन्छ भन्ने प्रश्नमा उनले भने, दुई राष्ट्रको बीचमा भएको सन्धिको सन्दर्भमा कुनै पनि सार्वभौम मुलुकको मन्त्रिपरिषद् र संसद्ले गर्ने निर्णय अर्को पक्षसँगको समझदारीमै गरेको हुनुपर्छ भन्ने मलाई लाग्छ । बन्दीले संकेत गरेजस्तै यो घोषणाको मस्यौदा अमेरिकी अधिकारीहरूसँग समेत परामर्श गरेर मन्त्रिपरिषद्बाट पारित गरिएको गठबन्धनका एक नेताले बताए । तर यो विषयमा औपचारिक प्रतिक्रिया भने उनले दिएनन् । सम्झौतामाथि उठेका प्रश्नहरू समेटेर अर्थ मन्त्रालयले लेखेको पत्रको जवाफमा एमसीसी मुख्यालयबाट गत भदौ २३ मा प्राप्त स्पष्टीकरणले सम्झौताको व्याख्या तथा कार्यान्वयनमा मद्दत गर्ने पनि घोषणापत्रमा उल्लेख छ । एमसीसीको जवाफका आधारमा घोषणा तयार पारिएको नेताहरूले बताएका छन् । नेपालको सार्वभौमिक समानता र भौगोलिक अखण्डता तथा अन्य राज्यको आन्तरिक मामिलामा हस्तक्षेप नगर्ने अन्तर्राष्ट्रिय कानुनका सिद्धान्तलाई ध्यान दिँदै यो दस्ताबेज अनुमोदन गरिएको घोषणामा उल्लेख छ । सबैभन्दा बढी प्रश्न उठेको हिन्दप्रशान्त रणनीतिबारे प्रतिनिधिसभाले भनेको छ, कम्प्याक्टको पक्ष भएका कारण नेपाल संयुक्त राज्य अमेरिकाको हिन्दप्रशान्त रणनीतिलगायत कुनै पनि सामरिक, सैन्य वा सुरक्षा गठबन्धनमा आबद्ध भएको मानिनेछैन भनी घोषणा गर्दछ । त्यस्तै देशको मूल कानुनका रूपमा रहेको नेपालको संविधान एमसीसी सम्झौता र त्यससँग सम्बन्धित कुनै पनि प्रावधानभन्दा माथि रहेको घोषणा पनि गरिएको छ । एमसीसी अनुदान अमेरिकी कानुन, हित र राष्ट्रिय सुरक्षाविपरीत उपयोग हुनेछैन भन्ने प्रावधानको विषयमा भनिएको छ, यी दफाहरूको उद्देश्य एमसीसी अनुदान तथा परियोजनाको सम्पत्ति उपयोगका सन्दर्भमा मात्र लागू हुनेछ भन्ने बुझाइ नेपालको छ । प्रावधानले एमसीसीको अनुदानको प्रयोगबाहेक कुनै पनि उद्देश्यका लागि हाल विद्यमान वा भविष्यमा निर्माण हुने अमेरिकी कानुन वा नीतिहरूको पालना गर्न नेपाल बाध्य छैन भनी घोषणा गर्दछ । परियोजना सञ्चालन गर्न गठन भएको मिलेनियम च्यालेन्ज एकाउन्ट नेपाल विकास समिति (एमसीएनेपाल) ले सञ्चालन गर्ने क्रियाकलाप नेपालको कानुनद्वारा निर्देशित र सम्झौताअनुसार नियमित हुने पनि स्पष्ट पारिएको छ । त्यस्तै यसबाट सिर्जना हुने सम्पूर्ण बौद्धिक सम्पत्तिउपर नेपालको स्वामित्व रहनेछ र त्यसको पूर्ण उपयोग नेपालको स्वामित्व रहनेछ र त्यसको पूर्ण उपयोग नेपालले गर्न पाउनेछ भनी घोषणा गर्दछ, दस्ताबेजमा भनिएको छ । विद्युत् प्रसारण परियोजनालगायतका सबै चल तथा अचल सम्पत्ति र परियोजनासँग सम्बन्धित जग्गा नेपाल सरकार वा नेपाल सरकारका निकायहरूको स्वामित्वमा रहनेछ भनी घोषणा गरिएको छ । थप भनिएको छ, एमसीएनेपालका सबै क्रियाकलाप तथा कोषको लेखापरीक्षण प्रचलित नेपाल कानुनबमोजिम महालेखा परीक्षकबाट समेत हुनेछ । एमसीसी परियोजना सञ्चालन गर्दा नेपालको कानुन वा नीति उल्लंघन भएमा नेपालले ३० दिनको लिखित पूर्वसूचना दिई सम्झौता रद्द गर्न पाउने अधिकार रहेको घोषणा पनि प्रतिनिधिसभाले गरेको छ । सम्झौता समाप्ति, निलम्बन वा अन्त्यपछि पनि लागू हुने भनिएका प्रावधान परियोजनाहरूको मूल्यांकन, लेखापरीक्षण र करको फरफारकको हदसम्म मात्र सान्दर्भिक हुनेछ भनी घोषणा गर्दछ, प्रतिनिधिसभाले भनेको छ । चार वर्षअघि २०७४ भदौमा भएको सम्झौता अनुमोदन गर्न अढाई वर्षअघि असार २०७६ मा संसद्मा दर्ता भएदेखि नै विवादको शृंखला सुरु भएको थियो । मन्त्रिपरिषद्बाट निर्णय गराएर संसद् पुर्याउने तत्कालीन प्रधानमन्त्री केपी शर्मा ओलीको दल एमालेले भने अनुमोदन प्रक्रियामा सहभागी भएन । सभामुखविरुद्ध संसद्मा नाराबाजी गर्दै आएको प्रमुख प्रतिपक्षी एमालेले एमसीसी सम्झौता निर्णयार्थ प्रस्तुत हुँदा पूर्ववत् रूपमा नाराबाजी गरिरह्यो । सत्तापक्षको कांग्रेस सम्झौताको पक्षमा निरन्तर रहे पनि सहयात्री माओवादी र समाजवादीले भने अस्थिर कदम लिँदै आएका थिए । अन्तिम दिनमा भने पार्टी कमिटी र संसदीय दलबाटै निर्णय गराएर दुवै दल सम्झौताको पक्षमा उभिए । सत्तापक्षमा रहेको जनमोर्चाकी दुर्गा पौडेल र प्रतिपक्षमा रहेको नेमकिपाका प्रेम सुवालले विपक्षमा मत दिए । उनीहरूलाई प्रमुख प्रतिपक्षका सांसद भीम रावल र झपट रावलले पनि साथ दिए । एकीकृत समाजवादीका झलनाथ खनाल र मेटमणि चौधरीले सम्झौताको विरोध गरे । त्यस्तै माओवादीका गिरिराजमणि पोखरेल र अञ्जना विशंखे पनि सम्झौताको विपक्षमा बोले । एमसीसी सम्झौताको प्रक्रिया अघि बढाउन आइतबार प्रतिनिधिसभा दुई पटक बसेको थियो । पहिलो सत्रमा सैद्धान्तिक छलफल र दोस्रो सत्रमा अनुमोदन प्रक्रिया अघि बढाइएको थियो । दोस्रो बैठकमा अर्थमन्त्री जनार्दन शर्माले एमसीसी सम्झौताबारे उठेका प्रश्नहरूलाई समेटेर १२ बुँदे व्याख्यात्मक घोषणा प्रस्ताव गरेका थिए, जसलाई संसद्ले मूल सम्झौतासँगै अनुमोदन गरेको हो ।गठबन्धनको अगुवाइमा अनुमोदन भएको व्याख्यात्मक घोषणालाई एमालेले कागजको खोस्टाका रूपमा व्याख्या गरेको छ । यसको न राजनीतिक अर्थ, न कानुनी, न नैतिक, एमालेका प्रमुख सचेतक विशाल भट्टराईले भने, अन्तर्राष्ट्रिय मान्यता नहुने अर्थ बेगरको खोस्टा पास हुँदा मुलुकवासी आश्चर्यचकित भएका छन् । आफ्नो पार्टीलाई संसद्को कुनै पनि प्रक्रियामा सहभागी हुने अवसर नदिइएको उनले बताए । हामीमाथि गरिएको विभेद अन्त्य नगरी महत्त्वपूर्ण सम्झौता अनुमोदन गरेको नाटक गरिएको छ, उनले भने, अब असली राष्ट्रवाद उदांगो भएको छ ।"
कार्यान्वयन चरणमा,"अमेरिकी सहयोग नेपालभित्र ४०० किलो भोल्टको डबल सर्किट प्रसारण लाइन निर्माणमा प्रयोग गर्ने योजना छ । काठमाडौंको उत्तरपूर्वमा पर्ने लप्सीफेदीदेखि काठमाडौंको पश्चिममा पर्ने रातमाटेसम्म, रातमाटेदेखि हेटौंडासम्म, रातमाटेदेखि पश्चिममा दमौलीसम्म, दमौलीदेखि दक्षिणपश्चिम बुटवलसम्म र बुटवलदेखि भारतीय सीमासम्म निर्माण करिब ३०० किलोमिटर प्रसारण लाइन निर्माण हुनेछ । यस्तै, सडक पूर्वाधार निर्माणतर्फ पूर्वपश्चिम राजमार्गको दाङ जिल्ला क्षेत्रमा सडकलाई स्तरोन्नति गरिने पनि सम्झौतामा उल्लेख छ । भौतिक योजना मन्त्रालयका पूर्वसचिव सिटौलाका अनुसार नेपाल सरकारको मागअनुसार त्यस क्षेत्रमा तीन लेनको सडक स्तरोन्नति हुनेछ । एमसीएनेपालको निरीक्षण, निर्देशन र निर्णयहरूको सम्पूर्ण जिम्मेवारी र सम्झौता पूर्ण कार्यान्वयनको जिम्मेवारी अर्थ सचिवको नेतृत्वमा रहेको सञ्चालन समितिको रहेको छ । सञ्चालक समितिमा मताधिकारसहितका सात सदस्य छन् । सञ्चालन समितिमा अर्थ सचिवसहित ऊर्जा मन्त्रालयका सहसचिव, भौतिक पूर्वाधार तथा यातायात मन्त्रालयका सहसचिव, एमसीएनेपालका कार्यकारी निर्देशक, नेपाल विद्युत् प्राधिकरणका प्रबन्ध निर्देशक, नागरिक समाजका एक जना प्रतिनिधि र निजी क्षेत्रको एक जना प्रतिनिधि हुने व्यवस्था छ । एमसीएनेपालका अनुसार परियोजना छनोटलगायतका काममा सन् २०२१ अक्टोबरसम्म ४ अर्ब ३४ लाख रुपैयाँ खर्च भएको छ । जसमध्ये नेपाल सरकारका तर्फबाट २ अर्ब ६५ लाख र एमसीएनेपालका तर्फबाट १ अर्ब ६९ लाख खर्च भएको हो ।"
पूर्वमन्त्री श्रेष्ठविरुद्ध साढे ४ करोडको भ्रष्टाचार मुद्दा,"कहाँकहाँ जग्गा खरिद ?२०३९ सालबाट जग्गा कारोबार र किनबेचमा संलग्न पूर्वमन्त्री श्रेष्ठले २०४६ पछि भने जग्गा कारोबारीकै जसरी जमिन जोड्ने क्रमलाई तीव्रता दिएको देखिन्छ । २०४६ मा उनले कामनपा २९ मा पत्नी सरस्वती श्रेष्ठका नाममा १० आना ३ पैसा ५० हजार ४ सयमा किनेका थिए तर त्यसको वैध स्रोत नखुलेको अख्तियारको आरोपपत्रमा उल्लेख छ । उनले किनेका जग्गाको लिखतमा निकै कम मूल्य कायम गरिएको छ । त्यही मूल्यका आधारमा अख्तियारले बिगो निर्धारण गरेको छ तर उनले किनेको सबै जग्गाको मूल्य अहिले चलेको मूल्यअनुसार १५ देखि २० गुणा बढी हुन आउने अख्तियार स्रोतले बताएको छ । २०४७ फागुन १९ मा छोरा सरोज श्रेष्ठका नाममा काठमाडौंमा ७ आना २ पैसा जग्गा ९४ हजारमा खरिद गरेको देखाएका छन् । त्यसको पनि स्रोत नखुलेको अख्तियारले जनाएको छ । २०४८ कात्तिक २९ मा श्रेष्ठले छोरा सरोजका नाममा काठमाडौंमै १ आना १ पैसा जग्गा ११ हजार ८ सय रुपैयाँमा किने । २०५० सालमा श्रेष्ठले धापासीमा ४ आना १ पैसा जग्गा ८६ हजार ३ सय ३० रुपैयाँमा किनेको देखाएका छन् । त्यसको पनि स्रोत नखुलेको आरोपपत्रमा उल्लेख छ । २०५६ मा उनले धापासीमा छोरा रोशनका नाममा ४ आना जग्गा १ लाख १२ हजार ५ सयमा किनेको उल्लेख छ ।२०६१ मंसिर २३ मा छोरा सरोजका नाममा स्वयम्भूमा ३ आना २ पैसा जग्गा ४ लाख ३७ हजार ५ सय लिखत मूल्य राखेर किनेको देखिन्छ । सरोजकै नाममा मंसिर २३ मा स्वयम्भूमै २ आना ३ पैसा ३ लाख ४४ हजारमा किनेका थिए । २०६५ फागुन १९ मा ४ आना जग्गा काठमाडौंको चपलीमा लिखत मूल्य ३ लाख कायम गरेर किने । त्यसको पनि स्रोत नखुलेको अख्तियारको अनुसन्धानबाट देखिन्छ ।त्यही दिन श्रीमती सरस्वती र छोरी संगीताका नाममा श्रेष्ठले १ रोपनी १ आना जग्गा १२ लाख ७५ हजार रुपैयाँमा किने पनि स्रोत खुल्दैन । २०६५ फागुन २५ मा श्रीमती सरस्वतीका नाममा १ रोपनी २ आना ३ पैसा जग्गा १४ लाख ७ हजारमा किनेको देखाएका छन् तर त्यसको पनि स्रोत देखाउन उनले सकेनन् । श्रेष्ठले २०६५ चैत २७ मा श्रीमती सरस्वतीका नाममा काभ्रेको कालिञ्चोकमा २१ रोपनी २ आना ३ पैसा २ दाम किने । त्यसको पनि वैध स्रोत खुलेको छैन । त्यही दिन कालिञ्चोकमै थप १० रोपनी १ पैसा १ दाम जग्गा किने । त्यसको अर्को वर्ष सामाखुसीमा १३ लाख १५ हजार लिखत मूल्य राखेर १३ आना २ पैसा जग्गा श्रीमतीका नाममा जोडे । २०६६ मंसिर १८ मा चितवनमा विभिन्न श्रेष्ठसहित ४ जना व्यक्तिसँगको साझेदारीमा किनेको २ बिघा ३ कट्ठा १७ धुरको भागमा आउने एक चौथाइको स्रोत पनि नखुलेको अख्तियारको अनुसन्धानले देखाएको छ ।२०६८ असोज १२ मा श्रीमती सरस्वतीका नाममा बूढानीलकण्ठमा खरिद गरेको १२ आनाको ६६ लाख ८० हजार ७ सय २० मूल्य कायम गरेकामा आधाको स्रोत खुलेको छैन । २०६९ पुस २ मा श्रेष्ठले जग्गा खरिदलाई निरन्तरता दिँदै श्रीमती सरस्वतीका नाममा भक्तपुरको सिपाडोलमा १ रोपनी ८ आना जग्गा ३६ लाखमा किनेको देखाएका छन् तर त्यसको ६६ प्रतिशत स्रोत खुलेको छैन । त्यही वर्षको फागुन १३ मा श्रेष्ठले इचंगुनारायणमा श्रीमती सरस्वतीका नाममा लिखत मूल्य ४० लाख कायम गरेर किनेको जग्गा पनि स्रोत खुल्दैन ।२०७० वैशाख १५ मा चितवनमा श्रीमती सरस्वती र जग्गा कारोबारमा साझेदार कमला सुवेदीका नाममा २ बिघा ३ कट्ठा १३ धुरको आधा हिस्सा कायम गरी किनेको स्रोत देखाइएको छैन । पूर्वमन्त्री श्रेष्ठको जग्गा खरिदको धन्दा त्यतिमा मात्रै रोकिएन, उनले मन्त्रीबाट बाहिरिएको अर्को वर्ष २०७१ भदौ २४ मा श्रीमती सरस्वतीका नाममा सीतापाइलामा करिब ५ आना जग्गा ६२ लाखमा किनेकोमा त्यसको ८२ प्रतिशत स्रोत खुलेको देखिँदैन । त्यसको २ महिनापछि श्रेष्ठले आफ्नै नाममा चितवनको हाजीपुरमा २ ठाउँमा २४ धुर जग्गा किनेको देखिन्छ तर त्यसको पनि स्रोत खुल्ने प्रमाण नभेटिएको अख्तियारले जनाएको छ । केही महिनाअघि अख्तियारले सुदूरपश्चिम प्रदेश सरकारका उपसचिव हेमराज विष्टविरुद्ध अस्वाभाविक सम्पत्ति आर्जनको कसुरमा अदालतमा मुद्दा दायर गरेको थियो । विष्टले ८७ ठाउँमा जग्गा खरिद र २२ स्थानमा घर जोडेको भेटिएको थियो ।"
एमसीसी : सम्झौतादेखि अनुमोदनसम्म,"२०७४ भदौ २९ नेपालको अर्थ मन्त्रालय र एमसीसीबीच सम्झौता २०७५ पुस १३ अर्थ मन्त्रालयद्वारा कानुन मन्त्रालयसँग राय मागपुस २६ संसद्को सामान्य बहुमतबाट अनुमोदन गर्नुपर्ने सचिवस्तरीय निर्णय माघ २५ एमसीसी सम्झौता अनुमोदनका लागि संसद्मा पेस गर्ने मन्त्रिपरिषद्को निर्णय २०७६ असार ३० अर्थ मन्त्रालयद्वारा संघीय संसद्को प्रतिनिधिसभाको विधेयक शाखामा सम्झौता दर्ता माघ १९ तत्कालीन नेकपाद्वारा झलनाथ खनालको नेतृत्वमा सम्झौता अध्ययन गर्न कार्यदल गठन फागुन ९ परिमार्जन गरेर मात्र अनुमोदन गर्नुपर्ने सुझावसहित खनाल कार्यदलको प्रतिवेदन पेस२०७७ असार १५ कोभिडका कारण निर्धारित मितिमा कार्यान्वयन गर्न नसकिने अर्थ मन्त्रालयद्वारा एमसीसीलाई जानकारी २०७८ साउन १२ भारत भ्रमणको दौरानमा अमेरिकी विदेशमन्त्री एन्टोनी ब्लिन्केनद्वारा एमसीसी सम्झौताका सम्बन्धमा प्रधानमन्त्री शेरबहादुर देउवासँग टेलिफोन संवाद भदौ १८ अर्थ मन्त्रालयद्वारा एमसीसी मुख्यालयलाई ११ प्रश्न भदौ २३ एमसीसी मुख्यालयद्वारा अर्थ मन्त्रालयले सोधेका प्रश्नको जवाफभदौ २४२७ एमसीसीकी उपाध्यक्ष फातिमा सुमारद्वारा नेपाल भ्रमण र शीर्ष नेतासँग भेटवार्ता असोज १३ सुमारद्वारा एमसीसी बोर्ड बैठकमा ब्रिफिङ असोज १३ प्रधानमन्त्री शेरबहादुर देउवा र माओवादी केन्द्रका अध्यक्ष पुष्पकमल दाहालद्वारा ५ महिना (फागुन १६) भित्र एमसीसी सम्झौतालाई संसद्बाट अनुमोदन गर्ने प्रतिबद्धता कात्तिक १२ एमसीसी मुख्यालयद्वारा एमसीसी नेपालको सम्बन्धमा विज्ञप्ति जारी कात्तिक १७ स्कटल्यान्डको ग्लास्गोमा प्रधानमन्त्री देउवा र एमसीसीकी उपप्रमुख कार्यकारी अधिकृत एलेक्सिया ताटोर्तुबीच भेटवार्तामंसिर १४ दक्षिण तथा मध्यएसिया मामिला हेर्ने अमेरिकी सहायक विदेशमन्त्री डोनाल्ड लु नेपालमा, एमसीसीलगायत विषयमा छलफल पुस ४ एकीकृत समाजवादी पार्टीका नेता झलनाथ खनालको नेतृत्वमा एमसीसी सम्झौता अध्ययन गर्न तीन सदस्यीय कार्यदल गठन (कार्यदलले काम गर्न भने सकेन) माघ २० प्रधानमन्त्री देउवा र माओवादी केन्द्रका अध्यक्ष दाहालद्वारा पाँच महिनाभित्रमा एमसीसी सम्झौतालाई संसद्बाट अनुमोदन गर्ने प्रतिबद्धता गर्दै असोज १३ मा लेखेको पत्रको एमसीसी मुख्यालयद्वारा जवाफ माघ २७ दक्षिण तथा मध्यएसिया मामिला हेर्ने अमेरिकी सहायक विदेशमन्त्री डोनाल्ड लुद्वारा प्रधानमन्त्री देउवा, एमाले अध्यक्ष केपी शर्मा ओली र माओवादी केन्द्रका अध्यक्ष दाहालसँग टेलिफोन संवाद फागुन ८ संघीय संसद्को प्रतिनिधिसभामा पेस फागुन १५ संघीय संसद्को प्रतिनिधिसभाबाट अनुमोदन"
'यो आर्थिक परियोजना मात्रै,"काठमाडौं (कास) अर्थमन्त्री जनार्दन शर्माले एमसीसी सम्झौता आर्थिक परियोजनाका लागि मात्रै भएको बताएका छन् । प्रतिनिधिसभा बैठकमा आइतबार एमसीसी सम्झौताका विषयमा उठेका प्रश्नको जवाफ दिँदै उनले सरकारबाट १२ बुँदे व्याख्यात्मक घोषणा आइसकेपछि कुनै भ्रम पाल्नुपर्ने अवस्था नरहेको जनाएका छन् । अर्थमन्त्री शर्माले व्याख्यात्मक घोषणाले नेपालको संविधानको महत्त्व र सर्वोच्चतालाई सरकारले कसरी आत्मसात् गरेको छ भन्ने प्रस्ट पारेको बताए । घोषणाले कुनै पनि सैन्य गठबन्धनमा रहने कुरा स्वीकार्य हुँदैन भन्ने स्पष्ट गरेको छ, बौद्धिक सम्पत्ति र अन्य सम्पत्ति नेपाल सरकारकै हुन्छन् भनेर पनि ठोकुवा गरेको छ, उनले भने । मन्त्री शर्माले अन्तर्राष्ट्रिय कानुनका आधारमा पनि व्याख्यात्मक घोषणा अगाडि बढ्ने बताए । सरकारले राष्ट्रियता र जनभावनालाई सम्बोधन गरेको छ, उनले भने, हामी सबैसित सहयोग लिन्छौं । राष्ट्रियता अखण्डता र नेपाली जनताको अधिकारलाई तल पर्न दिँदैनौं ।"
'सम्झौता कार्यान्वयनतर्फ,"काठमाडौं (कास) अमेरिकाले एमसीसी सम्झौता नेपालको संसद्बाट आइतबार अनुमोदन भएसँगै अब कार्यान्वयनको दिशामा अघि बढेको बताएको छ । प्रतिनिधिसभाबाट १२ बुँदे व्याख्यात्मक घोषणासँगै सम्झौता अनुमोदन भएको केही घण्टामै काठमाडौंस्थित अमेरिकी दूतावासले विज्ञप्ति जारी गर्दै अब पाँचवर्षीय कार्यक्रम (एमसीसी सम्झौता) कार्यान्वयनको दिशामा नेपाल सरकार अगाडि बढ्न सक्ने अवस्था बनेको जनाएको हो ।एमसीसी सम्झौता अनुमोदन गर्ने या नगर्ने भन्ने निर्णय सार्वभौम लोकतान्त्रिक राष्ट्रका रूपमा सधैं नेपाल सरकारको हातमा थियो, विज्ञप्तिमा छ, हस्ताक्षरित प्रतिबद्धतालाई पूरा गर्दै कम्प्याक्टलाई अनुमोदन गर्ने संसद्को आजको निर्णयबाट नेपाली जनताका लागि थप रोजगारी सिर्जना हुनेछ, विद्युत् सेवाको आपूर्तिमा वृद्धि हुनेछ र ढुवानीको खर्च घट्नेछ । विज्ञप्तिमा झन्डै २० वर्षअघि एमसीसीको स्थापना भएयता एमसीसी कम्प्याक्टहरूले विश्वभर नै गरिबी निवारणमा मद्दत गरेको उल्लेख छ । आर्थिक स्वतन्त्रता, आफ्ना नागरिकमाथिको लगानी र लोकतान्त्रिक सिद्धान्तको प्रवर्द्धन तथा भ्रष्टाचारविरुद्धको लडाइँसहितको सुशासनप्रति कटिबद्ध विकासोन्मुख राष्ट्रहरूसँग साझेदारी गर्दै एमसीसीले सम्झौता गर्छ, विज्ञप्तिमा भनिएको छ । अमेरिकाले यो वर्ष नेपाल र अमेरिकाबीचको कूटनीतिक सम्बन्धको ७५औं वर्ष रहेको उल्लेख गर्दै यी ७५ वर्षमा नेपालमा विशाल र अपत्यारिला परिवर्तन भएको जनाएको छ ।"
यसरी जुट्यो गठबन्धनमा सहमति,"(काठमाडौं)  प्रधानमन्त्री एवं कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष माधवकुमार नेपालले गठबन्धन जोगाउँदै एमसीसी सम्झौता अनुमोदन गर्न चाहेका थिए । तर माओवादी केन्द्र र एकीकृत समाजवादीमा हुबहु सम्झौता अनुमोदन गर्नु हुँदैन भन्ने आवाज चर्को थियो । अदालतको ढोका घचघच्याएर र सडक तताएर सत्तामा आइपुगेको गठबन्धन टुट्दा प्रत्यक्ष राजनीतिक लाभ एमालेलाई हुने आकलन गरेका शीर्ष तीन नेता मध्यमार्गी समाधान निकाल्ने प्रयास गरिरहेकै थिए । गठबन्धनको शृंखलाबद्ध बैठक चलिरहेकै थियो । कांग्रेस महामन्त्री गगन थापाले फागुन ५ को गठबन्धन बैठकमा एमसीसी सम्झौतामाथि व्याख्यात्मक घोषणासहितको संकल्प प्रस्ताव पारित गरेर अनुमोदन गराउने प्रस्ताव अघि सार्दा कसैले चासो दिएका थिइनन् । त्यसपछि केही दिन यो विषय सेलायो । एमालेसँग कांग्रेसको संवाद बाक्लिँदै जाँदा व्याख्यात्मक घोषणाले चर्चा पाउन थाल्यो । मैले गठबन्धन बैठकमा प्रस्ताव राख्नुअघि दोस्रो तहका नेताहरूबीच अनौपचारिक छलफल चलिरहेकै थियो, थापाले सुनाए, संकल्प प्रस्तावबाट एमसीसी अनुमोदन गराउने गृहकार्य केपी ओली नेतृत्वको सरकारका पालामा पनि भएको थियो । प्रधानमन्त्री देउवाले एमसीसी संसद्मा पेस गरिएपछि अनुमोदन नभए माओवादी र एकीकृत समाजवादीका मन्त्रीलाई अप्ठ्यारो हुने सन्देश दिइसकेका थिए । त्यसपछि सत्ता साझेदार माओवादीका नेताहरूले सहमतिबिना र यथास्थितिमा अनुमोदनका लागि प्रधानमन्त्री अगाडि बढे सरकार छाड्ने सार्वजनिक अभिव्यक्ति दिए । एकीकृत समाजवादीले सम्झौता जस्ताको तस्तै अनुमोदन नगर्ने अडान राख्दै आएको थियो । जसपामा संघीय परिषद् अध्यक्ष बाबुराम भट्टराई पक्षले यथास्थितिमा अनुमोदन गर्नुपर्ने बताउँदै आएको थियो । अध्यक्ष उपेन्द्र यादव भने दाहाल र नेपालको कदमको पर्खाइमा थिए । प्रधानमन्त्रीले सम्झौतालाई संसद्मा टेबल गरौं, पासफेल जे हुन्छ, त्यसलाई गठबन्धनसँग नजोडौंला भन्नुभएको थियो । सदनमा लगिसकेपछि जसरी पनि पास गराउनुपर्छ भनेर लाग्नुभयो, एकीकृत समाजवादीका एक नेताले भने, प्रधानमन्त्रीले अलिकति खेल्नुभयो, त्यही कारण गठबन्धन भत्किन्छ कि जस्तो पनि भयो । सभामुख अग्निप्रसाद सापकोटा त राष्ट्रिय सहमति नभई, संसद् सञ्चालन नभई एमसीसी सम्झौता पेस गर्न नसकिने अडानमा थिए । तर माओवादी अध्यक्ष दाहालले उनको निवास लैनचौर पुगेरै भेटेपछि एमसीसी सम्झौता फागुन ८ मा संसद्मा पेस गराइएको थियो । त्यसपछि माओवादी र एकीकृत समाजवादीले अमेरिकालाई आग्रह गरेर अनुमोदन प्रक्रियालाई चुनावपछि धकेल्न खोजेका थिए । अमेरिकाले फागुन १६ को अल्टिमेटम दिएपछि प्रधानमन्त्री देउवा प्रक्रिया सार्न नहुने पक्षमा अडिग रहे । यसबीचमा प्रधानमन्त्री देउवाले प्रमुख प्रतिपक्षी एमालेसँग संवाद बाक्लो बनाएपछि भने सत्ता सहयात्री दलका शीर्ष नेता दाहाल, नेपाल र यादव झस्किए । कांग्रेस महामन्त्री थापा व्याख्यात्मक घोषणाको प्रस्तावमा पनि माओवादी मान्दैन कि भनेर एमालेसँग छलफल गरेको बताउँछन् । पछिल्लो पटक माओवादीको गतिविधिले हामीलाई अविश्वास बढाएको थियो । छलफलबाट एमालेसँग करिब सहमतिमै पुगिसकेका थियौं । गठबन्धन दल तयार नभएको भए एमालेसँगको समीकरणमा एमसीसी सम्झौता अनुमोदन हुन्थ्यो, उनले भने, हामीले ओलीजीसहितका एमाले नेताहरूलाई व्याख्यात्मक प्रस्ताव पारित गरेर अघि बढ्ने कुराकानी प्रस्टसँगै भनेका हौं । सञ्चारमन्त्री ज्ञानेन्द्रबहादुर कार्कीले माओवादी र एकीकृत समाजवादीले गठबन्धन छाड्दैनन् भन्ने विश्वासमा कांग्रेस रहेका बेला दुवै पार्टीबाट आएका संस्थागत निर्णयले भने प्रधानमन्त्री देउवालाई झस्काएको बताए । एमालेसँग समानान्तर छलफल चलाउनुका पछि राष्ट्रिय सहमति होस् भन्ने मनसाय प्रधानमन्त्रीमा थियो, उनले भने, गठबन्धन दलमै चर्को मतभेद बढ्दै जाँदा अनुमोदनमा जोखिम नहोस् भनेर प्रधानमन्त्रीले एमालेसँग समानान्तर छलफल अघि बढाउनुभयो । गठबन्धन छाड्दा त्यसको प्रभाव कस्तो हुन्छ भन्ने अध्ययन गरेरै माओवादी र एकीकृत समाजवादी एमसीसी अनुमोदन गर्ने ठाउँमा आइपुगेको कार्कीको ठम्याइ छ । माओवादी र एकीकृत समाजवादी सहमतिमा आउँछन् भन्ने विश्वास प्रधानमन्त्रीलाई थियो, त्यसैले हामीले एमालेलाई जानकारी दिएरै नयाँ समीकरणका लागि हतारो गरेका थिएनौं, उनले भने । प्रधानमन्त्री देउवा र माओवादी अध्यक्ष दाहाल एकअर्कालाई दबाबमा राख्ने रणनीतिमा लागेका थिए । एमालेसँग सुरुसुरुका छलफल र वार्ता दबाब सिर्जना गर्ने दिशामा लक्षित थिए । समय घर्किन थालेपछि प्रधानमन्त्रीलाई गठबन्धनभन्दा पनि एमसीसी अनुमोदन गराउने विषयले बढी सताएको थियो, गठबन्धन बैठकमा सहभागी रहँदै आएका कांग्रेसका एक नेताले भने । गठबन्धन जे भए पनि हुन्छ, एमालेसँग कुरा गरौं भन्ने प्रधानमन्त्रीकै भनाइपछि महामन्त्री थापा र नेता मीनेन्द्र रिजालले एमालेसँगको वार्तामा सक्रियता देखाएका थिए । वार्ताका क्रममा एमालेले सभामुखका साथै माधव नेपालसहित १४ सांसदको कारबाहीको विषय नै उठाए । कांग्रेस र एमालेले सभामुख र १४ सांसदको विषयलाई पछि उपयुक्त समयमा अघि बढाउने गरी गठबन्धन भत्काउने र एमसीसी सम्झौता अनुमोदन गर्ने समझदारी गरेको सार्वजनिक भयो । बालुवाटारमा शुक्रबार प्रधानमन्त्री र एमाले अध्यक्ष ओलीबीच वान अन वान कुराकानीमा समझदारी बनेको सुइँको पाएपछि माओवादी अध्यक्ष दाहाल र एकीकृत समाजवादीका अध्यक्ष नेपालले गठबन्धन जोगाउन व्याख्यात्मक प्रस्तावसहित एमसीसी सम्झौता अनुमोदन गर्न सकिने सन्देश तुरुन्त देउवालाई पठाए । त्यस्तो सन्देश आएपछि प्रधानमन्त्री देउवाले शनिबार ३ बजे एमालेसँग बैठक बस्नुअघि नै त्यसमा अन्तिम निर्णय गर्न दाहाल र नेपाललाई आग्रह गर्नुभएको थियो, कांग्रेसका एक नेताले भने, यो विषय एमालेलाई पनि जानकारी गराइएको थियो । त्यसैका आधारमा ३ बजे समीकरणका लागि सहमति गर्ने गरी बस्ने भनिएको बैठकमा प्रधानमन्त्री देउवा र एमाले अध्यक्ष ओली सहभागी नहुनुभएको हो । शनिबार बालकोटमा कांग्रेस र एमालेका दोस्रो तहका नेताको बैठक चलिरहेका बेला माओवादी अध्यक्ष दाहाल र एकीकृत समाजवादीका अध्यक्ष नेपालले बालुवाटार पुगेरै व्याख्यात्मक प्रस्ताव लाई अन्तिम स्वरूप दिन प्रस्ताव गरे । त्यसपछि बालकोट बैठक प्रभावित भयो । व्याख्यात्मक प्रस्ताव अमेरिकाले मान्ने हो कि होइन भन्ने प्रश्न उठेपछि प्रधानमन्त्री र कांग्र्रेस नेताहरूले अमेरिकी अधिकारीसँग सम्पर्क गरे । अमेरिकी राजदूतलाई भेटेरै पनि छलफल भयो । अमेरिकी राजदूतले सुरुमा म सहमत छु तर एमसीसीको नेतृत्वलाई सोध्नुपर्छ भन्नुभयो । पछि उहाँले कुरा गर्दा सकारात्मक जवाफ आएछ, कांग्रेसका एक नेताले भने, अमेरिकाको ग्रिन सिग्नल पाएरै अघि बढेका हौं । त्यसअघि पनि नेताहरू अमेरिकी अधिकारीहरू निरन्तर संवादमा थिए । अन्तर्राष्ट्रिय कानुनका जानकारसमेत रहेका अधिवक्ता गोविन्द बन्दीसहित कानुन व्यवसायी र नेताहरूले मध्यमार्गी विकल्प खोजिरहेका थिए । उनीहरूले अन्तर्राष्ट्रिय परम्परा पनि अध्ययन गरेका थिए । कांग्रेस महामन्त्री थापाले व्याख्यात्मक घोषणाका विषयमा एकीकृत समाजवादीका नेता रामकुमारी झाँक्री र जीवनराम श्रेष्ठसँग छलफल चलाइरहेका थिए । पछि उनीसँग बन्दी र शक्ति बस्नेत जोडिए । बन्दीजीले गगन थापासँग जोडिएर गृहकार्य गरिरहनुभएको थियो । पछि प्रधानमन्त्रीसहित कांग्रेसका प्रमुख नेताहरूसँग पनि उहाँले यो विकल्प हुन सक्छ भनेर सुझाव दिनुभयो, माओवादीका एक नेताले भने, महान्यायाधिवक्ता खम्बबहादुर खाती र कानुनमन्त्री दिलेन्द्र बडूले समेत अध्ययन गर्नुभयो । त्यसपछि प्रस्तावको ढाँचा तयार भयो । बन्दीले माओवादीको पूर्वस्थायी कमिटी तथा एकीकृत समाजवादीको केन्द्रीय सचिवालय र संसदीय दल बैठकमै गएर व्याख्यात्मक घोषणा बारे ब्रिफिङ गरे ।एमसीसीकै कारण गठबन्धनको भविष्य नै संकटमा पर्ने डर सबैभन्दा बढी एकीकृत समाजवादीका अध्यक्ष नेपाललाई थियो । त्यसैले उनले माओवादी अध्यक्ष दाहाल र जसपा अध्यक्ष यादवसँग केही समय पहिला नै एमसीसी अगाडि बढाउन सकिने स्पष्ट सन्देश दिएका थिए । नेताहरूका अनुसार यादव पहिले नै एमसीसीमा सकारात्मक थिए तर उनले गठबन्धनमा सहमति खोजेका थिए । वान अन वान र सामूहिक संवादमा दाहाल र नेपालले भरपर्दो आश्वासन दिएकै कारण प्रधानमन्त्री देउवाले अन्तिमसम्म पनि टसमस नगरेको एक नेताले बताए । माओवादी र एकीकृत समाजवादीमा पनि गठबन्धन बचाउने मत हाबी हुँदै गएको थियो । एकीकृत समाजवादीका महासचिव बेदुराम भुसालले विकल्प खोज्दै जाँदा व्याख्यात्मक घोषणा सबैभन्दा उपयुक्त देखिएको बताए । एमसीसीको अंग बन्न सक्ने र अन्तर्राष्ट्रिय कानुनसँग जोडिन पनि सक्ने भएकाले यसमा जान सकिने निष्कर्षमा पुगेका हौं, उनले भने । एमालेसँगको समीकरण निर्माणमा खटिएका नेता मीनेन्द्र रिजालले माओवादी र एकीकृत समाजवादी विकल्प नभएकै कारण सहमतिमा आइपुगेको बताए । एमालेसँग हाम्रो गम्भीर छलफल चलेपछि माओवादी र एकीकृत समाजवादीले विकल्प देखेनन् । धरातलीय यथार्थ बुझेर पनि यो बाटामा आएको हुन सक्छ, उनले भने । आइतबार गठबन्धन बैठकमा शीर्ष नेताहरूले व्याख्यात्मक घोषणासँगै एमसीसी सम्झौता अनुमोदन गर्ने सहमति गरे । माओवादी र एकीकृत समाजवादीका केही नेताले सम्झौताको चर्को विरोध गरिरहेकाले पार्टीबाट औपचारिक निर्णय गराइएको थियो । व्याख्यात्मक घोषणासहित एमसीसी सम्झौता अनुमोदन गर्ने केन्द्रीय कार्यालयको विस्तारित बैठकको निर्णयले माओवादीमा विवाद सिर्जना गरेको छ । नेताहरू नारायणकाजी श्रेष्ठ, गिरिराजमणि पोखरेल, लीलामणि पोखरेलले पार्टीको निर्णयमा आपत्ति जनाएका छन् । एकीकृत समाजवादीले सर्वसम्मतिले निर्णय गर्न सकेन । नेताहरू झलनाथ खनाल, जगन्नाथ खतिवडा, बलराम बाँस्कोटा, सावित्रा भुसाल र केशवलाल श्रेष्ठले व्याख्यात्मक घोषणाको विश्वासिलो आधार नभएको प्रतिक्रिया दिएका थिए । साढे दुई वर्षअघि संसद् सचिवालयमा दर्ता भएको एमसीसी सम्झौता आइतबार राति करिब ९ बजे अनुमोदन भएपछि संसद् हलमा गठबन्धनका नेताहरूले बधाई दिँदा देउवा हँसिलो मुद्रामा देखिएका थिए । दाहाल र नेपाल पनि दंग देखिन्थे ।"
अनुमोदनमा एमाले साक्षी !,"काठमाडौं (कास) सरकारमा हुँदा संसद्मा एमसीसी सम्झौता दर्ता गरेको एमालेले प्रतिपक्षमा रहँदा पनि विरोध गरेको छैन । केही सांसदले व्यक्तिगत रूपमा विरोध गरे पनि पार्टीले धारणा बनाइसकेको छैन । एमसीसीलाई अगाडि बढाउन प्रधानमन्त्री देउवाले प्रयास गर्दा सत्तारूढ गठबन्धनको धारणा सार्वजनिक भएपछि निर्णय गर्ने बताएको एमालेले निर्णयार्थ प्रस्तुत गर्ने बेलासम्म कुनै धारणा सार्वजनिक गरेन । संसद्मा आइतबार सम्झौता अनुमोदन प्रक्रिया चलिरहँदा एमाले सांसदले सभामुखविरुद्ध नारा लगाइरहेका थिए । आफ्नो पार्टीका अध्यक्षसहित सबै सांसदले वेलमा नाराबाजी गरिरहँदा सांसद भीम रावलले भने दुई पटक छलफलमा भाग लिए । सुरुमा सैद्धान्तिक छलफलमा भाग लिएका उनले दोस्रो पटक सरकारले ल्याएको व्याख्यात्मक घोषणा र एमसीसीमाथिको विस्तृत छलफलमा बोलेका थिए ।अघिल्लो आइतबार एमसीसी पेस हुँदा झपट रावललगायत केही सांसदले एमसीसी मुर्दावाद को नारा लगाएका थिए । तर, यस पटक भने उनले नारा लगाउने मौकै पाएनन् । पहिलो बैठक ३ घण्टा र दोस्रो बैठक साढे १ घण्टा चल्दा एमसीसीको विरोधमा एउटै पनि नारा लागेन । एमाले सांसदले हाम्रो विरोध जारी छ, संवैधानिक सर्वोच्चता कायम गर, गैरसांसदलाई प्रवेश निषेध गर, पार्टी फुटाउने षड्यन्त्र मुर्दावाद जस्ता नारा लगाइरहेका थिए । बैठकको सुरुमा प्रमुख प्रतिपक्षी दलका नेता केपी शर्मा ओली आफैं वेलमा थिए । अरू दिन विरलै देखिने ईश्वर पोखरेल र विष्णु पौडेललगायत सांसद पनि पूरै समय वेलमा रहे तर उनीहरूले नारा लगाएनन् । संसदीय दलका उपनेता सुवासचन्द्र नेम्वाङले अरू दिनझैं पूरै समय नाराबाजीलाई कहिले टेबलमा अडेस लगाएर त कहिले वेलमा उभिएर अवलोकन गरिरहे ।नारा लगाउनेमा प्रमुख सचेतक विशाल भट्टराई, महेश बस्नेत, खगराज अधिकारी, कृष्णगोपाल श्रेष्ठ, नीरुदेवी पाल, सूर्य पाठक, पदम गिरीलगायत थिए । उनीहरूले आलोपालो नारा लगाइरहेका थिए । अर्थमन्त्री जनार्दन शर्माले सरकारको एमसीसीमाथिको व्याख्यात्मक घोषणा रोस्ट्रमबाट वाचन गर्दा एमाले सांसदहरू प्रत्येक बुँदा उभिएरै पढिरहेका थिए । एमसीसीमा फरक धारणा राखेको र पार्टीले वेलमा घेराउ गरिरहेका बेला रोस्ट्रममा गएर संसदीय प्रक्रियामा सहभागी हुने रावलबारे पार्टीमा छलफल हुने भट्टराईले जानकारी दिए ।"
मकवानपुर कांग्रेस सभापतिमा ३ उम्मेदवार,हेटौंडा (कास) नेपाली कांग्रेस मकवानपुरको १४ औं महाधिवेशनअन्तर्गत मकवानपुरको सभापतिमा तीन जनाले उम्मेदवारी दर्ता गराएका छन् । संस्थापन पक्षबाट दुई जना र संस्थापन इतरबाट एक जनाले आइतबार उम्मेदवारी दर्ता गराएका हुन् । सभापतिका लागि संस्थापन पक्षबाट आनन्दराम पराजुली र बुद्ध लामाले उम्मेदवारी दर्ता गराएका छन् । संस्थापन इतरबाट जयराम लामिछानेले सभापतिमा उम्मेदवारी दर्ता गराएका छन् । दुवै पक्षले आफ्ना प्यानलसहित उम्मेदवारी दर्ता गराएका हुन् । निर्वाचन अधिकृत गोपी शर्मा सुवेदीका अनुसार सोमबार हुने चुनावका लागि १ हजार ८ सय ७६ मतदाता छन् ।
अझै मर्मत भएन तौल पुल,"(चितवन)  नारायणगढ मुग्लिन सडकको भरतपुर आँपटारीमा मालवाहक गाडीको भार तौल गर्न सरकारले बनाएको तौल पुल वर्ष दिन नहुँदै बिग्रियो । बिग्रेको तीन महिना हुन लाग्दा पनि मर्मत भने सुरु भएको छैन । स्वीकृत क्षमताभन्दा बढी तौल बोकेर सवारी गुड्दा सडकलाई असर परेपछि बढी सामान बोक्न निरुत्साहित गर्ने गरी तौल पुल बनेको हो ।यातायात व्यवस्था विभागले देशमै पहिलो पटक बनाएको आँपटारीको तौल पुलको गत वर्षको माघ १८ मा तत्कालीन यातायातमन्त्री वसन्तकुमार नेम्वाङले उद्घाटन गरेका थिए । सरकारले आँपटारीका साथै महोत्तरीको बर्दिबासमा पनि तौल पुल बनाएको थियो । आँपटारीको तौल पुल गत मंसिर २४ देखि बिग्रेको छ । यातायात विभागका अधिकारी भने छिट्टै मर्मत हुने बताउँछन् । तौल पुल सञ्चालनका लागि विभागले कर्मचारी खटाएको थियो । आँपटारी नजिक रामनगरमा कार्यालय रहेको वाग्मती प्रदेश (काठमाडौं उपत्यकाबाहेक) ट्राफिक प्रहरी कार्यालयका प्रहरीले बढी तौल बोकेको पाइएमा जरिवाना गर्थे । कार्यालयका प्रवक्ता रहेका प्रहरी नायब उपरीक्षक (डीएसपी) प्रकाश रिमालले तोकेको भन्दा बढी भार बोक्ने चलन व्याप्त रहेको सुनाए ।तौल पुल सञ्चालन भएपछि गत आर्थिक वर्ष माघदेखि असारसम्म १५ हजार १ सय ७४ गाडीलाई बढी तौल बोकेका कारण कारबाही भएको तथ्यांक छ । जसबाट जरिवानाबापत २ करोड ३९ लाख १३ हजार रुपैयाँ असुल भएको डीएसपी रिमालले जनाए । यो आर्थिक वर्ष अर्थात् साउनदेखि तौल पुल सञ्चालन भएको मंसिर २४ सम्म १० हजार ८ सय ५० वटा गाडीलाई कारबाही भएकोमा १ करोड ४६ लाख ३६ हजार रुपैयाँ राजस्व संकलन भएको थियो । अस्वाभाविक देखिएका गाडीलाई थप कारबाही गर्न ट्राफिकले यातायात कार्यालयलाई जिम्मा लगाएको थियो । गत वर्ष यस्ता गाडीहरू १९ वटा थिए । ती गाडीबाट ३ लाख ९८ हजार ५ सय ८८ रुपैयाँ जरिवाना असुल भएको थियो ।त्यसैगरी यो आर्थिक वर्षमा अस्वाभाविक भार बोक्ने १ सय ६१ गाडीलाई यातायात कार्यालयले कारबाही गर्दा ५६ लाख ६ हजार ९०६ रुपैयाँ थप राजस्व उठेको थियो । तौल पुल सञ्चालन भएर जरिवाना हुन थालेपछि बढी भार बोक्न गाडी हच्कन थालेका थिए । तर तौल पुल बिग्रेको महिनौंसम्म पनि नबन्दा मालवाहक गाडी निर्बाध चल्न पाएका छन् । जरिवानाबापत उठ्ने लाखौं राजस्व पनि गुमेको छ ।यातायात व्यवस्था विभागका इन्जिनियर अविनाश अर्यालले तौल पुलको मर्मत दुईचार दिनभित्रै सुरु हुने बताउँछन् । म भर्खर त्यो पुल निरीक्षण गरेर आएको छु । अब दुईचार दिनभित्रै मर्मत सुरु हुन्छ, इन्जिनियर अर्यालले भने । तौल गर्न पुलमा चढेको एउटा ट्रकले ठक्कर दिएका कारण पुल बिग्रेको उनले बताए । सीसीटीभी हेरेर त्यो ट्रक पत्ता लगाएपछि ट्रक धनीले नै खर्च बेहोर्ने गरी मर्मत हुन लागेको छ । यो विषयमा ट्रक धनी र ट्रक व्यवसायीको संगठनसँग बसेर छलफल गर्दा केही समय लागेको उनले बताए । तर सहमति भइसकेको हुँदा मर्मत सुरु हुने इन्जिनियर अर्यालको भनाइ छ । ट्रकका कारण तौल पुलमा रहेको लोड सेल बिग्रेको उनले बताए । यस्ता लोड सेल आठवटा रहने र तीमध्ये चारवटा कामै नलाग्ने गरेर बिग्रेको छ । बाँकी चारवटाले पनि काम गर्नेनगर्ने निधो छैन । तौल संकेत दिने यस्ता लोड सेल नेपालमा उपलब्ध छैन । विदेशबाट मगाउनुपर्छ । नाप तौल ऐनअनुसार अनुमति प्राप्त निकायले मात्रै मगाउने र जडान गर्न पाउँछ । ट्रक धनीले त्यस्तो निकायसँग सम्पर्क गरेको र विदेशबाट छिट्टै नै आउने इन्जिनियर अर्यालले बताए । यस्तो लोड सेल १० हजार रुपैयाँदेखि एक लाख रुपैयाँसम्म पर्छ । लोड सेल आएपछि जडान गर्न खासै समय नलाग्ने हुँदा चाँडै नै पुल सञ्चालनमा आउने यातायात व्यवस्था विभागका इन्जिनियर अविनाश अर्यालले बताए । स्वीकृति तौल र मापदण्डअनुसार भार नबोक्नेमा साना ठूला सबैखाले गाडी छन् । भारतबाट मार्बललगायतका निर्माण सामग्री बोकेर आउने ठूला ट्रकदेखि स्थानीय रुटमा समान बोक्ने पिकअप भ्यानसमेतले बढी तौल बोक्ने गरेको ट्राफिक प्रहरीको अनुभव छ ।"
कान्तिपुरकर्मी डंगोललाई पितृशोक,"काठमाडौं (कास) कान्तिपुर दैनिकको कम्प्युटर विभागमा कार्यरत असिस्टेन्ट सिनियर एक्जुकेटिभ सूर्जमान डंगोललाई पितृशोक परेको छ । डंगोलका बुबा ७५ वर्षीय चन्द्रमान महर्जनको आइतबार सिनामंगलस्थित केएमसी अस्पतालमा निमोनियाको उपचारका क्रममा निधन भएको हो । महर्जनका श्रीमती, एक छोरा र एक छोरी छन् ।"
"ललितपुर महानगर : प्रतिबद्धता धेरै, कार्यान्वयन न्यून","प्रतिबद्धता ः कति पूरा भए, कति अधूरै ?लगनखेलमा नगर विकास कोषको ऋण सहयोगमा व्यापारिक प्रयोजनसहित ललितपुर महानगर१२ नम्बरको कार्यलय भवन बनाउने भनिएकोमा त्यो हुन सकेन । सुन्दरीघाटमा कान्जीहाउस निर्माण भएन । सातदोबाटो, भैँसेपाटी, हरिसिद्धि, धापाखेल, खोकना, बुङ्मती सडक दायाँबायाँ स्मार्ट सडक बत्ती जडान गरिएको छैन ।कुपन्डोलदेखि पुल्चोक, सातदोबाटो, ग्वार्को, एकान्तकुना, सुनाकोठी जाने चक्रपथमा फ्लाइओभर ब्रिज, लगनखेलस्थित पाटन अस्पताल र साझा भवनअगाडि आकाशे पुल निर्माण हुन सकेन । टीकाभैरवबाट जावलाखेल हुँदै कुपन्डोल बग्ने राजकुलोमार्फत लगनखेलस्थित सप्तपाताल, न्हुँलगायत पोखरीमा पानी भर्ने भनी गरिएको प्रतिबद्धता त्यत्तिकै छ । पर्यटक चक्रपथ (पुल्चोक, मंगलबजार, हात्तीवन, हरिसिद्धि, ठैव, सन्तानेश्वर, नागदह, बज्रबाराही, ठेचो, सुनाकोठी, बुङ्मती, खोकना, सैंबु, पुल्चोक) तथा सूचना केन्द्र निर्माण गर्ने वाचा पनि त्यत्तिकै रहे । जावलाखेल र लगनखेलको तरकारी बजारलाई चिस्यान केन्द्रसहित व्यवस्थित गरी आयमूलक बनाउने भनिएकामा त्यो पनि पूरा हुन सकेन । पुल्चोकस्थित श्रीमहल, जावलाखेलस्थित नारायणशमशेर भवन र सिँचाइ विभाग बसेको भवन प्राप्त गर्ने कुरा थियो, त्यो पनि छलफलमा सीमित रह्यो । महानगरभित्रका केही किलोमिटर सडकहरू कालोपत्रे भएका छन् । विद्युत्, टेलिफोन, केबल तार अन्डरग्राउन्डको काम भइरहेका छन् ।हरियाली प्रवर्द्धन गर्न कुपन्डोल, जावलाखेलमा पर्खाल भत्काएर फलामे बार लगाउने कार्य भयो । घर नम्बर वितरण गरी राजस्व असुलीलाई प्रभावकारी बनाउने योजनामा छ । घरधनी परिचयपत्र वितरण गरिँदै छ । इलेक्ट्रिक बिल्डिङ परमिट सिस्टम प्रणाली पूर्ण रूपमा लागू भएको छ । कुपन्डोलदेखि लगनखेलसम्म सडकमा स्मार्ट सोलार जडान गरिएको छ । पर्यटन प्रवेश शुल्क एकद्वार प्रणालीबाट लिने व्यवस्था मिलाइएको छ । विश्व कला परिषद्ले पाटनलाई कला नगरी सहर घोषणा गरेको छ । कर्मचारी रिक्त दरबन्दीसम्बन्धी पदपूर्ति गरिएको छ ।"
पल शाह हिरासतमा,"(तनहुँ)  जबर्जस्ती करणीको आरोप लागेका कलाकार पल शाह (पूर्णर्विक्रम) लाई प्रहरीले हिरासतमा लिएको छ । एक किशोरीका बाबुले कारबाही माग गर्दै जिल्ला प्रहरी कार्यालय तनहुँमा जाहेरी दिएको पाँच दिनपछि शाह पक्राउ परेका हुन् । काठमाडौंबाट शाह निजी गाडीमा आइतबार दिउँसो दमौली पुगेका थिए । आफैं प्रहरी कार्यालयमा उपस्थित भएका शाहलाई लगत्तै ३ः३० बजे जिल्ला अदालतमा उपस्थित गराइएको डीएसपी युवराज खड्काले बताए । मुद्दा कारबाहीमा अदालतले थप अनुसन्धानका लागि सात दिनको म्याद दिएको छ । उनलाई हिरासतमा राखी आवश्यक अनुसन्धान प्रक्रिया अगाडि बढाएको प्रहरीले जनाएको छ । जाहेरी परेपछि प्रहरीले शाहविरुद्ध पक्राउ पुर्जी जारी गर्दै देशभरका युनिटमा खबर गरेको थियो । लुकेर बसेका शाहले आफूलाई तनहुँ प्रहरीसमक्ष आत्मसमर्पण गरेको देखाइदिन काठमाडौंमा सहयोग मागेको सुरक्षा स्रोतले जनाएको छ । त्यसैले उनलाई सिभिल ड्रेसका प्रहरीकै रेकीमा प्राइभेट गाडीमा सुरक्षासाथ तनहुँसम्म लगिएको हो, स्रोतले भन्यो । युट्युब च्यानलहरूमा हटकेक खबर बनिरहेकाले शाहलाई क्यामेराले पछ्याइरहेका थिए । त्यसैले दमौलीमा जिल्ला प्रहरी कार्यालय अगाडि गाडी रोकेपछि उनलाई गेटमा सोधेजस्तो गरेर एक्लै भित्र प्रवेश गराइएको स्रोतको दाबी छ । तनहुँ पुग्नुअघि शाहले सामाजिक सञ्जालमा आफैं प्रहरीसामु उपस्थित हुने भिडियो पोस्ट गरेका थिए । फेसबुकमा शाहले आफ्नो स्वास्थ्य बिग्रिएको र घर व्यवहार मिलाउनुपरेकाले केही ढिला भएको भन्दै आइतबार आफैं प्रहरीसामु उपस्थित हुने बताएका थिए । १७ वर्षीया किशोरीले म्युजिक भिडियो छायांकनका क्रममा नायक शाहले बारम्बार जबर्जस्ती करणी र यौन दुर्व्यवहार गरेको आरोप लगाएकी छन् । जिल्ला प्रहरी कार्यालय तनहुँका अनुसार पीडितका तर्फबाट उनका पिताले जाहेरी दर्ता गराएका थिए । जाहेरीमा शाहले म्युजिक भिडियो सुटिङका क्रममा ती नाबालिकामाथि पटकपटक करणीको प्रयास गरेको र अन्त्यमा विवाहको प्रलोभन देखाई तनहुँमा करणी गरेको उल्लेख गरिएको छ । करिब ३ महिना अगाडिदेखि एकोहोरो जस्तो बस्ने गर्दै आइरहेकीले छोरीलाई के भएछ ? भनी परिवारले कर गर्दा करणीको कुरा खुलाएको जाहेरीमा उल्लेख छ ।मुलुकी अपराध संहिता, २०७४ को परिच्छेद १८ मा करणीसम्बन्धी कसुरको व्यवस्था दफा २१९ (२) छ । उक्त दफाले कसैले कुनै महिलालाई निजको मन्जुरी नलिई करणी गरेमा वा मन्जुरी लिएकै भए पनि १८ वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जबर्जस्ती करणी गरेको मानिनेछ भन्ने व्यवस्था छ ।यस्तै शाहले प्रहरीको सम्पर्कमा आउनुअघि सामाजिक सञ्जालमा भिडियो सन्देश सार्वजनिक गर्दै म निर्दोष छु, अदालतको निर्णय मान्छु भनेका थिए । भिडियोमा उनले भनेका छन्, मलाई पहिल्यैदेखि फसाउँदै यहाँसम्म ल्याइएको छ, त्यो कुरा पनि अदालतमा भन्नेछु । सम्मानित अदालतले गर्ने निर्णय स्वीकार्छु, मसँग भएको प्रमाण अदालतसामु दिनेछु । शाहले आफूले एकचोटि दर्शकसँग बसेर म यस्तो गीत गाउँछु २ हेर्ने इच्छा व्यक्त गरेका छन् । म प्रहरीसामु गएपछि त्यो सम्भव होला नहोला, एकचोटि चाहिँ यो बीचमा दर्शकसँग बसेर फिल्म हेर्ने मन छ, त्यो सम्भव भए गर्दिनुहोला, उनले भनेका छन् ।"
गैंडाकोटमा पनि जाहेरी,"पूर्वी नवलपरासी पल शाहविरुद्ध जबर्जस्ती करणीमा कारबाहीका लागि गैंडाकोट प्रहरीमा पनि जाहेरी दर्ता भएको छ । जाहेरी दिएकी किशोरीको प्रहरीले आइतबार भरतपुर अस्पतालमा स्वास्थ्य परीक्षण गराएको छ । गत चैत ७ मा गैंडाकोटको एक होटलमा आफूलाई मदिरा सेवन गराएर शाहले जबर्जस्ती करणी गरेको भन्दै किशोरीले इलाका प्रहरी कार्यालय गैंडाकोटमा आइतबारै किटानी जाहेरी दिएकी थिइन ।जाहेरी दर्तापछि चितवनको भरतपुरस्थित सरकारी अस्पतालमा ती किशोरीको स्वास्थ्य जाँच गराइएको डीएसपी दिलीप गिरीले बताए । कारबाही प्रक्रिया अघि बढाउन स्वास्थ्य जाँचको रिपोर्ट एउटा आधार हो, उनले भने, अब अनुसन्धान अघि बढ्यो । प्रहरीले गत चैत ७ मा उनीहरू सुतेको होटलमा मुचुल्का पनि गरेको छ । उजुरीमा सुटिङका क्रममा एकै दिन हुने कामलाई दुई दिन लगाएर आफूलाई होटलमा रक्सी खुवाएर बलात्कार गरेको ती किशोरीको आरोप छ ।"
१२ वर्षीयाको बलात्कारपछि हत्या,"मोरङ (कास) लेटाङ नगरपालिका८ को लालहिरा सामुदायिक वनमा मृत भेटिएकी बालिकालाई बलात्कार गरेपछि अपराध लुकाउन हत्या गरेको खुलेको छ । स्थानीय जाँते माविबाट कक्षा सकेर घर फर्कंदै गरेकी १२ वर्षीया बालिकालाई बलात्कार र हत्या गरेको आरोपमा प्रहरीले सोही ठाउँका ६४ वर्षीय दीपक गिरीलाई पक्राउ गरेको छ । घटना गत बुधबार साँझ भएको हो । लेटाङ८ ज्यामिरेकी बालिका अबेरसम्म घर नफर्केपछि परिवारले खोजी गरेका थिए । घटनाको तेस्रो दिन गत शुक्रबार वनमा ढुंगाले छोपेको अवस्थामा शव फेला परेको थियो । पक्राउ परेका गिरीलाई जिल्ला प्रहरी कार्यालय मोरङले आइतबार सार्वजनिक गरेको छ । बालिकालाई पछ्याएर गिरीले जंगलको बाटोबाट छिटो घर पुगिने भन्दै बलात्कार गरेको एसपी जनार्दन जीसीले बताए । बलात्कारपछि बालिकाले बुबालाई भनिदिन्छु भन्दै भाग्न खोज्दा लखेटेर समाती घाँटी थिचेर हत्या गरेको गिरीले प्रारम्भिक बयानमा बताएका छन् । हत्यापछि जंगलको बीचमा लगी लुगा खोलेर शव ढुंगाले पुरेपछि गिरीले आफ्नो घर नजिकैको खोल्सीमा बालिकाको लुगा जलाएका थिए । जलाएको ठाउँबाट लाइटर, ३ वटा बटम, फ्रकको क्लिप, दुइटा खिप, जाँते उच्च मावि लेखिएको बेल्टको बक्कल र कडी, जलेको अवस्थामा जुत्ताको सोल, तुना लगाउने तीनवटा बटम र एउटा मोबाइल सेट बरामद भएको जीसीले जानकारी दिए । ६ कक्षामा पढ्ने छोरी अबेरसम्म नफर्केपछि परिवारले इलाका प्रहरी लेटाङमा खबर गरेका थिए । जाँतेज्यामिरे सडकबाट घर फर्किने क्रममा लेटाङ८ सिरान टोलसम्म स्थानीयले बालिकालाई घर जाँदै गरेको देखेको प्रहरीलाई बताउनुका साथै गिरीले विद्यालय पोसाक जलाएको देखेको प्रहरीलाई सूचना दिएका थिए । प्रहरीले बिहीबार गिरीलाई नियन्त्रणमा लिएको थियो । अनुसन्धान थालेको भोलिपल्ट बिहान उक्त सामुदायिक वनको बीचको खोल्सीमा बालिकाको शव भेटिएको थियो । जिल्ला प्रहरी मोरङले जन्मकैदको मागदाबीसहित गिरीविरुद्ध मुद्दाको कारबाही प्रक्रिया अघि बढाइएको जनाएको छ । प्रदेश १ प्रदेशसभाको आइतबारको बैठकमा महिला सांसदहरूले बालिकालाई बलत्कार गरी हत्या गरेको घटनाप्रति आपत्ति जनाउँदै सुरक्षाको प्रत्याभूति गराउन सरकारको ध्यानाकर्षण गराए । प्रमुख प्रतिपक्षी एमालेकी सांसद यसोदा अधिकारीले दोषीलाई कडा कारबाहीको माग गरिन् । सत्तारूढ दल नेकपा एकीकृत समाजवादीकी सांसद सरिता थापाले बालिका बलात्कार गर्नेलाई मृत्युदण्डको सजायको व्यवस्था गर्न माग गरिन् ।"
प्राध्यापक खत्री राजदूतमा नियुक्त,काठमाडौं (कास) राष्ट्रपति विद्यादेवी भण्डारीले प्राध्यापक श्रीधर खत्रीलाई संयुक्त राज्य अमेरिकाका लागि नेपालको आवासीय राजदूतमा नियुक्त गरेकी छन् । संविधानको धारा २८२ अनुसार मन्त्रिपरिषद्को सिफारिसमा उनले प्राध्यापक खत्रीलाई राजदूत पदमा आइतबार नियुक्त गरेकी हुन् । मन्त्रिपरिषद्ले गत कात्तिक ११ मा प्राध्यापक खत्रीसँगै भारतका लागि शंकर शर्मा र बेलायतका लागि ज्ञानचन्द्र आचार्यलाई राजदूतमा सिफारिस गरेको थियो । आचार्य यसअघि नै नियुक्त भइसकेका छन् । शर्माको भने भारतबाट एग्रिमो (सहमति) आइसकेको छैन ।
तमलोपाको अध्यक्षमा लाल,"जनकपुर (कास) साताअघि महन्थ ठाकुर नेतृत्वको लोकतान्त्रिक समाजवादी पार्टी (लोसपा) परित्याग गरेका नेता वृषेशचन्द्र लालले आफ्नै अध्यक्षतामा ठाकुरको पुरानो दल तराईमधेस लोकतान्त्रिक पार्टी (तमलोपा) ब्युँताएका छन् । राष्ट्रिय जनता पार्टी गठनसँगै ४ वर्षअघि खारेज भएको तमलोपा आइतबार पुनर्गठन गरिएको हो । तमलोपाको दर्ता खारेजपछि गत मंसिर १७ मा रविशंकरकुमार कर्णको अध्यक्षतामा निर्वाचन आयोगमा दर्ता गरिएको थियो ।पुनर्गठित ५६ सदस्यीय केन्द्रीय कार्यसमितिमा संविधानसभा सदस्य विजयकुमार सिंहलाई वरिष्ठ नेता चयन गरिएको छ । समितिमा पूर्वअध्यक्ष कर्णका साथै रमेश अधिकारी, रामजी राय, सतीशलाल कर्ण, उमेश मण्डल, दिलीप पाण्डे, ध्रुव साह, मोहम्मद असगर अलिलगायत छन् । निर्वतमान अध्यक्ष कर्णले जनकपुरमा आइतबार आयोजित कार्यक्रममा लाललाई पदस्थापन गराएका थिए । अध्यक्ष लालले मधेस केन्द्रित दल र तिनका नेतामाथि मधेस आन्दोलनको जनादेश बोक्न नसकेको आरोप लगाए । मधेसी जनताले लोकतन्त्र, समानुपातिकता, समावेशिता तथा पहिचानका लागि शहादत दिए तर मधेस केन्द्रित दलका नेताहरू गुटबाजीमा लागे । सत्ता प्राप्तिको दौडमा आन्दोलनको म्यान्डेट बिर्से, उनले भने ।"
निजामतीमा दलितउपस्थितिको प्रश्न,"निजामती ऐन बनाएरै प्रशासन संयन्त्र व्यवस्थित गर्न थालिएको ६५ वर्षपछि बल्ल गत साता दलित महिला सीता परियार हुम्लाको प्रमुख जिल्ला अधिकारी बनिन् । यसअघि गत वर्ष मानबहादुर विश्वकर्मा यो समुदायबाट पहिलो सचिव भएका थिए । समावेशी नेपाल चाहने सबैमा खुसीको सञ्चार गर्न सफल यी दुवै खबरले निजामती कर्मचारीको असमावेशी विगतको पाटो पनि पुनः सतहमा ल्याइदिए । लोकतन्त्रपश्चात् आरक्षणमार्फत सरकारी निकायहरूमा केही हदसम्म मुलुकको विविधता झल्कन थाले पनि उपल्ला पदहरूमा दलितको उपस्थिति अद्यापि न्यून छ । त्यही भएरै, फाट्टफुट्ट मात्रै दलितहरू यस्ता कार्यकारी पदमा पुग्दा पनि खुसी मान्नुपर्ने अवस्था छ । सहसचिव र उपसचिवस्तरमा औंलामा गन्न सकिनेजति मात्रै दलित समुदायका छन् । निर्णायक तहमा यो समुदायको उपस्थिति निजामती सेवामा मात्र होइन अन्य सरकारी सेवामा पनि कमै छ । सर्वोच्च अदालतको न्यायाधीश र प्रहरीको आईजीपी मात्र होइन, एआईजीडीआईजीसम्म पनि अझसम्म दलित पुगेका छैनन् । नेपाली सेनामा शुभबहादुर सुनाम सहायक रथीसम्म भए । पछाडि परेको समुदायलाई राज्यका विभिन्न संरचनामा सम्मानजनक प्रतिनिधित्व गराउन २०६४ सालमा निजामती सेवा ऐन संशोधन गरेर समावेशी कोटा अन्तर्गत ४५ प्रतिशत सिटमध्ये ९ प्रतिशत दलितलाई छुट्याइएको छ । तर, कार्यान्वयन भएको दशक नाघिसक्दा पनि निर्णायक तहमा अपवादका रूपमा छिटपुट दलितको प्रतिनिधित्व हुनुले राज्यसंयन्त्रलाई अझै समावेशी बनाउन बहुआयामिक सुधारको खाँचो औंल्याउँछ । २०६८ सालको जनगणना अनुसार नेपालको जनसंख्याको १३ प्रतिशत दलित छन्, यता लोकसेवा आयोगको अघिल्लो वर्षको प्रतिवेदन अनुसार निजामतीतर्फ २२ प्रतिशत, प्रहरीतर्फ ९४५ प्रतिशत र सैनिकतर्फ ८१४ प्रतिशत दलितको उपस्थिति देखिन्छ । जनसंख्याको अनुपातमा यो संख्या निकै कम हो, खास गरी निजामतीको । तुलनात्मक रूपमा पछाडि परेका अन्य समुदायभन्दा शिक्षा, चलअचल सम्पत्ति तथा प्रतिनिधित्वका हिसाबमा दलित समुदाय निकै कमजोर छ । त्यसैले पनि दलितलाई आरक्षण प्रतिशत बढाउनुपर्ने माग सरोकारवालाहरूले उठाइरहन्छन् । आरक्षण कोटा हुँदा वा प्रतिशत बढ्दा तुलनात्मक रूपमा प्रशासन संयन्त्रमा दलितको उपस्थित बढ्छ, र राज्यको स्थायी संरचना थप समावेशी बन्दा न्यायपूर्ण समाज निर्माण अझ सहज बन्छ । दलितहरूको सेवा प्रवेश त एउटा प्रश्न भयो, उनीहरूलाई निर्णायक भूमिका उपलब्ध गराउन पनि निर्णयकर्ता तथा राजनीतिक नेतृत्वले सकारात्मक पहल लिनुपर्छ । सीता परियार वा मानबहादुर विश्वकर्माजस्ता अपवादबाहेक पनि दलित समुदाय अगाडि बढ्ने स्थिति बनाउन सके मात्र मुलुकले अपनाइरहेको आरक्षण प्रणाली थप सार्थक हुन्छ । दलित समुदायलाई अझ अगाडि बढाउनु निजामती कर्मचारी लगायत राज्य संयन्त्रहरूको एउटा चुनौती हो । आरक्षणले सेवा प्रवेशलाई सहज बनाइदिन्छ तर सम्बन्धित व्यक्तिको लगनका अतिरिक्त संस्थाभित्रको वातावरणले अगाडिको बाटो निर्धारण गर्छ । जिम्मेवारी पाउनेदेखि सूचना आदानप्रदान र सरुवाबढुवासम्मका प्रक्रियामा दलितलाई प्राथमिकतामा पारिन्न भन्ने दुखेसो सुनिन्छ । हेर्दा विभेद नदेखिने तर अघि बढ्ने वातावरण नहुने यस्तो अवस्था हटाइनुपर्छ । सेवाभित्र जातका आधारमा परोक्ष विभेदसम्म पनि हुन नदिन सरकारी संरचनाहरू गम्भीर बन्नुपर्छ, र उनीहरूको वृत्तिविकासमा उत्तिकै ध्यान दिइनुपर्छ । अनि मात्रै समावेशी राज्य स्थापनामा सघाउ पुग्छ र राज्य संयन्त्रप्रति सबैले अपनत्व महसुस गर्न सक्छन् । पछिल्लो समय आरक्षणका विभिन्न आयामबारे बहस भइरहेको छ । आरक्षणका कमीकमजोरी अवश्य छन्, लक्षित समुदायको पनि पीँधमा रहेको वर्गलाई कसरी यो अवसर दिलाउने भन्ने चुनौती त्यत्तिकै छ । यसलाई सुधार्न सरकारी स्तरबाटै थोरै पहल भएको पनि छ, संघीय निजामती सेवाको गठन, सञ्चालन र सेवाका सर्तहरूको व्यवस्था गर्न बनेको विधेयक यसैको उदाहरण हो । यस विधेयकमा आरक्षण सुविधा एक पटक मात्र लिन पाउने, आरक्षित सिटको आधा महिलाका लागि तथा महिलाभित्र पनि विभिन्न क्लस्टर छुट्याउने, थारू तथा मुस्लिमलाई पनि आरक्षणमा समावेश गर्नेजस्ता केही सुधारका प्रावधान समेटिएका छन् । तर संसद्बाट विधेयक पारित नहुँदा यी व्यवस्था लागू हुन सकेका छैनन् । यसको कार्यान्वयन भएमा केही राज्य संयन्त्रमा समानताको धारणा मजबुत बन्नेछ ।समाजलाई जसरी जाति प्रथाले जकडेको छ, उसै गरी राज्य संरचनालाई पनि जकडेकै छ । कर्मचारीयन्त्र पनि समाजकै हिस्सा भएकाले प्रत्यक्षअप्रत्यक्ष रूपमा जात व्यवस्थाको चरित्र त्यहाँ पनि छ, नयाँनयाँ रूपमा जोगिइरहेकै छ । राज्य संरचनाको निरन्तरको सुविचारित पहलबाट यस्तो अवस्थाको अन्त्य गर्नुपर्छ । त्यसको सुरुआती कदमस्वरूप पहिलो त, आरक्षणमा दलितहरूको कोटा बढाइनुपर्छ, कम्तीमा उनीहरूको प्रतिनिधित्व जनसंख्याको अनुपातमा नपुगुन्जेल यसो गर्नु उपयुक्त हुन्छ । दोस्रो, सेवा प्रवेश गरिसकेका दलितहरूलाई पनि योग्यतातन्त्रमा सम्झौता नगरीकन निर्णायक पदहरूमा पुर्याउन सकारात्मक चिन्तन गर्नुपर्छ । यसका निम्ति निजामती र राजनीतिक नेतृत्व दुवैको ध्यान जानु जरुरी छ ।"
चीनको अभिव्यक्तिको आलोचना,"चीनको अशोभनीय चासो सम्पादकीय नेपाल शक्तिराष्ट्रहरूको केन्द्र बन्दै गएको विषयसँग सम्बन्धित छ । अमेरिकी सहायक विदेशमन्त्री डोनाल्ड लुले नेपाली शीर्षस्थ नेताहरूलाई टेलिफोन गरी एमसीसी अनुमोदन नगरिएमा नेपालसँगको सम्बन्धमा पुनर्विचार गरिने धम्कीपूर्ण भाषा बोलेपछि विज्ञहरूको सरसल्लाहसमेतको आधारबाट नेपालले सोको प्रतिकार गरिरहेका बेला चीनका जिम्मेवार पदाधिकारीले दिएको अभिव्यक्ति स्वाभिमानी नेपालीलाई पाच्य बन्न सकेको छैन । चिनियाँ परराष्ट्र प्रवक्ता वान वनपिङले नेपालमा अमेरिकाले सहकार्यको नाममा जबर्जस्तीको कूटनीति थालेको आरोप र चिनियाँ विदेश मन्त्रालयकी प्रवक्ता हुवा चुनयिङले एमसीसी उपहार हो कि पान्डोराज बक्स भन्ने प्रश्न गरेको सन्दर्भ नियाल्दा हाम्रो निरीहता, राजनीतिक, कूटनीतिक असफलतामाथि प्रहार थपेको मान्न सकिन्छ । सार्वभौम मुलुकमा आफ्नो निर्णय आफैंले लिन सक्ने क्षमता हुनुपर्ने हो, अन्तर्राष्ट्रिय सहयोग, सम्बन्धको विषयलाई शीघ्र किनारा लगाइनुपर्ने हो, विडम्बना हामी भने असफलता, अक्षमताको भुमरीमा फसिरहेका छौं, एउटा शक्तिराष्ट्रलाई धारेहात लगाएर अर्कोसँग गुहार माग्न तम्सिएका छौं । चीन, भारत, अमेरिकालगायत सबैजसो मुलुकसँगको सुमधुर सम्बन्ध बिर्सेर हंगामा खडा गर्दै कुरूप राजनीतिक फन्दाले कसिएका छौं । हाम्रो स्वार्थी राजनीति, असफल परराष्ट्र नीति, कूटनीतिका कारण एकपछि अर्को शक्तिराष्ट्रको चासोचेतावनीले घेरिन लाग्दासमेत नेतृत्वमा नवीन चेतना देख्न पाइएको छैन । युक्रेनले आफ्नो शक्ति, सामर्थ्य, हैसियत बिर्सेर एकातिर मात्र ढल्केको, छिमेकी रुसलाई नजरअन्दाज गर्दा मुलुक तहसनहस बनेको ताजा सन्दर्भ भुल्न हुन्छ र ? आफूलाई महाशक्ति भन्दै नेटो आबद्ध दुई दर्जनभन्दा बढी मुलुकको नाइके बनेको अमेरिकाले लडाइँको महाविपद्मा परेका युक्रेनका राष्ट्रपतिको हारगुहार सुनेन भने हामी पनि अरूको विचार, आसमा मात्र भुलिरहनु ठीक होला ? नेपाली राजनीतिको कुरा गर्दा विदेश नीतिमा समेत पार्टीगत धारणा आउन थालेको, तल्लो तहसम्मै जनमत बाँडिएको, राष्ट्रको नीतिगत स्थिरता खल्बलिएको सन्दर्भले भविष्यमा मुलुकमाथि विदेशीको घात नथपिएला भन्न सकिँदैन । झुटनीति र मुलुकको दुर्गति एउटै सिक्काका दुई पहलु भएको यथार्थ नेतृत्वले कहिल्यै भुल्नु हुँदैन । भुवनेश्वर शर्मा, चन्द्रागिरि२, काठमाडौं"
सीमा सुरक्षाका सवाल,"कटक मल्लको नेपालभारतचीन सिमानाको मूल्य र शान्तिपूर्ण सहअस्तित्वको महत्त्व लेखका प्रायः तर्कसँग सहमति भएँ । तथापि केहीमा भने टिप्पणी गर्नैपर्ने भयो । सन् १९६२ को युद्धदेखि भारतले नेपालको कालापानीमा सैन्य शिविर स्थापना गरेको थियो, सन् १८१६ को नेपालइस्ट इन्डिया कम्पनीबीच भएको सुगौली सन्धिले लिम्पियाधुरा मुहान भएको काली नदीलाई भारतनेपालको सिमाना निर्धारण गरेकै हो । तर भारतले आफ्नो निहित स्वार्थमा काली नदीको मुहानलाई अप्ठ्यारोमा पारेको छ । झन्डै दुई वर्षपहिले उसले एकहोरो रूपमा नेपालको उत्तरपश्चिमी भूभाग कालापानी, लिम्पियाधुरा, लिपुलेक क्षेत्रलाई समेटेर नयाँ नक्सा प्रकाशित गर्यो भने लिपुलेक पास हुँदै सडक लिंक खोल्ने घोषणा गर्यो । उता चीनसँग वक्तव्यमार्फत चियाङ्लालिपुलेक र सिप्लिकामा सीमा व्यापार गर्ने सहमति गर्यो । यसको जवाफमा नेपालले सन् २०२० मा संविधान संशोधन गरी आफ्ना क्षेत्रहरूलाई नक्सामा समावेश गरे पनि तिनलाई विदेशी कब्जाबाट मुक्त गर्ने कूटनीतिक कदम चालेन । आफ्नो सीमाबारे पहिले भारतसँग छलफल गर्ने, नभए संयुक्त राष्ट्रसंघीय महासभामा गुनासो गर्नुपर्ने हो । उत्तरपश्चिमी भूभागसँग सम्बन्धित ऐतिहासिक तथ्य र प्रमाण संकलन गर्न विज्ञ टोली गठन गरिएको थियो, प्रतिवेदन कता गयो, थाहा भएन । केपी शर्मा ओलीको सरकारले ती भूभाग समेटिएको नक्सा जारी त गर्यो, तर पाठ्यपुस्तकमा छापिन लागेको नक्सा रातरातै रोक्यो । यसरी आफ्नो सम्पत्तिलाई फिर्ता गर्न भारतसँग डराउने सरकारले आफ्नो सीमा सुरक्षामा कसरी ध्यान दिनु ? अर्कातिर सीमा प्रशासन अधिकारीले आफ्नो सीमा कायम गराउन भारतीयसँग डटेर कदम चाल्नुपर्नेमा एउटा चिठी पनि डराईडराई लेख्ने र जवाफ पर्खेर महिनौं दिन बिताए । आफ्नो नागरिकलाई नदीमा दुर्घटनामा पार्ने भारतीयसँग यो विषयमा खुलेर कुरा गर्न पनि संघीय सरकारले सकेन । सरकारको यस्तै कमजोरीका कारण विदेशीले सहजै हेप्न सकेका हुन् । अतः आफ्नो सीमा सबैलाई प्यारो लाग्नु, आफ्नो सीमा कायम गर्नु स्वाभाविकै कदम हुन्छ, तर विगतका सरकारबाट कूटनीतिक तथा अन्य कुनै ठोस कदम चालिएन । यदि सार्वभौम सम्पन्न मुलुकको हित चाहने हो भने आफ्ना उत्तरपश्चिमी भूभागबाट भारतले आफ्नो सैन्य दस्ता फिर्ता गर्नुपर्छ । चीनले पनि सीमा क्षेत्रलाई खुकुलो पार्नुपर्छ । गंगाराज अर्याल, पाणिनि८, पाली, अर्घाखाँची"
सिंहदरबार वैद्यखानाको उपचार गरौं,"आफैं वैद्यको खोजीमा सिंहदरबार वैद्यखाना समाचार पढेपछि केही लेख्न मन लाग्यो । चार सय वर्षको इतिहास बोकेको सिंहदरबार वैद्यखाना आयुर्वेदिक औषधि उत्पादन गर्न नसकेर बन्द हुने अवस्थामा पुगेको सुन्नुपर्दा म दुःखी छु । वैद्यखानाको स्थापनाकालमा १६० प्रकारका औषधि उत्पादन हुने गर्थे तर हिजोआज ७० प्रकारको औषधि उत्पादन भइरहेको दाबी गरिए पनि बढीमा ११ प्रकारका औषधि मात्रै यसले उत्पादन गर्न सकेको पाइन्छ । यस्तो थाहा पाउँदा झन् बढी दुःख लाग्यो । म प्रायः वैद्य औषधि नै प्रयोग गर्ने गर्छु । ११ थरीमा पनि च्यावनप्रास, त्रिफला चूर्णलगायतका थोरै प्रकारका औषधि मात्र बजारमा पाइन्छ भन्ने जानकारी समाचारबाट पाइयो । समयमै प्रतिस्पर्धामार्फत जडीबुटी खरिद गर्न नसकिएका कारण औषधि उत्पादन हुन नसकेको त्यहाँका कर्मचारीहरू बताउँछन् । कि समयमै जडीबुटी खरिद गरेर आफूलाई बचाउनुपर्यो कि त निजी क्षेत्रलाई सुप्पनुपर्यो भन्ने आवाजलाई सिंहदरबार वैद्यखाना विकास समितिले वास्ता गरेको छैन । भारतीय औषधिले नेपालको बजार विस्तार कब्जा गरिरहेको बेला नेपालको पुरानो वैद्यखाना बन्द हुने अवस्थामा पुग्नु लज्जाको विषय हो । कुनै संस्था सबल हुनु वा नहुनुमा नेतृत्वकै विशेष भूमिका रहन्छ । सिंहदरबार वैद्यखानाको नेतृत्व असक्षम र अयोग्य भएका कारण औषधि उत्पादन हुन नसकेको कुरा जो कोहीले पनि बुझेकै छन् । उपभोक्ताले औषधि नपाउने तर कर्मचारीलाई तलब मात्रै दिँदै जाने हो भने यसको असर राज्यकोषमै पर्छ । पुराना मेसिन र अदक्ष कामदारका कारण पनि वैद्यखाना यस्तो अवस्थामा आइपुगेको हो । उत्पादन र बिक्री वितरण दिनप्रतिदिन फस्टाउँदै जानुपर्नेमा वैद्यखाना आफैं बिरामी पार्नु निकै चिन्ताको विषय हो । यसको उपचार गर्न पहिला सक्षम र योग्य नेतृत्व नियुक्त गर्नुपर्छ । अनि त्यस नेतृत्वले काम गर्न नचाहने कर्मचारी हटाउनु, समयमै जडीबुटी झिकाएर निरन्तर उत्पादन र नयाँ तथा आधुनिक मेसिन जडान गर्नुपर्छ । यस्ता काम योजनाबद्ध ढंगले गर्न सकियो भने वैद्यखाना ब्युँताउन सकिन्छ नत्र यो इतिहासका पानामा मात्र भेटिने पक्का छ । यसलाई जोगाइराख्न स्वास्थ्य मन्त्रालय तथा सम्बद्ध सबै पक्षले चासो देखाउनुपर्ने बेला आइसकेको छ । तिलप्रसाद न्यौपाने, रातमाटे, नुवाकोट"
अपराजित निराशा,"शक्तिशाली राष्ट्रका सेनाहरू आफ्ना देशवासीको सुरक्षा सुनिश्चित गर्न होइन, बाँकी विश्वलाई असुरक्षित बनाइराख्न खडा गरिएको सन्देश रूसी सेनाले दिएको छ । अमेरिकी र युरोपेली राष्ट्रका सेनाले त पछिल्ला केही शताब्दीदेखि यस्तै सन्देश दिएका उदाहरण विश्वइतिहासमा छरपस्ट छन् । शक्तिराष्ट्रहरूलाई लाग्छ, विश्वलाई दिशानिर्देश गर्ने ध्येय र हकाधिकार उनीहरूसँग मात्रै छ । शक्तिशाली राष्ट्रको यस्तो काल्पनिकीले सदैव बाँकी विश्वको सैन्य रणनीतिको सुझबुझलाई नजरअन्दाज गर्छ । भनिन्छ, रणनीतिक रूपमा सोच्न आफूलाई शत्रुको स्थानमा राख्नुपर्छ । त्यसरी सोच्न सकियो भने भविष्यको आकलन गर्न सकिन्छ । अथवा शत्रुलाई चकित पार्न सकिन्छ । शत्रुलाई छक्याउन, झुक्याएर प्रहार गर्न, रक्षात्मक बनाउन, परास्त गर्न आदि सम्भव हुन्छ । शत्रुलाई गलत तरिकाले बुझियो भने लामो दूरीमा त्यसले आफ्नै पराजय निम्त्याउँछ । कतिपय अवस्थामा साम्राज्यहरू यसरी नै बरबाद हुन्छन् । रूसले युक्रेनमा छेडेको युद्धसँगै समकालीन विश्वमा अनेकौं अपेक्षित बहस चलेका छन् । युद्धको परिप्रेक्ष्यमा झुठका पुलिन्दासमेत बुन्न थालिएका छन् । यी समसामयिक बहसलाई फरक आयामबाट हेर्दै संक्षिप्त टिप्पणी यहाँ गरिनेछ । नेपालजस्तो सानो र अविकसित भनिने मुलुकले पश्चिमा राष्ट्रले देखाएको बाटो पछ्याइरहँदा युक्रेनको भन्दा फरक नियति हुन्छ भन्ने सुनिश्चित अहिले छैन । प्राकृतिक स्रोतसाधनको सीमितता र भूराजनीतिक विशिष्टताले गर्दा उस्तै नियतिको प्रकट रूप भने भिन्न हुने सम्भावना रहन्छ ।युक्रेनमा रूसले हमला गर्नासाथ पश्चिमले झुठको खेतीलाई तीव्रता दिएको छ । त्यहाँका सञ्चारकर्मी र प्राज्ञहरूले भन्न थालेका छन् युक्रेन अफगानिस्तान, सिरिया, प्यालेस्टाइनजस्तो राष्ट्र होइन, पश्चिमसँग जोडिएको सभ्य मुलुक हो । सबै सार्वभौम मुलुक समान हैसियतले स्वतन्त्र छैनन् । युद्धमार्फत शान्ति कायम गर्ने वा रणनीतिक सुनिश्चितता खोज्ने अधिकार रूससँग छैन तर पश्चिमा शक्तिराष्ट्रहरूसँग छ । प्रस्ट छ, यस्ता अभिव्यक्ति ठूला राष्ट्र र विद्यमान आर्थिक प्रणाली कायम राख्न युद्धरणनीतिको हितमा मात्र छन् । सँगै अर्को थरी झुठको खेती पनि चलेकै छ । युक्रेन वा अर्को कुनै सानो राष्ट्रलाई आफ्नो सार्वभौमिकता र रणनीतिक सजगताका लागि मित्रराष्ट्रहरू छनोट गर्ने छुट छैन । रूस वा चीनजस्ता ठूला राष्ट्रहरूले रणनीतिक वा व्यापारिक सजगताका लागि अमेरिकी र युरोपेली राष्ट्रसँग मित्रता राख्न भने सक्छन् । प्रस्ट छ, रूस र चीनले आफ्नो रणनीतिक स्वार्थमा शक्तिराष्ट्रसँग सहकार्य गरिरहँदा तिनै राष्ट्रसँग सहकार्य गरिरहने समान अधिकार युक्रेनलाई छैन । अमेरिकी सहयोग नियोग एमसीसीका सन्दर्भमा चीनका पछिल्ला अभिव्यक्तिहरूले भन्छन् युक्रेनलाई मात्र होइन, नेपाललाई पनि छैन । अमेरिकी अभिव्यक्तिले भन्छ नेपालले अमेरिकी सहायतालाई अस्वीकार गर्यो भने त्यो चीनको दबाबमा सार्वभौम निर्णय नभएको ठहरिनेछ । युक्रेनले आफ्नो साझा भविष्य रोज्न सार्वभौम निर्णय गरिरहँदा, रूसलाई लागिरह्यो, पूर्वी युरोप र मध्यएसियामा अब युद्ध छेड्नुपर्छ । आखिर रूसले बाँकी राष्ट्रलाई असुरक्षित राख्न आफ्नो सेना खडा गरेकै छ । त्यसरी नै जसरी पश्चिमा शक्तिराष्ट्रहरूले अफगानिस्तान, सिरिया, प्यालेस्टाइन वा बाँकी धेरै मुलुकमा बेरोकटोक रणनीतिक हस्तक्षेप गरिरहन्छन् । युद्धरत अवस्था कायम राखिराख्छन् । पश्चिमा शक्तिराष्ट्रहरूले अपनाएको यस्तो रणनीतिको एउटै सन्देश छ उनीहरूले दिशानिर्देश गरेअनुसार विश्वको गति समात्न प्रत्येक मुलुक अभिशप्त छ । मौजुदा आर्थिक प्रणाली बेरोकटोक अघि बढिरहनुपर्छ । इन्धन, ग्यास र खनिजमा पश्चिमा पकड रहिरहनुपर्छ । अन्यथा संसार रणभूमिमा परिणत हुनेछ । भन्नलाई आत्मरक्षा भने पनि शक्तिराष्ट्रहरूले यसैका लागि त सेना खडा गरेका हुन् । यस्तो अभिव्यक्ति र तर्कले अमेरिकी र युरोपेली काल्पनिकीलाई मात्र संसार ठान्छ । अनि सो काल्पनिकीभित्रको भूगोलमा हुने खतरालाई मात्र खतरा ठान्छ । त्यसैले आज रूसको आक्रमण युक्रेनमा हुँदा पश्चिमा राष्ट्रहरू खास अभिव्यक्तिसहित जागेका छन् । रूसलाई साम्राज्यवादी ठम्याउन उद्यत छन् । युक्रेनमा युद्ध लम्ब्याउन फ्रान्स र जर्मनीले सैन्य सहायता दिन थालिसकेका छन् । सुनिन्छ, अमेरिकी नीतिले अहिले युक्रेनमा सैन्य विद्रोहका लागि सामरिक सहयोग गरिरहेको छ । तर अफगानिस्तान, सिरिया, प्यालेस्टाइन वा अन्य मुलुक जाग्दा रूसकै जस्तो साम्राज्यवादी शैलीमा पश्चिमा शक्ति उत्रने रणनीतिभन्दा यो खासै भिन्न छैन । शक्तिशाली राष्ट्रको यस्तो रबैया रहेसम्म सार्थक शान्ति दिग्भ्रमित अवस्था मात्र हो । सुषुप्त वा प्रकट युद्ध वास्तविकता हो । भनिरहनु परेन, युद्ध आफैंमा अपराध हो । युद्धले अपराधको उत्पादन मात्र गरिरहन्छ । झुठको पुलिन्दा मात्र रचिरहन्छ । तथापि शक्तिराष्ट्रहरूको रणनीतिक स्वार्थमा यस्ता आपराधिक कार्य अकण्टक चलिरहन्छन् । त्यसैले युद्धको पृष्ठभूमिमा आजको एउटा महत्त्वपूर्ण प्रश्न यस्तो छ संसारलाई कसबाट खतरा छ, यसलाई अलिक तन्काउँदा कस्तो लडाकुले बलिदान दिइरहनुपर्छ ? त्यो लडाकु जसले हमला गर्छ वा त्यो लडाकु जसले प्रतिहमला गर्छ ? आक्रामक वा रक्षात्मक जुनै अवस्थामा लडाकु हुनु सुखद होइन । एक प्रकारको निराशा हो । अथवा जीवन बलिदान गरिरहँदा लडाकुलाई आफ्नो जीवनले अमरत्वको उपहार ग्रहण गरेजस्तो लाग्छ । यस्तो नलागेसम्म उसको निराश अवस्था बोधगम्य हुँदैन । लडाकुले जीवनको आहुति दिएपछि अमरत्वको उपहारस्वरूप भएकाले बलिदान शब्द त्यत्ति उपयुक्त छैन । किनकि बलिदानमार्फत प्राप्त अमरत्वले मात्र उसलाई विजयको आभास दिन्छ । शत्रुहरूविरुद्धको विजय जसलाई उसले घृणा गर्न सिकेको छ । तर घृणा गर्ने शत्रुमाथि विजय प्राप्त गर्न बलिदान दिने कुरा धेरै किसिमले नमिल्ने अवस्था हो । सम्भवतः साम्राज्यवादी काल्पनिकीले यस्तै किसिमको विरोधाभास मात्र निम्त्याउने गर्छ । त्यसैले साम्राज्यवादी वैचारिकीले विश्वमा छेडिरहेको सुषुप्त र प्रकट युद्ध आफैंमा अपराध हो भनेर मात्र पुग्दैन । यस्तो आपराधिक कार्यले साना राष्ट्रमाथि अत्याचार निम्त्याइरहेको छ भनेर मात्र समेत पुग्दैन । विद्यमान अत्याचारमाझ बाँचिरहेका लाखौं जीवन र अनेकौं प्रतिरोधमा निहित जिजीविषालाई ठम्याउन सक्नुपर्छ । किनकि ती संघर्ष र प्रतिरोधमा अपराजित निराशाको पुनरुत्पादन भइरहेको छ । कमजोर राष्ट्रको जनगणका जीवनमा लादिएको निरर्थकता, निष्क्रियता र गतिहीनताको भावमाथि विजय निराशाभित्रको गहिराइबाटै जन्मने हो । आजको युद्धरत विश्वमा सयुक्त राष्ट्रसंघको सुरक्षा परिषद्ले होइन, अपराजित निराशाले मात्र मुक्तिका सम्भावनाहरूलाई जीवित राख्न सक्छ । कानुनको जंगलमा अल्झिएको सुरक्षा परिषद्ले त केवल शक्तिराष्ट्रहरूको स्वार्थरक्षा गर्न सक्छ । युक्रेनबाट अन्य युरोपेली राष्ट्रमा शरण लिइरहेका नागरिकहरू युरोपबाहिरका शरणार्थीजस्ता होइनन् भन्ने रंगभेदी उद्घोषले भन्छ पश्चिमको विकसित विश्वलाई अपराजित निराशाको कल्पना गर्न गाह्रो छ । अनुभूति गर्न असम्भवप्रायः छ । पश्चिम रंगभेद र वैभवका कारण मात्र यस्तो स्थिति उत्पन्न हुने होइन । रंगभेद र वैभवले पनि आफ्नै किसिमको निराशा उत्पादन गरिरहेकै हुन्छ । पश्चिममा विश्वको ध्यान र ध्येय विश्वमा शान्ति कायम गर्ने नाममा आफैंमा केन्द्रित भएकाले यस्तो अवस्था आएको हो । संसारलाई दिशानिर्देश गर्ने सवाल आफ्नो मुख्य सवाल नभएकाले पश्चिम निरन्तर विमुख भइरहन्छ । आफ्नो अप्रकट स्वार्थलाई सम्बोधन गर्न युद्धलाई उसले नियमित आकस्मिकता ठानिरहन्छ । अधिकांशतः तेल र खनिजमाथिको पहुँचमा अवरोध पुर्याउने देशविरुद्ध । बाँकी सबै समयमा संसारको जनसंख्याका आधाभन्दा बढी गरिबविरुद्ध । अपराजित निराशा मूलतः त्यस्तो पीडादायी अवस्थाबाट आउँछ जसलाई शक्तिराष्ट्रहरूले एकपक्षीय किसिमले मात्र हेर्ने गर्छन् । उदाहरणका लागि, जो पुस्तौंपुस्तादेखि भूमिहीन र गरिब छन्, वा जो दशकौंदेखि शरणार्थी जीवन बिताइरहेका छन् । पश्चिमा शक्तिराष्ट्रहरूले अमानवीय अवस्थामा बाँचिरहेको कथित कमजोर वा युद्धरत मुलुकका भूमिहीन, गरिब वा शरणार्थीहरूलाई जीवनयापनको अर्को कुनै तरिका अवलम्बन गर्ने हकाधिकार छैन भनिरहेका छन् । यस्तो अवस्थामा अपराजित निराशाले गौण ठानिएको प्रत्येक जीवनमा घर गर्ने नै भयो । आखिर अपराजित निराशा विशिष्ट भाव छ । परित्यक्तको जीवनलाई उसको परिवेशमा उद्देश्यबिना बाँचिरहेका अधिकांश जीवनको सार्थक गणना नभएको उसलाई महसुस हुन्छ । उसको देशले कुनै अर्थपूर्ण गन्तव्य नसमातेको समेत आभास छ । उसको निरर्थक जीवनले यस्तो अवस्था अनेकौं तहमा महसुस गर्छ । यति धेरै तह कि निराशाको गठजोडले आफैंमा नयाँ र पूर्ण आकार लिन्छ । निरंकुशतामा जस्तै निर्भय स्वरूप । अनि निराशाले हासिल गरेको समग्रताले उसको जीवनका उमंगहरूलाई सदाका लागि खोसेको भाव । प्रत्येक युद्धले निम्त्याउने अवस्था यस्तै हो, जहाँ अधिकांश जीवन कि मर्न तयार हुन्छन् कि मार्न । युरोपसँग जोडिएकै कारण युक्रेन अहिले अपवाद होइन ।जाँन बर्जरले सेप्टेम्बर २००१ मा अमेरिकामा भएको हमलापछि औंल्याए जस्तै, युद्धमा बाँचिरहेको र गौण ठानिएको प्रत्येक जीवनले हरेक बिहान अर्को एक दिन बाँच्नका लागि एक त्यान्द्रो सहारा खोज्छ । युद्धले घर गरेको अवस्थामा कानुनी जंगलले जीवनको कुनै अधिकार सुरक्षित नरहेको हेक्का सर्वत्र हुन्छ । वरिपरि प्रत्येक कुरा बिग्रेको निरन्तरको अनुभवले बितेका वर्षहरू कुनै दृष्टिले गतिला नरहेको बोझमा उसको जीवन थला पर्छ । सार्थक परिवर्तन गर्न नसकेको अवस्थामा अर्को गतिरोधले घर बनाएको अपमानबोधसँगै जीवन चलिरहन्छ । लाखौं आश्वासन मात्र सुनिरहन अभिशप्त जीवनले प्रत्येक वाचाले निरर्थक शैलीमा गिज्याइरहेको ठान्छ । प्रतिरोधी जीवनहरू कतै बारुदको विस्फोटमा धूलिसात् भएका त कतै संरचनाले मरिरहेका दृष्टान्तले सम्पूर्ण परिवेश आक्रान्त हुन्छ । यी भारहरूले प्रत्येक जुझारुलाई मारिरहँदा युद्धरत विश्वको भारले अर्को एउटा निश्छल जीवनको हत्या हुन्छ । अहिले निराशालाई अपराजित राख्न अनकौं निश्छल जीवनले युक्रेनमा बन्दुक र बारुद उठाइरहँदा पश्चिमा शैलीमा विश्वको ठूलो हिस्साले त्यहाँ देशभक्ति जागेको देखिरहेछ । अन्यत्र लाखौंको पैमानामा निश्छलताको हत्या भइरहँदा यही पश्चिमा चस्माले कतै आतंकवाद, कतै असभ्यता, कतै मानवतामाथि खतरा जागेको देख्ने गर्छ । युक्रेनमा रूसी आक्रमणको प्रतिवाद अपरिहार्य थियो, त्यसैले भयो । अन्य युद्धरत मुलुकहरूमा पनि निराशा अपराजित भइरहँदा संसारमा सदैव त्यस्तो जीवन देखिन्छ जसले अत्याचारको प्रतिवाद गरिरहन्छ । शक्तिराष्ट्रले लादेको युद्धको प्रतिवाद गरिरहँदा मात्र सबै निराशा एकसाथ अपराजित हुन्छन् । कुनै एक निराशाभन्दा शक्तिशाली बनेर बौरिन्छन् । आखिर अपराजित निराशाको भ्रूणमा मात्रै विद्यमान अमानवीय अवस्थालाई मानवीय बनाउने आकांक्षा मिश्रित छ । गौण ठानिएको प्रत्येक जीवनको हकाधिकार र मुक्त निराशा अपराजित रहेको अवस्थामा मात्र जीवित छ । युक्रेनमा पनि अहिले योभन्दा पृथक् अवस्था कहाँ छ र ! तर शक्तिशाली राष्ट्रका नेताहरूले यी निराशाको सूक्ष्मतालाई ठम्याउनेछैनन् । किनकि इतिहास त्यस्तो भएको छैन । निराशाको समग्र गठजोड अनुभूति गरेको उदाहरणको त झन् अभाव छ । यस्तो अवस्थामा ती नेताहरूले तर्जुमा गर्ने प्रत्येक रणनीति सफल हुने सम्भावना रहन्न । ती असफल हुने नीतिहरूले कि त सफलतापूर्वक शत्रुहरू खडा गर्छन् कि युद्धलाई अर्को एउटा सम्भावित क्षणका लागि धकेल्छन् । ढिलोछिटो वार्ताद्वारा युक्रेनमा युद्धरत अवस्थाको अन्त्य हुने नै छ । शान्तिको दिग्भ्रमित अवस्था कायम हुने नै छ । किनकि अपराजित निराशाको पुनरुत्पादनले निरन्तरता पाइरहेसम्म सार्थक शान्ति हासिल गर्न सजिलो छैन ।"
"सन्दर्भ युक्रेनको, शिक्षा नेपाललाई","नेपालले लिनुपर्ने शिक्षायुक्रेन र नेपालबीच भौगोलिक सामीप्य छैन र सन् १९९३ मा कूटनीतिक सम्बन्ध स्थापना गरिए पनि औपचारिकतामा मात्र सीमित छ । तर नेपाल र युक्रेनको भूराजनीतिक, राजनीतिक, सामरिक र संक्रमणकालीन परिवेशमा धेरै समानता देखिएका छन् । उदीयमान शक्तिराष्ट्रहरू भारत र चीनबीचको बफर स्टेट मानिने नेपाल युक्रेनजस्तै भूराजनीतिक र सामरिक दृष्टिले अत्यन्त संवेदनशील देश हो । दशक लामो सशस्त्र युद्ध, दशक लामो संक्रमणकाल र संविधान जारी भएपछि पनि अस्थिरताको चक्रव्यूहबाट गुज्रिरहेको नेपालमा पनि युक्रेनमा जस्तै शक्तिराष्ट्रहरूको भूराजनीतिक तथा सामरिक स्वार्थको कालो बादल मडारिएको छ । युक्रेनमा रूसको राजनीतिक, आर्थिक, सामाजिक, सांस्कृतिक, भाषिक तथा सैन्य प्रभावजस्तै नभए पनि परम्परागत रूपमा नेपालमा भारतको प्रभाव कायमै छ भने, चीनले पनि अर्थपूर्ण रूपमा भूराजनीतिक तथा कूटनीतिक प्रभाव विस्तार गर्दै गइरहेको छ । नेपालमा छिमेकीको आर्थिक, सामाजिक, सांस्कृतिक, भाषिक तथा सैन्य प्रभाव मात्रै होइनÙ भारत, चीन र अमेरिकाको त्रिकोणात्मक गहन भूराजनीतिक, सामरिक तथा कूटनीतिक स्वार्थसमेत छ । केही समयदेखि एमसीसी र बीआरआई परियोजनाबारे अमेरिकी र चिनियाँ उच्च अधिकारीहरूका सार्वजनिक आरोपप्रत्यारोप र वाक्युद्ध सोही स्वार्थका तरंगहरू हुन् । राजनीतिक अस्थिरता र लामो संक्रमणकालबाट गुज्रिरहेको नेपालजस्तो भूराजनीतिक दृष्टिले अत्यन्त संवेदनशील देशले शक्तिराष्ट्रहरूको चलखेलका कारण सार्वभौमिकता र भौगोलिक अखण्डतामा पर्न सक्ने सम्भावित तत्कालीन र दीर्घकालीन असरबारे थप सचेत हुनुपर्ने अवस्था उत्पन्न भएको छ । शक्तिराष्ट्रहरूको स्वार्थ र भूराजनीतिक संवेदनशीलता अनुरूप कूटनीतिक सन्तुलन कायम गर्न नसक्दा वैदेशिक हस्तक्षेप भई शक्तिराष्ट्रहरूको खेलमैदान बन्ने मात्रै होइन, देश कसरी विखण्डित हुन सक्दो रहेछ भन्ने शिक्षा युक्रेनबाट नेपालले लिनु अपरिहार्य छ । युक्रेन प्रकरणबाट स्वतन्त्रता, सार्वभौमिकता र भौगोलिक अखण्डताको परिभाषा पनि शक्तिराष्ट्रहरूको स्वार्थ र शक्ति सन्तुलनमा निर्भर हुने रहेछ भन्ने वास्तविकताको पनि पर्दाफास भएको छ । युद्धउन्मादी रूसको सैन्य आक्रमणबारे संसारभरिबाट कडा भर्त्सना भइरहेका बेला संसारका दुई ठूला जनसंख्या भएका देश चीन र भारतको भूमिका विडम्बनापूर्ण देखिन्छ । सायद तिब्बत र सिक्किम प्रकरणका कारण, चीनले रूसको अतिक्रमणकारी तथा विस्तारवादी कदमको अर्थपूर्ण रूपमा मौन समर्थन गरेको छ भने, भारतले औपचारिकताका लागि कूटनीतिक शैलीमा द्विअर्थी विज्ञप्ति प्रकाशित गर्नेबाहेक उल्लेखनीय केही गरेको छैन । भारतीय प्रधानमन्त्री नरेन्द्र मोदी र पुटिनबीच बिहीबार भएको टेलिफोन संवादका क्रममा तत्काल हिंसा अन्त्य गर्न तथा सबै पक्षलाई कूटनीतिक वार्ता एवं छलफलको बाटोमा आउन अपिल गरिएको विज्ञप्ति प्रधानमन्त्री कार्यालयले जारी गरेको छ । रूस विदेशमन्त्री सर्गेई लाभरोभ र चिनियाँ समकक्षी वाङ यीबीच भएको टेलिफोन संवादका क्रममा यीले युक्रेनमा रूसको स्वाभाविक सुरक्षाचासोलाई चीनले सम्मान गर्ने विचार व्यक्त गरेका थिए । भारत र चीन दुवैको यस्तो रहस्यमय, अर्थपूर्ण र मौन प्रवृत्ति भौगोलिक दृष्टिले सानो र भूपरिवेष्टित देश नेपालका लागि गम्भीर चिन्ता, चासो र संशयको विषय बनेको छ । नेपालले पनि युक्रेनबारे विज्ञप्ति जारी गर्दै कुनै पनि देशको सार्वभौमसत्ता र भौगोलिक अखण्डताको सम्मान गर्नुपर्ने माग गर्दै रूसको कदम संयुक्त राष्ट्रसंघीय बडापत्रविपरीत रहेको धारणा सार्वजनिक गरेको छ । तिब्बत, सिक्किम, कोसोभो र युक्रेनको इतिहास र नियतिबाट नेपाल र नेपाली जनताले शिक्षा लिनुपर्छ । होइन भने शक्तिराष्ट्रहरूको प्रोक्सी वार को रणभूमिमा परिणत भई नेपालको सार्वभौमिकता, भौगोलिक अखण्डता र राष्ट्रिय सुरक्षामाथि समेत प्रश्नचिह्न खडा हुन सक्छ । सरकार र राजनीतिक दलहरूले उक्त कटु वास्तविकतालाई गम्भीरतापूर्वक आत्मसात् गरी नेपालको सार्वभौमिकता, भौगोलिक अखण्डता र राष्ट्रिय सुरक्षा अक्षुण्ण राख्न अविलम्ब उचित नीति तथा रणनीति अख्तियार गर्नु अपरिहार्य छ ।"
जनगणनाले उठाएका केही सवाल,"एक सन्तानमै सन्तोषसंविधान र कानुनले अंश र वंशमा छोरा र छोरीलाई समान हक दिए पनि व्यवहारमा भने छोराको जन्म र छोरीको जन्ममा अझै पनि भेदभावपूर्ण सोच पाउने गरिएकै छ । त्यसमाथि बढ्दो गरिबी, सामुदायिक विद्यालयको खस्किँदो गुणस्तर र निजी विद्यालयतिरको बढ्दो आकर्षणले बालबालिकाको शिक्षा तुलनात्मक रूपमा महँगो बन्दै गएको छ । मध्यमवर्गीय परिवारहरू पनि महँगो शिक्षा र स्वास्थ्यका कारण दोस्रो सन्तान जन्माउन हच्किने गरेका छन् । जबसम्म सरकारले शिक्षा र स्वास्थ्यलाई निःशुल्क, गुणस्तरीय र पहुँचयोग्य बनाई आमूल परिवर्तन गर्न सक्दैन तबसम्म जानेबुझेकाहरू समेत दुई सन्तान जन्माउन चाहँदैनन् भन्ने देखिन्छ ।एकातिर महँगो शिक्षा र खर्चालु स्वास्थ्य सेवाले बालबालिकामा लगानी बढ्ने हुँदा एकै सन्तानमा चित्त बुझाउनुपर्ने बाध्यता छ, अर्कातिर एक मात्र सन्तानका रूपमा रहेका बालबालिकाको सामाजिकीकरणमा समस्या छ । साथै त्यस्ता बालबालिकाको शारीरिक तथा मानसिक विकासमा मनोसामाजिक समस्याहरू देखा पर्ने र डिप्रेसन हुने विभिन्न अभिभावकको अनुभव छ । मानव विकासबिनाको भौतिक विकास प्रभावकारी हुनै सक्दैन । यसका लागि मानवको क्षमता अभिवृद्धि पनि अपरिहार्य छ । घट्दो जन्मदरका कारण भविष्यमा समग्र विकासका लागि देशलाई आवश्यक पर्ने सबै प्रकारका जनशक्तिको परिपूर्ति हुन नसक्ने चुनौती देखिन्छ । परिणामस्वरूप उल्लेख्य जनशक्ति आयात गर्नुपर्ने अवस्था नआउला भन्न सकिन्न ।एक सन्तानमै सन्तुष्ट बन्नुका अन्य कारण हुन् पछिल्लो समय रोजगारीमा महिला सहभागिता बढ्दै जानु, प्रजनन हक र स्वास्थ्यबारे सचेत हुनु, रोजगारीमा महिलाको सहभागिता बढिरहे पनि सबै कार्यालयमा लैंगिकमैत्री कार्य वातावरण प्रायः नहुनु, महिला र बालबालिकाको अधिकारको वकालत गर्ने निकायहरूमा समेत शिशु स्याहार केन्द्र बन्न नसक्नु, कम्तीमा छ महिनाको अवधिसम्म बच्चालाई आमाको दूधबाहेक अन्य चीज नखुवाउने सल्लाह कार्यान्वयन गर्ने परिवेश नबन्नु, कार्यालयहरूमा स्तनपान कक्ष नहुनु, गर्भावस्थामा हुने संक्रमण तथा जोखिमको कम आकलन तथा लैंगिक दृष्टिकोणको अभावले कतिपय महिलाको मिसक्यारेज हुनु र पटकपटक गर्भधारण गर्नुपर्ने जोखिमपूर्ण अवस्था आउनु । सरकारले दिने सुत्केरी बिदा पनि पर्याप्त हुन सकेको छैन । निजी क्षेत्रमा काम गर्ने कतिपय महिलाले गर्भधारण तथा सुत्केरी अवस्थाले गर्दा बाध्यतावश जागिर छाड्नुपरेको पनि छ । राज्यले परिवार नियोजनसम्बन्धी नीति अवलम्बन गरेका कारण हाल परिवार नियोजनका अस्थायी साधनहरूको उपलब्धता, पहुँच र प्रयोग बढेको छÙ शिक्षा तथा सचेतना अभिवृद्धिले सहरी क्षेत्रको जनमानसमा धेरै सन्तान जन्माउने प्रचलन तोडिँदै गएको छ, जसलाई सकारात्मक रूपमा लिन सकिन्छ । बढ्दो महँगी र खर्च गर्ने क्षमता कमजोर हुँदासमेत बढी सन्तान जन्माउने अवस्था रहेन । अर्कातिर, युवायुवतीमा उच्च शिक्षा पूरा गरी रोजगारीमा आबद्ध भएर ढिलो विवाह गर्ने परिपाटी विकसित हुँदै गएको छ । त्यसमाथि संयुक्त परिवारबाट एकल परिवारमा बस्ने ट्रेन्ड बढ्दै गएको छ । त्यही भएर त्यस्ता युवा जोडीले एक मात्र सन्तानको योजना बनाउने गरेका छन् । एउटा सन्तान हुर्काउँदा नै भोग्नुपरेको सास्तीले गर्दा कतिपय जोडी थप बच्चाको चाहना गर्दैनन् । वैदेशिक रोजगारीमा लाखौं नेपाली युवा छन् । जीवनको ऊर्जाशील तथा उत्पादनमूलक समयमा पतिपत्नी सँगै बस्न नपाएपछि सन्तानोत्पादन पनि प्रभावित हुने भइहाल्यो । जनसंख्या घट्नुको एउटा प्रमुख कारण यो पनि हुन सक्छ ।परिवार र समाजमा महिलाको लैंगिक भूमिका ज्युँका त्युँ रहिरहनु, घरायसी काम र घरबाहिर रोजगारीमा समेत जाने हुँदा दुवै क्षेत्रको कार्यबोझ महिलामाथि नै थोपरिनु, घरभित्र र बाहिरका दुवै काममा संलग्नताले गर्दा महिलाको शारीरिकमानसिक स्वास्थ्य अवस्थामा नकारात्मक प्रभाव पर्नु, धेरै छोराछोरीका बाबुआमाले पनि वृद्धावस्थामा पारिवारिक माया र सेवा नपाई वृद्धाश्रमहरूमा गएर बस्नुपरेका कारण सन्तान हुँदैमा बुढेसकालमा माया पाइने ग्यारेन्टी नहुनेमा नयाँ पुस्ता विश्वस्त बन्नुजस्ता कारणले पनि जनसंख्या वृद्धिदर न्यून हुँदै गएको आकलन गर्न सकिन्छ ।अन्त्यमा, जनसंख्यामा हुने फेरबदलसँगै देशले अवलम्बन गर्ने नीतिमा परिवर्तन तथा परिमार्जन जरुरी हुन जान्छ । परिवारमा एकआपसमा सम्मान, माया र सेवाभाव विकासका लागि जनचेतना अभिवृद्धि गरी जनसंख्याको उचित वृद्धिदर कायम राख्न राज्यले समसामयिक नीति तर्जुमा र कार्यान्वयनमा जोड दिनुपर्छ ।"
पोल्यान्ड सीमामै रोकिए नेपाली,"(काठमाडौं)  पोल्यान्डले युक्रेनबाट बाहिरिन खोज्ने नेपालीलाई सीमा प्रवेशमा कडाइ गरेको छ । जसले गर्दा भौकभोकै घण्टौं पैदल यात्रा गरेर युक्रेनको राजधानी किभबाट पोल्यान्डको सीमामा पुगेका नेपाली रोकिएका छन् । उनीहरूमध्ये अधिकांशले घण्टौं कुर्दा पनि सीमा पार गर्न पाएका छैनन् । रुसले युक्रेनमा आक्रमण गरेपछि किभलगायत सहरमा रहेका नेपाली ज्यान जोगाउन छिमेकी मुलुक पोल्यान्ड, हंगेरी र स्लोभाकियाको सीमातर्फ लागेका हुन् । युक्रेनमा रहेका नेपालीमध्ये धेरैजसो पोल्यान्डको सीमामा पुगेको बताइएको छ । कान्तिपुरको सम्पर्कमा आएका नेपालीका अनुसार पोल्यान्डले युक्रेनी नागरिक, महिला र बालबालिकालाई प्राथमिकता दिई सीमा पार गराइरहेको छ । उनीहरूका अनुसार सीमामा पुगेका नेपाली महिलालाई भने सीमा पार गर्न दिइएको छ । नेपाली महिलालाई सीमा पार गर्न पनि १० देखि २३ घण्टासम्म लागेको छ ।हामी शनिबार मध्याह्न १२ बजे पोल्यान्डको बोर्डरमा आइपुगेका थियौं, पहिलो चेक पोस्ट पार गरेर लाममा बसिरहेका छौं, भित्र छिर्न पाएका छैनौं, गोरखाका सञ्जित भट्टले आइतबार साँझ ७ बजे कान्तिपुरलाई भने, लाम निकै लामो देखिन्छ । उनको टोलीमा पाँच जना नेपाली छन् । पोल्यान्डले युक्रेनसँग जोडिएको ८ वटा सीमा खुला गरेको छ । नेपाली भने मेडिका र क्राकोभिएचमा पुगिरहेका छन् । युक्रेन मामिला हेरिरहेको जर्मनीस्थित नेपाली दूतावासका अनुसार तीन दिनमा झन्डै २५ जनाले मात्रै पोल्यान्डमा प्रवेश पाएका छन्, जसमा अधिकांश महिला छन् । हामीसँग सम्पर्कमा भएकामध्ये झन्डै ७५ जना नेपाली सीमा पार गर्ने प्रतीक्षामा बसिरहेका छन्, ५० जना अझै बाटोमै छन्, जर्मनीस्थित नेपाली राजदूत रामकाजी खड्काले कान्तिपुरसँग भने, उनीहरूलाई पोल्यान्ड प्रवेश गराउन सहजीकरण भइरहेको छ । दूतावासले राहदानी नभएका ३० जनालाई ट्राभल डकुमेन्ट जारी गरेको छ ।दूतावासका अनुसार स्लोभाकियातर्फ हिँडेका २३ मध्ये १२ जनाले स्लोभाकियामा प्रवेश पाएका छन् । रोमानियामा पाँच जनाले प्रवेश पाएका छन् । नौ जना बाटामा छन् । हंगेरीमा तीन जना पुगेका छन् भने चार जना बाटामा छन् । सीमा पुगेकाहरू निकै थकित र भोका छन् । वरिपरि खाने सुविधा छैन, मान्छेहरूको लामो लाइन छ, सबैका अनुहारमा डर र त्रासले भरिएको छ, थाकेर होला कतिपय साथीहरू रोडमै सुतिरहेका छन्, मकवानपुरका रमेश आले मगरले भने, चेकपोस्ट माथि नै छ । माथि के भइरहेको छ भन्ने सूचना तल आउँदैन । हामी बसेको लाइन अगाडि बढेको नै छैन । भित्र प्रवेश भएका साथीहरूसँग सम्पर्क छैन । कहिले नेपाली र भारतीयलाई पठाइरहेको छ भनेर सूचना आउँछ, कहिले रोकेको छ भन्छन् ।पोल्यान्डको मेडिका सीमामा पुगेका नेपाली दूतावासका प्रतिनिधि बोधराज सुवेदीका अनुसार लाममा बसे पनि पोल्यान्डभित्र पस्न नपाउने समस्या छ । उनले आइतबार दुई जना पुरुषले मात्रै प्रवेश पाएको बताए । सीमामा आइपुगेका नेपालीलाई खानाको समस्या देखिएको छ, आफ्नो सीमाभित्र प्रवेश भइसकेपछि भने पोल्यान्डले नै सेल्टर दिइरहेको छ, उनले भने, प्रवेश नपाएकालाई प्रवेश गराउन हामीले पोल्यान्डलाई अनुरोध गरिरहेका छौं ।सीमामा अड्किएका नेपालीले बोर्डरमा नेपाली दूतावासमै आएर सहजीकरण गर्नुपर्ने बताएका छन् । हामी युद्धग्रस्त क्षेत्रबाट सयौं किलोमिटर पार गरेर आयौं, कतिपय साथी अझै बाटामै हिँडिरहेका छन् । हामी त्यसरी हिँडेर आउँदा सीमामा त दूतावास देखिनुपर्थ्यो, पोछेथ शेर्पाले भने, कहिले भित्र छिर्न पाइएला भनेर कुरिरहेका छौं ।राजदूत खड्काका अनुसार द्वन्द्वग्रस्त क्षेत्रबाट नेपालीलाई सकुशल बहिर्गमन गराउने काम भइरहेको छ । हाम्रो पहिलो प्राथमिकता द्वन्द्वग्रस्त क्षेत्र बाहिर ल्याउनु थियो, अब धेरैलाई सुरक्षा चुनौती छैन, उनले भने, सीमामा आइसकेकालाई पोल्यान्डमा प्रवेश गराउन आवश्यक सहजीकरण भइरहेको छ । हामीले पोल्यान्ड सरकारलाई पत्राचार गरिसकेका छौं । पोल्यान्डमा रहेको जर्मनी दूतावासबाट सहयोग प्राप्त भइरहेको छ । सीमा पार गरिसकेकालाई आवश्यक कानुनी सहजीकरणसमेत गर्ने प्रबन्ध मिलाइएको छ ।उनले आवश्यक परेमा दूतावासले कूटनीतिक कर्मचारीलाई पोल्यान्ड बोर्डरमा खटाउने बताए । दूतावासका अनुसार युक्रेनको युद्धग्रस्त बेलास्कुवामा तीन जना नेपाली अझै रोकिएका छन् । त्यस्तै अर्को द्वन्द्वग्रस्त सहर खार्किबमा एक महिलासहित ५ जना नेपाली रहेको दूतावासले जनाएको छ र दूतावासका अनुसार उनीहरू सबै जना सुरक्षित छन् ।"
युक्रेन वार्ता गर्न तयार,"किभ (एजेन्सी) युक्रेनले रुससँग वार्ता गर्न तयार रहेको जनाएको छ । बेलारुसका राष्ट्रपति अलेक्जेन्डर लुकासेन्कोसँगको कुराकानीपछि युक्रेनी राष्ट्रपति भ्लोदिमिर जेलेन्स्कीले एक विज्ञप्ति सार्वजनिक गर्दै वार्ताका लागि तयार रहेको बताएका हुन् । हामी युक्रेनबेलारुस सीमामा रुसी प्रतिनिधिमण्डलसँग बिनासर्त युक्रेनी प्रतिनिधिमण्डलले भेट्ने कुरामा सहमत भएका छौं, जेलेन्स्कीद्वारा जारी विज्ञप्तिमा उल्लेख छ । अलेक्जेन्डर लुकासेन्कोले बेलारुसमा भएका सबै विमान, हेलिकोप्टर र क्षेप्यास्त्र युक्रेनी टोलीले यात्रा गर्दा, वार्ता गर्दा र फर्कंदासम्म प्रयोग नहुने जिम्मेवारी लिएका छन् । रुस र बेलारुसले भने यसबारे कुनै विज्ञप्ति निकालेका छैनन् । यद्यपि, रुसले युक्रेनसँग वार्ताका लागि आफ्नो एक प्रतिनिधिमण्डल बेलारुस पुगेको जनाएको छ । तर युक्रेनी राष्ट्रपति जेलेन्स्कीले बेलारुसको भूभागबाट युक्रेनमाथि आक्रमण भएकाले उसको क्षेत्रबाट वार्ता नगर्ने प्रतिक्रिया दिएका छन् । त्यो भूभागबाट हामीमाथि आक्रमण नगरिएको भए मिन्स्कमा वार्ता हुन सक्थ्यो । त्यसैले अन्य सहरमा वार्ता हुन सक्छ । जेलेन्स्कीले आफूहरू शान्ति पक्षमा रहेको जनाउँदै युद्ध अन्त्यका लागि वार्सा, ब्रटिस्लाभा, बुडापेस्ट, इस्तानबुल, बाकुमा वार्ता गर्न सकिने जनाए । उनले युक्रेनमाथि क्षेप्यास्त्र प्रहार नगरिएका अन्य कुनै सहरमा वार्ता गर्न पनि आफू तयार रहेको बताए । यसअघि वार्ताका लागि रुसले गरेको आग्रह युक्रेनले अस्वीकार गरेपछि युक्रेनमाथि फेरि आक्रमण गर्न रुसले आफ्नो सेनालाई निर्देशन दिएको थियो । अमेरिकाले शनिबार वार्ताका लागि आह्वान गरेकामा युक्रेनले वार्ताको औचित्य नभएको बताएको थियो । युक्रेनसँगको युद्ध लम्बिँदै जाँदा रुसले परमाणु हतियार प्रयोग गर्ने संकेत गरेको छ । रुसी राष्ट्रपति भ्लादिमिर पुटिनले सेनालाई आफ्नो परमाणु बललाई विशेष सतर्क अवस्थामा रहन निर्देशन दिएका हुन् । यो अवस्था रुसको रणनीतिक क्षेप्यास्त्र बलको सबैभन्दा माथिल्लो तहको सतर्क अवस्था हो ।रक्षामन्त्री सेर्गेई सोइगुसहित सैन्य प्रमुखहरूसँग बोल्दै पुटिनले पश्चिमा देशहरूले रुससँग मित्रवत् व्यवहार नगरेको र अवैधानिक प्रतिबन्धहरू लगाएको भन्दै आक्रोश व्यक्त गरेका अन्तर्राष्ट्रिय सञ्चारमाध्यमले उल्लेख गरेका छन् । यसको अर्थ पुटिनले पश्चिमा देशहरूले आफ्नो बाटो छेक्ने अवस्था आएको खण्डमा परमाणु हतियारको प्रयोग गर्ने बीबीसीले उल्लेख गरेको छ । राष्ट्रसंघका लागि अमेरिकी राजदूत लिन्डा थोमस ग्रिनफिल्डले रुसी कदम अस्वीकार्य भएको बताइन् । युक्रेनका विदेशमन्त्री दायित्रो कुलेबाले रुसले युक्रेनविरुद्ध परमाणु हतियार प्रयोग गरेको खण्डमा त्यो विश्वकै लागि ठूलो विपत्ति हुने बताएका छन् । युक्रेन ढलेको छैन । हामीलाई चोटपटक लागेको हो तर हामीले हाम्रो रक्षा गर्नेछौं, उनले भने ।"
पाकिस्तानअफगानिस्तान सीमा खुल्यो,"इस्लामाबाद (एजेन्सी) पाकिस्तान र अफगानिस्तानबीचको एक प्रमुख सीमा नाका फेरि खुला गरिएको छ । सुरक्षा बलबीचको झडपमा कम्तीमा ३ जनाको मृत्यु भएको एक दिनपछि चमनस्पिन बुल्दक सीमा नाका खोलिएको अधिकारीहरूले आइतबार जनाएका छन् । गत वर्ष तालिवान सत्तामा आएपछि छिमेकीहरूबीच सीमा तनाव बढेको छ । पाकिस्तानले आतंकवादी समूहहरूले अफगान भूमिबाट आक्रमण गर्ने योजना बनाएको आरोप लगाएको छ । पाकिस्तानको अर्धसैनिक सीमा बलका प्रवक्ताले एएफपीलाई भने, सबै किसिमका गतिविधिका लागि सीमा फेरि खोलिएको छ ।"
देशमै बनाउन थालियो सुरक्षाकर्मीलाई कपडा,"(पर्सा)  सुरक्षाकर्मीहरूले लगाउने पोसाकलाई आवश्यक कपडा स्वदेशमै उत्पादन हुन थालेपछि बर्सेनि ठूलो रकम बिदेसिनबाट जोगिएको छ । वीरगन्जस्थित कोहिनूर टेक्सटाइल्स र क्राउन टेक्सटाइल्सले ४ महिनायता नेपाली सेना, सशस्त्र प्रहरी र नेपाल प्रहरीको पोसाकका लागि आवश्यक कपडा उत्पादन गरिरहेका छन् । सुरक्षाकर्मीको पोसाकको कपडा तथा तयारी पोसाकसमेत उत्पादन हुन थालेपछि तीनवटै सुरक्षा निकायका लागि चाहिने कपडा आयातबाट बर्सेनि बाहिरिने गरेको करिब ५० करोड रुपैयाँ रोकिएको हो । यसअघि यस्तो कपडा चीन तथा भारतबाट आयात हुने गरेको थियो । वीरगन्जस्थित दुवै कपडा उत्पादक उद्योगले सहकार्यमा चार महिनायता नेपाली सेनाको पोसाकका लागि ६ लाख मिटर कपडा, सशस्त्र प्रहरीका लागि ७० हजार जोर तयारी पोसाक र नेपाल प्रहरीको पोसाकका २ लाख ७० हजार मिटर कपडा उत्पादन गरिरहेका छन् । यस वर्ष सुरक्षा निकायलाई कपडा र पोसाक उपलब्ध गराउने ठेक्का पाएको एडी सप्लायरजय सलिना इन्टरप्राइजेज ज्वाइन्ट भेन्चर कम्पनीले आफूहरूसँग पोसाकको कपडा किनिरहेको कोहिनूर टेक्सटाइल्सका सञ्चालक पीताम्बर मुन्काले जानकारी दिए । हामीले उत्पादन गरिरहेको कपडा र तयारी पोसाक ठेकेदार कम्पनीले किनिरहेकाले हामीलाई बजारको समस्या छैन, मुन्काले भने, स्वदेशमा पहिलो पटक उत्पादन गरेको सुरक्षाकर्मीको चुस्तामा प्रयोग हुने कपडालाई बजारको समस्या नभएपछि हामी उत्साहित छौं, अब स्वदेशी सुरक्षाकर्मीले चीन र भारतमा उत्पादन हुने कपडाको चुस्ता लगाउनुपर्ने बाध्यता छैन ।१० वर्ष पुरानो आफ्नो उद्योगमा सुरक्षाकर्मीको पोसाक उत्पादन गर्न भनेर यस वर्ष ५ करोड रुपैयाँ लगानी थप गरेर प्रिन्टिङ मेसिन र लुप एजर उपकरण जडान गरेको मुन्काले बताए । यी उपकरण आएपछि ५० जना जति मजदुरले थप रोजगारी पाएको उनले जानकारी दिए । उद्योगमा अहिले तीन सय मजदुर कार्यरत रहेको उनको भनाइ छ । नयाँ प्लान्टमा प्रयोग हुने डाइज, केमिकल, धागोलगायत कच्चा पदार्थ भने भारतबाट आयात गरिरहेको क्राउन टेक्सटाइल्सका सञ्चालक राजेशकुमार कुशवाहाले जनाए । कपडा उत्पादनपछि दुई सय प्रतिशत भ्यालु एड गरी आफ्नो उत्पादन बजारमा बिक्री गरिरहेको उनी बताउँछन् । उद्योगले निकट भविष्यमै विद्यार्थी, निजामती कर्मचारीका पोसाक र सर्टिङसुटिङको कपडा तथा महिलाका अन्य पोसाकसमेत उत्पादन गर्ने तयारी गरिरहेको उनको भनाइ छ ।"
मदन भण्डारी राजमार्गमा अलमल,"(काठमाडौं)  मदन भण्डारी राजमार्ग निर्माण थालेको चार वर्ष पुग्न लाग्दा यसको भौतिक प्रगति ३२ प्रतिशत मात्र छ । निर्माणको समय तीन वर्ष बाँकी छँदा प्रगति सोचेअनुरूप छैन । बजेट पर्याप्त नहुनु र पटकपटक रेखांकन परिवर्तन भइरहनु प्रगति कम हुनुको मुख्य कारण रहेको मदन भण्डारी राजमार्ग आयोजना निर्देशनालयले जनाएको छ । बजेट सुनिश्चितता नहुँदा नयाँ अहिले ठेक्का हुन सकेको छैन । ८० किलोमिटर सडकको ठेक्का गर्न अर्थ मन्त्रालयमा बजेट सुनिश्चितताका लागि पठाएको दुई महिना भइसक्दा पनि केही निर्णय नआएको आयोजनाका सिनियर डिभिजनल इन्जिनियर (सीडीई) रमेशकुमार सिंहले बताए ।नयाँ ठेक्काका लागि ६ अर्ब ७० करोड रुपैयाँ सुनिश्चितताका लागि पठाइएको आयोजनाले जनाएको छ । जहाँ तयारी पूरा भएको छ, त्यहाँ ठेक्का लगाउँदै जाऔं भन्ने हाम्रो योजना छ, सिंहले भने, तर बजेट सुनिश्चितता नहुँदा काम अघि बढ्न सकेको छैन । ठेक्का गर्ने भनिएको सडकमा विस्तृत परियोजना रिपोर्ट (डीपीआर) र वातावरणीय प्रभाव मूल्यांकन (ईआईए) भइसकेको छ । ठेक्का मात्र हुन नसकेको हो । झापाको शान्तिनगर खण्ड १७ किमि, रतुवाकमलखोला १३ किमि, सन्धिखर्क खण्ड १२ किमि, सिमलटारीसौतामारे ३० किमि र रतनमारे ८ किमि खण्डमा तयारी पूरा भए पनि ठेक्का हुन नसकेको उनले बताए ।आयोजनाका लागि चालु आर्थिक वर्षमा २ अर्ब ८६ करोड रुपैयाँ मात्र विनियोजन भएको छ । उक्त बजेट पर्याप्त नभएको आयोजनाले जनाएको छ । तयारी भएको खण्डमा ठेक्का गर्न पाए काम अघि बढ्दै जान्थ्यो, सिंहले भने, अब बजेट सुनिश्चितताका लागि चालु आर्थिक वर्षभित्रै सहमति आउँछआउँदैन, टुंगो छैन । बजेट र सडक रेखांकन फेरिरहँदा तोकिएको समयमा अयोजना सकिने छाँट छैन ।आयोजनाअन्तर्गत केही सडक खण्डको भने अझै डीपीआर सकिएको छैन । झापाको बाहुनडाँगीदेखि डडेलधुराको रूपाल जोड्ने गरी २०७५ जेठ ६ मा मन्त्रिपरिषद्बाट निर्णय भएसँगै राजमार्गको निर्माण थालिएको हो । यसको दूरी १ हजार ३ सय ९० किमि छ । योमध्ये ७ सय ४० किमि मात्र आयोजनाको कार्यक्षेत्रभित्र पर्छ । बाँकी ६ सय ५० किमि सडक विभागअन्तर्गतकै अन्य आयोजनाले हेरिरहेका छन् ।राजमार्ग घोषणा हुनुअघि नै विभिन्न क्षेत्र अरू नै आयोजनाले नै हेरिरहेका थिए । आयोजनाको सुरु लागत अनुमान ७५ अर्ब रुपैयाँ छ । अहिलेसम्म २३ अर्ब खर्च भइसकेको छ । ७ सय ४० मध्ये २ सय ४० किमि सडक र १ सय ८५ मध्ये ७७ वटा पुल मात्र बनेका छन् । ३ सय ६६ किमि सडकमा ठेक्का व्यवस्थापन हुन बाँकी छ । १ सय ३५ किमि सडक निर्माणाधीन रहेको आयोजनाले जनायो । अहिले पनि काम भइसकेका सडकको भुक्तानी हुन नसकेको इन्जिनियर सिंहले बताए । काम सम्पन्न गर्ने योजना कार्यालयमा रकम पठाउन सकिएको छैन, सिंहले भने, दमक योजना कार्यालयमा ५० करोड र हेटौंडामा २४ करोड रुपैयाँ पठाउनु छ, जुन रकमका लागि सडक विभाग हुँदै भौतिक पूर्वाधार तथा यातायात मन्त्रालयमा माग पठाइएको छ । भौतिकले अर्थ मन्त्रालयमा पठाउने उनले बताए । मध्यपश्चिम खण्डमा नयाँ रेखांकन भएको सडकमा सर्भेको काम भइरहेको छ ।सर्भे एकातिर भएको छ, यसलाई परिवर्तन गरेर अर्कोतिर लग्नुपर्यो भन्दै निवेदन पनि आइरहेका छन्, सिंहले भने, सुर्खेतमा ३५ किमि खण्डमा ठेक्का भएकोमध्ये ७ किमिमा यस्तै समस्या आएको छ । रेखांकन परिवर्तन गर्न स्थानीय जनप्रतिनिधिदेखि सांसदसम्म लागिपरेको आयोजना स्रोतले जनायो ।महेन्द्र राजमार्गको उत्तर र मध्यपहाडी राजमार्गको दक्षिणतिर पर्ने गरी यसको निर्माण थालिएको आयोजनाको भनाइ छ । अहिले हेटौंडाचतराधरानसडक खण्डमा काम भइरहेको छ । यस खण्डमा कतै काम सकिएको छ, कतै जारी छ । सिन्धुलीको भिमानदेखि सिन्धुली बजारसम्म बीपी राजमार्गले ओभरल्याप गरेकाले उक्त खण्डमा आयोजनामार्फत निर्माणको काम गर्नुपर्ने छैन । निर्माणमा ढिलाइ भएको र राम्रो काम नभएको गुनासा आएपछि यस खण्डमा प्रतिनिधिसभाको विकास तथा प्रविधि समितिले गत मंसिरमा स्थलगत अध्ययन अवलोकन भ्रमण गरेको थियो । भ्रमणपछि समितिले तयार पारेको प्रतिवेदनअनुसार उक्त सडकमा सबैभन्दा ठूलो समस्या सडक सीमाको रहेको पाइएको छ । दायाँबायाँ कति मिटर छाड्नुपर्ने हो भन्ने द्विविधा स्थानीयमा कायमै छ ।सडकलाई राजमार्ग भनिए पनि आवश्यकताभन्दा बढी बांगोटिंगो रहेको प्रतिवेदनमा उल्लेख छ । त्यस्तै नम्बरी जग्गामा मात्र नभई ऐलानी र जंगल भएको ठाउँमा समेत सडक बांगोटिंगो रहेको प्रतिवेदनमा भनिएको छ । सिन्धुलीस्थित वाग्मतीलगायत नदीमा पुल समयमै नबन्दा समस्या भएको छ ।सडक बनाए पनि घरअगाडि ड्रेनेज ढक्कन राखिएको छैन । नाली पनि अव्यवस्थित रहेको बताइएको छ । जंगल क्षेत्रमा आवश्यकताभन्दा बढी सडक बांगोटिंगो बनाउँदा रूखबिरुवाको धेरै नाश भएको समितिको प्रतिवेदनमा उल्लेख छ । कतिपय स्थानमा काम सन्तोषजनक रहेको पाइए पनि कतिपय स्थानमा निर्माण व्यवसायीको लापरबाही, ढिलासुस्ती र त्यसउपर प्रभावकारी अनुगमन तथा निरीक्षण नभएको पाइएको जनाइएको छ ।"
मर्जरमा जाने बिमा कम्पनीलाई थपिए सुविधा,"मर्जर तथा एक्विजिसनमा जाने बिमा कम्पनीहरूले यसअघि पनि १० प्रकारका सुविधा पाउने व्यवस्था थियो । उक्त व्यवस्थामा थप ८ वटा बुँदा थपेर १८ पुर्याइएको छ । अहिले थपिएका सुविधामा संस्थापक सेयर बिक्रीका लागि कुलिङ पिरियड नलाग्ने, क्रस होल्डिङ सेयर मिलानका लागि दुई वर्ष समय अवधि, थप सञ्चालक समिति राख्न पाइने, व्यक्तिगत क्रसहोल्डिङको सीमा अवधि वृद्धिलगायत छन् । बिमक गाभिएकै कारण गाभ्ने बिमकको सञ्चालक समितिमा प्रतिनिधित्व रहन सक्ने अवस्था नभए बिमा समितिको स्वीकृति लिएर थप सञ्चालकको व्यवस्था गर्न सकिने, संशोधित निर्देशिकामा भनिएको छ, गाभ्दा वा गाभिएको कारणबाट बिमकको शाखा कार्यालय थपघट तथा मिलान गर्नुपर्ने भएमा बढीमा एक वर्षको समय प्रदान गर्न सकिनेछ । यसअघि उक्त व्यवस्था थिएन ।गाभ्ने, गाभिने प्रक्रियामा कुनै बिमकको संस्थापक सेयर अन्य गाभ्ने, गाभिने बिमकभन्दा बढी भई समान प्रतिशत कायम गर्नुपर्ने अवस्थामा बिक्री गर्न बन्देज अवधि (लकिङ पिरियड) पाँच वर्ष नपुगे तापनि उपयुक्तता जाँच गरी बिक्रीका लागि स्वीकृति दिन सकिने व्यवस्था छ । गाभ्ने, गाभिने कार्यपछिको एकीकृत रूपमा बिमांकीय प्रतिवेदन थप्न ६ महिना अतिरिक्त समय प्रदान गर्न सकिनेछ, निर्देशिकामा भनिएको छ, कुनै बिमकको संस्थागत संस्थापक बैंक, वित्तीय संस्था वा सञ्चालकसँग लगानी तथा व्यवसायमा वित्तीय स्वार्थ देखिने अवस्था आए सो हटाउन एक वर्षको समय प्रदान गर्न सकिनेछ । सञ्चालकको तोकिएको कार्यकाल समाप्त भई निर्वाचन गर्नुपर्ने अवस्था भए तापनि गाभिएको वा प्राप्तिपछि पुनः निर्वाचन नभएसम्मको अवधिका लागि पुरानै सञ्चालक समिति पदमा बहाल रहन पाउने सुविधा पनि निर्देशिकामा छ । गाभ्ने, गाभिने कार्य समाप्त भएका एकीकृत बिमकका अभिकर्तालाई साविकमा प्रवाह भएको ऋण असुली र अभिकर्ता व्यवस्थापनमा ६ महिना समय प्रदान गर्न सकिनेछ, निर्देशिकामा भनिएको छ, गाभ्ने, गाभिने कार्य सम्पन्न भएपछि कार्यालय स्थापना र यान्त्रिकीकरण गर्दा भएको खर्चलाई एक वर्षसम्म समावेश नगरिने गरी छुट दिन सकिने छ । बिमा क्षेत्रलाई राज्यले प्राथमिकता दिएको भनिए पनि मुलुकको कुल जनसंख्याको करिब ६५ प्रतिशत अझै बिमाको पहुँचमा छैनन् । बिमा समितिको तथ्यांकअनुसार पुससम्म करिब ३५ प्रतिशत जनसंख्यामा मात्रै बिमा पहुँच पुगेको छ । यो तथ्यांकमा वैदेशिक रोजगारीमा गएकाहरूले गरेको बिमा पनि समावेश छ । गत आर्थिक वर्षको पुससम्म यो कुल जनसंख्याको २४४६ प्रतिशत थियो ।पछिल्ला वर्षहरूमा बिमासम्बन्धी ज्ञान बढ्नुका साथै बिमा कम्पनीको संख्या बढेकाले बिमामा पहुँच बढेको समितिको दाबी छ । हाल मुलुकभर १९ वटा जीवन बिमा, २० वटा निर्जीवन बिमा र २ वटा पुनर्बिमा कम्पनी सञ्चालनमा छन् । विभिन्न बिमा कम्पनीहरूले ३ हजार २ सय ७९ वटा शाखा कार्यालयमार्फत मुलुकभर बिमा सेवा दिँदै आएका छन् । अघिल्लो पुससम्म यो संख्या २ हजार ८ सय ४६ थियो ।"
रोकिएन नक्कली नोटको कारोबार,"(काठमाडौं)  प्रहरीले यही फागुन ५ मा काठमाडौंको नयाँ बजारबाट चार जनालाई नक्कली नोटसहित पक्रियो । उनीहरूलाई १ हजार दरका २ सय ९४ थान नक्कली नोटसहित प्रहरीले पक्राउ गरेको थियो । पक्राउ पर्नेमा नयाँ बजार बस्ने रौतहटको गौर नगरपालिकाका २८ वर्षीय पृथ्वीप्रसाद साह, २७ वर्षीय मोहम्मद मुसरफ अली, ३० वर्षीय असरफ अली र २८ वर्षीय मोहम्मद संसाद आलम छन् । उनीहरूमाथि थप अनुसन्धान भइरहेको महानगरीय प्रहरी परिसर काठमाडौंका प्रवक्ता दिनेशराज मैनालीले जानकारी दिए । गत मंसिर १ मा महानगरीय प्रहरी वृत्त बौद्धले नक्कली नोट बनाउने मेसिन र नोटसहित ५ जनालाई पक्रिएको थियो । पक्राउ पर्नेमा सिन्धुपाल्चोक इन्द्रावती८ घर भई काठमाडौं गोकर्णेश्वर६ नारायणटार बस्ने ५६ वर्षीया गोमा श्रेष्ठ, ४१ वर्षीया पुष्पा थापा मगर, रामेछाप सिरुबारी२ घर भई बूढानीलकण्ठ११ कपन बस्ने २६ वर्षीय समरोज थापा मगर, सिन्धुपाल्चोकको हेलम्बु२ घर भई बूढानीलकण्ठ बस्ने १९ वर्षीय चिरञ्जीवी जोती र २३ वर्षीय सुजन जोती थिए । प्रहरीको ध्यान अन्यतर्फ केन्द्रित भएका बेला नक्कली नोट कारोबारीहरू सक्रिय हुने गरेको महानगरीय प्रहरी परिसरका प्रवक्ता मैनालीको भनाइ छ । हिजोआज हामी सडक आन्दोलनमा व्यस्त छौं, त्यही मौका छोपेर एउटा गिरोहले नै नक्कली नोट बजारमा ल्याएको हुन सक्छ, उनले भने, हाम्रा पनि विभिन्न युनिट छन्, हामीले नचिन्ने प्रहरीहरू बजारमा खटिएका छन् । हाम्रो ध्यान एकतर्फी मात्र केन्द्रित भएको हुँदैन । अपराध गर्नेको मानसिकतामा हामी सडक आन्दोलनमा हुँदा सबै ध्यान त्यतै भएको भन्दै उनीहरू सलबलाएको हुन सक्ने उनले बताए । अन्य देशसँग जोडिएका सिमाना क्षेत्र, महानगर र धेरै भीड हुने ठाउँमा नक्कली नोट फेला पर्ने गरेका छन् । सबैभन्दा बढी एक सय, पाँच सय र हजारका नक्कली नोट भेटिने गरेका छन् । प्रहरीले उपलब्ध गराएको तथ्यांकले पनि एक सय, पाँच सय, हजारका र ५, २० र ५० रुपैयाँका पनि नक्कली नोट भेटिने गरेको देखाएको छ । पछिल्ला पाँच वर्षसहित चालु आर्थिक वर्षको माघ मसान्तसम्म नक्कली नोट कारोबार गर्ने २ सय ६२ स्वदेशी र विदेशीलाई पक्राउ गरी १ सय ४५ वटा मुद्दा दायर गरिएको छ । प्रहरीका अनुसार ५ रुपैयाँदेखि सय, ५ सय र हजार दरका ६० हजार ५ सय ५९ थान नक्कली र अवैध रुपैयाँ बरामद गरिएको छ । आर्थिक वर्ष २०७४७५ मा ४८ जना अभियुक्तबाट २ करोड ६४ लाख ८८ हजार बराबरको नक्कली रुपैयाँ, ४२ लाख ४१ हजार ६ सय अवैध रकम, २ लाख ४४ हजार ४ सय ५० नक्कली भारु, २५ हजार अवैध भारु र ३५ हजार अवैध डलर बरामद गरियो । २०७५७६ मा ३९ जना अभियुक्तबाट ६ लाख ६६ हजार बराबरको नक्कली रुपैयाँ र २६ हजार ४ सय ५९ अवैध रुपैयाँ, ७ करोड ७० लाख ४४ हजार बराबरको नक्कली भारु र २ हजार ६ सय बराबरको नक्कली अमेरिकी डलर बरामद गरिएको प्रहरीले जनाएको छ । २०७६७७ मा ६५ जना अभियुक्तबाट प्रहरीले १ करोड ६८ लाख ६८ हजार बराबरको नक्कली र १८ लाख अवैध रुपैयाँ, ४ लाख ७२ हजार ५ सय बराबरको नक्कली भारु र ६० हजार १ सय अमेरिकी डलर बराबर नक्कली रकम बरामद गरेको थियो ।"
सामसङको थ्री डोर कन्भर्टिबल रेफ्रिजेरेटर,"काठमाडौं (कास) सामसङले कम्प्याक्ट मोडर्न किचनका लागि डिजाइन गरिएको थ्री डोर कन्भर्टिबल र फ्रेन्च डोर रेफ्रिजेरेटर बजारमा ल्याएको छ । फ्रेन्च डोर रेफ्रिजेरेटरमा भएको कन्भर्टिबल अप्सनले ग्राहकलाई आवश्यकताअनुसार एउटा बटन दबाएर फ्रिजरलाई फ्रिजमा परिवर्तन गर्न सक्ने सुविधा छ । यी रेफ्रिजेरेटरमा ढोका नखोली चिसो तापक्रमलाई कायमै राखेर पानी निकाल्न मिल्ने गरी वाटर डिस्पेन्सरको सुविधा पनि छ । फ्रेन्च डोर रेफ्रिजेरेटर वाटर डिस्पेन्सरसहित ५७९ लिटरमा उपलब्ध छ । फ्रेन्च डोर रेफ्रिजेरेटरमा ट्वीन कुलिङ प्लस प्रविधि छ, जसले फ्रिज र फ्रिजर खण्डहरूलाई बेग्लाबेग्लै चिसो राख्दै गन्ध फैलिनबाट रोक्न र खाद्य सामग्रीहरूको मौलिक स्वाद जोगाइराख्न मद्दत गर्ने कम्पनीको दाबी छ । ५७९ लिटरको फ्रेन्च डोर रेफ्रिजेरेटरको बजार मूल्य २ लाख ९९ हजार ९९० तोकिएको छ ।"
एमजीको नयाँ विद्युतीय गाडी ॅजेडएस ईभी,"काठमाडौं (कास) नेपालमा एमजी (मोरिस ग्यारेज) मोटर्सको आधिकारिक वितरक पारामाउन्ट मोटर्सले नयाँ विद्युतीय गाडी जेडएस ईभी सार्वजनिक गरेको छ । नक्साल सोरुममा एक औपचारिक कार्यक्रममार्फत जेडएस ईभी सार्वजनिक गरिएको हो । स्ट्यान्डर्ड रेन्ज र लङ रेन्ज गरी दुई भेरिएन्टमा यो गाडी उपलब्ध हुनेछ । स्ट्यान्डर्ड रेन्जको मूल्य ५१ लाख ९९ हजार रुपैयाँ तोकिएको छ । लङ रेन्जको मूल्य भने ५९ लाख ९९ हजार तोकिएको कम्पनीले बताएको छ । जेडएस ईभीमा दुई वटा ब्याट्री प्याकको विकल्प पाउन सकिन्छ । ग्राउन्ड क्लियरेन्स १७५ मिमि छ । गाडीको इन्टेरियर र एक्स्टेरियरमा नयाँ डेकोरेसन तथा अपडेट गरिएको छ । यसको इन्टेरियरमा १०१ इन्चको टचस्क्रिन इन्फोटेनमेन्ट प्रणाली र ७ इन्चको डिजिटल ड्राइभर डिस्प्ले छ । साथै रोटरी डायल गियर नब, ड्राइभिङ मोड र ब्रेकिङ रिजेनेरेसन छ । यसमा हेडल्याम्प, इन्टिग्रेटेड एलईडी डीआरएल, एलईडी टेल ल्याम्प पनि छन् । एमजी पाइलट नाम दिइएको अटोमेटिक इमर्जेन्सी ब्रेकिङसहितको एड्भान्स्ड ड्राइभर असिस्ट्यान्स सिस्टम भएकाले यो गाडी एकदमै सुरक्षित रहेको कम्पनीको दाबी छ । १३० एचपीको पावर, २८० एनएम टर्क भएको पर्मानेन्ट म्याग्नेट सिन्क्रोनस मोटरयुक्त यो गाडी ८५ सेकेन्डमा १०० किलोमिटर प्रतिघण्टाको दरमा गुड्न सक्ने कम्पनीले जनाएको छ । ६ वटा एयरब्याग, हिल स्टार्ट, डिसेन्ट कन्ट्रोल अलह्विल डिस्क ब्रेक, टायर प्रेसर मोनिटरिङ सिस्टम र इलेक्ट्रोनिक स्ट्याबिलिटी कन्ट्रोललगायत सुविधा यसमा रहेको कम्पनीले बताएको छ ।"
कोकाकोलाको 'कान्छु प्याक,काठमाडौं (कास) कोकाकोलाले आफ्नो सबैभन्दा सानो उत्पादन कान्छु प्याक बजारमा ल्याएको छ । यो कान्छु बोतलको मूल्य २५ रुपैयाँ तोकिएको छ । १७५ एमएल परिमाणमा रिटर्नेबल बोतलमा यो उपलब्ध रहेको कम्पनीले जनाएको छ । कान्छु बोतललाई वातावरणमैत्री बनाउन पुनः प्रयोग गर्न मिल्ने तरिकाले डिजाइन गरिएको छ । यो ग्लास प्याकेजिङमा आउने भएकाले कोकको फ्रेसनेस र ग्रेट टेस्ट लामो समयसम्म रहिरहने कम्पनीको दाबी छ । यो रिटर्नेबल ग्लास बोतल नेपालका सबै डिपार्टमेन्ट स्टोर र किराना पसलमा फेन्टा र स्प्राइटका लागि पनि उपलब्ध रहेउको कम्पनीले जनाएको छ । कोकाकोलाले सन् २०१९ मा २५० एमएलको जिग्री प्याक पनि लन्च गरेको थियो ।
नेसनल पेमेन्ट स्विचमा जोडियो नमस्ते पे,"काठमाडौं (कास) नेपाल डिजिटल पेमेन्ट्स कम्पनीद्वारा सञ्चालनमा रहेको वालेट नमस्ते पे नेपाल क्लियरिङ हाउसको नेसनल पेमेन्ट स्विचमा जोडिएको छ । एनसीएचएल र नेपाल डिजिटल पेमेन्ट्स (एनडीपीसी) बीच यससम्बन्धी सम्झौता भएको छ । सम्झौतामा एनडीपीसीका तर्फबाट प्रमुख कार्यकारी अधिकृत कृष्णप्रसाद भण्डारी तथा एनसीएचएलका तर्फबाट प्रमुख कार्यकारी अधिकृत निलेशमान सिंह प्रधानले हस्ताक्षर गरे । नेसनल पेमेन्ट स्विचमा नमस्ते पे जोडिएपछि पहिलो चरणमा उपलब्ध रहेका रिटेल पेमेन्ट स्विचअन्तर्गत नेपालक्यूआर स्ट्यान्डर्डबमोजिम नेपाल पे क्यूआर तथा इन्टरनेटवर्क क्यूआर, डाइरेक्ट डेबिट रिक्वेस्टटुपे तथा ईम्यान्डेटका उपकरण ग्राहकलाई प्रदान हुनेछ । अहिले नेसनल पेमेन्ट स्विचमा ३८ बैंक तथा वित्तीय संस्था र ६ भुक्तानी प्रणाली प्रदायक आबद्ध भइसकेका छन् ।"
शिवरात्रिलाई पशुपतिनाथ झकिझकाउ,"(काठमाडौं)  धुमधामका साथ शिवरात्रि मनाउन पशुपतिनाथ क्षेत्र झकिझकाउ पारिएको छ । यस पटक दर्शनार्थीलाई मास्क र सेनिटाइजरको प्रयोग अनिवार्य गरिएको छ । महाशिवरात्रि पर्वमा पशुपतिनाथ दर्शन गर्न बर्सेनि हजारौंको संख्यामा दर्शनार्थी भेला हुने गरेका छन् । यस पटक शिवरात्रि आगामी मंगलबार परेको छ । कोरोना संक्रमणविरुद्धको स्वास्थ्य सुरक्षाको मापदण्डअनुसार पशुपति क्षेत्र विकास कोषले शिवरात्रिमा भेला हुनेलाई मास्क र सेनिटाइजर अनिवार्य गरेको हो । सम्भव भएसम्म भौतिक दूरी पनि कायम गर्ने व्यवस्था मिलाएका छौं, कोषका कोषाध्यक्ष तथा महाशिवरात्रि पर्व प्रचारप्रसार व्यवस्था उपसमितिका संयोजक नारायणप्रसाद सुवेदीले भने । भक्तजनको सुरक्षाको विशेष योजना बनाइएको छ । उक्त दिन पशुपति क्षेत्रमा नेपाल प्रहरीको अगुवाइमा सशस्त्र प्रहरी बल तथा राष्ट्रिय अनुसन्धान विभागको जनशक्ति परिचालित हुनेछन् । भकुन्डोलमा प्रहरीको शिविर राखिनेछ । मूल शिविरसँगै खोजखबर कक्ष रहने छ । मेला क्षेत्र र दर्शन मार्गमा सीसीटीभी क्यामरा जडान गरिएका छन् । आवश्यकताअनुसार प्रहरीका कमान्ड पोस्ट र सबकमान्ड पोस्टको समेत व्यवस्था गरेर सुरक्षा दिइने सुवेदीले जानकारी दिए । दर्शन मार्गमा ब्यारिकेड जडानलगायतका काममा नेपाली सेनाले सघाउने भएको छ । सुरक्षाकर्मीसँगै नेपाल स्काउटले समेत सुरक्षा प्रदान गर्नेछ । करिब ५ हजारको संख्यामा स्वयंसेवक परिचालन गरिने प्रचार उपसमिति सचिव रेवतीरमण अधिकारीले बताए । स्काउटका स्वयंसेवकले श्रद्धालुको लाइनको सहजीकरण गर्नेछन् । मन्दिर दर्शनका लागि तीनवटा दर्शन मार्ग व्यवस्था गरिएको छ । गुह्येश्वरीगौरीघाट, उमाकुण्डदक्षिणामूर्ति हुँदै रुद्रगाडेश्वर छेउको उत्तरतिरको ढोकाबाट एउटा लाइन हुनेछ । अर्को लाइन मित्रपार्क जयबागेश्वरी, इटापाखा भएर भुवनेश्वरीस्थित फलामको ढोका हुँदै पश्चिम ढोकाबाट प्रवेश गर्ने व्यवस्था मिलाइएको छ । बत्तीसपुतली, गौशाला, एयरपोर्ट, तिलगंगा भएर आउने भक्तजनका लागि चार शिवालय हुँदै प्रवेश गर्ने व्यवस्था छ । आवश्यकताअनुसार तिलगंगा राममन्दिरतर्फबाट समेत लाइनको व्यवस्था गरिने अधिकारीले जानकारी दिए । यातायात व्यवस्थापनका लागि ५ ठाउँमा पार्किङ हुनेछ । तिलगंगा, पशुपति क्षेत्र विकास कोष कार्यालय, महानगरीय प्रहरी वृत्त गौशाला, सिफलको चौर र गुह्येश्वरी क्षेत्रमा गाडी पार्किङ छुट्याइएको छ । सवारी चापलाई ध्यानमा राखेर एयरपोर्टचाबहिल सडकको आधा भागमा सवारी चलाउन दिने र आवश्यकताअनुसार डाइभर्सनको समेत व्यवस्था गरिनेछ । सजावटलाई विशेष ध्यान दिइएको कोषका कार्यकारी निर्देशक घनश्याम खतिवडाले बताए । पशुपतिनाथ प्रवेशद्धारसहित मन्दिर क्षेत्रलाई बत्ती र फूलले विशेष किसिमले सिँगारिएको छ । सजावटको व्यवस्था दाताले गरेका हुन्, उनले भने । कोषाध्यक्ष सुवेदीका अनुसार यस पटकको शिवरात्रिको खर्च ७५ लाख रुपैयाँ लाग्ने अनुमान छ । भक्तजनले चढाएको भेटीलगायत अन्य शुल्कबाट आम्दानी भने १ करोड २५ लाख रुपैयाँ हुने अनुमान छ । कोषले शिवरात्रिको भोलिपल्टदेखि वनकाली क्षेत्रमा एक सातासम्म मेला आयोजना गर्नसमेत व्यापारिक संघसंस्थालाई अनुमति दिइसकेको छ । विभिन्न ६० वटा संस्थाले स्वास्थ्य शिविर सञ्चालन गर्न अनुमति लिएका छन् । मन्दिर नजिकैको कोर क्षेत्रमा स्वास्थ्यकर्मी, औषधि र बेडसहितको नेपाली सेनाको मूल स्वास्थ्य शिविर पनि रहनेछ । आपत्कालीन अवस्थाका लागि एम्बुलेन्स र दमकलको समेत व्यवस्था हुनेछ । प्रत्येक दर्शन मार्गमा एम्बुलेन्स राखिने अधिकारीले जानकारी दिए । शिवरात्रिलाई ध्यान दिएर सरसफाइ कार्यक्रमसमेत सञ्चालन भइरहेका छन् । वाग्मती नदी आसपासको क्षेत्र सफा गरिएको छ । सुरक्षाकर्मी, स्थानीय तह, स्वयंसेवी संस्थाको सहयोगमा सफाइ गरिएको छ । दर्शनार्थीका जुत्ताचप्पल राख्नका लागि ५ ठाउँ हुनेछ । भुवनेश्वरी चोक, बज्रघरको दक्षिण, दक्षिणामूर्ति, राम मन्दिरनजिक र वाग्मतीपारि जुत्ताचप्पल राख्ने व्यवस्था छ । बिहान ३ बजेदेखि चारै ढोकाबाट पशुपतिनाथ दर्शनको व्यवस्था हुनेछ । विशेष पूजा बिहान र साँझ ६ बजेपछि मात्र हुनेछ । दर्शनार्थी बाहिर निस्किएपछि कोर क्षेत्रभित्र र बाहिरचाहिँ चन्दन पाइने व्यवस्था मिलाइएको छ । विभिन्न संघसंस्थाबाट आवास, भोजनको व्यवस्था मिलाइएको छ । निःशुल्क भोजनका लागि ९५ वटा संघसंस्थाले अनुमति लिएका छन् । उनीहरूले भोजन, पानी, चिया वितरण गर्नेछन् । आवास, भोजन वितरण गर्ने संस्थाले आफ्नो स्टलमा डस्टबिन राख्न अनिवार्य गरिएको छ । प्लास्टिकको कप प्रयोग गर्न निषेध गरिएको छ । साधुसन्तका लागि भोजन, आवाससँगै धुनीको पनि व्यवस्था मिलाइएको कोषले जनाएको छ ।"
बिइल्सा बर्खास्त,रियल नौ अंकले अगाडिम्याड्रिड करिम बेन्जेमा फेरि एकपल्ट दुई टिमबीचको अन्तर भए र रियल म्याड्रिडले शनिबार रायो भाल्कानोलाई २१ ले हराएर स्पेनी ला लिगाको शीर्ष स्थानमा नौ अंकको अग्रता लिएको छ । दिनको अर्को प्रमुख खेलमा एटलेटिको म्याड्रिडले सेल्टा भिगोलाई २० ले हरायो र बार्सिलोनालाई उछिनेर चौथो स्थानमा उक्लियो ।त्यस खेलमा रेनान लोडीले एटलेटिकोका लागि दुई गोल गरे । एटलेटिको बार्सिलोनामाथि तीन अंकको अग्रता लिन सफल भएको छ । रियलको जितमा भने बेन्जेमाले खेलको ८३ औं मिनेटमा निर्णायक गोल गरे र यो उनको सिजनको २९ औं गोल रह्यो । उनी यस सिजन लयमा छन् र उनको अधिकांश गोल निर्णायक सावित भइरहेको छ ।
झापाको 'मार्की अञ्जन,"(काठमाडौं)  नेपाल सुपर लिग (एनएसएल) को नयाँ टिम झापा फुटबल क्लबले मार्की का रूपमा मनाङ मर्स्याङ्दीका कप्तान अञ्जन विष्टलाई अनुबन्ध गरेको छ । सम्झौतापत्रमा अञ्जन र क्लबका महासचिव सुजन गौतमले हस्ताक्षर गरे ।गत सिजन एनएसएलमा ललितपुर सिटी एफसीको मार्की रहेका अञ्जनलाई आफ्नो टिममा भित्र्याएपछि आइतबार आयोजित कार्यक्रममा महासचिव गौतमले भने, हामी झापाकै खेलाडीलाई मार्की बनाउने लक्ष्यमा थियौं । अञ्जन नेपालकै स्टार खेलाडी हुन् । हाम्रो लक्ष्य पनि देशकै फुटबल विकास गर्ने हो । त्यसैले अञ्जनलाई मार्कीका रूपमा अनुबन्ध गर्न पाउँदा खुसी छौं ।हेटौंडा, मकवानपुरका अञ्जनले भने, झापा एफसीको योजनाबाट प्रभावित छु । फुटबलको विकासमा क्लब सकारात्मक पाएको छु । यहाँ विशेष वातावरण हुन्छ जस्तो लागेको छ । यसमा म केही योगदान गर्न चाहन्छु । उनलाई गत सिजन ललितपुरले ५ लाख ५० हजार रुपैयाँ दिएको थियो । झापा एफसीका प्रमुख कार्यकारी अधिकृत विक्रम थापाले अञ्जनसँग एनएसएलकै सबैभन्दा ठूलो (रकम) सम्झौता भएको दाबी गर्दै भने, १२ वर्षअघि दर्ता भएको झापा एफसी नेपालकै पहिलो निजी फुटबल क्लब हो । हामीले सी डिभिजनको छनोट पनि खेलेका थियौं ।अञ्जनले यो सिजन सहिद स्मारक ए डिभिजन लिगमा ५ गोल गरे पनि टिम मनाङ पाँचौं स्थानमै सीमित भयो । राष्ट्रिय टिमबाट सात गोल गरेका २४ वर्षीय उनी पाँच महिनाअघि माल्दिभ्समा भएको साफ च्याम्पियनसिपको उपविजेता नेपाली टिमका पनि महत्त्वपूर्ण सदस्य हुन् । उनले नेपाली राष्ट्रिय टोलीबाट ४८ खेल खेल्दै ७ गोल गरेका छन् । एएफसी सोलिडारिटी कप, बंगबन्धु गोल्डकप, दक्षिण एसियाली खेलकुद (यू२३) र साफ यू१९ च्याम्पियनसिपको उपाधि अनभुव गरिसकेका छन् ।एनएसएलको दोस्रो संस्करण चैत २६ देखि जेठ ७ सम्म हुनेछ, जसमा नयाँ टिम झापा, वीरगन्ज, इलामसहित दस टिमले प्रतिस्पर्धा गर्नेछन् । गत सिजन काठमाडौं रेजर्सले फाइनलमा धनगढी एफसीलाई १० ले हराएर उपाधि जितेको थियो ।"
बिच भलिबल हुने,"काठमाडौं (कास) सञ्जय स्मृति प्रतिष्ठानको आयोजनामा सञ्जय स्मृति राष्ट्रिय महिला बिच भलिबल प्रतियोगिता चैत २४ गतेदेखि हुने भएको छ । तीनदिने प्रतियोगिता पाल्पाको तानसेनस्थित रानीमहलमा हुने आइतबार राजधानीमा पत्रकार सम्मेलन गरेर नेपाल भलिबल संघकी उपाध्यक्षसमेत रहेकी प्रतिष्ठानकी अध्यक्ष निरोज मास्केले जानकारी गराइन् ।करिब ३० लाख खर्च हुने अनुमान गरिएको प्रतियोगितामा सातै प्रदेश र विभागीय टोली नेपाल प्रहरी, नेपाल आर्मी र एपीएफ गरी १० टिम सहभागी हुनेछन् । एक टिममा २ खेलाडी मात्र रहनेछन् । विजेताले १ लाख र उपविजेताले ५० हजार नगद पाउनेछन् । सहभागी टिमलाई यातायात, बसोबास, जर्सी, खेल सामग्री र म्याच फी को व्यवस्था आयोजकले गर्नेछ ।पत्रकार सम्मेलनमा राष्ट्रिय खेलकुद परिषद्का निमित्त सदस्यसचिव कुलबहादुर थापा, भलिबल संघका अध्यक्ष मनोरञ्जनरमण शर्मा, कलाकार धीरेन शाक्यले प्रतियोगिताको सफलताका लागि शुभकामना दिए ।"
पल्सर अवार्ड दशकमा केन्द्रित,"काठमाडौं एनएसजेएफ पल्सर स्पोर्ट्स अवार्ड चैत ८ गते आयोजना हुने भएको छ र यसपल्टको नेपाली खेलकुदको महत्त्वपूर्ण अवार्ड कार्यक्रम एक दशकको प्रदर्शनमा केन्द्रित हुनेछ । आयोजक नेपाल खेलकुद पत्रकार मञ्चले आइतबार पत्रकार सम्मेलन गर्दै १८ औं संस्करणको मिति घोषित गर्दै यसपल्ट फरक ढंगले अवार्ड दिइने जानकारी दिएको हो ।मञ्चका अनुसार यसपल्टको अवार्ड पछिल्ला एक दशकमा नेपाली खेलकुद क्षेत्रमा इतिहास रहेका खेलाडीलाई सम्मान गर्ने अवसरका रूपमा हुनेछ । वर्ष २०७७ मा कोरोना भाइरस संक्रमणको महामारीका कारण नेपाली खेलकुद र अन्तर्राष्ट्रिय सहभागिता निकै न्यून रहेको हुनाले अवार्ड दशकमा केन्द्रित हुन लागेको हो ।यस्तोमा सर्वोत्कृष्ट दशक पुरुष र महिला खेलाडी तथा प्रशिक्षकलाई अवार्ड दिइनेछ । कुल आठ विधामा दिइने अवार्डका बाँकी विधामा पारा एथलिट सम्मान, स्पेसल अवार्ड, लाइफटाइम एचिभमेन्ट अवार्ड, एसियाली स्पोटर््स जर्नलिस्ट अवार्ड र पिपुल्स च्वाइस अवार्ड रहेका छन् । दशक अवार्ड भएको र गत वर्ष प्रतिस्पर्धात्मक खेल कम भएको हुनाले सर्वोत्कृष्ट युवा खेलाडी विधा भने समावेश नगरिएको मञ्चका अध्यक्ष देवेन्द्र सुवेदीले जनाए ।पारा एथलिट, स्पेसल अवार्ड, लाइफटाइम एचिभमेन्ट अवार्ड र एसियाली स्पोटर््स जर्नलिस्ट अवार्ड कार्यक्रमकै दिन घोषणा गरिनेछ । पिपुल्स च्वाइस अवार्डका लागि भने मनोनयन सार्वजनिक गरिनेछ । पुरुष, महिला, प्रशिक्षक र पिपुल्स च्वाइस अवार्ड गरेर चार विधाका विजेताले बजाज पल्सर मोटरसाइकल प्रदान गरिनेछ ।अन्य प्रत्येक विजेतालाई ५० हजार रुपैयाँसहित गिफ्ट ह्याम्पर प्रदान गरिनेछ । अवार्डको मुख्य प्रायोजक हंसराज हुलाचन्द एन्ड कम्पनी रहेको छ । कार्यक्रमको मिति घोषणाका क्रममा प्रायोजकका तर्फबाट निर्देशक अभिमन्यू गोल्छा र मञ्चका अध्यक्ष देवेन्द्र सुवेदीले सम्झौता मा हस्ताक्षरसमेत गरे । गोल्छाले स्पोर्ट्स अवार्ड नेपाली खेलकुदको एउटा ब्रान्ड बनिसकेको स्मरण गरे ।"
लिग २ का लागि ९ नयाँ खेलाडी,"काठमाडौं (कास) नेपालले अर्को महिना यूएईमा हुने विश्वकप लिग २ का लागि २० सदस्यीय प्रारम्भिक टोलीको घोषणा गरेको छ । यूएई भ्रमणमा चारदेशीय ट्वान्टी२० शृंखला र विश्वकप छनोट खेलेको टोलीबाट नेपाल क्रिकेट संघ (क्यान) ले ७ खेलाडी परिवर्तन गरेको छ । नेपालले यूएई भ्रमणमा यूएई र पपुवा न्युगिनीसँग विश्वकप लिग २ का खेल खेल्नेछ । नेपालले मार्च १६ मा पपुवा न्युगिनी, १८ र २१ मा यूएई, २२ मा पपुवा न्युगिनीसँग खेल्ने छ । त्यसको तयारीका लागि नेपालले श्रीलंका भ्रमणको योजना बनाइरहेको छ । ओमान भ्रमणमा गएको टोलीका शरद भेषावकर, प्रदीप ऐरी, जितेन्द्र मुखिया, अविनाश बोहरा, शाहव आलम, कुशल मल्ल र लोकेश बमलाई यूएई भ्रमण जाने प्रारम्भिक टोलीमा राखिएको छैन । थपिएका खेलाडीहरूमा विनोद भण्डारी, सोमपाल कामी, रोहितकुमार पौडेल, भीम सार्की, राजु रिजाल, विक्रम सोब, सुशन भारी, पवन सर्राफ र अनिलकुमार साह छन् । यी नौ खेलाडीबाहेक यूएई जाने नेपालको प्रारम्भिक टोलीमा सन्दीप लामिछाने, ज्ञानेन्द्र मल्ल, दीपेन्द्रसिंह ऐरी, कुशल भुर्तेल, आसिफ शेख, आरिफ शेख, कमलसिंह ऐरी, विवेक यादव, सागर ढकाल, गुलसन झा र करण केसी समावेश गरिएका छन् । चारदेशीय शृंखलामा कुनै खेल नखेलेका करण चोटका कारण ट्वान्टी२० विश्वकप छनोट हुनु ठीक अगाडि नेपाल फर्किएका थिए । नेपालको अन्तिम टोलीमा १४ जनाले स्थान पाउनेछन् । नेपालले यूएई जानुअघि श्रीलंकामा प्रशिक्षण गर्ने तयारी गरिरहेको छ । नेपालले मार्च ३४ मा श्रीलंका जाने तयारी गरिरहेको बताइएको छ । श्रीलंका भ्रमणमा नेपाली टोलीले थप खेलाडी लिएर जाने सम्भावना रहेको छ ।"

शीर्षक,विवरण
पेट्रोलको मूल्य इतिहासकै उच्च,"२०१६ यता ग्यासबाट मात्रै निगमलाई ३० अर्ब रुपैयाँभन्दा बढी नोक्सान भइसकेको छ । ग्यासमा पनि स्वचालित मूल्य प्रणाली लागू भए केही हदसम्म राहत हुने निगमका अधिकारीहरू बताउँछन् । तर, ग्यास हरेकका भान्सासँग जोडिएकाले स्वचालित मूल्यमा लैजान सरकार पन्छिएको छ । निगमका निमित्त नायब कार्यकारी निर्देशक नागेन्द्र साहले निरन्तर घाटा भएपछि आईओसीलाई भुक्तानी गर्न मूल्य स्थिरीकरण कोषबाट पूर्ति गर्नुपर्ने बाध्यता भएको बताए । ७ महिनाको अवधिमा आईओसीले १४ पटक नयाँ मूल्य पठायो । धेरै बढेर आए पनि जम्मा ४ पटक समायोजन हुन सक्यो । त्यसले निगमलाई घाटामा लग्यो, उनले भने, ६ महिनाको अवधिमा निगमको नोक्सानी १९ अर्ब पुगेको छ । अब ऋणबाहेकको विकल्प छैन । साहका अनुसार मूल्य स्थिरीकरण कोषमा करिब १४ अर्ब रुपैयाँ थियो । यस्तै, निगमले मंगलबार रातिदेखि लागू हुने गरी आन्तरिक हवाई इन्धनको मूल्य प्रतिलिटर १० रुपैयाँ बढाएर १ सय १६ कायम गरेको छ । हवाई इन्धन अन्तर्राष्ट्रियतर्फ प्रतिकिलोलिटर अमेरिकी डलर १०० ले बढाएर १ हजार ९५ डलर तोकेको छ ।"
जगदीशपुरमा बैकालगैरी,"चरा अवलोकनको एउटा उपलब्धि बन्यो, उनले भने । यसको भालेको टाउकोमा कालो, पहेँलो, हरियो, सेतो रङको बुट्टाले मनमोहक देखिन्छ । कालो थोप्ला भएको गुलाफी रङको छाती, कालो तल्लो पंख ढकनी र भित्री पखेटाको कटुस रङको छेउले सुन्दर देखिन्छ । उक्त चरा ३८ वर्षअघि सन् १९८४ अक्टोबर १६ मा पहिलोपटक अन्नपूर्ण संरक्षण क्षेत्रको लारजुङनजिकै कालीगण्डकी नदीमा नेपालका लागि पहिलोपटक अभिलेख गरिएको थियो । २ हजार ५ सय ६० मिटर उचाइमा विदेशीले देखेका थिए । त्यसपछि सन् १९८७ र १९८९ मा कोसी ब्यारेजमा देखिएको थियो । २००५ मा काठमाडौं उपत्यकाको टौदहमा देखिएको थियो । सन् २०१२, २०२० र २०२१ मा सुनसरीको बर्जु तालमा देखिएको यो चरा नेपालको संकटापन्न चराहरूको रातो किताबमा उल्लेख छ । रुसको बैकाल तालमा यसले ओथारो बसेर बच्चा कोरल्ने चराविद्हरू बताउँछन् । त्यही भएर यसको नाम बैकाल राखिएको हो । उता निकै चिसो हुने याममा जाडो छल्न यो चराले पूर्वी एसियाको यात्रा गर्छ । नेपालमा हालसम्म एक पटकमा दुईवटाभन्दा बढी संख्यामा देखिएको रेकर्ड छैन, वरिष्ठ चराविद् डा हेमसागर बरालले भने । मध्यम आकारको फिरन्ते हाँसको यो प्रजाति निकै सुन्दर हुन्छ । तौल बढीमा ६ सय ग्रामसम्मको हुने यो पानीचराले लेउ, चिप्लेकिरा, बिभिन्न प्रकारका बीउ र पानीमा उम्रने झारका मुनालाई आहार बनाउँछ । वर्ष दिनपछि प्रजननका लागि योग्य हुने यो चराको पोथीले एक पटकमा ८ देखि १० वटा फूल पार्छे ।"
कस्तो होला दलहरूको चुनावी समीकरण ?,"(काठमाडौं)  निर्वाचन आयोगले जेठ ४ मा स्थानीय तहको निर्वाचन गर्न सरकारसमक्ष प्रस्ताव गरेपछि दलहरूमा आगामी समीकरणबारे चर्चा सुरु भएको छ । समीकरण गरेर चुनाव लड्ने कि एक्लाएक्लै प्रतिस्पर्धामा जाने भन्ने बहस सुरु भएको हो । २०७४ को स्थानीय तह निर्वाचनमा नेपाली कांग्रेस र माओवादी केन्द्रबीच आंशिक समीकरण भएको थियो भने एमाले एक्लै प्रतिस्पर्धामा उत्रिएको थियो । ७ सय ५३ स्थानीय तहमध्ये २ सय ९७ मा एमाले, २ सय ७४ मा नेपाली कांग्रेस, १ सय ६ मा माओवादी केन्द्र र ७६ मा अन्य दलले प्रमुख जितेका थिए । अहिले एमाले र माओवादी केन्द्र विभाजित अवस्थामा छन् । एमालेबाट विभाजित भएर एकीकृत समाजवादी बनेको छ । माओवादी केन्द्रको एउटा समूह एमालेमा समाहित भएको छ । एमाले उपमहासचिव एवं प्रवक्ता प्रदीप ज्ञवाली निर्वाचन आयोग र सरकारबीच मंगलबार भएको परामर्श बैठकले देशलाई निर्वाचनको दिशातर्फ अग्रसर बनाएको बताउँछन् । विभिन्न बहानाबाजी झिकेर निर्वाचन सार्ने प्रयत्न भइरहेको थियो, अब सम्भावना बढेर गएको छ, उनले भने, सरकारले छिट्टै निर्वाचनको मिति घोषणा गर्ने भनेको छ, यसलाई सकारात्मक रूपमा लिनुपर्छ । आगामी स्थानीय तह निर्वाचनमा एमाले एक्लै प्रतिर्स्धामा उत्रिने ज्ञवालीले बताए । गत स्थानीय तहमा एमाले एक्लैले करिब ४२ प्रतिशत स्थानीय तहमा जितेको र पार्टी विभाजनपछि पनि माओवादी केन्द्रलगायत अन्य पार्टीका नेता समाहित भएकाले अवस्था खासै खराब नभएको उनको भनाइ छ । गत निर्वाचनमा पनि हामी प्रतिकूलतामै लडेर पहिलो दल भएका थियौं, अहिले पनि एक्लै लड्ने सामर्थ्यसहित चुनावी तयारीमा लागिसकेका छौं, उनले भने । एमसीसी सम्झौता अघि बढाउने विषयमा अलग नभए एकीकृत समाजवादी र माओवादी केन्द्र भने हालको गठबन्धनलाई चुनावी समीकरणमा परिणत गर्नुपर्ने पक्षमा छन् । माओवादी नेता नारायणकाजी श्रेष्ठले गठबन्धनको सुझावअनुसारै स्थानीय तहको निर्वाचन जेठमा हुन लागेको र निर्वाचनमा पनि गठबन्धनलाई कायम राख्ने गरी समीकरण हुने बताए । गठबन्धन गरेरै चुनावमा जाने भन्ने कुरा हो, त्यहीअनुसार गठबन्धनले जेठमा चुनाव गर्न सरकारलाई सुझाव दिएको थियो, उनले भने, त्यसैले अहिलेसम्म कुनै नयाँ (फेरबदल) छैन । एकीकृत समाजवादीका प्रवक्ता जगन्नाथ खतिवडाले पनि प्रतिगमनविरुद्धको गठबन्धनलाई चुनावसम्मै लैजाने बताए । यद्यपि जेठमा चुनाव गर्न कानुनी बाधाहरू हटाउनुपर्ने उनको भनाइ छ । हिँड्दै जाँदा बाटोबाटोमा कहाँकहाँ ठेस लाग्छ, त्यो त अहिल्यै थाहा हुने कुरा भएन, उनले भने, तर अहिलेको अवस्थामा गठबन्धन सरकारले चुनाव गराउने र चुनावमा पनि समीकरण बनाएर जाने भन्ने नै छ । गत स्थानीय तह निर्वाचनमा एमालेबाट निर्वाचितमध्ये करिब १५ प्रतिशत जनप्रतिनिधि एकीकृत समाजवादीमा रहेकाले अवस्था राम्रै रहेको उनले बताए । सत्ता गठबन्धनका दुई प्रमुख दल चुनावी समीकरण गरेर जाने मनोविज्ञानमा रहेका बेला गठबन्धनको नेतृत्व गरिरहेको कांग्रेस भने यसबारे मौन छ । शेखर कोइराला समूहले स्थानीय र संसदीय निर्वाचनमा पार्टी एक्लै प्रतिस्पर्धामा जानुपर्ने बताएको छ । उसले माघ ११ गते भर्चुअल बैठक गरी नेतृत्वलाई यसबारे दबाब दिएको थियो । सभापति एवं प्रधानमन्त्री शेरबहादुर देउवाले समेत महाधिवेशनका बेला राष्ट्रिय सभा निर्वाचनसम्म मात्र चुनावी समीकरण कायम रहने बताएका थिए । तर पछिल्लो समय जेठमा स्थानीय तह निर्वाचन गर्ने सन्दर्भमा सत्ता साझेदार दल (माओवादी केन्द्र र एकीकृत समाजवादी) लाई समीकरण गर्ने आश्वासन दिएका उनीनिकटको भनाइ छ । पार्टीमा तलदेखि माथिसम्म एक्लै प्रतिस्पर्धामा जानुपर्ने आवाज छ, तर उहाँसामु गठबन्धनलाई जोगाएर अघि बढ्नुपर्ने अर्को बाध्यता पनि छ, उनीनिकट एक नेताले भने, त्यसैले कांग्रेस चुनावमा एक्लै जान्छ कि समीकरण गरेर जान्छ भन्न सकिने अवस्था छैन । ती नेताका अनुसार कम्युनिस्ट पार्टीहरू विभाजित भएको अवस्थामा एक्लै प्रतिस्पर्धामा जाँदा राम्रो नतिजा आउने देउवाको आकलन छ । तर एमालेसँग गठबन्धनको कुनै दलको समीकरण हुनेमा पनि उनी उत्तिकै सचेत छन् ।स्थानीय तह निर्वाचनकै सन्दर्भमा मंगलबार पार्टी केन्द्रीय कार्यालय सानेपामा पदाधिकारीको उपस्थितिमा छलफल भएको थियो । त्यहाँ संघीयताविद् खिमलाल देवकोटाले गत स्थानीय तह र संसदीय निर्वाचनमा दलहरूले प्राप्त गरेको नतिजा र अहिलेको अवस्थाबारे प्रस्तुति दिएका थिए । राष्ट्रिय सभामा स्वतन्त्र हैसियतमा चुनाव जितेका देवकोटा एकीकृत समाजवादीका नेता हुन् । उहाँ (देवकोटा) को प्रस्तुति हेर्दा आगामी निर्वाचनमा गठबन्धन दलहरू सँगसँगै जानुपर्छ, नत्र सबैलाई उत्तिकै क्षति हुन्छ भन्ने आशय झल्किन्थ्यो, कार्यक्रममा सहभागी एक नेताले भने । कांग्रेसमा भने स्थानीय तह र संसदीय निर्वाचनमा एक्लै प्रतिस्पर्धा गर्ने दबाब बढ्दो छ । समीकरण पक्षधरहरू नखुले पनि एक्लै प्रतिस्पर्धा गर्ने पक्षमा रहेकाहरूले विभिन्न माध्यमबाट दबाब बढाउँदै लगेका छन् । मंगलबारको छलफलमा सहभागी केन्द्रीय सदस्य नैनसिंह महरले कांग्रेस हिजोभन्दा अहिले थप बलियो भएकाले कसैसँग समीकरण गर्नुपर्ने बाध्यता नरहेको बताए । पार्टीभित्र मतभेद हुनु स्वाभाविक हो तर महाधिवेशनपछि पार्टी थप सुदृढ र सक्रिय भएको छ, उनले भने, अर्को महत्त्वपूर्ण कुरा राजनीतिक दलहरू तलैदेखि वैचारिक रूपमा अलगअलग भएर आएकाले चुनावमा पनि आआफ्ना एजेन्डासहित एक्लाएक्लै प्रतिस्पर्धा गर्नुपर्छ । संसदीय निर्वाचनमा भने राष्ट्रिय राजनीतिमा आवश्यकता बोध भएका कुनै नेताहरूको सन्दर्भमा दलबीच हुने समीकरणलाई अन्यथा मान्न नसकिने उनले बताए ।दुई महिनाअघि महाधिवेशन सम्पन्न गरेको कांग्रेसमा शक्ति समूहहरूलाई व्यवस्थापन गर्ने चुनौती पनि उत्तिकै छ । केन्द्रीय कार्यसमितिमा महत्त्वपूर्ण पदाधिकारीसहित उपस्थिति जनाएको शेखर कोइराला समूह समीकरण भएको खण्डमा संस्थापन पक्षबाट थप पेलानमा पर्ने बुझाइमा छ । एक्लै प्रतिस्पर्धा गर्दा भने पार्टीलाई जिताउन पनि बाध्यात्मक एकता हुने उक्त समूहका एक नेताले बताए । समीकरण भएको खण्डमा सहजै जितिने भएकाले टिकट दिँदा नै पेलान गर्ने रणनीति बन्न सक्छ, ती नेताले भने, एक्लै लड्दा भने पार्टीकै बलमा जितिने भएकाले सामूहिक एकताको भावना बलियो भएर जान सक्छ ।"
स्थानीय चुनाव जेठ ४ मा प्रस्ताव,"१२ अर्ब खर्च लाग्ने अनुमान निर्वाचन आयोगले स्थानीय चुनावका लागि १२ अर्ब रुपैयाँ खर्च हुने अनुमान गरेको छ । प्रधानमन्त्रीको सरकारी निवास बालुवाटारमा मंगलबार भएको छलफलमा आयोगका पदाधिकारीले सरकारलाई स्थानीय निर्वाचन एकै चरणमा गर्दा जनशक्तिको तलब भत्ता, भ्रमण खर्च तथा अन्य सुविधामा धेरै खर्च हुने जानकारी दिएका छन् । आयोगका अनुसार ०७४ सालमा तीन चरणमा चुनाव गर्दा ८ अर्ब रुपैयाँभन्दा बढी खर्च भएको थियो । २०७४ को निर्वाचनपछि करिब २० लाख मतदाता थपिएका छन् । त्यही अनुपातमा मतदान स्थल तथा मतदान केन्द्र, मतपत्र, मतदान सामग्री आदिमा बजेट वृद्धि हुनेछ, आयोगले भनेको छ । आयोगले अवाञ्छित गतिविधि नियन्त्रण गर्न मतदान केन्द्र तथा मतगणना स्थलमा सूचना प्रविधिको प्रयोग बढाउनुपर्ने भएकाले खर्च वृद्धि हुने जनाएको छ । कोभिड१९ का कारण स्वास्थ्य सुरक्षा मापदण्डका लागि समेत थप खर्च हुने आयोगको अनुमान छ । चुनावअघि सबै मतदातालाई खोप सुनिश्चित गर्नुपर्नेमा आयोगले जोड दिएको छ ।"
संक्रमण ओरालोतिर,"(काठमाडौं)  माघ ६ मा १२ हजार ३३८ जनामा कोरोना संक्रमण पुष्टि भएपछि जनमानसमा निकै त्रास फैलिएको थियो । उक्त दिन हालसम्मकै उच्च दैनिक संक्रमण रेकर्ड भयो । ओमिक्रोन भेरिएन्टको तीव्र फैलावटका कारण खोप लगाएका वयस्कसमेत संक्रमित भइरहेका थिए । अवस्था भयावह हुने चिन्तामा विज्ञहरू थिए । तर सातायता स्वास्थ्य मन्त्रालयको तथ्यांक हेर्दा संक्रमितको संख्या घट्दो देखिन्छ । निको हुनेको संख्या पनि दैनिक ८ हजार हाराहारी छ । मन्त्रालयको तथ्यांकमा मंगलबार १७ हजार ६७४ कुल परीक्षणमा ५ हजार ५८३ जनामा संक्रमण पुष्टि भएको छ भने संक्रमण दर ३१६ छ । ८ गते संक्रमण दर ५० प्रतिशतभन्दा बढी थियो । सातायता यो दर ३० प्रतिशत हाराहारी छ । देशभर सक्रिय संक्रमितको संख्या पनि घटेर ७४ हजार ६५३ रहेको छ । पुस २५ देखि संक्रमितको संख्या १ हजार कटेर माघ पहिलो साता उच्च बिन्दुमा पुगेको थियो । हाल ५ सयभन्दा बढी सक्रिय संक्रमित रहेका जिल्ला १८ वटा छन् । सबैभन्दा बढी संक्रमण देखिएको काठमाडौं उपत्यकामा पनि संक्रमण ओरालो लाग्दै गएको छ । उपत्यकामा हाल ४४ हजार ५३१ सक्रिय संक्रमित छन् । संक्रामक रोग विशेषज्ञ प्राडा जनक कोइरालाले पछिल्लो ट्रेन्ड हेर्दा संक्रमण घटिरहेको बताए । मृत्यु भने अझै बढ्न सक्ने उनको अनुमान छ । ३ देखि ४ सातामा घट्दै गएर दैनिक ४ सयदेखि ५ सयसम्म संक्रमित पुग्लान्, उनले भने । धेरै जनसंख्यामा संक्रमण देखिएको तर धेरै गाह्रो नबनाएसम्म परीक्षणका लागि नजाने गरेको उनी बताउँछन् । अरू देशमा पनि ४ देखि ८ सातामा ओरालो लागेको देखिन्छ । धेरै कमलाई मात्र अस्पताल भर्ना गराइएको छ, कोइरालाले भने, स्वास्थ्यका मापदण्ड पालना गर्न छोड्नु हुन्न किनकि नयाँ भेरिएन्ट कुन बेला आइपुग्छ थाहा छैन । मास्क लगाउने तथा सरसफाइमा ध्यान दिनाले रुघाखोकी अनि इन्फुल्एन्जाबाट समेत बच्न सकिन्छ ।मन्त्रालयले नेपालमा पहिलो पटक गत मंसिर २० मा ओमिक्रोन पुष्टि भएको जनाएको थियो । त्यसयता अधिकांशमा ओमिक्रोन भेरिएन्ट नै पुष्टि भइसकेको शुक्रराज ट्रपिकल तथा सरुवा रोग अस्पतालका संक्रामक रोग विशेषज्ञ तथा रिसर्च युनिटका संयोजक डा शेरबहादुर पुन बताउँछन् । घरका प्रायःजसो सदस्यमा संक्रमण भएको देखिन्छ । अहिले मानिसमा डर हराएको छ । घरमै आराम गरेर निको हुने रहेछ भनेर धेरै जना परीक्षण गर्न गएनन्, उनले भने, तथ्यांक त परीक्षण गर्न गएपछि जोडिने हो । अघिल्लो लहरभन्दा तुलनात्मक रूपमा तेस्रो लहरको अवधि द्रुत तर छिट्टै खस्किएको डा पुनको भनाइ छ । अब कोभिडको ग्राफ माथि उक्लिने सम्भावना नदेखिएको समेत उनले बताए । केही सातामा पार हुनेवाला छं, उनले भने । तेस्रो लहरमा संक्रमितको संख्या अत्यधिक भए पनि अस्पताल बिरामी भर्ना हुने कम छन् । भर्ना भएकालाई पनि डेल्टा भेरिएन्टमा जस्तो जटिलता छैन । शुक्रराज अस्पतालका सूचना अधिकारी नवराज गौतमले संक्रमितको संख्या बढे पनि बिरामी भर्नाको चाप अस्पतालमा नबढेको बताए । दोस्रो लहरमा संक्रमितको संख्या १० देखि १२ हजार कट्दा पनि बिरामीको संख्या बढेन, उनले भने, सातायता २०२२ संक्रमित मात्रै उपचार गराइरहेका छन् । उनका अनुसार अस्पतालमा परीक्षण गराउन आउनेको संख्या पनि घटेको छ । दैनिक ३ सयभन्दा बढी परीक्षण हुने गरेकामा यो संख्या हाल २ सय हाराहारी छ । बिरामीको संख्या स्थिर नै छ । भर्ना हुने ज्येष्ठ नागरिक बढी छन्, उनले भने, ओपीडी र फिभर क्लिनिकमा आउनेहरू भने सातायता निकै कम छन् । त्रिवि शिक्षण अस्पतालको कोभिड वार्डमा भने १३४ जना उपचाररत छन् । उनीहरूमा श्वासप्रश्वास र मिर्गौलाको समस्या पनि रहेको अस्पतालका कोभिड संयोजक डा सन्तकुमार दासले बताए । कोरोनाले जटिलता छैन । दीर्घरोगका कारणले भर्ना भएका हुन्, उनले भने, संक्रमण घट्दै गए पनि अस्पतालमा बिरामी कम हुन केही समय लाग्छ ।स्वास्थ्य मन्त्रालयका सहप्रवक्ता डा समीरकुमार अधिकारी जोखिम नहटेको बताउँछन् । नयाँ भेरिएन्ट आउने सम्भावना रहेको उनको भनाइ छ । हामी पिकको अवस्थाबाट बिस्तारै मुक्त हुँदै गएको तथ्यांकले त देखाएको छ तर जोखिमको हिसाबले तत्काल निष्कर्षमा पुग्न सकिँदैन, उनले भने ।"
संक्रमितभन्दा निको हुने धेरै,काठमाडौं (कास) पछिल्लो २४ घण्टामा कोरोनाबाट संक्रमित हुनेभन्दा निको हुनेको संख्या धेरै छ । सो अवधिमा १७ हजार ६७४ परीक्षण गर्दा ५ हजार ५८३ जनामा संक्रमण पुष्टि भएको छ भने ८ हजार २६७ जना निको भएका छन् । संक्रमणकै कारण ९ जनाको मृत्यु भएको स्वास्थ्य मन्त्रालयले जनाएको छ । हाल सक्रिय संक्रमित ७४ हजार ६५३ जना छन् । देशभर आईसीयूमा २७९ र भेन्टिलेटरमा ५० जनाले उपचार गराइरहेका छन् ।
विद्यार्थीलाई खोपसँगै पठनपाठन सुरु,"(सिन्धुली)  १२ वर्षमाथिका विद्यार्थीलाई कोरोनाविरुद्धको खोप लगाएसँगै यहाँका संस्थागत विद्यालयहरूले भौतिक रूपमै पठनपाठन गराउन थालेका छन् । अनलाइन कक्षाभन्दा भौतिक कक्षा नै प्रभावकारी हुने भन्दै सदरमुकामलगायत अन्य बजार क्षेत्रका केही संस्थागत विद्यालयहरूमा कक्षा ६१० कक्षासम्मको पढाइ हुन थालेको हो ।सिन्धुलीका ९ वटै स्थानीय तहका सामुदायिक र संस्थागत विद्यालयमा मंगलबारदेखि १२१७ वर्ष उमेर समूहका विद्यार्थीलाई खोपको दोस्रो मात्रा लगाइँदै छ । माघ २० सम्म खोप अभियान भएकाले विद्यालय खुल्ने भइहाल्यो, प्याब्सन केन्द्रीय सदस्य ओम प्रधानले भने, त्यसपछि विद्यालय बन्द हुँदैन, हामी पढाइ थाल्छौं । विद्यार्थी र शिक्षकले खोप नपाउन्जेल डर रहेकोमा अब त्यो हटेको संस्थागत विद्यालयहरूको ठहर छ । अहिले त होमवर्क जाँच्न मात्रै विद्यार्थीहरूलाई विद्यालय बोलाएका छौं, उनले भने, विद्यालय १५ गतेसम्म मात्र बन्द हो, अब खुल्यो ।स्वास्थ्य मापदण्ड पालना गरेर ५ कक्षाभन्दा माथिका विद्यार्थीहरूलाई भौतिक उपस्थितिमै पढाइ सञ्चालन गरिने भगवती माविका सञ्चालक रमाकान्त सुवेदीले बताए । अब त बन्द गर्नुपर्ने कारण नै छैन, उनले भने, अब कक्षा सञ्चालन नगरे शैक्षिक सत्रमा नै खलल पुग्छ । हामी प्रशासनलाई जानकारी गराएरै विद्यालय खोल्छौं ।प्रमुख जिल्ला अधिकारी रमेश न्यौपनाले भने संक्रमणको जोखिम कायमै रहेकाले यो महिनाभर विद्यालय नखुल्ने स्पष्ट पारे । सरकारले पनि माघ मसान्तसम्म विद्यालय बन्द गर्न भनिसकेको छ । आफ्ना मन खुसीले खोल्न पाइँदैन, उनले भने, अटेर गरे कानुनबमोजिम कारबाही हुन्छ । जिल्लामा विद्यार्थी लक्षित गरेर ३५ हजार डोज मोर्डना खोप भित्रिएको छ । स्वास्थ्य कार्यालयले १२१७ वर्ष उमेर समूहका ४० हजार विद्यार्थी रहेको आकलन गरेको छ । जिल्लामा सामुदायिक विद्यालय ५ सय ६३ र संस्थागत ५८ वटा छन् ।"
अझै ३३ ऐन बन्न बाँकी,"वार्षिकोत्सवमा त्रिपक्षीय जुहारीप्रदेशसभा स्थापना भएको ४ वर्ष पूरा भएको सन्दर्भ पारेर आयोजित कार्यक्रममा सत्तापक्षप्रतिपक्ष र सभामुखबीच त्रिपक्षीय जुहारी चलेको छ । प्रदेशसभा सचिवालयद्वारा आयोजित वार्षिकोत्सव समारोहमा सभामुख सानुकुमार श्रेष्ठ, मुख्यमन्त्री राजेन्द्रप्रसाद पाण्डे र प्रमुख प्रतिपक्षी दल एमाले संसदीय दलकी नेता अष्टलक्ष्मी शाक्यले एकअर्कामा आरोप्रत्यारोप गरेका हुन् ।यसअघि मुख्यमन्त्री रहिसकेकी शाक्यले वर्तमान सरकार संसद्को मर्यादाविपरीत काम गर्न अग्रसर भएको आरोप लगाइन् । उनले प्रदेश सरकारले धान्नै नसक्ने गरी मन्त्रिमण्डल विस्तार गरेको भन्दै मुख्यमन्त्री पाण्डेको कदमको विरोध गरेकी थिइन् । शाक्यपछि मुख्यमन्त्री पाण्डेले करिव आधा घण्टा लामो भाषणमा प्रतिपक्षी दल र सभामुखको चर्को आलोचना गरे । आफूलाई संसदीय मर्यादा र संस्कार नसिकाउन शाक्यलाई उनले आग्रह गरे । प्रमुख प्रतिपक्षी दलको नेताले अध्ययन गरेर बुझेर मात्रै बोल्नुपर्छ । अरूको लहडमा लागेर गलत कुराको प्रचार गर्न हुँदैन, उनले भने । अहिलेसम्म आफू नेतृत्वको सरकारले एमालेले ल्याएको योजना र बजेट कटौती नगरेको भन्दै गलत कुराको प्रचार गरे गम्भीर दुर्घटना हुन सक्ने उनले चेतावनीसमेत दिए । सभामुख सानुकुमार श्रेष्ठको भूमिका राजनीतिक दलको कार्यकर्ताजस्तो भएको उनको आरोप थियो । सभामुख श्रेष्ठले पनि अहंकार नत्यागेसम्म अगाडि बढ्न नसक्ने भन्दै मुख्यमन्त्री पाण्डेको प्रतिवाद गरेका थिए ।"
पालिकाले आफैं थाल्यो जनगणना,"(रामेछाप)  राष्ट्रिय जनगणनाको प्रारम्भिक नतिजाअनुसार पालिकाको जनसंख्या घटेको पाइएपछि रामेछापको खाँडादेवी गाउँपालिकाले आफैं जनगणना गर्न थालेको छ । गाउँपालिकाले ३ वर्षअघि लिएको जनसंख्याभन्दा कम मात्र होइन, कायम रहेका बालिग मतदाताभन्दा पनि थोरै जनसंख्या रहेको विवरण सार्वजनिक भएपछि खाँडादेवीले सहजकर्तामार्फत जनगणना थालेको हो ।हाम्रो पालिकामा जनगणना प्रभावकारी भएन, अध्यक्ष प्रेमबहादुर तामाङले भने, त्यसैले फेरि हरेक घरघरमा पुगेर विवरण संकलन गर्न सहजकर्ता परिचालन गरिसकेका छौं । राष्ट्रिय जनगणना २०७८ अनुसार पालिकाको जनसंख्या १९ हजार ३ सय ८१ छ । यति मात्रै हाम्रो जनसंख्या हैन, करिब ९ हजार जनसंख्या छुटेको छ, उनले भने । पालिकामा मतदाताको संख्या २२ हजार १ सय ६० छ । मतदाता नामावलीमा नाम नभएका करिब ६ हजार बालबालिकाहरू विद्यालयमा अध्ययन गर्छन् । यो हिसाबमा ९ हजार जनसंख्या छुटेको अनुमान मेरो छ । अब हामीले संकलन गरेको विवरण तथ्यपरक आउँछ, उनले भने, स्टिकर बनाएर पठाएका छौं, हरेक घरमा स्टिकर टाँस गरेरै जनसंख्याको विवरण लिने काम भइरहेको छ । राष्ट्रिय जनगणनाका क्रममा पालिकासँग समन्वय नभएको, कुनै बैठक या जानकारीसमेत नदिएर काम गरेकाले उक्त तथ्यांक भरपर्दो नभएको आरोप उनले लगाए ।"
३ जिल्लामा मल कारखाना खोलिने,"अब प्रदेशभर रगत निःशुल्कप्रदेश सरकारले रगत लिन कुनै पनि शुल्क तिर्नु नपर्ने व्यवस्था पनि गरेको छ । स्वास्थ्य मन्त्रालयले तयार पारेको प्रदेश विपन्न नागरिक एवम् आकस्मिक उपचारका लागि रक्तसञ्चार सेवा (सञ्चालन तथा व्यवस्थापन) कार्यविधि २०७८ प्रदेश मन्त्रिपरिषद् बैठकबाट स्वीकृत भएसँगै रगत लिने क्रममा रक्तसञ्चार सेवा प्रदायकले लिने गरेको शुल्क नलाग्ने भएको हो ।यसअघि ब्लड ब्याग र परीक्षणको नाममा रकम भुक्तानी गर्नुपर्ने अवस्था थियो । विपन्न नागरिक र आकस्मिक उपचारमा रगत लिँदा निःशुल्क रगत उपलव्ध हुने भएको छ । कार्यविधिअनुसार एकजना विपन्न नागरिकले एक आर्थिक वर्षमा बढीमा १० वटासम्म ब्लड ब्याग सेट र रक्त परीक्षणसहित रक्तसञ्चार सेवा निःशुल्क पाउने छन्, स्वास्थ्यमन्त्री निमा लामाले भने । उनका अनुसार डायलसिस गराइरहनु पर्ने बिरामीले रगत तथा रक्ततत्वसहित बढीमा १० वटासम्म थप ब्लड ब्याग सेट र रक्त परीक्षणसहित रक्तसञ्चार सेवा निःशुल्क प्राप्त गर्नेछन् । दुर्घटना, विपद्लगायतमा परेका व्यक्तिले यो सेवा निःशुल्क प्राप्त गर्नेछन् ।यसका लागि प्रदेश सरकारले चालु आर्थिक वर्षमा ९० लाख रुपैयाँ विनियोजन गरेको उनले बताए । हामी रगत लिन कुनै पनि शुल्क नलाग्ने व्यवस्था मिलाउँछौं । बजेटको अभाव हुँदैन, उनले भने । रक्तसञ्चार सेवा लिँदा सेवा प्रदायक संस्थामा विपन्न भएको स्वःघोषणा पत्र वा विपन्न परिचयपत्र वा गरिब परिचयपत्रको प्रतिलिपि, नेपाल सरकार वा प्रदेश सरकार वा स्थानीय तहबाट प्रदान गरिएको परिचयपत्रको प्रतिलिपि, रक्तसञ्चारसहित उपचार गराइरहेको वा उपचार गर्ने अस्तालको सिफारिस पत्रको प्रतिलिपि उपलबध गराउनुपर्नेछ । दुर्घटना, विपद्लगायतका आकस्मिक अवस्थाका व्यक्तिको हकमा उपचारका लागि खटिएका चिकित्सकको सिफारिस आवश्यक पर्छ । रक्तसञ्चार निःशुल्क गर्दाको रकम स्वास्थ्य मन्त्रालयले सोधभर्ना गर्नेछ । ब्लड बैंक भएका सरकारी अस्पताल र जिल्लास्थित रेडक्रस सोसाइटीमा रहेको ब्लड बैंकबाट निःशुल्क सेवा उपलव्ध हुनेछ ।"
चुनढुंगा उत्खननबाट टाठाबाठालाई लाभ,"(पाल्पा)  तिनाउ३ गैरीगाउँका यमबहादुर सोमै र भलबहादुर दर्लामी सोमबार अपराह्न बंगुरका लागि खोर बनाउँदै थिए । हातमा करौती लिएर काम गरिरहेका घरकै बाटो आएका आगन्तुकलाई उनीहरूले सोधे चुनढुंगा खानीमा त होला ? उनीहरूले काम गर्दै गरेको स्थानबाट झन्डै एक किलोमिटर मास्तिर सिद्धार्थ मिनरल्स प्रालिले खोस्रिरहेको चुनढुंगा खानी छ । तीन सातादेखि बन्द उक्त खानीका विषयमा उनीहरूले अनभिज्ञता प्रकट गरे । खै हामीलाई केही थाहा भएन, यमबहादुरले भने, किन बन्द भएको हो ? कहिले खुल्ने हो थाहा छैन । उक्त खानी सञ्चालन भएको १३ वर्ष भयो । खानी चले पनि हाम्रो जीवन फेरिएको छैन, भलबहादुरले भने । उनको छिमेकका आठ घर चुनढुंगा उत्खननकै कारण विस्थापित भए । यहाँ अहिले आठ घर मात्र बाँकी छन् । अधिक चुनढुंगा उत्खनन गरेको सिद्धार्थलाई पुस २७ देखि डिभिजन वन कार्यालयले खानी तथा भूगर्भ विभागको निर्देशनमा बन्द गराएको छ । खानी कसले किन बन्द गरायो हामीलाई थाहा छैन, यमबहादुरले भने । गैरीगाउँका बाँकी आठ घरपरिवारलाई पनि चुनढुंगा उत्खनन गर्नेहरूले विस्थापित गर्न नखोजेका होइनन् । जबर्जस्ती गर्न नसकेर मात्र उनीहरू बस्न पाएका हुन् । यो क्षेत्र सबै लिन खोजेको थियो, स्थानीय धनबहादुर दर्लामीले भने, हाम्रा दाजुभाइ सबैको जग्गा लिइसक्यो । हामीले दिएनौं । पछिल्लो समयमा हामीलाई केही भन्न आएका छैनन् । उनले यहाँका सबै घरपरिवारलाई विस्थापित गर्न सके जथाभावी काम नलाग्ने वस्तु फाल्न सहज हुने बताए । माथिल्लो भागमा चुनढुंगा उत्खनन भएको छ । पर्खाल लगाउने, सिल्टेसन पोखरी बनाउने, थेग्राएर मात्र काम नलाग्ने वस्तु फाल्नुपर्छ । तर उनीहरूले खोल्सामा आउने गरी त्यसै बगाइदिएका छन् । हाम्रो पनि बस्ती नहुने हो भने खोल्सीतर्फ लगाइदिन पनि पर्दैन, उनले भने, जथाभावी फाले पनि कोही अनुगमन गर्न आउँदैन ।माथिल्लो भागमा जथाभावी चुनढुंगा उत्खनन गर्दा तल्लो भागमा बस्ने विष्णुकला सोमैको खरको झुप्रोमा जहिले डर र त्रास छ । उनीहरूलाई वर्षा लाग्दा पहिरो र हिउँदमा धूलोधूवाँले हैरानी खेप्नुपरेको छ । ६७ वर्षीय श्रीमान् दमको रोगी छन् । छोराहरू लाखापाखा लागे । हामीलाई यही खरको झुप्रोले छाडेको छैन, उनले भनिन्, हामी कहाँ जाने हो र ? अहिले खानी बन्द हुँदा सुनसान लागेको छ । तर उत्खनन हुँदा फागुनदेखि जेठसम्म धूलोधूवाँले बसिनसक्नु बनाउँछ । उनीहरूलाई पनि बिचौलियाहरूले सबै जग्गा किन्न माग्न नआएको होइन । तर बेच्दिनँ भनेर बसेको उनले बताइन् । माथिबाट आउने चुनढुंगाको भलले खेतीपाती गर्न दिन्न, उनले भनिन्, गाईबस्तु, बाख्राले धूलो भएको घाँस खाँदैनन् । गैरीगाउँ बस्ती कञ्चन कोइरिज र सिद्धार्थ मिनरल्सको बीच भागमा पर्छ । दुवैतिरको धूलो उडेर यहीं आउँछ । टिपर र चुनढुंगा खानीको धूलोधूवाँले हैरान छ, उनले भनिन्, हाम्रो व्यथा सुन्ने कोही छैन । उनीहरूले चुनढुंगा बोक्ने टिपरमा १८ किलोमिटर टाढा बुटवल पुग्ने यातायात सुविधा पाएका छन् । त्यसभन्दा बढी समस्या नै बेहोर्नुपर्छ । चुनढुंगा उत्खननबाट नजिकका केही बिचौलियाले निकै फाइदा लिए । उनीहरूले जग्गा किनबेच गर्नेदेखि लिएर चुनढुंगा उत्खननबाट लाभ लिएका छन् । बोल्यो भने चुप लगाउने गर्छन्, हामी केही बोल्न सकिँदैन, यमबहादुरले भने, त्यही भएर हामीलाई खानीवालाले केही पनि भन्दैन । सुविधा लिनेहरू नभएका होइनन् । श्रीडाँडाका विद्यालय, क्लब, आमा समूहका भवनका लागि खानीले सहयोग गरेको छ । वार्षिक केही रकम दिएर चुप लगाउने गर्छ । खेतमा लैजाने कुलो बिग्रियो तर सामान्य मर्मत गर्न रकम दिएको स्थानीय सरस्वती सुनारीले बताइन् । खानीले गर्दा कतिपयले टिपर चलाउन पाए, उनले भनिन्, एक्स्काभेटर चलाउने र हेल्पर गर्नेले पनि जागिर पाएका छन् । सिद्धार्थ मिनरल्समा खानी तथा भूगर्भ विभागबाट वार्षिक एक पटक अनुगमन हुन्छ । तर स्थानीयको अवस्था बुझ्न कोही आउँदैन । कञ्चन कोइरिजको अवस्था भने अलि फरक छ । सक्ने र काम गर्छु भन्नेले खानीमा जागिर पाएका छन्, स्थानीय तथा खानीका कर्मचारी पूर्णप्रसाद सापकोटाले भने, धेरै चालक, सहचालक, ठूला मेसिनका चालक मात्र होइन टिपर मालिक बनेका छन् । खानीले केही हरियाली बनाइदिएको छ । तर डेबरेज भने वर्षायाममा बगेर सिस्ने खोलामै पुगेको छ । डोलोमाइट चुनढुंगामा पनि गएको वर्ष तल्लो भेगमा बस्ती नै बगाउने पहिरो खस्यो । डोलोमाइट चुनढुंगा उत्खनन गर्दा तल्लो भागमा वर्षायाम र पानी पर्दा डेबरेज बगेर जान्छ । यहाँ पनि जथाभावी उत्खनन भइरहेको छ । अनुगमन गर्न कोही पुग्दैन । खानी सञ्चालकले जसरी खने पनि कोही कसैले केही भन्दैन । खै हामीलाई केही थाहा हुँदैन, खानीमा भेटिएका प्रतिनिधि नारायण श्रेष्ठले भने, सबै कुरा खानी सञ्चालकलाई नै थाहा होला । खानी उत्खनन गर्दाका न्यूनतम् सर्तसमेत पालना भएको देखिएन । डिभिजन वन र खानी तथा भूगर्भ विभागले गर्ने अनुगमनमा प्रतिवेदनमा पनि न्यूनतम सर्तसमेत पालना नगरेको उल्लेख छ । सर्वोत्तम सिमेन्ट्सले चुनढुंगा उत्खनन क्षेत्र तिनाउ१ कचलमा उत्खननका बेला निस्केका कम गुणस्तरीय ढुंगा, माटोलाई खोला, खोल्सामा जथाभावी फ्याँकेको छ । उत्खनन क्षेत्रबाट निस्केका त्यस्ता सामग्री र बग्ने पानीलाई सिल्टेसन पोन्डमा थिग्राएर मात्र खोला खोल्सीमा छाड्नुपर्ने हुन्छ । तर, सर्वोत्तमको चुनढुंगा उत्खनन क्षेत्रमा भने जथाभावी खोलामा फालिएको छ । सर्वोत्तमका प्रतिनिधि अशोक ठाकुर भने चुनढुंगा उत्खनन गर्दा सही ढंगले काम भएको दाबी गर्छन् । नियमानुसार काम गरेका छौं, हामीबाट कुनै कमीकमजोरी भएको छैन, उनले भने । वृक्षरोपण गर्ने, हरियाली बनाउने नामनिसान छैन । चुनढुंगा उत्खननको वरपरसमेत मरुभूमिजस्तो देखिएको छ । बेन्च कटिङ गरे पनि ठूलठूला पहाड बनेको छ । तल्लो भागबाट उत्खनन गरेका छन् । सर्वोत्तममा जथाभावी उत्खनन भए पनि अनुगमन प्रतिवेदनमा भने उल्लेख छैन । सबैभन्दा माथिल्लो भागबाट उत्खनन गर्नुपर्ने भए पनि सर्वोत्तमले खोला, खोल्सामा जथाभावी डेब्रेज फालेको छ । डिभिजन वनको अनुगमन प्रतिवेदनमा उल्लेखित मुभेवल क्रसर खानीस्थल नजिकै छ । तल्लो भागबाट उत्खनन गर्दै माथिल्लो भागमा पुगेको छ । उत्खनन क्षेत्रमा तारबार लगाउने र पहुँचमार्गको उचित व्यवस्थापन छैन । खानीले अपनाउनुपर्ने क्षति न्यूनीकरणका आवश्यक उपायलगायतका सम्झौताका सर्तको पालना गरेको छैन ।खानी उद्योगले दिनुपर्ने सट्टा जग्गा, भोगाधिकार उपलब्ध भएको जग्गामा रहेका रूखहरू हटाएबापतको गर्नुपर्ने वृक्षरोपण, पाँच वर्षसम्म गर्नुपर्ने स्याहारसम्भारमा समेत बेवास्ता छ । अपनाउनुपर्ने क्षति न्यूनीकरणका आवश्यक उपायलगायत सम्झौताका सर्तको पालनासमेत गरेको छैन । डिभिजन वन कार्यालयले त्यसमा अनुगमन गरेर हरेक वर्ष सुझाव दिए पनि उनीहरूले अटेर गर्दै आएका हुन् । खानी उद्योगले सम्झौताअनुसारको कार्यान्वयनको अवस्था बुझ्ने काम हरेक वर्ष डिभिजन वन कार्यालयले गर्छ । वर्षमा एकपटक खानी तथा भूगर्भ विभागका कर्मचारी पनि आउँछन् । तर सर्त पूर्ण रूपमा पालना गराउन सम्बन्धित पक्षलाई हरेक वर्ष सुझाव र निर्देशन दिन्छन् । कागजी निर्देशन अटेर गर्दै आएको डिभिजन वन अधिकृत दीपक ज्ञवालीले बताए । हामीलाई कारबाही गर्ने अधिकार छैन, सम्झौताअनुसार सम्बन्धित क्षति न्यूनीकरण गरेका छन्छैनन् भन्ने मात्रै हो, उनले भने, प्रतिवेदन बुझाउने हो । सम्बन्धित खानी उद्योगका प्रतिनिधिलाई बोलाएर सर्त पालना गर्न आग्रह पनि गरिन्छ । तर कार्यान्वयनको अवस्था त्यस्तै छ । प्रारम्भिक वातावरणीय परीक्षणमा उल्लेखित क्षति न्यूनीकरणका उपायसमेत अनिवार्य रूपमा पालना नगरेको डिभिजन वन र खानी तथा भूगर्भ विभागको प्रतिवेदनमा छ । वन डढेलो नियन्त्रणमा व्यवस्थापन मिलाउने, भूक्षय नियन्त्रणका लागि प्रभावकारी उपाय अपनाउने काममा सघाएका छैनन् । हरेक वर्ष चुनढुंगा खानीमा स्थलगत अध्ययनमा देखिएको सुझाव प्रतिवेदनमा आउने गरे पनि कार्यान्वयनको अवस्था फितलो भएको डिभिजन वन अधिकृत ज्ञवाली स्वीकार्छन् । यस वर्ष अनुगमन भएको छैन, उनले भने, कडाइका साथ अनुगमन गर्नुपर्ने हुन्छ । सिद्धार्थ मिनरल्सले वन क्षेत्रमा अधिक उत्खनन गरेको छ । डिभिजन वन कार्यालयको अघिल्लो आर्थिक वर्षको अनुगमनमा भने त्यस्तो देखिएको छैन । खानी तथा भूगर्भ विभाग र वनको प्रतिवेदन पनि दोहोरो अर्थ लाग्ने छ । त्यस्तोमा पनि खानी तथा भूगर्भ विभागले १ लाख रुपैयाँ मात्र जरिवाना लिएर उन्मुक्ति दिने गरेको छ । अनुमतिबिना वन क्षेत्रमा उत्खनन हुँदा वन मुद्दा आकर्षित हुन्छ । तर, डिभिजन वन कार्यालयका कर्मचारीले समेत त्यसमा मतलब नगरेको पाइएको छ । चुनढुंगा खानीको १० प्रतिशत रोयल्टी सम्बन्धित स्थानीय तहले लिने गर्छन् । वातावरणीय शुल्क भनेर अलग्गै लिने व्यवस्था छ । खानी दोहनको विषयमा उनीहरू मौन रहँदा उद्योगीको मनपरी बढेको हो । हामीलाई खानी विभाग र वन डिभिजनबाट हुने अनुगमनमा समेत सहभागी गराइँदैन, तिनाउ गाउँपालिकाका प्रमुख प्रशासकीय अधिकृत सुन्दरप्रसाद श्रेष्ठले भने, हाम्रो कुनै पनि सहभागिता नहुने भएकाले पनि हामीलाई चुनढुंगा उत्खननका विषयमा केही पनि थाहा हुँदैन ।"
भ्रष्टाचार मुद्दापछि पनि आरोपित बहाल,"काठमाडौं (कास) चुनढुंगा खानी उत्खननसम्बन्धी भ्रष्टाचार मुद्दा लागेको एक साता बित्दा पनि खानी तथा भूगर्भ विभागका महानिर्देशकसहित ९ कर्मचारी निलम्बनमा परेका छैनन् । मुद्दा दर्तापछि उनीहरू कार्यालय भने गएका छैनन् । अख्तियार दुरुपयोग अनुसन्धान आयोगले खानी दोहन गरी राजस्व छली गरेको कसुरमा विभागका ९ कर्मचारी, ९ उद्योग र त्यसका ९ जना सञ्चालकविरुद्ध करिब सवा अर्ब रुपैयाँ बिगो तथा कैदजरिवाना मागदाबीसहित माघ ११ मा विशेष अदालतमा मुद्दा दायर गरेको थियो । मुद्दा दायरको भोलिपल्टै अख्तियारले प्रतिवादी बनाइएका महानिर्देशक महानिर्देशक रामप्रसाद घिमिरे, उपमहानिर्देशक जयराज घिमिरे र कानुन अधिकृत सपना अधिकारी, उपन्यायाधिवक्ता चन्द्रकुमार पोखरेल, सिनियर डिभिजन मेकानिकल इन्जिनियर प्रशान्त बोहरा र धर्मराज खड्का, लेखा अधिकृत श्रीभद्र गौतम, रिसर्च अधिकृत वसन्त अधिकारी र भूगर्भविद् सौनक भण्डारीलाई निलम्बनका लागि उद्योग वाणिज्य तथा आपूर्ति मन्त्रालयलाई पत्र पठाएको थियो । अख्तियारले दायर गरेको मुद्दामा सहसचिवसहितका कर्मचारी छन् । सहसचिवको निलम्बन मन्त्रीस्तरीय निर्णयबाट हुनुपर्ने कानुनी व्यवस्था छ । तर उद्योगमन्त्रीको समेत जिम्मेवारी सम्हालेका प्रधानमन्त्री शेरबहादुर देउवालाई भेट्ने समय नपाएपछि भ्रष्टाचारमा मुछिएका कर्मचारी निलम्बनको निर्णय खानी विभागलाई पठाउन ढिलाइ भएको मन्त्रालय स्रोतले जनाएको छ । निलम्बनको निर्णय नभएकै कारण विभागको वेबसाइटबाट महानिर्देशकसहितका आरोपितको नाम हटाइएको छैन । आरोपित महानिर्देशक र उपमहानिर्देशक दुवैको नाम वेबसाइटमा मुद्दा दायरअघिकै हैसियतमा यथावत् छ । खानी तथा भूगर्भ विभागका सूचना अधिकारी नारायण बाँस्कोटाले मन्त्रालयबाट निलम्बनको पत्र नआएसम्म वेबसाइटबाट नाम हटाउने अधिकार आफूहरूलाई नभएको बताए । मुद्दा दायरसँगै प्रतिवादी बनाइएका कोही पनि कार्यालयमा आउनुभएको छैन । महानिर्देशकको हैसियतमा गर्ने निर्णयहरू अहिले रोकिएका छन् । नियमित प्रशासनिक कामकारबाही निमित्त प्रमुखबाट हुने गरेका छन्, उनले भने । गैरकानुनी रूपमा चुनढुंगा उत्खनन गरी राजस्व हिनामिना गरेको कसुरमा अख्तियारले ९ वटा खानीसिमेन्ट कम्पनी र तिनका ९ जनै सञ्चालकविरुद्ध भ्रष्टाचार निवारण ऐन २०५९ अनुसार १ अर्ब २४ करोड ४५ लाख २६ हजार ६ सय ४३ रुपैयाँ बिगो तथा सञ्चालकलाई जनही २२ वर्ष कैद मागदाबी गरेको थियो । विभागका महानिर्देशक, उपमहानिर्देशक र कानुन अधिकृतविरुद्ध ८ देखि १० वर्षसम्म कैद सजाय मागदाबी छ । गैरकानुनी रूपमा चुनढुंगा उत्खनन गर्नेबाट राजस्व असुल नगरी उन्मुक्ति दिएको भन्दै बदनियतपूर्ण निर्णयमा संलग्न विभागका अरू ६ कर्मचारीविरुद्ध अख्तियारले १० हजारदेखि ५० हजार रुपैयाँसम्म जरिवाना र तीन महिनादेखि एक वर्षसम्म कैद सजाय मागदाबी गरेको छ ।"
एकल पुरुषलाई सामाजिक सुरक्षा भत्ता,"(पर्वत)  पर्वतको फलेबास नगरपालिकाले नगरभित्रका हरेक विदुर पुरुषलाई पनि सामाजिक सुरक्षा भत्ता वितरण सुरु गरेको छ । मासिक एक हजार रुपैयाँका दरले भत्ता दिन थालेको हो । कार्यविधि बनाएर एकल पुरुषलाई भत्ता वितरण थालिएको योजना अनुगमन अधिकृत देवीप्रसाद तिमिल्सिनाले बताए । चालु आर्थिक वर्षदेखि लागू हुने गरी फलेवासका एकल पुरुष, एकल महिला, श्रीमान्श्रीमती बेपत्ता भएका महिलापुरुषले मासिक एकएक हजार रुपैयाँका दरले सामाजिक सुरक्षा भत्ता पाउनेछन् । भत्ता बाँड्न आन्तरिक स्रोतबाट खर्च व्यवस्थापन गरेको नगरपालिकाले ५० देखि ६० वर्षसम्मका एकल महिलालाई पनि मासिक एक हजारका दरले रकम उपलब्ध गराएको छ । ६० देखि माथिल्लो उमेरका महिलालाई केन्द्र सरकारले सामाजिक सुरक्षा भत्ता दिने भएकाले उनीहरूलाई भने स्थानीय तहको कार्यक्रममा समेटिएको छैन । नगरपालिकाले हालै घुम्ती शिविर गरेर त्यस्ता पुरुष तथा महिलालाई गत साउनदेखि माघसम्मको सात हजारका दरले भत्ता वितरण गरिसकेको छ । तीन तहका कुनै पनि सरकारी कोषबाट तलब, भत्ता, सुविधा, पेन्सन वा अन्य सामाजिक सुरक्षा नपाउने नागरिकले मात्र यस्तो खालको भत्ता पाउनेछन् । लाभग्राहीका लागि सरकारले उपलब्ध गराउने भत्ता सुरुआत भएमा त्यस्ताको भत्ता स्वतः हट्ने नगरपालिकाको कार्यविधिमा उल्लेख छ । महिला वा पुरुष विवाह नगरी बसेको अवस्थामा ५० वर्ष कटेको हुनुपर्ने व्यवस्था छ । प्रमुख प्रशासकीय अधिकृत कृष्णप्रसाद श्रेष्ठका अनुसार भत्ता पाउने विदुर (एकल) पुरुष तथा एकल महिलाको संख्या ८५ छ । जसमध्ये विदुरको संख्या मात्रै ७० छ । निम्न आर्थिक अवस्था भएका एकल पुरुष तथा महिलालाई स्थानीय सरकारको सामाजिक सुरक्षा कार्यक्रमअन्तर्गत केही राहत पुगोस् भन्ने उद्देश्यले भत्ता उपलब्ध गराइएको नगरप्रमुख पदमपाणि शर्माले बताए । पहिलो चरणमा सबै वडामा घुम्ती शिविर गरेर भत्ता वितरण गरिएको हो । भत्ता पाउनेका लागि हालसम्म फलेवास २, ३, ४, ५, ६, ७, ८, १० र ११ मा परिचयपत्र बाँडिएको छ । पहिलो चरणमा हरेक लाभग्राहीलाई नगद वितरण गरे पनि अर्कोपल्ट बैंकिङ प्रणालीमार्फत भत्ता उपलब्ध गराइने भएको छ ।"
खानी दोहन मुद्दालाई कमजोर नबनाइयोस्,"अख्तियार दुरुपयोग अनुसन्धान आयोगले स्वीकृत परिमाणभन्दा बढी चुनढुंगा उत्खनन गरी राजस्व छलेको कसुरमा नौवटा खानी कम्पनी र तिनका सञ्चालकविरुद्ध गत मंगलबार विशेष अदालतमा मुद्दा दायर गर्यो । खानी तथा भूगर्भ विभागका महानिर्देशक रामप्रसाद घिमिरेसहित नौ जना कर्मचारीविरुद्ध समेत दायर गरिएको उक्त मुद्दामा करिब सवा अर्ब रुपैयाँ बिगो मागदाबी गरिएको छ । जथाभावी खानी दोहनबाट देशले राजस्व मात्र गुमाएको छैन, प्रकृतिपर्यावरणको पनि विनाश भइरहेको छ । यथोचित प्रक्रियापश्चात् अदालतले यसबारे आफ्नो फैसला पक्कै सुनाउनेछ, तर पृष्ठभूमिमा भने मुद्दालाई नै प्रभावित तुल्याउन चलखेलहरू भैरहेका देखिन्छन् । एकातिर, विभिन्न व्यावसायिक संघसंस्थाहरू नै आरोपित सञ्चालकहरूको प्रतिरक्षामा उत्रिएका छन् भने अर्कातिर, मुद्दा लागेका कर्मचारीहरूको निलम्बन प्रक्रियामा पनि अनावश्यक विलम्ब देखिएको छ । यसबाट खानी दोहनको मुद्दालाई कतै त्यसै कमजोर त बनाइँदैन भन्ने आशंका जन्मिएको छ । उपलब्ध प्रमाणहरूले खानी सञ्चालकबाट गैरकानुनी कार्य भएको देखाएको र अख्तियारले मुद्दासमेत दायर गरिसकेको अवस्थामा नेपाल उद्योग वाणिज्य महासंघ, नेपाल उद्योग परिसंघ र नेपाल चेम्बर अफ कमर्सजस्ता प्रतिष्ठित व्यावसायिक संस्थाहरू आरोपितहरूका पक्षमा देखिनु शोभनीय विषय होइन । यसबाट उनीहरू स्वयम् नै खानी दोहनको पक्षमा उभिएको जस्तो सन्देश गएको छ । निश्चय पनि व्यवसायीहरूको संस्थालाई स्वपेसाधर्मीको पक्षमा बोल्न दबाब होला, तर सम्बन्धित पदाधिकारीहरूले त्यसलाई झेल्न सक्नुपर्छ, यस्तो प्रतिरक्षाले त उनीहरूको सांगठनिक साखमै क्षति पुर्याउँछ । यी संस्थाहरू स्वच्छ, मर्यादित र कानुनसम्मत उद्यमव्यवसायका पक्षमा पो उभिनुपर्छ । उद्यमव्यवसायका नाममा भैरहेका गैरकानुनी कार्यका पक्षमा बोल्न उनीहरूको व्यावसायिक आचारले दिँदैन, दिनु हुँदैन । यसबाट त भोलिका दिनमा जसले जस्तो गल्ती गर्दा पनि कानुनी कारबाही नहोस् भनेर व्यवसायीहरू एकजुट हुने खतरा उत्पन्न हुन्छ, जसले मुलुकमा स्वच्छ व्यावसायिक वातावरण नै खलबल्याउन सक्छ । कुनै मुद्दामा राज्यअधिकारीहरूले इवी साधेको पाइएमा मात्रै यस्ता संस्थाले आफ्ना स्वधर्मीहरूको पक्षमा बोल्न जरुरी हुन्छ, तर यो मुद्दाको अवस्था पक्कै त्यस्तो होइन । आरोपित खानी सञ्चालकहरूले नै माइनिङ स्किम भन्दा बढी चुनढुंगा उत्खनन गरेको खानी तथा भूगर्भ विभाग र अख्तियारसमक्ष स्वीकार गरिसकेका छन् । उनीहरू स्वयंले खानी विभागमा बुझाएका कागजातहरूले त्यसको पुष्ट्याइँ गर्छन् । प्रतिवादी नौवटा उद्योग र त्यसका सञ्चालकहरूले आर्थिक वर्ष २०७४७५ मा १७ लाख ५२ हजार ८ सय ५० मेट्रिक टन चुनढुंगा उत्खननको अनुमति लिएका थिए । २०७५७६ मा पनि उनीहरूले त्यति नै परिमाणको उत्खनन अनुमति पाएका थिए । अर्थात्, दुई आर्थिक वर्षमा गरेर उनीहरूले करिब ३५ लाख मेट्रिक टन मात्रै उत्खनन गर्न अनुमति पाएका थिए । तर, त्यस अवधिमा उनीहरूले कुल २४ लाख ४४ हजार २ सय ६८ मेट्रिक टन अतिरिक्त उत्खनन गरे । उनीहरूले २०७४७५ मा १६ लाख ८१ हजार र २०७५७६ मा ७ लाख ६३ हजार टन बढी टन चुनढुंगा निकाले । यो त सम्बन्धित कम्पनीहरू आफैंले बुझाएको तथ्यांक हो, अझ अभिलेख नगरिएको उत्खनन कति होला ? धर्मकाँटाबिनै खानी सञ्चालन भइरहेको समाचार आइरहँदा यसबारे विस्तृत खोजबिन गर्न आवश्यक छ । र, महालेखा परीक्षकको कार्यालयले खानी उत्खननको यकिन परिमाण कायम गर्न बर्सेनि दिने गरेको निर्देशनको पालना गरिनुपर्छ । अख्तियारले सवा अर्ब बिगोका अतिरिक्त प्रत्येक सञ्चालकमाथि २२ वर्ष कैद सजाय र महानिर्देशकसहित तीन कर्मचारीविरुद्ध ८ देखि १० वर्षसम्म कैद र बाँकी छ जनाविरुद्ध ३ महिनादेखि १ वर्षसम्म कैद र ५० हजार रुपैयाँसम्म जरिवाना असुल्नुपर्ने मागदाबी गरेको छ । तर पनि भ्रष्टाचार मुद्दा लागेको एक साता बित्दासमेत विभागका महानिर्देशकसहित ९ जना कर्मचारी निलम्बनमा नपर्नुको कारण पनि बुझिनसक्नु छ । मुद्दा दायरको भोलिपल्टै अख्तियारले प्रतिवादी बनाइएका कर्मचारीहरूलाई निलम्बनका लागि अख्तियारले उद्योग वाणिज्य तथा आपूर्ति मन्त्रालयलाई पत्र पठाएको थियो । सहसचिवको निलम्बन मन्त्रीस्तरीय निर्णयबाट हुनुपर्ने कानुनी व्यवस्था छ, उद्योग मन्त्रालयको समेत जिम्मेवारी सम्हालेका प्रधानमन्त्रीले यसमा आवश्यक चासो देखाउनुपर्छ । मुद्दा लागिसकेको व्यक्ति पदमा रहिरहँदा प्रमाणहरू लोप गराउन सक्ने तथ्यतर्फ सम्बन्धित सबैले विचार पुर्याउनुपर्छ । विभागमाथि खनिज पदार्थ उत्खननको वास्तविक अभिलेखसम्म नराखी व्यापारीले पेस गरेका न्यून परिमाण का कागजातलाई सदर गर्दै आएको आरोप छ । खानी सञ्चालकले स्वीकृत क्षमताभन्दा बढी उत्खनन गरेको, विभागको निर्देशनलाई अटेर गरी गैरकानुनी उत्खनन जारी राखेको, चुनढुंगाको परिमाण मापकयन्त्र नराखेको, खनिज पदार्थको भण्डारमा क्षति पुर्याएको अख्तियारले विशेष अदालतमा दायर गरेको अभियोजनपत्रमा उल्लेख छ । अनधिकृत उत्खननले राजस्वमा गर्ने हानि त तत्कालीन क्षति मात्र हो, उचित वातावरणीय प्रभाव मूल्यांकनबिनै गरिने यस्तो कार्यबाट दीर्घकालका लागि पर्यावरणीय विनाश भैरहेको हुन्छ । अनुमतिप्राप्त स्थलको सबैभन्दा माथिल्लो भागबाट उत्खनन गर्नुपर्नेमा अधिकांश उद्योगले तल्लो भागमै खन्ने गरेका छन्, जसबाट भूक्षयको खतरा बढी हुन्छ । यसबाट उक्त क्षेत्रका मानव समुदाय लगायत जैविक विविधतामा समेत असर पर्छ । त्यसैले अख्तियारले यो मुद्दालाई बलियो बनाउनुपर्ने आवश्यकता एकातिर छ भने, अर्कातिर खानी विभागले कार्यक्षेत्रमै गएर अरू यस्ता गतिविधिउपर निगरानी राख्न जरुरी छ । हाल सञ्चालनमा रहेका चार दर्जन्भन्दा बढी खानी चुनढुंगा खानी उद्योग सबैको उत्खनन विवरण यकिन हुनुपर्छ । भविष्यमा राज्यले राजस्व पनि नगुमाउने, प्रकृतिपर्यावरणमा क्षति पनि नपुग्ने अवस्था सृजना गरिनुपर्छ ।"
कानुनले रोक्न नसकेको तोडफोड,"अरुणा उप्रेतीको अस्पताल तोडफोडको कुसंस्कृति लेखले उठाएको विषय महत्त्वपूर्ण छ । डाक्टरले उपचारका क्रममा बिरामीलाई मृत्युको मुखमा पक्कै धकेल्न खोज्दैन । अपवादका रूपमा बिरामीले ज्यान गुमाउने गर्छन् । उपचारका क्रममा मृत्यु हुँदा डाक्टरकै दोष हुन्छ भन्ने ठान्छन् बिरामीका आफन्त । केकस्ता कारण मृत्यु भयो भन्नेबारे बिरामीका आफन्तहरूले राम्ररी नबुझी अस्पताल तोडफोड गर्ने गरेका छन् । अस्पतालमा मृत्यु भए पैसा असुल्न सकिन्छ भन्ने मानसिकता पनि हावी छ अचेल । अर्को कुरा आफूले उपचार गरेको व्यक्ति राम्ररी निको भए आफ्नै नाम चल्छ भन्ने ठान्छन् डाक्टरहरू । त्यसैले पनि उनीहरू प्रायः उपचारका क्रममा सतर्क नै हुन्छन् । यसो भन्दैमा उनीहरू गल्ती नै गर्दैनन् भनेको होइन, गर्छन् । दायाँ हातको अप्रेसन गर्नुपर्नेमा बायाँको गरेको, पेटको अपरेसन गर्दा औजार छाडेको लगायत खबर पनि नसुनिएको होइन । यस्तो लापरबाहीका कारण डाक्टरले सेवाग्राहीबाट विश्वास गुमाएका पनि छन् । तर, यस्तो गल्ती भए पनि कानुन हातमा लिएर डाक्टरलाई पिट्नु, अस्पताल तोडफोड गर्नु एकदम गलत हो । हरेक व्यवसायलाई मर्यादित बनाउन कानुन बनाइएको हुन्छ, त्यसैको दायरामा रहेर काम गर्नुपर्छ । हामीकहाँ न्यायका लागि ढोका ढकढकाउन गए, न्यायको मोलमलाई गर्नुपर्ने अवस्था छ । यस्तोमा नागरिकको न्यायप्रति नै विश्वास गुमिरहेको छ । उपचारका क्रममा बिरामीको मृत्यु भयो भने पनि कानुनका सहारा नलिनुका पछाडिको मुख्य कारण यही हो । मैले झन्डै पन्ध्र वर्ष विदेशमा बिताए, त्यहाँ कहिले सार्वजनिक सम्पत्ति तोडफोड गर्ने गरेको देखिनँ । त्यहाँ कानुनले सबैलाई बाँध्छ । तर, यहाँ कानुनी प्रणाली नै स्थापित गर्न सकिएको छैन । अस्पताल तोडफोड गर्नेहरूलाई कानुनको दायरामा कसले ल्याउने यहाँ ? कहिले ल्याउने ? तोडफोडबाट अस्पतालहरूलाई नोक्सान त हुन्छ नै त्यही नोक्सानी असुल्न स्वास्थ्य सेवा महँगो गर्छन् भन्ने लेखकको कुरासँग सहमत छु । स्वास्थ्य सेवालाई सुलभ र सस्तो बनाउन पनि अस्पताल तोडफोडलाई रोक्नैपर्छ । रामेश्वर बासी, चाँगुनारायण९, ताथली"
ओली प्रवृत्तिको विश्लेषण,"सरिता तिवारीको ओली ः उल्टो गतिका चालक लेख पढ्ने मौका मिल्यो । लेखकले केपी शर्मा ओलीको आनीबानी र चरित्रलाई उजागर गरेका छन् । पहिचान, संघीयता, धर्मनिरपेक्षको खुलेरै विरोध गर्ने ओलीलाई माओवादी केन्द्रले सत्ताको बागडोर सम्हाल्न दिनु गलत थियो । ओली आफैंले मन नपराएको व्यवस्थामा प्रधानमन्त्रीको कुर्सी देख्नासाथ टाँसिनु पनि लज्जास्पद हो । आफूलाई प्रधानमन्त्री पद सहज भइन्जेल ठीक, छाड्ने अवस्था आयो भने राज्यका प्रणाली नै भत्काउन खोज्ने ? ओली प्रवृत्तिलाई पछिल्लो पटक नागरिकले राम्ररी चिन्ने मौका पाएका छन् । ओली प्रवृत्तिको विश्लेषण झन्झन् सान्दर्भिक बनिरहेको छ । भास्कर राई, काठमाडौं"
सहिदहरूले देखाएको बाटो,"हरेक माघ १६ लाई सहिद दिवसका रूपमा मनाइन्छ । यो हप्ताभरि नै सहिदहरूको सम्झनामा विभिन्न कार्यक्रम हुन्छन् । सहिद दिवस मनाउँदैमा वा कार्यक्रमहरू गर्दैमा सहिदहरूको सम्मान भयो त ? सहिदको सालिकमा एक दिन माला लगाउँदैमा सम्मान हुँदैन । देश र जनताको हितमा लड्नेहरू नै सहिद हुने हुन् । तर, पछिल्लो समय जसलाई पनि सहिद घोषणा गरिदिने चलन बढेको छ । यस्तो गर्नाले असली सहिदहरूको अपमान भइरहेको छ । नेताहरूले राज्य कोषबाट क्षतिपूर्ति दिलाउनका लागि सहिद बनाउनु सरासर गलत छ । अहिलेको लोकतान्त्रिक गणतन्त्रात्मक व्यवस्था त्यत्तिकै आएको होइन । राणाकालदेखि गणतन्त्रकालसम्म धेरै व्यक्तिले यसका लागि ज्यानको आहुति दिएका छन् । नेताहरूले अहिले तिनले ल्याइदिएको व्यवस्थाबाट फाइदा उठाइरहेका छन् । तर, तिनै सहिदहरूको योगदानबारे खासै बोलेको सुनिन्न । सहिदहरूले सोचेअनुरूप देश चलेको छ त भन्नेमा खासै ध्यान दिन्नन् । राणा शासनविरुद्ध लडेका दशरथ चन्द, धर्मभक्त माथेमा, गंगालाल श्रेष्ठ, शुक्रराज शास्त्री र अरू पनि धेरै सहिदले केका लागि जीवन बलिदान गरेका थिए ? पञ्चायती व्यवस्थामा धेरै व्यक्ति सहिद भए । गणतन्त्रका लागि पनि धेरैले जीवन त्यागेका थिए । उनीहरू केका लागि सहिद भए ? नेताहरूको मोजमस्तीका लागि हो ? होइन भने किन नेताहरू सहिदले देखाएको बाटो हिँड्न सक्दैनन् ? सहिदका नाममा लुट मचाइएको छ । सहिद पार्कको नाममा करोडौं पैसा विनियोजन गरिएको छ । न सहिद पार्क व्यावस्थित छ न त तिनको योगदान र सपनालाई नै कसैले बुझेको छ । अब सहिदले देखाएका बाटामा हिँड्नु जरुरी छ । पुरुषोत्तम घिमिरे, जोरपाटी, काठमाडौं"
हुलाकलाई नयाँ जीवन,"संकटको साथीहुलाक सार्वजनिक सेवा त हुँदै हो, देशलाई जोड्ने महत्त्वपूर्ण पूर्वाधार पनि हो । यसको सामाजिक महत्त्व पनि उत्तिकै छ । यसले परिवार, आफन्त र साथीभाइलाई जोड्छ । संकटका बेला हुलाक सेवा नै एक मात्रै लाइफलाइन बन्ने कुरा इकोनमिक पोलिसी इन्स्टिच्युट (२०२०) लगायतका अध्ययनहरूले देखाएका छन् । भूकम्पजस्ता ठूला प्राकृतिक विपत्ति र युद्धका बेला सञ्चारका आधुनिक प्रविधिहरूले काम नगर्न सक्छन् । त्यस्ता बेला जनतामा सम्पर्क बनाइराख्ने माध्यम भनेको हुलाक नै हो । त्यसैले पनि राज्यले हुलाकलाई जोगाउन आवश्यक छ । त्यसो त नेपालको हुलाकका आफ्नै समस्या छन् । सरकारनियन्त्रित हुनाले व्यावसायिक र स्वायत्त रूपमा काम गर्न पाउँदैन । सरकारी बजेट विनियोजनमा पनि हुलाक खासै प्राथमिकतामा पर्दैन । पछिल्ला बजेट भाषणहरूमा हुलाक प्रणालीको पुनःसंरचना गरी आधुनिक र प्रविधियुक्त बनाउने उल्लेख छ । नागरिकता र राहदानी लगायतका डकुमेन्टलाई सुरक्षित रूपले पुर्याउन हुलाकको परिचालन गर्ने पनि भनिएको छ । त्यस अनुसार कार्यान्वयनमा भने तदारुकता लिइएको छैन । हुलाकलाई साँच्चिकै बचाउने हो भने समयसापेक्ष प्रविधिमा सुधार र सेवा विविधीकरणमा ध्यान दिन जरुरी छ । अमेरिकामा सरकारी हुलाकलाई जनगणनाको सर्वेक्षणमा लगाइन्छ, चुनावका मतपत्रहरू पनि हुलाकमार्फत नै घरघर पठाइन्छन् । लाखौं नेपाली विदेशमा काम गरिरहेको अवस्थामा नेपाल सरकारले पनि हुलाकमार्फत यस्ता सेवा दिनेतिर सोच्नुपर्छ ।"
नेता र सामाजिक रूपान्तरण,"एक्काइस वर्षपहिले प्रकाशित क्याथरिन फ्र्यांंकको इन्दिरा ः द लाइफ अफ इन्दिरा नेहरू गान्धी कोभिड महामारीका डरले घर बस्ता फेरि एकपल्ट पढ्न मन लाग्यो । यसको मुख्य कारण समाज रूपान्तरणको प्रयास गर्ने नेताबारे जान्ने उत्सुकता हो । इन्दिरा गान्धी असाधारण नेतृत्व भएकी महिला भएकामा कसैले नकार्ने ठाउँ छैन तर उनलाई शक्ति आर्जनका लागि जस्तोसुकै निर्णय लिने एक अति आत्मकेन्द्रित राजनीतिज्ञका रूपमा पनि धेरैले लिन्छन् । गहिरिएर हेर्दा यस्ता महत्त्वाकांक्षी नेता सबै देशमा पाइन्छन् तर निर्णयक्षमता विरलैमा हुन्छ । यो जीवनीमा इन्दिरा गान्धी र फिरोज गान्धीको प्रेमकथाका साथै बिहेको प्रसंगको विस्तृत विवरण पाइन्छ । फिरोज पारसी र साधारण परिवारका भएकाले अनि उनको चरित्रबारे केही भ्रमले इन्दिराको परिवार बिहेका पक्षमा थिएन । तर उनी आफ्नो बिहे भरसक सर्वसम्मतिबाटै होस् भन्ने चाहन्थिन् । अन्त्यमा, महात्मा गान्धीसित राय लिन गइन् तर गान्धीका अनौठा कुराप्रति उनी असहमत भइन् । गान्धीले यौन सन्तुष्टिका लागि बिहे गर्न लागेको हो भने यस्तो बिहे गर्न नहुने र यदि गरे पनि यौन जीवनबाट पर (सेलिबेसी) रहनुपर्छ भन्दा उनी उत्तेजित भई यस्तो वैवाहिक जीवन सम्भव नहुने भनी गान्धीका विचारलाई लत्याइन् र आफ्नो दृढता व्यक्त गरिन् । ठूलाले भने भन्दैमा आत्मसमर्पण नगर्ने उनको दृढता यस सन्दर्भले दर्साउँछ । बीपी कोइरालासमक्ष जनमतसंग्रहका लागि सर्त सबै नेता र दलले राखे पनि बीपीले अस्वीकार गरे र आफू आलोचित भए । तर आज एमसीसी पास गर्न पहिले प्रतिबद्ध हुने सबै नेता आलोचनाको डरले त्यसलाई पन्छाउन खोज्दै छन् । इन्दिरा गान्धीले आफ्ना दुई छोराको बिहे अति साधारण रूपले गराइन् । मजिस्ट्रेटलाई बोलाई एक पारिवारिक साथी साक्षी राखी बिहे गराइदिएकी थिइन् । बीपी कोइरालाले छोरीको बिहे अड्डामा नगरे पनि चिया र समोसाले पाहुनाहरूको स्वागत गरेको म अझै सम्झन्छु । शेरबहादुर देउवाले आफू गृहमन्त्री हुँदा आरजु राणासित बिहे गरे । उनले पनि चिया र समोसाले अतिथिको स्वागत गरेका थिए । यो सराहनीय काम थियो । केही युवा तथा युवतीले प्रमुख जिल्ला अधिकारीका अफिसमा बिहे दर्ता गराउने खबरले म हर्षित हुने गरेको छु । २००७ सालपछि नेपालका पाँच प्रधानमन्त्री (तुलसी गिरिसहित) ले अन्तरजातीय बिहे गरेका हुन्, तर ती सबै यो परिपाटी अघि बढाउन सक्रिय देखिएनन् । महात्मा गान्धीले जातको भेद अन्त्य गर्न दलितलाई हरिजन मानी भगवान्का लागि सबै मानिस बराबर छन् भन्ने सन्देश दिए, सबै ईश्वर एकै भएको मानी धार्मिक विभेद अन्त्यका लागि प्रयत्नशील भए । भीमराव अम्बेडकरले जातमा आधारित धार्मिक मानिएको सामाजिक व्यवस्था परिवर्तन गर्नु अति कठिन ठानी बौद्ध धर्म ग्रहण गरे । हिन्दु धर्म अति उदार भए पनि जात प्रणालीलाई धर्ममा जोडेर समाज रचना गरिँदा चार जातको अवधारणाले रूढिवादी व्यवस्था जन्मायो । यसको अन्त्यका लागि राजनीतिक चेतना अति आवश्यक पूर्वसर्त हो । कुनै एक धर्मप्रतिको अति विश्वासले धर्मले संगठनको रूप लिन्छ र राजनीतिकसामाजिक द्वन्द्व बढाउँछ, जसका उदाहरण विश्वभर छन् । भारतका सद्गुरु कुनै एक धर्मको अन्धभक्त नभएको भन्दै आफू संगठित धार्मिक परम्पराभन्दा माथि भएको ठान्छन् । धर्म र राजनीति जोडी धर्मलाई अस्त्रका रूपमा लिइँदा आज सामाजिक रूपान्तरणको बाटो अलमलिएको छ । समाजवादको नारा जति जपे पनि समाजको सोचमा खासै परिवर्तन भएको पाइँदैन । समाजमा परिवर्तनका लागि केही न केही विद्रोही चरित्रको निर्माण हुनैपर्छ । ६१ वर्षपहिले मेरा बाले मलाई अजात मा बिहे नगर्न आफैंले र अरूलाई भन्न लगाए पनि मैले बिहे निजी विषय भएकाले आफ्नो निर्णय नबदल्ने जवाफ दिएको थिएँ । केही वर्षपछि परिवारमा यो विषय सामान्य भयो । परिवर्तनका लागि राजनीतिक दलहरूका नेता, कार्यकर्ता, सञ्चारकर्मी र शैक्षिक क्षेत्रको ठूलो भूमिका हुन्छ । दलितको आजका उच्च जात भनिने समूहसित अन्तरजातीय बिहे हुन नसक्नुमा राजनीतिक अठोटको कमी छ । आज दलित केटाले बाहुनक्षेत्रीकी छोरीसित प्रेम बिहे गर्नु अपराध मानी हत्याका घटना भइरहेका छन् । कानुन भए पनि व्यवहारमा सबै पुरानै ढर्रामा चलिरहेका छन् । तर राजनीतिक नेतृत्वले एकस्वरले यसको प्रतिकार गरेको ठ्याम्मै देखिँदैन । मीन विश्वकर्माले बाहुनी श्रीमती ल्याएकामा स्याबासी दिन कन्जुस्याइँ गरिनु हुन्न । उदितनारायणले आफू मैथिल बाहुन भए पनि दीपा गहतराजसित बिहे गरी सुखी वैवाहिक जीवन बिताउनुलाई अति प्रेरणादायी मान्नुपर्छ । उदितजीको गायनको ख्यातिका कारण जात तिरस्कृत भएको छ र आज नेपालमा उनीहरू आउँंदा यसले बाधा पारेको देखिँदैन । के कविशिरोमणि लेखनाथ पौड्यालको बडाले जो गर्यो काम, हुन्छ त्यो सर्वसम्मत भन्ने श्लोक यस्ता मुद्दामा लागू भएको त होइन ? कि जो होचो उसको मुखमा घोचो हुँंदै आएको हो ? मेरा हजुरबा महिलाका कुरामा अति लचिलो हुनुहुन्थ्यो । धोती फेरेर भात खाने र पुरेत्याइँ गर्ने तर यौनसम्पर्क जोसित पनि गर्दा हुने भन्ने उहाँको कुरा अहिले पनि सम्झन्छु ।२००८ सालमा इरौंटार (अहिलेको शान्तिनगर, झापा) को प्राथमिक स्कुलमा तीन कक्षामा पढ्दा केबी थापा (साना सर) ले डिल्लीराम परियार भन्ने लाबर दमाईको छोरालाई चिया छुन लगाई अरू सबै विद्यार्थीलाई पिउन लगाउँदा गाउँमा होहल्ला भई मास्टरलाई माफी मगाउन आफ्नै बा लागेकामा म अति दुःखी भएको थिएँ । इलाम आदर्श हाइस्कुलमा पढ्दा मेरो कक्षाका कमल गजमेर सबैभन्दा नजिकका साथी भए । साइँला कामीका छोरा कमल र म मेरो डेरामा सधैं सँगै खाजा खान्थ्यौं र मैले कमलको घरमा कति पटक खाजा खाएको सम्झन्छु । मलाई इलाममा कामीको संगत भएको बाहुन भन्ने निकै थिए । कन्या स्कुलकी प्रधानाध्यापिका लक्खीदेवी सेवा (पछि सुन्दास) गणेशबहादुर प्रसाईका घरमा बस्ने गरेकाले त्यो घरमा चिया नखाने धेरै थिए । यस्ता कुरा आज अलिक कम भए पनि मानिसको सोचमा गुणात्मक परिवर्तन आएको पाइँदैन । राजनीतिक नेतृत्वको सन्दर्भ सबै पक्षसित जोडिन्छ । माओवादी जनयुद्धले समाज परिवर्तनका दिशामा उल्लेख्य काम गरे पनि त्यो अभियानबीचैमा हरायो । माओवादी फौजमा ३५ प्रतिशतभन्दा माथि महिला थिए र त्यसमा पनि दलितको संख्या उल्लेख्य थियो । हिसिला यमीले आफ्नो पुस्तकमा पनि यसको वर्णन गरेको पाइन्छ । तर हिसिलाजीको पुस्तकको शीर्षक फ्रम रिभोलुसनरी टु फस्ट लेडी ले उनमा पनि मर्यादाक्रमबारे भ्रम परेको देखाउँछ । प्रधानमन्त्रीकी श्रीमतीलाई प्रथम महिला भन्ने चलन कतै पाइँदैन । तर विषयगत रूपमा पुस्तक परिवर्तनको पक्षप्रति संवेदनशील छ । उनका श्रीमान् डा बाबुराम भट्टराई अरू प्रधानमन्त्रीभन्दा समाज रूपान्तरणका मामिलामा फरक पाइएका हुन् । प्रत्येक महिना दलितको घरमा बस्ने र खाना खाने अभियानले सांकेतिक रूपमा भए पनि सकारात्मक सन्देश दिन्छ । उनका आलोचकले यस्ता गतिविधिलाई देखावटी भने पनि मैले यसलाई अति सराहनीय काम ठानेको थिएँ । आलोचना पनि उनको दलितलक्षित अभियानतिर थिएन, प्रधानमन्त्रीले लावालस्कर लिएर हिँडेको भनी खिसी गर्थे । तर प्रधानमन्त्री हिँड्दा केही मान्छे त स्वतः हुन्छन् भन्नेमा हाम्रो ध्यान जाँदैन । उद्देश्य ठीक कि बेठीक भन्नेमा पो बहस चलाउने हो । त्यसपछि पनि बाबुरामजीले दलित उत्थान अभियान झन् तीव्र गतिमा अघि बढाउनुको साटो अरूतिर अलमलिएका छन् । बृहत् दलित अनि अरू पिछडिएका जात र वर्गको उत्थानका लागि सामाजिक विषमता द्रुत गतिमा घटाउन समाजलाई आन्दोलित पार्नुपर्छ । तर दलित उत्थानका लागि तर मार्ने दलित नेताले सबैको हित हुने प्रभावकारी काम गरेको पाइँदैन । यसका लागि राजनीति गर्नेहरूको नयाँ अभिमुखीकरण अभियान चलाएर राजनीतिलाई सही रूपमा समावेशी बनाई रूपान्तरणको बाटो फराकिलो र पक्का पार्दा मात्र दलितको हित हुन्छ । विडम्बना, राजनीतिकर्मी आफैं वाहक बन्न सकेका छैनन् । उनीहरू अब रूपान्तारणका वाहकभन्दा पनि यथास्थितिवादी बढी देखिएका छन्, बढी कामचलाउवादी र कम रूपान्तरणका वाहक भएका छन् । नेपालको वर्तमान राजनीति दिशाहीन अवस्थाबाट गुज्रिरहेको छ, न यसको उद्देश्य प्रस्ट छ न त गन्तव्य । सिद्धान्त एकातिर, क्रियाकलाप अर्कैतिर मोडिएपछि सबैतिर अस्थिरता छाएको छ । राजनीतिक कार्यसूचीहरू हराएका छन् भने पीडित र दलित वर्ग अझ बढी ओझेल परेका छन् । सबै वाद अब असान्दर्भिक भइरहेका छन् र नयाँ वाद या कार्यदिशा गायब छन् । राजनीति ठीक भए अरू नीति र व्यवस्था ठीक हुने भए पनि राजनीति सुध्रिने लक्षण कतै देखिँदैन । निर्णय लागू गर्ने क्षमता हराउँदै गएकाले राजनीतिक नेताहरू एकअर्काको खोइरो खन्नतिर मात्र लागेका छन् ।"
वातावरण संरक्षण र सदुपयोगबीच असन्तुलन,"नेपालमा २०२९ सालमा राष्ट्रिय निकुञ्ज तथा वन्यजन्तु संरक्षण ऐन ल्याइएको थियो, जसले संरक्षण महत्त्वका वन्यजन्तु, तिनका बासस्थान र समग्र जैविक विविधता संरक्षणका लागि मार्गनिर्देश गर्यो । यसैको जगमा संरक्षित क्षेत्रको पहिचान, संरक्षण र व्यवस्थापनका लागि २०३७ सालमा राष्ट्रिय निकुञ्ज तथा वन्यजन्तु संरक्षण विभाग स्थापना भयो । यस विभागले अहिले १२ राष्ट्रिय निकुञ्ज, १ वन्यजन्तु र १ सिकार आरक्ष, ६ सरंक्षण क्षेत्र तथा १३ मध्यवर्ती क्षेत्रलाई व्यवस्थापन गरिरहेको छ । नेपालको कुल क्षेत्रफलको २३३९ प्रतिशत भूभाग ओगटने यी संरक्षित क्षेत्र र यहाँका वन्यजन्तु तथा वनस्पतिको अनुसन्धान, संरक्षण र व्यवस्थापनमा राष्ट्रिय प्रकृति संरक्षण कोष, अन्य संरक्षण साझेदार संस्था, नेपाली सेना र स्थानीय समुदायले निकुञ्जविभागसँग हातेमालो गरिरहेका छन् । परिणामतः बाघ, गैंडाजस्ता दुर्लभ वन्यजन्तुको संख्या बढ्दै गएको छ । विभागले आफ्ना मुख्य क्रियाकलापहरू संरक्षित क्षेत्रभित्र मात्र केन्द्रित गर्दा संरक्षण यसैको चौघेराभित्र मात्र गरे हुन्छ भन्ने बुझाइ स्थापित भइरहेको छ । फलस्वरूप, संरक्षित क्षेत्रबाहिरका अधिकांश राष्ट्रिय तथा अन्तर्राष्ट्रिय महत्त्वका प्राकृतिक सम्पदाको अनियन्त्रित दोहन तीव्र गतिमा बढिरहेको छ । चरा र तिनको बासस्थानको अध्ययन तथा संरक्षणमा काम गर्ने अन्तर्राष्ट्रिय संस्था बर्डलाइफ इन्टरनेसनल ले विश्वभरि १३ हजारभन्दा बढी महत्त्वपूर्ण चरा तथा जैविक विविधता क्षेत्र को पहिचान गरेको थियो । त्यस्ता महत्त्वपूर्ण क्षेत्र हाल नेपालमा ३७ वटा छन् भने सम्भावित क्षेत्र ५ वटा । २०६२ सालमा चराविद् क्यारोल इन्स्किप र हेमसागर बरालले यी क्षेत्रहरूको विस्तृत अध्ययन गरेर प्रतिवेदन प्रकाशित गरेका थिए । यी क्षेत्रहरू लगभग आधा संरक्षित क्षेत्रभित्र छन्, आधा बाहिर । यसले बाहिरका जैविक विविधता क्षेत्रको पहिचान गर्नुका साथै तिनको महत्त्व दर्साएको छ । विडम्बना, यी क्षेत्र सरोकारवाला निकायको प्राथमिकतामा पर्न सकेका छैनन् । अहिले स्थानीय सरकारहरू स्वायत्त र बलिया छन्, तिनले यस्ता क्षेत्रहरूको जैविक विविधता संरक्षण तथा दिगो व्यवस्थापनसँगै पर्यटन उद्योगको विस्तार गर्न समन्वयकारी र अभिभावकीय भूमिका निर्वाह गर्नुपर्नेमा प्राकृतिक स्रोतसाधनको दोहनमा मात्र ध्यान दिइरहेका छन् । विश्व रामसार सूचीमा सूचीकृत नेपालका दस सिमसार क्षेत्रमध्ये पोखराका नौ ताल, जगदीशपुर जलाशय, घोडाघोडी ताल क्षेत्र र माईपोखरी संरक्षित क्षेत्रभन्दा बाहिर अवस्थित छन् । यीसँगै सुनसरीको बर्जुताल, रूपन्देहीको गैंडाताल, बर्दियाको बढैया ताल, काठमाडौं उपत्यकाका टौदह र नागदहजस्ता सिमसार क्षेत्रको अवस्था दिनानुदिन खस्किँदै छ । नेपालका मुख्य तीन नदी सप्तकोसी, गण्डकी र कर्णालीको जलाधार क्षेत्रको सनातन बहाव र यसको पारिस्थितिकीय प्रणालीमा बर्सेनि चुनौती थपिँदै गएको छ । प्रकृतिको मृगौला भनिने यस्ता सिमसार क्षेत्र सबैभन्दा तीव्र गतिमा ह्रास हुँदै गएका प्राकृतिक सम्पदा हुन् । अतिक्रमण, प्रदुषण, बाह्य तथा मिचाहा प्रजातिहरूको संक्रमण, जलवायु परिवर्तनका असर, वरपरका खेतबारीमा प्रयोग गरिने रासायनिक मल र विषादीको चुहावट, ढल तथा मेलापर्वहरूका सामान विसर्जन, भूक्षय र पहिरोसँगै बगेर आउने ढुंगा, बालुवा, पाँगो माटोको बढोत्तरीजस्ता कारणले सिमसार क्षेत्रहरू नासिँदै छन् । पछिल्लो समय नदीजन्य पदार्थको अनियन्त्रित उत्खनन, पर्यटन प्रवर्द्धनका नाममा तालतलैयामा डुंगा सञ्चालन, भौतिक संरचनाको निर्माण र वनभोजजस्ता पर्यावरणअमैत्री क्रियाकलापले पनि सिमसार क्षेत्रको गुणस्तर र आयु छोट्याइदिएका छन् । २०५९ सालमा वन तथा भूसंरक्षण विभागले ऐतिहासिक, सांस्कृतिक, पर्यावरणीय र जैविक महत्त्वका वन क्षेत्रको संरक्षणका लागि संरक्षित वन क्षेत्र बनाउने अवधारणा अघि सार्यो । हालसम्म १० वटा वन संरक्षण क्षेत्र घोषण गरिएका छन् र थप ६ वटालाई प्रस्ताव गरिएको छ । तर स्वामित्व विवाद, संरक्षण योजनाको प्रभावकारी कार्यान्वयन अभाव र यी क्षेत्रको विस्तृत अध्ययन हुन नसक्दा संरक्षित क्षेत्रभन्दा बाहिरका यस्ता क्षेत्रको बेवास्ता भइरहेको छ । सफल ठानिएको सामुदायिक वनको अवधारणाले पनि वन सम्पदाको संरक्षण र सदुपयोगलाई सन्तुलित रूपमा अघि बढाउन सकिरहेको छैन । रूखले ओगटेको क्षेत्र बढिरहे पनि वन पर्यावरणको गुणस्तर खस्किँदै गएको छ । यीबाहेक आईयूसीएनको मापदण्ड अनुसारका मुख्य जैविक विविधता क्षेत्र, हिमाली प्रकृतिले काम गर्दै आएका विशेष संरक्षणस्थल र पारिस्थितिकीय प्रणाली जोड्ने वन्यजन्तुका जैविक मार्ग पनि छन् । यी पनि पर्यावरणअमैत्री विकासका त्रियाकलापको मारमा परेका छन् । वन्यजन्तुको सिकारव्यापार र वन पैदावर चोरी निकासी व्याप्त छ । सरकारी संरक्षण निकाय, विज्ञ, संरक्षण संस्थाहरू र संरक्षणकर्मीहरूले संरक्षणको पाटोलाई मात्र ध्यान दिने र आमउपभोक्ताले उपयोगलाई मात्र प्राथमिकतामा राख्ने गर्दा संरक्षण र दिगो उपयोगबीच असन्तुलन पैदा हुने गरेको छ । यसको न्यूनीकरणका लागि जैविक विविधताको अनुसन्धान, संरक्षण, दिगो उपयोग र व्यवस्थापनमा नीतिनिर्मातासँगै जनचासो, जनसहभागिता र अपनत्वको मूलप्रवाहीकरण जरुरी छ । दिगो विकास र जैविक विविधता एकअर्काका परिपूरक हुन्, यिनलाई सापेक्ष रूपमा अघि बढाउनुपर्छ । तर हाम्रो ध्यान तत्कालीन लाभ, अधिकतम उपभोग र अनियन्त्रित तथा अवैज्ञानिक दोहनमा मात्र छ । परिणामतः बाढी, पहिरो, डुबानजस्ता प्रकोप र मानववन्यजन्तु द्वन्द्व बढ्दो छ । यसले गर्दा पर्यावरणमैत्री दीर्घकालीन योजना र नेपाल पक्ष राष्ट्र भएका वातावरण सम्बन्धी अन्तर्राष्ट्रिय महासन्धि, अभिसन्धि तथा सम्झौताहरूको समेत खिल्ली उडेको छ । संरक्षित क्षेत्रभन्दा बाहिरका जैविक विविधिता क्षेत्रलाई संरक्षण, व्यवस्थापन र त्यहाँ पर्यापर्यटनको प्रवर्द्धन गरेर मात्र आर्थिक रूपमा सबल हुँदै पर्यावरण सन्तुलन राख्न सकिन्छ । विश्वव्यापी रूपमै जैविक विविधतामा आधारित पर्यटन दिगो र बढी प्रतिफल दिने मानिन्छ । जैविक विविधताको संरक्षण संरक्षित क्षेत्रहरूमा मात्र गरे पुग्छ भन्ने मान्यतालाई चिर्नु आजको आवश्यकता हो ।फ्चष्कजलब।दष्ययिनष्कत२नबष्।िअय"
सांसद भन्छन् जनगणनामा हामी नै छुट्यौं,"(काठमाडौं)  राष्ट्रिय जनगणना २०७८ को प्रक्रिया र प्रारम्भिक नतिजाप्रति संघीस सांसदले असन्तुष्टि जनाएका छन् । प्रतिनिधिसभा अर्थ समितिले मंगलबार संसद् सचिवालयमा गरेको १२ औं राष्ट्रिय जनगणनाको प्रारम्भिक नतिजा विषयक छलफलमा कतिपय सांसदले आफू नै गणनामा छुटेको बताए । छलफलमा सहभागी सांसदले जनगणना प्रक्रिया त्रुटिपूर्ण रहेको र गणकले सोधपुछ नगरी आफूखुसी विवरण भर्ने गरेको आरोप लगाए । जनगणनाका बेला आफू तथा आफ्नो परिवार छुटेको र टोलमा गणक आइनपुगेको पनि उनीहरूको भनाइ थियो । जनगणनाका बेला म आफ्नो घर उदयपुरको त्रियुगा नगरपालिका५ मै थिएँ, सांसद प्रमिला राईले भनिन्, मेरो घरमा कुनै कर्मचारी तथ्यांक लिन आएनन् । त्यसैले सही रूपमा यो तथ्यांक आएको छैन । सांसद पदम गिरीले पनि आफू र आफ्नो परिवार छुटेको बताए । जनगणनामा म छुटेको छु, यो गम्भीर सवाल हो, उनले भने, जनगणनामा तीन तहको सरकारबीच समन्वय भएन । व्यावहारिक रूपमा स्थानीय सरकार परिचालन गर्न सकेन । बाँकेकी सांसद सरवत आरा खानमले आफ्नो घरमा गणक नआएपछि खोधखोज गर्दै जनगणना कार्यालय पुगेको सुनाइन् । म मुस्लिम पहिरनमै थिएँ, उनले भनिन्, गणकले इन्डियन भएकाले जनगणना लिएनौं भने । मैले हामी इन्डियन होइन भनेर भर्न लगाएँ । जातजाति, भाषा, धर्मको विषयमा चासो भए पनि उनले भर्न मानेनन् । अर्का सांसद रामबाबु यादवले जनगणनाको पूर्वतयारी क्रममा पर्याप्त छलफल र बहस हुन नसकेको बताए । मेरो क्षेत्रमा सडक आसपासमा मात्र जनगणना लिए, बाराको कलैया४ को प्रसंग उल्लेख गर्दै उनले भने, सडकछेउ हुनेखाने बस्छन् । अल्पसंख्यक जाति छुटेका छन् । सांसद सत्या पहाडीले संघीयता अनुकूल जनगणना हुन नसकेको टिप्पणी गरिन् । परम्पराबाट मुक्त हुन नसकेको उनको भनाइ थियो । जनगणनाले कम्तीमा नेपालको चित्र ल्याउन सक्नुपर्छ, उनले भनिन् ।सांसद सुरेन्द्र पाण्डेले जनगणनाको विधि नै ठीक नभएको बताए । जनगणनाका प्रश्न कमजोर छन्, पूर्वअर्थमन्त्रीसमेत रहिसकेका पाण्डेले भने, कृषि र कृषकको परिभाषा बदल्न सकेनौं । कृषिमा आत्मनिर्भर संख्या न्यून छ तर ६८ प्रतिशक कृषक भन्नु कति तथ्यपरक हो ? पाण्डेले यसअघिको तथ्यांकका आधारमा मुलुकको जनसंख्या प्रक्षेपण गर्दा ३ करोड नाघिसकेको तर जनगणनाको प्रारम्भिक नतिजाले जनसंख्या वृद्धिदर घटेको देखाउनु विकसित मुलुकभन्दा कम भएको बताए । उनले छिमेकी मुलुक चीनले एक बच्चा नीति बदलेर दुईभन्दा बढी बच्चा जन्माउने नीति लिएको उल्लेख गरे । अहिलेको जनसंख्या वृद्धिदर शून्य दशमलब ९३ प्रतिशत भनेको विकसित मुलुकभन्दा कम भयो, उनले भने, त्यसको मतलब अब परिवार नियोजन नगर्ने वा नीति कसरी बनाउने ? समितिका सभापति कृष्णप्रसाद दाहालले कानुनी, संवैधानिक प्रावधान सच्याएर आगामी तथ्यांक लिनुपर्ने बताए । सरकारका अलगअलग निकायले तथ्यांक प्रकाशन गर्छन्, उनले भने, आगामी दिनमा केन्द्रीय तथ्यांक विभागले मात्र देशको जनगणनालगायत क्षेत्रको तथ्यांक लिने र विरोधाभाषलाई सुल्टो दिशामा लैजान जरुरी छ । समितिका सचिव सुरेन्द्र अर्यालले जनगणनाको तथ्यांककै आधारमा १६ औं र १७ औं पञ्चवर्षीय योजना निर्माण हुने भएकाले अन्तिम नतिजा यकिन हुनुपर्नेमा जोड दिए । जनगणनाको विश्वसनीयतामा प्रश्न उठ्न नदिन अन्तिम नतिजासम्म केही सच्याउन आवश्यक छ, उनले भने । तथ्यांक विभागका महानिर्देशक नेबिनलाल श्रेष्ठले जनगणनाको प्रक्रिया र प्रारम्भिक नतिजाबारे जानकारी गराएका थिए । विभागले प्रारम्भिक नतिजा प्रकाशित गर्यो अब जनगणनापछिको नमुना सर्वेक्षणको तयारीमा छौं, उनले भने । फागुन पहिलो साताबाट जनगणनाको प्रशोधन कार्य सुरु हुने उनको भनाइ थियो ।"
राजदूत नियुक्तिमा मापदण्ड सधैं बेवास्ता,"(काठमाडौं)  सरकारले राजदूत नियुक्तिमा निश्चित मापदण्ड तोक्ने र त्यसैलाई अपनाउने थिति अझै बसाल्न सकेको छैन । हरेक सरकारले राजनीतिक निकटता र पहुँचलाई राजदूत नियुक्तिको मुख्य आधार बनाउँदै आएका छन् । डेढ दशकयता नियुक्त राजदूतहरूमा सत्तारूढ दलका नेता र कार्यकर्ताको सूची लामो देखिन्छ । शेरबहादुर देउवा सरकारले भारत, अमेरिका र बेलायतका लागि राजदूतमा हालै गरेको सिफारिसको प्रशंसा भए पनि बाँकी नियुक्तिमा विश्वस्त हुन सकिने अवस्था नरहेको कूटनीतिज्ञहरू बताउँछन् । उनीहरूका अनुसार देउवाले विगतमा कार्यकर्तालाई नै केन्द्रमा राखेर राजदूतमा सिफारिस गरेको नजिर छ । अहिले उत्तरी छिमेक चीनसहित २० मुलुकमा राजदूत नियुक्त गर्न बाँकी छ । देउवा सरकारले भारतका लागि शंकर शर्मा, अमेरिकाका लागि प्राध्यापक श्रीधर खत्री र बेलायतका लागि ज्ञानचन्द्र आचार्यलाई राजदूतमा सिफारिस गरेकामा आचार्यले नियुक्ति पाइसकेका छन् । शर्मा र खत्री सम्बन्धित मुलुकबाट अग्रिमा (सहमित पत्र) को पर्खाइमा छन् । शर्मा राष्ट्रिय योजना आयोगका पूर्वउपाध्यक्ष, खत्री भूराजनीतिक मामिलाविज्ञ र आचार्य पूर्वपरराष्ट्र सचिव हुन् । केपी शर्मा ओली सरकारले गत जेठमा ११ मुलुकमा राजदूत नियुक्तिका लागि सिफारिस गर्दा कूटनीतिक वृत्तमा ठूलो आलोचना भएको थियो । तत्कालीन प्रधानमन्त्री ओलीले शिक्षकदेखि आफ्नो पार्टीका स्थानीय कार्यकर्तासम्मलाई राजदूतमा सिफारिस गरेका थिए । सिफारिस भएका केहीले पार्टीलाई योगदान गरेका कारण आफू परेको र राजदूत भएपछि कूटनीति सिक्ने कच्चा अभिव्यक्ति दिएका थिए । लगत्तै सरकार फेरिएपछि उनीहरू कसैको पनि नियुक्ति प्रक्रिया अघि बढेन । देउवाले राजनीतिक नियुक्ति भएका विभिन्न मुलुकका राजद्तूलाई फिर्तासमेत बोलाए । ३३ विदेशी नियोग (३० दूतावास र ३ संयुक्त राष्ट्रसंघीय स्थायी नियोग) रहेकामा कूटनीतिक सेवाका १० राजदूत मात्र कायम भए । देउवाले भारत, अमेरिका र बेलायतका लागि राजदूत सिफारिस भने गत कात्तिक ११ मा गरेका थिए । देउवाले रिक्त राजदूत पदमा नियुक्तिका लागि फेरि गृहकार्य गरिरहँदा राजनीतिक सम्बन्धका आधारमा राजदूत नियुक्त गर्ने हुन् कि मुलुकको अन्तर्राष्ट्रिय छवि सुधारलाई प्राथमिकता दिने हुन् भन्ने मुख्य प्रश्न छ । राजनीतिक निकटताका आधारमा राजदूत नियुक्ति गरिनु गलत हुन्छ, जापानका लागि पूर्वराजदूत प्राध्यापक केदारभक्त माथेमाले भने, क्षमतावान् र लगनशील व्यक्तिलाई राजदूत बनाइनुपर्छ, जसले अन्तर्राष्ट्रिय जिम्मेवारीमा गएर मुलुकलाई योगदान गर्न सकोस् । शिक्षा क्षेत्रमा अब्बल काम गरेकै कारण माथेमालाई सरकारले १९९७ देखि २००२ मा जापानका लागि राजदूतमा नियुक्त गरेको थियो । परराष्ट्र सेवाभन्दा बाहिरबाट गएका उनले आफ्नो कार्यकालमा उच्चस्तरीय भ्रमण, द्विपक्षीय सम्बन्ध विस्तारदेखि जनस्तरसम्म सम्बन्ध फैलाउने गरी काम गरेका थिए । विगतमा दुई पटक प्रधानमन्त्री भइसकेका मातृकाप्रसाद कोइरालालाई पनि अमेरिकाका लागि राजदूत नियुक्त गरिएको थियो । राजा महेन्द्र शाहले २०१७ पुस १ मा प्रधानमन्त्री बीपी कोइरालाको सत्तामाथि कु गरेपछि बीपीकै दाइ मातृकालाई राजदूत बनाएर अमेरिका पठाएका थिए । कूटनीतिक क्षेत्र बाहिरबाट आए पनि भेखबहादुर थापा दुई पटक अमेरिका र एक पटक भारतमा राजदूत भएका थिए । उनी परराष्ट्र सचिव र परराष्ट्रमन्त्री पनि भए । नेपाली सेनाका अवकाश प्राप्त उपरथी पदमबहादुर खत्री र प्राध्यापन सेवाबाट आएका यदुनाथ खनालले पनि प्रशंसनीय काम गरेका थिए । पूर्वराजदूत माथेमा राजदूत नियुक्ति गर्दा उसको क्षमता, व्यक्तित्वलगायत विषयमा ध्यान दिनुपर्ने मान्छन् । राजदूत त सेल्स पर्सन हो । उसले भनेको कुरा पत्याउनुपर्ने हुन्छ । उसले नेपालको संस्कृति, पर्यटन, विकास, लगानी बढाउनुपर्छ भन्नेलगायत कुरा गर्ला, जसमा विदेशी विश्वस्त हुन सक्नुपर्छ, उनले भने, नेपालको सुरक्षा परिषद्को अस्थायी सदस्य हुनुपर्छ भनेर लबिइङ गर्नुपर्यो भने सरकारभन्दा राजदूतहरूमार्फत सम्बन्धित मुलुकमा कुरा गर्न प्रभावकारी हुन्छ । माथेमाले राजदूतले धेरै काम गरिरहनुपर्छ भन्ने पनि नभएको उल्लेख गर्दै परेका बेला मुलुकका लागि गरेर देखाउनुपर्ने प्रस्ट पारे । कमलप्रसाद कोइराला दक्षिण कोरियामा राजदूत भएर गएका बेला (सन् २००७२०११) मा एउटा महत्त्वपूण काम गरे । त्यस बेलासम्म दक्षिण कोरियाका विद्यालयमा गौतम बुद्ध भारतमा जन्मिएका हुन् भनेर पढाइ हुन्थ्यो । तर कोइरालाले त्यहाँका तत्कालीन राष्ट्रपति ली म्युङ बकलाई पत्र लेखेर बुद्ध र उनको जन्मस्थलबारे जानकारी दिए । त्यसको केही समयपछि कोरियाको विदेश मन्त्रालयले नेपाली दूतावासलाई पत्राचार गर्दै यस पटकको पाठ्यक्रम छापिसकेको र आगामी वर्ष सच्याउने जानकारी दिएको थियो । सरकारले राजदूत नियुक्तिका लागि राजदूत नियुक्तिसम्बन्धी निर्देशिका२०७५ ल्याएको छ । मन्त्रिपरिषद्ले २०७५ असारमा सुशासन (व्यवस्थापन तथा सञ्चालन) ऐन, २०६४ को दफा ४५ ले दिएको अधिकार प्रयोग गरी उक्त निर्देशिका ल्याइएको हो । निर्देशिकामा राजदूत भन्नाले विदेशी मुलुकमा नेपाल राज्यको प्रतिनिधित्व गर्न कूटनीतिक सम्बन्ध विषयक भियना महासन्धिबमोजिम नियुक्त भई विदेशी राष्ट्राध्यक्षसमक्ष प्रमाणीकृत भएको कूटनीतिक प्रतिनिधिलाई सम्झनुपर्छ भन्ने उल्लेख छ । सो शब्दले राजदूतको दर्जा दिई संयुक्त राष्ट्रसंघ, अन्तर्राष्ट्रिय अन्तरसरकारी संस्था वा क्षेत्रीय संगठनका लागि नियुक्त भएको नेपालको स्थायी प्रतिनिधि वा नियोग प्रमुख वा कुनै खास कामका लागि नियुक्त विशेष प्रतिनिधिसमेतलाई जनाउँछ, निर्देशिकामा भनिएको छ । निर्देशिकामा राजदूत नियुक्तिमा नेपाल परराष्ट्र सेवाका विशिष्ट (सचिव) वा राजपत्रांकित प्रथम श्रेणी (सहसचिव) का कर्मचारीहरू र मुलुकको परराष्ट्र नीति र अन्तर्राष्ट्रिय सम्बन्ध एवं कूटनीतिक क्षेत्रमा महत्त्वपूर्ण दख्खल राख्ने वा योगदान पुर्याएका राष्ट्रिय जीवनका विभिन्न क्षेत्रमा ख्याति प्राप्त व्यक्तिहरूमध्येबाट सिफारिस गरिने भनिएको छ । यस्तै, समावेशी सिद्धान्तलाई दृष्टिगत गर्दै राष्ट्रको प्रतिनिधित्व, प्रतिष्ठा र हित प्रवर्द्धन हुने गरी कूटनीतिक क्षमता, विशिष्टीकृत शैक्षिक योग्यता र अनुभवका आधारमा राजदूत नियुक्ति गर्न सिफारिस गरिने उल्लेख छ । राजदूत नियुक्तिमा कुल राजदूत पदको ५० प्रतिशतमा नघट्ने गरी नेपाल परराष्ट्र सेवाका सचिव वा सहसचिव बहालवाला अधिकृतमध्येबाट मन्त्रालयको सिफारिसलाई ध्यानमा राखी मन्त्रिपरिषद्ले निर्णय गर्नेेे निर्देशिकाले भनिएको छ । ओलीले जेठमा राजदूत सिफारिस गर्दा निर्देशिकाअनुरूप परराष्ट्र सेवाका लागि ५० प्रतिशत कोटा राखेका थिएनन् । परराष्ट्र सेवाबाट मुख्य सचिव भएका र आफैं परराष्ट्र सचिव हुँदा निर्देशिका जारी गरेका शंकरदास बैरागीले तत्कालीन प्रधानमन्त्री ओलीलाई त्यस विषयमा आपत्ति जनाएनन् । बैरागीकै उक्त गतिविधिले गर्दा परराष्ट्र सेवाका अधिकांश कर्मचारी निराश थिएका थिए । अहिले १० ठाउमा परराष्ट्र सेवाका रहेकाले थप ७ वटा कोटा दाबी आफूहरूले गरिरहेको मन्त्रालयका एक अधिकारीले जानकारी दिए । तर राजदूत सिफारिस कहिले हुन्छ भन्न अहिले नै नसकिने प्रधानमन्त्री देउवाको सचिवालयका एक पदाधिकारीले बताए । माआवादी केन्द्रका नेता नारायणकाजी श्रेष्ठ परराष्ट्रमन्त्री भएका बेला परराष्ट्र सेवाबाट ५० र राजनीति नियुक्तिबाट ५० प्रतिशत राजदूत नियुक्त गर्ने गरिएको थियो । त्यसअघि लोकेन्द्रबहादुर चन्द प्रधानमन्त्री र प्रकाशचन्द्र लोहनी परराष्ट्रमन्त्री भएका बेला पनि ५०५० प्रतिशतको व्यवस्था लागू भएको फ्रान्सका लागि पूर्वराजदूत इन्द्रबहादुर सिंहले नेपालको कूटनीतिक अभ्यास नामक किताबमा उल्लेख गरेका छन् । छिमेकी मुलुक भारतमा अधिकांश राजदूत परराष्ट्र सेवाबाटै हुन्छन् । कुनै विशेष समयमा भने भारतले सम्बन्ध सुधारका लागि महत्त्वपूर्ण व्यक्तिलाई राजदूतमा नियुक्त गरेको पाइन्छ । सन् १९९२ मा पीभी नरसिंह रावको कार्यकालमा भारत सरकारले अमेरिकासँग सम्बन्ध सुधार गर्न पश्चिम बंगालका पूर्वमुख्य मन्त्री सिद्धार्थ शंकर रेलाई राजदूत बनाएर पठाएको थियो । रे वरिष्ठ केन्द्रीय मन्त्री भइसकेका थिए । पाकिस्तान, बंगलादेश, श्रीलंका, अमेरिका, फ्रान्स, बेलायत, जर्मनी, रुस, जापानलगायत मुलुकमा पनि अधिकांश राजदूत कूटनीतिक सेवाबाट हुन्छ । संयुक्त राष्ट्रसंघका लागि नेपालको स्थायी प्रतिनिधि रहिसकेका कूटनीतिज्ञ दिनेश भट्टराई राजदूतको पहिलो योग्यता कार्यकारीको विश्वासिलो पात्र हुनुलाई मान्छन् । उनी राजदूतमा दुवै मुलुकको सरकार प्रमुखसँग राम्रो सम्बन्ध बनाउन सक्ने र सूचनाको सही आदानप्रदान गर्न सक्ने क्षमता हुनुपर्ने बताउँछन् । राजदूतमा सम्बन्धित मुलुकको भाषा, संस्कृति, राजनीति, खानालगायत सबै किसिमको ज्ञान हुनुपर्छ । आफ्नै मुलुकको पनि राम्रो ज्ञान हुन आवश्यक छ, उनले भने, राजदूत मुलुकको ऐना हो । अन्तर्राष्ट्रिय क्षेत्रमा दख्खल हुनुपर्छ र जहाँ गए पनि मुलुकको चाहनाअनुसार काम गर्नुपर्छ । पूर्वपरराष्ट्र सचिव अर्जुनबहादुर थापा राजदूत नियुक्ति गर्दा केही मुलुकमा भने भाषालाई पनि महत्त्व दिनुपर्ने बताउँछन् । रुस, चीनजस्ता मुलुकमा अंग्रेजी भाषा मात्र जानेर हुँदैन । सम्बन्धित मुलुकका भाषा पनि जान्नुपर्ने हुन्छ । भाषा नजानेर दोभासे राख्दा गोप्य सूचना बाहिर जान सक्छ, उनले भने, अमेरिकालगायत केही अन्य मुलुकका राजदूत कम्तीमा तीन महिना नेपाली भाषा सिकेर यहाँ आउने गरेका छन् । थापा कूटनीतिक वा राजनीतिक नियुक्तिभन्दा पनि अब्बल व्यक्तिलाई राजदूत नियुक्त गर्नुपर्ने बताउँछन् । मुलुकलाई जसले फाइदा पुर्याउन सक्छ, उसैलाई राजदूत बनाउनुपर्छ, उनले भने ।"
चितवनमा शिक्षक अस्पताल बन्ने,"काठमाडौं (कास) सरकारले चितवनमा शिक्षक अस्पताल बनाउने निर्णय गरेको छ । सोमबार बसेको मन्त्रिपरिषद्को बैठकले चितवनको भरतपुर महानगरपालिका१५ स्थित भगवानपुरमा शिक्षक अस्पताल निर्माण गर्न सैद्धान्तिक सहमति दिने निर्णय गरेको एक मन्त्रीले जानकारी दिए ।शिक्षामन्त्री देवेन्द्र पौडेलले मन्त्रिपरिषद्मा शिक्षक अस्पताल निर्माणको प्रस्ताव पेस गरेका थिए । २१ बिघा जग्गामा अस्पताल निर्माण गर्ने योजना अघि सारिएको छ । शिक्षा मन्त्रालयले गठन गरेको जग्गा खोजी र सम्भाव्यता अध्ययन समितिले चितवन, भक्तपुर र मकवानपुरमा शिक्षक अस्पताल स्थापना गर्न सक्ने सिफारिस गरेको थियो । बिमल शर्मा चालिसे संयोजकत्वको समितिले यी ठाउँ प्रस्ताव गरेको हो । सरकारले शिक्षक अस्पताल स्थापनाको योजना अघि सारे पनि विज्ञहरूले पेसापिच्छे स्वास्थ्य संस्था स्थापना गर्नु उचित नहुने भन्दै आलोचना गरेका छन् । सेना, प्रहरीबाहेक निजामती कर्मचारीको अस्पताल हाल सञ्चालनमा रहेको छ ।त्यस्तै, मन्त्रिपरिषद् बैठकले खुला विश्वविद्यालयको उपकुलपतिमा प्राध्यापक डा शिलु मानन्धर वज्राचार्यलाई नियुक्ति दिने निर्णय गरेको छ । ८ महिनापछि विश्वविद्यालयले महिला उपकुलपति पाएको हो । उनी विश्वविद्यालयको उपकुलपति बन्ने नेपालकै दोस्रो महिला हुन् । यसअघि सुदूरपश्चिम विश्वविद्यालयमा भूषण श्रेष्ठ पहिलो उपकुलपति बनेकी थिइन् । वज्राचार्य यसअघि खुला विश्वविद्यालयको व्यवस्थापन तथा कानुन संकायको डिन थिइन् भने उनी शंकरदेव क्याम्पसको पूर्वप्रमुखसमेत हुन् ।"
ग्रिनलाइनका सञ्चालक भागेपछि बैंकहरूको८० करोड जोखिममा,"२०७८ पुस २१ मा बैंकहरूले ग्रिनलाइन सेन्टरमा ताल्चा लगाइदिएपछि मिटर ब्याजीहरूबाट पनि धम्की आउन थाल्यो । उनीहरूको धम्की र बैंकहरूको असहयोगले गर्दा मानसिक अवस्था अस्थिर भएकाले काठमाडौं छोड्न बाध्य भएको पत्रमा उल्लेख छ । हाम्रो व्यवसाय, अरू सबै सम्पत्ति यहीँ छाडेर गएका छौं । हामी कहाँ जान्छौं, बाँचिन्छ वा मरिन्छ भन्ने कुनै ठेगान छैन, पत्रमा भनिएको छ, हाम्रा नाममा रहेको श्रीसम्पत्तिबाट बैंक तथा वित्तीय संस्था अन्य साहुहरूले आफ्नो रकम असुलउपर गर्नुहोला ।आफूहरूका सबै काजगात यहीं छाडेकाले यसबाट साहुहरूको नाम तथा मिटर ब्याजीहरूले धम्की दिएर गराएको कागजात र तिनीहरूको नामावली थाहा पाई एउटा प्रतिष्ठित परिवारलाई आत्महत्या गर्ने अवस्थामा पुर्याउने मानिसहरूलाई दण्डसजाय दिन पनि सरकारलाई आग्रह गरिएको छ । कुनै व्यक्तिलाई ऋण तिर्न नसकेकामा क्षमाप्रार्थी छौं । बाँचेको खण्डमा मेरा सन्तानले ऋण तिर्ने कोसिस गर्नेछन्, पत्रको अन्त्यमा भनिएको छ ।"
मनास्लुमा विदेशी पर्यटकले राहत,"(गोरखा)  कोरोना महामारीअघि विदेशी पर्यटकले गुल्जार रहने गरेको मनास्लु क्षेत्रमा सन् २०२० मा जम्मा ३ सय ४७ विदेशी पुगे । सन् २०२१ को तथ्यांक हेर्ने हो भने यो संख्या बढेको देखिन्छ । उक्त वर्ष ९ सय २५ विदेशी पर्यटक मनास्लु क्षेत्र पुगेका छन् ।विदेशी पर्यटकको संख्या बढे पनि सन्तोषजनक भने होइन । मनास्लु संरक्षण क्षेत्र आयोजना (एमक्याप) का प्रमुख सत्यनारायण शाहका अनुसार सन् २०१९ मा ७ हजार पाँच सय ५५ विदेशी पर्यटक पुगेका थिए । गत वर्ष मनास्लु क्षेत्र भ्रमणको सिजन मानिने सेप्टेम्बरमा २ सय २९, अक्टोबरमा २ सय ५६ र नोभेम्बरमा २ सय ३ जना पर्यटक मनास्लु क्षेत्र पुगे । फेब्रुअरी, जुन र जुलाईमा भने एक जना पनि विदेशी पर्यटकले मनास्लु क्षेत्रको भ्रमण गरेनन् । गत भदौयता मात्र उक्त क्षेत्र भ्रमण गर्नेको संख्या बढेको तथ्यांक छ । आगामी दिनमा पर्यटकको संख्या बढ्नेघट्ने कोभिडको अवस्थाले निश्चित गर्छ, शाहले भने । निषेधित क्षेत्रका रूपमा रहेको मनास्लुलाई सरकारले सन् १९९५ देखि भ्रमणका लागि खुला गरेसँगै उक्त क्षेत्रमा बर्सेनि विदेशी पर्यटकको संख्या बढ्दै आएको थियो । २०७२ को भूकम्प गएको एक वर्ष र कोरोना महामारीको दुई वर्ष भने पर्यटकको संख्या घटेको छ । कोरोना महामारीको तेस्रो लहर सुरु हुँदा उक्त क्षेत्रका स्थानीय यो वर्ष पनि पर्यटकको संख्या घट्ने भन्दै निराश छन् । पर्यटक भित्र्याउने भन्ने कुरा राजस्वमा मात्र निहित हुँदैन, शाह भन्छन्, पर्यटक नआउँदा होटल व्यवसायी सबैभन्दा बढी समस्यामा परेका छन् । गाइड, पोर्टरले रोजगारी पाएका छैनन् । स्थानीय उत्पादन बिक्न पाएको छैन । सबै क्षेत्रमा असर गरेको छ ।संरक्षण क्षेत्रअन्तर्गत नुब्री र चुम उपत्यका पर्यटकले घुम्ने गरेका छन् । पर्यटकको संख्या घटेसँगै मनास्लु क्षेत्रमा होटल व्यवसायी समस्यामा परेका छन् । लाखौं रुपैयाँ लगानीमा खुलेका होटल सुनसान जस्तै बनेको चुमनुब्री गाउँपालिका३ पेवाका सुमन गुरुङले बताए । अघिल्लो वर्ष सुनसान नै थियो, यो वर्ष फाटफुट दैनिक दुई चार जना पर्यटक आए, उनले भने, सिजनमा आउने हो, बाह्रै महिना पर्यटक आउने ठाउँ होइन । आम्दानीको अर्को बाटो छैन । सिजनमै पर्यटक नआएपछि समस्यामा छौं ।मनास्लु क्षेत्रमा मात्र एक सय होटल छन् । सन् २०१५ मा भूकम्पले असर पुर्याएकामा सन् २०१९ अन्तिमदेखि कोभिडले पर्यटन क्षेत्र अस्तव्यस्त बनेको होटल व्यवसायी छिरिङ लामा बताउँछन् । अफ सिजनको कुरा छाडौं, सिजनमा पनि पर्यटक आएनन्, उनले भने, यो बर्खाले बाटो पनि बिगारेको छ । मनास्लु हिमाल चढ्ने पर्यटकको सामान पनि हेलीबाट ढुवानी भयो । पैदलमार्गका होटलमा बस्ने पर्यटकको संख्या त्यसै पनि घटे । पदमार्ग सुधारमा पनि जोड दिनुपर्ने उनको भनाइ छ । झन्डै ३ करोड रुपैयाँ खर्चिएर २०७१ बाट नामरुङमा होटल सञ्चालन गर्दै आएका छन् । कोभिडले व्यवसाय धरापमा परेकोमा उनी चिन्तित छन् । कोभिडले बर्बाद बनायो । हामी आफ्नै घर भएकालाई ठूलो समस्या छैन, भाडामा बसेकाहरूको चाहिँ उठीबास लाग्ने अवस्था छ, उनले भने । मनास्लु क्षेत्रअन्तर्गतको चुम र नुब्री उपत्यका भ्रमणका लागि दुई साताको प्याकेजमा पर्यटक आउने गरेका छन् । चुम उपत्यका पुग्ने पैदलमार्गअन्तर्गत लोक्पाको पहिरोका कारण भदौ र असोज महिना उक्त क्षेत्र घुम्न पुगेका पर्यटक समस्यामा परे । केही पर्यटक भने जोखिम मोलेरै भए पनि चुम उपत्यका पुगेका थिए । उत्तरी क्षेत्रको भौगोलिक अवस्थिति, हिमशृंखला, सांस्कृतिक मठ, मन्दिर र गुम्बा अवलोकन पर्यटकको रोजाइमा पर्ने गरेको छ ।"
जलवायु परिवर्तनसम्बन्धी उत्कृष्ट भ्लगलाई ६० लाख पुरस्कार,"काठमाडौं (कास) जलवायु परिवर्तनले नेपालको हिमाली क्षेत्रमा पारेको असर देखाउन सफल एक उत्कृष्ट भिडियो ब्लग (भ्लग) लाई ५० हजार अमेरिकी डलर (करिब ६० लाख रुपैयाँ) पुरस्कार प्रदान गर्ने गरी भ्लग प्रतियोगिता आयोजना गरिएको छ ।प्रतियोगितामा ११ वटा भ्लग समावेश छन् । कात्तिक ३ देखि ११ सम्म विभिन्न देशका झ्लगर र तिनका त्रु गरी करिब १ सय जनाको टोली खुम्बु क्षेत्र र सगरमाथा आधारशिविर पुगेको थियो । एक साताको बसाइमा उनीहरूले बनाएका ३ देखि १० मिनेट लामा भ्लगमध्ये उत्कृष्ट तीनलाई नगद पुरस्कार प्रदान गरिने आयोजक पार्टी नेपालले जनाएको छ ।दोस्रो उत्कृष्ट भ्लगलाई ३० हजार अमेरिकी डलर (करिब २६ लाख रुपैयाँ) र तेस्रो उत्कृष्ट भ्लगलाई २० हजार अमेरिकी डलर (करिब २४ लाख रुपैयाँ) प्रदान गर्ने भनिएको छ । हिमनदीको महत्त्व, नदीनालाको उत्पत्ति, जलवायु परिवर्तन आदिबारे थाहा पाउन हामी हिमालमै पुग्नुपर्छ, पार्टी नेपालका श्री गुरुङले भने, त्यसैले हामीले भ्लगरहरूलाई सगरमाथा लगेका थियौं । मंगलबारबाट खुला भएको पब्लिक भोटिङमार्फत उत्कृष्ट पाँच भ्लग छानिने र त्यसपछि निर्णायक टोलीले तीनवटा सर्वोत्कृृष्ट भ्लग छान्ने मंलगबार आयोजित पत्रकार सम्मेलनमा जानकारी दिइयो । निर्णायक टोलीमा अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक पेमा ग्यात्सो, नेपाल पर्यटन बोर्डका प्रमुख कार्यकारी अधिकृत (सीईओ) धनञ्जय रेग्मी, अमेरिकी दूतावासका जनसम्पर्क विभाग प्रमुख ग्यारेट ई विल्करसन, नेपाल पर्वतारोहण संघका प्रमुख सन्तवीर लामा र यूएनएनडीका प्रतिनिधि सम्मिलित छन् । छाया सेन्टरमा आयोजित पत्रकार सम्मेलनमा ११ मध्ये ६ वटा भिडियो प्रदर्शन गरिएको थियो । कोलम्बिया, भारत, नेपाल, फिलिपिन्स, थाइल्यान्ड र अमेरिकाका भ्लगरहरूले खुम्बु क्षेत्रको भ्रमण गरी भिडियो बनाएका छन् । उनीहरूलाई वर्ल्ड भ्लग च्यालेन्जको सामाजिक सञ्जालहरूमा गएर भोट गर्न सकिन्छ । यस्ता भ्लगले विश्व मञ्चमा नेपाल चिनाउन र जलवायु परिवर्तनले हिमाली क्षेत्रमा निम्त्याएका समस्या बाहिर ल्याउन सघाउने नेपाल पर्यटन बोर्डका सीईओ रेग्मीले बताए । हामीले गर्दै आएको प्रचारभन्दा यस्ता भ्लगहरू बढी प्रभावकारी देखिएका छन्, उनले भने, प्रतियोगितामा सानो सहयोगी बन्न पाएकामा खुसी छौं ।कोभिड महामारीका कारण सुनसान बनेको खुम्बु क्षेत्रलाई भ्लग प्रतियोगिताले ऊर्जा प्रदान गरेको एक्सपिडिसन लिडर मिङ्मा डेभिड शेर्पाको भनाइ छ । एकैचोटि एक सय जनाको समूह त्यहाँ पुगेको थियो, उनले भने, उनीहरूले स्थानीय संस्कृति बुझ्न पनि पाए । आआफ्नो देशमा लोकप्रिय रहेका र सामाजिक सञ्जालमा लाखौं फलोअर भएका भ्लगरमार्फत नेपाल र नेपालको हिमाली क्षेत्रको प्रचार गर्दै पर्यटन प्रवर्द्धनमा टेवा पुर्याउने उद्देश्यले प्रतियोगिता गरिएको आयोजकले बताएको छ । फिलिफिन्सका विल दासोभिचको भ्लगमा उनले हिमनदीको महत्त्व र तिनको विनाशले पर्यावरणमा पार्ने असरलाई रोचक ढंगले प्रस्तुत गर्न सक्नु चुनौतीपूर्ण भएको बताएका छन् । जलवायु परिवर्तनका कुरा राखेर एउटा सामान्य भिडियो बनाउन त सजिलै होला । तर त्यसलाई रोचक ढंगले देखाउनु गाह्रो काम हो, उनले भनेका छन्, यसमा आफ्ना व्यक्तिगत अनुभव जोड्न सके राम्रो हुन्छ । यो भिडियोमा मैले खुुुुुुुम्बुका हिमालसँगको मेरो नाता देखाउन खोजेको छु । योसँगै हिमनदीबारे पनि सँगसँगै देखाएको छु ।भ्लगरहरूले आआफ्ना भाषामा भिडियो बनाएका छन् । अङ्ग्रेजी सबटाइटल राखिएको छ । प्रतियोगितामा युआनेस भेलेज (कोलम्बिया), आशिष भाटिया (भारत), सौमेश पाण्डे (भारत), विशाखा फुलसुंगे (भारत), विश्वास राई (नेपाल), निशा खालिङ (नेपाल), विल दासोभिच (फिलिपिन्स), नेथन बार्टलिङ (थाइल्यान्ड), वानलापा बार्टलिङ (थाइल्यान्ड), ज्यारेड स्टिल (अमेरिका) र क्रेग एडम्स (अमेरिका) का भ्लगरले सहभागिता जनाएका छन् ।"
एमएडब्लू लाइफले ल्यायो जिप ग्लाडियटर,"काठमाडौं (कास) नेपालका लागि जिपको आधिकारिक विक्रेता एमएडब्लू लाइफले जिप र्यांग्लरको लाइनअपमा नयाँ जिप ग्लाडियटर थपेको छ । ग्लाडियटर जिपको आइकनिक र्यांग्लरमा आधारित छ । एमएडब्लू लाइफले यसअघि आफ्नो सीबीयू लाइनअपमा टू डोर र फो डोर रुबिकन र फो डोर सहारा र्यांग्लर उपलब्ध गराउँदै आएको थियो । कम्पनीले नेपालमा ग्लेडियटरको ओभरल्यान्ड ट्रिम ल्याएको हो, जसमा ३६ लिटरको पेन्टास्टार भी६ पेट्रोल इन्जिन छ । यसले २०६ किलोवाट पावर र ३२७ एनएम टर्क उत्पन्न गर्छ । यसको अफरोड क्यापाबिलिटी जिपको सेलेकट्र्याक एक्टिभ अनडिमान्ड ४ बाई ४ सिस्टमले दिन्छ । यो सिस्टमले २७२ः१ लो रेन्ज गियर रेसियो र ३७३ रियर एक्सल रेसियोसहितको डाना ४४ एक्सल गरी टुस्पिड ट्रान्सफर केस अफर गर्छ । भी६ इन्जिनलाई लोएन्ड टर्कका लागि अप्टिमाइज गरिएको छ, जुन अफरोडिङका लागि आवश्यक छ । ग्लेडियटरको टोविङ क्षमता २७२१ केजी रहेको कम्पनीले जनाएको छ ।"
नयाँ ज्याक टी८ को बुकिङ खुल्यो,"काठमाडौं (कास) सांग्रिला मोटर्सले नेपाली बजारमा ५६ लाख ९९ हजार रुपैयाँ सुरुवाती मूल्यमा अल न्यू ज्याक टी८ पिकअप गाडीको प्रिबुकिङ खुलाएको छ । नेपालमा छिट्टै गाडी सार्वजनिक गरिने कम्पनीले जनाएको छ । टी८ लाइनअपमा ४ह४ को डबलक्याब छ, जुन टी६ डबलक्याब सेग्मेन्टभन्दा माथि प्रिमियममा उपलब्ध छ । इलेक्ट्रोनिक रूपमानियन्त्रित टाइमसेरिङ फोरह्विलड्राइभ प्रणाली यसमा छ । यसको शक्तिशाली नयाँ इन्जिन र जीवनशैली अनुरूप रहेका सुरक्षा सुविधा आकर्षक डिजाइन पारिवारिक र उपयोगिताआधारित ड्राइभका लागि लक्षित रहेको कम्पनीको दाबी छ । यसमा रहेको २० लिटर टर्बोडिजेल इन्जिन जर्मन कम्पनी एफईभीसँगको सहकार्यमा विकास गरिएको कम्पनीले बताएको छ । हालै इन्जिनियरिङ गरिएको र अधिक रेस्पोन्सिभ कमनरेल टर्बोडिजेल इन्जिनमा इन्टरकुलर तथा इलेक्ट्रिकल भेरिएबल जियोमेट्री टर्बोचार्जरको सुविधा यसमा छ । यो ६स्पिड एमटीसहित उपलब्ध रहेको पनि कम्पनीले जनाएको छ ।"
गोली लागेझैं भयो : प्रधानमन्त्री,"थिम्पु (एजेन्सी) कोरोना महामारीका कारण विश्वका २ सय देश प्रभावित भएका छन् । अमेरिकाको जोन्स होप्किन्स विश्वविद्यालयको कोरोना भाइरस रिसोर्स सेन्टरका अनुसार अहिलेसम्म विश्वभर करिब ३८ करोड संक्रमित भइसकेका छन् । त्यस्तै ५६ लाख ७३ हजारभन्दा बढीको मृत्यु भइसकेको छ ।पछिल्लो समय कोरोनाको नयाँ भेरिएन्ट ओमिक्रोन विश्वका विभिन्न मुलुकमा पुनः फैलिइएको छ । पछिल्ला २८ दिनमा ८ करोडभन्दा बढीमा संक्रमण पुष्टि भएको छ भने २ लाख १७ हजारभन्दा बढीको मृत्यु भएको छ । कोरोना महामारीका कारण दक्षिण एसियामा सबैभन्दा बढी भारत प्रभावित भएको छ ।दोस्रो लहरमा भारतमा एकै दिन ४ लाखसम्ममा संक्रमण पुष्टि भएको थियो । भारतमा अहिलेसम्म करिब ५ लाखको कोरोना संक्रमणबाट मृत्यु भएको छ । दक्षिण एसियाली मुलुकमध्ये हिमाली मुलुक भुटान सबैभन्दा कम प्रभावित छ । भुटानमा अहिलेसम्म ४ हजार ६ सय ८५ जना संक्रमित भएका छन् भने ४ जनाको मात्रै मृत्यु भएको छ । भुटानबाहेक तथ्यांक सार्वजनिक नगरेका कारण उत्तर कोरिया र तुर्केमेनिस्तानमा पनि महामारीका कारण कति क्षति भयो भन्ने यकिन विवरण प्राप्त भएको छैन । भुटानमा महामारी रोकथामका लागि सरकारले प्रभावकारी कदम चालेको बताइन्छ ।करिब ८ लाख जनसंख्या भएको भुटानमा योग्यमध्ये अधिकांशले खोप लगाइसकेका छन् । भुटान सरकारका अनुसार करिब १ लाख ३० हजार १२ वर्षमुनिका बालबालिका अहिले पनि खोप लगाएका छैनन् । उनीहरूबाट घरमा रहेका पाका उमेरका व्यक्तिलाई कोरोना सर्छ कि भन्ने चिन्ता थपिएको भुटान सरकारले जनाएको छ ।गत शुक्रबार भुटानमा कोरोनाबाट एक जनाको मृत्यु भएको छ । उनी नियमित रूपमा डायलसिस गराउँदै आएकी मिर्गौला बिरामी रहेको भुटानका प्रधानमन्त्री डाक्टर लोटे छिरिङले बताएका छन् । महामारीविरुद्धको लडाइँकै बीचमा एउटा महत्त्वपूर्ण जीवन गुमेको प्रधानमन्त्री छिरिङले बताएका छन् । सामाजिक सञ्जालमा लामो सन्देश पोस्ट गर्दै प्रधानमन्त्री छिरिङले भनेका छन्, महामारीविरुद्धको लडाइँकै बीच हामीले हिजो एक महत्त्वपूर्ण जीवन गुमाएको थाहा पाउँदा गोली लागेझैं भएको छ । उहाँ डायलसिस गराउँदै आउनु भएकी मिर्गौला बिरामी हुनुहुन्थ्यो । एक जना प्रिय साथी गुमाउनुपर्दा पूरा देश नै दुःखी छ ।प्रधानमन्त्री छिरिङले भने, महामारीविरुद्ध एक अथक् लडाइँ लड्दै हामीले प्रत्येक भुटानी नागरिकको जीवन बचाउनुपर्छ र सक्नुपर्छ । भुटानमा पहिलो पटक सन् २०२० मार्चमा कोरोना पुष्टि भएको थियो । गत शुक्रबार भुटानमा एकैदिन २ सय ५ जनामा संक्रमण पुष्टि भएको थियो । प्रधानमन्त्री छिरिङले शुक्रबारको घटनाले आफूहरूलाई झस्काएको र अझै धेरै काम गर्नुपर्ने जिम्मेवारी थपेको पनि जनाएका छन् ।अरू भेरिएन्टभन्दा ओमिक्रोन निकै संक्रामक रहेको उल्लेख गर्दै प्रधानमन्त्री छिरिङले भुटानमा ६५ वर्षमाथिका ५६ हजार नागरिक जोखिम समूहमा रहेको र ९० हजार दीर्घरोगी भएको समेत जनाएका छन् । अन्य देशमा अस्पताल भर्ना हुने बिरामीको संख्या घटाउनुलाई सफलताका रूपमा हेरिए पनि भुटानमा भने परिस्थिति फरक रहेको उनको भनाइ छ । उनले भनेका छन्, हाम्रो उद्देश्य रोग निर्मूल नै हो किनकि हामीले महत्त्वपूर्ण जीवन गुमाउन सक्दैनौं । हाम्रा राजाले हामीलाई दिएको महत्त्वपूर्ण जिम्मेवारी पनि त्यही हो ।पछिल्लो समय संक्रमणपछि अस्पताल जाने र मृत्यु हुनेमध्ये अधिकांश खोप नलगाएका व्यक्ति भएको उल्लेख गर्दै तत्काल बालबालिकालाई खोप अभियान सुरु गरिने प्रधानमन्त्री छिरिङले बताएका छन् । १२ वर्षमाथिका ८ हजार ५ सय जना खोप लगाउन बाँकी रहेको उनले जानकारी दिएका छन् । सबैले अहिले सजगता अपनाए कोरोना महामारीबाट राहतको श्वास लिने दिन छिट्टै आउने पनि उनको भनाइ छ । खोप नलगाएका सबैलाई तत्काल खोप लगाउन आग्रह गर्दै छिट्टै सबैलाई बुस्टर डोज दिने प्रतिबद्धता पनि उनले व्यक्त गरेका छन् ।"
बेलायतका विमानस्थलबाटै फर्काइँदै नेपाली विद्यार्थी,"(लन्डन)  बेलायतको युनिभर्सिटी अफ सेन्ट्रल ल्यांकसायरमा स्नातक तह (ब्याचलर अफ आर्टस् विथ अनर्स इन बिजनेस म्यानेजमेन्ट) पढ्न आएका चार जना विद्यार्थी जनवरी तेस्रो साता म्यानचेस्टर विमानस्थलमा समातिए । सोधपुछ गर्दा ती विद्यार्थीले झूटा विवरण पेस गरेको, आफूले अध्ययन गर्ने विषयवस्तुबारे पर्याप्त ज्ञान नभएको, विश्वविद्यालयलाई तिर्न बाँकी शुल्क र खान बस्नका लागि बैंकमा रकम नभएको, अंग्रेजीसमेत राम्ररी बोल्न नसकेर दोभाषे राख्नुपरेको आदि कारण देखाउँदै अध्यागमन अधिकृतले अध्यागमन ऐन, १९७१ अन्तर्गत भिसा रद्द गरेर नेपाल फिर्ता पठाइदिएका थिए । अचेल यस्ता घटना दोहोरिरहेका छन् । बेलायतले जुलाई १ देखि कुनै पनि ब्रिटिस विश्वविद्यालयबाट स्नातक तह पूरा गरेका विदेशी विद्यार्थीले थप २ वर्ष काम गर्न पाउने नियम लागू गरेपछि नेपालबाट पनि सयौं विद्यार्थी यहाँ पढ्न आएका छन् । तर, अंग्रेजीमा दख्खल नहुनु, आफू पढ्ने विश्वविद्यालय, कोर्स र बेलायती जीवनबारे पर्याप्त जानकारी नराख्नु, एजेन्टमा भर पर्नु र अध्ययनभन्दा कमाइ मुख्य लक्ष्य राख्न थालेपछि विद्यार्थीहरू बिचल्लीमा पर्ने गरेका हुन् । हडर्सफिल्ड युनिभर्सिटीका एसोसिएट डिन (इन्टरनेसनल) प्रा डा पदम सिम्खडा विशेषगरी दक्षिण एसियाबाट आउने विद्यार्थीमा समस्या पाइएको बताउँछन् । मेरो जिम्मेवारी नै अन्तर्राष्ट्रिय विद्यार्थीका समस्या सुल्झाउन प्रयास गर्ने भएकाले हरेक दिन नेपाली विद्यार्थी अप्ठेरोमा परेको सुन्नमा आउँछ । विद्यार्थीमा तयारी नहुनु नै यो समस्याको प्रमुख कारण हो, डा सिम्खडाले कान्तिपुरसँग भने, विद्यार्थी आफूले केही काम नगरी एजेन्टमा भर पर्ने गर्छन् । कतिपयलाई कोर्स के, कहाँ र कहिले सुरु गर्ने ? मोड्युल के हो ? बेलायत आएर कसरी सर्भाइभ गर्ने जस्ता सामान्य ज्ञान पनि हुँदैन । पढ्न बेलायत आउने भएपछि गृहकार्य त चाहियो नि ।डा सिम्खडा यूकेभिआईले अक्टोबर २० देखि यूके पढ्न आउन आईएलटीएस अनिवार्य गरेको जनाउँदै पहिले नै अंग्रेजीबिना आवेदन दिएका विद्यार्थी अहिले यता आएर अध्यागमनमा समस्या झेल्न बाध्य भएका बताउँछन् ।यसमा नेपालस्थित शैक्षिक कन्सल्टेन्सीको पनि दोष छ । कन्सल्टेन्सीले कमिसनको प्रलोभनमा जस्ता विद्यार्थी पनि भर्ना गरिदिने, आईएलटीएस नभए पनि विश्वविद्यालयको आन्तरिक अंग्रेजी परीक्षाले चल्छ भनेर प्रोत्साहित गर्ने, कमाइन्छ भनेर सपना देखाउने अनि लन्डनमा जति पनि काम छ भनेर म्यानचेस्टर र लिभरपुल पठाइदिने गर्दा विद्यार्थी बिचल्लीमा पर्छन्, उनले भने । ब्राइटनस्थित युनिभर्सिटी अफ ससेक्समा अन्तर्राष्ट्रिय मानवअधिकार कानुनमा मास्टर्स गरिरहेकी चिभिनिङ स्कलर हुन् सरिता सुवेदी । बेलायत आएर पढ्नु आफैंमा राम्रो भए पनि आउनुअघि यहाँको अवस्था र आएपछि कलेजलाई तिर्ने शुल्क, खानेबस्ने प्रबन्ध कसरी गर्ने भन्नेबारे राम्रोसँग जानकारी लिएर आए दुःख पाउनबाट बचिने उनको बुझाइ छ ।म आफू पूर्ण छात्रवृत्तिमा अध्ययन गरिरहेको भए पनि यहाँको विद्यार्थी जीवन सहज छैन भन्ने महसुस गरेकी छु, चार महिनाअघि बेलायत आएकी उनले कान्तिपुरसँग अनुभव साटिन्, बेलायतमा धेरै सिक्ने अवसरका बाबजुत पनि कतिपय नेपाली विद्यार्थीले बीचमै अध्ययन छोड्ने गरेको देखें । त्यसको प्रमुख कारण नेपालबाट आउनुअघि कुन विश्वविद्यालय र विषय आफ्ना लागि अनुकूल छ भनेर नबुझ्नु, पैसा कमाउने मात्र उद्देश्य राखेर आउने गर्दा धेरैले दुःख पाएका छन् ।बेलायतमा विद्यार्थीका लागि धेरै प्रकारका छात्रवृत्ति पनि भएकाले बुझेर आवेदन दिए आर्थिक रूपमा समेत सहज हुने उनको सुझाव छ । यहाँका विश्वविद्यालयको पढाइ र बेलायती जीवनयापन नेपालभन्दा धेरै फरक छ । यहाँ पढेर कति अंक ल्यायौ भन्दा पनि के सिक्यौ भन्ने कुरामा धेरै ध्यान दिइन्छ । दुःख नगरी केही पनि प्राप्त गर्न सकिँदैन भन्ने कुरा बुझ्न यहाँ धेरै समय लाग्दैन, उनले भनिन् ।लन्डनस्थित नेपाली दूतावासले विद्यार्थीका समस्या सोसल मिडिया र समाचारमार्फत थाहा पाएपनि आधिकारिक रूपमा कसैले सम्पर्क नगरेको जनाएको छ । हामीले सोसल मिडियातिर विद्यार्थी फिर्ता पठाइएको चाल पायौं । तर, कसैले पनि यो समस्या पर्यो भनेर दूतावासमा फोन गरेको छैन, कार्यवाहक राजदूत रोशन खनालले भनिन्, हामी वास्तविक तथ्य बुझ्न प्रयासरत छौं ।"
जोन्सनको आलोचना झन् बढ्यो,"लन्डन (कास) बेलायतमा कोभिड१९ नियन्त्रणका लागि राष्ट्रव्यापी लकडाउन भइरहँदा प्रधानमन्त्री कार्यालयमै पार्टी गरिएकोबारे छानबिन प्रतिवेदनपछि प्रधानमन्त्री बोरिस जोन्सन थप आलोचित बनेका छन् । प्रधानमन्त्री जोन्सनले आफ्नो कार्यालयमा भएका भनिएका त्यस्ता पार्टीहरूबारे छानबिन गर्न वरिष्ठ निजामती कर्मचारी सु ग्रेलाई जिम्मा दिएका थिए ।ग्रेले सोमबार प्रधानमन्त्री जोन्सनलाई बुझाएको प्रतिवेदनको सार संसद्मा प्रस्तुत भएपछि प्रधानमन्त्रीको राजीनामाको माग झनै बढेको छ । संसद्मा प्रतिपक्ष लेबरसहित सत्तारूढ सांसदहरूले प्रधानमन्त्री जोन्सनको आलोचना गरेका छन् । प्रधानमन्त्रीले भने माफी माग्दै आफू र सरकार विश्वास गर्न लायक भएको दाबी गर्दै अब उप्रान्त कार्यालय सञ्चालनमा सुधार गर्ने वाचा गरेका छन् ।बीबीसीका अनुसार सु ग्रे प्रतिवेदनले लकडाउनका बेला सन् २०२० मे १५ देखि १६ अप्रिल २०२१ सम्म प्रधानमन्त्री तथा मन्त्रिपरिषद्को कार्यालय र शिक्षा मन्त्रालयमा गरी १६ वटा पार्टी आयोजना गरिएको बताएको छ । १६ मध्ये १२ वटा पार्टीबारे लन्डन मेट प्रहरीले अनुसन्धान गरिररहेको छ ।प्रधानमन्त्री जोन्सनको जन्म दिन, उनका विशेष सल्लाहकार डोमिनिक कमिङको बहिर्गमन, क्रिसमस, प्रधानमन्त्री कार्यालयका कर्मचारीहरूको बिदाइका अवसरमा त्यस्ता पार्टी आयोजना भएको प्रतिवेदनमा उल्लेख छ । प्रतिवेदनले नेत्त्वृको असफलता र काममा मादक पदार्थ पिउने संस्कृतिबारे पनि औंल्याएको छ ।सुले सो प्रतिवेदन तयार गर्न ७० जनाभन्दा बढीसँग अन्तर्वार्ता गरेकी थिइन् । उनले विभिन्न इमेल, तस्बिर, ह्वाट्स एप म्यासेज, टेक्स्ट म्यासेजसमेत जाँच गरेकी थिइन् । प्रहरीले अनुसन्धान गरिसकेपछि उक्त प्रतिवेदनको पूर्ण दस्ताबेज प्रकाशित गरिने बेलायती प्रधानमन्त्री कार्यालयले जनाएको छ ।"
"गोल, पेनाल्टी र रातो कार्ड","चार रातो कार्डबोट्लरले ७१ औं मिनेटमा अञ्जनमाथि फाउल गर्न पुगे । उनले अञ्जनलाई लडाएपछि पनि नियतवश खुट्टा कुल्चिदिए । त्यसपछि तनाब बढ्दो र मिडफिल्डर पूजन उपरकोटीले बट्लरलाई बलले हानिदिए । खेलाडीहरूबीच धकेलाधकेल भयो । नेपालका गोलकिपिङ कोच विकास मल्ल र व्यवस्थापक मधुसूदन उपाध्याय नियम उल्लंघन गर्दै मैदानको बीचमै पुगे । केहीबेरको तनावपछि रेफ्री नवीन्द्र महर्जनले पूजन र बट्लरलाई दोस्रो पहेँलो कार्ड (रातो) देखाउँदै मैदानबाहिर पठाइदिए । यी दुईले यसअघि नै पहेँलो कार्ड पाइसकेका थिए । प्रशिक्षक मल्ललाई पनि रातो कार्ड देखाउँदै बेन्च बाट निकालिएको थियो ।दुवै टिम दस खेलाडीमा सीमित भएपछि खेलाडीहरू बलमाथिको नियन्त्रण राख्नेभन्दा शारीरिक खेलमै केन्द्रित भए । त्यसैले हुनसक्छ, डिफेन्डर गौतम श्रेष्ठलाई ७९ औं मिनेटमा इमानुएल फुलचन्दले डरलाग्दो ट्याकल गरे । दोस्रो हाफमा मात्रै मैदानमा प्रवेश गरेका उनी पनि दोस्रो पहेँलो कार्ड बेहोर्दै मैदान छाडेपछि मोरिसस ९ खेलाडीमा खुम्चियो । तर, संख्यात्मक रूपमा बढी खेलाडी भएको फाइदा नेपालले उठाउन सकेन । मोरिससका प्रशिक्षक टोनी फ्रान्कोइसले उक्साहटमा आफ्ना खेलाडीहरू सम्हालिन नसक्दा रातो कार्ड बेहोर्नुपरेको बताए । खेल भने राम्रो खेल्यो । अवसर सिर्जना गरेका पनि हौं तर गोल गर्न सकेनौं र हार्न पुग्यौं, उनले भने ।नेपाली टिमका प्रशिक्षक अल्मुताइरीले आफ्नो टिमले राम्रो खेलेको बताए । भने, दुवै खेलको जित मैले सोचेभन्दा राम्रो नतिजा हो । यो एसियन कप छनोटको तयारी हो । नयाँ र युवा खेलाडीहरूले राम्रो प्रदर्शन गरे । यसमा खुसी छु । दुई जितबाट हामीले फिफा वरीयतामा पनि थप अंक जोडेका छौं । वरीयतामा नेपाल (१६९ औं स्थान) भन्दा तीन स्थानमुनिको टिम हो मोरिसस । हिन्द महासागरको टापुको यो टिम पनि अफ्रिका कप अफ नेसन्स छनोटको प्रारम्भिक चरणमा प्रतिस्पर्धा गर्ने तयारीमा यहाँ आएको हो । खेलले ठीक ९० मिनेट छुँदा विद्युतलाइन गएपछि फ्लडलाइट मधुरो भयो । स्कोरबोर्ड त झ्याप्पै निभ्यो । खेललाई निरन्तरता दिनसक्ने गरी प्रकाश नभएपछि दर्शकहरूले मोबाइलको लाइट बालिदिए । तर, जेनेरेटरको सहयोगमा फ्लडलाइटबाट फेरि रंगशाला उज्यालो बनाएर खेल सुचारु गर्ने बेलासम्म प्रतिस्पर्धा रोकिएको ८ मिनेट भइसकेको थियो ।"
सन्दीप मेगा अक्सनमा,"काठमाडौं (कास) नेपालका कप्तान सन्दीप लामिछाने इन्डियन प्रिमियर लिग (आईपीएल) को मेगा अक्सनमा छानिने एक्लो नेपाली खेलाडी भएका छन् । आईपीएलले फेब्रुअरी १२ र १३ मा भारतको बेंग्लोरमा आयोजना गर्न लागेको मेगा अक्सनका लागि मंगलबार खेलाडी सूची सार्वजनिक गरेको छ । नेपालबाट १५ खेलाडीले अक्सनका लागि नाम दर्ता गराए पनि अन्तिम सूचीमा २१ वर्षे सन्दीपमात्र समेटिएका हुन् । दुई दिने मेगा अक्सनका लागि ५ सय ९० खेलाडी अन्तिम सूचीमा परेका छन् । त्यसमध्ये २ सय १५ विदेशी खेलाडी छन् । सन्दीप एसोसिएट खेलाडीको सूचीमा छन् । उनीसहित यो सूचीमा नामिबियाका डेविड वाइज, अमेरिकाका अली खानलगायत खेलाडी छन् । दर्ता नभएका ४४ खेलाडीले अक्सनमा प्रवेश पाएका छन् । फ्रेन्चाइज टोलीहरूले दर्ता नभएका खेलाडीलाई पनि आफ्नो अनुरोधमा अक्सनमा समावेश गराउन पाउने प्रावधान छ । सन् २०१८ मा सन्दीपलाई दिल्ली डेरडेभिल्स (हाल ः दिल्ली क्यापिटल्स) ले अक्सनमा राखेर न्युनतम मूल्य २० लाख भारु भाउ लगाएको थियो । त्यसपछि सन्दीपले दिल्लीमा तीन वर्ष बिताए ।पहिलो वर्ष दिल्लीले अन्तिम ३ खेलमा मौका दिँदा सन्दीपले ५ विकेट लिएका थिए । २०१९ मा दोस्रो वर्ष दिल्लीबाट उनले ६ खेलमा ८ विकेट लिएका थिए । २०२० मा यूएईमा भएको आईपीएलमा सन्दीपलाई दिल्लीले कुनै खेलमा समावेश गराएन । त्यसपछि दिल्लीले सन्दीपलाई रिलिज गरेको थियो ।गत वर्ष सन्दीपले आईपीएलको मिनी अक्सनमा ४० लाख भारु आफ्नो बेस प्राइस राखेका थिए । तर उनीमाथि कुनै भाउ लागेको थिएन । यसपालि पनि अक्सनका लागि सन्दीपले आफ्नो पारिश्रमिक ४० लाख भारतीय रुपैयाँ तोकेका छन् । ४८ खेलाडी अक्सनमा आफ्नो भाउ २ करोड भारु तोकेका छन् । त्यस्तै २० खेलाडीले १ करोड ५० लाख र ३४ खेलाडीले १ करोड भारु आफ्नो भाउ राखेका छन् । श्रेयस ऐर, रविचन्द्रन अश्विन, ट्रेन्ट बोल्ट, प्याट कमिन्स, क्विन्टन डी कक, शिखर धवन, फाफ डु प्लेसिस, कागिसो राबाडा, मोहम्मद सामी, डेविड वार्नरलगायतका खेलाडीको अक्सनमा भाउ २ करोडदेखि सुरु हुनेछ । यसै सिजनदेखि आईपीएलमा ८ टिमलाई बढाएर १० पुर्याइएको छ । लखनउ सुपर जायन्ट्स र टिम अहमदाबाद नयाँ फ्रेन्चाइज टोली हुन् ।"
दक्षिण कोरिया विश्वकपमा,"जापान नजिकिँदैफर्ममा रहेको जापान विश्वकपको नजिक पुगेको छ । जापानले छनोट चरणमा समूह बी को शीर्षस्थानमा रहेको साउदी अरेबियालाई २० ले पराजित गर्यो । लिभरपुलका फरवार्ड ताकुमी मिनामिनोको गोलमा चार पटकको एसियन च्याम्पियन्स जापानले पहिलो हाफमा अग्रता लियो । उत्तरी टोकियोको साइतामामा भएको खेलमा मध्यान्तरलगत्तै जुन्या इटोले दोस्रो गोल गरे । मिनामिनोले पछिल्लो ४ खेलमा ४ गोल गरेका छन् । समूह बी को यो खेल सुरु हुनुअघि साउदी ४ अंकले अगाडि थियो । जापानविरुद्ध जित हात पारेको भए टोली यसै वर्ष कतारमा हुन लागेको विश्वकपमा छनोट हुने थियो । तर जापानको जितले दुई शीर्ष टोली विश्वकपमा पुग्ने स्थानका लागि ठूलै प्रतिस्पर्धा हुने देखिएको छ । दुई खेल खेल्न बाँकीको अवस्थामा साउदीको १९ र जापानको १८ अंक छ । समान ७ खेल खेलेका अस्ट्रेलिया र ओमान मंगलबार राति खेल्दैछन् । अस्ट्रेलियाको १४ र ओमानको ७ अंक छ । ८८ खेल खेलेका चीनको ५ र भियतनामको ३ अंक छ । पुछारका यी दुई टोली विश्वकप दौडबाट बाहिरिइसकेको छ । भियतनामले पहिलो जित हात पार्नेक्रममा चीनमाथि ३१ को नतिजा निकाल्यो । समूहका शीर्ष दुई टोली सोझै छनोट हुने प्रावधान छ भने तेस्रो टोली प्लेअफमार्फत विश्वकपमा पुग्न सक्छ । जापानले मार्च २४ मा अस्ट्रेलियासँग सिड्नीमा खेल्दै छ, जुन खेलले यो समूहबाट विश्वकपमा पुग्ने टोली तय गर्न सक्छ । जापनले अन्तिम खेल घरेलु मैदानमा भियतनामसँग खेल्नेछ । हामीले यही गतिमा विजय हात पार्ने हो भने हामीलाई कसैले प्रभावित पार्न सक्दैन, जापानका व्यवस्थापक हाजिमे मारियासुले भने, अस्ट्रेलियासँगको खेलका लागि हाम्रो तयारी राम्रो होस् भन्ने चाहन्छु, जहाँ विजय हात पार्यौं भने हामी आफै विश्वकपमा पुग्नेछौं । पहिलो तीन खेलमा २ खेल हारेर जापानले विश्वकप छनोटमा निराशाजनक सुरुआत गरेको थियो । तर, त्यसयता जापानले लगातार ५ खेल जितेको छ । अब्दुलेलाह अल माल्कीले २३ औं मिनेटमा चोट बोकेर मैदान छाड्नु पनि साउदीलाई दुर्भाग्य बन्यो । साउदीले अब चीनमा गएर खेल्नुपर्नेछ र त्यसपछि अन्तिम खेल घरेलु मैदानमा अस्ट्रेलियासँग खेल्नेछ । छनोट चरणको खेल सुरु हुनुअघि नै यी तीन टोलीबीच ठूलो प्रतिस्पर्धा हुन्छ भन्ने मलाई थाहा थियो, साउदीका व्यवस्थापक हर्भ रेनार्डले भने, तीनै टोलीका लागि अझै महत्त्वपूर्ण खेलहरू बाँकी छन्, जसले विश्वकप छनोटको यी खेललाई प्रभावित पार्न सक्छ ।"
अनलाइन पुम्से तेक्वान्दो हुने,"काठमाडौं (कास) काठमाडौं जिल्ला तेक्वान्दो संघको आयोजनामा प्रथम काठमाडौं जिल्लाव्यापी अन्तर डोजाङ प्रमुख अनलाइन पुम्से तेक्वान्दो प्रतियोगिता हुने भएको छ । माघ २८ मा हुने प्रतियोगितामा विभिन्न २ सय डोजाङका २ सय डोजाङ प्रमुखको सहभागिता रहने आयोजक संघका अध्यक्ष अशोक खड्काले जनाएका छन् । दुई एकल स्पर्धा समावेश गरिएको छ । पुरुषमहिला १८ वर्षमाथि उमेर समूहको खेल हुनेछ । पुरुषमहिला दुवैमा समान नगद पुरस्कार राखिएको छ । विजेताले ५ हजार, उपविजेताले ३ हजार र तेस्रोले २ हजार रुपैयाँ पुरस्कार पाउनेछन् । सहभागीका लागि माघ २३ देखि २६ सम्म भिडियो पठाउने अवधि तोकिएको छ । भिडियो बढीमा १ मिनेट २० सेकेन्डको मात्र हुनुपर्ने आयोजकले जनाएको छ ।"

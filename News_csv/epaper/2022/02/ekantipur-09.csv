शीर्षक,विवरण
जसपा फुटको संघारमा,"(काठमाडौं)  अध्यक्ष उपेन्द्र यादव र संघीय परिषद् अध्यक्ष बाबुराम भट्टराईबीच द्वन्द्व चर्को बनेपछि जनता समाजवादी पार्टी (जसपा) फुटको संघारमा पुगेको छ । यादवमाथि एकलौटी ढंगले काम गरेको आरोप लगाउँदै आएको भट्टराई पक्ष पार्टीमा सकेसम्म ५१ प्रतिशत पुर्याउने, नभए अर्को पार्टी गठन गर्ने तयारीमा जुटेको छ । अध्यक्ष यादवलाई अन्तिम दबाबका रूपमा तत्काल केन्द्रीय समिति बैठक बोलाउन आग्रह गरिएको, त्यो नमाने बहुमत सदस्यको अधिकार प्रयोग गरेर बैठक बस्ने तयारी रहेको भट्टराई पक्षीय एक नेताले बताए । सकेसम्म ५१ प्रतिशत पुर्याएर जसपा कब्जा गर्ने हो, ती नेताले भने, त्यो नभए अर्को पार्टी गठन हुन्छ । ती नेताले पार्टी विभाजनपछि लोकतान्त्रिक समाजवादी पार्टी (लोसपा) सँग एकताको प्रयास हुने पनि जानकारी दिए । भट्टराईजी र लोसपाका नेताबीच छलफल र भेटघाट भइरहेको छ, उनले भने । जसपामा दुई पक्षबीच पहिलेदेखि नै तिक्तता रहे पनि राष्ट्रिय सभा निर्वाचनमा प्रदेश १ का हेमराज राई पराजित भएपछि भट्टराई पक्ष झन् ैचिढिएको भएको हो । राईलाई यादव पक्षले मत नदिएको भट्टराई पक्षको दाबी छ । यादवले पार्टी निर्णयबिना प्रदेश २ को राष्ट्रिय सभा निर्वाचनमा मोहम्मद खालिद सिद्धिकीलाई टिकट दिएको पनि भट्टराई पक्षको आरोप छ । भट्टराई पक्षका एक केन्द्रीय सदस्यले एक साताभित्र केन्द्रीय समिति बैठक नभए बहुमतका आधारमा पार्टीको नेतृत्व भट्टराईले गर्ने दाबी गरे । जसपाका केन्द्रीय कार्यकारिणी सदस्य मोहम्मद इस्तियाक राईले यादवको कार्यशैली तानाशाही प्रवृत्ति को भएकाले मान्य नहुने बताए । उनले पार्टीभित्र सामूहिक नेतृत्वको मुद्दा उठेको जानकारी दिए । पार्टीमा तीन अध्यक्ष व्यवस्था गर्नुपर्ने र त्यसमा क्लस्टरअनुसार आदिवासी, खस आर्य र मधेसीलाई समेट्नुपर्ने माग छ, उनले भने । यादव पक्षले भने तीन क्लस्टर भित्रै धेरै क्लस्टर भएकाले तीन अध्यक्ष रहने प्रणालीमा जान नहुने तर्क गरेको छ । सामूहिक नेतृत्व प्रणाली असफल भइसक्यो, यादव पक्षका एक नेताले भने । नेता राईले पार्टीको विधानमै एउटा संघीय परिषद् अध्यक्ष र दुईवटा कार्यकारी अध्यक्ष पद रहेकाले तिनलाई कायम गर्नुपर्ने बताए । यसमा खासगरी उपेन्द्र यादवले चासो देखाउनु भएन, उनले भने, अन्तिमसम्म प्रयास गर्छौं । सकेसम्म मिलाउने नै हो ।यादव पक्षधर नेता रामसहायप्रसाद यादवले आवश्यकताअनुसार बैठक बस्ने उल्लेख गर्दै अहिले जरुरी नभएर केन्द्रीय समिति बैठक नबोलाइएको बताए । पार्टीमा कुनै पनि किसिमको विवाद र मनमुटाव छैन, उनले भने, कसैले बैठक बस्ने पनि भनेका छैनन्, अध्यक्षज्यूले कसरी बैठक राख्ने ? यादव नेतृत्वको संघीय समाजवादी पार्टी र भट्टराई नेतृत्वको नयाँ शक्ति पार्टीबीच २०७६ वैशाखमा एकीकरण भएर समाजवादी पार्टी बनेको थियो । समाजवादी र राष्ट्रिय जनता पार्टीबीच २०७७ वैशाख १० मा एकीकरण भएर जसपा बनेको हो । जसपाबाट पाँच महिनाअघि महन्थ ठाकुर नेतृत्वको समूह अलग भइसकेको छ ।"
चुनढुंगा उत्खननले महाभारत 'कुरूप,"(पाल्पाअर्घाखाँची)  जंगलको बीच र अग्लो डाँडामा एक्स्काभेटरले खनेर टिपरका टिपर चुनढुंगा ओसार्दा सुरुमा धेरैले आनन्द माने । घाँसदाउरा गर्न जाने उकालीओरालीमा मोटर कुद्न थालेपछि स्थानीय बासिन्दालाई सजिलो पनि भयो । तिनै गाडीमा जंगल जान र घाँसदाउरा ल्याउन पाउँदा सुखानुभूति गरेका उनीहरू अहिले पीरमा छन् ।निरन्तर डाँडा खोतलेर चुनढुंगा निकालेपछि महाभारत क्षेत्रका अग्ला डाँडा सम्मिन थालेका छन् । तल्लो भागबाट हेर्दा ती डाँडा कुरूप बनिसकेका छन् । एक दर्जनभन्दा बढी स्थानमा प्रकृतिको दोहन भइरहेको छ । अहिले प्रदूषण, धूलोधूवाँलगायतका समस्या भोग्न परिरहेको छ, तिनाउ३ का संरक्षणकर्मी अमर प्रधानले भने, धेरै बोल्यो भने विकासविरोधी भन्छन् ।पाल्पाको महाभारत क्षेत्रका ९ ठाउँमा अहिले चुनढुंगा उत्खनन भइरहेको छ । पूर्वको निस्दी गाउँपालिका७, ज्यामिरेको भुटुके, माथागढी गाउँपालिका७, रहवास, माथागढीकै वडा ५ को धामिगाबाट दैनिक सयौं टिपर चुनढुंगा तराई झर्छ । ज्यामिरेको भुटुके डाँडा सम्मिन लागिसकेको छ । रहवासको अवस्था पनि उस्तै छ । तिनाउ गाउँपालिकाको कोलडाँडा, मस्याम, श्रीडाँडा, मरेक, सुकेताल, कचलमा तीव्र उत्खनन भइरहेको छ । सर्देवा र सिद्धेश्वरमा पनि चुनढुंगा उत्खनन जारी छ । २०६४ तिर कञ्चन क्वेरिज र २०६६ मा सिद्धार्थ मिनरल्सबाट दिनमै २०३० टिपर चुनढुंगा लैजान्थे । त्यो क्रम दिनहुँ बढेर अहिले दैनिक दुई हजार टिपर चुनढुंगा तराई निकासी भइरहेको छ तैपनि यसप्रति कसैको ध्यान खिचिएको छैन । महाभारत क्षेत्र कुरूप हुन लागिसक्यो तर अझै पनि कसैलाई मतलब नै नभएको जस्तो छ, नागरिक समाजका अगुवा राजेश अर्यालले भने, प्राकृतिक स्रोत र साधनको यस्तो अवस्था देख्दा अचम्म लाग्छ । महाभारत रेन्जमा पर्ने ज्यामिरेको भुटुकेबाट २४, रहवासबाट ११, मरेक र श्रीडाँडाबाट आठआठ घर खानी सञ्चालन भएकै कारण विस्थापित भए । प्रचलित मूल्यभन्दा केही बढी रकम लिएर उनीहरू अन्यत्र गए । अझ थातथलो छाड्ने क्रम बढेको छ ।महाभारत क्षेत्रको प्राकृतिक स्रोतको क्रूरतापूर्वक दोहनले परिणाम भयावह हुने चिन्ता कसैमा छैन । हामीलाई केकस्तो अवस्था हो भन्नेसमेत जानकारी खानी तथा भूगर्भ विभागबाट हुँदैन, माथागढीका अध्यक्ष सन्तोषकुमार थापाले भने, वातावरणीय क्षेत्रमा परेको असरका विषयमा हामीले बोल्दा खानी विभागमा राजस्व तिरेका छौं भन्ने जवाफ दिन्छन् । उनीहरूसँग बोलेरै सकिन्न ।श्रीडाँडा, मरेक, हिउँदेखोला, कोलडाँडाको चुनढुंगा खानी सिद्धार्थ राजमार्गबाटै देखिन्छ । कचल, रहवास र निस्दीको भने भित्री भागमा पर्छ । जथाभावी गेग्रान फाल्दा तल्लो तटीय क्षेत्रलाई पनि असर गरेको छ, उनले भने, स्थानीय बासिन्दालाई असर गरेको गुनासो हामीलाई गर्छन् तर हामी बोलेको पनि खानी सञ्चालकले सुनेको नसुन्यै गर्छन् । सबै खानी उत्खनन क्षेत्रका गाउँका खेतमा गिट्टी आउन थालेको छ । अन्नबाली, तरकारी खेती प्रभावित भएको छ । लिखित गुनासो नआए पनि बेलाबेलामा गुनासो आउने गरेको छ, निस्दीका अध्यक्ष मुक्तबहादुर सारूले भने, यस विषयमा खानी सञ्चालकसँग बसेर कुराकानी गर्दा सबै काम हुन्छ भन्छन् तर भएको छैन ।धूलो उड्ने र बाटो छेउकालाई असर गर्ने विषय सामान्य भइसके । चुनढुंगा उत्खनन भएका स्थानमा पानीका मुहान सुकेका छन् । खेतीयोग्य जमिनमा गेग्रान गएको छ । खानी क्षेत्रका बासिन्दाको जीवनस्तर उकासिन सकेको छैन । तल्लो तटीय क्षेत्रका खेतमा ढुंगा, माटो बगेर आएर उब्जनी घटेको गुनासो स्थानीयको छ । तर, आफूलाई समस्या परेका विषयमा कसैले पनि लिखित निवेदन दिँदैनन् । खानी सञ्चालकले गाउँका केही व्यक्तिलाई रोजगारी दिएका छन् । स्थानीय बासिन्दालाई ओहोरदोहोर गर्न टिपरले पैसा लिँदैनन् । स्थानीय तहले स्थानीय विकास शुल्क र वातावरण तथा विकास शुल्क लिने गर्छन् । तिनाउका खानी उद्योगहरू सर्वोत्तमले ३५, सत्यवती, कञ्चन, अल्फाले २५२५ र डोलोमाइटले १५ लाखका दरले वातावरण तथा विकास शुल्क तिर्छन् । स्थानीय विकास शुल्क पनि सत्यवतीले १९ लाख ३५ हजार, डोलोमाइटले ३ लाख ५ हजार, सिद्धार्थले २१ लाख ५७ हजार, सर्वोत्तमले ५१ लाख ७८ हजार, कञ्चनले १९ लाख २८ हजार र अल्फाले १४ लाख ८७ हजार तिर्नुपर्ने प्रमुख प्रशासकीय अधिकृत सुन्दरप्रसाद श्रेष्ठले बताए । उनका अनुसार गत आर्थिक वर्षको कञ्चन र अल्फा कन्स्ट्रक्सन एन्ड डेभलप्स प्रालिले शुल्क बुझाएका छैनन् ।यससम्बन्धी सम्झौता सोझै खानी विभागमा गर्ने भएकाले स्थानीय तहहरू रकम मात्र बुझेर बसेका छन् । विभागले चुनढुंगा उत्खनन गर्ने उद्योगकम्पनीलाई अनुमति दिँदा नै वातावरणीय असर न्यून गर्ने सर्तनामा गराउने गर्छ तर त्यसको उल्लंघन हुँदा पनि कारबाही गर्दैन । चुनढुंगा खानी उत्खनन गर्ने उद्योगकम्पनीलाई विभागले पनि वन क्षेत्रको पूर्वस्वीकृति लिएर मात्र खनिज उत्खनन गर्ने, तल्लो तटीय क्षेत्रमा रहेका जमिनमा कुनै असर नपर्ने गरी कार्य गर्ने, वर्षायाममा ढुंगा, माटो मिसिएको लेदो क्वारी क्षेत्रको तल्लो भागमा जाने भएकाले सावधानी अपनाउनुपर्ने सर्त राखेको छ ।विभागका सूचना अधिकारी नारायण बाँस्कोटाका अनुसार खानी अनुमति दिँदा नै वन तथा वातावरणीय क्षेत्रमा गर्नुपर्ने सर्तहरू पालना गराउन विभिन्न बुँदा उल्लेख हुन्छ । सर्तनामाअनुसार वर्षायाममा माटो मिसिएको पानी तल्लो क्षेत्रमा पुग्ने भएकाले ठाउँठाउँमा सिल्टेसन पोन्ड, चेकड्याम, ग्याबियन वालहरू निर्माण गर्नुपर्ने हुन्छ । चुनढुंगा खानीमा काम नलाग्ने गेग्रानलाई व्यवस्थित गर्ने कुरा सर्तमै उल्लेख छ । चुनढुंगा उत्खनन गर्दा छेउछाउको वातावरण तथा आसपास रहेको बस्तीलाई असर नपर्ने गरी कार्य गर्नुपर्छ । प्रत्येक वर्ष खानी क्षेत्रको वातावरणीय अडिट प्रतिवेदन तयार गरी विभागमा पेस गर्नुपर्ने हुन्छ । वातावरणमा सकेसम्म न्यूनतम प्रतिकूल प्रभाव पर्ने उपाय अपनाई गर्ने सर्त हुन्छ भने प्रत्येक वर्ष गाउँपालिका, जिल्ला समन्वय समिति, वन विभागसँग समन्वय गरी कम्तीमा पनि ५० वटा बोटबिरुवा वृक्षरोपण गरेर संरक्षण गर्न सर्त गराइएको छ । खनिज ढुवानी गर्ने बाटोमा धूलो, धूवाँ नउड्न नियमित पानी छर्किनेसमेत सर्तनामामै उल्लेख छ । कतिपय कुरा स्थानीय जनतालाई थाहा नभएर पनि यसरी मनपरी हुने गरेको छ, तिनाउ३, झुम्सामा बसोबास गर्ने वातावरणविज्ञ तथा अधिवक्ता महेन्द्रप्रसाद पाण्डेले भने, प्राकृतिक स्रोतको बुद्धिमत्तापूर्ण उपयोगमा नै विकास, वातावरणीय न्याय र वातावरणीय सुशासनको सम्भावना छ । हाम्रा विकास प्राकृतिक स्रोतको दिगो र बुद्धिमत्तापूर्ण उपयोगबिना दिगो र असम्भवप्रायः छ भन्ने बुझ्न जरुरी छ । पाण्डेले अर्घाखाँचीको नरपानी चुनढुंगा उत्खननका विषयमा वातावरणीय सचेतना तथा कानुनी जनसरोकार मञ्च (फिल्पेक) मार्फत उनले रिट हालेर ठूलै उथलपुथल ल्याएका थिए । आफ्नै ठाउँको अवस्थाका बारेमा भने पूर्ण जानकार नभएको उनले बताए । माथि डाँडा रित्याउँदा तल्लो तटीय क्षेत्रमा बग्ने धेरै नदी, खोलाको स्रोत प्रभावित हुन्छ । खानी सञ्चालकले भने बिरुवा लगाउने र वातावरण संरक्षणका काम गरेको दाबी गरेका छन् । नियम, कानुनभित्र रहेर आवादी र निजी जग्गाभित्रको निकालेका छौं, कञ्चन क्वेरिजका खानी सञ्चालक भीमबहादुर थापाले भने, माथिल्लो तटीय क्षेत्रबाट खन्नुपर्ने हो तर राष्ट्रिय वनभित्र प्रवेश गर्न नपाएकाले समस्या भएको हो । उनले वातावरण संरक्षणका लागि बोटबिरुवा रोप्ने गरेको बताए । बाँस, इपिलपिललगायतका बिरुवा लगाएर हरियाली बनाएको उनले दाबी गरे । वन ऐन २०७६, खानी तथा खनिज पदार्थ ऐन २०४२ तथा नियमावली २०५६ (संशोधनसहित) र स्थानीय सरकार सञ्चालन ऐनका बीचका विभिन्न प्रावधानहरू बाझिएकाले खानी सञ्चालन, व्यवस्थापन, राजस्व संकलन एवं अनुगमनमा समेत द्विविधा उत्पन्न हुने गरेको स्थानीय तहका प्रमुखहरू बताउँछन् । चुनढुंगा उत्खनन गर्दा प्राविधिकको रेखदेखमा गर्नुपर्छ । उत्खननका बेला निस्कने कम गुणस्तरीय ढुंगा, माटोलाई जथाभावी फ्याँक्न पाइँदैन । खानी विभागले खोला, कुलो तथा खोल्सीहरूमा सिल्टेसन समस्या हुन सक्ने हुँदा उत्खनन क्षेत्रबाट बग्ने पानीलाई सिल्टेसन पोन्डमा थिग्राएर मात्र खोलाखोल्सीमा छाड्नुपर्ने हुन्छ । चुनढुंगा खानी उद्योगकम्पनीको माइनिङ स्किम र प्रारम्भिक वातावरणीय परीक्षण (आईईई) प्रतिवेदनमा निजी जग्गा तथा वन क्षेत्रको जग्गामा चुनढुंगा उत्खनन गर्ने उल्लेख छ । सरकारबाट वन क्षेत्रको जग्गा नपाएसम्म राष्ट्रिय वन क्षेत्रमा उत्खनन नगर्न पत्राचार गर्ने गरेको डिभिजन वन अधिकृत दीपक ज्ञवालीले बताए । चुनढुंगा उत्खनन गर्दा निस्किएका कम गुणस्तरीय ढुंगा, माटोलाई सबै स्थानमा व्यवस्थित गर्न नसकेको डिभिजन वनको २०७७७८ को प्रतिवेदनमा उल्लेख छ । केन्द्रमा बसेर खानी तथा भूगर्भ विभागले स्वीकृति दिने तर अनुगमन नहुने समस्या छ, उनले भने, मोनिटरिङको जिम्मा स्थानीयस्तरमै दिनुपर्छ अनि मात्र त्यसका लागि मापदण्ड पालना गराउन सकिन्छ । उनले वन तथा वातावरण क्षेत्रमा भएका क्षति न्यूनीकरणका उपायहरू अपनाउँदै जानुपर्ने बताए ।भौगोलिक रूपले कमजोर महाभारत र चुरे क्षेत्रनजिक चुनढुंगा उत्खनन भइरहेको छ । उक्त खानीहरूको वातावरणीय पक्षलाई विशेष ध्यान दिनुपर्ने तिनाउ गाउँपालिकाका प्रवक्ता राजेश श्रेष्ठले बताए । वन तथा वन्यजन्तु विनाश, बाढीपहिरो, भूक्षय तथा वातावरणीय प्रदूषणजस्ता समस्या बढ्दै गएकाले वातावरणीय पक्षको ख्याल गर्नुपर्ने उनको भनाइ छ । खानी सञ्चालकले उत्खनन अनुमतिपत्र, माइनिङ स्किम, आईईई प्रतिवेदनमा उल्लिखित वातावरणीय संरक्षण र प्रतिकूल प्रभाव न्यूनीकरणका उपायलाई अनिवार्य रूपले अवलम्बन गर्नुपर्ने उनले बताए । खानी सञ्चालन गर्दै जाँदा उपल्लो तटीय र तल्लो तटीयमा पर्ने भागमा प्रतिकूल प्रभावको न्यूनीकरणको उपाय अवलम्बन गर्न जरुरी छ, डिभिजन वनको अघिल्लो वर्षको प्रतिवेदनमा उल्लेख छ । खानी सञ्चालन र ढुवानी क्षेत्रमा ध्वनि, वायु, जमिन र जल प्रदूषण कम गर्न प्रभावकारी उपाय अवलम्बन गर्नुपर्ने सुझावमा छ । अहिले प्राप्त गरेको राजस्व पनि निकै मिहिनेतपछि मात्रै पाइएको हो, तिनाउ गाउँपालिका प्रमुख प्रशासकीय अधिकृत सुन्दरप्रसाद श्रेष्ठले भने, अझै व्यवस्थित गर्नुपर्छ भनेर कार्यपालिका बैठकमा कुरा उठाउने गरेको छु । अर्को वर्ष अझ बढी शुल्कका लागि निर्णय गर्नुपर्छ भन्ने लाग्छ । उनले आगामी वर्ष वातावरण तथा विकास शुल्कका विषयमा कार्यपालिका र गाउँसभामा गहन छलफल गर्ने तयारीमा रहेको बताए ।राजस्व छली गर्ने चुनढुंगा उत्खनन गर्ने उद्योगकम्पनीलाई कारबाहीका लागि तिनाउ गाउँपालिकाकास्तरीय नेकपा माओवादी केन्द्रको भ्रातृ संगठन योङ कम्युनिस्ट लिग (वाईसीएल) ले माग गरेको छ । राज्यलाई कर नबुझाउने र प्राकृतिक दोहन गरी विपद् निम्त्याउने कार्यप्रति उनीहरूले आपत्ति जनाएका हुन् । खानीबाट चुनढुंगा अव्यस्थित निकासीले त्यस क्षेत्रका सर्वसाधारण नागरिकलाई उठीबास हुने स्थिति सिर्जना भएको तानसेनमा आयोजित पत्रकार सम्मेलनमा तिनाउ वाईसीएलका अध्यक्ष कमल श्रेष्ठले बताए । राज्यलाई कर छली गरी चुनढुंगा निकासी कार्य अनुचित भएकाले तत्काल कानुनी दायराभित्र नआए खानीबाट चुनढुंगा निकासी बन्द गर्ने उनले बताए । स्थानीय सरकार चुनढुंगा खानीसँग साँठगाँठ रहेको हुन सक्ने आरोपसमेत उनले लगाए । खानी प्रभावित क्षेत्रका नागरिकको स्वास्थ्य, आयआर्जन तथा मानसिक रूपमा समस्या सिर्जना हुने गरी खानी सञ्चालन हुने र स्थानीय सरकारले नागरिक पक्षमा मौन बस्नु अनुचित भएको उनले बताए । पाल्पाका दुई, अर्घाखाँचीको एउटा खानी बन्दमापदण्डभन्दा बढी चुनढुंगा उत्खनन गरेर राज्यलाई राजस्व छल्ने पाल्पाका चारमध्ये दुई उद्योग केही सातायता बन्द भएका छन् । पुसको अन्तिम सातायता सिद्धार्थ मिनिरल्स प्रालि र विगत दुई महिनायता डोलोमाइट चुनढुंगा उद्योग प्रालि बन्द भएका हुन् । यी दुवै खानीबाट अहिले चुनढुंगा निकासी हुन सकेको छैन । वन तथा भूसंरक्षण विभागले मापदण्डविपरीत चलेका खानी बन्द गर्न भनेपछि डिभिजन वन कार्यालय पाल्पाले सिद्धार्थ मिनिरल्स प्रालिलाई खानी सञ्चालनमा रोक लगाएको हो । डिभिजन वन कार्यालय पाल्पाका प्रमुख दीपक ज्ञवालीले भने वन विभागबाट सिद्धार्थ मिनिरल्स प्रालिले सञ्चालनमा ल्याएको खानी मात्रै बन्द गर्न भनेकाले उक्त चुनढुंगा खानी बन्द गरिएको बताए । त्यसैगरी अर्घाखाँचीको नरपानीमा स्थानीयको विरोधपछि १० वर्षयता चुनढुंगा उत्खनन बन्द भएको छ । अर्घाखाँची सिमेन्ट उद्योग प्रालिले पर्यटकीय स्थल नरपानीको नर्तनाञ्चल पर्वतमा ३० वर्षसम्म ढुंगा निकाल्ने गरी सरकारसँग सम्झौता गरेको थियो । ढुंगा निकाल्दा खानेपानीको मुहान सुकेको, गाउँमा धुलो उडेको, सन्धिखर्क गोरुसिंगो सडकमा क्षमताभन्दा बढी लोड गाडीका कारण बाटो भत्केको भन्दै नरपानी, खाँचीकोटलगायतका स्थानीय र सरोकारवालाले वर्ष दिनसम्म विरोध गरेपछि सिमेन्ट उद्योगले उत्खनन् बन्द भएको थियो । चुनढुंगा उत्खनन बन्द भएपछि उक्त क्षेत्र पर्यटकीय स्थलको रुपमा विकास हुन थालेको छ । नरपानीदेखि पारिपट्टिको खाँची डाँडोमा भने चार वर्षदेखि भूगर्भ सिमेन्टले ढुंगा उत्खनन् गरिरहेको छ । स्थानीयको निजी जग्गामा ढुंगा निकालेर कपिलवस्तु लैजाने गरेको । हरियाली सुन्दर रमणीय पर्यटकीय स्थलको रुपमा रहेको डाँडो ढुंगा निकालेपछि उजाड बनेको छ । स्थानीयले विरोध गरे पनि पूर्ण रुपमा खानी बन्द भएको छैन । केही दिनअघि नेत्रविक्रम चन्दका कार्यकर्ताले खानीमै गएर विरोध गरेका थिए । त्यहाँ सधैंका लागि खानी बन्द गर्नुपर्ने जिल्ला अध्यक्ष खेम घर्तीले भाषण गरेका थिए । दिनभर खानीबाट ढुंगा निकाल्ने काम एक दिन बन्द भएको थियो । त्यसमा स्थानीय पनि खानीमै गएका थिए । अर्को दिन प्रशासनको आडमा जबर्जस्ती खोल्ने काम भएको घर्तीले विज्ञप्तिमार्फत उल्लेख गरेका छन् । स्थानीय, प्रदेश र संघ सरकारले नरपानीलाई पर्यटकीय स्थलको रुपमा विकास गर्ने भनेर यहाँ पैदल मार्ग, गंगा सरोवर आदि निर्माण भइरहेको छ । हरियाली सुन्दर डाँडोमा नै ढुंगा उत्खनन् भएपछि पर्यटकीय संरचना निर्माण खल्लो जस्तो भएको स्थानीयको भनाइ छ ।"
संक्रमण घटे पनि मृत्युदर स्थिर,"(काठमाडौं)  सात दिनयताको तथ्यांक हेर्ने हो भने कोरोना संक्रमण लगातार घट्दो छ । १९ गते संक्रमण दर ३१४० रहेकामा मंगलबार यो दर १५४१ मा झरेको छ । तर, पछिल्लो २४ घण्टामा ११ जनाले ज्यान गुमाएका छन् । संक्रमण ओरालो लागिरहे पनि मृत्यु भने स्थिर रहेको स्वास्थ्य मन्त्रालयको तथ्यांकले देखाउँछ । तथ्यांकअनुसार दैनिक १६ जनासम्मले ज्यान गुमाइरहेका छन् । तीमध्ये धेरै जना दीर्घरोगी र ज्येष्ठ नागरिक छन् । मन्त्रालयले पुस १८ गतेबाट कोरोनको तेस्रो लहर सुरु भएको मानेको छ । यो लहरमा मृत्यु हुने धेरै जना श्वासप्रश्वासका बिरामी छन् । कसैकसैमा त ३ देखि ४ थरीका रोग पनि देखिएको छ । कलेजो, मिर्गौला, क्यान्सर, इपिलिप्सी, मधुमेह, एचआईभी, डिप्रेसन, एन्जाइटी, फोक्सोको क्यान्सर, स्ट्रोक, हाइपर टेन्सन, स्क्रब टाइफसका समस्या भएका बिरामीको पनि मृत्यु भएको छ । मृत्यु हुनेमा सबैभन्दा कम उमेरकी चितवनकी १६ महिनाकी शिशु छिन् । ब्रेन इन्जुरीबाट उनको मृत्यु भएको थियो । मृत्यु हुने कति जनाले खोप लगाका थिए भन्ने मन्त्रालयसँगै तथ्यांक छैन । शुक्रराज ट्रोपिकल तथा सरुवा रोग अस्पतालका सूचना अधिकारी नवराज गौतमका अनुसार पुस १५ देखि हालसम्म अस्पतालमा ४ जनाको मृत्यु भएको छ । उनका अनुसार तीमध्ये २ जनाले मात्रै खोप लगाएका थिए । १ जनाले पूर्ण मात्रा र अर्काले एक मात्राको खोप लिएका थिए । मृत्यु हुनेमा ५५ देखि ९० वर्षसम्मका छन् । अरू अस्पतालको तथ्यांक हेर्दा मृत्यु हुनेको अवस्था टेकुसरह नै छ । वीर अस्पतालका उपनिर्देशक डा प्रज्वल श्रेष्ठका अनुसार माघ १ देखि हालसम्म ७० जनाको मृत्यु भएको छ । जसमा ४३ जनाले खोप लगाएका थिएनन् । २३ जनाले पूर्ण खोप र ४ जनाले एक मात्राको खोप लगाएका थिए । शुक्रराज अस्पतालका संक्रामक रोग विशेषज्ञ तथा रिसर्च युनिटका संयोजक डा शेरबहादुर पुन अझै केही दिन मृत्यु स्थिर रहने बताउँछन् । ओमिक्रोनले रुघाखोकीजस्तो लक्षण लिएर आयो, उनले भने, धेरै अस्पतालको तथ्यांक हेर्दा मृत्यु हुनेमा धेरै दीर्घरोगी तथा ज्येष्ठ नागरिक छन् । कतिपयले एक डोजसम्म र कतिपयले त खोप पनि नलगाएको पाइएको छ । उनका अनुसार संक्रमणको संख्या घट्नुको अर्थ संक्रमण छैन भन्ने होइन । धेरै जना संक्रमित भइसकेका छन् । अब संक्रमित हुन बाँकी थोरै होलान्, उनले भने, धेरैले परीक्षण गर्दैनन् किनकि ओमिक्रोनले त्यत्ति गाह्रो बनाएको छैन । परीक्षण नगरेपछि तथ्यांक कम देखिन्छ । कोरोनाकालमा ज्येष्ठ नागरिकसँग आवश्यक संवादमा ग्याप रहेको विज्ञ बताउँछन् । बुबाआमा र छोराछोरीबीच दोहोरो संवाद कम छ । स्वास्थ्य अवस्थाबारे एकअर्कालाई भन्दैनन्, डा पुनले भने, ज्येष्ठ नागरिकमा दीर्घरोग हुन सक्छ । जटिल भएपछि मात्र अस्पताल ल्याइन्छ । जसका कारण पनि मृत्युको संख्या स्थिर देखिएको हो । केही दिनअघि मात्र विश्व स्वास्थ्य संगठनले नेपाललाई १८ वर्षभन्दा माथिका ७० प्रतिशतलाई पूर्ण मात्राको खोप लगाएकोमा बधाई दियो । तर खोप लगाउनेमध्ये कति प्रतिशत ज्येष्ठ नागरिकले पाए भनेर मन्त्रालयसँगै यकिन तथ्यांक छैन । सोमबारसम्मको तथ्यांक हेर्दा १८ वर्षमाथिका ७२७ प्रतिशतले पूर्ण खोप लगाइसकेका छन् भने ८८४ प्रतिशतले एक मात्राको खोप लगाएका छन् । १२ देखि १७ वर्षका ३२ प्रतिशतले पूर्ण र ८० प्रतिशतले एक मात्रा लगाइसकेका छन् । ६ लाख २९ हजार ७४१ जनाले अतिरिक्त मात्रा खोप लगाएको मन्त्रालयको तथ्यांकमा उल्लेख छ । ६० माथिका सबै ज्येष्ठ नागरिकले खोप पाएपाएनन् भन्नेमा ध्यान दिनुपर्ने डा पुन बताउँछन् । संख्या घट्दै गएको देखिए पनि ज्येष्ठ नागरिकलाई गाह्रो हुन सक्छ । आगामी केही दिन सकसपूर्ण हुन सक्छ, उनले भने, सम्बन्धित निकायमा पनि उनीहरूको पहुँचमा कसरी पुग्ने र उपचार कसरी सहज गराउने भन्ने एकदमै ठूलो ग्याप देखिन्छ । खोप लगाउन नसकेको अवस्थामा उनीहरूमा दीर्घरोगले व्यापक च्यापेको पनि होला । जनस्वास्थ्य विज्ञ डा विन्ज्वला श्रेष्ठ अहिले ओमिक्रोनमात्र होइन डेल्टाको पनि संक्रमण रहेको बताउँछिन् । डेल्टाको पहिलाकै बिरामीले उपचार नपाएर अहिले मृत्यु भएको हुन सक्छ । खोप नलगाएकाहरू पनि होलान्, किनकि खोप नलगाएकालाई जटिल हुने र मृत्यु हुने सम्भावना छ, उनले भनिन्, युवालाई त गाह्रो नबनाउला तर बूढाबूढी त जोखिममै हुन्छन् । दुईतीन दिन ज्वरो आएर निको भएकाले पुनः ज्वरो आएमा हेल्चेक््रयाइँ गर्न नहुने उनको भनाइ छ । हेल्चेक््रयाइँ गर्दा निमोनिया हुन सक्छ । समयमै अस्पताल पुग्ने हो भने धेरै मृत्युदर रोक्न सक्छौं, उनले भनिन्, उपत्यकाबाहिर अझै पनि कोभिडका बिरामीलाई राम्रो उपचार पुगेको छैन । स्वास्थ्य मन्त्रालयकी प्रवक्ता डा संगीता मिश्राले मृत्यु स्थिर नै रहेको अवस्थामा यसबारे अध्ययन गर्नुपर्ने बताउँछिन् । विगतका वर्षमा यही समयमा कोरोना हुनुअघि कतिको मृत्यु हुन्थ्यो, यो आकस्मिक मृत्यु हो कि कोरोनाकै जटिलताले हो भनेर हेर्नुपर्छ, उनले भनिन्, कोरोना हुनु र यसको जटिलताले मर्नुमा फरक छ । कोरोना लागेको व्यक्तिलाई अरू थुप्रै रोग लागेको हुन सक्छ । यसको तथ्यांक राख्ने काम गरिरहेका छौं ।"
थापाले तोडे 'गीताको कसम,"(काठमाडौंमकवानपुर)  राष्ट्रिय सभागृहमा राप्रपा नेपाल र राप्रपा (प्रजातान्त्रिक) बीच २०७६ फागुन २८ मा एकीकरण कार्यक्रम चलिरहेको थियो । राजेन्द्र लिङ्देनले पार्टी एकता हुने र विभाजन हुने प्रसंग उठाएपछि तत्कालीन राप्रपा अध्यक्ष कमल थापाले गीता छोएर कसम खाँदै भनेका थिए, राप्रपा कहिले पनि विभाजन हुन दिन्नँ । थापाले आफ्नै कसम दुई वर्ष नपुग्दै तोडेका छन् । राप्रपा र राप्रपा प्रजातान्त्रिकबीच भएको एकतापछि गत मंसिर तेस्रो साता भएको महाधिवेशनमा अध्यक्षमा लिङ्देनसँग पराजित भएपछि असन्तुष्ट थापाले मंगलबार गृहनगर हेटौंडा पुगेर पार्टी छाडेको घोषणा गरेका छन् । महाधिवेशनमा पराजित भएका थापाले सोमबार मात्रै राजधानीमा राप्रपाका केन्द्रीय सदस्यको भेला गर्दै आफ्ना माग पूरा नभए पार्टीमा नबस्ने चेतावनी दिएका थिए । उनले पार्टीको आन्तरिक मामिलामा पूर्वराजा ज्ञानेन्द्र शाहले हस्तक्षेप गरेर आफूलाई अध्यक्षमा हराएको भन्दै त्यसमा छानबिन हुनुपर्ने मागसमेत गर्दै आएका थिए । थापाले मंगलबार विज्ञप्ति जारी थापाले अत्यन्त भारी मन र पीडाबोधका साथ पार्टी छाड्नुपरेको उल्लेख गरेका छन् । थापाले घोषणाले सो पार्टीको औपचारिक विभाजन चाँडै हुने देखिएको छ । पूर्वपञ्च पृष्ठभूमिका व्यक्ति मिलेर बनेको राप्रपामा विभाजन भने नौलो कुरा होइन । दलविहीन पञ्चायती व्यवस्थामा दुई ध्रुवमा विभाजित राप्रपा २०४७ मा स्थापनाको समयदेखि नै दुई पार्टीबाट भएको थियो । आमनिर्वाचनमा पराजित भएपछि जुट्ने र महाधिवेशनमा पछि फुट्ने गरेको राप्रपाको इतिहास छ । पञ्चायती व्यवस्था अन्त्यसँगै पूर्वपञ्चलाई संगठित गर्ने राजदरबारले कोसिस गरेको थियो । पूर्वपञ्चहरूको एउटा शक्तिशाली पार्टी स्थापना गर्न पूर्वप्रधानमन्त्री मातृकाप्रसाद कोइरालालाई दरबारले अघि सारेको थियो । त्यसमा पूर्वप्रधानमन्त्रीहरू कीर्तिनिधि विष्ट, सूर्यबहादुर थापा र लोकेन्द्रबहादुर चन्दलाई उपाध्यक्ष राख्न खोजेको थियो । पशुपतिशमशेर राणा, प्रकाशचन्द्र लोहनी लगायतका नेतालाई पदाधिकारीमा समेट्ने योजना थियो । तर पूर्वपञ्चहरूको दुई फरक दल गठन भए । बौद्धस्थित छिरिङ तेन्जिङ शेर्पाको घरमा सूर्यबहादुर थापाले राष्ट्रिय प्रजातन्त्र पार्टी (थापा) र पशुपतिशमशेर राणाको घरमा राष्ट्रिय प्रजातन्त्र पार्टी (चन्द) जन्म भयो । २०४८ सालमा भएको प्रतिनिधिसभा निर्वाचनमा पराजित भएपछि दुवै राप्रपाबीच एकीकरण भयो । २०५० सालमा काठमाडौंमा एकता महाधिवेशन भयो । पार्टी अध्यक्ष थापा बने, पहिलो मर्यादामा चन्दलाई राखियो । सहअध्यक्ष राजेश्वर देवकोटालाई बनाइयो । २०५१ मा भएको मध्यावधि निर्वाचनमा राप्रपाले २० स्थान जित्यो । तर संसदीय दलको चुनावमा पहिलेदेखि रहेको मनोमालिन्य फेरि प्रकट भयो । डा यादवप्रसाद पन्तको घरमा भएको संसदीय दल बैठकमा गोप्य मतदानबाट चन्दलाई संसदीय दलको नेता चुनियो । चन्द १० मतका साथ विजयी भए । त्रिशंकु संसद्का कारण सत्ताको साँचो राप्रपाको हातमा थियो । एमालेको मनमोहन अधिकारी नेतृत्वको अल्पमतको सरकारविरुद्ध अविश्वास प्रस्ताव पारित भएपछि राप्रपाको साथ लिएर कांग्रेस संसदीय दलका नेता शेरबहादुर देउवाको नेतृत्वमा सरकार गठन भयो । राप्रपाभित्र देखिएको विवाद राष्ट्रिय सभा चुनावमा देखियो । थापा पक्षले देवकोटालाई मत दिएन । चन्दले एमालेसँग मिलेर देवकोटालाई राष्ट्रिय सभामा पुर्याए । त्यसपछि चन्दले हरियो झन्डा देखाएपछि एमालेले देउवाविरुद्ध अविश्वास प्रस्ताव ल्यायो तर सफल हुन सकेन । विश्वासको मत लिने क्रममा कांग्रेसबाट देउवामाथि अन्तरघात भयो र सरकार ढल्यो । त्यसपछि एमालेलाई साथ लिएर चन्दले सरकार बनाए । राप्रपाको थापा पक्ष र कांग्रेसले अविश्वास प्रस्ताव ल्याएपछि चन्द नेतृत्वको सरकार ढल्यो । त्यसपछि कांग्रेसको सहयोगमा सूर्यबहादुर थापा नेतृत्वमा सरकार गठन भयो । २०५४ सालमा तत्कालीन प्रधानमन्त्री थापाले संसद् विघटनका लागि दरबारमा सिफारिस गरे । त्यस समयमा पार्टी फुट्यो र लोकन्द्रबहादुर चन्दले राप्रपा (चन्द) गठन गरे । २०५६ सालको आम चुनावमा राप्रपाले ११ स्थान जित्यो तर राप्रपा (चन्द) ले खाता खोल्न सकेन । चन्द राप्रपामा फर्किए, देवकोटा राप्रपा (चन्द) मै रहे । २०५९ सालमा वीरगन्जमा भएको राप्रपा महाधिवेशनबाट पशुपतिशमशेर राणा अध्यक्षमा निर्वाचित भए । राजाको शासनकालमा सो दलभित्र विवाद देखियो । थापा प्रधानमन्त्री भएका बेला राणा र चन्दले महँगीसहितका विषयमा सडक आन्दोलन गरे र पार्टीभित्र चर्को विवाद निम्तियो । २०६० सालमा थापासहितका सरकारमा रहेकाहरूले राप्रपा छाडे । २०६१ मा थापा र प्रकाशचन्द्र लोहनीसहितका नेताले राष्ट्रिय जनशक्ति पार्टी (राजपा) खोले । राजाको माघ १९ को शाही कदमपछि कमल थापा गृहमन्त्री भए । राजा ज्ञानेन्द्रका कदमको विषयमा राप्रपाभित्र विवाद देखियो । थापाले राणालाई अध्यक्षबाट हटाए तर अदालतले राणालाई पुनर्स्थापित गरिदियो । कमल थापाले राप्रपा नेपाल खोले । राजाको प्रत्यक्ष शासनकालमा भएको स्थानीय चुनाव राप्रपाले बहिस्कार गर्यो तर राप्रपा नेपाल सहभागी भयो । देवकोटा राप्रपा नेपालमा फर्किए । २०६२०६३ मा लोकतन्त्र स्थापना भएपछि उनी राप्रपामा गए । राप्रपा नेपालले धर्मनिरपेक्षता, संघीयता र गणतन्त्रका विपक्षमा एजेन्डा अघि सार्यो । पहिलो संविधानसभा चुनावमा राप्रपा नेपाल, राप्रपा र राजपाले छुट्टाछुट्टै चुनाव लडे । राजपा र राप्रपाले संघीयता र गणतन्त्रको लाइन लिए पनि राप्रपा नेपाल स्थानीय स्वायत्त शासनसहित हिन्दु अधिराज्यकै पक्षमा रह्यो । २०६९ मा राजपा र राप्रपाबीच एकीकरण भयो । २०७० मा भएको महाधिवेशनमा सूर्यबहादुर थापा, लोकेन्द्रबहादुर चन्द, पशुपतिशमशेर राणा र प्रकाशचन्द्र लोहनीबीच चक्रीय प्रणालीमा नेतृत्व गर्ने सहमति भयो । त्यसबाट असन्तुष्ट देवकोटा बाहिरिए । २०७० मा राप्रपाले प्रत्यक्षमा तीन र समानुपातिकतर्फ १० स्थान जित्यो । राप्रपा नेपालले प्रत्यक्षतर्फ एक स्थान नजिते पनि समानुपातिकतर्फ २५ स्थान जित्दै आफूलाई दोस्रो संविधानसभामा चौथो राजनीतिक दलको रूपमा उभ्यायो । राप्रपाभित्र चक्रीय प्रणालीमा नेतृत्व गर्ने विषयले ठूलो विवादको रूप लियो । पार्टी अध्यक्षबाट राजीनामा दिए पनि थापाले राणालाई अध्यक्ष बनाउन सहयोग गरे । चन्दले आफू अध्यक्ष रहेको दाबी गरेपछि लामो कानुनी झमेला सुरु भयो । राप्रपा नेपालमा पनि समानुपातिक सभासद छान्ने विषयमा विवाद भयो । यो विषयमा विवाद बढ्दै गएपछि केशरबहादुर विष्टलगायतले दल छाडे । पद्मसुन्दर लावतीसहितका नेता असन्तुष्ट थिए । सुशील कोइराला नेतृत्वको सरकारमा सहभागी राप्रपाका तत्कालीन आपूर्तिमन्त्री सुनीलबहादुर थापा राणाको साथ छाडेर चन्दतर्फ लागे । त्यसपछि सो दलभित्र नयाँ ढंगले अघि बढ्ने सहमति भयो । त्योसँगै राप्रपा नेपालसँग एकीकरणको विषय पनि अघि बढ्यो । दुवैतर्फ वार्ता समिति बने । एकीकृत दललाई हिन्दु राष्ट्रवादी दल बनाउने गरी दुवै दलबीच सैद्धान्तिक सहमति भयो । महाधिवेशनसम्म राष्ट्रिय अध्यक्षमा पशुतिशमशेर राणा र पार्टी अध्यक्ष कमल थापालाई बनाउने सहमति भयो । राप्रपाले पुष्पकमल दाहाल नेतृत्वको सरकारको पक्षमा मतदान गर्यो भने राप्रपा नेपालले विपक्षमा मतदान गरेको थियो । यसबीच अन्तिम समयमा राणाले दुवै अध्यक्षको कार्यक्षेत्र र अधिकारका विषय प्रस्ट नभएको भन्दै एकीकरणलाई टारिदिए । राप्रपा सरकारमा सहभागी भयो भने राप्रपा नेपाल विपक्षमा बस्यो । तर, २०७३ मंसिर ६ गते दुवै दलबीच एकीकरणको घोषणा भयो । फागुनको पहिलो साता राजधानीमा एकता महाधिवेशन भयो । एकीकरण हुँदा राप्रपा नेपालको गाई लाई पार्टीको झन्डा र चुनाव चिह्न हलो राख्ने सहमति भएको थियो । महाधिवेशनले राप्रपा अध्यक्षमा कमल थापालाई निर्वाचित मात्रै गरेन, गाईलाई चुनाव चिह्न बनाउने निर्णयसमेत गर्यो । यस विषयमा राणानजिकका राप्रपा नेताहरू असन्तुष्ट थिए । महाधिवशेनलगत्तै वरिष्ठ नेता प्रकाशचन्द्र लोहनीले अध्यक्ष थापाको कार्यशैलीमाथि प्रश्न उठाउँदै पार्टी छाडे । विपक्षमा मतदान गरेको दाहाल नेतृत्वको सरकारमा अध्यक्ष थापा स्वयं सहभागी भए । पहिलो चरणको स्थानीय चुनावको मुखमा पार्टी सरकारबाट बाहिरियो । राप्रपाले पनि सर्मनाक पराजय बेहोर्यो । पार्टीभित्रको विवाद फेरि सतहमा देखियो । वरिष्ठ नेता राणाले विज्ञप्ति निकालेर अध्यक्ष थापाको आलोचना गरे । राणा ४० प्रतिशत केन्द्रीय सदस्यको हस्ताक्षर जम्मा गरेर पार्टी फुटाउने अभियानमा लागेको थाहा पाएपछि अध्यक्ष थापाले केन्द्रीय समिति विस्तार गरेर निर्वाचन आयोगलाई जानकारी गराए । त्यस समयमा राप्रपाको विभाजन टर्यो तर यो स्थितिले लामो समयसम्म निरन्तरता पाएन । केन्द्रीय सदस्य तथा सांसदको आवश्यक संख्या पुर्याएको भन्दै राणाले २०७४ सालमा राप्रपा (प्रजातान्त्रिक) दर्ता गरेका थिए । २०७५ कात्तिकमा दुई राप्रपाको एकता प्रक्रिया फेरि सुरु भयो । २०७६ मा राप्रपा थापा, पशुपतिशमशेर जबरा र प्रकाशचन्द्र लोहनीले एकताको घोषणा गरेका थिए । त्यो एकतामा गत महाधिवेशनमा राजेन्द्र लिङ्देन निर्वाचित भएसँगै दरार उत्पन्न भयो । थापाले महाधिवेशनको परिणाम स्विकारेनन् ।"
अघिल्लो दिनसम्म संवादमै थिए,"अघिल्लो दिनसम्म शीर्ष नेताहरूसँग संवादमै रहेका थापाले हेटौंडा पुगेर अचानक पार्टी परित्याग गरेपछि धेरैले आश्चर्य व्यक्त गरेका छन् । पार्टी प्रवक्ता मोहन श्रेष्ठका अनुसार गत शनिबार थापा र अध्यक्ष राजेन्द्र लिङ्देनबीच छलफल भएको थियो । शनिबारको भेटपछि अध्यक्षले लोकेन्द्रबहादुर चन्दसहितका वरिष्ठ नेतासँग थापाको मागलाई कसरी सम्बोधन गर्ने भन्ने विषयमा छलफल गर्नुभएको थियो, प्रवक्ता श्रेष्ठले भने, सोमबार पनि गणेश थापासँग मागको विषयमा छलफल र सहमति भएको थियो । मंगलबार एक्कासि पार्टी छाडेको घोषणा गर्नुभयो, यो आश्चर्यजनक छ । उहाँलाई एक्लै हिँड्नुपर्ने के बाध्यता आइलाग्यो ?मंगलबार बिहान चन्दलाई भेट्न पुगेका लिङ्देनले समस्या समाधानका लागि समिति गठन गर्ने र त्यसको नेतृत्व लिइदिन आग्रह गरेका थिए । थापाले पार्टी छाड्ने निर्णय गरेपछि बसेको पदाधिकारी बैठकले निर्णयमा पुनर्विचार गर्न आग्रहसमेत गरेको थियो । ऐतिहासिक एकता महाधिवेशनपछि राप्रपाको लोकप्रियतामा वृद्धि तथा राष्ट्रिय शक्तिका रूपमा उदय र विकास भइरहेको समयमा राप्रपाका निर्वतमान अध्यक्ष कमल थापाबाट अनपेक्षित तथा अप्रत्याशीत रुपमा व्यक्तिगत तबरले अलग हुने भनिएको घोषणाप्रति दुःख व्यक्त गर्दछौं, प्रवक्ता श्रेष्ठद्वारा जारी विज्ञप्तिमा भनिएको छ, पार्टीबाट अलग हुने उहाँको निर्णयमा पुनर्विचार गर्न राप्रपा अनुरोध गर्दछ । यसअघि थापासँग विभिन्न चरणमा छलफल भइरहेको उनी निकट पूर्वकोषाध्यक्ष उद्धव पौडेलले बताए । हिजो पनि छलफल भएको थियो । मसँग कुरा हुँदा अध्यक्षबाट आफ्नो माग पुरा गर्नेभन्दा पनि टालटुले प्रस्ताव आएकाले त्यसलाई स्वीकार गरेर बस्न नसक्ने बताउनुभएको थियो, उनले भने, अध्यक्ष लिङ्देनले सबै माग पूरा गरे पनि निर्मल निवासको भूमिकाबारे छानबिन हुनुपर्ने माग पूरा गर्न नसक्ने बताउनुभएको थियो । महाधिवेशनपछि देखिएको समस्या समाधान गर्न पौडेल थापा र लिङ्देन दुवैसँग संवादमा रहेका थिए । हेटौंडा जानुअघि थापाले सोमबार चन्दलाई उनकै निवास लोकन्थलीमा भेट गरेका थिए । सोमबारै थापाले राजधानीको सुकेधारामा केन्द्रीय सदस्यहरूको भेला बोलाएका थिए । त्यहाँ उनले आफ्नो माग पूरा गर्न अध्यक्षले चासो नदेखाएको भन्दै निरीह भएर नबस्ने बताएका थिए । स्थानीय चुनावको मिति घोषणाअघि नै पार्टीले यस विषयमा ठोस निर्णय लिनुपर्ने उनको धारणा थियो । त्यसअघि पनि थापाले अध्यक्ष लिङ्देनलाई दुई पटक पत्र लेख्दै छानबिनको माग गरेका थिए । मंगलबार हेटौंडामा गरेको पत्रकार सम्मेलनमा थापाले पूर्वराजाले आफूलाई पिठ्युँमा छुरा हान्ने काम गरेको आरोप लगाए । राजाले नै मलाई अझै १० वर्ष सक्रिय राजनीति गर्नुपर्छ भनेका कारण उम्मेदवारी दिएको थिएँ, उनले भने, उहाँले रेस्ट गर भन्नुभएको भए म उठ्दैनथें । मलाई हराएर उहाँले के पाउनुभयो मलाई थाहा छैन ।"
संसद् बैठक पाँचौं पटक स्थगित,"काठमाडौं (कास) प्रतिनिधिसभाको बैठक पूर्वनिर्धारित मितिबाट पाँच दिन पछाडि सारिएको छ । बुधबार १ बजेका लागि बोलाइएको बैठक फागुन २ गतेसम्मका लागि स्थगित भएको हो । प्रधानमन्त्री शेरबहादुर देउवासँगको सल्लाहपछि कानुन, न्याय तथा संसदीय मामिलामन्त्री दिलेन्द्रप्रसाद बडूले सभामुख अग्निप्रसाद सापकोटालाई फोन गरेर बैठक सार्न आग्रह गरेका थिए ।संसद् सचिवालय स्रोतका अनुसार सभामुख सापकोटाले बैठक स्थगनको सूचना जारी गर्न निर्देशन दिइसकेका छन् । संसद् सचिवालयले सूचना जारी गरेर अर्को बैठक फागुन २ का लागि बोलाउने भएको छ । योसहित बैठक ५ पटक सूचना निकालेर स्थगित भइसकेको छ ।प्रधानमन्त्री देउवाले बुधबारको बैठकमा एमसीसी टेबल प्रयास गरे पनि सत्तारूढ गठबन्धनभित्रै सहमति भने जुटेको थिएन । एमसीसीबारे सहमति जुटाउन प्रधानमन्त्रीले समय लिएको स्रोतले जनाएको छ । यसबीच एमसीसी टेबल गर्ने विषयमा गठबन्धन र प्रमुख प्रतिपक्षबीच छलफल हुनेछ । मंगलबार मात्रै सभामुखको निर्देशनमा संघीय संसद् सचिवालयका महासचिव भरतराज गौतमले बुधबारको बैठकको सम्भावित कार्यसूची सार्वजनिक गरेका थिए । उक्त कार्यसूचीमा एमसीसी टेबल गर्ने विषय राखिएको थिएन ।सम्भावित कार्यसूची जारी गरेपछि सभामुख सापकोटाले बुधबार बिहान ११ बजेका लागि कार्य व्यवस्था परामर्श समितिको बैठक बोलाएका थिए । उक्त बैठकमा सरकारका तर्फबाट मन्त्री बडूले एमसीसी टेबल गर्ने विषय राख्ने तयारी थियो । प्रधानमन्त्री देउवाले मंगलबार साँझ मन्त्री बडूलगायतका नेताहरूलाई बालुवाटार बोलाएर छलफल गरेपछि संसद् बैठक सार्न सभामुखलाई आग्रह गरिएको हो ।"
खस्कियो ढाका उत्पादन,"रामेछाप (कास) दुई दर्जनभन्दा बढी ढाका उद्योग रहेको रामेछापमा उत्पादन भने हरेक वर्ष खस्किँदै गएको छ । जिल्लामा चालु अवस्थामा रहेका भनिएका उद्योगहरूले पनि नवीकरण मात्र गर्दै आएका छन् । उत्पादन बन्द छ । घरेलु तथा साना उद्योग कार्यालय रामेछापको तथ्यांकमा रामेछापमा दर्ता भएका ढाका उद्योगको संख्या २८ छ । तीमध्ये ९ वटाले मात्र उद्योग नवीकरण गरेका छन् । नवीकरण गरेका उद्योगमा पनि ढाकाको उत्पादन हुने गर्दैन । २०७२ को भूकम्पपछि ढाका उद्योग धराशायी भएको मन्थलीमा कोसेलीका रूपमा रामेछापको ढाकालाई बिक्री वितरण गर्दै आएका ढाका व्यवसायी शेरबहादुर लाङ्घाली मगर बताउँछन् । मगरले मन्थलीमा आफ्नै तान सञ्चालन गरेका थिए । भूकम्पपछि ढाका उद्योग चलाएका छैनन् । जिल्लामा रहेका उद्योग र अन्य जिल्लाको ढाका ल्याएर उनले ढाका कपडाको पसल सञ्चालन गर्दै आएका छन् । जिल्लामा उत्पादन भएको ढाकाले राम्रो बजार पाएको थियो । कारागारभित्रका कैदी बन्दीले गुणस्तरीय ढाका उत्पादन गरेर मनग्य आर्जन गर्ने गरेकोमा हाल कारागारभित्रका ढाका तान पनि थन्किएका छन् । भूकम्पअघिसम्म कारागारमा ढाका बन्ने गरिन्थ्यो । अहिले पूर्वेली र पाल्पाको ढाका ल्याएर व्यापार चलेको छ । रामेछापको ढाका खोज्न आउँछन्, लाङ्घाली भन्छन् । कोसेली र चिनोका रूपमा रामेछाप लेखेको ढाका धेरै रुचाउनेमा पर्छ । अहिले केही मात्रामा ढाकाको सल, जुवारीकोट, रुमाल र महिलाले बोक्ने हाते झोला बुन्ने गरिएको छ । घरेलु तथा साना उद्योग विकास समिति, लघु उद्यम विकास समिति र स्थानीय सरकारले ढाका उद्योग प्रवर्द्धनका लागि विभिन्न कार्यक्रम सञ्चालन गर्दै आएका छन् । तालिम, अनुदानमा तान र धागोलगायत सामग्री उपलब्ध गराइएको घरेलु तथा साना उद्योग कार्यालयका निरज खड्काले बताए ।"
ग्रिस छिर्न खोज्दा ज्यान गुमाउँदै नेपाली,"(काठमाडौं)  टर्कीबाट अवैध रूपमा ग्रिस छिरेपछि फकाईएकामध्ये १९ जनाको शव सीमाछेउमा भेटिएको एक साता भइसक्दा पनि सनाखत हुन सकेको छैन । सीएनएनको वेबसाइटमा गत बिहीबार प्रकाशित समाचारका अनुसार व्यापक हिमपात भएका बेला ग्रिसबाट फर्काइएकाहरूको अत्यधिक चिसोले कठ्यांग्रिएर मृत्यु भएको हो । गैरआवासीय नेपाली संघ टर्कीका अध्यक्ष उज्ज्वलकुमार घिसिङका अनुसार उक्त घटनामा नेपाली पनि परेको आशंका गरिएको छ । संगठित मानव तस्करको फन्दामा परेर टर्की पुग्ने र त्यहाँबाट जटिल भौगोलिक अवस्था भएको स्थलमार्ग छिचोल्दै ग्रिस छिर्न खोज्नेहरूमा दर्जनौं नेपाली हुने गरेका छन् । बंगलादेशी प्रवासी फोरम नामक फेसबुक पेजमा रियाज नामका बंगलादेशीले आफूसहित नेपाली, पाकिस्तानी र केही अफ्रिकीलगायत करिब ५० जना टर्कीबाट अवैध रूपमा ग्रिस प्रवेश गरेलगत्तै सीमा सुरक्षा अधिकारीले पक्राउ गरेको उल्लेख गरेका छन् । उनले भिडियोमा भनेका छन्, सबैलाई प्रहरीले थुनामा राख्यो । खान पनि दिएन । जुत्ता र बाक्लो कपडा खोलेर चड्डी र बनियानसहित सीमावर्ती नहर कटाएर छोडिदियो । उनले टर्की फर्किने क्रममा १९ को मृत्यु भएको जनाएका छन् । टर्कीका राष्ट्रपति रेसेप तैयप एर्दोगानले गत बिहीबार घटनाबारे सार्वजनिक अभिव्यक्ति दिँदै प्रत्येक पल्ट ग्रिसले आप्रवासीलाई गैरकानुनी तरिकाले बलपूर्वक फिर्ता पठाउने गरेको वासिङ्टन पोस्टले उल्लेख गरेको छ । टर्कीका आन्तरिक मामिलामन्त्रीका अनुसार सीमावर्ती क्षेत्रमा भेटिएकाहरू जुत्ताविहीन र कपडाविहीन अवस्थामा भेटिएका छन् । एकजनालाई जीवितै उद्धार गरिए पनि तिनको अस्पतालमा मृत्यु भएको र मृतकहरू कुन देशका हुन् भन्ने नखुलेको ती मन्त्रीको भनाइ छ ।गैरआवासीय नेपाली संघ टर्कीका अध्यक्ष घिसिङले ४२ जना डिपोर्ट भएकामा ८ जना नेपाली रहेको सूचना आफूहरूले पाएको बताए । आठमध्ये सात नेपाली टर्की फर्केको जानकारी छ । एक जना नेपालीको अवस्था अझैसम्म थाहा हुन सकेको छैन, उनले भने । ज्यान बचाएकाहरूले दिएको जानकारीअनुसार फर्कने क्रममा बाटामा हिउँ जमेकाले अत्यन्त चिसो थियो । ग्रिस प्रहरीले धेरैको जुत्ता र ज्याकेटसमेत खोसिदिएको थियो । बिरामी दुईमध्ये एक जनालाई बोकेर ल्याइए पनि एक जना बाटोमै छुटेको भनिएको छ । तिनको अवस्था अज्ञात छ, घिसिङले भने । बाटैमा छुटेका नेपाली कैलालीका दिव्यदेव अवस्थी रहेको जनाइएको छ । अवस्थीका भिनाजु वीरेन्द्रराज जोशीले ७ जना हिमपात र चिसो छल्दै टर्कीको इस्तानबुल आइपुगेकामा र आफ्नो सालो बाटोमै छुटेर बेपत्ता भएको जानकारी आएको बताए । जोशीका अनुसार अवस्थी गत दसैंअघि सिनामंगलको मिट्टा इन्टरनेसनल मेनपावर कम्पनीमार्फत श्रम स्वीकृति लिएर टर्की पुगेका थिए । परिवारका सदस्यहरूका अनुसार मिट्टाले त्यति बेला ८ जनालाई टर्की पठाउने तारतम्य मिलाएको थियो । उनीहरूले जनही ७ देखि ८ लाख रुपैयाँसम्म खर्च गरेको पाइएको छ । उनीहरूले ग्रिस छिर्न जनही तीन लाख रुपैयाँ संगठित मानव तस्करका सदस्यहरूलाई बुझाएको देखिन्छ । गत कात्तिक २५ मा पनि ग्रिसको राजधानी एथेन्सबाट ५ सय २ किलोमिटर पूर्वको सीमावर्ती क्षेत्रमा भएको कार दुर्घटनामा ४ नेपालीसहित ७ आप्रवासीको ज्यान गएको थियो । मानव तस्करको सहयोगमा टर्कीबाट ग्रिस छिर्न खोज्ने क्रममा सीमा सुरक्षाकर्मीलाई छल्न तीव्र गतिमा गाडी कुदाएका बेला भएको उक्त दुर्घटनामा भएको थियो । दुर्घटनामा मृत्यु भएका नेपालीको शव नेपाल पठाएको भोलिपल्ट १९ जना आप्रवासीको शव भेटिएको हो । गैरआवासीय नेपाली संघ टर्कीका अध्यक्ष घिसिङले पछिल्ला वर्षमा टर्कीबाट मानव तस्करको सहयोगमा जोखिमपूर्ण तरिकाले ग्रिस छिर्न खोज्ने नेपालीको संख्या बढ्दै गएको बताए । उनका अनुसार गत साताको घटनाबारे अस्ट्रियाको भियनामा रहेको नेपाली कन्सुलेट र पाकिस्तानस्थित नेपाली दूतावासमा अनौपचारिक जानकारी गराएको छ । नेपाल प्रहरीको मानव बेचबिखन अनुसन्धान ब्युरोका प्रमुख एसएसपी प्रमुख टेकप्रसाद राईले उक्त घटनाबारे आफूहरूले थाहा नपाएको र घटनामा नेपाली परेको विषयमा कोही पनि सम्पर्कमा नआएको बताए ।"
स्थानीय तह निर्वाचन घोषणा स्वागतयोग्य,"अनावश्यक रूपमा लामो अलमलपश्चात् नै सही, सरकारले स्थानीय तहको निर्वाचन मिति घोषणा गरेर सकारात्मक तथा स्वागतयोग्य कदम चालेको छ । सुरुमा सत्तारूढ गठबन्धनभित्र भइरहेको अनुचित चलखेलले कतै चुनाव नै धकेलिने र स्थानीय तह सरकारविहीन हुने त होइन भन्ने अनिश्चयको बादल अब हटेको छ । आउँदो वैशाख ३० मै चुनाव हुने भएपछि स्थानीय तह निर्वाचनसम्बन्धी कानुनमा संशोधन पनि आवश्यक पर्दैन । तसर्थ, निर्वाचन आयोग र सरकारका सम्बन्धित निकायहरूको अबको जोड निर्धारित मितिमै बिनाकुनै व्यवधान स्वच्छ तथा निष्पक्ष निर्वाचन गराउनेमा केन्द्रित हुनुपर्छ । लोकतन्त्रको एउटा आधारस्तम्भ मानिने आवधिक निर्वाचन यथासमय हुन यसै पनि अत्यावश्यक हुन्छ । यो चुनाव समयमै हुँदा स्थानीय तहमा जनप्रतिनिधिहरूको अविच्छिन्नता मात्र सुनिश्चित हुँदैन, मुलुकमा संघीय पद्धतिको थिति बसाल्न पनि मद्दत पुग्छ । मुलुक संघीय प्रणालीमा गइसकेपछिको दोस्रो निर्वाचन आवधिक रूपमा समयमै हुनुनहुनुले पद्धति स्थापनामा ठूलो फरक पार्छ । संघीयतामा हरेक तह आफैंमा फरकफरक सरकार भएकाले संघले मनखुसी चुनाव तोकेर स्थानीय तहको भाग्यको फैसला सुनाउनु असंवैधानिक हुने मात्र होइन, आफैंमा संघीयताविरोधी अभ्यास हुन्थ्यो । त्यसैले चौतर्फी दबाबका कारण भए पनि संघीय सरकारले चुनाव टार्ने भूल गर्नबाट आफूलाई बचाएको छ, जुन खुसीको कुरा हो ।निर्वाचनमा कुन दलले कस्तो परिणाम हासिल गर्छ, र यसले संघप्रदेशको निर्वाचनमा के असर पुर्याउँछ भन्ने प्रश्न बेग्लै हो । त्यही मनको बाघ ले गर्दा कतिपय दल स्थानीय चुनाव टार्न उद्यत देखिएका थिए । सरकारले चुनाव तोकिसकेको परिप्रेक्ष्यमा अब हरेक दल आआफ्नो स्थानबाट यसलाई सफल बनाउन जुट्नुपर्छ । कुनकुन दलले कहाँकहाँ, कसरी गठबन्धन गर्छन् वा गर्दैनन्, त्यो बेग्लै प्रश्न हो, तर देशैभरको चुनावी प्रतिस्पर्धा स्वच्छ तथा मर्यादित तवरसँग हुनुपर्छ । निर्वाचन आयोग र गृहप्रहरी प्रशासनलगायतका सरकारी निकायहरू पनि यसमा निष्पक्ष भूमिका निर्वाह गर्न तथा चुनावलाई विश्वसनीय बनाउनबाट चुक्नु हुँदैन ।सामान्यतः चुनाव गर्न १ सय २० दिन आवश्यक पर्छ, तर अब ९४ दिन बाँकी छ । तैपनि आयोगले द्रुत गतिमा काम गर्दा यथासमय निर्वाचन गर्न सकिन्छ । करिब तीन महिनामा चुनाव सम्पन्न गरेको आफ्नै विगतको अभ्यासका आधारमा पनि आयोग यसमा विश्वस्त नै देखिन्छ । नियमानुसार आयोगले मंगलबारदेखि मतदाता नामावली संकलन रोकिसकेको छ, निर्वाचन ऐनअनुसार निर्वाचनको मिति घोषणा भइसकेपछि निर्वाचन प्रयोजनका लागि मतदाता नामावलीमा नाम दर्ता गर्न पाइँदैन । अब उसले मतदाता नामावली अद्यावधिक, निर्वाचन सामग्री खरिद, जनशक्ति व्यवस्थापन, मतदान केन्द्र निर्धारण र कार्यालय स्थापनालगायतका विषयलाई तालिका बनाएर कार्यान्वयनमा लैजानुपर्छ । यस क्रममा चार दर्जनभन्दा बढी क्रियाकलाप गर्नुपर्ने भएकाले कतिपय प्रक्रिया फास्ट ट्र्याक बाट पूरा गर्न आयोगले निर्देशिका परिवर्तनसमेत गर्नुपर्ने हुन सक्छ । संविधानले स्थानीय तहमा जनप्रतिनिधिविहीनताको कल्पना गरेकै छैन । २०७४ सालमा पहिलो चरणमा वैशाख ३१, दोस्रो चरणमा असार १४ र तेस्रो चरणमा असोज २ मा स्थानीय तह निर्वाचन गरिएको थियो । निर्वाचन ऐनको दफा ४ मा सरकारले दुईभन्दा बढी चरणमा निर्वाचन गर्न सक्ने तर पहिलो चरणको मितिलाई निर्वाचन सम्पन्न भएको मानिने उल्लेख छ । यसर्थ, यथोचित समयमै चुनाव भएर नयाँ जनप्रतिनिधिहरू आउँदा स्थानीय तहमा वार्षिक बजेट स्वीकृति, स्थानीय सञ्चित कोष व्यवस्थापन, बजेट खर्चको अख्तियारी, योजना तर्जुमा, कार्यान्वयन र अनुगमनजस्ता कार्य प्रभावित हुन पाउँदैनन्Ù नागरिकका विभिन्न प्रमाणपत्रका लागि नगरपालिकाका प्रमुख, गाउँपालिकाका अध्यक्ष र स्थानीय तहका वडा अध्यक्षले गर्ने सबै सिफारिसलगायत महत्त्वपूर्ण कार्य अविच्छिन्न रहन्छन् । यसकारण, समयमै हुने चुनावले जनसेवा तथा जनाधिकारका विषयहरू अवरुद्ध नहुने सुनिश्चित गर्छ ।फेरि, कैयौं कमीकमजोरीका बावजुद यसबीच मुलुकमा संघीयताको साख राख्न स्थानीय तहहरूको ठूलो भूमिका छ । मनपरी कर उठाएको, जथाभावी डोजर चलाएको र जनप्रतिनिधिहरू सुविधाभोगी भएको भन्दै कतिपय पालिका आलोचित भए पनि अधिकांश स्थानीय सरकार यसबीच जनतासित जोडिएकै छन् । सुधार गर्नुपर्ने ठाउँ पर्याप्त भए पनि कतिपय सन्दर्भमा नागरिकले गाउँगाउँमा सिंहदरबार को अनुभूति गर्न पाएका छन् । संविधानको अड्चनरहित कार्यान्वयनले नै यसबीचका त्रुटिहरू सुधारेर अघि बढ्न सकिन्छ, जसका लागि आवधिक निर्वाचन एउटा महत्त्वपूर्ण कडी हो । २०७४ सालमा भएका विभिन्न तहका निर्वाचन २०७२ सालमा जारी संविधान कार्यान्वयनका लागि सुन्दर प्रस्थानबिन्दु थिए, र अब हुने हरेक आवधिक निर्वाचनले निश्चय पनि यो यात्रालाई बलियो बनाउँदै लैजानेछ । त्यसैले, हाम्रो लोकतान्त्रिक व्यवस्थालाई बलियो बनाउन तथा राज्यप्रणालीलाई जनतासित जोड्न मद्दत पुर्याउने स्थानीय चुनावलाई सफलतापूर्वक समयमै सम्पन्न गराउन सम्बन्धित सबै जुट्नुपर्छ ।"
एमसीसीले अल्मलिएको राजनीति,"टीकाराम भट्टराईको दलीय स्वार्थमा रुमलिएको एमसीसी लेखभित्र लामो समयदेखि चर्चामा रहेको एमसीसी प्रकरणबारे विवेचना गरिएको छ । सन् २०१७ मा नेपाल र अमेरिकाबीच सम्झौता भएको एमसीसी परियोजनाभित्र विद्युतीकरणका लागि सहयोग गरी नेपालको गरिबी न्यूनीकरणमा सहायता पुर्याउने उद्देश्य राखिएको छ । एमसीसी अमेरिकाको सरकारी कम्पनी भएकाले नेपालको संसद्बाटै अनुमोदन नगरी सञ्चालनमा आउने अवस्था देखिँदैन । सम्झौताअनुसार अमेरिकाले ५० अर्ब र नेपालले १ अर्ब ३० करोड रुपैयाँ लगानी गरी आयोजना सञ्चालन गर्नुपर्ने प्रावधान छ । उक्त रकम बुटवलबाट भारतको गोरखपुरसम्म र बुटवलसम्म पुग्ने नेपालतर्फको विद्युत् प्रसारण लाइनको निर्माणसमेतमा खर्च गरिने व्यवस्था एकातिर राखिएको छ भने अर्कातिर परियोजना सञ्चालन गर्न भारतको समर्थन अनिवार्य गरिएको छ । यो परियोजनाको विषयलाई लिएर चार वर्षदेखि नेपालको राजनीति तरंगित छ । हास्यास्पद कुरा त के भने, एमसीसी स्विकार्न खोज्ने, आफूलाई राजनीतिमा खप्पिस ठान्नेहरू भारतको समर्थन लिन अघि सरेको देखिँदैनन् । विरोधमा मुर्मुरिनेहरूले नेपालको स्थायित्व, व्यवस्थापन, सुरक्षाको जिम्मा अमेरिकाले भारतलाई सुम्पेको र यहाँ विदेशी सैनिकको उपस्थिति नहुने विषयमाथि किन नजरअन्दाज गरिरहेका छन् ? एमसीसी मामला जटिल बन्दा पनि हाम्रा नेताले भारत र चीनको आशय किन वुझ्न सकेका छैनन् ? यदि छिमेकीको निम्ति घातक भए सम्झौताले हाम्रो अहित नहोला र ? एउटा कुरा भने प्रस्ट छ ः चीन, जापानजस्ता देशले बनाइदिएका चक्रपथ, अन्तर्राष्ट्रिय सम्मेलन केन्द्र, नागढुंगासिस्नेखोला सुरुङमार्गजस्ता ठूला परियोजना उत्कृष्ट देखिन्छन् भने नेपालको ठेकेदारी प्रथाबाट निर्मित अधिकांश संरचनामा विध्वंस मात्र मच्चिएको पाइन्छ । एमसीसी यहाँको ठेकेदारी प्रथामा अल्झिँदा भ्रष्टाचारको दलदलमा फसेर अस्तव्यस्त नबन्ला भन्न सकिँदैन । यसैबीच, जनसमर्थन जुटाएर एमसीसी संसद्बाट अनुमोदन गराउने लेखकको तर्कलाई उचित मान्न सकिँदैन । अन्तर्राष्ट्रिय चासो बोकेको, कूटनीतिसँग जोडिएको सरकारी योजनाको निकास दलहरू मिलेर दिनुको विकल्प छैन । भुवनेश्वर शर्मा, चन्द्रागिरि२, काठमाडौं दुई तिहाइदेखि हालको गठबन्धन सरकारसम्मले टुंगो लगाउन नसकेको एमसीसी सम्झौता, संसद्मा पेस हुनुअघि अन्तर्राष्ट्रिय सम्बन्ध संसदीय समितिमा छलफलका लागि पेस हुने भएको छ । लगभग अढाई वर्षअघि प्रतिनिधिसभाको विधेयक शाखामा दर्ता भइसकेको उक्त विधेयक हालसम्म अनुमोदनका लागि अघि बढ्न सकेको छैन । नेपालको विद्युतीय प्रसारण लाइन र सडक निर्माण सहयोगलाई प्राथमिकतामा राखेको उक्त सम्झौतालाई लिएर सत्ता र विपक्षी दुवैतर्फका नेताहरूबाट विवादास्पद टिप्पणी भइरहेका छन् । सम्झौतामा रहेका सर्तहरूको कुन अंशले नेपालको सार्वभौमिकतालाई खतरा गर्छ राजस्वको ठूलो हिस्सा राज्य सञ्चालन र विदेशी ऋणको साँवाब्याज भुक्तानीमा खर्च भइरहेको, राष्ट्र विकास र निर्माणमा दातृ निकायसँग हात थाप्नेबाहेक कुनै उपाय नभएको नेपालले उक्त सम्झौता गर्न उचित छ कि छैन आदि विषयवस्तुमाथि संसदीय समितिले गम्भीर छलफल गरेर सुझाव देओस्, जसबाट भ्रमहरूको निवारण हुनुका साथै प्रतिनिधिसभालाई अनुमोदन प्रस्ताव अगाडि बढाउन सजिलो हुनेछ । महेन्द्रसिंह बम, टीकापुर१, कैलाली"
मूल्यवृद्धिप्रति सरकार उदास,"पेट्रोलियम पदार्थलगायतका उपभोग्य वस्तुहरूको मूल्य सर्वसाधारणले थेग्नै नसक्ने गरी अकासिएको छ, जसले गर्दा दैनिक जीवनयापन गर्न निकै कठिन भइरहेको छ । तर, मूल्य वृद्धिको व्यापक विरोध भइरहे पनि यसलाई कम गर्न सरकार लागिपरेको छैन । सरोकारवाला पक्ष पनि मौन छन् । उपभोग्य वस्तुको मूल्यवृद्धिले हुँदा खानेहरूको ढाड सेकिएको छ । यस्तो बेला उनीहरूलाई सरकारले सहायता गर्नुपर्ने हो । पेट्रोलियम पदार्थको मूल्यवृद्धिले गर्दा उपभोग्य वस्तुको मूल्य पनि स्वतः बढ्छ । नेपाल आयल निगमले ८४ रुपैयाँमा खरिद गरेको पेट्रोलको १४२ रुपैयाँमा बेच्छ । यति महँगोमा बेच्दा पनि निगम घाटामा छ, निगम डुब्न लाग्यो भन्ने खबर सञ्चारमाध्यममा व्याप्त छ । यस्तो कसरी हुन्छ ?पेट्रोलियममा मात्रै सरकारले ५८ रुपैयाँ ४८ पैसा कर लगाएको छ । किन यति धेरै कर भन्ने प्रश्न सर्वत्र उठिरहेको छ तर यसको चित्त बुझ्दो उत्तर सरकारले दिन सकेको छैन । यति धेरै कर उठाउनुका पछाडिका कारणबारे खोजी हुनुपर्छ । यसका लागि सरकार सक्रिय हुनु जरुरी छ । सरकारले करको दर घटाएर हुन्छ कि ढुवानीमा अनुदान दिएर वा मूल्य अभिवृद्धि कर छुट गरेर हुन्छ कि, जसरी हुन्छ हुँदाखाने नागरिकको चुलोसँग जोडिएको ग्यास, तेल, मट्टितेललगायतका उपभोग्य सामग्रीहरूको मूल्य सहज र सर्वसुलभ बनाउनै पर्छ । अत्यावश्यक सामग्रीमा धान्न नै नसकिने गरी मूल्य अकासिँदा पनि सरकार किन उदासीन बनिरहेको छ ? यस्ता सवालमा सरकार गम्भीर बन्न अति जरुरी छ । अच्युतमानसिंह प्रधान, बालुवाटार, काठमाडौं"
सामाजिक पुँजीको न्यूनता,"अनुकरणको आकर्षणअधीनस्थ मनस्थितिका बाध्यताहरूको दार्शनिक, राजनीतिक, सामाजिक, साहित्यिक एवं नैदानिक (क्लिनिकल) विवेचना ब्ल्याक स्किन, ह्वाइट मास्क एवं द रेचिड अफ द अर्थ जस्ता कालजयी पुस्तकहरूका सर्जक फ्रैन्ज फैननले जत्तिको सूक्ष्म तवरले सायद कसैले गरेका छैनन् । उनका विभिन्न तथ्यपरक आकलनमध्येको एउटा महत्त्वपूर्ण अन्तर्दृष्टि के हो भने अधीनस्थ समुदायलाई नेतृत्व दिन सक्ने व्यक्तिहरूमा संघर्ष गर्नुको साटो सहवरण हुने लालसा बलियो हुन्छ । वर्चस्ववादी समुदायले आफ्नो नियन्त्रणलाई निरन्तरता दिन स्थापित गरेका मूल्य एवं मान्यताअनुसार उपयुक्त देखिन अधीनस्थ समुदायका व्यक्तिहरू आफ्नो सांस्कृतिक स्वत्वसमेत परित्याग गर्न सहजै तयार हुन्छन् । वर्चस्वशाली समुदायले शिक्षा, सञ्चार एवं सम्पर्कका विभिन्न माध्यमद्वारा उत्कृष्ट संस्कृतिका मापकहरूको सूक्ष्म प्रचार गरिरहेको हुन्छ । अधीनस्थ समुदायका महत्त्वाकांक्षी व्यक्तिहरू वर्चस्व निरन्तरताको अदृश्य जालोबाट उम्किनै सक्दैनन् ।परिष्कृत भनिने लेख्य भाषामा स्वाभाविक रूपले लेखपढमा हजारौं वर्षदेखि एकाधिकार कायम राखेका अगडा भनिने चार जातको अग्रता छ । त्यसैका आधारमा मैथिली एकदुई जातको भाषा हो भन्ने नारामा अल्झिएर मधेशले आफ्नो भाषिक स्वतन्त्रतालाई स्थापित गर्न सकिरहेको छैन । हिन्दी, नेपाली वा अंग्रेजीलाई नै माध्यम बनाए पनि भाषिक अग्रतालाई सांस्कृतिक समानतामा रूपान्तरित गर्नु पुस्तौंको काम हो । समसामयिक परिदृश्यमा मैथिली भाषाशास्त्रका ज्ञाता एवं योगदाताहरूमा डा राम औतार यादव तथा डा योगेन्द्र यादवसरहका विद्वान् अगडा जातिको पंक्तिबाट खोज्न असम्भव नै नभए पनि कठिन भने ठहरिने निश्चित छ । डा राम औतार एकताकाका रेडियो नेपालको अंग्रेजी भाषाको समाचारवाचक हुनुका साथै नेपाली साहित्यकारका जानकार पनि हुन् । डा योगेन्द्र समाजशास्त्र एवं भाषाशास्त्रबीचको अन्तरसम्बन्धका अन्वेषक हुन् । रामदयाल राकेश संस्कृतिका अध्येता एवं विचारक हुन् । त्यस्ता स्वनामधन्य विद्वान्हरूको सूचीमा पुग्न सक्ने सम्भावना भएका नयाँ पुस्ताका युवाहरू अब सपनासमेत नेपालीमा देख्न थालेका छन् । समस्या के भइदियो भने, तिनले जत्ति नै प्रयत्न गरे पनि मानक नेपालीले सक्कल ठहर्याएसरहको नेपाली लेख्न वा बोल्न सिके पनि आफ्नो उत्पत्ति, नृजातीयता एवं रंगलाई परित्याग गर्न सक्ने छैनन् । कुनै बेला सीके राउत मधेशका आफ्ना सहपाठीहरूसँग मैथिलीमा कुरा गर्न रुचाउँदैनथे । नक्कल गर्नमा असफल ठहरिएपछिको वितृष्णाले कि त गहन हीनभाव वा उग्र विद्रोह जन्माउँछ । ऐक्यबद्धताको सामाजिक पुँजी निर्माणका लागि विविधताको सम्मानजनक स्वीकृति प्राथमिक सर्त हो । मधेशको जातीय विविधता ऐतिहासिक यथार्थ हो, भाषिक बहुलता परिस्थितिजन्य कारणले उब्जिएको हुनुपर्छ, वर्गीय विभेद राज्यशक्तिको असमान वितरणले जन्माएको हो । तर त्यस्ता सबै असन्तुष्टिलाई खुला मनले स्वीकार नगरी राजनीतिक ऐक्यबद्धता निर्माण गर्न सम्भव छैन ।स्थानीय निर्वाचनको घोषणासँगसँगै गठजोड निर्माणका सम्भावनाहरू केलाउन थालिएका छन् । चुनावमा हेलिने हिम्मत पदाकांक्षी त के, पदासीन राजनीतिकर्मीहरूमा पनि खासै छैन । कोभिड महाव्याधिको प्रकोप एवं नृजातीय सत्ताको ओलीगार्की ले थला पारेको अर्थराजनीतिमा हाम फालेर कोको डुब्ने हुन् र कसले केकसरी पार पाउने हुन्, अहिले कसैलाई पनि थाहा छैन । प्रवृत्तिजन्य संकेत भने उत्साहवर्द्धक छैनन् । मधेशका राजनीतिकर्मीहरूमा पहाडका बाहुन र क्षेत्रीबहुल पार्टीको बीटिम रूपी सहयोगी भूमिका पाउनका लागि नै हानाथाप छ । गएको स्थानीय चुनाव अत्यधिक खर्चिलो ठहरिएको थियो । यस पटक त्यस कीर्तिमान लाई कायम मात्रै राखेर पुग्ने छैन, नाघ्नुपर्नेछ । सामाजिक पुँजीको न्यूनतालाई आर्थिक पुँजीको आधिक्यले भर्पाई गर्नुपर्ने बाध्यतालाई बेवास्ता गरेर प्रजातन्त्रको सुस्त तर नियमित स्खलनको प्रक्रियालाई ठम्याउन सकिँदैन । लाग्छ, जनकपुर सुस्ताएको मात्र नभएर शक्तिहीन चिन्ताले ग्रस्त भई किंकर्तव्यविमूढ पनि हुन पुगेको छ ।"
स्थानीय चुनावलाई फर्केर हेर्दा,"गठबन्धनको प्रभाव ः एमालेलाई साख जोगाउनै सकसकुल १,५०६ स्थानमध्ये एमालेले ६२५ वटामा विजयी छ भने ४५५ मा दोस्रो र २०४ मा तेस्रो स्थानमा छ । कांग्रेस ४८९ स्थानमा विजयी भएकामा ६५७ मा दोस्रो र २१८ मा तेस्रो स्थानमा छ । २१७ स्थानमा विजय हासिल गरेको माओवादी केन्द्र २१३ वटामा निकटतम प्रतिद्वन्द्वी र ६७७ मा तेस्रो स्थानमा छ । प्रमुख पदाधिकारी पदमा कम संख्यामा विजय पाए पनि माओवादी केन्द्र सशक्त रूपमा तेस्रो स्थानमा छ । एमाले विजयी भएका स्थानहरूमा दोस्रो र तेस्रो स्थानमा रहेका राजनीतिक दलहरू मिल्ने हो भने अन्यथाबाहेक ४२७ स्थानमा एमाले पराजित हुन सक्छ । यसमा दोस्रो स्थानमा कांग्रेसको संख्या ३२३ र माओवादी केन्द्रको ८१ छ । बाँकीमा अन्य राजनीतिक दल छन् । जस्तो दाङको घोराही उपमहानगरपालिकाको उपमेयरमा एमाले २०,७९२ मत ल्याएर विजयी भएको छ । यस पदमा कांग्रेसले १७,६०३ र माओवादी केन्द्रले १२,८२४ मत ल्याएका छन् । कांग्रेस र माओवादी केन्द्रको मत मिलाउँदा एमालेको भन्दा ९,६३५ ले बढी हुन्छ । यसै उपमहानगरपालिकाका मेयर पदमा कांग्रेस र माओवादी केन्द्रको मत मिलाउँदा विजयी एमालेको भन्दा ७,५३६ मत बढी हुन्छ । बाराको जितपुर सिमरा उपमहानगरपालिकामा कांग्रेस र माओवादी केन्द्रको मत मिलाउँदा विजयी एमालेको भन्दा करिब ९,००० मत बढी हुन्छ (यससम्बन्धी थप विवरणका लागि हेर्नुस्, तालिका ४) । स्थानीय तहमा कांग्रेस र माओवादी केन्द्रको मात्रै तालमेल हुने हो भने एमालेलाई साख जोगाउन हम्मेहम्मे पर्न सक्छ । यसमा फेरि एमालेबाट चोइटिएको नेकपा एकीकृत समाजवादी पनि जोडिँदा एमालेको परिणाममा ठूलो उथलपुथल हुने निश्चितप्रायः छ । यति मात्र हैन, मधेश प्रदेशमा उपेन्द्र यादवको नेतृत्वको हाल जनता समाजवादी पार्टी (जसपा) को दह्रो उपस्थिति छ । जसपासँग तालमेल मात्रै भएमा परिणाममा निकै उतारचढाव हुनेछ । यसका अलावा गठबन्धनमा आबद्ध जनमोर्चाको प्युठान, बागलुङलगायत जिल्लामा केही प्रभाव छ । यो पार्टीसमेत जोडिएर हाल राष्ट्रिय सभामा भएको गठबन्धनजस्तै स्थानीय तहमा पनि गठबन्धन भएमा एमालेले हाल विजय हासिल गरेका अधिकांश पद गुमाउन सक्ने स्थिति छ । अन्तमा, २०७४ को स्थानीय चुनावमा एमालेले जितेका कुल ६२५ स्थानमध्ये ३०० जनाले ६०० वा सोभन्दा कम मतको फरकमा विजय हासिल गरेका छन् । एमाले र हालसालै गठित नेकपा एकीकृत समाजवादीको जनाधार एउटै हो । नेकपा एकीकृत समाजवादीको थोरै मतले पनि एमालेको ठूलो नोक्सानी हुन सक्ने परिस्थितिलाई बेवास्ता गर्न सकिँदैन । माओवादी केन्द्रसहित गठबन्धनका अन्य दलको समीकरण भएमा अन्यथा बाहेक एमालेका लागि अर्को ठूलो वज्रपात हुने निश्चितप्रायः छ । तर स्थानीय तहमा गठबन्धनको संस्कृतिको विकास नभएका कारण यसका लागि आफ्ना नेताकार्यकर्तालाई व्यापक रूपमा सुसूचित गराउन जरुरी छ । गठबन्धन त एमालेले पनि निश्चित रूपमा गर्छ । तर एमालेको गठबन्धनभन्दा कांग्रेस नेतृत्वको गठबन्धन बढी प्रभावकारी र उपलब्धिमूलक रहेको तथ्य हालैको राष्ट्रिय सभाको चुनावले पनि दिएको छ । नागरिकले दलभन्दा पनि आफ्नो नजिकको र विश्वसनीय उम्मेदवारलाई भोट दिने प्रचलन स्थानीय चुनावमा हुने वास्तविकतालाई राजनीतिक दलहरूले मनन गर्न त्यत्तिकै आवश्यक छ । स्थानीय नेताकार्यकर्तालाई सुसूचित गराए पनि १० देखि १५ प्रतिशत मत उम्मेदवारहरूको व्यक्तिगत प्रभावका कारण तलमाथि हुन सक्ने परिस्थितिको आकलन हुन पनि जरुरी छ । जे होस्, चुनाव घोषणा भएको छ । आगामी दिन राजनीतिक दलहरूका लागि जीवनमरणका रूपमा रहनेछ । एमालेले २०७४ को साख जोगाउन सक्लानसक्ला, त्यो निर्वाचनको परिणामले बताउनेछ ।"
केजरीवालले पञ्जाबमा गर्लान् कमाल ?,"(नयाँदिल्ली)  भारतीय राज्य दिल्लीमा सरकार चलाइरहेको आम आदमी पार्टी (आप) ले आगामी चुनावमा पञ्जाबको सत्तारूढ दल कंग्रेसलाई कडा टक्कर दिने आकलन गरिएको छ । पञ्जाबमा अरबिन्द केजरीवाल नेतृत्वको आम आदमी पार्टीको लोकप्रियता बढेसँगै राजनीति थप तातेको छ । पञ्जाबमा फेब्रुअरी २० मा विधानसभा चुनाव हुँदैछ । कतिपय सर्वेक्षणहरूले आपले बहुमत ल्याउनेसमेत दाबी गरेका छन् । पार्टीका संयोजक तथा दिल्लीका मुख्यमन्त्री केजरीवालले पञ्जाबको चुनावलाई विशेष महत्त्व दिएर चुनावी प्रचारमा होमिएका छन् । कांग्रेसभित्रको अन्तर कलह र भाजपा नेतृत्वको गठबन्धनमा आएको बिग्रहको लाभ आपले उठाउन सक्ने अुनमान छ । दिल्लीनजिकैको पञ्जाबमा सत्ता हत्याउन केजरीवाल अघिल्लै चुनावदेखि प्रयासरत छन् । तर सन् २०१७ को चुनावमा उनको दलले अपेक्षाकृत जित भने हासिल गर्न सकेन । तर, उसले त्यतिबेला प्राप्त गरेको शक्तिलाई थप बढाएर लगेकोमा भने दुईमत छैन् । दुई महिना अघि मात्रै चन्डीगढ नगर निगमको चुनावमा ठूलो दल बनेपछि आपका नेता कार्यकता थप हौसिएका छन् । पञ्जाबको चुनावी र्याली र सभामा मतदाता आकर्षित गर्न केजरीवालले दिल्ली मोडल को सहारा लिएका छन् । दिल्लीमा आफूले भ्रष्टाचार नियन्त्रण गरेर जनतालाई निःशुल्क पानी, बिजुली, स्वास्थ्य र शिक्षा प्रदान गरेको विषयलाई जोडतोडका साथ प्रचार गरेका छन् । अन्ना हजारे नेतृत्वको आन्दोलनमा सक्रिय सामाजिक कार्यकर्ता अरविन्द केजरीवालले सन् २०१२ को नोभेम्बर २६ मा आप गठन गरेका थिए । सन् २०१३ डिसेम्बरमा भएको दिल्ली विधानसभा चुनावमा झाडू चुनाव चिह्न लिएर मैदानमा उत्रिएको आपले २८ सिट जितेर कांग्रेसको समर्थनमा सरकार बनाएको थियो । त्यसपछिको दुई चुनावमार्फत एकलौटी सरकार चलाउँदै आएको छ । ११७ सिटको पञ्जाब विधानसभा चुनावमा आपले २० सिट जितेको थियो । कंग्रेसले क्याप्टेन अमरिन्दर सिंहको नेतृत्वमा ७७ सिट जितेर सरकार बनाएको थियो । कंग्रेस छाडेका उनले अलग दल बनाएर भारतीय जनता पार्टीसँग गठबन्धन गरेका छन् । अर्कोतिर मुख्यमन्त्रीका लागि दाबेदार बढेपछि कांग्रेसभित्र कलह चर्किएको छ । कांग्रेस नेता राहुल गान्धीले दुई दिनअघि हालका मुख्यमन्त्री चरणजित सिंह चन्नी नै पार्टीका तर्फबाट आगामी मुख्यमन्त्री घोषणा गरेका छन् । पूर्वक्रिकेटर तथा पञ्जाब पार्टी प्रमुख नवोजित सिंह सिद्धु र पूर्वप्रमुख सुनिल जाखड पनि मुख्यमन्त्री उम्मेदवारको दौडमा थिए । पार्टीले चन्नीलाई रुचाएपछि सिद्धु र जाखड दुवै असन्तुष्ट छन् । सिद्धुले आफूलाई आफ्नो निर्वाचन क्षेत्रमा मात्रै सीमिति गरेका छन् भने जाखडले कंग्रेसमा रहे पनि सक्रिय राजनीति नगर्ने बताएका छन् । कांग्रेसभित्रको यस्ता कलहको लाभ आपले उठाउने लगभग निश्चित छ । हिन्दुस्तान टाइम्समा आबद्ध चन्डीगढका पत्रकार रवीन्द्र वासुदेवा कंग्रेसको आन्तरिक कलहको लाभ आपलाई हुने देख्छन् । चुनावी राजनीतिबारे समाचार संकलन गरिरहेका वासुदेवाले हरेक पार्टीमा देखिएको कमीकमजोरीको लाभ उठाउने प्रयत्न अर्को दलले गरिरहेको बताउँछन् । आपको संगठन धेरै बलियो नरहेको उनको दाबी छ । आपको चर्चा अहिलेभन्दा अघिल्लो चुनावमा निकै बढी थियो । तर अहिले उसको चुनावी अभियान आक्रामक देखिएको छ, उनले भने, सत्तारूढ कंग्रेसलाई निश्चय पनि आपले टक्कर दिने देखिन्छ । अधिकांश निर्वाचन क्षेत्रमा कंग्रेस, आप र अकाली दलबीच नै प्रतिस्पर्धा हुने उनको अनुमान छ । पत्रकार रजत सैन चुनावी परिणाम आपको पक्षमा आउने देख्छन् । अघिल्लो चुनावभन्दा आपको नतिजा यसपटक राम्रो आउने देख्छु, उनले भने सत्तारूढ कंग्रेस र आपबीच नै धेरै सिटमा प्रतिस्पर्धा छ । र, कंग्रेसलाई आपले नै टक्कर दिइरहेको छ । पञ्जाबका मतदातामाझ केजरीवालको दिल्ली मोडल चर्चामा रहेको उनको भनाइ छ । केजरीवालमाथि आकर्षण बढी देखिएको छ, उनले भने, अर्कोतिर अन्य पार्टीसँग केजरीवालविरुद्ध बलियो मुद्दा छैन । चुनावी अभियानसँगै आपले मुख्यमन्त्रीको उम्मेदवार टुंग्याउन मतदातालाई जोड्ने कोसिस गरेको छ । आपले २२ लाख व्यक्तिबाट फोनमार्फत प्राप्त सुझावका आधारमा भगवन्त मानलाई मुख्यमन्त्रीको उम्मेदवार बनाएको दाबी गरेको छ । यद्यपि, त्यसलाई कंग्रेसले चुनावी फन्डा भनेको छ । राष्ट्रिय राजनीतिमा देखिएको नरेन्द्र मोदी जादु भने पञ्जाबमा चलेको छैन । पहिलेदेखि कमजोर भाजपाले गत चुनावमा ३ सिट जितेको थियो । अघिल्लो चुनावी सहयात्री शिरोमणि अकाली दलले यसपटक भाजपालाई छाडिसकेको छ । भाजपासँगको गठबन्धनबाट गत चुनावमा अकाली दलले १५ सिट जितेको थियो । भाजपा र अकाली दलबीच गठबन्धन नहुनुको लाभ पनि कंग्रेसभन्दा बढी आपले उठाउने सम्भावना छ । अकाली दलले बहुजन समाज पार्टी (बसपा) सँग चुनावी समीकरण गरेको छ । पञ्जाबमा ३३ प्रतिशत जनसंख्या दलित समुदायको छ । जुन भारतमा सबैभन्दा बढी हो । दलित भोट तान्नलाई अकाली दलले बसपासँग समीकरण गरेको हो । दलित समुदाय र पिछडा वर्गकै आवाज उठाएर बसपा राजनीतिमा स्थापित भएको छ । पञ्जाबमा पनि दलित मतदातामा बसपाको पकड रहेको मानिन्छ । ९० को दशकमा बसपा पञ्जाबमा किंग मेकर को हैसियतमा थियो । दलित समुदायको ठूलो भोटलाई हेर्दै कंग्रेसले पनि दलित नेता चन्नीलाई मुख्यमन्त्रीका रूपमा अघि सारेको छ । अकाली दलले बिजेपीको समर्थनमा सन् २००७ देखि २०१७ सम्म पञ्जाबमा सरकार चलाएको थियो । त्यस अगाडि सन् १९८५ मा अकाली दलले एक्लै दममा सरकार बनाएको इतिहास पनि छ । मोदी सरकारले ल्याएका तीनवटा कृषि कानुनले किसानको हित नगर्ने भन्दै गतवर्ष पञ्जाबका किसान आन्दोलनमा होमिए । त्यसले भाजपालाई पञ्जाबमा आफ्नो हैसियत बढाउन मुस्किल देखिन्छ । यद्यपि चुनावको मुखमा मोदीले किसानको मागअनुसार तीनवटै कृषि कानुन फिर्ता लिएर पंजावका मतदातालाई आकर्षित गर्ने कोसिस भने गरेका छन् । सहरी मतदाताले भाजपालाई साथ दिन सक्ने अनुमान पनि छ । त्यही अनुसार भाजपाको चुनावी रणनीति केन्द्रित छ । किसानहरूले संयुक्त समाज मोर्चा पार्टी बनाएर चुनावी मैदानमा उत्रेका छन् । पत्रकार वासुदेवाले पञ्जाबको राजनीति छिटोछिटो परिवर्तन हुने भएकाले बाँकी १० दिनमा केके हुने हो आकलन गर्न सहज नभएको बताउँछन् । सहरी क्षेत्रका मतदातामा भाजपाले प्रभाव पार्ने कोसिस गरिरहेको छ । मोदीको छवि र हिन्दु मुद्दाको लाभ भाजपाले उठाउनेछ, उनले थपे अर्कोतिर, जातीय समीकरणको प्रभावमा पनि ठूलो छ । त्यसको लाभ उठाउन पनि कंग्रेसले दलित अनुहार चन्नीलाई अगाडि सारेको छ । कंग्रेस छाडेर नयाँ दल गठन गरेका क्याप्टेन अमरिन्दर सिंहको लोक कंग्रेस पार्टीको परीक्षा पनि यस चुनावमा हुँदै छ । पार्टीभित्र विवाद चुलिएपछि करिब ५ महिनाअघि कंग्रेसले सिंहलाई हटाएर चन्नीलाई मुख्यमन्त्री बनाएको थियो । छोटो अवधिमा मुख्यमन्त्री चन्नी पञ्जाबी माझ लोकप्रिय बनेका छन् । लोकप्रिय भाषण र आम मानिससँग घुलमिल गर्ने सहज व्यवहारले उनलाई मन पराइएको छ । एक टेलिभिजनले गरेको चुनावी सर्वेक्षणले कंग्रेस ३० सिटमा सीमित हुने दाबी गरिएको छ । आपले ५५ देखि ६० सिट ल्याउने देखिएको छ । अकाली दल २० देखि २५ र भाजपासहितको गठबन्धन १० सिटमा सीमित हुने अनुमान गरिएको छ ।"
ट्रक चालकलाई प्रदर्शन रोक्न ट्रुडोको आग्रह,"ओटावा (एजेन्सी) क्यानडाका प्रधानमन्त्री जस्टिन ट्रुडोले ट्रक चालकहरूलाई राजधानी ओटावामा प्रदर्शन रोक्न आग्रह गरेका छन् । सरकारले कोभिड१९ विरुद्धको खोप अनिवार्य गरेपछि ट्रक चालकहरू प्रदर्शनमा उत्रेका हुन् । त्यस्ता प्रदर्शनले राजधानी ओटावा ठप्प भएको ट्रुडोको भनाइ छ ।क्यानाडेलीलाई प्रदर्शन गर्ने अधिकार छ । सरकारविरुद्ध आवाज उठाउने र सुनाउने अधिकार पनि छ, ट्रुडोले भनेका छन्, तर उनीहरूलाई देशको अर्थतन्त्र र लोकतन्त्र ठप्प पार्ने अधिकार छैन । यो रोकिनैपर्छ ।ट्रुडोले प्रदर्शनका क्रममा भएका गतिविधिले आफू आश्चर्यमा परेको जनाए । आन्दोलनका सहभागीले लगातार गाडीका हर्न तथा चर्का साइरन बजाउने र पटाका पड्काउने गरेका छन् । त्यस्तै, चालकहरूले सडकमा टेन्ट र गाडी राखेर यातायातमा समेत अवरोध गरिरहेका छन् । त्यस्तै प्रदर्शनका सहभागीले दुर्व्यवहार, चोरी र सार्वजनिक तथा निजी सम्पत्तिमा क्षति पुर्याएका जनाइएको छ । यसअघि ओटावाका मेयर जिम वाट्सनले प्रदर्शनका कारण ओटावा पूर्णरूपमा नियन्त्रणबाहिर गएको भन्दै सहरमा आपत्काल घोषणा गरेका थिए । सरकारले ट्रक चालकहरूलाई कोभिड खोप अनिवार्य पार्ने नियम ल्याएपछि गत महिनादेखि फ्रिडम कन्भोई नामक प्रदर्शन सुरु भएको हो ।"
नाटोले युक्रेनलाई भड्काइरहेको छ : पुटिन,"मस्को (एजेन्सी) रुसी राष्ट्रपति भ्लादिमिर पुटिनले नाटो सदस्य राष्ट्रले युक्रेनलाई हतियार दिएर स्थिति थप भड्काइरहेको आरोप लगाएका छन् । नाटो सदस्य राष्ट्रहरूले युक्रेनलाई आधुनिक हतियारहरू उपलब्ध गराउँदै युक्रेनी सेनाको आधुनिकीकरणका लागि महत्त्वपूर्ण वित्तीय स्रोत विनियोजन गरेका छन् । तिनीहरूले सैन्य विशेषज्ञ र प्रशिक्षक पनि पठाएका छन्, पुटिनले भने । युक्रेनले नाटोको सदस्यता लिने तयारी गरेपछि रुष्ट बनेको रुसले युक्रेनी सीमामा बख्तरबन्द गाडी, तोप तथा अन्य हतियारसहित एक लाख सैनिक तैनाथ गरेको छ । तर युक्रेनमाथि आक्रमण गर्ने आफ्नो कुनै योजना नरहेको उसको दाबी छ । युक्रेनलाई नाटोको सदस्यता दिन नहुने र पूर्वी क्षेत्रमा नाटोको थप बिस्तार रोकिनुपर्ने रुसको माग छ । तर अमेरिकालगायत राष्ट्रहरूले रुसी मागको बेवास्ता गर्दै आएका छन् । रुसी राष्ट्रपति भ्लादिमिर पुटिनले पश्चिमा देशले आफ्नो सुरक्षा चासोलाई बेवास्ता गरेको दाबी गर्दै युक्रेनलाई नाटोमा सामेल गरिए युद्धको अवस्था आउने चेतावनी दिँदै आएका छन् ।"
यौन शोषणका घटनामा मरिसनले माफी मागे,"क्यानबेरा (एजेन्सी) अस्ट्रेलियाका प्रधानमन्त्री स्कट मरिसनले संसद्मा भएका यौन शोषण, उत्पीडन र धम्की लगायत घटनाबारे माफी मागेका छन् । संसद् भवनमा उच्चपदस्थ व्यक्तिहरूबाट महिला कर्मचारीमाथि बलात्कार भएको आरोपको एक वर्षपछि प्रधानमन्त्री मरिसनले मंगलबार माफी मागेका हुन् । संसद् भवनकी पूर्वकर्मचारी ब्रिट्नी हिगिन्सले पुरुष सहकर्मीबाट बलात्कृत भएको जनाएपछि गत वर्ष संसद् बैठकमा हंगामा भएको थियो । उक्त विषयमा देशव्यापी आन्दोलनसमेत भएको थियो । हिगिन्सले आफूमाथि सन् २०१९ मा बलात्कार तथा यौन शोषण भएको दाबी गरेकी थिइन् । मरिसनले मंगलबार भनेका छन्, यहाँ भएको डरलाग्दो घटनाका लागि म हिगिन्सप्रति क्षमाप्रार्थी छु । हिगिन्सले यसअघि नै घटनाबारे आफ्ना हाकिमलाई बताएको भए पनि प्रहरीमा उजुरी नगर्न दबाब भोगेको बताएकी थिइन् । त्यस्तै, विपक्षी लेबर पार्टीका नेता एन्थोनी अल्बानिजले पनि हिगिन्समाथि भएको घटनाप्रति सार्वजनिक रूपमा माफी मागेका छन् ।"
पोल सार्न नमिल्दा सडक विस्तार सुस्त,इन्सुलेटर तार राख्दा पूरै सुरक्षित नभए पनि कम जोखिमयुक्त मानिन्छ । बुटवलनारायणगढ सडक विस्तारको जिम्मा १७ अर्ब रुपैयाँमा लिएको चिनियाँ ठेकेदार कम्पनी चाइना स्टेट कन्स्ट्रक्सन इन्जिनिरिङ कर्पोरेसनले काम थालेको करिब ४ वर्षमा ११ प्रतिशत मात्र मात्र काम सकेको छ । कोभिडलाई कारण देखाएर उसले थप दुई वर्ष समय मागेको छ । दाउन्नेगैंडाकोट सडकमा पर्ने पुल निर्माणको काम भने धमाधम छ । यो खण्डमा पर्ने साना २ सय २१ कल्भर्टमा ८१ वटा पुल निर्माण अन्तिम चरणमा छन् । अन्य ८४ वटामा काम भइरहेको छ ।
प्रदेशहरूमा लागू भएन इम्बोस्ड नम्बर प्लेट,"यसको म्याद गत असारमा साढे दुई वर्ष थप भइसकेको छ । विभाग स्रोतका अनुसार ठेक्का लिने कम्पनीले ढिला गर्दा समस्या भएको हो । मुद्दामामिलाले गर्दा काम रोकिएको र अहिले समस्या नरहेको विभागको भनाइ छ । थपिएको समयभित्र ती कम्पनीले सबै इम्बोस्ड नम्बर प्लेट ल्याइसक्नुपर्नेछ । ठेक्का रकम ४ अर्ब ६८ करोड ५२ लाख ६२ हजार ५ सय रुपौयाँ ठेक्का रकम छ । अहिलेसम्म वाग्मती प्रदेशमा करिब १३ हजार सवारीसाधनमा मात्रै इम्बोस्ड नम्बरप्लेट जडान भएको छ । यता विभागका महानिर्देशक नमराज घिमिरेले लुम्बिनी र गण्डकी प्रदेशमा नम्बर प्लेट पठाइसकिएको हुँदा कहिलेबाट वितरण गर्ने भन्ने कुरा प्रदेशले निर्णय गर्ने बताए । दुई लाखभन्दा बढी प्लेट तयार भएर विभागमा बसेको छ, अब क्रमिक रूपमा हामी पठाउँदै जाने छौं, उनले भने, तयारीमा ढिलाइ भएकै हो । प्रदेशमा जनशक्ति व्यवस्थापनमा कठिनाइ हुँदा व्यवस्थापन गर्न गाह्रो भएको हो । यो प्राविधिक काम भएकाले जनशक्ति समयमै पुर्याउन नसकिए काम गर्न कठिन हुने उनको भनाइ छ । अहिले कतै जनशक्ति व्यवस्थापन भइसकेको छ, कतै हुँदै छ, उनले भने । एक नम्बर प्रदेशको भने अझै नाम टुंगिइनसकेकाले इम्बोस्ड नम्बर प्लेट लागू गर्नेबारे कुनै तयारी छैन ।"
अब निजीलाई पनि हाइब्रिड बीउ विकास अनुमति,"(काठमाडौं)  सरकारले वर्णशंकर (हाइब्रिड) बीउ उन्मोचन (विकास) का लागि पहिलो पटक निजी क्षेत्रलाई अनमुति दिएको छ । माघ १७ मा बसेको मन्त्रिपरिषद् बैठकले तीन स्वदेशी कम्पनीलाई वर्णशंकर जात परीक्षण र विकास गर्ने मान्यता दिएको हो । अहिले बीउको नयाँ जात र तिनका स्रोत बीउ (प्रजनन बीउ) उत्पादन मुख्यतः नेपाल कृषि अनुसन्धान परिषद् (नार्क) ले गर्दै आएको छ । मन्त्रिपरिषद्को निर्णयसँगै अब रूपन्देहीस्थित लुम्बिनी सिड कम्पनी प्रालि अनि काठमाडौंका गोर्खा सिड कम्पनी प्रालि र सियान सिड सर्भिस सेन्टरले पनि बीउ उन्मोचन गर्न पाउनेछन् ।मन्त्रिपरिषद्बाट स्वीकृत भएसँगै अब राजपत्रमा प्रकाशन हुने बीउबिजन गुणस्तर नियन्त्रण केन्द्रका प्रमुख बेनुप्रसाद प्रसाईंले जानकारी दिए । राजपत्रमा प्रकाशन भएपछि आधिकारिकता पाउने उनले बताए । बीउबिजन ऐन २०४५ र बीउबिजन उत्पादन तथा व्यवस्थापन निर्देशिका २०७३ ले पनि निजी क्षेत्रलाई अनुमति दिन सक्ने भनेको छ । पूर्वाधार, जनशक्ति (बाली प्रजननकर्ता तथा बालीविज्ञ) तथा पैतृक पुस्ता प्राप्तिको सुनिश्चितताका आधारमा निजी क्षेत्रलाई जातीय विकास तथा संवर्द्धन र वर्णशंकर बीउ उत्पादन अनुमति दिन सक्ने व्यवस्था छ, प्रसाईंले भने, पछिल्लो समय वर्णशंकर जातको मापदण्ड स्वीकृत गरेपछि आठ कम्पनीले अनुमति मागेका थिए । तर स्थलगत अध्ययन र सम्पूर्ण कागजात हेर्दा चार कम्पनीले कागजात पुर्याउन सकेनन् । बाँकी एउटालाई होल्डमा राखेर तीन कम्पनीलाई अनुमति दिएका छौं । अहिले १६ वटा विभिन्न बालीका ७२३ वटा जात उन्मोचन तथा दर्ता भएको प्रसाईंले जनाए । यसमध्ये नेपालमै विकास भएका तथा स्थानीय जात ३३९ वटा छन् । विदेशबाट आयातित जातको संख्या ३७८ छ । नेपालमै विकास भएका वर्णशंकर जात अत्यन्त कम छन् । तीमध्ये धानका दुई, मकैका सात तथा गोलभेंडाका दुई मात्र छन् । तर किसानको माग वर्णशंकर नै छ । माग पूर्ति गर्न बर्सेनि अर्बौं रुपैयाँको बीउ आयात भइरहेको छ । केन्द्रका अनुसार वार्षिक साढे दुई अर्ब रुपैयाँको बीउ आयात हुन्छ । यसमध्ये सबैभन्दा बढी धानकै बीउ आइरहेको छ । अनौपचारिक रूपमा पनि एक डेढ अर्ब रुपैयाँको आयात हुने बताइन्छ । खुला सीमाका कारण मुख्यतः तरकारीको बीउ अवैध रूपमा भित्रिरहेको केन्द्रले जनाएको छ । किसानको माग पूरा गर्न गत आर्थिक वर्षमा मात्रै १ अर्ब ६१ करोडको ४ हजार १६८९८ टन धानको बीउ आयात भयो । यसमध्ये ९१ प्रतिशत वर्णशंकर थियो, प्रसार्इंले भने, करिब ५१ करोड बराबरको २ हजार १ सय ८५७० टन मकै र करिब ५४ करोड बराबरको १४४४९ टन तरकारीको बीउ आयात भयो । निजी क्षेत्रले पनि अनुमति पाएपछि आयातमा केही कमी आउने अनुमान रहेको उनले बताए । २० देखि २५ प्रतिशत उत्पादन वृद्धि गुणस्तरयुक्त बीउका कारण हुन्छ । हाल नेपालमा करिब २२ प्रतिशत बीउ औपचारिक क्षेत्रबाट आपूर्ति भइरहेको छ । केन्द्रका अनुसार बीउबिजनको दीर्घकालीन राष्ट्रिय सोच २०१३२०२५ मा बीउको प्रतिस्थापन दर सन् २०२५ सम्म २५ प्रतिशत प्युाउने लक्ष्य छ । तर हालसम्म २२ प्रतिशत मात्रै पुगेको छ । त्यसैले निजी क्षेत्रलाई पनि अनुमति दिइएको जनाइएको छ । २०२५ सम्ममा निजी क्षेत्रबाट तरकारीका १०, मकैका ५ र धानका ५ गरी २० वटा वर्णशंकर जात निजी क्षेत्रले विकास गर्ने लक्ष्य छ । अनुमति पाएको लुम्बिनी सिडले रूपन्देहीबाट वर्णशंकर मकैका दुई जात, गोर्खा सिडले गोलभेंडाको एउटा, मकैका तीन वटा वर्णशंकरका जात र सियान सिडबाट गोलभेंडाका दुई र मकैका दुई जात उन्मोचन तथा दर्ता हुने अपेक्षा गरेका छौं, प्रसाईंले भने, दुई वर्षअघि लाइसेन्सको प्रक्रिया बढाएका थिए । उनीहरूले जातीय विकासको काम पनि गरिरहेका छन् । कार्यक्षमता र जनशक्तिका आधारमा ती कम्पनीको लाइसेन्स एकएक वर्षमा नवीकरण हुने जनाइएको छ ।"
मलेसियाले हटायो औंठाछाप लिने व्यवस्था,"काठमाडौं (कास) मलेसिया सरकारले औंठा छाप (फिंगरिङ) लिने भन्दै नेपालसहित स्रोत देशमा स्थापित अध्यागमन सुरक्षा जाँच (आईएससी) को व्यवस्था हटाएको छ । अब मलेसिया जाने श्रमिकले फिंगरिङ गर्न छुट्टै संयन्त्रमा जानुपर्ने छैन । नेपालमा फिंगरिङ गर्ने जिम्मेवारी पाएको जीएसजीका सञ्चालक गोविन्द थपलियाले यसको पुष्टि गरे । अब पहिला जसरी फिंगरिङ गर्नुपर्दैन । कोभिडपछि यो बन्द छ । तत्कालका लागि हाम्रो कम्पनीले फिंगरिङ गर्दैन, उनले भने, अब बायोमेडिकल मात्रै गरे पुग्छ ।मलेसियाको आवासीय कानुनविपरीत कार्य गरी कारबाहीमा परी फर्केका श्रमिकको पहिचान गर्न नेपालसहित स्रोत देशमै २०१६ देखि फिंगरिङ गर्ने व्यवस्था गरिएको थियो । फिंगरिङबापत श्रमिकले ३ हजार २ सय रुपैयाँ बुझाउनुपर्थ्यो । आईएससी, बायोमेडिकल र वान स्टेप सेन्टरको सेवा लिँदा श्रमिकमाथि अनावश्यक भार तिर्नुपरेको भन्दै तत्कालीन श्रम, रोजगार तथा सामाजिक सुरक्षामन्त्री गोकर्ण बिष्टले मलेसिया जान रोक लगाएका थिए । त्यसपछि यी संयन्त्रलाई बुझाउनुपर्ने रकम रोजगारदाताबाटै बेहोर्ने गरी श्रम सम्झौता भएको थियो । यसअनुसार फिंगरिङ र बायोमेडिकल गरेपछि नेपालमा श्रमिकले बुझाएको रकम रोजगारदाताले पहिलो महिनामै तलबमा शोधभर्ना गर्ने सहमति भएको थियो । यो रकम आफूले बेहोर्नुपर्ने भएपछि रोजगारदाताहरूले सुरक्षा जाँचका लागि गरिने फिंगरिङ हटाउन मलेसिया सरकारलाई दबाब दिँदै आएका थिए । यसअघि एउटै खर्चमा बायोमेडिकलबाट फिंगरिङ हुँदै आएको थियो ।मलेसियाबाट अर्को सूचना जारी नभएसम्म फिंगरिङ हुँदैन, थपलियाले भने । डेढ वर्षदेखि बन्द मलेसियाको रोजगारी फेब्रुअरी १४ बाट खुल्दै छ । क्वालालम्पुरस्थित नेपाली दूतावासले मलेसिया सरकारले नेपालबाट श्रमिक ल्याउने भएपछि सोमबार मागपत्र प्रमाणीकरण गर्न आवेदन दिन सक्ने भन्दै सूचना जारी गरेको छ ।"
पौने १० अर्ब एफडीआई आउँदै,"काठमाडौं (कास) लगानी बोर्डको ४९औं बैठकले करिब १० अर्ब रुपैयाँ बराबरको विदेशी लगानी (एफडीआई) स्वीकृत गरेको छ । बैठकले मंगलबार डाबर नेपाल प्रालिको ९ अर्ब ६८ करोड ६३ लाख ४२ हजार रुपैयाँ बराबर लगानी स्वीकृत गरेको हो । डाबरले सञ्चालन गरिरहेको उद्योगको क्षमता बढाउन तथा उत्पादनमा विविधीकरण गर्न यो लगानी थपिएको लगानी बोर्डको कार्यालयले जनाएको छ ।बैठकले सुदूरपश्चिम प्रदेशका दुई जिल्लामा करिब २३ अर्ब रुपैयाँ लागत अनुमान गरिएको सोलार आयोजनाको सम्भाव्यता अध्ययनका लागि स्वीकृति दिने निर्णय पनि गरेको छ । डोटीको दिपायल सिलगढी नगरपालिका र डडेलधुराको अमरगढी नगरपालिकामा क्रमशः १२५ र २२५ मेगावाट गरी ३५० मेगावाट क्षमताको सोलार आयोजनाको अध्ययनका लागि भारतीय कम्पनी सेन्ट्रल इलेक्ट्रोनिक्स लिमिटेडले अनुमति पाएको हो । बैठकपछि लगानी बोर्डको कार्यालयले जारी गरेको विज्ञप्तिअनुसार तल्लो अरुण जलविद्युत् परियोजनामा भारतीय कम्पनी सतलज जलविद्युत् निगमले पेस गरेको प्रारम्भिक प्रतिवेदन (इन्सेप्सन रिपोर्ट) स्वीकृत गर्ने निर्णयसमेत बोर्ड बैठकले गरेको छ । सतलजले यो आयोजना निर्माण, स्वामित्वकरण, सञ्चालन तथा हस्तान्तरण (बुट मोडल) मा बनाउन यसअघि नै अनुमति पाइसकेको छ । लगानी प्रवर्द्धनका लागि विभिन्न संघसंस्थासँग समझदारीपत्र गर्न लगानी बोर्डको कार्यालयलाई अख्तियारीसमेत बैठकले दिएको छ । बोर्डलाई जेनेभास्थित वर्ल्ड एसोसिएसन अफ पीपीपी युनिट एन्ड प्रोफेसनल्स (डब्लूएपीपीपी) संस्थाको सदस्यता लिन स्वीकृति दिइएको पनि विज्ञप्तिमा उल्लेख छ । नेपालमा रासायनिक मल कारखाना स्थापना गर्न सम्भाव्य प्रविधिको तुलनात्मक अध्ययन गरेर लगानी बोर्डको कार्यालयले तयार पारेको प्रतिवेदन पनि बैठकबाट स्वीकृत भएको जनाइएको छ ।"
आयातित गुलाबकै भर,"(काठमाडौं)  फेब्रुअरी १४ लाई भ्यालेन्टाइन्स डे (प्रणय दिवस) का रूपमा मनाइँदै आएको छ । सोमबार रोज डे मनाउँदै त्यसको सुरुवात भइसकेको छ । प्रणय दिवसको पहिलो दिन नै ४६ हजार स्टिक गुलाब खपत भएको फ्लोरिकल्चर एसोसिएसनका अध्यक्ष मीनबहादुर तामाङ बताउँछन् । कोरोना संक्रमणको स्तर सामान्य हुँदै गएकाले गत वर्षको तलुनामा ५० हजार स्टिक गुलाब बढी खपत अनुमान गरिएको उनको भनाइ छ । कोरोना संक्रमणकै बीचमा पनि गुलाब खपत भएको थियो, यस वर्ष संक्रमण स्तर सामान्य भइसकेको छ, त्यसैले गुलाब बढी खपत हुने अनुमान छ, उनले भने, यस वर्ष गुलाबको ९० प्रतिशत भारतबाट आउने र १० प्रतिशत स्वदेशभित्रकै उत्पादन खपत हुन्छ । यस वर्षको प्रणय दिवसमा २ लाख ३० हजार स्टिक गुलाब खपत हुने एसोसिएसनले जनाएको छ । गत वर्ष १ लाख ८० हजार स्टिक खपत भएको थियो । गत वर्ष एक लाख २२ हजार रुपैयाँ बराबरको २ सय १४ स्टिक (प्रतिगोटा) आयात भएको भन्सार विभागको तथ्यांक छ । त्यसबाट १२ हजार रुपैयाँ राजस्व संकलन भएको थियो । त्यस्तै २ लाख २५ हजार मूल्य बराबरको १९ सय किलो फक्रिनसकेको कोपिला गुलाब आयात गरिएको थियो । यसबाट २२ हजार रुपैयाँ भएको थियो । चालु आर्थिक वर्षको ६ महिनामा ३ लाख ७९ हजार रुपैयाँ बराबरको २१ सय ९२ स्टिक गुलाब आयात भइसकेको छ । त्यसबापत २२ हजार राजस्वसमेत संकलन भएको छ । अहिलेसम्म ३ हजार रुपैयाँ बराबरको ९ किलो फक्रिनसकेको कोपिला आयात भएको छ । जाडोमा गुलाबको फूल कम उत्पादन हुने एएस कटफ्लावर नर्सरीका म्यानेजर रमेश मरहट्ठा बताउँछन् । उनले आफ्नो नर्सरीमा १० रोपनी जग्गामा गुलाबका फूल रोपेका छन् । अन्य समयमा दिन बिराएर १० हजार स्टिक उत्पादन हुने गरेकामा पुस अन्तिमदेखि ४५ सय स्टिक हुँदै २ सयमा सीमित भएको उनको भनाइ छ । जाडो सुरु भएसँगै फूल उत्पादन पनि क्रमशः घट्दै जाने उनले जानकारी दिए । अन्य समयको तुलनामा कोरोना महामारीको बन्दाबन्दीपछि गुलाब उत्पादन कम हुन थालेको एसोसिएसनका अध्यक्ष तामाङ सुनाउँछन् । कोरोना महामारीको बन्दाबन्दीमा फूल व्यवसायीलाई सरकारले अत्यावश्यकभित्र राखेन । फलस्वरूप व्यवसायीले नर्सरी पुगेर समयमै मलजल गर्न सकेनन्, तामाङले भने, जसले गर्दा पनि गुलाबका बिरुवा धेरै मरे, त्यसपछि महामारीको त्रासले व्यवसायी थप बिरुवा रोप्नेतर्फ लागेनन् । स्वदेशीमा गुलाब उत्पादन गर्ने ८ देखि १० वटा कट फ्लावर नर्सरीमा जति बिरुवा छन्, ती सबै पुराना हुन् । अहिले नर्सरीमा ५ वर्ष नाघेका बिरुवा हुँदा पनि कम उत्पादन हुने गरेको तामाङले जानकारी दिए । नेपालमा फूलको कोल्ड स्टोरेज पनि प्रमुख समस्या रहेको फूल व्यवसायी बताउँछन् । अहिले तरकारी राख्ने कोल्ड स्टोरेजमा फूल राख्नुपरेको मरहट्ठाको भनाइ छ । होलसेलमा ससाना कोल्ड स्टोरेज छन्, हामीले निजी कोल्ड स्टोरेजमा राख्छौं, जसमा मुस्किलले २० दिन राख्न सक्छौं, उनले भने, सरकारसँग पनि माग गर्यौं । बनाइदिन्छु त भन्यो । तर अहिलेसम्म केही प्रगति भएको छैन ।चैतदेखि मंसिरसम्म गुलाब फूल पर्याप्त उत्पादन भए पनि पुस, माघ र फागुनमा आयातको भर पर्नुपर्ने स्थिति रहेको उनले जानकारी दिए ।"
निर्माण क्षेत्रमा छैन सुरक्षा मापदण्ड,"(ओखलढुंगा)  घटना एक ः गत असार ३० मा सिन्धुपाल्चोकको मेलम्ची खानेपानी आयोजनामा गेट नम्बर १७ को सुरुङको बाँध फुट्दा इन्जिनियर सतीश गोइत र सवारी चालक राधाकृष्ण थापा मगर बेपत्ता भए । साइट इन्जिनियर शेखर खनाल र साइट असिस्टेन्ट प्रेमबहादुर तामाङ घाइते भए । घटनाको एक साताअघि मात्रै सुरुङमा पानी परीक्षण गरिएको थियो । घटना दुई ः गत पुस १२ मा सोलुखुम्बुको सोलुखोला दूधकोसी जलविद्युत् आयोजनामा पानी परीक्षणका क्रममा दुई इन्जिनियरको मृत्यु भयो । सुरुङमार्गको काम सकेर विद्युत् उत्पादनको तयारीका लागि पानी परीक्षण गर्ने क्रममा पाइप विस्फोट हुँदा इन्जिनियरहरू सुवासराज रेग्मी र अर्जुन थापाको मृत्यु भएको हो । घटनामा हाइड्रोमेकानिकल कम्पनीका आयोजना प्रबन्धक मोहम्मद राइन गम्भीर घाइते भए ।घटना तीन ः ठ्याक्कै एक महिनापछि फेरि सोलुखोला दूधकोसी जलविद्युत् आयोजनामा सुरुङभित्र दुर्घटना हुँदा एक जना कामदारको मृत्यु र एक जना घाइते भए । सुरुङभित्र पाइप लैजाने क्रममा एस्काभेटरको बकेट भाँचिएपछि बकेटमै बसेका दुई जना कामदार सुरुङमा खसेका थिए । सुरुङभित्र मृत्यु हुनेमा राकेश चौधरी र घाइते हुने आंगत राय थिए ।घटना चार ः माघ ९ मा ओखलढुंगाको सिद्धिचरण नगरपालिका३ मा सडक ग्राभेलको ठेक्का पाएको ठेकेदार कम्पनीका अपरेटरले चलाएको एस्काभेटरले ढुंगा झार्दा बोलेरो जिप किच्यो । घटनामा तीन जनाको मृत्यु भयो, तीन जना घाइते भए । कान्छाराम कन्स्ट्रक्सनले ठेक्का लिएको कम्पनीले सडकमाथि बिहानै एस्काभेटर चलाए पनि सुपरभाइजर नराख्दा गम्भीर दुर्घटना भएको ििथयो । यी केही प्रतिनिधि घटना मात्र हुन् । नेपालमा विभिन्न खानी, उद्योग, निर्माणका क्षेत्रमा कामदार र प्राविधिकले ज्यान गुमाउनुपरेको घटना धेरै छन् । जुनसुकै काममा सेफ्टी फर्स्ट अर्थात् सुरक्षालाई पहिलो प्राथमिकता भनिन्छ । तर सुरक्षालाई प्राथमिकता दिने विषयमा अध्ययन गरेका प्राविधिक नै यस्तो दुर्घटनामा पर्ने गरेका छन् ।सरकारले सोलुखोला दूधकोसी जलविद्युत् आयोजनाको घटनाको छानबिन गर्न ऊर्जा, जलस्रोत तथा सिँचाइ मन्त्रालयका सहसचिव चिरञ्जीवी चटौतको संयोजकत्वमा समिति गठन गर्यो । समितिले स्थलगत रूपमा छानबिन गरी सरकारलाई प्रतिवेदन बुझाइसकेको छ । प्रतिवेदन सार्वजनिक भएको छैन । समितिका संयोजक चटौतले सोलुखोला जलविद्युत् आयोजनामा भएको दुर्घटनामा प्राविधिकहरूले दुर्घटना हुन सक्छ भनेर अनुमानै नगरेको बताए ।पाइप विस्फोट हुन्छ र दुर्घटना हुन्छ भनेर आकलन नगरेको देखिन्छ । पानी जडान गरेर होइन कि,, यो परीक्षणमा भएको दुर्घटना हो, उनले भने, पाइपलाई दुईतिरबाट बन्द गरेर १५ पटकसम्म प्रेसर दिएर परीक्षण गरिएको रहेछ । यसरी विस्फोट होला भनेरै सोचेको देखिएन । विस्फोट भएर उछिट्टिएर आएको भाग नै पाँच टन जतिको रहेको उनले जानकारी दिए । ३६ एमएमको बाक्लो र साढे दुई मिटर डायमिटरको पाइप परीक्षणका क्रममा अलिकति लिकेज देखिएको थियो । तर प्राविधिकहरूले विस्फोट हुन्छ भनेर अनुमान नगर्दा दुर्घटना भएको चटौतको भनाइ छ । पूर्वाधार निर्माणको क्षेत्रमा सुरक्षा प्राथमिकतालाई अत्यन्त हेलचेक््रयाइँ गर्ने गरिएको नेपाल इन्जिनियरिङ परिषद्का अध्यक्ष डिल्लीरमण निरौलाले गुनासो गरे । मेलम्ची घटनालगत्तै परिषद्ले कार्यदल गठन गरेको र त्यसले प्रतिवेदनसमेत बुझाएको थियो । प्रतिवेदनका आधारमा कुनै पनि निर्माणक्षेत्रको काममा व्यावसायिक स्वास्थ्य र सुरक्षा अधिकृत राखेर मात्र परियोजना सञ्चालन गर्न भनिएको थियो ।सोही विषय समावेश गरी पूर्वाधारसँग सम्बन्धित सबै मन्त्रालय, विभाग र निकायमा पत्र पठाइएको अध्यक्ष निरौला बताउँछन् । ठेक्का हो भने हेल्थ र सेफ्टी अफिसर राखेर त्यसलाई पेड आइटमका रूपमा अनिवार्य गरेर बिल अफ क्वान्टिटीमै समावेश गरी त्यसका मापदण्ड कार्यान्वयन गर्ने सर्तमा मात्र कामको जिम्मा दिनू भनेर हामीले परिपत्र गरेका थियौं, निरौलाले भने, तर कुनै निकायले यसलाई कडाइसाथ पालना गरेको देखिएन ।सोलुखोलाको घटनापछि फेरि ऊर्जा मन्त्रालयमा फोन गरेरै बुझ्दा मन्त्रालयले छानबिन समिति गठन गरिसकेको र कमजोरी देखिए कारबाही गर्छौं भन्ने जवाफ पाएको निरौलाले बताए । प्राविधिक मात्र नभई कसैको पनि ज्यान जान नहुनेमा संस्था प्रतिबद्ध रहेको इन्जिनियरिङ परिषद्ले जनाएको छ । व्यावसायिक आचारसंहिता पूरा गर्नेले मात्र लाइसेन्स लिन पाउने विषयलाई परिषद्ले कडाइ गर्दै प्राविधिकहरूले पालना गर्नुपर्ने विभिन्न कोड अफ कन्डक्ट लागू गर्ने निरौलाको भनाइ छ । नेपालको जुनकुनै निर्माणका क्षेत्रमा सामान्य हेल्मेटसम्म नलगाई काम गर्ने, गराउने प्रवृत्ति अन्त्य गर्नुपर्ने सरोकारवालाको माग छ । कामदारको सुरक्षालाई पहिलो प्राथमिकता दिई काम नगराउने हो भने यस्ता दुर्घटना दोहोरिइरहने उनीहरू बताउँछन् ।"
स्मार्ट डोकोको 'डोकोभरि माया,"काठमाडौं (कास) भ्यालेन्टाइन्स डेका अवसरमा स्मार्ट डोकोले डोकोभरि माया अफर ल्याएको छ । यस अवसरमा ग्राहकले प्रियजनहरूका लागि प्रेमपूर्वक पर्फ्युम, स्मार्टवाच, कपल टिसर्ट तथा अन्य आकर्षक उपहारमा ७२ प्रतिशतसम्म छुट पाउन सक्नेछन् । यस अवसरमा स्मार्ट डोकोसँग किनमेल गर्ने ३ भाग्यशाली ग्राहकले २ हजार ५ सयको स्मार्टडोको गिफ्ट कार्ड जित्ने अवसर पाउने पनि कम्पनीले जनाएको छ । डोकोभरि माया ट्याग एन्ड विन गिभअवे पनि समावेश गरिएको छ । जहाँ ४ भाग्यशाली कमेन्टरले स्मार्ट डोकोबाट आकर्षक उपहार जित्ने मौका पाउनेछन् । स्मार्ट डोकोसँग १० हजारभन्दा बढी प्रडक्ट छन् । ग्राहकले १० फरक वर्गका सामान जस्तै कोभिडका लागि आवश्यक सामग्री, फुड र ग्रोसरी, हेल्थ एन्ड ब्युटी, इलेक्ट्रोनिक्स, होम र लिभिङ, बेबी केयर र अन्य सामग्री स्मार्ट डोकोबाट खरिद गर्न सक्नेछन् ।"
खल्तीबाट हवाई टिकट किन्दा आइफोन जित्ने मौका,काठमाडौं (कास) भुक्तानी सेवाप्रदायक कम्पनी खल्ती डिजिटल वालेट ले उडान अब मात्र रु १ अफर ल्याएको छ । यसअन्तर्गत फ्लाइट टिकट किन्दा एक भाग्यशाली विजेतालाई आइफोन १३ को बम्पर उपहार छ । हरेक दिन एक जनालाई १ रुपैयाँमा फ्लाइट टिकट र ५ जनालाई साप्ताहिक एक लाख खल्ती पोइन्ट्स प्राप्त हुनेछ । यो अफर फागुन ३० सम्म मान्य हुने खल्तीले जनाएको छ । उक्त अफरमा सहभागी हुन प्रयोगकर्ताले खल्ती केवाईसी भने अनिवार्य भेरिफाई गराएको हुनुपर्नेछ । डिजिटल उडान बुकिङमा प्रयोगकर्तालाई प्रोत्साहन गर्न यो अभियान ल्याइएको खल्तीका प्रमुख कार्यकारी अधिकृत विनय खड्काले बताए ।
उपत्यकामा विद्युतीय मतदान !,"मत परिणामलाई कम्तीमा चार दिन लाग्नेकागजी मतपत्र प्रयोग गरिएका स्थानीय तहमा मतदानको परिणाम आउन कम्तीमा चार दिन लाग्ने निर्वाचन आयोगले जनाएको छ । विद्युतीय मतदान गराइए परिणाम केही घण्टामै आउनेछ । एक साताभित्र परिणाम नआउँदा स्थानीय तह खाली रहने भएकाले गणना प्रक्रियालाई प्राथमिकता दिने आयोगको तयारी छ । स्थानीय तहमा एकएक प्रमुखअध्यक्ष र उपप्रमुखउपाध्यक्ष एकएक जनाका साथै वडामा एक अध्यक्ष र चार सदस्य पदका लागि उम्मेदवार हुन्छन् । वडा संख्या भने फरकफरक छ । सरकारले आगामी वैशाख ३० मा ७ सय ५३ स्थानीय तहको निर्वाचन एकै पटक गर्न लागेको छ । देशभर महानगरपालिका ६, उपमहानगरपलिका ११, नगरपालिका २ सय ७६ र गाउँपालिका ४ सय ६० वटा छन् । २०७४ सालको स्थानीय चुनावमा मत परिणाम आउन एक सातादेखि एक महिनासम्म लागेको थियो । आयोगका प्रवक्ता शालिग्राम शर्मा पौडेलले धेरै मतदाता रहेका महानगरपालिका, उपमहानगरपालिका र नगरपालिकाको परिणाम आउन भने बढी समय लाग्ने बताए । सहरी क्षेत्रको केही स्थानमा इलेक्ट्रोनिक मतदान गराउन सकिन्छ कि भनेर आयोगले प्रयास गरिरहेको छ, उनले भने, एकै पटक निर्वाचन हुने भए पनि मत गणना र अन्य विषयलाई समन्वय गर्न सकिन्छ भन्ने आयोगको विश्वास छ । पूर्वनिर्वाचन आयुक्त दोलखबहादुर गुरुङ सरकारको सहयोग र आयोगको सक्रियताले नै परिणाम आउने समय निर्भर रहने बताउँछन् । आयोगको ७० वर्षको अनुभवले धेरै विषयमा अलमलिनुपर्ने अवस्था छैन, उनले भने, निर्वाचन गराउने होइन, त्यसको गुणस्तर सबैभन्दा ठूलो कुरा हो । आयोगले व्यावसायिक दक्षताको खाँचो रहने उल्लेख गर्दै उनले चुनावमा सुरक्षा सबैभन्दा महत्त्वपूर्ण पक्ष भएको बताए ।"
वैशाख २ मा उम्मेदवारी दर्ता तयारी,"काठमाडौं निर्वाचन आयोगले आगामी वैशाख २ मा उम्मेदवारी दर्ता गर्ने गरी स्थानीय चुनावको आन्तरिक कार्ययोजना बनाएको छ । निर्वाचन प्रयोजनका लागि दल दर्ता भने चैत ६ देखि खुलाउने तयारी छ । दल दर्ता सकिएपछि आचारसंहिता लागू हुनेछ । यो सम्भावित खाका हो, फेरबदल हुन सक्छ, एक आयुक्तले भने । आयोगको प्रारम्भिक खाकाअनुसार वैशाख १४ मा उम्मेदवारको अन्तिम नामावली सार्वजनिक गरिनेछ । निर्वाचनको पहिलो प्रक्रियाका रूपमा मतदाता नामावली सार्वजनिक गर्नुपर्छ । आयोगले मतदाताको विवरण तयार गरिसकेको छैन । २०७७ पुस ५ सम्म १८ वर्ष पूरा भएका मतदाता १ करोड ६२ लाख ४३ हजार १ सय १० जना थिए । यसमा महिला ८० लाख ३० हजार ९ सय ८४ र पुरुष ८२ लाख ११ हजार ९ सय ५४ र तेस्रो लिंगी १ सय ७२ जना थिए । त्यसयता पनि मतदाता थपिएका छन् । अन्तिम मतदाता नामावली सार्वजनिक हुन कम्तीमा ३५ दिन लाग्न सक्छ, प्रमुख निर्वाचन आयुक्त दिनेश थपलियाले भने ।आयोगले तयार गरेको नामावली वडा तहसम्मबाट रुजु भएपछि मात्रै सार्वजनिक गरिन्छ । आयोगले स्थानीय तहको निर्वाचनमा १ करोड ७८ लाख मतदाता हुने अनुमान गरेको छ । २०७४ को स्थानीय चुनावमा १ करोड ४० लाख ७४ हजार ४ सय २४ मतदाता थिए । निर्वाचन हुन ९४ दिन मात्रै छ । आयोगका प्रवक्ता शालिग्राम पौडेलले स्थानीय निर्वाचनसम्बन्धी नियमावली, निर्देशिका, कार्यविधिमा संशोधन गर्नुपर्ने प्रावधान पहिचान गर्न, कर्मचारी व्यवस्थापन गर्न, बजेट तर्जुमालगायतको काम गर्न छुट्टाछुट्टै कार्यदल बनेको जानकारी दिए । आन्तरिक कार्यतालिका बनाइरहेका छौं । मतदाता नामावली संकलन स्थगन गर्यौं । अहिले प्रशोधनमा लागेका छौं, उनले भने । निर्वाचनमा लाग्ने खर्चको योजना बनाउन खटिएको टोलीले एक सातामा शीर्षकअनुसार अनुमानित खर्चको विवरण तय गर्नेछ । निर्वाचनमा आवश्यक जनशक्ति पहिचान गर्न अर्को कार्यदल सक्रिय भएको छ । ११ हजार ७ सय ८२ मतदान स्थल, ७ सय ५३ निर्वाचन कार्यालय, ७७ वटा जिल्ला निर्वाचन कार्यालयमा खटिने कर्मचारीको गरेर बजेट तर्जुमा हुने आयोगले जनाएको छ । कोराना संक्रमणको जोखिम पनि भएकाले हरेक निर्वाचन स्थलमा एक जना स्वास्थ्यकर्मी परिचालन गर्न लागेको छ । जनशक्ति परिचालनका विषयमा कार्यदलले ३ दिनभित्र सिफारिस गर्ने र त्यही आधारमा निर्देशिका बनाइने आयोगले जनाएको छ । २०७४ को स्थानीय चुनावमा १० हजार ६ सय ४२ मतदान स्थलमा १८ हजार ५ सय ७३ वटा मतदान केन्द्र निर्धारण गरिएको थियो । आयोगले स्रोतसाधनको खोजी गर्न दातालाई गुहार्न थालेको छ । एक साताभित्र बैठक राखेर सम्भावित विकास साझेदार संस्थालाई सहयोग माग्ने योजना बनाइएको आयोगले जनाएको छ । दातासँग समन्वय गर्न एक उपसचिवलाई जिम्मेवारी दिइएको छ । उनले दाताको सूची बनाएर समन्वय सुरु गरिसकेका छन् । अर्थ मन्त्रालयले अन्यत्र खर्च नभएको बजेट तानेर भए पनि निर्वाचनका लागि दिने बताइसकेको छ ।"
ब्याटिङमा रूपान्तरित हुँदै नेपालको शक्ति,"(काठमाडौं)  चारदेशीय ट्वान्टी२० शृंखला र ट्वान्टीविश्वकप छनोटको अन्तिम तयारी कीर्तिपुरस्थित त्रिवि क्रिकेट मैदानमा आइतबार जोडतोडले चलिरहेको थियो । यसपछि नेपालसामु प्रशिक्षणलाई एक दिने समय बाँकी थियो । सोमबार छिटपुट वर्षाको सम्भावना र अन्य कारणले नेपालको प्रशिक्षण नहुन सक्ने भएकाले खेलाडीहरू अन्तिम तयारी जसरी मिहिनेत गरेका थिए । म्याच सिनारियोका क्रममा कुशल भुर्तेल र आसिफ शेखले पहिलो विकेटमा १३ ओभरभित्र १ सय २४ रनको साझेदारी गरेका थिए । कुशल ९१ रन बनाएर डगआउट मा फर्किंदा उनमा निराशा भाव झल्कन्थ्यो । आफ्नो जिम्मवोरी पूरा गरेर फर्किए पनि कुशलमा ब्याटिङको भोक अझै थियो । उनको प्रयासमा नेपालले बोर्डमा १ सय ८० रनको हाराहारी स्कोर बनाएको थियो । यो नेपालको ब्याटिङ शक्तिको एउटा झलक थियो । कुशल, आसिफ, शरद भेषावकरसहित ज्ञानेन्द्र मल्ल, दीपेन्द्रसिंह ऐरी, आरिफ शेख, कुशल मल्लसहित नवप्रवेशी विवेक यादव र आकाश बमका कारण नेपाली ब्याटिङ बलियो बनेको छ । शरद र ज्ञानेन्द्रले यसमा अनुभवी खेलाडीको जिम्मेवारी निभाइरहेका छन् । वैशाखमा काठमाडौंमा सम्पन्न नेदरल्यान्ड्स र मलेसियासम्मिलित तीनदेशीय प्रतियोगितापछि नेपालको ब्याटिङ शक्ति मैदानमा देखिँदै आएको छ । पारस खड्का घाइते भएको अवस्थामा तत्कालीन प्रशिक्षक डेव ह्वाटमोरले कुशल र आसिफलाई ब्याटिङमा ओपनिङ जोडी बनाएका थिए । उनीहरूले खेलेको फियरलेस क्रिकेटले वर्षौंदेखिको नेपालको ओपनिङ जोडीको समस्या हलमात्र गरेनन्, मध्यक्रम पनि दरिलो बनाइदिए । उनै कुशल र आसिफ त्यसयता नेपालको मुख्य आशा बन्दै आएका छन् । आइतबारको प्रशिक्षण नेपाली टोलीलाई दुई समूहमा विभाजन गरी खेलाइएको थियो । कुशल र आसिफले मैदानको चारैतिर प्रहार गर्दा करण केसी र अविनाश बोहरा बलिङ आक्रामणमा थिएनन् । दुवैले बलिङ गरेका हुन्थे भने पनि नेपालको ब्याटिङ खुल्थ्यो । लोकेश बम कोभिड१९ को संक्रमणका कारण दुई सातापछि मैदानमा फर्किएका थिए । कुशल र आसिफको ब्याटिङ लयमा आइतबार लोकेश बमको ब्याटले आक्रामक भएर साथ दिएको थियो । एउटा के सत्य हो भने नेपाल अहिले ब्याटिङमा भर पर्न लागेको छ । कुनै समय खिया लागेको ब्याटिङ नेपालको मुख्य हतियार भएको छ । कुशल, आसिफ, लोकेशलगायतका ब्याटरको प्रभाव देखिरहँदा नेपाली बलरको कमजोरी उदांगिएको थियो । कप्तान सन्दीप लामिछाने, जितेन्द्र मुखियालगायतका बलर कुशल, आसिफ, लोकेशविरुद्ध कसरी बलिङ गर्ने सोच्न बाध्य भएका छन् ।विश्वका अधिकांश फ्रेन्चाइज लिग खेल्दै आएर ग्लोबल स्टार को छवि बनाएका सन्दीपमाथि दोहोरो जिम्मेवारी छ । उनी ओमान भ्रमणबाट नेपाली टोलीको नेतृत्व लिँदै छन् भने बलिङ नेतृत्वको जिम्मा पनि सन्दीपमाथि नै छ । सन्दीप, करण, अविनाश, जितेन्द्र, कमलसिंह ऐरी, शाहब आलम नेपाली टोलीका प्रमुख बलर हुन् । अलराउन्डरको हिसाबमा दीपेन्द्र, शरद, आरिफ र कुशल मल्लले बलिङमा सघाउने छन् । विगतको तुलनामा नेपालको बलिङ केही कमजोर देखिएको छ । त्यही भएर होला प्रशिक्षक पुबुदु दासानायकेले मंगलबार ओमान गएको नेपाली टोलीमा सागर ढकाल थपेका छन् । देव्रेहाते स्पिनर सागरले असोजमा चितवन टाइगर्सलाई एभरेस्ट प्रिमियर लिग (ईपीएल) को उपाधि जिताउँदा सर्वाधिक १४ विकेट लिएका थिए । उनी प्लेयर अफ द सिरिज बनेका थिए । तर कोभिड१९ संक्रमणका कारण उनले प्रधानमन्त्री कपमा ३ खेलमात्र खेल्न पाए । त्यसमा ६ विकेट लिएका थिए । त्यसमध्ये तीन विकेट फाइनलमा एपीएफ क्लबविरुद्ध थियो ।नेपाली टोलीको संयोजनलाई लिएर प्रशिक्षक दासानायकेको चिन्ता पनि बलिङमै छ । यही कारण नेपाली टोलीले पछिल्लो २३ साता बलिङमै केन्द्रित भएर धेरै मिहिनेत गरेको छ, विस्तारै नेपालको बलिङमा सुधार भइरहेको छ र हामीले जे चाहेका थियौं, त्यो स्थितिमा बलरहरू आइसकेका छन्, दासानायकेले नेपालको बलिङलाई लिएर भनेका थिए । सायद दासानायकेले नेपाली ब्याटिङमै चिन्ता हुने बुझेका थिए। त्यही भएर उनी श्रीलंकाका पूर्वखेलाडी रुवान कल्पगेलाई ब्याटिङ कन्सल्टेन्टको रूपमा ल्याउन चाहन्थें । तर नेपालको ब्याटिङमा उनले नसोचेको सुधार पाए । श्रीलंकाका पूर्व तीव्र गतिका बलर धम्मिका प्रसादलाई बलिङ कन्सल्टेन्ट बनाएका छन् । २१ सदस्यीय नेपाली टोली मंगलबार ओमान लागेको छ । ईपीएलमा दासानायकेले प्रशिक्षण दिएको भैरहवा ग्लाडियटर्सबाट खेलेका प्रसाद पनि श्रीलंकाबाटै मस्कट पुग्नेछन् । सन् २०११ देखि २०१५ सम्म पनि नेपालको प्रशिक्षक रहेका दासानायकेले ६ वर्षपछि पुनः नेपाल फर्केर आउँदा देखेको परिवर्तन बलिङबाट ब्याटिङमा बढेको शक्तिलाई लिन्छन् । उनले भने, नेपालले ब्याटिङ स्किलमा धेरै प्रगति गरेको छ । माथिल्लोक्रमको ब्याटिङमा फियरलेस ब्याटर छन् । यो नै ६ वर्षबीच मैले देखेको ठूलो भिन्नता हो । देव्रेहाते स्पिनरद्वय शक्ति गौचन र वसन्त रेग्मी नेपाली क्रिकेटबाट अलग भएयता नेपालको बलिङ धार कमजोर बन्दै आएको छ । शक्तिले २०१८ मै अन्तर्राष्ट्रिय क्रिकेटबाट संन्यास लिएका थिए भने २०१९ यता नेपालबाट कुनै खेल नखेलेका वसन्त अमेरिका लागिसकेका छन् । अझ नेपाली टोलीका नयाँ बल बलर सोमपाल कामी चोटका कारण यसपालि ओमान भ्रमणमा नरहेपछि बलिङमा नेपालको चिन्ता थपिएको हो । नेपालले एकपल्टमात्र विश्वकप छनोट पार गरेको छ । सन् २०१३ मा यूएईमा भएको छनोटबाट नेपाललाई विश्वकपमा पुर्याउँदा मुख्यगरी ब्याटिङमा पारस र शरदबाहेक बलर नै चम्किएका थिए । त्यसको अर्को वर्ष बंगलादेशमा नेपालले तीनमध्ये दुई खेल जित्दा बलरहरू शक्ति (हङकङविरुद्ध) र जितेन्द्र (अफगानिस्तानविरुद्ध) प्लेयर अफ द म्याचमा चुनिएका थिए । पहिलाको टिम र अहिलेको टोलीबीचको भिन्नता केलाउँदै शरदले आइतबार प्रशिक्षण दौरान भने, हाम्रो पहिला जहिल्यै पनि बलिङ शक्ति भएको टोली हुन्थ्यो । अहिले ब्याटिङमा हामी अलिक बढी विश्वस्त छौं । ब्याटिङमा पहिलाभन्दा अहिले हामी एकरूपको प्रदर्शन दिन सकिरहेका छौं । बलिङ पनि हाम्रो राम्रो छ, डेथ बलरहरू छन्, स्पिनरहरू छन् । संयोजन जस्तो भए पनि खेलको दिनमा हामीले कस्तो खेल्छौं भन्ने हो । सबै टोलीले राम्रो तयारी गरेर आएका छन् । नतिजामा केन्द्रितभन्दा पनि प्रक्रियामा राम्रो गर्यौं भने मलाई लाग्छ नतिजा राम्रो नै आउँछ । नेपालको शक्ति बलिङबाट ब्याटिङमा रूपान्तरित भएको पछिल्ला केही प्रतियोगितामा पनि देखिएको छ । विश्वव्यापी ट्वान्टी२० को असरले हुनसक्छ नेपालको ब्याटिङ होस् वा बलिङ प्रभावित बनेको छ । नेपाली ब्याटर खुलेर खेल्न लागेका छन् भने नेपाली बलरलाई अन्य देशविरुद्ध खेल्दा रन अंकुश लगाउन कठिन हुँदै आएको छ । वैशाखको त्रिकोणात्मक ट्वान्टी२० शृंखलामा नेपाली खेलाडीको ब्याट मजाले खुल्दा नेदरल्यान्ड्सविरुद्ध २ सय ६ रन बनाएको थियो । त्यसभन्दा अघि नेपालले ट्वान्टी२० अन्तर्राष्ट्रियमा केवल एकपल्टमात्र २ सयभन्दा माथिको स्कोर बनाएको थियो । त्यो पनि कमजोर मानिएको भुटानविरुद्ध २०१९ को दक्षिण एसियाली खेलकुदमा थियो । तर नेपालले २ सयमाथिको स्कोर रक्षा गर्न सकेन । नेदरल्यान्ड्सले ३ बलअगाडि नै २ सय ९ रन बनाइदियो । नेपाली बलर नराम्रोसँग चुटिए । सन्दीपले ४ ओभरमा ४८ र अविनाशले ४३ रन खर्चे । करणको ३३ ओभरमा डच टोलीले ३८ रन जोडेको थियो । कुशलले ५ मध्ये चार खेलमा अर्धशतक बनाउँदै आसिफसँग पहिलो विकेटमा दरिलो साझेदारी गर्दै नेपालको ब्याटिङ शक्ति प्रदर्शन गरेका थिए । नेपालले तीनदेशीय ट्वान्टी२० शृंखलाको अन्य दुई खेलमा मलेसियाविरुद्ध २१७७ र नेदरल्यान्ड्सविरुद्ध २३८३ को स्कोर बनाएको थियो । नेदरल्यान्ड्सलाई फाइनलमा ९६ रनमै सीमित गरी नेपालले आफ्नो बलिङ धार प्रस्तुत गरेको थियो । करणले ३ तथा सन्दीप र कमलले २२ विकेट लिएर नेपालको बलिङ पनि कम नरहेको देखाएका थिए । नेपाली बलिङको यही धार ओमानमा ब्युँतिने आस गरिएको छ ।"
खेल पूर्वाधार निर्माण धमाधम,"(बुटवल)  बुटवल उपमहानगरपालिका१५ सेमलारमा अत्याधुनिक कभर्डहल निर्माण भएको छ । कभर्डहल अन्तर्राष्ट्रियस्तरमा इन्डोरका खेल आयोजना गर्न मिल्ने गरी बनाइएको छ । हल १ हजार ५ सय दर्शक क्षमताको छ । जहाँ ब्याडमिन्टन, बास्केटबल, टेबलटेनिस, कराते, तेक्वान्दोलगायतका खेल खेलाइने छ ।कभर्डहलले करिब ५ कट्ठा जग्गा ओगटेको छ । त्यसको दायाँबायाँ १०१० मिटरको खुला ठाउँ छ । हलबाहिर पार्किङ, हरियाली क्षेत्र र फूलबारी निर्माण गरिएको छ । २ करोड ४० लाख रुपैयाँ लागतमा निर्माण भएको कभर्डहलमा प्रदेश सरकारले ८५ लाख रुपैयाँ लगानी गरेको छ । स्थानीय उपभोक्ताले ९ लाख जुटाएका हुन् । अरू रकम बुटवल उपमहानगरपालिकाले खर्च गरेको हो । बुटवलको तिनाउ नदीपारिका स्थानीयको तीव्र मागमा कभर्डहल बनाइएको हो, नगर प्रमुख शिवराज सुवेदीले भने, यसले एकातिर खेल गतिविधि बढाउने छ भने अर्कोतिर सेमलार र मोतीपुर क्षेत्रको पर्यटन प्रवर्द्धन हुनेछ ।काठमाडौंबाहिर नियमित खेलकुद गतिविधि हुने क्षेत्र हो बुटवल । जहाँ स्थानीय वा प्रादेशिकमात्रै होइन, नियमित राष्ट्रिय प्रतियोगिताहरू हुन्छन् । यिनै प्रतियोगिता र अभ्यास बढाउन बुटवल उपमहानगरले दुई वर्षदेखि एक वडा एक खेल मैदान अभियान सुरु गरेको छ । संघ र प्रदेशले पनि त्यसअनुसार योजना बनाएर बजेट छुट्याइदिएका छन् । गत वर्ष फिल्डस्तरको काम सुरु हुनैलाग्दा कोरोना महामारी र लकडाउन सुरु भयो । यसले खेलकुद पूर्वाधार निर्माणमा केही धक्का लाग्यो । तर यस वर्ष धमाधम पूर्वाधार निर्माण तयार भएका छन् । त्यसअनुसार ६ वटा खेल मैदान र कभर्डहल निर्माण भएका छन् । ४ वटा खुला व्यायामशाला तयार भएका छन् । सानाठूला गरी ४० वटा खेल पूर्वाधार साझेदारीमा काम गरेको उपमहानगरपालिकाका खेलकुद विकास समिति संयोजक नन्दु काउचाले बताए । कोरोना संक्रमणका कारण खेल गतिविधि रोकिएका बेला बुटवलमा नयाँ निर्माणमात्र होइन, पुराना खेलमैदान मर्मतका कामसमेत भएका छन् । त्यसमध्ये एक हो, रामनगर खेलमैदान । बुटवल१० मा रहेको यस मैदानमा लामो समयदेखि राष्ट्रियस्तरका फुटबल प्रतियोगिता हुन्थे । तर, तारबार र संरक्षणविहीन अवस्थामा थियो । यही मैदानलाई गत वर्षदेखि मर्मतसम्भार थालिएको छ । मैदान सम्याइएको छ, वरपरबाट पर्खाल लगाएर घेरिएको छ, खेविस संयोजक काउचाले भने, बल्ल मैदान चिटिक्क बनेको छ । संघीय सरकारबाट छुट्याइएको २५ लाख रुपैयाँ र उपमहानगरको साझेदारी रकमबाट खेल मैदान, तारबार, संरक्षणलगायतका काम गरिएको हो । दीपनगरमा रहेको बुटवल७ को सिद्धेश्वरी मैदानको मर्मतसम्भारको काम पनि अन्तिम चरणमा छ । यो मैदानमा ५० लाख रुपैयाँ बजेट विनियोजन भएको छ । त्यसमा उपमहानगरको १५ लाख लगाएर हिँड्ने ट्र्याक बनाइएको छ । प्रदेश सरकारले मर्मतसम्भारमा छुट्याएको २५ लाख रुपैयाँबाट तारजाली लगाउने र घेर्ने काम भएको छ । अहिले मैदानमा रहेको पानी जम्ने समस्या हटाउन काम भइरहेको छ ।नहरपुर मावि नजिकै जोडिएको छ नहरपुर मैदान । जहाँ कोरोना संक्रमणअघिसम्म हरेक महिना फुटबललगायतका प्रतियोगिता हुन्थे । दिनहुँ अभ्यास गर्ने खेलाडी भेटिन्थे । यही व्यस्त मैदान व्यवस्थित गर्न उपमहानगरपालिकाले लगानी गरेको छ । गत वर्ष १३ लाख ५० हजारबाट काम भयो, संयोजक काउचाले भने, यस वर्ष मैदान व्यवस्थापनको काम गरिरहेका छौं । उपमहानगरले गत आवमा देवसिद्ध, बेलवास, तामनगर, हरियाली खेलमैदान मर्मतसम्भार गर्ने र खेलकुदका लागि सुरक्षित बनाउने काम गरेको थियो । खेलमैदानसँगै पछिल्लो समय यहाँ एकेडेमीका लागि प्रशिक्षण हलसहितका पूर्वाधार निर्माण भएका छन् । त्यसमध्येकै हो बुटवल१० कालिकानगरमा रहेको कालिका कराते डो एकेडेमी । करातेको प्रतियोगिता र प्रशिक्षण सञ्चालन गर्ने गरी बुटवल उपमहानगरले एकेडेमी स्थापना गरेको हो । कराते एकेडेमी कभर्डहल बनाउन उपमहानगर र उपभोक्तासमेतको ४६ लाख ३९ हजार रुपैयाँबराबरको लगानी भएको छ । यसमा क्रिकेट, फुटबल, कराते, ब्याडमिन्टन, टेनिस, जुडोलगायत विभिन्न आउटडोर र इन्डोर खेल खेलाउन मिल्ने छ ।"
पूर्वखेलाडी कल्पनालाई सहयोग,"काठमाडौं (कास) नेपाल ब्याडमिन्टन संघले पूर्वराष्ट्रिय ब्याडमिन्टन खेलाडी कल्पना राणालाई सहयोग प्रदान गरेको छ । संघको पहलमा संघका पदाधिकारी, प्रशिक्षक, पूर्व तथा हालका खेलाडी र शुभचिन्तकबाट संकलित १ लाख ६६ हजार ५ सय ६० रुपैयाँ बराबरको रकम र खाद्यान्न सहयोग गरिएको छ ।संघका अध्यक्ष रामजीबहादुर श्रेष्ठ, सचिव नवीनविक्रम शाह, प्रशिक्षक रजनी जोशी, किरण थापा र पूर्वच्याम्पियन विकास श्रेष्ठसम्मिलित टिमले ललितपुर विष्टछापमा बसोबास गर्दै अएकी राणालाई सहयोग प्रदान गरेको हो ।ब्याडमिन्टनकी पूर्वप्रशिक्षक तथा पूर्व राष्ट्रिय च्याम्पियन राणा लामो समयदेखि ब्लड क्यान्सरसँग संघर्ष गर्दै आइरहेकी छन् । रोगकै कारण हाल उनले आर्थिक कठिनाइ बेहोर्दै आइरहेकी छन् ।"

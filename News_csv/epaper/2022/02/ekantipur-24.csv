शीर्षक,विवरण
उद्घाटनको पर्खाइमा झोलुंगे पुलमा ताला,"विस्थापन कार्यक्रमका लागि ११ ठाउँमा झोलुंगे पुल निर्माण गर्न जिल्लाबाट प्रस्तावसहित माग गरिए पनि भारतीय पक्षबाट चार ठाउँमा मात्र अनुमति प्राप्त भएको थियो । यी चार ठाउँमा पुलसँगै नेपाल र भारतका सुरक्षाकर्मी बस्ने घर र चेकपोस्ट निर्माण गर्न पनि भनिएको छ । बडूगाउँमा आवश्यक सबै संरचना निर्माण भइसकेका छन् । बाकुमा निर्माण अन्तिम चरणमा छ । एसएसबीले महाकालीमाथिका आधा दर्जन तुइन गत शनिबार हटाएपछि व्यासवासीको भारतीय भूमिसँग सम्पर्क टुटेको छ । अब त कोही बिरामी परे अस्पताल नपुर्याउँदै ज्यान जाने अवस्था आयो, स्थानीय दरपानसिंह धामीले भने । व्यासवासीले तुइनबाट महाकाली तरेर भारतीय बजारमा किनमेल गर्ने र छोटो बाटो हुनाले उतैबाट जिल्ला सदरमुकाम खलंगा आउने गर्थे । बनेको पुल नचल्दा र तुइन पनि हटाइँदा खलंगा जान घुमाउरो बाटो प्रयोग गर्नु परिरहेको छ । सबैभन्दा टाढा व्यास२, दुम्लिङका बासिन्दालाई त खलंगा पुग्न करिब १४ घण्टा लाग्छ । भारतले महाकालीमा फेरि तुइन सञ्चालन गर्न दिन्छ कि दिँदैन भन्ने टुंगो छैन । व्यास२ मालमा गत साउनमा तुइन तरिरहेका बेला एसएसबीका सुरक्षाकर्मीले लट्ठा फुस्काइदिँदा जयसिंह धामी महाकालीमा खसेर बेपत्ता भएका थिए । उक्त घटनाले नेपालभारत सम्बन्धमा चिसोपन बढाएको थियो ।"
गठबन्धनका नेता निराश,"फागुन ५ मा बालकोटमा र मंगलबार बालुवाटारमा भएका कुराकानीले दुई नेताबीच आपसी अविश्वास माझामाझ गर्ने काम भएको छ । यसले नयाँ समीकरण बनाएर अघि बढ्न सकिने ढोका खुलेको छ, तर प्रधानमन्त्री नै कुन बाटो जाने भन्नेबारे निर्णायक मोडमा पुगिसक्नुभएको छैन, देउवा निकट एक नेताले भन्छन्, संसद्मा छलफल भएर मतदानमा जाने बेलासम्म एउटा निर्णयमा पुग्न सक्ने अवस्था बन्छ । सञ्चारमन्त्री ज्ञानेन्द्रबहादुर कार्की भने समीकरण बदलिने विषयमा विभिन्न संशयहरू बाहिर आए पनि ठोस रूपमा त्यस दिशामा छलफल नभएको दाबी गर्छन् । अहिले प्रधानमन्त्रीज्यू सत्ता गठबन्धन र प्रमुख प्रतिपक्षसँग सहमति गरेर एमसीसी पास गराउने पहलमा लाग्नुभएको छ, कार्कीले भने, गठबन्धन भत्कने, समीकरण बदलिने कुरा अहिले बजार हल्लाका विषय मात्रै हुन् । कांग्रेस नेता मीनेन्द्र रिजालले भने माओवादीले लिएका नीतिका कारण गठबन्धनलाई निरन्तरता दिन कांग्रेसलाई कठिनाइ परेको बताउँछन् । एमसीसी पारित हुन्छ कि हुन्न भन्ने मात्रै अब प्रमुख रहेन । माओवादी न्यूनतम लोकतान्त्रिक मूल्यमान्यता र संसदीय अभ्यासविपरीतको दिशामा जान थालेपछि विकल्प खोज्नुपर्ने ठाउँमा हामीहरू आइपुगेका हौं, रिजालले कान्तिपुरसँग भने, हामीले माओवादी चरित्रको संसदीय अभ्यासमा जान खोजेको होइनौं । संसदीय पद्धतिलाई नै उनीहरूले आफ्नो चरित्रअनुसार ढाल्न खोजेपछि हामीलाई सँगै अघि बढ्न समस्या छ । मेरो जोड त गठबन्धनको विकल्प खोज्नुपर्छ भन्नेमै केन्द्रित छ । नयाँ समीकरण बन्ने विषय सम्झौता संसद्मा निणायार्थ प्रस्तुत हुने घडीसम्म निर्क्योल हुने उनी बताउँछन् । कांग्रेसमा पनि एमालेसँग नयाँ समीकरण बनाउनुपर्ने र यही गठबन्धनलाई जोगाउनुपर्ने दुई खाले धारणा छन् । अधिकांश मन्त्रीहरू माओवादीसहितको गठबन्धनको पक्षमा छन् । एमसीसीको भारी कांग्रेस एक्लैले बोक्दा आसन्न स्थानीय निर्वाचनमा नकारात्मक असर पुग्ने तर्क गर्दै अर्का थरी नेताहरूले भने एमालेसँगको समीकरणलाई जोड दिँदै आएका छन् । उता माओवादी अध्यक्ष दाहालले पनि गठबन्धनको भविष्य धरापमा परेको संकेत गरिसकेका छन् । बुधबार पार्टीको वाग्मती प्रदेश कमिटीको बैठकपछि सञ्चारकर्मीहरूको जिज्ञासामा उनले भने, यो परिवर्तनलाई कुनै न कुनै रूपले कमजोर पार्ने, यो गठबन्धन टुटाउने, सरकार टुटाउने षड्यन्त्र भइरहेको छ । एमसीसी सम्झौतामा देउवाले प्रतिपक्षीसँग सहकार्य गरे गठबन्धन त्यहीबेला तोडिने सन्देश माओवादी अध्यक्ष दाहाल र एकीकृत समाजवादीका अध्यक्ष माधवकुमार नेपालले प्रधानमन्त्री देउवालाई दिइसकेका छन् । एकीकृत समाजवादीका एक नेताका अनुसार दाहाल र नेपालले गठबन्धन सुरक्षित गर्ने विषयमा प्रधानमन्त्री देउवासमक्ष तीन प्रस्ताव गरेका छन्, पहिलो एमसीसी परिमार्जनका लागि पहल गर्ने, दोस्रो संसदीय समितिमा अध्ययन र त्यसको सिफारिसअनुसार अगाडि बढाउने र तेस्रो निर्वाचनसम्म एमसीसीलाई पर्खने । तर प्रधानमन्त्रीले एमसीसी सम्झौता अनुमोदन गर्न निर्णायक अग्रसरता लिएका छन् । माओवादी र एकीकृत समाजवादी दुवैले यथास्थितिमा एमसीसी अनुमोदन गर्न नसकिने निर्णयसमेत लिइसकेका छन् । गठबन्धन रहने वा तोडिने भन्ने अब प्रधानमन्त्रीको हातमा छ । उहाँले हरहालतमा अनुमोदन गर्छु, बरु गठबन्धन भत्काउँछु भन्नुभयो भने राजनीतिक कोर्स त्यतैतिर जाला । संविधान र लोकतन्त्रको रक्षाका लागि बनेको गठबन्धन बचाउँछु भन्ने सोच्नुभयो भने हाम्रो चासोमा पनि ध्यान दिनुहोला, दाहालनिकट एक नेताले भने । गठबन्धनमा रहेको जसपामा भने दुई धार छ । अध्यक्ष उपेन्द्र यादवले दाहाल र नेपालले जस्तै यथास्थितिमा पास गर्न नसकिने बताएका छन् भने संघीय अध्यक्ष बाबुराम भट्टराई एमसीसी तत्काल पारित गर्ने पक्षमा छन् । जनमोर्चा भने एमसीसी खारेज हुनुपर्ने पक्षमा छ ।"
लामाले गाउन नसकेका ती गीत,"यही गीतबाट मैले तामाङ समुदायदेखि जनमानसमा चिनिने मौका पाएँ, मोक्तानको सम्झन्छन्, गीत त हरेक रेडियोमा बज्न थाल्यो, दर्शकको मुखैमा झुन्डियो । गीत सुनेर उहाँले मलाई एकदमै स्याबासी दिनुभयो, खुसी मान्नुभयो । गीत राम्रो गायौ, चित्त बुझ्यो भन्दै साह्रै खुसी हुनुभयो । खासमा कलकत्ते काइँयोको रिमिक्स चलेपछि नै डम्फुरे एल्बमको हेलम्बुको बजारमा र हिउँ पर्यो फुरुफुरुलगायत गीत चलेको हो ।डीजे नवाङ शेर्पासँग मिलेर रोजले जयनन्दको अर्को गीत आँखाको रमझम को पनि रिमिक्स निकालेका छन् । यो गीतमा रिमिक्सका लागि नवाङ जयनन्द कहाँ पुगेका थिए । उनलाई रोजको स्वर राख्न जयनन्दले नै भनेका रहेछन् । उनले जयनन्दकै अर्को चर्चित गीत मुलाको चाना को रिमिक्स ४ वर्षअघि नै रेकर्ड गरेका थिए । तर त्यो गीत बजारमा ल्याउन नपाउँदै जयनन्दले बुधबार बिहान २ बजे संसार छोडे । उनकै गीतलाई संगीत क्षेत्रमा आफ्नो टर्निङ मान्ने मोक्तान जयनन्दलाई बहुप्रतिभाशाली गायक, लोकभाका संकलक एवं प्रखर अभिनेताका रूपमा सम्झन्छन् । जयनन्दकै अर्को पुरानो गीत नाउँ त मेरो अक्कले मा स्वर दिएका गायक सुवास तामाङ भन्छन्, ७ वर्षअघि यो गीतमा मैले आवाज दिएँ । मेरो शब्दसंगीत नमर्ने गरी गीत गाएछौ भनेर तारिफ गर्नॅभएको थियो ।गायिका इन्दिरा गोले जयनन्दले गीतसंगीतमा योगदान दिएको योगदानको मूल्यांकन नभएको बताउँछिन् । उहाँ सबैलाई हँसाउनुहुन्थ्यो, आज रुवाएर जानुभयो, उनले भनिन्, उहाँ त ठाउँको ठाउँ गीत बनाएर गाउन सक्ने गायक । शब्दहरू असाध्यै राम्रो लेख्नुहुन्थ्यो । संगीत पनि छिट्टो टिप्न सकिने किसिमका छन् । मेचीदेखि महाकालीसम्मका लोकगीतका फरकफरक स्वाद ल्याउने जयनन्द ठेट गीत गाउने लोक गायक भएको उनले बताइन् । कोही उनलाई लोकगीतका डाक्टर भन्थे, कोही संगीतका गुरु । गायनसँगै नृत्यमा पारंगत जयनन्द लामालाई २०२६ मै नृत्य निर्देशक भैरवबहादुर थापाले भेटेका थिए । राजा महेन्द्रको जन्मोत्सवको दिन देशभरका प्रचलित भाका समावेश गरेर काठमाडौंमा ठूलो कार्यक्रम गरिन्थ्यो । विज्ञहरूले १४ अञ्चल ७५ जिल्ला पुगेर लोकभाका गाउन जान्नेहरू खोज्थे । त्यही क्रममा थापा सिन्धुपाल्चोकको बाह्रबिसे पुग्दा दुईको भेट भयो । त्यतिबेला जयनन्द १२ वर्षका थिए । त्यही भेटले उनलाई संगीतमा डोर्यायो । रेडियो नेपालमा गीत गाए । सान्त्वना पुरस्कार नगद १ हजार पाए । थप चारवटा गीत रेकर्ड गरे । २०२७ बाट त उनी चर्चामा आए । त्यही बेला राजा महेन्द्र र वीरेन्द्रको नजरमा परे जयनन्द । दरबारका लागि गाउने र त्यहीं बसेर ललितकलामा स्नातक गरे । तत्कालीन युवराज दीपेन्द्र शाहलाई संगीत सिकाए । २०३२ सालमा राजकीय प्रज्ञा प्रतिष्ठानमा जागिरे भए । प्रतिष्ठानले उनलाई इलाहाबाद संगीत विद्यालयमा स्नातकोत्तर पढ्न पठायो । त्यसपछि कुमार बस्नेतको पथ समात्दै लोकभाका संकलनमा हिँडे । थुप्रै गीत गाएका उनले संगीत सिद्धान्त, नेपाली संगीत वर्णमाला र तामाङ संगीत अनुसन्धानका पुस्तक निकाले ।सिन्धुपाल्चोकको बाह्रबिसेमा जन्मेका लामाले तामाङ भाषाका सीमित गीत मात्र रेकर्ड गराएका छन् । २०५२ मा बनेको तामाङ भाषाको पहिलो फिल्म सेमरी छोरङान को कथा, पटकथा लेखन र निर्देशनसँगै उनले अभिनय पनि गरेका थिए । एक दिनको जिन्दगीमा रमाइलो गर्ने हो भन्दै आफू हाँस्ने, अरूलाई हँसाउने जयनन्दले ६६ वर्षको जीवनकालमा थुप्रै उतारचढावको सामना गरे । उनका मित्र कृष्ण मल्लका अनुसार गुजाराका लागि उनले भरियाको कामसमेत गरे । पुलिस, सेना बने । सरकारी जागिर खाए । बीचमा विदेश गए । फर्केर रमेश उप्रेती र झरना थापालाई लिएर नेपाली फिल्म माया गर्छॅ म बनाए । तर फिल्म फ्लप भयो । फिल्ममा पैसा डुबिसकेपछि बिस्तारै उनी यो क्षेत्रबाट टाढिँदै गए । संगीतबाट गुजारा गर्न हम्मेहम्मे पर्दा धेरै पटक यो क्षेत्र रोजेकामा पछुताए पनि ।फिल्म छक्का पञ्जाका लागि बुद्धि तामाङको जेठानको भूमिकामा दीपकराज गिरीको टोली मतवाली कलाकारको खोजीमा थिए । जयनन्दलाई उक्त भूमिकाका लागि अफर गरियो । उनले सुरुमा अप्ठ्यारो मान्दै आफूले यो क्षेत्र नै छोडिसकेको सुनाएका थिए । उनलाई मनाउन निकै अनुरोध गर्नॅपरेको गिरी सम्झन्छन् । फिल्म बनाएर पैसा डुब्यो । यो क्षेत्रले दालभात खान पुग्दैन, आस मारिसकें भन्नुहुन्थ्यो तर पछि बल्लतल्ल मान्नुभयो, उनले भने ।छक्का पञ्जाले जयनन्दलाई अभिनयमा कमब्याक गराइदिएको थियो । त्यसपछिका छक्का पञ्जाको सबै सिरिजमा उनी थिए । छक्का पञ्जा४ मा पनि उनको भूमिका थियो तर अब स्क्रिप्टको काम नसकिँदै उनी यो संसारबाट बिदा भए । कलाकार किरण केसी सुनाउँछन्, उहाँको शब्दसंगीतमा चट्टै नानी चिरिच्याट्टै भन्ने गीतको तयारी गर्दै थिएँ । रेकर्ड गर्न नपाउँदै उहाँले हामीलाई छोडेर जानुभयो । अभिनयसँगै सांगीतिक क्षेत्रमा फेरि लागिपरेका जयनन्द केही नयाँ पुराना गीतहरू बजारमा ल्याउने तयारीमा थिए ।"
'प्रसिद्धिको आवरणमा यौन शोषण : पललाई खोज्दै प्रहरी,आरोप प्रमाणित भए के हुन्छ ?मुलुकी अपराध संहिता २०७४ को परिच्छेद १८ मा करणीसम्बन्धी कसुरमा पीडितको उमेरअनुसार फरकफरक सजायको व्यवस्था छ । संहितामा पीडित १६ वर्षदेखि १८ वर्षसम्मका महिला भए १० वर्षदेखि १२ वर्षसम्मको कैद सजायको व्यवस्था गरिएको छ । पीडित १८ वर्ष वा १८ वर्षभन्दा बढी उमेरका महिला भएको खण्डमा भने सात वर्षदेखि १० वर्षसम्म सजायको व्यवस्था छ ।
रुसयुत्रेन द्वन्द्वको बाछिटा नेपालसम्म,"(काठमाडौं)  पूर्वी युरोपमा फेचिलो बन्दै गएको रुस र युत्रेनबीचको द्वन्द्वको बाछिटा नेपालसम्म पर्न थालेको छ । अन्तर्राष्ट्रिय तथा भूराजनीतिक जानकारहरूले दुई मुलुकबीचको विवाद कूटनीतिक वार्तामार्फत समाधान गर्नुपर्ने सुझाव दिएका छन् । रुसले सन् २०१४ मा युक्रेनको क्रिमिया क्षेत्र र अहिले अन्य क्षेत्रमा गरिरहेको क्रियाकलापले नेपालजस्तै संवेदनशीलता भएका साना राष्ट्रको सार्वभौमिकता र अखण्डतामाथि प्रश्न उठेको छ । रुसका राष्ट्रपति भ्लादिमिर पुटिनले पूर्वी युक्रेनका दुई क्षेत्र डोनेत्स्क र लुहान्सकलाई स्वतन्त्र राज्यको मान्यता दिए । पुटिनले मानवअधिकारको संरक्षण गर्ने भन्दै त्यस क्षेत्रमा रुसी सेना पनि खटाए । त्यसको प्रतिकार गर्दै युक्रेनका राष्ट्रपति भोलोदिमिर जेलेन्स्कीले रुसी घोषणाले आफ्नो मुलुकको सार्वभौमिकता र अखण्डतालाई चुनौती दिएको वक्तव्य दिए । युक्रेनले लामो समयदेखि युरोपेली युनियन (ईयू) र उत्तर एटलान्टिक सन्धि संगठन (नेटो) मा समावेश हुन चाहेको छ, जसको रुसले विरोध गर्दै आइरहेको छ । रुस युक्रेनबाट ३० देश सामेल सुरक्षात्मक गठबन्धन नेटोमा सामेल नहुने ग्यारेन्टी खोजेको छ तर युक्रेनले उक्त संगठनको सदस्य भइछाड्ने अडान लिएको छ । युक्रेनले पश्चिम युरोप र रुसलाई जोड्छ । भूअवस्थिति र भूराजनीतिक हिसाबमा युक्रेन संवेदनशील क्षेत्रमा छ । युक्रेन नेटोको सदस्य भएमा रुसको सीमा क्षेत्रमा उक्त संगठनको सेना घुम्न सक्छन् । त्यसले रुसको राष्ट्रिय सुरक्षामा असर गर्छ भन्ने पुटिनको निचोड छ । तत्कालीन सोभियत संघको एक भाग रहेको युक्रेनसँग रुसको गहिरो सामाजिक तथा सांस्कृतिक सम्बन्ध छ । युक्रेनमा रसियन भाषा बोल्ने धेरै छन् । सन् २०१४ मा रुसले आफ्नो भाषा बोल्ने बाहुल्य रहेको क्रिमियालाई युक्रेनबाट कब्जा गरेको थियो । त्यसयता दुई मुलुकबीचको सम्बन्धमा लगातार रूपमा चिसोपन आइरहेको छ । भूराजनीतिक जानकार तथा अवकाश प्राप्त उपरथी विनोज बस्न्यातले नेपाल सरकारले यस विषयलाई लिएर स्पष्ट धारणा बाहिर ल्याउनुपर्ने बताए । युक्रेनमाथि रुसले गरेको यो गतिविधिलाई सानो राष्ट्रको संवेदनशीलताका रूपमा लिएर नेपालले बोल्नुपर्ने हुन्छ किनकि नेपाल दुई ठूला मुलुकको बीचमा छ, उनले भने । उनले चीन र भारतको द्वन्द्व भइरहँदा हिमालय क्षेत्रमा नेपाल मात्र स्वतन्त्र रूपमा आफ्नो नीति अवलम्बन गर्ने मुलुक रहेको बताए । रुसका लागि नेपालका पूर्वराजदूत हिरण्यलाल श्रेष्ठले सबैभन्दा पहिलो कुरा नेफालले युत्रेनमा रहेका नेपालीलाई सुरक्षित स्थानमा स्थानान्तरण गर्नुपर्ने सुझाव दिए । उनी अहिले रुस र चीनको सम्बन्ध अमेरिकासँग बिग्रँदै गइरहेको र रुसलाई पश्चिमा मुलुकले नाकाबन्दी लगाए पनि चीनले सहयोग गर्ने देखिएको बताए । नेपाल शान्तिप्रिय मुलुक रहेको र असंलग्न परराष्ट्र नीति अपनाएका कारण दुवै मुलुकले वार्तामार्फत समस्या समाधान गरिनुपर्छ भनेर आफ्नो विचार प्रस्ट ल्याउनुपर्ने बताए । नेपालले बल प्रयोग गर्ने नीतिको विरोध गर्नुपर्यो, उनले भने । युक्रेनीहरूले रुस समर्थित राष्ट्रपतिलाई पदच्युत गरेसँगै रुसले युक्रेनको दक्षिणी तथा पूर्वी भेगका पृथकतावादी विद्रोहीलाई साथ दिन थालेको थियो । त्यसपछि सुरु भएको विद्रोही र युक्रेनी सेनाबीचको भिडन्तमा हालसम्म करिब १४ हजारको ज्यान गइसकेको अन्तर्राष्ट्रिय सञ्चारमाध्यमले उल्लेख गरेका छन् । नेपाल र रुसबीच सन् १९५६ मा कूटनीतिक सम्बन्ध स्थापना भयो । रुस संयुक्त राष्ट्रसंघको सुरक्षा परिषद्को स्थायी सदस्य मुलुक हो । नेपाल र रुसबीचको सम्बन्ध महत्त्वपूर्ण र उतारचढावपूर्ण रहँदै आएको छ तर नेफाल जस्तै सानो मुलुकमाथि युत्रेनको गतिविधिलाई ध्यान दिएर विचार बाहिर ल्याउनुपर्ने भूराजनीतिक जानकार बस्न्यातले बताए । रुसमाथि पश्चिमाले नाकाबन्दी गरे भने नेपालमा सुरक्षा सामग्री तथा हतियार आयातमा असहज हुन्छ । त्यसको विकल्पका रूपमा हामीले अहिले नै ध्यान दिन आवश्यक छ, उनले थपे । रुस र नेटोबीच सोभियत युनियन रहँदादेखि नै पानी बाराबारको सम्बन्ध छ । त्यस बेला अमेरिकाले सोभियत युनियनलाई ढाल्नका लागि नेटो खडा गरेको थियो । जसमा अमेरिकालाई सफलता पनि मिल्यो । भारतका पूर्वविदेश सचिव श्यामशरणले एक लेखमा अहिलेको घटनामाथि टिप्पणी गर्दै सन् १९७२ मा अमेरिका रुसविरुद्ध चीनको साथ लिएर अघि बढेको थियो भने अहिले रुस अमेरिकाविरुद्ध चीनको साथ लिएर अघि बढिरहेको उल्लेख गरेका छन् । तर, भारत र चीनले भने रुसको घटनालाई लिएर सन्तुलित प्रतिक्रिया दिएका छन् । चीनले अप्रत्यक्ष रूपमा रुसलाई साथ दिए पनि भारत झने रुस र युत्रेन विवादले संकटमा परेको छ किनकि भारत, अमेरिका, अस्ट्रेलिया र जापान सम्मिलित चार देशको संगठन क्वाडको सदस्य हो । साथै, पछिल्लो समय भारत र अमेरिकाबीचको सम्बन्ध विस्तार भइरहेको छ तर रुस भारतको पुरानो साथी हो ।रुसका लागि अर्का पूर्वराजदूत सूर्यकिरण गुरुङ रुसयुक्रेन द्वन्द्वको घटनाले नेपाललाई निश्चित रूपमा प्रभाव पार्ने मान्छन् । रुसले आक्रमण गर्यो भने त्यसको प्रतिरोध गर्ने तयारीमा अमेरिका, बेलायत र अन्य पश्चिमा मुलुकको योजना थियो तर पुटिनले नयाँ रणनीति ल्याएर दुई वटा प्रान्तलाई नै टुक््रयाइदिए, उनले भने, अरूले सोचेभन्दा फरक रूपमा घटना भयो । पहिला क्रिमिया पनि रुसले त्यसरी नै खाइदियो । अहिले पनि दुई प्रान्तलाई फुटाएर अघि बढाएको छ । मस्को र त्यस वरिपरि भइरहेका र हुने घटनाले काठमाडौंसम्म प्रभाव पर्ने हुँदा समयमै सतर्क र सजक हुनुपर्ने ऊनले बताए ।"
अत्यावश्यकबाहेक युत्रेन भ्रमण नगर्नू : परराष्ट्र,"काठमाडौं (कास) रुस र युक्रेनबीच तनाव बढेपछि परराष्ट्र मन्त्रालयले अति आवश्यक अवस्थामा बाहेक युक्रेन भ्रमण नगर्न आग्रह गरेको छ । रुसले पृथकतावादी समूहको नियन्त्रणमा रहेका दुईवटा क्षेत्रलाई स्वतन्त्र राज्यको मान्यता दिने निर्णय गरेसँगै युक्रेनी सीमामा तनाव बढेको छ ।दुई देशबीचको द्वन्द्व युद्धमा परिणत हुन सक्ने भन्दै परराष्ट्र मन्त्रालयले युक्रेनमा रहेका सबै नेपाली नागरिकलाई घटनाक्रमको मूल्यांकन गरी स्वदेश फर्कन अनुरोध गरेको छ । मन्त्रालयद्वारा जारी सूचनामा भनिएको छ, युक्रेनमा रहनुभएका नेपाली नागरिकले त्यहाँको वर्तमान अवस्था तथा विकसित हुँदै गरेका घटनाक्रमको मूल्यांकन गरी अति आवश्यक परी त्यहीं रहनुपरेमा बाहेक उपलब्ध व्यावसायिक हवाई उडानको उपयोग गरी स्वदेश फर्कन परराष्ट्र मन्त्रालय अनुरोध गर्दछ । साथै, अति आवश्यक अवस्थामा बाहेक हाललाई युक्रेन भ्रमण स्थगित गर्नसमेत अनुरोध गरिन्छ ।युक्रेन मामिलासमेत हेर्दै आएको बर्लिनस्थित नेपाली राजदूतावासको सम्पर्कमा ३९ नेपाली नागरिक सम्पर्कमा रहेको र सबै सकुशल रहेको पनि मन्त्रालयले जनाएको छ । मन्त्रालयले आवश्यक परेमा बर्लिनस्थित राजदूतावासकी तृतीय सचिव सहारा चौलागाईं र मस्कोमा रहेका कार्यवाहक राजदूत सुशील घिमिरेलाई सम्पर्क गर्न अनुरोध गरेको छ । युक्रेनस्थित गैरआवासीय नेपाली संघका अध्यक्ष हरि मल्लले भने युक्रेनमा झन्डै २ सय जना नेपाली रहेको बताएका छन् । उनका अनुसार युक्रेनलाई ट्रान्जिट बनाउनैका लागि आएका नेपालीमध्ये धेरैजसो विद्यार्थी भिसामा र कतिपय मानव तस्करीको चंगुलमा परेर ओडेसा, किभ, खार्कोभ, लुज्क, बेलिचेर्कोभ आदि सहरमा बसेका छन् ।"
युक्रेन जान लागेका तनावमा,"(काठमाडौं)  कैलालीको गोदावरी नगरपालिका११ का महेश रावललाई युक्रेन र रुसबीच सुरु भएको द्वन्द्वले तनाव थपिदिएको छ । शक्तिसम्पन्न रसियाले सीमावर्ती युक्रेनको डोनेत्स्क र लुहान्सक क्षेत्रलाई स्वतन्त्र राज्यको मान्यता दिँदै सैनिक परिचालन गरेको घटनाले महेशलाई चिन्तित बनाएको छ । नबनाओस् पनि किन ? उनी भारतको दिल्लीस्थित पुष्कर ओभरसिजमार्फत युक्रेनमा कामदार भिसामा जाने अन्तिम तयारीमा थिए । उनले त्यसका लागि ५० हजार भारु बुझाइसकेका थिए । बुधबार मात्रै उनको हातमा युक्रेनको भिसा लगाएको राहदानी हात पर्यो । महेशले भने, आजै भिसा आयो तर उता केके भइसक्यो ।महेशका अनुसार उनीजस्तै ९ जनाले पुष्कर ओभरसिजमार्फत युक्रेन जाने प्रक्रिया थालेका थिए । तीमध्ये तीन जनाको भिसा आइसकेको छ भने अन्य ६ जनाको भिसा आउने प्रक्रियामा छ । ओभरसिजले उनीहरूलाई प्याकेजिङको कम्पनीमा काम गर्ने र मासिक एक लाख रुपैयाँसम्म तलब हुने कामका निम्ति युक्रेन पठाइदिने बताएको थियो । महेशका अनुसार ओभरसिजले युक्रेन पठाएबापत उनीहरूसँग जनही साढे ६ लाख रुपैयाँ लाग्ने बताएको थियो ।भिसाको प्रक्रिया थाल्ने बेलासम्म युक्रेन र रसियाबीच द्वन्द्व भइहाल्ला र स्थिति यो हदसम्म बिग्रेला भन्ने महेशले सोचेकासम्म थिएनन् । उनले भने, अहिले अन्योल भइरहेको छ । महेश र उनका साथीहरूले युक्रेनमा रहेका नेपालीसँग त्यहाँको स्थितिका बारेमा बुझिरहेका छन् । फेसबुकमा सक्रिय नेपाली ईन युक्रेन नामक पेजका सदस्यसँग पनि उनीहरूले त्यहाँ आउँदा कस्तो होला भनेर सोधखोज गरिरहेका छन् ।परराष्ट्र मन्त्रालयले बुधबार मात्रै अत्यावश्यक अवस्थामा बाहेक युक्रेन भ्रमण नगर्न भन्दै सूचना जारी गरेको छ । युक्रेन हेर्दै आएको जर्मनीको बर्लिनस्थित नेपाली दूतावासकी तृतीय सचिव सहारा चौलागाईंले अहिलेसम्म त्यहाँ रहेका ३९ नेपाली दूतावासको सर्म्पकमा आएको बताइन् । उनका अनुसार बुधबार मात्रै त्यहाँको एक विश्वविद्यालयमा चिकित्साशास्त्र अध्ययन गर्दै आएका नेपाली विद्यार्थीले आफूहरूलाई विश्वविद्यालयले बाँकी प्रयोगात्मक कक्षा नेपालमै गएर पढ्न भनेको बताएका थिए । कान्तिपुरसँगको कुराकानीमा उनले भनिन्, धेरै जनाले आपत्कालीन अवस्था नभइसकेको बताएका छन् ।वैदेशिक रोजगार विभागका अनुसार आर्थिक वर्ष २०७७७८ मा ४७ पुरुष र ६ महिलाले युक्रेन जानका निम्ति व्यक्तिगत श्रम स्वीकृति लिएका थिए । विद्यार्थी भिसामा युक्रेन पुग्ने र त्यहाँ केही समय बसेर सीमावर्ती रोमानिया, हंगेरी, पोल्यान्ड हुँदै युरोपका देश जाने नेपालीहरूले संगठित मानव तस्करका स्थानीय एजेन्टहरूसँग सहयोग लिइरहेको देखिन्छ । युक्रेनमा रहेका एक नेपालीका अनुसार अवैध रूपमा युक्रेन पुगेका नेपालीहरू पोर्चुगल जानका निम्ति संगठित मानव तस्करहरूको सहयोग खोजिरहेका भेटिन्छन् । मानव बेचबिखन अनुसन्धान ब्युरोका प्रमुख एसएसपी टेकप्रसाद राईले युक्रेन लगेर अलपत्र पारिएका कुनै पनि घटना ब्युरोमा नआएको बताए । कैलालीका महेशले आफूसँगै युक्रेन जान प्रक्रिया चालेका केही साथीले अहिले तत्कालै युक्रेन नजाने विचार गरिरहेको सुनाए । उनले भिसा हात परेको तीन महिनाभित्र कम्पनीमा हाजिर हुन मिल्ने भएकाले आफूहरू पर्ख र हेरको अवस्थामा रहेको बताए । उनले भने, त्यत्रो पैसा फसाइसकियो । अहिले आएर के गर्ने भन्ने तनाव भइरहेको छ ।"
कस्तो वैदेशिक सहायता लिने ?,"(काठमाडौं)  अमेरिकी सहयोग निकाय मिलेनियम च्यालेन्ज कर्पोरेसन (एमसीसी) सँगको सम्झौता अनुमोदन गर्ने कि नगर्ने भन्ने विषयले राष्ट्रिय राजनीति तरंगित छ । यस विषयमा सामरिक प्रतिद्वन्द्वमा रहेका अमेरिका र चीनसमेत प्रतिक्रियात्मक बनेर आए । एमसीसी प्रकरणले आगामी दिनमा नेपालले कस्तो विदेशी सहायता लिने, कस्तो नलिने भन्ने बहससमेत निम्तिएको छ । सरकारले राजस्व परिचालनबाट साधारण खर्चसमेत मुस्किलले व्यवस्थापन गर्दै आएको अवस्थामा आगामी दिनमा ठूला विकास परियोजना सञ्चालनमा चुनौती त हुने होइन भन्ने चिन्ता पनि प्रकट हुन थालेको छ । एमसीसीको विवादले नेपालका लागि वैदेशिक सहयोगका विषयले प्रतिद्वन्द्वता सिर्जना गर्न सक्ने जोखिम सरोकारवालाले देखेका छन् । लामो समयदेखि विकास परियोजनाबारे अध्ययन र लेखन गर्दै आएका पत्रकार राजेन्द्र दाहाल विगत र अहिले विरोधको प्रकृति फेरिएको बताउँछन् । पहिले विदेशी कम्पनी र उनीहरूका कमिसन एजेन्टले विकास आयोजनालाई विवादास्पद र असफल गराउन प्रयोग गर्न खोज्थे, उनले भने, अहिलेको भूराजनीतिक परिस्थितिमा देशहरू नै जोडिन आइपुगेका छन् । एमसीसीको विरोध जस्तै अन्यमा पनि त्यस्तै अवस्था आउनेवाला छ । अमेरिकी अधिकारीहरूले नेपाली नेताहरूलाई एमसीसी सम्झौता अनुमोदन नभए चीनको दबाब परेको अर्थमा बुझ्ने र नेपालसँगको सात दशक लामो सम्बन्धमा पुनर्विचार हुने चेतावनी दिएका छन् । अर्कातर्फ चीनले नेपालमाथि अमेरिकाले दबाबपूर्ण कूटनीति सुरु भरेको भन्दै त्यसको विरोध गर्ने जनाएको छ । एमसीसीसँग अमेरिकाको ५० करोड र नेपालको १३ करोड गरी ६३ करोड अमेरिकी डलरको विद्युत् प्रसारण लाइन निर्माण र सडक स्तोन्नतिसम्बन्धी परियोजना सञ्चालन गर्ने सम्झौता २०७४ मा भएको थियो । सम्झौतालाई अनुमोदनका लागि साढे दुई वर्षअघि संसद् सचिवालयमा दर्ता गरिएपछि विरोधको आवाज सघन बन्दै आएको हो । लामो समयको माथापच्चीपछि आइतबार सम्झौता संसद्मा पेस गरिएको छ तर अनुमोदन सुनिश्चित भइसकेको छैन । सत्ता गठबन्धनका माओवादी केन्द्र, एकीकृत समाजवादी र राष्ट्रिय जनमोर्चाले सम्झौताका विपक्षमा मतदान गर्ने जनाइसकेका छन् । सम्झौताको विरोधमा सडकमा प्रदर्शन पनि भइरहेको छ । पत्रकार दाहाल सबै विरोधलाई एकै ठाउँमा राखेर हेर्न नहुने बताउँछन् । अहिले विरोधमा उत्रिएकाहरूको नियतमा प्रश्न गर्ने प्रशस्त ठाउँ छ । स्वार्थप्रेरित विरोध पनि छन्, उनले भने, परियोजना सञ्चालन हुँदा विस्थापित हुने वा अन्य वास्तविक समस्या परेकाहरूका यथार्थपरक मुद्दा पनि छन् । तर यस विषयमा खासै चर्चा हुँदैन । विरोध भनेको खराब मात्रै होइन । उनले कतिपयले वैचारिक आधारमा विरोध गरिरहेको बताए ।कतिपयले यसलाई झन्डै ३ दशकअघि अरुण तेस्रो जलविद्युत् आयोजनाको विरोध भएको प्रसंगसँग तुलना गरिरहेका छन् । त्यस समयमा विपक्षी दल एमालेले असहमति जनाएपछि अरुण तेस्रो आयोजना निर्माणमा लगानीका लागि विश्व बैंकले हात झिकेको थियो । अहिले एमसीसीको विरोधमा उत्रिएकाहरूले सम्झौताले देशको सार्वभौमिकतालाई चुनौती दिएको आरोप लगाउने गरेका छन् । समर्थन गर्नेहरूले विकास परियोजना भएकाले त्यसमा आपत्ति गर्न नहुने र एमसीसी सम्झौता अनुमोदन नभए प्रमुख दातृ निकायहरूमा अमेरिकाकै नेतृत्व रहेकाले समस्या सिर्जना हुन सक्ने बताउँछन् । विरोध गर्नेहरूले श्रीलंकाले जस्तै नेपालले पनि सम्झौता अस्वीकार गर्नुपर्ने बताउँछन् । श्रीलंकाका लागि नेपालका पूर्वराजदूतसमेत रहेका अर्थविद् विश्वम्भर प्याकुरेल एमसीसी परियोजना अस्वीकार भयो भने आगामी दिनमा ठूलो असर पर्ने बताउँछन् । यति समय कुराएर अनुमोदन नगर्नु दाताका लागि अपमानको विषय हुन्छ, उनले भने, श्रीलंकाले सम्झौता हुने प्रक्रियामा रहेको समयमा अस्वीकार गरेको हो । श्रीलंका र नेपालको विषयलाई तुलना गरेर हेर्न मिल्दैन । श्रीलंकामा अस्वीकार गर्नुमा अन्य पक्षको दबाब नै प्रमुख भूमिका छ । श्रीलंकाले यातायात प्रणालीको विकास र व्यवस्थित सहर निर्माणका लागि भूमिसम्बन्धी काम गर्न एमसीसीको ४८ करोड अमेरिकी डलर लगानीमा परियोजना सञ्चालन गर्न खोजेको थियो । प्याकुरेलले एउटै सरकारमा भएकाहरूले प्रधानमन्त्रीसँग एउटा कुरा गर्ने र आफ्नो भ्रातृ संगठनहरूलाई खटाएर विरोध गर्ने कार्यले देशकै विश्वसनीयतामाथि प्रश्न उठ्ने बताउँछन् । सित्तैमा दिन्छु भन्दा सम्झौता गरेर पछि विरोध गर्दा विश्वसनीयतामा समस्या पर्छ, उनले भने, उच्च पदमा रहेकाहरूले पनि विवादास्पद कुरा गर्ने गरेका छन् । त्यसले आगामी दिनमा झनै समस्या निम्त्याउँछ । प्याकुरेलका अनुसार अन्तर्राष्ट्रिय वित्तीय संस्थाबाट आउने रकमलाई विश्व बैंकले सञ्चालन गर्ने गर्छ । नेपालमा आउने वैदेशिक सहयोग वा ऋणमा अमेरिकाको ठूलो हिस्सा हुने गरेको छ । अमेरिकाले असन्तुष्ट हुँदा डलरको कारोबार समेत खुम्च्याउन भूमिका खेल्न सक्ने प्याकुरेलले बताए । परिवर्त्य मुद्रा अहिले पनि अमेरिकी डलर हो । रुसलाई किन अमेरिकाले तर्साइरहेको छ भन्ने पनि बुझ्न जरुरी छ, उनले भने । रुसले युक्रेनमाथि आक्रमण गरे उसमाथि आर्थिक गतिविधिमा प्रतिबन्ध लगाउने चेतावनी अमेरिकाले दिँदै आएको छ । अहिले नेपालको चालु आर्थिक वर्ष २०७८७९ को १५ खर्ब ४६ अर्ब रुपैयाँको बजेटमा वैदेशिक ऋणको हिस्सा १३ प्रतिशत अर्थात् २ खर्ब ६ अर्ब रुपैयाँ छ । यस्तै ५० अर्ब रुपैयाँ अर्थात् कुल बजेटको ३२ प्रतिशत वैदेशिक अनुदान छ । नेपालको प्राथमिकतामा पूर्वपश्चिम विद्युतीय रेल मात्रै नभएर भारत र चीन दुवैतर्फबाट रेलले जोड्ने र उत्तरदक्षिण क्षेत्रमा सडक सञ्जालले जोड्नेसमेत रहेका छन् । ठूला जलविद्युत् आयोजना पनि छन् । नेपाली नेताले हरेक चुनावमा ठूला भौतिक पूर्वाधार निर्माणका आश्वासन पनि दिँदै आएका छन् । तर यी आश्वासन पूरा गर्ने आन्तरिक स्रोत जुटाउन निकै कठिन छ । सांसद दीपकप्रकाश भट्ट विकास परियोजनामा कस्तो र कोबाट सहयोग लिने विषयमा प्रमुख दलहरूबीच सहमति नभए कम्तीमा दलले आफ्नो नीति निर्धारण गर्ने बेला आएको बताउँछन् । हामीले छानेका मुख्य परियोजनामा कसको कसरी सहयोग लिने भन्ने विषयमा ध्यान दिनुपर्ने अवस्था आएको छ, प्रतिनिधिसभाको अन्तर्राष्ट्रिय सम्बन्ध समितिमा सदस्यसमेत रहेका सांसद भट्टले भने, हामीले विश्वका प्रतिद्वन्द्वी शक्तिहरूको चाहनालाई नेपालको राष्ट्रिय चाहनासँग कसरी मिलाउने र सन्तुलन गर्ने विषयमा ध्यान दिन आवश्यक भएको छ । आगामी दिनमा शक्ति राष्ट्रहरूको प्रतिस्पर्धा अझै बढ्दै जानेछ । त्यस्तो गर्न नसक्दा अहिले जसरी समस्या आउँछन् । नीति बनाउने विषयमा गम्भीर र दृढ नहुनु अहिलेको समस्या रहेको भट्टले बताए । भट्टको नेतृत्वमा नेपालको विदेश नीतिसम्बन्धी साझा धारणा निर्माणका लागि प्रतिनिधिसभाले परराष्ट्र नीति अध्ययन उपसमिति गठन पनि गरेको छ ।पत्रकार दाहाल भने विकास आयोजनाको छनोटदेखि सम्पन्न गर्दासम्मको प्रक्रिया पारदर्शी बनाउन सके अहिले देखिएको समस्या समाधान हुने ठान्छन् । विकास आयोजनामा राष्ट्रिय सहमतिभन्दा पनि प्रक्रियागत पारदर्शिता आवश्यक छ । नेताको खल्तीबाट फुत्त अपारदर्शी परियोजना निस्कनु हुँदैन, उनले भने, प्रक्रियागत पारदर्शिता नहुँदा विरोध गर्ने ठाउँ प्रशस्तै हुन्छ ।"
सुनकोसी बगरमा तस्करको राज,"सिन्धुपाल्चोक (कास) कोरोना भाइरसको महामारी फैलिएसँगै केही समय दोहन रोकिँदा आकर्षक देखिएको सुनकोसी नदी फेरि कुरूप देखिन थालेको छ । स्थानीय तहको ठेक्का कबोल र क्रसरको उत्खननसँगै नदी किनारमा ठूल्ठूला खाडल र बालुवाका थुप्रा देखिन्छन् । टिपरका लाइन लाग्छन् भने एक्स्काभेटरले दिनभर उत्खनन गरिरहन्छन् । नदीजन्य पदार्थ निकालिरहेका दर्जनौं एक्स्काभेटरले दैनिक दर्जनौं टिपरमा बालुवा भर्न सघाउँछन् । करिब एक किलोमिटरको दूरीमा एउटा एक्स्काभेटरले नदीको स्वरूपमा दख्खल नपुग्ने गरी २ मिटरसम्म खन्न स्थानीय तहले दिएको छ । तर, व्यवहारमा सुनकोसी र मेलम्चीमा झन्डै ४ देखि ५ मिटरसम्म गहिरो बनाई बालुवा निकालिएको छ । बिहान ६ बजेबाट नै सुरु हुने उत्खनन अबेर रातिसम्म बगर नै उज्यालो बनाएर चलिरहन्छ । एउटा एक्स्काभेटर प्रयोगका लागि स्वीकृति पाएका बालुवा ठेकेदारले रातभर उत्खनन गरिरहेका छन् । सुकुटे, चेहेरे, कोठे, खाडीचौर क्षेत्रभर ६ वटा एक्स्काभेटरले नदीजन्य वस्तु निकालिरहेका छन् । सुनकोसी नदीको सुकुटेदेखि बन्देउसम्म दर्जनभन्दा बढी एक्स्काभेटरले स्थानीय तहले ठेक्का दिँदा गरेका सर्त बेवास्ता गर्दै उत्खनन गरिरहेका छन् । नदी दोहनले बस्ती जोखिममा परेपछि स्थानीयले जनप्रतिनिधि, प्रशासन र सुरक्षाकर्मी गुहारेका छन् । स्थानीयले चौतारा साँगाचोकगढी नगरपालिका, प्रहरी प्रशासनदेखि जिल्ला समन्वय समितिमा उजुरी दिएपनि सुनुवाइ भएको छैन् । जनताको सेवा गर्न बसेका स्थानीय सरकार आफैं मौन छन्, अब कसलाई गुहार्न जाने ?, चौतारा साँगाचोकगढी नगरपालिका माझीगाउँका श्रवण माझीले प्रश्न गरे । जनप्रतिनिधि, प्रशासन, जिल्ला समन्वयले नदीमा भइरहेको अवैध उत्खनन रोक्ने र अनुगमन गर्ने प्रतिबद्धता गर्दै आएका छन् । बेलाबखतमा अनुगमन पनि हुने गरेको छ । तर अवैध दोहन भने जारी छ । तर कतिपय प्रतिनिधिले अनुगमनका क्रममा अवैध उत्खनन नदेखिएको दाबी गर्छन् । दोहन रोक्न आवश्यक अनुगमन गरिरहेकै हो । अवैध दोहन भइरहेको पाइएन्, चौतारा साँगाचोकगढी नगरका मेयर अमानसिंह तामाङले भने ।"
गाँजा खेती छाडेर अफिम,"(हेटौंडा)  गाँजा खेतीलाई वैधानिकता दिने विषयमा अध्ययन सुरु भइरहेका बेला मकवानपुरको उत्तरपश्चिमी क्षेत्रमा अफिम खेती मौलाउन थालेको छ । २३ वर्षअघिदेखि सुरु भएको अफिम खेतीले गाँजालाई विस्थापित गर्ने चरणमा पुग्न थालेको छ । अफिमको मूल्य महँगो र ढुवानी गर्न पनि सहज र सरल हुने भएकाले लागूऔषध तस्करको उक्साहटमा मकवानपुरको राक्सिराङ र कैलाश गाउँपालिकाका अधिकांश भागमा अफिम खेती मौलाएको हो । गाँजा खेती नष्ट गर्न गएका प्रहरी टोली अफिम खेती देखेर अचम्ममा परेका छन् । लागूऔषध ब्युरो काठमाडौं, वाग्मती प्रदेश दंगा नियन्त्रण हेटौंडा र जिल्ला प्रहरी कार्यालय हेटौंडाको संयुक्त प्रहरी टोली गत साता राक्सिराङ र कैलाश गाउँपालिकामा गाँजा खेती नष्ट गर्न गएका थिए । तर सोचेअनुसार गाँजा खेती नभेटिएको एक प्रहरी निरीक्षकले बताए । अहिलेकै वर्ष अफिम खेतीलाई नियन्त्रण गर्न सकिएन भने अर्को वर्ष अफिमले गाँजा विस्थापित गर्ने देखियो, उनले भने । ५० जनाको प्रहरी टोलीले राक्सिराङ गाउँपालिकाका ४, ५, ७, ८ र ९ नम्बर वडा तथा कैलाश गाउँपालिकाको ७ नम्बर वडामा पुगेको थियो । टोलीले तीन दिनमा २५ बिघामा लगाइएको गाँजा खेती र २३ बिघामा लगाइएको अफिम खेती नष्ट गरेको हो । कृषकहरूले गाँजा पाकेर भित्र्याइसकेका छन् । अधिकांशले बिक्री पनि गरिसकेका छन् । तर अफिम भर्खरै फुल्दै छ । राक्सिराङ गाउँपालिकाको साविकको खैराङ, राक्सिराङ र सरिखेत पलासे गाविसका अधिकांश भाग अफिम खेतीले ढाकेको छ । अफिम खेती गर्न गाँजाको जस्तो ब्याँड राख्न पर्दैन । तोरीजस्तै खेतबारीमा छरेपछि आफैं उम्रने र फुल्ने गर्छ । अफिम खेती गर्न गाँजालाई भन्दा बढी चिस्यान चाहिन्छ । राक्सिराङ पन्जनीका वीरबहादुर दोङले भने, गाउँका सबैले अफिम खेती गरेका छन् । साविकको राक्सिराङ गाविसमा सबैभन्दा धेरै अफिम खेती गरिएको छ । ५ वर्षदेखि अफिम खेती गर्न थालिएको हो । तराईबाट आएको मिस्त्री टोलीले अफिमको बीउ ल्याएर छरेका थिए । त्यही बेलादेखि यहाँ अफिम खेती सुरु भएको हो, एक स्थानीयले भने, राक्सिराङबाटै खैराङ, सरिखेत, भार्ता, डाँडाखर्क र गोगनेमा अफिम खेती विस्तार भएको हो । भदौ अन्तिमदेखि असोज पहिलो सातासम्ममा खेतबारीमा अफिमको बीउ छर्ने गरिन्छ । माघको अन्तिम सातादेखि फागुनको पहिलो सातासम्म अफिमको फूल फुल्छ । त्यही फूललाई चिरेर चोप निकालेर संकलन गर्ने गरिन्छ । एक कट्ठा खेतबारीमा लगाएको अफिमको बोटबाट एक केजीभन्दा बढी अफिम उत्पादन हुन्छ । गतवर्ष अफिम प्रतिकेजी २ लाख ५० हजार रुपैयाँमा बिक्री भएको स्थानीयले जनाए । अफिम खेती गर्न तस्करहरूले जग्गावाला कृषकलाई २५ प्रतिशत रकम पेस्की दिन्छन् । गाँजा खेती र ओसारपसारमा संलग्न राक्सिराङ र कैलाश गाउँपालिकाका ३ सय जनाभन्दा बढी मुलुकका विभिन्न कारागारमा छन् । लागूऔषध नियन्त्रण ऐन २०३३ मा अफिम सेवन गर्नेलाई एक वर्ष कैद, २५ बोट अफिम लगाउनेलाई एक वर्षदेखि ३ वर्षसम्म कैद, २५ बोटदेखि माथि लगाउनेलाई ३ देखि १० वर्षसम्म कैद हुने व्यवस्था छ । अफिम २५ ग्रामसम्म फेला परेमा ५ देखि १० वर्षसम्म कैद, २५ ग्रामदेखि १०० ग्रामसम्म फेला परेमा १० देखि १५ वर्षसम्म कैद र १०० ग्रामदेखि माथि फेला परेमा १५ वर्षदेखि जन्मकैदसम्म गर्न सक्ने कानुनी व्यवस्था भएको अधिवक्ता मदन दाहालले बताए । प्रहरीले चालु आवमा राक्सिराङ र कैलाश गापामा २ सय ९२ बिघामा लगाइएको गाँजा र अफिम खेती नष्ट गरिसकेको छ । राक्सिराङ र कैलाश गाउँपालिकामा लगाइएको अफिम तत्काल नियन्त्रण नगरे विकराल रुप लिने प्रहरीको भनाइ छ ।"
सभामुख नै मत विभाजनमा जाने संकेत,"(काठमाडौं)  प्रतिनिधिसभामा एमसीसी सम्झौतालाई अघि बढाउने विषयमा सत्ता गठबन्धन दलमा विवाद भए सभामुख अग्निप्रसाद सापकोटाले नै मत विभाजन प्रस्ताव अघि बढाउने सम्भावना छ । सरकारले आइतबार पेस गरेको सम्झौतामाथि सामान्य छलफल गरियोस् भन्ने प्रस्ताव निर्णयार्थ पेस गर्दा सभामुखले मत विभाजन गरेर निर्णय लिन सक्ने देखिएको हो ।सभामुख सापकोटाले बुधबार संसद् सचिवालयका कर्मचारी र पदाधिकारीसँग यसबारे परामर्श गरेका छन् । सभामुखले ध्वनि मतको आधारमा निर्णय गर्दा यकिन नहुने भएकाले मत विभाजनको बाटो रोज्न सक्ने कानुनी आधार खोजेका हुन् । एमसीसीको विरोध गरिरहेको माओवादीले पनि सदनमा निर्णय लिँदा ध्वनि मतका आधारमा नभई मत विभाजन माग्ने बताउँदै आएको छ । प्रतिनिधिसभाको बिहीबारको बैठकको सम्भावित कार्यसूचीमा एमसीसीमाथि सामान्य छलफल अघि बढाउने उल्लेख छ । छलफलपछि थप प्रक्रिया अघि बढाउन निर्णयार्थ प्रस्तुत गर्नुपर्ने हुन्छ । निर्णयार्थ पेस हुँदा एमाले सांसदले विरोध गरिरहे उनीहरूलाई गणना गर्ने कि नगर्ने भन्ने प्रस्ट छैन । कतिपयले एमालेका सांसदले हाजिर गर्ने भएकाले उपस्थितिमा जनिने तर निर्णय प्रक्रियामा सहभागी नभएमा, सहभागीका आधारमा मात्रै पक्ष र विपक्षमा मतदान गर्नेको संख्याका आधारमा बहुमत र अल्पमत गणना हुने बताउने गरेका छन् । संविधानको धारा २७९ मा प्रतिनिधिसभा बैठकमा उपस्थितको साधारण बहुमतले सन्धिसम्झौता अनुमोदन गर्न सकिने प्रावधान छ । सत्ता गठबन्धनमा रहेका दलमध्ये माओवादी, एकीकृत समाजवादी र जनमोर्चा एमसीसीको विरोधमा छन् । जसपाले पक्ष वा विपक्षमा उभिने निर्णय गरिसकेको छैन । सरकारलाई समर्थन जनाएको लोसपाले भने एमसीसीको पक्षमा मतदान गर्ने निर्णय गरिसकेको छ । संसद्मा बहाल रहेको २ सय ७१ सांसदमध्ये निर्णयार्थ प्रस्तुत गर्दा पक्ष र विपक्षमा सभामुखबाहेक २ सय ६६ सांसद मात्रै सहभागी हुन पाउँछन् तर सभामुखले दुवैतिर मत बराबर भएको अवस्थामा मात्रै मत दिन पाउँछन् । कांग्रेसका २ र जसपाका २ जना सांसद निलम्बनमा छन् । प्रमुख विपक्षी दल एमाले सभामुखको विरोध गर्दै गत भदौ २३ देखि नै संसदीय प्रक्रियामा सहभागी छैन । हरेक बैठकमा एमालेले रोस्टम घेराउ गर्दै वेलमा नाराबाजी गर्ने गरेको छ ।प्रतिनिधिसभामा एमालेका ९८ सांसद छन् । उनीहरू उपस्थित भएर विरोध गरिरहे भने १६९ सांसद मात्रै निर्णय प्रक्रियामा सहभागी हुन सक्छन् । कांग्रेसका ६१ र लोसपाका १३ सांसदले एमसीसी अघि बढाउँदा हरेक निर्णय प्रक्रियामा पक्षमा रहने निर्णय गरिसकेका छन् । कांग्रेसका दुई सांसद बिरामी छन् । उनीहरू निर्णय प्रक्रियामा सहभागी हुने छैनन् । सरकारका एक मन्त्रीले एमसीसीको पक्षमा जसपाले समेत समर्थन गर्ने दाबी गरेका छन् । पार्टीले समर्थन नजनाए पनि कम्तीमा १० जना एमसीसीको पक्षमा हुने हामीले जानकारी पाएका छौं, ती मन्त्रीले भने । त्यस्तै एकीकृत समाजवादीका कम्तीमा १४ सांसदले एमसीसीको पक्षमा मतदान गर्ने ती मन्त्रीको दाबी छ । उनका अनुसार एमसीसीको पक्षमा मत विभाजन भए पनि पक्षमा ९६ सांसद हुनेछन् । विपक्षमा माओवादीसहित ७१ जना मात्रै हुने देखिन्छ । सरकारको दाबीअनुसार सैद्धान्तिक छलफलमा बहुमतले पारित भए मात्रै सदनमा दफावार छलफलको प्रस्ताव पारित गर्नुपर्ने हुन्छ । अनि मात्रै एमसीसी अनुमोदनको अन्तिम निर्णय हुनेछ । संसद्को बिहीबारको बैठकमा एमसीसीमाथि सैद्धान्तिक छलफल हुनेछ । छलफलमा पक्ष र विपक्षमा सांसदहरूले भाग लिन पाउँछन् । विधेयक, सन्धि र सम्झौताको सैद्धान्तिक छलफल गर्दा दलीय आधारमा वक्ताको समय निर्धारण नगरी जसले पनि भाग लिन पाउँछन् । सभामुखले निश्चित समय तोकेर सांसदलाई बैठकमा आफ्नो धारणा राख्न समय दिन सक्छन् । छलफल सुरु गर्नुअघि सभामुखले बोल्न चाहने सांसदको नाम माग्नेछन् । सांसदले सभामुखको छेउमा बस्ने कर्मचारीलाई नाम टिपाउनुपर्ने हुन्छ ।नाम टिपाउने समय तीन मिनेट प्रस्ताव गर्ने गरी तयारी गरेका छौं, संसद्का एक उच्च अधिकारी भने, यो अवधिमा जति जनाले नाम टिपाउनुहुन्छ, उहाँहरूले एमसीसीको छलफलमा भाग लिन पाउनुहुन्छ । छलफलपछि एमसीसी पेस गर्ने मन्त्रीले जवाफ दिएलगत्तै सामान्य छलफल गरियोस् भन्ने प्रस्ताव बहुमतले स्वीकृत गर्नुपर्ने हुन्छ । प्रस्ताव निर्णयार्थ पेस गर्दा हुन्छ र हुन्न भन्ने ध्वनि मत दिएर वा निर्णयमा सहभागी हुने हरेक सांसदको हस्ताक्षर गराएर मत विभाजन गर्नुपर्ने हुन्छ । प्रतिनिधिसभा नियमावलीको नियम २९ मा सभामुखले निर्णयार्थ प्रस्तुत गर्दा कम्तीमा २८ जना सांसदले आफ्नो स्थानमा उभिई असहमति प्रकट गरेमा सभामुखले हुन्छ, हुन्न र मत दिन्न भन्ने सदस्यलाई विभाजन गरी मत संकलन गर्न सक्छन् ।सत्तारूढ दलमा बहुमत भएको आकलन गरेर सभामुखले ध्वनि मतबाट सिधै निर्णय लिन सक्छन्, संसद्का पूर्वसचिव मुकुन्द शर्माले भने, मत दिने को, कुन पक्षमा छन् ? भन्ने यकिन भएन भने सभामुखले नै मत विभाजन गरेर निर्णय लिन सक्छन् । आफू विवादबाट पन्छिन सामान्य छलफल गरियोस् र सदन वा समितिमा पेस गरियोस् भन्ने प्रस्तावलाई निर्णयार्थ प्रस्तुत गर्दा मत विभाजन नै रोज्न सभामुख सापकोटालाई सचिवालयका कर्मचारीले सुझाव दिएका छन् । नियमावलीको नियम २९ को (२) मा मत विभाजनको आदेश दिनुअघि पक्ष र विपक्षमा रहेका सांसदलाई उठ्न लगाएर संख्या गणना गरी सभाको निर्णय निश्चित गर्न सक्छन् । एमाले संसदीय दलका उपनेता तथा पूर्वसभामुख सुवासचन्द्र नेम्वाङले सभामुख नियमविपरीत जान नसक्ने बताए । मत विभाजन कसरी हुन्छ ? भन्ने त्यति सजिलो छैन । सभामुखले प्रक्रियाका बारेमा केही बताउनुभएको छैन । २८ जना सांसदले मत विभाजन नमागे सभामुखले मत विभाजन गर्न सक्नुहुन्न । सांसदले माग्नैपर्छ । पहिला १० प्रतिशतले मत विभाजन माग्ने नियमावलीको व्यवस्था थियो अहिले २८ जनाले मत विभाजन माग्नुपर्ने व्यवस्था छ । सभामुखले मत विभाजन गर्न नियम पुर्याउनुपर्यो । त्यो भनेको मत विभाजन माग्नेले माग्नुपर्यो । माग्नेले मागेन भने सभामुखजीले खल्तीबाट निकालेर दिन मिल्दैन, उनले भने, अस्ति भर्खरै अम्पायर हुँ भन्नुभएको थियो । आफैंले मत विभाजन गरेमा त उहाँ अम्पायर हुन छोड्नुभएर फेरि फुटबल हिर्काउन थाल्नुभएछ भन्ने हुन्छ ।सभामुख सापकोटाले ध्वनि मत विभाजनमा सहभागी सांसदको बहुमतका आधारमा निर्णय दिनुपर्ने उनको भनाइ छ । २८ जनाले मत विभाजन मागेनन् र सत्तापक्ष नै पक्ष अनि विपक्षमा भए पनि सभामुखले जे देखेको हो, त्यो गर्नुपर्छ, एमाले वेलमा हुन्छ, उनले भने । अर्का पूर्वसभामुख दमननाथ ढुंगानाले सभामुखले निर्णयलाई प्रभाव पार्न आफूखुसी निर्णय लिनै नसक्ने बताए । कुनै विषयमा निर्णय लिँदा सभामुखलाई चित्त नबुझ्न पनि सक्छ तर त्यो प्रकट हुनुहुँदैन, उनले भने, सभामुखको पद तटस्थ हुनुपर्छ । निष्पक्ष भएर निर्णय लिन सक्नुपर्छ ।"
सीमापार सम्बन्ध खुम्चिँदै,"(जनकपुर)  बिनारोकटोक हुने आवागमनसँगै सीमा क्षेत्रमा नेपालभारत जनस्तरको सम्बन्ध खुम्चिँदै गएको छ । नेपालमा परिवर्तित शासकीय संरचना र भारतीय व्यवहारका कारण नागरिकस्तरको सम्बन्ध कमजोर बनेको एक अध्ययनले देखाएको छ । मधेस प्रदेशका धनुषा, सर्लाही र बारा जिल्लामा सेन्ट्रल फर सोसल इन्क्लुजन एन्ड फेडरालिज्म संस्थाले गरेको अध्ययनमा नेपालभारत सीमापार बसाइँसराइका प्रवृत्ति र ढाँचा विगतभन्दा फेरिएको निष्कर्ष निकालेको छ । जनकपुरमा बुधबार आयोजित कार्यक्रममा अध्ययनको नीति सारांश प्रस्तुत गर्दै अनुसन्धान निर्देशक अजयभद्र खनालले नेपालभारत सम्बन्धमा आएको तिक्तता, सीमा नाकाबन्दी, दाइजो प्रथा, नेपालमा बढ्दै गएको भारतविरोधी भावना, अंगीकृत नागरिकतासम्बन्धी प्राव्धानको अनिश्चितता र सीमापार गर्न हुने कठिनाइले सदियौंदेखिको सम्बन्ध खुम्चिएको बताए । नेपालमै शिक्षित र रोजगार वरवधुको उपलब्धताका कारण पछिल्लो समय नेपालबाट हुने सीमापार विवाह घटेको छ, अध्ययन प्रतिवेदनमा भनिएको छ,सीमापार विवाहको प्रचलन साम्भ्रान्त र व्यवसायीबीच सीमित भएको छ । दलित, मुस्लिम, अल्पसंख्यक र पिछडावर्गमा सीमापार विवाह ह्वात्तै घटेको छ । नेपालभारतबीचको आवागमन रोजगारी, जीविकोपार्जन, सांस्कृतिक सम्बन्ध, विवाह र तीर्थयात्रा र आप्रवासनको कारण हुन् । पछिल्लो समय नेपाल र भारत बीचको बसाइँसराइमा कमी आएको छ, खनालले भने, यसका विभिन्न आयाम छन् । अन्य देशमा बढ्दो अवसर र कोभिड१९ का बेला लामो समय सीमा प्रतिबन्धले पनि वारिपारि सम्बन्धमा असर पारेको छ । नेपालभारत अन्तरदेशीय आप्रवासन ९०० ईसापूर्वको हो । नेपालका लागि डेनमार्कका पूर्वराजदूत विजयकान्त कर्णका अनुसार सन् १९९० को दशकदेखि नेपालीको रोजाइ खाडी मुलुक भएपछि नेपालबाट भारतमा हुने बसाइँसराइमा कमी आउन थाल्यो । अर्थतन्त्रका दृष्टिले नेपाल कमजोर र भारत मजबुत छ । यो कारण भारतबाट नेपालमा बसाइँ सर्ने घटेको उनको तर्क छ । तर, सीमा क्षेत्रमा अनियन्त्रित अस्थायी बसाइँसराइ व्याप्त छ । धार्मिक, सामाजिक, सांस्कृतिक, शैक्षिक, स्वास्थ्य र व्यापारिक प्रयोजनका लागि आवतजावत रोकिएको छैन, कर्णले भने, नेपालभारत आवतजावतको तथ्यांक नराख्नु पनि समस्या छ ।मधेस सरकारका नीति आयोगका उपाध्यक्ष डा भोगेन्द्र झाले नेपाल र भारतले एकअर्का देशका नागरिकलाई लिएर फरकफरक नीति र व्यवहार लागू गर्दा सीमा वारिपारिको सम्बन्ध खुम्चिँदै गएको बताए । उनले एउटा उदाहरण दिए, भारतीय गाडी भन्सार काटेर सजिलै नेपाल भित्रिन्छन् । नेपालीले आफ्नो गाडी लिएर भारत पस्न पाउँदैन, भारतीय दूतावासको परमिट चाहिन्छ । नागरिकस्तरमा गरिने विद्यमान विभेदपूर्ण प्रावधानले पनि सीमा वारिपारिको आउजाउमा कमी आएको उनले बताए । अध्ययन प्रतिवेदनमा भारतबाट हुने आप्रवासनले तराईमधेसको जनसंख्यामा परिवर्तन ल्याएको पनि उल्लेख छ । जन्मका आधारमा नागरिकता वितरण अभियानले पनि जनसंख्याको बनोटलाई परिवर्तन गरेको अध्ययनले देखाएको छ । यसले नेपालमा जातिवादको उदय, नागरिकता र पहिचानको राजनीतिबीचको सम्बन्धलाई गति दिएको छ । बेलाबखतमा उठ्ने सीमा बन्द गर्नुपर्ने तर्क उपयुक्त विकल्प होइन, अध्ययन प्रतिवेदनमा भनिएको छ, यसले मानिसको दैनिकीलाई असर गर्छ । सीमावर्ती क्षेत्रका जनता अत्यावश्यक वस्तु, स्वास्थ्य सेवा र औषधिका लागि भारतीय बजारमा धेरै निर्भर छन् ।प्रदेश सांसद प्रमेश्वर साहले सीमा वारिपारिको सम्बन्ध खुम्च्याउनुभन्दा झन् खुकुलो बनाउनुपर्ने तर्क गरे । उनले नेपालभारतको सम्बन्ध रोटीबेटीको रहेकाले यसलाई थप प्रगाढ बनाउन दुवै देशको नीति, नियम र व्यवहार बाधक नहुनुपर्ने बताए । अर्का प्रदेश सांसद रामआशिष यादवले भारतसँग दूरी बढ्नुमा संघीय नीति र व्यवहार पनि दोषी रहेको बताए । नागरिक समाजका अगुवा अमरचन्द्र अनिलले सीमाको समस्या समाधान र व्यवस्थापनमा प्रदेश र स्थानीय सरकारको पनि छुट्टै संयन्त्र बन्नुपर्ने धारणा राखे । सीमाको समस्या नजिकका सरकारले तुरुन्तै बुझ्छन् र समाधान गर्न सक्छन्, बुद्धिजीवी वीरेन्द्र साहले भने, भारतीय आप्रवासन बढाउन सीमावर्ती नेपाली सहरमा कलेज, विश्वविद्यालय, मेडिकल कलेजलगायतका पूर्वाधार बढाउनुपर्छ ।मधेस सरकारमा प्रमुख न्यायाधिवक्ता दीपेन्द्र झाले भारतीय प्रधानमन्त्री नरेन्द्र मोदी र उत्तर प्रदेशका मुख्यमन्त्री योगी आदित्यनाथको सिधै जनकपुर भ्रमणले नेपालभारत सम्बन्धलाई झन् बलियो बनाएको तर्क गरे । उनले भने, नेपालभारत सम्बन्ध कूटनीतिकसँगै मित्रवत् पनि छ । सीमामा नेपालतिर सशस्त्र प्रहरी बल (एपीएफ) र भारततर्फ सशस्त्र सीमा बल (एसएसबी) तैनाथ छन् । दुवै देशका यी अर्धसुरक्षा बल सीमामा तस्करी, अपराध र आतंकवादी घूसपैठ रोक्न खटिएका हुन् । नेपालभारत सीमामा मानव तस्करी, भन्सार छली र संगठित अपराध सुरक्षा चुनौती हो । भारतीय पक्षले बेलाबेलामा नेपालमा आतंककारी लुकेर बस्ने गरेको आरोप लगाउँछन् । तर, सीमाको प्रमुख सुरक्षा चुनौतीमा लागूऔषध ओसारपोसार र मानवतस्करी नै रहेको अध्ययन प्रतिवेदनमा उल्लेख छ । नाकाको व्यवस्थापनका लागि एपीएफको बीओपी, भन्सार नाका, भारतीय सवारीसाधनको प्रवेश दर्ता, सोधपुछ र जाँच मात्र गरिन्छ । नेपालसँग सीमा नियमन र व्यवस्थापनका लागि विशेष कानुन छैन । सीमा सुरक्षामा खटिएका सशस्त्र प्रहरीसँग पूर्वाधार र प्रविधिको अभाव छ । हाल नेपालभारत सीमामा बीओपी (बोर्डर आउट पोस्ट) १ सय ९७ वटा छ । थप ३७ वटा स्थापनाको प्रक्रियामा छन् । नेपालभारत सीमामा २७ वटा प्रमुख भन्सार नाका र १ सय ३२ वटा उपभन्सार नाका छन् । सीमा व्यवस्थापनमा दक्ष जनशक्तिको अभाव, सुपरीवेक्षण गर्ने संयन्त्रको अभाव र प्रविधिको प्रयोगमा नेपाल चुकेको छ, अध्ययन प्रतिवेदनमा भनिएको छ ।"
खोइ गरिबका लागि अस्पताल ?,"अरुणा उप्रेती र मंगल रावलको लेख चाहिँदैन पेसैपिच्छेको अस्पताल लेख पढेपछि छोटो विचार लेख्न मन लाग्यो । निःशुल्क स्वास्थ्य सेवा केबल संविधानको पानामा सीमित छ, आमनेपालीले व्यवहारमा अनुभूत गर्न पाएका छैनन् । जनतालाई सुलभ ढंगले गुणस्तरीय स्वास्थ्य सेवा दिने उद्देश्यले खोलिएका सरकारी अस्पतालहरूको सेवा सबैको पहुँचमा छैन । अझ भनौ ती अस्पतालहरू पनि गरिब जनताका लागि महँगो बन्दै गैरहेका छन् । नेपालमा सेना, प्रहरी र निजामती कर्मचारीहरूका लागि छुट्टै अस्पताल छन्, तर गरिब जनताका लागि भनेर आजसम्म कुनै अस्पताल खोलिएको छैन । सेवामा रहँदा सेना, प्रहरी र निजामती कर्मचारीहरूले जनताले तिरेको करबाटै तलबभत्ता खान्छन्, सेवानिवृत्त भएपछि पनि पेन्सन, उपदान पाउँछन् । उनीहरू आर्थिक रूपमा सबल हुँदाहुँदै फेरि किन छुट्टै अस्पतालको व्यवस्था गर्नुपर्यो ? अन्य अस्पतालमा उनीहरूको उपचार हुन सक्दैन र ? यो प्रश्न अहिले उठेको छ । ताजा प्रसंगमा शिक्षकलाई पनि छुट्टै अस्पताल खोल्ने सरकारको तयारी भैरहेको सुनिएको छ, यो अलि विभेदकारी निर्णय भयो कि भन्ने आमजनताको विचार हो । आज पनि लाखौं नेपाली सामान्य स्वास्थ्य सेवाबाटै वञ्चित छन् । विकट बस्तीहरूमा संविधानले सुनिश्चित गरेका आधारभूत स्वास्थ्य सेवा पुर्याउनु सरकारको प्रमुख जिम्मेवारी हो तर आफ्नो दायित्व बिर्सिएर ऊ अन्यत्रै लागेको छ । निजामती कर्मचारी तथा शिक्षकलाई छुट्टै अस्पताल खोल्नुभन्दा बरु अन्य सरकारी तथा निजी स्वास्थ्य संस्थाहरूमा विशेष सहुलियत हुने व्यवस्था गर्नु उपयुक्त हुन्छ । र, कर्मचारी तथा शिक्षकहरूलाई अस्पताल खोल्ने बजेटलाई नेपालका कुनाकाप्चामा रहेका जनतालाई स्वास्थ्य सेवा दिने गरी अस्पताल खोल्नमा प्रयोग गर्नुपर्छ । यसो गर्दा, उपचार नपाएर दिनदिनै मृत्युको मुखमा पुगेका निमुखा नागरिकलाई जोगाउन सकिन्थ्यो, यतातिर पो सोच्ने कि ? दीपक थपलिया, शिवपुरी८, नुवाकोट"
शिक्षकलाई सुविधा,"निजामती कर्मचारी र शिक्षकहरूले पाउने सुविधा र हकमा रहेको विभेदलाई कम गर्न शिक्षा मन्त्रालय र शिक्षक महासंघबीच हालै भएको सम्झौता स्वागतयोग्य छ । वृत्ति विकास र निवृत्तिभरणका कुरोलाई स्पष्ट पारिएको छ । स्वास्थ्य, दुर्घटना बिमा र वार्षिक रूपमा १० दिने पर्यटन काजजस्ता सुविधा थपिँदा शिक्षण पेसामा आकर्षण बढ्ने भएको छ । यो सम्झौता सम्पन्न हुँदा स्थानीय सरकारका प्रतिनिधिहरूबाट विभिन्न खाले क्रियाप्रतिक्रियासमेत देखिन थालेका छन् । शिक्षक र विद्यालय एकअर्काका परिपूरक हुन् । शिक्षकको विकास हुने र विद्यालय पछि पर्ने स्थितिको कुनै अर्थ रहँदैन । स्थानीय सरकारले विद्यालय र शिक्षकको विकासका लागि गम्भीर भएर सोच्नुपर्ने अवस्था आएको छ । दुःख दिने नियत, लोभ, डाह, जलनको वशीभूत भएर होइन निष्पक्ष ढंगले, विषयगतसंख्यागत आवश्यकताको आधारमा दरबन्दी सृजना र त्यसको परिपूर्ति गर्नुपर्छ । बढी भए स्थानान्तरण वा सरुवा गर्नुपर्छ । विद्यालय र बालबालिकको विकासका आधारहरू स्थापित गर्दै लैजानुलाई निरन्तरता दिनु आवश्यक छ । निजी विद्यालयका विद्यार्थीका अभिभावकले बच्चाको पढाइमा निकै चासो लिने गर्छन् । सार्वजनिक विद्यालयका अभिभावकमा पनि यस्तै बानी विकास गर्नु जरुरी छ । यसका लागि शिक्षकले नेतृत्वदायी भूमिका निर्वाह गर्नु जरुरी छ । कर्तव्यपालनामा बेवास्ता र मनोमानी, समाज प्रतिकूलको दैनिक व्यवहार तथा शिक्षक वर्गलाई नै अवहेलित गर्नेजस्ता शिक्षकलाई दण्डको प्रावधान राखी आसन्न शिक्षा ऐन आउनुपर्छ । महेन्द्रसिंह बम, टीकापुर१, कैलाली"
शिक्षामा आत्मघाती गोल,"१ माओवादीका अध्यक्ष प्रचण्डले हाकाहाकी भनेका छन् कि शिक्षकबिना हाम्रो पार्टी चल्दैन । त्यसैले शिक्षक राजनीति नेपालको शिक्षामा हावी भैरहनुपर्छ भन्ने माओवादी मान्यता देखिन्छ ।२ संविधान जारी भएयताको ६ वर्षमा कांग्रेसले ९ महिना शिक्षामन्त्री चलायो, बाँकी अवधि माओवादीले शिक्षामा आफ्नो पकड जमायो । नेपालको इतिहासमै यही ६ वर्ष शिक्षा प्रणाली निसास्सियो र उपयुक्त श्वास फेर्न सकेन । त्यसैको फलस्वरूप आज शिक्षा क्षेत्र भाँडभैलो बनेको छ ।३ संविधानले विद्यालय शिक्षाको एकल अधिकार स्थानीय सरकारलाई दिएकाले आफ्नो वर्चस्व गुमेको ठान्ने शिक्षामन्त्रीहरूले स्थानीय तहले गरेका काम र तिनले पाउने जसप्रति इवी साधिरहे । बेलाबेलामा शिक्षा मन्त्रालयले स्थानीय सरकारलाई उसको अधिकार कुण्ठित हुने गरी निर्देशिका जारी गरेकोबाट यो कुराको पुष्टि हुन्छ ।४ त्यसमाथि आफ्ना सन्तान अन्यत्रै पढाउने र आफूलाई सार्वजनिक शिक्षाको हिमायती ठान्ने शिक्षकका संघ, संगठन र शिक्षामा राजनीतिकर्मीहरूको संगठन नेपाल शिक्षक महासंघ खुसी नपारे आफ्नो कमी कमजोरी छताछुल्ल हुने डर शिक्षा मन्त्रीहरूमा पहिलेदेखि नै रही आएको हो र त्यो अहिले सतहमा नै देखिएको छ ।५ नेपाली कांग्रेसका शिक्षामन्त्री आमोदप्रसाद उपाध्यायले विज्ञहरूको सुझाव बमोजिम २०५७ सालमा शिक्षा ऐनको सातौं संशोधन गराउन सफल भए । देशको शिक्षा विकासका न्यूनतम मापदण्ड तयार भएको उक्त ऐन शिक्षकका संघसंगठनहरूले नै लागू गर्न दिएनन् कारण यौटै थियो कि त्यसमा शिक्षकको गुणस्तर खोजिएको थियो ।६ गिरिराजमणि पोखरेलले शिक्षा ऐनमा आठौं संशोधन गर्दै शिक्षकको गुणस्तरीयतामा बढोत्तरी गर्ने पहल गरेर फेरि वाहवाही त बटुले तर त्यो कुरा शिक्षक महासंघलाई पाच्य भएन । त्यसैले महासंघको दबाबस्वरूप नेपाली कांग्रेसका शिक्षामन्त्री गोपालमान श्रेष्ठले आफ्नो ९ महिने कार्यकालमै शिक्षा ऐनको नवौं संशोधन गराए । त्यो ऐन आठौं ऐनले अपेक्षा गरेको शिक्षकको गुणस्तरको ठ्याक्कै उल्टो दिशातर्फ केन्द्रित थियो, छ र हालसम्म त्यही ऐन कार्यान्वयनमा छ ।७ तर फेरि ९ महिनापछि पुनः शिक्षामन्त्रीमा नियुक्त गिरिराजमणिले न त दसौं संशोधन ल्याए, न आफूले पास गराएको आठौं संशोधनबारे विरोध नै गरे । उल्टो आफ्नै सिद्धान्तविपरीतको नवौं संशोधन कार्यान्वयन गरे । शिक्षामा योभन्दा आत्मघाती गोल कुन हुन सक्छ ?८ विडम्बना त यो छ कि संविधान जारी भैसकेपछि पनि किन शिक्षामन्त्रीहरू संविधानको मर्मअनुसारको ऐन बनाउन छाडेर २०२८ सालको ऐनमै खेलिरहे ? किनकि नयाँ ऐन बनाउँदा शिक्षाको केन्द्रीय पकड गुम्छ र उनीहरूको शिक्षामा भैरहेको राजनीति ओझेलमा पर्छ ।९ यही मौकाको फाइदा उठाउँदै भर्खरै माओवादी शिक्षामन्त्री देवेन्द्र पौडेलले शिक्षक महासंघसँग हात मिलाई संविधानविपरीतका सम्झौता गरे शिक्षकले पाउनुपर्ने कर्मचारीसरहको सुविधाबाहेक अन्य बुँदा आमनागरिकको हितमा छैन ।१० संघीयता लागू भएका कुन मुलुकमा एकल अधिकारमाथि साझा अधिकारले थिच्ने परम्परा छ र जहिले पनि संविधानको अनुसूची ८ लाई निष्क्रिय पार्न शिक्षामन्त्रीहरू अनुसूची ९ को कुरा अगाडि सार्छन् ? मनप्रसाद वाग्ले, मीनभवन, काठमाडौं"
फागुन ७ लाई कुल्चने अदालतको त्यो फैसला,"फागुन ७ ले हामीलाई सरासर २००७ को क्रान्तितर्फ पुर्याउँछ । गणतन्त्रको युगमा फागुन ७ को महत्त्व घटेको छैन । सरकारले मनाउने फागुन ७ को राजकीय कार्यक्रमले उति उत्साह र उमंग सञ्चार नजगाए पनि त्यस दिन नेपाली मानसमा स्वतन्त्रताको आदिम ध्वनि अनायास गुन्जिन थालिहाल्छ । औ हाम्रा प्रजाको शासन अबउप्रान्त निजहरूले निर्वाचन गरेको एक वैधानिक सभाले तर्जुमा गरेको गणतन्त्रात्मक विधानको अनुसार होओस् भन्ने अहिले हाम्रो इच्छा र निर्णय भएकोले भन्ने वाक्यांश २००७ फागुन ७ को शाही घोषणाको अंश हो । शाही घोषणामा जेजे उल्लेख भएको भए पनि संविधानसभाबाट संविधान जारी हुन नेपाली जनताले २०७२ असोज अर्थात् ६५ वर्ष कुर्नुपर्यो । यस्तो हुनुमा २०१३ साउन १८ मा सर्वोच्च अदालतले गरेको एउटा फैसलाले सहायक भूमिका खेलेको थियो । यो आलेख सर्वोच्चको त्यो एतिहासिक फैसलावरपर केन्द्रित रहनेछ ।आफूलाई भगवान् विष्णुको अवतार ठान्ने राजा महेन्द्रलाई रैती ले लेखेर तोकिदिने स्थान मन्जुर थिएन, उनी दीर्घकालीन राजनीति हारेर पनि आफ्नो तत्कालीन अहम् तुष्टि गर्न चाहन्थे । सर्वोच्च अदालत राजाको त्यो अहम् तुष्टिको साधक बन्यो । यदि २००७ को क्रान्तिलगत्तै संविधानसभाबाट संविधान लेखिएको भए राजा जनताबाट अनुमोदित हुन्थे तर ६ दशकपछि राजा जनताबाट अनुमोदित हुन सकेनन् । राजा त्रिभुवन उपचारका लागि जुरिचमा रहेकै बेला मातृकाप्रसाद नेतृत्वको सरकारलाई राजा महेन्द्रले विघटन गरेका थिए । मातृका सरकार विघटन गरिएको एघार दिनमै त्रिभुवनको निधन भएको थियो । त्रिभुवनको समयमा ढिला गरी बढेका राजनीतिक घटनाक्रमहरूले महेन्द्रको उदयसँगै तीव्रता पाउने संकेत मातृका मन्त्रिपरिषद्को बर्खास्तगीले प्रस्ट गरेको थियो ।२००७ को शाही घोषणामा दुई वर्षभित्र संविधानसभाबाट संविधान बनाउने भनिएको भए पनि राजनीतिक दलहरू र दरबारबीचको खिचातानी र अलमलले पर धकेलिँदै गएको थियो । शाही घोषणामा उल्लेख भएर पनि त्रिभुवन जीवित छँदै सुषुप्त अवस्थामा रहेको संविधानसभा वा संसद्को निर्वाचन गर्ने भन्ने विषयलाई महेन्द्रले सत्तामा आएको केही समयमै मुखर रूपमा सतहमा ल्याए, त्यो पनि उनले मातृकापश्चात् प्रधानमन्त्री नियुक्त गरेका टंकप्रसाद आचार्यको मुखारविन्दबाटै । महेन्द्रले केही समय प्रत्यक्ष शासन गरेपछि प्रधानमन्त्री नियुक्त टंकप्रसादले नेपाल प्रजापरिषद्को अधिवेशनका क्रममा वीरगन्जमा बोलेको कुराबाट बहसको दिशा फेरियो । टंकप्रसादको पहिले संविधानसभा वा संसद् केको चुनाव हुने भन्ने ठहर नभएको अभिव्यक्ति गोरखापत्रमा प्रकाशित भयो । निर्वाचन संविधानसभाको पनि नहुने र संसद्को पनि मिति परपर सरिरहेपछि अतालिएका बीपी कोइरालाले टंकप्रसादको अभिव्यक्तिलाई आधार मानेर २०१३ असार १४ मा सर्वोच्च अदालतमा रिट दायर गरे । उक्त रिटउपर बहस साउन ७ र ११ गते प्रधानन्यायाधीश अनिरुद्धप्रसाद सिंह, न्यायाधीश रत्नबहादुर विष्ट, न्यायाधीश मीनबहादुर थापा सम्मिलित फुल बेन्चमा छलफल भई टुंगिएको थियो । राजा महेन्द्रको रुचिमा ऐनमार्फत बहालवाला प्रधान न्यायाधीश हरिप्रसाद प्रधानलाई जबरजस्ती हटाइएपछि सर्वोच्च अदालत मनोवैज्ञानिक त्रासको अवस्थामा थियो । बीपीले दर्ता गरेको रिटको विषयवस्तु प्रधानमन्त्री टंकप्रसाद आचार्यको अभिव्यक्तितर्फ लक्षित हुनुका साथै विधि नपुर्याई क्रियाशील रहेको जनप्रतिनिधि ऐनले सृजना गरेको अन्योल पनि समाविष्ट थियो । सर्वोच्चले बीपीको रिटउपर निर्णय गर्दा टंकप्रसादले नेपाल नागरिक अधिकार ऐन, २०१२ को दफा ६ को उपदफा १ मुताबिक एक नागरिकको हैसियतले आफ्नो विचार प्रकट गर्न सक्नुहुन्छ भनी उनको अभिव्यक्ति प्रधानमन्त्रीका रूपमा नआएको उल्लेख गरेको थियो । जसरी एउटा सर्वसाधारणको नागरिक अधिकार ऐन अन्तर्गत बोल्ने स्वतन्त्रता हुन्छ, त्यही स्वतन्त्रता प्रधानमन्त्रीले उपयोग गरेका थिए भन्नेतर्फ सर्वोच्चको फैसलाले इंगित गरेको देखिन्छ ।सर्वोच्च अदालतको उक्त रोचक फैसलामा भनिएको छ, आगामी आमचुनाव संविधानसभाकै निमित्त हुनुपर्छ, नेपालमा हुने पहिलो आम चुनाव नै विधानपश्चात्का लागि हुनुपर्छ भन्ने कानुनी बाध्यता नभएको हुँदा निवेदकलाई त्यस्तो सर्तबन्दीको अधिकार छैन भनेर कसैले भनेको पनि छैन र सो भन्ने जरुरत पनि छैन । नेपालका प्रत्येक नागरिकसरह विपक्षीले पनि यस विषयमा स्वतन्त्र रूपले प्रचार गर्न र त्यसलाई व्यक्त गर्न पाउने अधिकार छँदै छ । नेपालमा हुने पहिलो आम चुनाव संविधानसभाकै निमित्त हुनुपर्छ भन्न प्रचलित कानुन भएकै अवस्थामा पनि यो प्रणाली ठीक होइन, संविधान तर्जुमा अर्कै तरिकाले गर्नु जाती हो र श्री ५ महाराजाधिराजबाट सो सम्बन्धमा चाहिँदो कानुन जारी होओस् भन्ने लोकमत तयार पार्न नेपालका जुनसुकै नागरिकले आमसभा गरी भाषण गर्न पाउने कुरा हुन्छ र त्यस्तो गरे कतिविरुद्ध अवस्थित पनि कुनै रिट लाग्दैन भन्ने विपक्षीले त्यसको कानुनको अभावमा समेत आफ्नो स्वतन्त्र विचार व्यक्त गर्न किन नपाउनु ? त्यसरी सर्वोच्च अदालतले वीरगन्जमा टंकप्रसादले वैयक्तिक स्वतन्त्रताको अधिकार उपयोग गरेर बोलेको र अझ थप केके कुरा बोल्न सक्छन्, किन र कसरी जनमत निर्माण गर्न सक्छन्, यसतर्फ अझ स्पष्ट पारिदिएको थियो । अदालतले दलका नेताहरूले अझै उदात्त शैलीमा बहस गरून् भनेर प्रेरित गरेको देखिन्छ । शाही घोषणा कानुन होइन र केको चुनाव हुने भन्ने निर्क्योल नभएको हुँदा लोकमत निर्माणका लागि बहस खुला रूपमा हुनुपर्छ भनी फैसलाले निर्दिष्ट गरिदिएको थियो ।सर्वोच्चले संसद्कै लागि चुनाव गराउने राजाको इच्छानुसार पूर्ववर्ती शाही घोषणा कानुनसरह नहुने हुँदा यो विषय निर्णय नभएकै मानिन्छ भनेर प्रधानमन्त्रीकै पक्ष लियो र रिट खारेज गर्यो । संसद् वा संविधानसभाको चुनावको विवाद निरन्तर चलिरह्यो । संविधानसभाको टुंगो लागेको छैन भन्ने प्रधानमन्त्री टंकप्रसादको कुरामा अदालतले मोहर लाइदिएपछि राजनीतिक बहसमा राजाको हात माथि हुन पुग्यो । राजा भएको देशमा संविधानसभा गर्न जरुरी नहुने भएकाले राजाले दिएकै संविधान अन्तर्गत आमचुनावमा जान प्रकारान्तरले दलहरूसमेत सहमत भए । यसरी सहमत हुनेमा २००७ सालको क्रान्तिकारी शक्ति नेपाली कांग्रेस पनि थियो । यदि २०१५ सालको निर्वाचनलाई संसद् र संविधानसभा दुवैको कार्य गर्न दिएको भए संविधानसभाबाट बनेको संविधानले नै राजालाई सुरक्षित राख्ने थियो । जनताले लेख्ने कुनै पनि संविधानमा राजाको हात बाँधिने खतरा भएकाले राजा महेन्द्रलाई ती कुरा मन्जुर थिएनन् र उनले ब्रिटिस संविधानविद् सर आइभोर जेन्निङले गरेको मस्यौदामा आफ्नो हात माथि हुने गरी धेरै संशोधन र बन्दोबस्ती गरेर मात्र २०१५ को संविधान जारी भएको तत्कालीन कागजातहरूले देखाएका छन् । बीपीले त आइभोरले तयार गर्ने मस्यौदा नहेरीकन मन्जुर गर्न राजालाई भनेको आत्मवृत्तान्तमा उल्लेख गरेका छन् । तत्कालीन सर्वोच्च अदालत बहालवाला प्रधानन्यायाधीश हरिप्रसाद प्रधानलाई समेत विस्थापित गर्ने सर्वोच्च अदालत ऐन जारी भएपश्चात् दरबारको छायाबाट कति अलग थियो, अनुमान गर्न त्यति अप्ठ्यारो देखिँदैन । उक्त बहसमा सर्वोच्चको फैसलाले तीनवटा कुरातर्फ इंगित गरेको थियो प्रधानमन्त्रीलाई नागरिक अधिकार ऐन अन्तर्गत बोल्न सक्ने स्वतन्त्रता छ, रीत पुर्याएर मात्र ऐनहरू जारी गर्नपट्टि सरकारको ध्यानाकर्षण हुनुपर्छ र बीपीले राजनीतिक बहसलाई अदालतको प्रांगणमा ल्याउने प्रयास नगरून् । अदालतको यस्तो फैसलापश्चात् एउटा म्यानमा दुइटा तरबार अट्दैनन्, राजा भएको देशमा संसद्को चुनाव हुनु ठीक छ भन्नेतर्फ जनमत निर्माण गर्न सहज भयो ।नेपाली कांग्रेसले २०१४ मंसिरमा मत मिल्ने दलहरूसँग गठबन्धन निर्माण गरी आमचुनाव छिट्टै होस् भनी भद्र अवज्ञाको आन्दोलन अगाडि बढायो । २०१४ माघ १९ को शाही घोषणामार्फत आजसम्म ठेगान हुन बाँकी रहेका कुरा पनि हामीबाटै ठेगान गर्न बाध्य हुनुपरेकोले भनी राजा आफैंले बनाएर दिएको संविधानका आधारमा देशको आमचुनाव अब संसद्को गरिनेछ र यसमा दुई सभाको व्यवस्था हुनेछ भनी संविधानसभाको चुनाव गराउने लक्ष्य खारेज गरी संसद्को चुनाव गर्ने उद्घोष गरे । माघ १९ को शाही घोषणालगत्तै नेपाली कांग्रेसले वीरगन्जको महासमिति बैठकबाट राजाले जारी गर्ने संविधान र त्यो अन्तर्गत हुने चुनावलाई अप्रत्यक्ष रूपमा अनुमोदन गर्यो । सर्वोच्च अदालतको फैसला र राजाले संविधानसभाको चुनाव गर्न नचाहेको पृष्ठभूमिमा कांग्रेसले त्यस्तो निर्णय गरेको देखिन्छ ।राजा महेन्द्रले एकातर्फ सर्वोच्च अदालतमार्फत संविधानसभाको चुनाव नगर्ने आफ्नो नियतलाई घुमाईफराई सदर मात्र गराएनन्, सोही बेला बालिग कि सीमित मताधिकारका आधारमा चुनाव गर्ने भनी भारतीय प्रधानमन्त्री जवाहरलाल नेहरूसँग पत्राचार गरिरहेको प्रमाणहरूसमेत भेटिएका छन् । बीपी कोइरालाले जसरी २००७ फागुन ७ को शाही घोषणा कानुनभन्दा माथि हो त्यसै गरी सात सालपछि राजाले गरेका अरू घोषणा पनि कानुनभन्दा माथि हुनुपर्छ भनी नजिर कायम गर्न खोजेका थिए तर सर्वोच्च अदालतले फैसला गर्दा राजाको कुनै पनि शाही घोषणालाई कानुन वा ऐन मान्न तयार भएन । झट्ट हेर्दा शाही घोषणालाई कानुन वा ऐन नमान्ने कुराले राजाको हात तल परे पनि संविधानसभाको चुनाव नगर्ने र टार्ने राजाको नीतिलाई बल पुर्याउन सर्वोच्च अदालतको फैसला सहयोगी सिद्ध भयो । नेपाली कांग्रेस जनाधिकारका लागि, जनअधिकारको प्राप्तिका लागि राजाको घोषणालाई कानुनसमेत मान्न तयार रहँदारहँदै पनि संविधानसभाबाट संविधान बनाउने इच्छालाई तत्कालका लागि तिलाञ्जली दिन तयार हुनुपर्यो जसको नेतृत्व सात दशकपछि संयोगले कांग्रेसले नै गर्यो ।त्यसो त क्रान्तिको सफलतापश्चात् जारी गरिने राजनीतिक घोषणाहरू संविधान वा कानुनभन्दा माथि हुन्छन् किनकि ती घोषणा अन्तर्गत त्यसपछिका संविधान र कानुनऐन बन्छन् । सर्वोच्च अदालतले राजाका अरू शाही घोषणाहरूलाई निस्तेज गर्दा २००७ फागुन ७ को घोषणाको महत्त्वलाई समेत इन्कार मात्र गरिदिएन, त्यसको महत्त्वको अनदेखासमेत गर्यो । संविधानसभालाई पर धकेल्ने यो फैसला १०४ वर्ष राणा शाहीको अन्त्य गर्ने युगान्तकारी क्रान्तिकारी राजनीतिक घोषणाउपर गरिएको अपव्याख्या र अवमूल्यन थियो ।"
रुसको सुरक्षामा सम्झौता हुँदैन,"मस्को (एजेन्सी) रुसी राष्ट्रपति भ्लादिमिर पुटिनले रुसको स्वार्थ र सुरक्षाका विषयमा कुनै पनि सम्झौता नहुने बताएका छन् । प्रत्यक्ष र इमानदार वार्ताका लागि रुस सधैं तयार छ, आफ्नो देशका सेनाप्रति पूर्ण विश्वास रहेको बताउँदै पुटिनले भने । अमेरिकी राष्ट्रपति जो बाइडेनले रुसी अतिक्रमण सुरु भएको बताएपछि एक भिडियो सन्देश जारी गर्दै रुसी राष्ट्रपति पुटिनले उक्त प्रतिक्रिया आएको हो । रुसले सोमबार राति पुर्वी युक्रेनका दुई क्षेत्र डोनेत्स्क र लुहान्सकलाई स्वतन्त्र राज्यको मान्यता दिएको थियो । त्यसलगत्तै पुटिनले ती क्षेत्रमा रुसी सेना खटाएका थिए । रुसी सेना युक्रेनको सीमातर्फ अघि बढिरहेका जनाइएको छ । रुसी कदमको कडा विरोध गर्दै पश्चिमा देशहरूले कयौं प्रतिबन्धहरू घोषणा गरेका छन् । रुसले स्वतन्त्र राज्यको मान्यता दिएका डोनेत्स्क र लुहान्सक रुसको समर्थन प्राप्त विद्रोहीको पकड रहेका क्षेत्र हुन् । ती क्षेत्रमा सन् २०१४ देखि युक्रेनी सेना र विद्रोहीबीच लडाइँ जारी छ । रुसको माथिल्लो सदनले पूर्वी युक्रेनमा सेना पठाउन पुटिनलाई अनुमति दिएपछि राष्ट्रपति बाइडेनले प्रतिक्रिया दिएका हुन् । हामीले रुसी सरकारलाई पश्चिमा अर्थतन्त्रबाट अलग गरिदिएका छौं, पुटिनले भने । आफ्ना सैनिकले ती क्षेत्रमा शान्ति कायम राख्ने पुटिनको भनाइलाई अमेरिकाले बकवास भनेको छ । युक्रेनले नाटोको सदस्यता लिने तयारी गरेपछि रुष्ट रुसले सीमा क्षेत्रमा हतियारसहित डेढ लाख सेना परिचालन गरेको छ । त्यस्तै, छिमेकी देश बेलारुसमा पनि उसका ३० हजारभन्दा बढी सेना तयारी अवस्थामा छन् । तर युक्रेनमाथि आक्रमण गर्ने योजना नरहेको रुसको दाबी छ । रुसले युक्रेनलाई नाटोको सदस्यता नदिन तथा पूर्वी युरोपमा नाटोको बिस्तार रोक्न माग गर्दै आएको छ । यसैबीच, युक्रेनको विदेश मन्त्रालयले आफ्ना सबै नागरिकलाई रुस छाड्न आग्रह गरेको छ । त्यस्तै, युक्रेनी सेनाले १८ देखि ६० वर्षसम्मका जगेडा सैनिकलाई तत्काल अधिकतम एक वर्षका लागि सेवाका लागि आह्वान गरेको बीबीसीले उल्लेख गरेको छ ।"
जग्गा किनेको ४ वर्षमा पनि सुरु भएन दूतावास भवन निर्माण,"(अस्ट्रेलिया)  अस्ट्रेलियास्थित नेपाली दूतावास भवन बनाउन जग्गा खरिद गरेको चार वर्ष बितिसक्दा पनि निर्माण सुरु हुन सकेको छैन । दूतावास भवन निर्माणका लागि तत्कालीन राजदूत लक्की शेर्पाको पालामा अस्ट्रेलियाली राजधानी क्यानबेरामा ६ हजार १ सय ९८ वर्गमिटर क्षेत्रफल जग्गा खरिद गरिएको थियो । शेर्पा र अस्ट्रेलिया सरकारका चिफ अफ प्रोटोकल लिन्डा सरचल्कोको उपस्थितिमा दुवै देशका अधिकारीले सन् २०१८ को मार्चमा जग्गा खरिद सम्झौता गरेका थिए । उक्त जग्गा २ लाख अस्ट्रेलियन डलर (करिब १० करोड नेपाली रुपैयाँ) मा लिइएको हो । नेपाली दूतावासले भने डिजाइन तयार गरी नक्सा पास भइसकेको र केही महिनाभित्र निर्माण थालिने बताएको छ । भवन निर्माण प्रक्रियामा धेरै प्रावधान पूरा गर्नुपर्ने भएकाले सोचेको समयमा काम गर्न नसकिएको दूतावास अधिकारीको भनाइ छ । अब केही महिनाभित्रैमा निर्माण थालिने ती अधिकारीले दाबी गरे । अस्ट्रेलियामा कूटनीतिक निकायलाई दिइने क्षेत्रमा लिइएको जग्गामा स्थानीय नियमानुसार जग्गा खरिद गरेको १८ महिनाभित्र निर्माण सुरु गरेर ३६ महिनाभित्रमा पूरा गर्नुपर्ने हुन्छ । तर नेपालले भने जग्गा खरिद गरेको ४६ महिना बितिसक्दासमेत निर्माण नै सुरु गरेको छैन । निर्माण प्रक्रिया सुरु हुन नसकेपछि दूतावासले सरकारी निकाय नेसनल क्यापिटल अथोरिटीसँग हरेक वर्ष भवन निर्माणका लागि म्याद थप गराउँदै आएको छ । गत वर्ष थप गरिएको म्याद यही मे महिनामा सकिन लागेकाले दूतावासले पुनः समय थप गर्नका लागि आग्रह गर्ने भएको छ । दूतावासका अधिकारीले भने नेसनल क्यापिटल अथोरिटीबाट कामको र क्यानबेरास्थित राज्य सरकारबाट भवनको स्वीकृति आइसकेकाले चाँडै भवन निर्माणको काम सुरु हुने दाबी गरेका छन् ।अस्ट्रेलियाका लागि नेपाली कार्यवाहक राजदूत द्रुपदा सापकोटाले सरकारी तबरबाट हुनुपर्ने धेरै प्रावधान पूरा हुनुपर्ने भएकाले केही समय ढिला भएको बताइन् । एकातिर कोभिडका कारण समयमा काम गर्न पाइएन भने अर्कोतिर दूतावासको भवन निर्माण भएकाले धेरै प्रावधान पूरा गर्नुपर्ने हुन्छ । उनले अहिले प्रारम्भिक चरणका सबै प्रक्रिया पूरा भइसकेका र निर्माणकर्ता छनोटका लागि बोलपत्र आह्वानको काम भइरहेको जनाइन् । पहिलो चरणको कामअन्तर्गत डिजाइन तथा नक्सा पास भइसकेकाले केही दिनमै निर्माण कम्पनी छनोटको प्रक्रिया सुरु गर्दै छौं, उनले कान्तिपुरसँग भनिन् । दूतावास भवन निर्माण प्रक्रियाबारे बुझ्न हालै परराष्ट्र मन्त्रालयका सहसचिवको नेतृत्वमा सहरी विकास तथा भवन निर्माण विभागका अधिकारी अस्ट्रेलिया आएर फर्किएका छन् । दूतावास स्रोतका अनुसार विभागलाई भवन निर्माणका लागि दूतावासले करिब १ करोड २० लाख डलर खर्च लाग्ने अनुमानित विवरण दिएको छ । त्यसबारे विभागले मूल्यांकन गर्ने र सुझावअनुसार अर्थ मन्त्रालयले परराष्ट्रलाई भवन निर्माणको खर्च विनियोजनको सुनिश्चितता दिनुपर्ने प्रावधान रहेको दूतावासका अधिकारीले बताए ।यसका साथै दूतावासले भवन निर्माणका लागि नेपालको सार्वजनिक खरिद ऐन नै अनुसरण गर्नुपर्ने र उक्त ऐन अस्ट्रेलियाको ऐनसँग नमिल्ने भएकाले केही समस्या देखिएको छ । दूतावासले नेपालको ऐनअनुसार प्रक्रिया अघि बढाउँदा अस्ट्रेलियामा काम गरिरहेका भवन निर्माणकर्ता नआउन सक्ने र आए पनि निर्माणका क्रममा कानुनी लडाइँ लड्नुपरेमा अस्ट्रेलियामा वैध हुँदैन । अर्कोतिर भवन निर्माणका लागि जग्गा खरिद गरेपछि दुई जना राजदूत फेरिइसकेकाले समेत निर्माण प्रक्रियामा ढिलासुस्ती भएको जनाइएको छ ।सरकारीस्तरमा खरिद गरिएको उक्त जग्गामा नमुना दूतावास निर्माण गर्ने गरी कार्य भइरहेको दूतावास अधिकारीको भनाइ छ । खरिद गरिएको जग्गामा ३५ प्रतिशत क्षेत्रफलमा मात्र भवन निर्माण गर्न पाइने नियमअनुसार नै ४ वटा भवन निर्माण गरिनेछ । दुईतले भवनमा राजदूतको निवास, कर्मचारी आवास गृह, पाहुनाघरका साथै अन्य आवश्यक पूर्वाधार निर्माण हुनेछन् । भवनले नेपाली कला र संस्कृतिको समेत प्रवर्द्धन गर्ने जनाइएको छ ।"
संस्थानको कार्यकारी बन्न १० वर्षे अनुभव अनिवार्य,"सर्वोच्चको परमादेशपछि अब छनोट प्रक्रियाको वैधतामै प्रश्न खडा भएको छ । न्यायाधीशहरू ईश्वरप्रसाद खतिवडा र नहकुल सुवेदीको इजलासले दिएको आदेशको पूर्णपाठमा कुनै पनि सरकारीसार्वजनिक निकायमा पदाधिकारी वा विज्ञ सदस्य नियुक्ति गर्दा सम्बन्धित विषयमा स्नातक तहको शैक्षिक योग्यता भएको र कम्तीमा १० वर्षको कार्यानुभव भएको मापदण्ड लागू गर्न भनिएको छ । यसअघि कार्यकारीप्रमुख पदमा आफूअनुकूल नियुक्ति गर्न सोहीअनुसार कार्यविधि परिमार्जन गर्ने गरिएको आरोप लाग्दै आएको छ । राजनीतिक दलले आफूअनुकूल मापदण्ड परिमार्जन गर्दा सार्वजनिक संस्थानहरू सुधार हुन नसकेको विज्ञहरू नै बताउँछन् । छनोटको क्रममा राजनीतिक दबाबले दक्ष व्यक्ति छानिनबाट वञ्चित हुने गरेका उदाहरण पटकपटक सुनिँदै आएको छ ।स्रोतका अनुसार निगमको कार्यकारी निर्देशक पदमा दर्खास्त परेका १६ आवेदनमध्ये उमेशप्रसाद थानीको योग्यता पुग्दैन । तर, छनोट समितिले काम नथाल्दै कार्यकारीका लागि ५ वर्ष अनुभवयोग्यता नपुगेका उनलाई सिफारिस गर्न प्रधानमन्त्री शेरबहादुर देउवाकै सचिवालयबाट दबाब दिन सुरु भएको छ । सर्वोच्चको पूर्णपाठविपरीत अयोग्यलाई नियुक्ति दिए मुद्दा प्रक्रियामा जाने उपभोक्ता हित संरक्षण मञ्चका अध्यक्ष ज्योति बानियाँले चेतावनी दिए ।सर्वोच्चको परमादेश कार्यकारी पदविज्ञ सबैमा लागू हुन्छ । अब सम्बन्धित विषयमा ५ वर्षको अनुभवले मात्रै पुग्दैन, उनले भने, संविधानको धारा १२८ को दफा ४ अनुसार सर्वोच्च अदालतले गरेको कानुनी व्याख्या र प्रतिवादन गरेको सिद्धान्त सबैले पालना गर्नुपर्छ । अदालतको आदेश अवज्ञा गरेमा कारबाहीसजाय हुने उल्लेख छ । संविधान र सर्वोच्चको फैसला कार्यान्वयन नभए पुनः अदालत जान्छौं । उद्योग वाणिज्य तथा आपूर्ति मन्त्रालयका सहप्रवक्ता उर्मिला केसीले सर्वोच्चले १० वर्षे अनुभवलाई अनिवार्य गरेकाले अब कार्यविधि परिमार्जन हुने बताइन् । यसअघि पनि मन्त्रालयले कार्यविधि स्वीकृत गरेर सूचना प्रकाशित गरेको थियो । अदालतले १० वर्षको अनुभवलाई अनिवार्य भनेको छ, उनले भनिन्, अब फेरि कार्यविधि परिमार्जन गर्नुपर्छ ।पूर्ववाणिज्य सचिव पुरुषोत्तम ओझाले १० वर्षको योग्यता उचित भएको बताए । संस्थानहरूमा राजनीतिक कार्यकर्ता भर्ती गर्ने प्रचलन छ । सर्वोच्चको निर्णयले संस्थानहरू भर्ती केन्द्र बन्नबाट निरुत्साहन मिल्छ । यद्यपि, अनुभवको हकमा सामान्य तह सुब्बामा काम गरेको अनुभव मान्य हुँदैन । सामान्य रूपमा जागिर खाएको अनुभवलाई जोड्न मिल्दैन, उनले भने, कार्यकारीका लागि उच्चस्तरीय व्यवस्थापन चाहिन्छ । कार्यकारीको अनुभव चाहिन्छ ।"
विद्युत् किन्न भारतका सर्तैसर्त,भारतका मुख्य अवरोध : तेस्रो मुलुकको लगानी रहेका आयोजनाको विद्युत् नकिन्ने भारतीय नीतिले ६ आयोजनालाई मिलेन बिक्री अनुमति न्यु बुटवलगोरखपुर प्रसारण लाइन बनाउन संयुक्त कम्पनी खोल्न स्वीकृति दिइएन  १३२ केभीका साना प्रसारण लाइनबाट विद्युत् नकिन्ने नीतिले नेपालमा उत्पादित विद्युत् खेर जाँदै नेपालबंगलादेश विद्युत् व्यापारका लागि असहयोग
घरजग्गादेखि सेयरसम्मको कर्जा प्रवाहमा कडाइ,"यसअघि यस्तो भार ७५ प्रतिशत थियो । यस्तै, व्यक्तिगत हायरपर्चेज कर्जाको भार पनि १ सय ५० प्रतिशत पुर्याइएको छ । यसअघि यस्तो भार व्यक्तिका लागि ७५ प्रतिशत र संस्था कम्पनीका लागि १ सय प्रतिशत थियो । सेयर कर्जामा पनि जोखिम भार बढाएर १ सय ५० प्रतिशत र ट्रस्ट रिसिप्ट कर्जाको भार १ सय २० प्रतिशत पुर्याइएको छ । यसअघि यी दुवै कर्जामा १ सय प्रतिशत जोखिम भार थियो । सेयर कर्जाको भार गत वर्ष मात्र १ सय ५० बाट घटाएर १ सय प्रतिशत बनाइएको थियो ।उल्लिखित क्षेत्रमा जोखिम भार बढाएको राष्ट्र बैंक प्राथमिकताका क्षेत्रमा प्रवाह हुने कर्जामा भने केही लचिलो बनेको छ । निर्देशनअनुसार वाणिज्य बैंकहरूले विसं २०८० सम्ममा कृषि क्षेत्रमा कुल कर्जाको न्यूनतम १५ प्रतिशत प्रवाह गर्नुपर्ने अनिवार्य व्यवस्था थियो । यस्तै, विसं २०८१ सम्म ऊर्जामा कुल कर्जाको १० प्रतिशत र विपन्न वर्गमा (एक करोडभन्दा कम रकमको) १५ प्रतिशत कर्जा प्रवाह गर्न पाउने व्यवस्था थियो । अब बैंकहरूले उल्लिखित सबै क्षेत्रको कर्जा पुर्याउन विसं २०८२ सम्मको समय पाएका छन् । यो व्यवस्थाले बैंकहरूलाई केही राहत पुग्ने देखिन्छ । यसरी उत्पादनमूलक क्षेत्रमा लचिलो र अनुत्पादक क्षेत्रमा कडाइ गरेर राष्ट्र बैंकले प्राथमिकता प्राप्त क्षेत्रमा धेरै कर्जा केन्द्रित गर्न चाहेको देखिन्छ ।बैंक तथा वित्तीय संस्थाको संस्थापक सेयर किनबेचमा राष्ट्र बैंकले कडाइ गरेको छ । अब कुनै एक बैंक वा वित्तीय संस्थाको एक प्रतिशत वा सोभन्दा बढी संस्थापक सेयर धारण गर्ने वा गरेका सेयरधनीले सो संस्थाबाहेक अन्य कुनै बैंक वा वित्तीय संस्थाको जतिसुकै संस्थापक सेयर खरिदबिक्री गर्नुपूर्व अनिवार्य रूपमा यस बैंकको स्वीकृति लिनुपर्ने भएको छ । यस्तै, राष्ट्र बैंकले पूर्वाधार विकास बैंकलाई पनि ऊर्जा ऋणपत्र जारी गर्न सक्ने नीतिगत व्यवस्था गरेको छ । ऋणपत्र जारी गरी संकलन गरिएको रकमबाट लगानी गरिएको ऊर्जा परियोजनाको विवरण नियमित रूपमा अद्यावधिक गर्नुपर्ने निर्देशन पनि राष्ट्र बैंकले जारी गरेको छ ।"
'जवाफदेहिता नहुँदा अर्थतन्त्र संकटोन्मुख,"(काठमाडौं)  नीति निर्माताहरूमा दूरदर्शी दृष्टिकोण र जवाफदेहिता नहुँदा अर्थतन्त्र समस्यामा परेको अर्थविद्हरूले बताएका छन् । मुलुक आर्थिक संकटको संघारमा रहेकाले सुधारका लागि तत्कालीन, मध्यमकालीन र दीर्घकालीन रणनीति बनाएर अघि बढ्नुपर्नेमा उनीहरूको जोड थियो । उद्योग वाणिज्य महासंघले बुधबार आयोजना गरेको संकटोन्मुख अर्थतन्त्रको सुधार र दिगो पुनरुत्थान विषयक अन्तरक्रिया कार्यक्रममा अर्थविद्हरूले यस्तो बताएका हुन् ।सरकार र राष्ट्र बैंकलगायत जवाफदेही नबन्दा अर्थतन्त्र संकटोन्मुख रहेको राष्ट्रिय योजना आयोगका पूर्वसदस्य पोषराज पाण्डेले बताए । आफूहरू जिम्मेवार र जवाफदेही नबन्ने तर अरूलाई दोष लगाउने प्रवृत्ति झाँगिँदै छ, उनले भने, मै जान्ने र मैले जे गरे पनि हुन्छ भन्ने सोच राजनीतिज्ञमा रहेकाले समस्या देखिएको छ । राम्रा मान्छेलाई नभई आफ्ना मान्छेलाई जिम्मेवारी दिने गलत प्रचलन बसेकाले पनि अर्थतन्त्र चलायमान हुन नसकेको र त्यसको असर पुँजीगत खर्चमा देखिएको उनको भनाइ छ ।अपेक्षित रूपमा पुँजीगत खर्च हुन नसक्नु, तरलता अभाव, व्यापार घाटालगायत समस्या नेपाली अर्थतन्त्रका लागि पुरानै भए पनि नीति निर्माता जिम्मेवार बन्न नसक्दा पटकपटक दोहोरिरहेको आयोगका पूर्वसदस्य गोविन्द नेपालले बताए । गैरआर्थिक गतिविधिमा सुधार नगरी अर्थतन्त्रको सुधार गर्न नसकिने उनको तर्क थियो । सरकारले राजस्व मात्र संकलन गर्ने तर खर्च गर्न नसक्दा तरलता समस्या देखिएको आयोगका पूर्वउपाध्यक्ष दीपेन्द्रबहादुर क्षेत्रीले बताए । तत्काल नाफा कमाउने प्रवृत्ति हाबी छ । यसका लागि सोही खालका नीतिनियम चाहियो, उनले भने, सरकार परिवर्तन भए पनि मातहतका प्रशासनिक संरचना नै परिवर्तन गर्नुपर्ने नराम्रो प्रवृत्ति छ । यो पनि अपेक्षित रूपमा पुँजीगत खर्च हुन नसक्नुको कारण हो । पछिल्लो समय अनौपचारिक गतिविधि चलायमान भएकाले औपचारिक प्रणालीबाट अनौपचारिक क्षेत्रमा पैसा गएको हुन सक्ने उल्लेख गर्दै उनले त्यसलाई नियन्त्रण गर्नुपर्ने सुझाए ।बैंकहरूमा स्रोतको परिचालन उच्च दरले बढेकाले वित्तीय प्रणालीमा तरलतामा दबाब परेको नेपाल बैंकर्स एसोसिएसनका पूर्वउपाध्यक्ष रत्नराज बज्राचार्यले बताए । बैंकहरूको लागत बढ्दै गएकाले आउँदा दिनमा कर्जाको ब्याजदर महँगो हुन सक्ने उनको आकलन छ । बैंकिङ क्षेत्रमा तरलता अभावको समस्या तत्काल समाधान हुने संकेत नदेखिएकाले स्रोत परिचालन बढाउनुपर्ने उनले सुझाव दिए । निजी क्षेत्रले माग गरेजस्तो कर्जाको ब्याजदर एकल अंकमा ल्याउन निक्षेपको ब्याजदर ५ प्रतिशतमा आउनुपर्ने उनको धारणा छ । पछिल्ला नीतिगत व्यवस्थाले तत्काल ब्याजदर एकल अंकमा आउने सम्भावना नरहेको उनले दाबी गरे । आउँदो असारसम्म निक्षेपको ब्याजदर १५ प्रतिशत पुग्ने देखिन्छ, उनले भने, तरलता बढाउने दीर्घकालीन स्रोतको व्यवस्था नभएमा असारसम्म कर्जाको ब्याजदर १८ प्रतिशतसम्म पुग्छ ।बैंकिङ प्रणालीबाट अत्यधिक मात्रामा कर्जा प्रवाह हुँदा तरलता अभाव भएको अर्थविद् अच्युत वाग्लेले बताए । राष्ट्र बैंकले चालु आवको मौद्रिक नीतिमा १९ प्रतिशतमा सीमित गर्ने भनिएको कर्जा प्रवाह बढेर २७ प्रतिशत पुगेको छ । जसका कारण अब बैंकहरू कर्जा प्रवाह गर्न नसक्ने अवस्थामा पुगेका छन्, उनले भने, बैंक तथा वित्तीय संस्था पनि सिर्जनशील भएनन् ।शोधनान्तर स्थितिमा सुधार र विदेशी मुद्रा सञ्चिति बढाउन तत्काल प्रभावकारी कदम नचाल्ने हो भने मुलुकसँग औषधि किन्ने विदेशी मुद्रा पनि नहुने सम्भावना रहेको पूर्वबैंकर परशुराम कुँवर क्षेत्रीले बताए । घटिरहेको रेमिट्यान्स आप्रवाहमा सुधार गर्न राज्यले रेमिट्यान्स पठाउनेलाई प्रोत्साहन मिल्ने खालको नीति ल्याउनुपर्ने नेपाली मुद्रा विप्रेषक संघका पूर्वअध्यक्ष सुमन पोखरेलको सुझाव छ ।"
क्यान इन्फोटेक वैशाख ७ देखि,"काठमाडौं (कास) क्यान इन्फोटेकको २७ औं संस्करण आगामी वैशाख ७१२ सम्म काठमाडौंको भृकुटीमण्डपमा आयोजना हुने भएको छ । नेपालमा सूचना तथा सञ्चार प्रविधि (आईसीटी) बारे चेतना बढाउने अभिप्रायले यसपटक क्यान इन्फोटेकको टिकटको मूल्य १ रुपैयाँ हुने र टिकट पेपरलेस हुने आयोजक कम्प्युटर एसोसिएसन नेपाल (क्यान) महासंघले जनाएको छ । सूचना तथा सञ्चार प्रविधि प्रदर्शनीमा क्यान महासंघका सदस्य संस्थाहरूका साथै विभिन्न राष्ट्रिय तथा अन्तर्राष्ट्रिय सूचना तथा सञ्चार प्रविधिसम्बन्धी कम्पनीहरूको सहभागिता रहनेछ । इन्फोटेकमा ब्रान्डिङ, आईसीटी एक्सेसरिज, गेम पार्लर, प्रडक्ट लञ्चिङ, स्टार्टअप, रोबोटिक्स, इमर्जिङ टेक्नोलोजी, ईवेस्ट म्यानेजमेन्ट, ईगभर्नेन्स, सूचना प्रविधिमा महिला उद्यमी, वाईफाई तथा इन्टरनेट र लर्निङ सेन्टरलगायतका विभिन्न खण्डहरू रहने क्यानले जनाएको छ ।"
पोखरामा जिपको 'प्रिमियम सोरुम,काठमाडौं (कास) नेपालका लागि जिप ब्रान्डको आधिकारिक विक्रेता एमएडब्लू लाइफले पोखरामा नयाँ सोरुम सञ्चालनमा ल्याएको छ । प्रिमियम अटो ग्रुपले सञ्चालन गरेको सोरुम २ हजार वर्गफिट क्षेत्रफलमा फैलिएको छ । सोरुम उद्घाटन कार्यक्रममा बोल्दै प्रिमियम अटो ग्रुपका संस्थापक सन्तोष बाँस्तोलाले ग्राहकलाई निकै विश्वास गरेको अटोमोबाइल ब्रान्ड सहजै उपलब्ध गराउन पाउँदा खुसी लागेको बताए । जिपले यसै आवमा अन्य ४ स्थानमा सोरुम सुरु गर्ने जनाएको छ ।
सामसङको 'ग्यालेक्सी एस २२ सिरिज बजारमा,"काठमाडौं (कास) सामसङले बुधबारदेखि प्रिमियम ब्रान्डको ग्यालेक्सी एस २२ अल्ट्रा, ग्यालेक्सी एस २२ प्लस र ग्यालेक्सी एस २२ मोबाइल बजारमा ल्याएको छ । आकर्षक डिजाइनमा बनाइएको ग्यालेक्सी एस २२ प्लस र ग्यालेक्सी एस २२ मा उच्च गुणस्तरीय क्यामरा रहेको दाबी गरिएको छ । ग्यालेक्सी एस २२ प्लस र एस २२ दुवैमा ५० मेगापिक्सलको मुख्य क्यामरा जडान गरिएको छ भने ३० गुणा स्पेस जुम भएको १० मेगापिक्सलको टेलिफोटो लेन्स र १२ मेगापिक्सलको अल्ट्रा वाइड लेन्स पनि छ ।"
१८ वर्षमाथिका सबैलाई बुस्टर डोज,"(काठमाडौं)  १८ वर्ष र सोभन्दा माथिका सबैलाई कोभिडविरुद्घको बुस्टर डोज खोप लगाउन सुरु गरिएको छ । पूर्ण खोप लिएको ६ महिना पुगेका सबै वयस्कलाई बुस्टर लगाउन थालिएको हो । त्यस्तै, सरकारले कोभ्यासअन्तर्गत अनुदानमा प्राप्त हुने फाइजरको ९२ लाख डोजलाई पनि प्राथमिक (पहिलो र दोस्रो) सँगै बुस्टरका रूपमा लगाउने योजना बनाएको छ ।१२ वर्ष र सोभन्दा माथिकालाई बुस्टर र प्राथमिक डोज लगाउन मिल्ने ९२ लाख डोज फाइजर मार्चदेखि आउनेछ, स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालले भने, बुस्टरले भविष्यमा आउन सक्ने सम्भावित लहरको क्षतिलाई न्यून गर्छ । खोपसँगै डाइलेन्ट र सिरिन्जसमेत निःशुल्क आउने मन्त्रालयले जनाएको छ । विभिन्न अध्ययनअनुसार बुस्टर डोजले शरीरमा भएको एन्टिबडी (प्रतिरोध क्षमता) को स्तरलाई बढाउँछ । बुस्टर लिएपछि बिरामीलाई कोभिड संक्रमण भए पनि गम्भीर रूपले बिरामी हुने सम्भावनामा कमी आउँछ । पूर्ण खोप लगाए पनि केही समयपछि शरीरमा भाइरसविरुद्धको एन्टिबडी कम हुँदै जाने भएकाले बुस्टर डोज अभियानलाई तीव्रता दिन विज्ञहरूले सुझाव दिँदै आएका छन् । हाल दैनिक लगाइने कुल खोपमध्ये करिब एक तिहाइ बुस्टर डोज लगाउन थालिएको छ । सरकारी अधिकारीहरू प्राथमिक र बुस्टर डोज दुवै लगाइएका कारण तेस्रो लहरका बेला मृत्युदर र स्वास्थ्य जटिलता न्यून देखिएको दाबी गर्छन् । पूर्ण खोप लगाए पनि केही समयपछि इम्युनिटी कम हुन्छ, यसैले बुस्टरको आवश्यकता देखिएको छ, दाहालले भने । १८ वर्ष पूरा भएकालाई उपलब्ध भए पहिले लगाइएकै खोप, नभए कोभिसिल्ड, अस्ट्राजेनेका, मोडर्ना, जान्सेन, फाइजरलाई बुस्टरको रूपमा लगाइने भएको छ । खोप लगाउन जाँदा पूर्ण खोप लगाएको कार्ड अनिवार्य बोक्नुपर्नेछ । हालसम्म भेरोसेल, कोभिसिल्ड, अस्ट्राजेनेका, मोडर्ना, फाइजर र जोन्सन खोप नेपालमा लगाइएको छ । सरकारले कोभिसिल्ड, अस्ट्राजेनेका र एमआरएनए खोप लिएकालाई बुस्टरका रूपमा भेरोसेल लगाउन अनुमति दिएको छैन । तर, भेरोसेल लगाएकाले भने बुस्टरका रूपमा कोभिसिल्ड, अस्ट्राजेनेका, मोडर्ना र फाइजर लगाउन सक्छन् । खोप अभियान सुरु भएयता ३ करोड ७१ लाख २१ हजार १ सय ९६ डोज खोप लगाइएको छ । बुधबारसम्म ९ लाख ४३ हजार ९ सय ५६ डोज अतिरिक्त खोप लगाइएको स्वास्थ्य मन्त्रालयले जनाएको छ । कुल जनसंख्याको ६०९ प्रतिशत अर्थात् १ करोड ७७ लाख ८६ हजार १ सय ३३ जनाले पूर्ण र ७३४ प्रतिशत अर्थात् २ करोड १४ लाख १२ हजार ९ सय ८६ जनाले एक डोज खोप लगाएका छन् । हालसम्म अनुदान र खरिद गरी ४ करोड ७८ लाख ८२ हजार ८ सय डोज खोप भित्रिएको छ ।"
विशेषमा पदाधिकारी सिफारिस,"काठमाडौं (कास) कायममुकायम प्रधानन्यायाधीश दीपककुमार कार्कीको नेतृत्वमा बुधबार न्यायपरिषद् बैठक बसेको छ । बैठकले विशेष अदालतमा अध्यक्ष र सदस्यहरू पदस्थापनाका लागि नेपाल सरकारसमक्ष ६ जना न्यायाधीशको नाम सिफारिस गरेको छ । बैठकले विशेष अदालतको अध्यक्षमा उच्च अदालतका न्यायाधीश श्रीकान्त पौडेल र सदस्यमा न्यायाधीशहरू रमेशकुमार पोखरेल, यमुना भट्टराई, शालिग्राम कोइराला, बलभद्र बास्तोला तथा खुसीप्रसाद थारूलाई सिफारिस गरेको छ । भ्रष्टाचार मुद्दाको सुनुवाइ गर्ने विशेष अदालतमा एक अध्यक्ष र पाँच सदस्य रहने व्यवस्था भए पनि हाल दुई जना सदस्य मात्र कार्यरत छन् ।"
चेल्सी बलियो,भिल्लारियलविरुद्ध युभेन्ट्सभिल्लारियल सर्बियाका फरवार्ड डुसान भ्लाहोभिचले च्याम्पियन्स लिगमा डेब्यु गरेको ३२ सेकेन्डमै गोल गरेपछि युभेन्ट्सले अन्तिम १६ को पहिलो लेगको खेलमा भिल्लारियललाई ११ को बराबरीमा रोकेको छ । प्रतियोगितामा आफ्नो दोस्रो बल छुनेक्रममा उनले गोल गरेर युभेन्ट्सलाई सनसनीपूर्ण सुरुआत दिलाए । दोस्रो हाफको मध्यभागमा भिल्लारियलका लागि डानी परेजोले बराबरी गोल फर्काए । टुरिनमा दोस्रो लेगको खेल हुनुअगाडि समीकरण दुवै पक्षतर्फ बराबरी भएको छ । २२ वर्ष २५ दिन उमेरमा युभेन्ट्सका लागि च्याम्पियन्स लिग खेलेका भ्लाहोभिच दोस्रो कान्छा खेलाडी भएका छन् । यसअगाडि युभेन्ट्सका लागि एलेसान्द्रो डेल पिएरोले २० वर्षको उमेरमा प्रतियोगितामा खेलेका थिए । भ्लाहोभिच जनवरीमा ७ करोड युरोमा फिओरेन्टिनाबाट युभेन्ट्स आएका थिए । उनलाई सबैभन्दा प्रतिभाशाली युवा खेलाडी मानिएको छ । भिल्लारियलविरुद्ध उनका ९ सहकर्मीले बल छुनु अगाडि नै उनले गोल गरेका हुन् ।
नेरीको ह्याट्रिक विकेट,(काठमाडौं)  नेरी थापाको सनसनीपूर्ण ह्याट्रिक मद्दतमा लुम्बिनी प्रदेशले ललितपुर मेयर महिला ट्वान्टी२० क्रिकेट च्याम्पियनसिपमा बुधबार ललितपुर मेयर्स ११ लाई २ रनले पराजित गरेको छ । कीर्तिपुरस्थित त्रिवि मैदानमा ९५ रनको लक्ष्य पछ्याउने क्रममा ललितपुर मेयर्सले २० ओभरमा ९ विकेट गुमाई ९२ रनमात्र बनाउन सक्यो । कञ्चन श्रेष्ठले सर्वाधिक २२ रन बनाइन् भने अस्मिना कर्माचार्य २० रन बनाएर नटआउट रहिन् । लुम्बिनीलाई जित दिलाउन नेरीको प्रदर्शन निर्णायक रह्यो । उनले ४ विकेट हात पारिन् । यसैक्रममा उनले अन्तिम ओभरमा ह्याट्रिक गर्दै ललितपुरलाई जितबाट वञ्चित पारिन् । उनलाई कृतिका मरासिनीले पनि बलियो साथ दिँदै तीन विकेट लिइन् । पहिले ब्याटिङ गरेको लुम्बिनीले २० ओभरमा ४ विकेट गुमाएर ९४ रन बनाएको थियो । त्यसमा कप्तान सरस्वती जीएमले सर्वाधिक ३१ रनको योगदान दिइन् । सरस्वती पुनले २० र नेरीले १५ रनको योगदान गरेका थिए । ललितपुर मेयर्सकी सुमन खतिवडाले तीन विकेट लिइन् । एपीएफविरुद्ध सुदूरपश्चिमत्यसअगाडि बुधबार पहिलो खेलमा एपीएफले लगातार दोस्रो जित निकाल्ने क्रममा सुदूरपश्चिममाथि ६ विकेटले नतिजा निकालेको थियो । एपीएफले ९० रनको झिनो लक्ष्य १६५ ओभरमा ४ विकेट गुमाएर हात पारेको थियो । रोमा थापा सर्वाधिक २३ रन बनाएर नटआउट रहिन् । नटआउट रहेकी ममता चौधरीले १४ रन बटुलिन् । सुदूरपश्चिमबाट ईश्वरी विष्टले २ र रितु कनौजियाले एक विकेट लिए । टस जितेर पहिले ब्याटिङ गरेको सुदूरपश्चिमले २० ओभरमा अलआउट हुनुअगाडि ८९ रन बनाएको थियो । त्यसमा कविता कुँवरले १८ र डली भट्टले ११ रन जोडेका थिए । एपीएफबाट सोनु खड्का सर्वाधिक सफल बलर रहिन् । उनले ३ विकेट हात पारिन् । करुणा भण्डारी र सरिता मगरले समान २ विकेट लिए । एपीएफले आफ्नो पहिलो खेलमा प्रदेश १ लाई हराएको थियो । सुदूरपश्चिम भने ललितपुर मेयर्सविरुद्ध विजयी भएको थियो ।
अनन्त इस्ट बंगालमा खुसी,"(काठमाडौं)  इन्डियन सुपर लिग (आईएसएल) क्लबमा सम्झौता गरेका पहिलो नेपाली फुटबलर अनन्त तामाङले एससी इस्ट बंगालमा आबद्ध हुन पाउँदा खुसी व्यक्त गरेका छन् ।इस्ट बंगालले बुधबार ट्विट गर्दै अनन्त टिममा आबद्ध भएको घोषणा गर्दै भनेको छ, नेपाली डिफेन्डर अनन्त तामाङलाई सिजनको बाँकी अबका लागि हस्ताक्षर गर्न पाउँदा हामी खुसी छौं । कोलकाताको क्लबको ट्विटमा सेन्टरब्याक अनन्तलाई उद्धृत गर्दै लेखिएको छ, म इस्ट बंगालमा आबद्ध हुन पाउँदा खुसी छु । हरेक तबरले म क्लबलाई सहयोग गर्न तयार छु । मेरा लागि यो गर्वको क्षण हो ।ह्यामस्ट्रिङका कारण नेपालविरुद्ध मोरिससका दुई मैत्रीपूर्ण खेल गुमाएका अनन्त सहिद स्मारक ए डिभिजन लिगको चार खेल बाँकी छँदा थ्रीस्टार छाड्दै इस्ट बंगालमा अनुबन्धित भएका हुन् । एसियाली खेलाडीको कोटामा रहेका अस्ट्रेलियन सेन्टरब्याक तोमिस्लव मार्सेला ए लिग क्लब वेस्टर्न सिड्नी वन्डर्समा गएपछि इस्ट बेंगालले अनन्तलाई बोलाएको थियो ।साफ च्याम्पियनसिप २०२१ मा नेपाललाई फाइनलसम्म पुर्याउने क्रममा उत्कृष्ट प्रदर्शन गरेका २४ वर्षीय अनन्त अहिले गोवामा क्वारेन्टाइन बसिरहेका छन् । आईएसएलमा यो सिजन जम्मा एक जितमात्रै हात पारेको इस्ट बंगाल १० अंकसहित अन्तिम स्थानमा रहेको छ । मंगलबार मुम्बई सिटीविरुद्ध १० ले हारेको इस्ट बंगालले यो सिजन दुई खेल खेल्न बाँकी छ । टोलीले नर्थ इस्ट युनाइटेडविरुद्ध फेब्रुअरी २८ र बेंग्लोरविरुद्ध मार्च ५ मा प्रतिस्पर्धा गर्नेछ । यिनै दुई खेलमा स्पेनी प्रशिक्षक मारियो रिभेराले अनन्तलाई खेलाउने आस गरिएको छ ।अनन्त नेपाली टिमले साफ यू१९ च्याम्पियनसिप २०१५, दक्षिण एसियाली खेलकुद २०१६ र २०१९ (यू२३), बंगबन्धु गोल्डकप २०१६, एएफसी सोलिडारिटी कप २०१६ को उपाधि जित्दाका प्रमुख सदस्य पनि हुन् । आईएसएल सकिएपछि उनी नेपाल सुपर लिग (एनएसएल) खेल्न स्वदेश फर्किने छन् । उनी एनएसएलको मार्की को २२ खेलाडीमा पनि छन् । एनएसएलका १० क्लबले एकएक मार्की खेलाडी लिनेछन् ।"
आर्मी र टाइम्स भिड्ने,"काठमाडौं (कास) आर्मी र टाइम्स बुधबार टेण्डी शेर्पा स्मृति खुला बास्केटबल प्रतियोगिताको पुरुषतर्फ फाइनल पुगेका छन् ।त्रिपुरेश्वरस्थित राखेप कभर्डहलमा पहिलो सेमिफाइनलमा आर्मीले रोयल बास्केटबल एकेडेमीलाई ८२७३ स्कोरले पराजित गर्यो । आर्मीको जितमा रोबिन खत्रीले १७ स्कोर जोडे । रोयलका निकेश मगरले २५ स्कोर गरे । तर, टिमलाई जितनिम्ति पर्याप्त भएन ।आर्मीले सुरुका तीन क्वाटरमा २११८, २४१३ र १९१६ को अग्रता लिँदै जित आधार खडा गरेको थियो । चौथो क्वाटरमा आर्मी १८२६ ले पछि परे पनि जितका लागि बाधक भएन ।हारले रोयल दोहोरो फाइनल खेल्नबाट वञ्चित भयो । महिलाको राउन्ड रोबिन लिगमा भने रोयल विजेता बन्दै फाइनल पुगिसकेको छ । रोयलले नेपाल पुलिससँग बिहीबार उपाधि भिडन्त गर्नेछ ।पुरुषतर्फ अर्को सेमिफाइनलमा विजय बुर्जाले २५ स्कोरप्रेरित टाइम्सले गोल्डेनगेटलाई ८४६७ ले हरायो । चौथो क्वाटर २०२० को बराबरीमा टुंगियो भने बाँकीमा टाइम्सले अग्रता बनाएको थियो । टाइम्सले २३१४, २३१९ र १८१४ को अग्रता लिएको हो ।महिलातर्फ राउन्ड रोबिन लिगको अन्तिम खेलमा रूपन्देहीले कीर्तिपुरलाई ४५४१ ले हरायो । रूपन्देहीको जितमा दीपिका गुरुङले २२ स्कोर गरिन् । कीर्तिपुरबाट प्रजिता कार्कीले १५ स्कोर जोडिन् । पाँच टिममा रूपन्देही चौथो भयो । पराजित कीर्तिपुर पुछार र ललितपुर हाइ तेस्रो स्थानमा रहे ।"
पाँचपोखरी ट्वान्टी२० हुने,"काठमाडौं (कास) पाँचपोखरी ट्वान्टी२० जिल्लास्तरीय क्रिकेट प्रतियोगिता आइतबारदेखि मूलपानी क्रिकेट मैदानमा हुने भएको छ । सिन्धुपाल्चोक जिल्लाका आठ टिमको सहभागिता रहने प्रतियोगितामा सोही जिल्लाका खेलाडीको मात्र सहभागिता रहनेछ । फागुन २२ सम्म चल्ने प्रतियोगिता विजेताले ७५ हजार र उपविजेताले ४० हजार रुपैयाँ प्राप्त गर्नेछन् । व्यक्तिगत विधातर्फ उत्कृष्ट खेलाडीसँगै उत्कृष्ट ब्याटर, बलर र अलराउन्डरले पुरस्कार पाउनेछन् । उनीहरूलाई ग्रेट हिमालयन क्रिकेट एकेडेमीमा ६ महिना निःशुल्क क्रिकेट प्रशिक्षण गराइने आयोजक समिति अध्यक्ष टासी शेर्पाले बताए ।प्रतियोगिता सिन्धुपाल्चोकको पाँचपोखरी थाङपाल गाउँपालिका खेलकुद विकास समितिले आयोजना गर्ने लागेको हो ।"

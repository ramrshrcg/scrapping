शीर्षक,विवरण
सभामुख अडानमै,"२ सय ७१ सांसद बहाल रहेको प्रतिनिधिसभामा दुई तिहाइका लागि १ सय ८१ सांसद चाहिन्छ, एमसीसीको विषय बल्झिएर एमालेको प्रस्तावमा कांग्रेस सहमत हुँदा पनि यो संख्या १ सय ५८ पुग्छ । थप २३ सांसद जुटाउनुपर्छ । सभामुखले पद अनुकूल आचरण नगरेको भन्दै एक चौथाइ सदस्यको समर्थनमा कुनै सांसदले प्रस्ताव ल्याएमा छलफल चल्ने व्यवस्था छ । प्रस्ताव प्राप्त भएपछि सचिवले सो प्रस्ताव सभामुखको विरुद्ध भए उपसभामुखसमक्ष, उपसभामुखको विरुद्ध भए सभामुखसमक्ष र सभामुख तथा उपसभामुख दुवैउपर एकैसाथ प्राप्त भए ज्येष्ठ सदस्यसमक्ष पेस गर्नेछ । त्यस्तो प्रस्ताव दर्ता भएको मितिले सात दिनभित्र बैठकमा छलफल हुने गरी दिन र समय तोकिनेछ, प्रतिनिधिसभा नियमावलीमा भनिएको छ । अहिले उपसभामुख नभएकाले सभामुखविरुद्ध प्रस्ताव दर्ता भएमा ज्येष्ठ सदस्यले बैठक सञ्चालन गर्नेछन् । प्रस्ताव प्रस्तुत भएपछि सभाको अध्यक्षता गर्ने सदस्यले छलफल हुने समयावधि निर्धारण गर्नेछ र सो समयावधि सकिएपछि पद अनुकूल आचरण नगरेको आरोप लागेको सभामुख वा उपसभामुखले सफाइ सम्बन्धमा वक्तव्य दिने नियम छ । सफाइसम्बन्धी वक्तव्य दिएपछि प्रस्तावक सदस्यले चाहे आफूले पेस गरेको प्रस्ताव सभाको अनुमति लिई फिर्ता लिन सक्ने र फिर्ता नलिए वा बैठकले अनुमति नदिए उक्त प्रस्तावलाई निर्णयार्थ प्रस्तुत गरिने व्यवस्था नियमावलीमा छ ।एमसीसी मुद्दाले सभामुख नै पदमुक्त हुन सक्ने चर्चा चलिरहेका बेला कान्तिपुरले सभामुख सापकोटाको प्रतिक्रिया लिने प्रयास गरेको थियो । उनले प्रत्यक्ष प्रतिक्रिया दिन मानेनन् । तर उनको सचिवालयले भन्यो, अहिले संसद् अवरुद्ध भइरहेकाले तेजाब आक्रमण, यौन हिंसा र रेल सञ्चालनसम्बन्धी विधेयकसमेत सरकारले सदनमा प्रस्तुत गर्न सकेको छैन तर अचानक एमसीसी सम्झौता मात्र प्रस्तुत गर्ने र होहल्लाबीच पास वा फेल गर्नु न्यायोचित हुँदैन । यसमा बृहत् छलफल र राष्ट्रिय सहमति आवश्यक छ ।जनस्तरमा उठेका आवाजको उत्तर प्रधानमन्त्री, दलका नेता, सभामुख, सांसद सबैले दिनुपर्ने र त्यसका लागि संसद्मा छलफलको वातावरण बन्नुपर्ने सभामुख सापकोटाको धारणा रहेको सचिवालयले बतायो । सबै दलका प्रमुख नेता र इच्छुक सांसदले आफ्नो भनाइ राख्ने वातावरण हुनुपर्छ । जनताले यति धेरै बहस गरेको विषयमा संसद्ले छलफल नै नगरी पास वा फेल गर्नु हुँदैन भन्नेमा उहाँ प्रस्ट हुनुहुन्छ, सचिवालयले भन्यो । २०७६ असार ३० मा तत्कालीन अर्थमन्त्री युवराज खतिवडाले एमसीसी सम्झौता अनुमोदनका लागि संसद्मा दर्ता गराएका थिए । २०७४ सालयता कार्य व्यवस्था परामर्श समितिमा रहँदै आएकी कांग्रेस सचेतक पुष्पा भुसालले एमसीसी सम्झौता दर्ता भएयता संसद्को बिजनेस बन्ने गरी छलफल नभएको बताइन् । केपी ओलीले प्रधानमन्त्री हुँदाखेरि संसद्को रोस्ट्रममा यो विषयलाई महत्त्व दिएर राख्नुभएको थियो । तर उहाँकै मन्त्रीले कार्य व्यवस्थामा आएर टेबल गर्नका लागि भनेको हामीले देखेनौं । अहिले त कार्य व्यवस्थामा संसद्का एजेन्डाबारे छलफल हुन सकेको छैन, उनले भनिन् । सभामुख सापकोटाले एमसीसीलाई छल्न माघ १६ को बैठक स्थगन गरेर २६ गते पुर्याएको एमालेको आशंका छ । एमाले उपमहासचिव ज्ञवाली भने एमसीसी सम्झौतालाई राजनीतिक द्वन्द्वको विषय बनाइएको बताउँछन् । उनले एमसीसी औपचारिक रूपमा संसद्मा आएपछि एमालेले धारणा सार्वजनिक गर्ने बताए । विगतमा सभामुखले गरेको असहयोग अहिलेको सरकारका पालामा पनि दोहोरिइरहेको एमालेका नेताहरूको भनाइ छ । एमसीसीको बोर्ड बैठक बस्ने दिनलाई पन्छाउन प्रधानमन्त्रीसँग परामर्श नगरी प्रचण्ड र माधव नेपालको निर्देशनमा उहाँले प्रतिनिधिसभा बैठक आफूखुसी सार्नॅभएको बाहिर आएको छ । त्यो गम्भीर कुरा हो । विगतमा पनि उहाँले त्यस्तै गर्नॅभएको हो, एमाले उपमहासचिव प्रदीप ज्ञवालीले भने, सभामुख सरकारलाई अप्ठ्यारो पार्ने पद होइन । सदनले फैसला गर्ने हो । सभामुख सदन र सरकारको बीचमा सहजकर्ता बन्ने हो । भुसालले पनि एमसीसी सम्झौताका विषयमा सदनमा व्यापक छलफल गरेर, यसबारे जनतालाई जानकारी दिएर अगाडि बढ्नुपर्ने बताइन् । यो संसदीय प्रक्रियाको कुरा हो । एमसीसीबारे संसद्मा छलफल गर्दा जनतामा सही सूचना प्रवाह हुन्छ, उनले भनिन् ।पूर्वपरराष्ट्रमन्त्रीसमेत रहेका ज्ञवालीले संसद्को अवरोध खोल्न सत्ता गठबन्धनसामु चार विकल्प प्रस्तुत गरिएको बताए । पहिलो विकल्प, एकीकृत समाजवादीका १४ सांसद पदमुक्त भएको सूचना सभामुखले जारी गर्नॅपर्ने, दोस्रो सभामुखले एमाले फुटाउन आफ्नो क्रियाकलापले भूमिका खेलेको भन्दै क्षमायाचना गर्नॅपर्ने, तेस्रो सभामुखले राजीनामा गर्ने र चौथो पार्टी विभाजनका विषयमा ओलीले सर्वोच्च अदालतमा दायर गरेको रिटमाथिको फैसला कुर्ने, उनले भने । माओवादी केन्द्रका नेता शक्ति बस्नेतले भने प्रमुख प्रतिपक्ष एमालेले सत्तारूढ गठबन्धनमा देखिएका मतभेदमा खेल्न खोजेको टिप्पणी गरे । हलो अड्काउने र गोरु चुट्ने गर्नॅभएन । अमूक पार्टीका सांसद हटाऊ भनेर प्रतिपक्षले निषेधको कुरा गरिरहेको छ, उनले भने ।"
पानीचरा आउलान् कहाँ सिमसारै नरहे,"पोखराका फेवा, बेगनास, रूपा, दिपाङ, खास्टे, न्युरेनी, गुँदे, मैदी र कमलपोखरी २०७२ को माघमा विश्व सिमसार दिवसमा रामसार सूचीमा सूचीकृत भएका हुन्् । तालमा रामसार सन्धीको मर्मविपरीत कार्य भइरहेका छन् । सिमसार क्षेत्र साँघुरिँदा आगन्तुक र रैथाने चरा घटेको तथ्यांकले देखाएको छ । दुईतीन वर्षअघिसम्म ३०३५ को संख्यामा देखिने मालक हाँस जनवरीमा भएको गणनामा एउटा मात्रै भेटियो । रैथाने लामाऔंले, कुर्मा र सिमकुखुराको संख्या पनि घट्दो छ ।बेगनास तालको सिमसार क्षेत्रमा २० दिनअघिदेखि डोजर चल्यो । स्थानीयले माछापोखरी बनाउन खने । तालको उत्तर पश्चिमपट्टिबाट स्याङ्खुदी खोला मिसिन्छ । खोला मिसिने ठाउँमा दलदल छ । तालको माथिपट्टि स्थानीय चन्द्रकान्त तिवारीले माछापोखरी बनाएर रेस्टुरेन्ट चलाएका छन् । उनकै अगुवाइमा थप ४ वटा माछापोखरी बनाउन पोखरा३१ का स्थानीयले बिनाअनुमति डोजर चलाएका हुन् । सिँचाइ डिभिजन कार्यालयले २०३८ देखि बेगनास सिँचाइ प्रणालीका लागि जग्गा अधिग्रहण गर्न सुरु गरेको थियो । स्थानीयले मुआब्जा लिए । पाँच सयभन्दा रोपनीभन्दा बढी जग्गा कार्यालयले आफ्नो मातहत ल्याएर २०४५ मा बाँध बाँध्यो । बाँध बनाएपछि स्थानीयसँग लिएको ३ सय ३० रोपनी डुबान क्षेत्रमा परिणत भयो । बाँकी ढापका रूपमा रह्यो । उक्त जग्गामा स्थानीयले डोजर चलाएका हुन् । गत बिहीबार ऊर्जा, जलस्रोत, खानेपानी तथा सिँचाइमन्त्री हरिशरण आचार्य मन्त्री आचार्य स्याङ्खुदी पुगेर काम रोकेका थिए । उता फेवाताल किनार खपौदीमा स्थानीयले धमाधम तालसँगै जोडेर पर्खाल लगाउन थालेपछि मन्त्री आचार्य र पोखरा महानगरपालिकाकी उपप्रमुख मञ्जुदेवी गुरुङ नै पुगेर रोक्नुपर्यो । तालको मुहानपट्टिको जग्गा किनबेच रोक्का भए पनि उत्तरतर्फ खपौदीपट्टि भने सिमसार क्षेत्रकै जग्गा खरिदबिक्री भइरहेको छ । ताल पुरेर रेस्टुरेन्ट बनाउने काम रोकिएको छैन । मुहानपट्टिको सिमसारमा पनि स्थानीयले खेतीपाती गर्ने, माछापालन गर्ने गरिरहेका छन् । पोखरा२६ को खास्टे तालमा २०७२ सम्म जैविक विविधताले भरिपूर्ण थियो । ताल कमलको फूल र सिमलकाँडेले ढाकिने गरेको स्थानीय चुडामणि लामिछानेलाई सम्झना छ । राष्ट्रिय ताल विकास बोर्ड गठनपछि ताल संरक्षणका नाममा सिमसार मास्न सुरु भयो । २०७१ मा खास्टे न्युरेनी ताल संरक्षण विकास समिति गठन भयो । त्यतिबेलादेखि आँठो बाँध्न थालियो । सिमसार खनेर निकालिएको र अन्तैबाट ल्याएको माटोले वरिपरि ढिस्को उठाएर पानी थुन्ने काम भयो । सिमसार पुरिएर पानीको सतहले भरियो । २०७३ माघमा खास्टे न्युरेनी ताल मत्स्य तथा कृषि उत्पादन सहकारी संस्था गठन भयो । सहकारीले तालमा माछापालन थाल्यो । ताल संग्लिँदै गयो, सिमसारको क्षेत्र घट्दै गयो । तालसँगै वनभोज स्थल बनाएको छ । डुंगा चलाउन थालिएको छ । सिमसार मास्न संरक्षणकै क्षेत्रमा काम गर्ने संघसंस्थाले अनुदान दिएका छन् । हरियो वन कार्यक्रमअन्तर्गत विश्व वन्यजन्तु कोषले खास्टे तालको सौन्दर्यीकरणमा झन्डै ९० लाख रुपैयाँ खर्चिएको छ । गण्डकी प्रदेशको भू तथा जलाधार व्यवस्थापन कार्यालयले तालमा आर्थिक वर्ष २०७६७७ मा ४० लाख रुपैयाँ खर्चियो । खास्टे न्युरेनी तालको विस्तार, संरक्षण र सौन्दर्यीकरण योजनामा भएको जथाभावीले सिमसार मास्न भूमिका खेलेको छ । ३ सय ८० रोपनीमा फैलिएको खास्टेको छेवैमा छ, न्युरेनी ताल । संरक्षण समिति एवं सहकारीका पूर्वअध्यक्ष हरिप्रसाद अधिकारी खास्टेलाई माछापालन र पर्यटकीय गतिविधिका लागि र न्युरेनीलाई जैविक विविधता संरक्षणमा प्रयोग गर्ने बताउँछन् । खास्टे तालमा भएका जलीय वनस्पति, जलचरलाई भने जोगाउन नसकेको उनी स्विकार्छन् । पोखरा२७ को दिपाङ तालमा पनि राष्ट्रिय ताल विकास बोर्डले बाँध बनायो । हरियो वन कार्यक्रमले झन्डै ४० लाख रुपैयाँ तालमा खर्चियो । तालको दुई तिहाइ भाग ढाकेको जालो हटाएर एक तिहाइमा झारियो । भू तथा जलाधार कार्यालयले १० लाख रुपैयाँ तालको सौन्दर्यीकरणका नाममा खर्चियो । यहाँ सहकारी संस्थाले माछापालन गरेको छ । ताललाई घेर्ने गरी वरिपरि बाटो खनिएपछि बाहिरका सिमखेत पुरेर स्थानीयले घडेरी बनाएका छन् । बाहिरबाट माटो ल्याएर २ फिटसम्म पुरेका छन् । पोखरा पक्षी समाजका अध्यक्ष मनशान्त घिमिरे ताल भन्नेबित्तिकै माछा पाल्नैपर्ने, डुंगा चलाउनैपर्ने, बाटो खनेर घेर्नैपर्ने मानसिकताका कारण सिमसार संकटमा परेको बताउँछन् । सौन्दर्यीकरण गर्ने नाममा तालमा हुने वनस्पति अनावश्यक रूपमा झिकिन्छन्, उनले भने, पहिले चरा देखिने ठाउँमा अहिले देखिँदैनन् । चरा आउलान् कहाँ सिमसारै नरहे । सिमसार जोगाउन स्थानीय नै पहिले सचेत हुनुपर्ने उनको तर्क छ । रामसारमा सूचीकृत कास्कीका यी तालका पानीले ओगटेको क्षेत्र ९२४ हेक्टर छ भने तालको जलाधार क्षेत्र र तालसँग अन्तर सम्बन्धित सेती जलाधार क्षेत्रसमेत गरी यी तालको सञ्जालले ओगटेको कुल क्षेत्रफल दुई हजार ६१० हेक्टर छ ।"
स्थानीय निर्वाचनको तयारीमा जुट्यो सरकार,"म्यादीमा पूर्वसुरक्षाकर्मीलाई प्राथमिकतासरकारले आगामी स्थानीय चुनावका लागि म्यादी प्रहरी भर्नामा पूर्वसुरक्षाकर्मीलाई प्राथमिकता दिने भएको छ । सुरक्षा तैनाथीबारेको अनुभव र भरपर्दो जनशक्ति भएका कारण पूर्वसुरक्षाकर्मीलाई म्यादीमा प्राथमिकता दिँदा निर्वाचनको निष्पक्षतामा टेवा पुग्ने सुरक्षा अधिकारीहरूको निष्कर्ष छ । गृह प्रवक्ता फणीन्द्रमणि पोखरेलले भने सुरक्षा निकायबाट बन्दोबस्ती र सुरक्षा तैनाथीको खाका पेस भएपछि मात्रै यस विषयमा जानकारी दिन मिल्ने बताए । सुरक्षा व्यवस्थापनमा खटिने म्यादी प्रहरीमा दलीय आस्था भएका व्यक्ति हाबी हुन सक्ने भन्दै यसअघिको निर्वाचित ताका पनि सम्भव भएसम्म सुरक्षा निकायबाटै जनशक्ति व्यवस्थापन गर्नुपर्ने सुझाव आएको थियो । बहालवाला सुरक्षाकर्मीको संख्या अपुग हुने भन्दै हरेकजसो निर्वाचनमा म्यादी भर्ना गरिँदै आएको छ । सेनामा करिब ९६ हजार र प्रहरीमा करिब ८० हजार जनशक्तिको दरबन्दी छ । प्रहरीमा करिब ७० हजार मात्रै कार्यरत छन् । बजेट र तालिम एकै पटक गर्न कठिन भएको कारण देखाउँदै सरकारले पदपूर्ति गर्न सकेको छैन । त्यस्तै सशस्त्र प्रहरी बलमा करिब ३७ हजार जना छन् । तीनवटै सुरक्षा निकायबाट ७० देखि ८० प्रतिशत जनशक्ति तैनाथ गराउँदा पनि अपुग हुने गृह मन्त्रालयले जनाएको छ । २०७४ को स्थानीय चुनावमा म्यादीसहित २ लाख २६ हजार सुरक्षाकर्मी खटिएका थिए जसमा म्यादी ७५ हजार थिए । मंसिरमा सम्पन्न प्रतिनिधिसभा र प्रदेशसभा निर्वाचनमा सरकारले ९८ हजार २ सय ६८ म्यादी प्रहरी भर्ना गरेको थियो । १८ वर्ष देखि ५४ वर्ष उमेर समूहका उनीहरूलाई ५५ दिन कार्यरत रहने गरी भर्ना गरिएको थियो । उनीहरूका लागि मासिक १७ हजार २ सय ३० रुपैयाँ तलब तथा त्यस अवधिको रासनभत्ता र पोसाक खर्च दिइएको थियो । प्रहरी प्रधान कार्यालयको व्यवस्थापनमा म्यादीका लागि डेढ साताको निर्वाचन सुरक्षा तालिम पनि प्रहरीबाट प्रदान गरिएको थियो । त्यसबेला पनि अवकाशप्राप्त पूर्वसुरक्षाकर्मीलाई प्राथमिकतामा राखेर भर्ना गरिएको थियो । २०७० मंसिरमा सम्पन्न दोस्रो संविधानसभा निर्वाचनमा ४५ हजार म्यादी प्रहरी भर्ना लिइएको थियो । उनीहरूका लागि पनि प्रहरी जवान सरहको सेवासुविधा दिइएको थियो । नेपाली सेना, नेपाल प्रहरी र सशस्त्र प्रहरीमा सेवा गरी अवकाश पाएका पूर्वसुरक्षाकर्मी, विभिन्न निजी सुरक्षा कम्पनीअन्तर्गतका गार्ड, विदेशी सुरक्षा निकायबाट अवकाश पाएका नेपाली नागरिक, पूर्वसशस्त्र वन रक्षक, पूर्वम्यादी प्रहरीलाई अघिल्ला निर्वाचनका प्राथमिकता दिइएको थियो । यस पटक पहिलेकै मापदण्ड र कार्यविधिलाई नै अद्यावधिक गरी खाका बनाउने तयारी गृह मन्त्रालयको छ ।"
मिति घोषणा नहुँदासम्म नामावली संकलन,"काठमाडौं (कास) निर्वाचन आयोगले स्थानीय चुनावको मिति घोषणा नहुँदासम्म फोटोसहितको मतदाता नामावली संकलन जारी राख्ने भएको छ । आयोगका प्रवक्ता शालिग्राम पौडेलले कानुनअनुसार मिति घोषणा भएको दिनसम्मको मात्रै विवरण अद्यावधिक गरी अन्तिम नामावली प्रकाशन गरिने जानकारी दिए । सरकारले निर्वाचन आयोगले स्थानीय चुनावका लगि प्रस्ताव गरेको जेठ ४ लाई घोषणा गर्ने सम्भावना छ । आयोगले ७ सय ५३ स्थानीय तहकै निर्वाचन एकै चरणमा गर्नुपर्ने प्रस्ताव गरेको छ । प्रस्तावलाई सरकारले सकारात्मक रूपमा लिएको आयोगले विज्ञप्तिमार्फत जनाएको छ । सरकारले यही साता चुनावको मिति घोषणा गर्न सक्ने एक मन्त्रीले बताए । स्थानीय चुनावलाई लक्ष्य गरेर आयोगले विशेष अभियान सञ्चालन गरी गत मंसिर १७ देखि १९ सम्म पालिकास्तरमै प्राविधिक खटाएर नामावली संकलन गरेको थियो । उक्त अभियानबाट ८ लाख ४८ हजार थप मतदाताको विवरण संकलन भएको आयोगले जनाएको छ । यस अभियानमा १६ वर्ष पुगेकाको विवरण पनि समेटिएकाले मताधिकार प्राप्त १८ वर्ष उमेर पुगेकाको संख्या यकिन भइसकेको छैन । अभियान सकिए पनि ७७ निर्वाचन कार्यालय, ७७ जिल्ला प्रशासन, ७३ वटा इलाका प्रशासन कार्यालयबाट मतदाता नामावली संकलन भइरहेको आयोगले जनाएको छ । २०७७ पुस ५ सम्म मतदाताको संख्या १ करोड ६२ लाख ४३ हजार १ सय १० थियो । यसमा १० लाख मतदाता थपिएको अनुमान प्रवक्ता पौडेलले बताए । २०७४ को स्थानीय चुनावमा १ करोड ४० लाख ७४ हजार ४ सय २४ जना मतदाता थिए । २०७४ वैशाख ३१ मा स्थानीय चुनाव गर्न सरकारले २०७३ फागुन ९ मा मिति घोषणा गरेको थियो । यस पटक आयोगले १ सय २० दिन समय मागे पनि मतदाता नामावली संकलन, मतदान स्थल, केन्द्रको पुनरावलोकन र निर्धारणको काम सकिएकाले जेठ ४ भित्र चुनाव गर्न सकिने सरकारलाई जानकारी गराइसकेको छ । जेठ ४ आउन १ सय ५ दिन बाँकी छ । संविधानअनुसार स्थानीय तहका पदाधिकारीको अवधि आगामी जेठ ५ मा सकिँदै छ । त्यसैले आयोगले कार्यकाल सकिने अघिल्लो दिन चुनाव गर्न सरकारलाई प्रस्ताव गरेको हो ।"
पद्मसम्भवको सम्झनामा गुम्बा,"काठमाडौं (कास) पद्मसम्भव र रिन्जेन दोर्जेको योगदान, इतिहास तथा पहिचानलाई ब्युँताउन काभ्रेपलाञ्चोकको तेमाल गाउँपालिका८ टेकानपुरमा गुम्बा निर्माण गरिएको छ । बौद्ध धर्म सम्प्रदायमा पद्मसम्भवलाई गुरु रिम्पोछेका रूपमा पुजिन्छ । आठौं शताब्दीमा भारतबाट नेपाल हुँदै तिब्बत पुगेर बौद्ध धर्म विस्तार गरेको श्रेय उनैलाई जान्छ । तेमालका अन्तिम तामाङ राजाका रूपमा रिन्जेनलाई तामाङ समुदायले पुज्दै आएका छन् ।बौद्ध धर्मगुरु रिम्पोछेले तपस्या गरेको पावन भूमि र तेमाल राज्यको धार्मिक, सांस्कृतिक तथा ऐतिहासिक पक्षलाई उजागर गर्ने उद्देश्यले गुम्बा निर्माण गरिएको निर्माण समितिका अध्यक्ष जगतमान लामा दोङले बताए । हालसम्ममा करिब ८० लाख रुपैयाँको लागतमा गुम्बाको मुख्य भवन संरचना निर्माण गरिएको छ । दोङका अनुसार स्थानीय च्याम्पु पाख्रिन र गुन्जमान दोङले दान गरेको २ रोपनी १५ आना जग्गामा २०७७ पुस २० देखि निर्माण सुरु गरिएको थियो । पाँच वर्षमा पूर्ण रूपमा सम्पन्न गर्ने लक्ष्य राखिएको गुम्बाका लागि करिब २ करोड ५० लाख रुपैयाँ लागत अनुमान गरिएको दोङले सुनाए । हालसम्म भवन निर्माणमा ८० लाख रुपैयाँ खर्च भइसकेको छ, उनले भने, स्थानीय र शुभचिन्तकबाट प्राप्त सहयोगबाट गुम्बा निर्माण भइरहेको छ । स्थानीय सरकारबाट केही रकम दिने भनिए पनि हालसम्म प्राप्त भएको छैन । गुम्बा निर्माणकै लागि हालसम्म साढे ३ सयभन्दा बढी दाताबाट एक करोड रुपैयाँभन्दा बढी आर्थिक संकलन भएको दोङले जनाए । पद्मसम्भवकै नामबाट गुम्बाको नाम उग्येन पेज्युङ डुब्देलिङ राखिएको छ । गुम्बाको भुइँ तलाको मुख्य हलको नाम भने रिन्जेन दोर्जे रहनेछ । त्यसमा तामाङ राज्य, राज्य सञ्चालन, लडाइँ, रिन्जेन दोर्जेको अन्त्यको इतिहास झल्कने पक्षहरू रहनेछन् । दोङले भने, तामाङ राजा रिन्जेन दोर्जे तेमालको मात्र नभएर सिंगो तामाङ समुदायको इतिहास, पहिचान र गर्व हुन् । उनको योगदानलाई गुम्बामा झल्काउने हाम्रो सपना हो । उनका अनुसार तेमाल क्षेत्रमा उत्पादन हुने बुद्धचित्तलाई समेत पद्मसम्भवको इतिहास र जीवनीसँग जोडेर गुम्बामा राखिनेछ । पद्मसम्भवले ध्यान गरेको समय झल्काउने इतिहास, तिमालमा गरेको सम्पूर्ण गतिविधि, उनीसँग तेमालमा रहेका प्रचलित किंवदन्तीलाई गुम्बामा विभिन्न आकृति, कला तथा मूर्तिहरूमा प्रस्तुत गरिनेछ ।गुम्बालाई धर्मसँगै समाज र पर्यटनलाई पनि जोडेर लैजाने हाम्रो योजना हो । यहाँ समुदायलाई चाहिने आधारभूत कुराहरू, परम्परागत औषधि विधि प्रणाली ज्ञान आदानप्रदान, शिक्षण क्लिनिक अवधारणालगायतका पक्षहरू पनि रहनेछन्, उनले भने । गुम्बामा विशेषतः बौद्ध धर्म तथा संस्कृतिको संरक्षण र संवर्द्धनको कार्य हुनेछन् । छ्योर्तेन, रिम्पोछे बस्ने घर, ध्यान केन्द्र, बौद्ध पुस्तकालय, लामा अध्ययन केन्द्र, आनी बस्ने घरलगायत संरचना निर्माणको योजनासमेत छ ।गुम्बामा ६ फिट अग्लो शाक्यमुनि बुद्ध र ५ फिट अग्लो आर्यअवलोकितेश्वर गुरु रिम्पोछेको मूर्ति स्थापना गरिने उनले जनाए । यसका लागि मात्र निर्माण समितिले ३५ लाख रुपैयाँ लागत अनुमान गरेको छ । राजधानीबाट ७५ किलोमिटर दूरीमा रहेको तेमालमा निर्माणाधीन गुम्बाबाट विश्वकै सबैभन्दा अग्लो हिमशिखर सगरमाथासहित गौरीशंकर, लाङटाङ, गणेश, मनास्लु, लमजुङ, अन्नपूर्ण, माछापुच्छ्रेलगायत हिमाल अवलोकन गर्न सकिन्छ ।"
इन्द्रावतीमा १५ शय्याको अस्पताल,"सिन्धुपाल्चोक (कास) इन्द्रावती गाउँपालिकाको नवलपुरमा सुविधासम्पन्न १५ शय्याको अस्पताल निर्माण भएको छ । ३ रोपनी क्षेत्रफलमा फैलिएको ३५ कोठे अस्पताल ५ करोड ५१ लाख लागतमा २ वर्षमा बनेको हो । हाल २ एमबीबीएस चिकित्सकसहित एक्सरे, ल्याब, इमर्जेन्सी वार्ड, माइनर ओटी, ईसीजीलगायत सेवा सञ्चालनमा ल्याइएको गाउँपालिका अध्यक्ष वंशलाल तामाङले बताए । यसअघि प्राथमिकभन्दा माथिको सेवा लिन चौतारा, धुलिखेल, मेलम्ची या काठमाडौं नै पुग्नुपर्थ्यो । अहिले नवलपुरमै अस्पताल बनेपछि सजिलो भएको छ, इन्द्रावती१ सिम्पालकी ६३ वर्षीया करुणामाया तामाङले भनिन्, खर्च पनि जोगिएको छ ।"
घरमै मनाइयो सोनाम ल्होछार,"(काठमाडौं)  काभ्रेकी रस्मिला तामाङले यस वर्षको सोनाम ल्होछार पर्व परिवारसँग बसेर सामान्य रूपमा मनाइन् । तामाङ गोइलो (पहिरन) तथा कोम्हेन्दो नौनीको टीका लगाएर एकआपसमा सुख, समृद्धि र सुस्वास्थ्यको शुभकामना आदानप्रदान गरे । घरमै मिष्ठान्न भोजन गरे । कोरोना महामारीका कारण टाढाका आफन्तजनसँग भेटघाट तथा सांस्कृतिक उत्सव सम्भव भएन । कोरोना नभइदिएको भए सबै आफन्तहरू जम्मा भएर मनाउन हुन्थ्यो । भीडभाड गरे रोगको डर छ, उनले भनिन् । कोरोना फैलिन सक्ने भन्दै सरकारले भीडभाड नगर्ने सूचना जारी गरेकाले तामाङ समुदायले यस वर्षको सोनाम ल्होछार पर्व घरघरमा बसेर सामान्य रूपमा मनाए । माघ शुक्ल प्रतिपदाका दिन पर्ने सोनाम ल्होछारलाई तामाङ मात्र नभई मंगोल समुदायले नै धेरै पहिलेदेखि मनाउँदै आएका छन् । मन्जुश्री संवत् २८५८ औं सोनाम ल्होछार नयाँ वर्षका रूपमा यस समुदायले बुधबार ल्हाङ ल्हो (गोरु वर्ग) बिदाइ गर्दै ताकच्यान ल्हो (बाघ वर्ग) को स्वागत गरेको छ । तामाङ भाषा अनुसार ल्हो को अर्थ भाषा र छार भनेको नयाँ हुन्छ । यस अवसरमा तामाङ समुदायमा लुङ्दरदर्ज्यु फहराउने, ल्हो फिर्ने अघिल्लो दिनदेखि घरघरमा दीपावली गर्ने, कोम्हेन्दो (टोटलाको फूल) नौनी घिउको टीका लगाउने, गच्छेअनुसार तामाङ गोइलो लगाउने, आफन्तजनसँग बसेर मिष्ठान्न भोजन ग्रहण गर्ने चलन छ । ल्होछार पर्व तामाङ तथा समस्त मंगोल समुदायका लागि धार्मिक, सामाजिक, सांस्कृतिक, आर्थिक तथा राजनीतिक रूपमा समेत अति नै महत्त्वपूर्ण रहेको नेपाल तामाङ घेदुङका अध्यक्ष तथा लेखक मोहन गोले तामाङले बताए । प्रत्येक वर्ष ल्हो (वर्ष) फिर्नेबित्तिकै एउटा जनावरले शासन गर्छ र तामाङ तथा मंगोल समुदायमा विभिन्न गतिविधिहरू सञ्चालन सुरु हुन्छ, उनले भने, ल्होअनुसार कुन अन्नबाली फाप्छ, के काम गर्दा राम्रो हुन्छ, कुन सालमा प्राकृतिक प्रकोप हुन्छ, शुभ कार्यका लागि समेत ल्हो हेर्ने प्रचलन रहिआएकाले मौसम विज्ञानसँग पनि ल्होछारको सम्बन्ध छ । ल्होछारकै अवसर पारेर पुरानो ऋण तिर्ने, नयाँ ऋण लिएर उपार्जनको कार्य समेत थालनी गर्ने हुँदा यसलाई आर्थिक जीवनमा समेत जोडेर हेर्न सकिने गोलेको भनाइ छ । आफन्त भेटघाट, सांस्कृतिक नाचगान, जात र पहिचानका कुरा पछिल्लो समयमा उठान हुँदै आएकाले यसले सामाजिक सम्बन्ध, राजनीतिक जागरुकतासमेत ल्याउने उनले सुनाए । मुसा, गाई, बाघ, खरायो, ड्रागन (मेघ), सर्प, घोडा, भेडा, बाँदर, चरा, कुकुर र सुँगुर गरी १२ वटा पशुपक्षी तथा जनावरहरूका नामबाट गणना गरी ल्होछारलाई १२ वटा वर्गमा विभाजन गरिएको हुन्छ । गोलेका अनुसार प्रत्येक वर्ग पाँच तत्त्व तथा पञ्च इन्द्रियसँग सम्बन्धित हुने भएकाले विवाह जस्ता शुभ कार्य तथा स्वास्थ्य विज्ञानका दृष्टिले समेत ल्होछार पर्वको महत्त्व रहिआएको छ । कोभिड१९ कै कारण घेदुङले गत वर्ष जस्तै यस वर्ष पनि ल्होछारमा काठमाडौंस्थित टुँडिखेलमा गर्दै आएको शुभकामना आदानप्रदान तथा बृहत् सांस्कृतिक महोत्सव कार्यक्रम गरेन । काठमाडौं उपत्यकामा रहेका तामाङ समुदायका केही व्यक्तिहरू भने तामाङ पहिरनसहित टुँडिखेलमा सहभागी भएका थिए । घेदुङले स्वास्थ्य सुरक्षा तथा मापदण्ड पालना गर्दै जमलस्थित राष्ट्रिय नाचघरमा सीमित व्यक्तिहरूको सहभागितामा घेदुङले शुभकामना आदानप्रदान तथा सांस्कृतिक गतिविधिसहितको कार्यक्रम गरेको थियो ।"
कारागार भत्किँदा भागेका कैदी पक्राउ,"सिन्धुली (कास) भूकम्पले सिन्धुपाल्चोक कारागारमा भत्किएपछि भागेका सुनकोसी गाउँपालिका१ दुम्जाडाँडाका ३६ वर्षीय सीताराम भुजेल पक्राउ परेका छन् । कर्तव्य ज्यान मुद्दामा दोषी पाइएका भुजेल गाउँमै लुकेर बसेका थिए । उनलाई प्रहरीले नै उपचारमा लैजाँदा फरार कैदी भएको भेद खुलेको हो । छिमेकीसँग झगडा भएको खबर आएपछि प्रहरी टोली गाउँ पुगेको थियो, जिल्ला प्रहरी प्रवक्ता मनोजकुमार लामाले भने, झगडा साम्य गराई घाइते भुजेललाई उपचारमा लैजाने क्रममा अनुसन्धान गर्दा उनी त सिन्धुपाल्चोकमा व्यक्ति हत्या गरी कर्तव्य ज्यान मुद्दाका फरार कैदी भएको पत्ता लाग्यो । उनलाई सिन्धुपाल्चोक जिल्ला अदालतले २०७२ चैत १२ मा १९ वर्ष ३ महिना २ दिनको कैद सजाय तोकेको थियो । भूकम्पमा कारागारबाट भागेकोभगाएको अर्को मुद्दामा २०७४ फागुन ९ मा थप ९ वर्ष ७ महिना ११ दिन कैद थप भएको थियो । कारागार भत्किँदा भुजेलसहित करिब २ दर्जन कैदीबन्दी भागेका थिए ।"
१६४ पत्रकारको बिमा,"हेटौंडा (कास) हेटौंडा उपमहानगरपालिकाले नेपाल पत्रकार महासंघ मकवानपुर शाखामा आबद्ध १ सय ६४ पत्रकारहरूको ५ लाख रुपैयाँ बराबरको दुर्घटना बिमा गरिदिएको छ । उपमहानगर प्रमुख हरिबहादुर महतले मंगलबार महासंघलाई बिमाबापत तिर्नुपर्ने प्रिमियम रकम १ लाख २२ हजार २ सय ७० रुपैयाँको चेक हस्तान्तरण गरे । सञ्चारकर्मीहरू जोखिममा रहेकाले उनीहरूको दुर्घटना बिमा गरिदिएका हौं, उनले भने । यसैगरी, महासंघको ज्येष्ठ पत्रकार पेन्सन कोषमा पनि उपमहानगरले ५ लाख रुपैयाँ सहयोग गरेको छ ।"
इन्धनमा अचाक्ली कर किन ?,"विभिन्न नाममा थोपरिएका अनावश्यक करकै कारण पेट्रोल, डिजेल र मट्टीतेलको मूल्य हालसम्मकै उच्च विन्दुमा पुगेको छ । पेट्रोलियम बिक्रीवितरण गर्ने एकाधिकार पाएको नेपाल आयल निगम भन्छ अन्तर्राष्ट्रिय बजारमै इन्धनको भाउ बढेकाले र इन्डियन आयल कर्पोरेसनले पठाएको नयाँ सूची अनुसार मूल्य बढाउनुपरेको हो । तर, तथ्य त्यति मात्र होइन । पेट्रोलियम पदार्थमा सरकारले लगाइरहेको अचाक्ली कर घटाउने हो भने मूल्यले यसरी आकाश छुँदैन । इन्डियन आयल कर्पोरेसनबाट ८४३२ रुपैयाँमा खरिद गरेको पेट्रोलमा ५८४८ रुपैयाँ कर लगाइएकै कारण यसको मूल्य १ सय ४२ रुपैयाँ पुगेको हो । डिजेल र मट्टीतेलको भाउ पनि यसै गरी बढेको हो । हेक्का रहोस्, पूर्वाधार कर लगायतमा लिइएको यस्तो शुल्कको ठूलो हिस्सा पूरापूर प्रयोजनविहीन छ । उपभोक्ताको ढाड अन्तर्राष्ट्रिय बजारले होइन, सरकारले सदुपयोग गर्नै नसकेको औचित्यहीन करले सेकिरहेको छ । तसर्थ, इन्धनमा लगाइएको समग्र करमाथि पुनर्विचार गर्दै सरकारले नागरिकलाई राहतको घोषणा गर्नुपर्छ । निगमले मंगलबार रातिदेखि लागू हुने गरी पेट्रोल, डिजेल र मट्टीतेलमा प्रतिलिटर ३३ रुपैयाँ बढाएपछि प्रतिलिटर पेट्रोल १ सय ४२, डिजेल र मट्टीतेल १ सय २५ रुपैयाँ पुगेको छ । २०७६ चैतमा प्रतिलिटर ९६ रुपैयाँ रहेको पेट्रोल मूल्य त्यसयता निरन्तरजसो बढिरहेको छ । निश्चय पनि यसबीच विश्वबजारमा कच्चा तेलको भाउ बढेको छ र अमेरिकी डलर पनि बलियो भएको छ । तर, सरकारले करका दरहरू कम गरेर अन्तर्राष्ट्रिय मूल्य र अमेरिकी डलरको विनियम दरको असर उपभोक्तामाथि नपार्ने बुद्धि लगाउन सक्छ । उपयोगमा आउन नसकेको अनुचित कर त घटाउने मात्र होइन, खारेजै गर्नु बढी न्यायोचित हुन्छ । सरकारले खरिद मूल्यको दुईतिहाइभन्दा बढी त कर नै थपेको छ, इन्धनको मूल्य सस्तो हुँदा कर लगाउँछ तर महँगो हुँदा घटाउँदैन, मानौं सरकार आफैं नाफाखोर व्यापारी हो । सरकारले १५ रुपैयाँ कर त कोभिडकालमा मात्रै बढाएको हो । एक वर्षयता इन्धन मूल्य ३० रुपैयाँ बढ्दा त्यसमा ५ रुपैयाँ त कर नै छ । अहिले इन्धनमा भन्सार महसुल, प्रस्तावित बूढीगण्डकी जलविद्युत् परियोजनाका नाममा पूर्वाधार कर, सडक मर्मतसम्भार शुल्क, प्रदूषण शुल्क, मूल्य अभिवृद्धि कर, मूल्य स्थिरीकरण कोष लगायतका शीर्षकमा शुल्क उठाइन्छ । यीमध्ये भन्सार महसुल र मूल्य अभिवृद्धि करले राज्य सञ्चालन र केही विकासनिर्माण कार्यमा सघाउ पुगे पनि अन्य शीर्षकका करहरू सदुपयोगहीन छन् । खास गरी बूढीगण्डकी जलविद्युत् परियोजनाका नाममा लिइएको पूर्वाधार करको रकम करिब पौने खर्ब रुपैयाँ भैसक्यो, जुन सरकारी कोषमा त्यसै थन्किएर बसेको छ । सरकारले आर्थिक वर्ष २०७२७३ को बजेटमार्फत उक्त आयोजनाका लागि भन्सार विन्दुमै पेट्रोलियम पदार्थमा प्रतिलिटर ५ रुपैयाँ कर लगाएको थियो, जसलाई दुई वर्षअघि १० रुपैयाँ पुर्याइएको हो । तर न परियोजना बन्ने टुंगो छ, न यसबाट अरू पूर्वाधारको विकास भएको छ । यस्तै, देशमा सडक मर्मतको दुरवस्था त सबैलाई थाहै छ । अनि प्रदूषण शुल्कको पनि यथोचित उपयोग भएको पाइँदैन । जुन शीर्षकमा उपभोक्ताले शुल्क तिर्छन्, त्यसमा कुनै प्रगति हुँदैन वा लक्षित वर्गले सेवाको अनुभूति गर्दैनन् भने त्यस्तो कर लिनुको कुनै औचित्य हुन्न । यस्तो कर लिनु भनेको जनतामाथिको दोहनबाहेक अरू केही होइन । हाम्रोजस्तो अधिक आयातमा निर्भर अर्थतन्त्रमा कतिपय वस्तु तथा सेवामा अवश्य पनि उच्च कर लगाउनुपर्छ, आयात निरुत्साहित गर्नका निम्ति । तर, समग्र इन्धनको मूल्यवृद्धिले मध्यम र निम्नवर्ग उपभोक्ता नै बढी मारमा पर्ने हुनाले अत्यधिक करमाथि पुनरवलोकन अत्यावश्यक छ । भनिरहनु पर्दैन, इन्धनको मूल्य बढ्दा त्यसको चौतर्फी असर पर्छ, यसले आम उपभोक्ताको दैनिकीलाई नै महँगो बनाउँछ । व्यवसायीले ढुवानी भाडा बढाउँदा त्यसको सोझो असर उपभोग्य वस्तुहरूको मूल्यमा मात्र पर्दैन, औद्योगिक उत्पादनको लागतसमेत वृद्धि हुन्छ । सार्वजनिक यातायातको भाडा त यसअघि नै मनग्य बढिसकेको छ । इन्धन मूल्यमा प्रतिलिटर थोरै मात्रामा भए पनि कर कम गर्ने हो भने उपभोक्ता र घाटामा छ भनिएको निगम दुवैलाई राहत पुग्छ । जहाँसम्म नेपालतर्फ सस्तो हुँदा भारतमा तस्करी हुन्छ भन्ने चिन्ता छ, त्यसको उपाय यता पनि मूल्य बढाउनु होइन, तस्करी नियन्त्रण र सीमा सुरक्षा व्यवस्थापनको उपायतर्फ पो सोच्नुपर्छ । भारतमा भन्दा नेपालमा अझै सस्तो छ भन्ने तर्क पनि आफैंमा तुकहीन हो, भारत र नेपालको अर्थतन्त्रबीच आकाशजमिनको फरक भएको र क्रयशक्ति समताका आधारमा नेपालको भन्दा भारतको प्रतिव्यक्ति आय करिब दोब्बर रहेको तथ्य यहाँ भुल्नु हुन्न । अतः जनताको क्रयशक्ति र आवश्यकतालाई ध्यानमा राखेर सरकारले इन्धनकरबारे गम्भीर ढंगले सोच्नु अपरिहार्य छ ।"
नेतापिच्छेको कूटनीति,"शुभशंकर कँडेलको एमालेमाओवादी महाधिवेशन र भारतबारे मौनता लेखमा कम्युनिस्ट नेतृत्वको मौनताका कारण कूटनीति र परराष्ट्रनीति अन्योलग्रस्त भएको चर्चा गरिएको छ । खास गरी भारतसँग सीमा विवादका साथै राजनीतिक, आर्थिक र सामाजिक समस्या जटिल बनिरहेको स्थितिमा महाधिवेशनमा यसबारे कुरा नउठ्नुलाई विडम्बना मान्नुपर्छ । पछिल्लो समय छिमेकीसँगको सम्बन्ध सुधारका निम्ति कुनै शीर्ष नेतृत्वले ध्यान दिएको पाइँदैन । हुन त, माओवादी महाधिवेशनको अन्तमा प्रस्तुत ४५ बुँदे समसामयिक प्रस्तावभित्र भारतसँगको सम्बन्ध सुधार्ने विषय उठान नगरिएको होइन, तर बेढंगी पारामा प्रस्तुत भएका शब्दहरूले सम्बन्ध सुधार्नेभन्दा बिगार्ने अनुमान गरिएको छ । वामपन्थी दल र तिनका नेताले चोक, गल्लीमा उभिएर भारतलाई गाली गर्ने, सम्बन्ध भासमा पुगे पनि समर्थकको ताली पाएर मख्ख पर्ने रवैयाका कारण दुई देशबीच तिक्तता थपिँदै गएको हो । नेतैपिच्छे फरक ढंगको कूटनीतिक भाषा प्रयोग हुन थालेपछि छिमेकी पनि वाक्कदिक्क भइसकेका छन् । चीनको कुरा गर्ने हो भने, हामीमाथिको दृष्टिकोण माओ त्सेतुङको पालादेखि अहिलेसम्म एउटै देखिन्छ । तिमीहरूले देशको भलाइका निम्ति बेइजिङभन्दा दिल्लीसँगको सम्बन्ध मजबुत बनाउनुपर्छ भन्ने माओको सुझावलाई अहिलेका नेताले पनि आत्मसात् गर्नुले चीनको स्पष्ट परराष्ट्र नीतिको झझल्को मिल्दैन र ? आइज्याक न्युटनले भनेका छन्, कूटनीतिक कला भनेको शत्रु नबनाई लक्ष्य प्राप्त गर्ने सीप हो । यस्तै नीति आत्मसात् गर्दै आएका कतार, सिंगापुर, स्विटजरल्यान्ड, बेल्जियमजस्ता साना देश विकासको चरमचुलीमा पुगेको कुरा भुल्न सकिन्छ र ? आफूलाई कूटनीतिज्ञ ठान्नेहरूले यसलाई डायरीमा टिपेर गीताको मन्त्रझैं जप्नुपर्छ । पूर्वप्रधानमन्त्री केपी शर्मा ओलीले आफ्नो रेलमा घुम्टो ओढाएर केरुङमा गई चीनको रेल आएपछि विकास यहाँबाट सुरु हुन्छ भन्नुलाई कूटनीतिको ख्याल नगरी निरीहता प्रकट गरेको भन्न मिल्दैन र ? केरुङ, तातोपानी नाका वर्षौं बन्द हुँदा हामीलाई खासै फरक नपर्ने तर रक्सौल २३ घण्टा बन्द भएमा यता हाहाकार मच्चिने यथार्थमाथि टेकेर कम्युनिस्ट नेताहरूले भारतसँगको सम्बन्ध सुधार्न ढिलाइ गर्नु हुँदैन । भुवनेश्वर शर्मा, चन्द्रागिरि२, काठमाडौं"
अद्वितीय खड्गबहादुर र अनुराधा,"महेन्द्र पी लामाको महिला तस्करी, अनुराधा र खड्गबहादुर लेखले महिला तस्करीको इतिहास र वर्तमानको चित्र पाठकसामु राखिदिएको छ । सन् १९२० को दशकमा कलकत्तामा जसरी नेपाली महिलाहरूको तस्करी गरिन्थ्यो, अझै पनि त्यो निरन्तर नै छ । लेखका अनुसार लगभग १०० वर्षअघि अखिल भारतीय गोर्खा लिगको कलकत्ता प्रशाखाका मूल मन्त्री खड्गबहादुर सिंहले देहव्यापारका लागि नेपाली महिला तस्करमार्फत हीरालालकोमा पुगेको थाहापाए । उनले हीरालालको हत्या नै गरिदिए । पछि प्रहरीको शरणमा पुगे । अदालतले उनलाई दोषी ठहर्याएर सजाय तोकिदियो तर कलकत्तावासीले खड्कबहादुरको समर्थनमा जुलुस नै निकालेका रहेछन् । खड्कबहादुर महिला तस्करीविरुद्ध त्यसबेलै लडेका थिए । अहिले त्यही तरिका नअपनाए पनि अनुराधा कोइराला महिला बेचबिखनविरुद्ध सक्रिय छिन् । अनुराधा र खड्गबहादुरको समाजप्रतिको योगदान उल्लेखनीय र अद्वितीय छ । निमुखा महिलालाई धन कमाउने आस देखाएर बेच्नुजस्तो अमानवीय काम अरू के हुन सक्ला र ? सम्बन्धित संघसंस्था सचेत भएर महिला तस्करी रोक्न लागिपर्नुपर्छ । वीरेन्द्र सुवाल, ब्यासी, भक्तपुरमहेन्द्र पी लामाको लेख पढें । खड्गबहादुरले भारतीय स्वतन्त्रताको आन्दोलन छाडेर महिलाहरूको स्वतन्त्रताका लागि लडे । हीरालाल र पद्मप्रसादजस्ताले गर्दा महिलाहरू बन्धक थिए । खड्गबहादुरहरूले गर्दा उनीहरूलाई स्वातन्त्रता मिल्यो । यस लेखले खड्गबहादुरदेखि अनुराधासम्मको यात्रा एक सय वर्ष पुग्यो तर महिला तस्करीमा एक रती पनि कमी आएको छैन भन्ने कुरा प्रस्ट पारिदिएको छ । महिला तस्करीविरुद्ध लडिरहनु, पीडित महिलाको उद्धार गर्नु र पीडकलाई दण्ड दिलाउनु हामी सबैको कर्तव्य हो । अनुराधाले महिला बेचबिखनविरुद्ध गरेको काम उल्लेखनीय छ । उनले जिम्मेवारीका साथ काम गरिरहेकी छन् । समाजमा उनीजस्ता व्यक्तिहरू पनि छन् भन्ने कुराले खुसी बनाउँछ । र, यो विषयलाई मर्मस्पर्शी ढंगले प्रस्तुत गर्ने लेखकलाई धन्यवाद । शिवशंकर यादव, छपकैया, वीरगन्ज"
मूल्यवृद्धिको मारमा नागरिक,"पेट्रोलको मूल्य इतिहासकै उच्च समाचारले निकै दुःखी बनायो । ग्यास, मट्टीतेल, डिजेल लगायतका पेट्रोलियम पदार्थको मूल्य निरन्तर अकासिँदो छ । यसले सर्वसाधारणलाई निकै मर्का परेकामा सरकारले कुनै चासो नदिनु गैरजिम्मेवारपनाको परकाष्टा हो । सरकार नागरिकको जीवन सहज बनाउने अभिभावक हो । निरन्तरको मूल्यवृद्धि सर्वसाधारणले थेग्नै नसक्ने भएको छ । ८४ रुपैयाँ ३२ पैसामा खरिद गरेको पेट्रोल १४२ रुपयाँ प्रतिलिटरका दरले बिक्री गर्दा पनि निगम डुब्ने अवस्थामा छ भन्ने निगमको कुरा उदेकलाग्दो छ । यसरी मूल्यवृद्धि भइरहँदा पनि निगम किन डुब्न लाग्यो ? निगम किन डुब्दै छ भन्ने कुराको खोजी गर्ने दायित्व कसको हो ? जसरी हुन्छ नागरिकको ढाड सेक्न सरकार तम्सिरहेको छ । मूल्य अभिवृद्धि कर थुपारेर ग्यासको मूल्य त्यत्तिकै बढेको छ । ८४ रुपैयाँमा खरिद गरेको पेट्रोलमा ५८ रुपैयाँ त कर मात्र लगाएको छ । यसमा सरकारको ध्यान किन नगएको ? अन्तर्राष्ट्रिय रूपमा कच्चा पदार्थको मूल्य बढेर नेपालमा पेट्रोलियम पदार्थको मूल्य अकासिएको हो भने सरकारले करको दर घटाउने र निगमलाई अनुदानको व्यवस्था गरेर भए पनि सर्वसाधारणले खरिद गर्न सक्ने गरी मूल्य घटाउनुपर्छ भन्ने हेक्का सरकारलाई नहुनु दुःखद छ । गठबन्धन सरकारले त झन् नागरिकको दैनिकी सहज हुने काम गर्दै गरेन । हुन त, गठबन्धनका प्रधानमन्त्रीको पहिलेका काम सम्झनलायक नभएकै हुनाले नागरिकले धेरै अपेक्षा गर्नु बेकार छ, तैपनि सरकारसँग अपेक्षा गर्नुबाहेकको विकल्प पनि छैन । यो सरकार नागरिकको जीवन सहज बनाउनेभन्दा पनि कसरी हुन्छ घाँटी न्याँक्ने दाउमा मात्र छ । व्यापारी र पुँजीपति वर्गलाई मात्र पोस्ने सरकार भएपछि सर्वसाधारणलाई दैनिकी चलाउन निकै कठिन हुनेमा दुविधा छैन । यहाँ एउटा वस्तुको मूल्यवृद्धि भयो भने क्रमशः सबै किसिमका उपभोग्य सामग्रीहरूको मूल्यवृद्धि हुँदै जान्छ । यो वास्तविकता सरकार पत्तो नपाएजस्तो गर्छ । करका दर वृद्धि गरेर आर्जन गरेको ढिकुटी किन रित्तिँदै गएको छ ? नागरिकले महसुस गर्ने गरी विकास पनि त भएको छ्रैन । यसका कारणबारे खोजी कसले गर्ने ? नागरिक लुट्ने, भ्रष्ट जुट्ने अभियान नेपालमा कहिले बन्द होला ? नागरिकको जीवन कहिले सहज होला ? नागरिकले थेग्नै नसक्नेगरी भएको मूल्यवृद्धिमा सरकारको ध्यान तत्काल जाओस् र नागरिकले राहत पाऊन् । गोविन्द विक, बूढानीलकण्ठ१२, काठमाडौं"
विदेशनीतिमा महिलावाद र नेपाल,"नेपालमा बहसनेपालमा यो दृष्टिकोण के हो भन्नेबारे खासै बहस देखिन्न । विकास र बहसका लागि महिला तथा अन्य सीमान्तीकृतको राजनीतिप्रशासनमा सहभागिता एवं ती समुदायमैत्री संरचना निर्माण र निर्णय पहिलो सर्त रहेको हुनाले यो दृष्टिकोणले शक्तिसंरचनामा को कहाँ कसरी रहने भनी निर्धारण हुने कुरालाई पनि प्रमुख ठान्छ । नेपालको विदेशनीति र कूटनीतिक विषयक कुरा गर्दा, प्रजातान्त्रिक शासनकालमा जम्मा २ महिला अर्थात् साहना प्रधान र सुजाता कोइराला परराष्ट्रमन्त्री बने भने लोकतान्त्रिक कालमा महिला सहभागिताका हिसाबले सबैभन्दा राम्रो भनिएको अहिलेको २५ जनाको मन्त्रिपरिषद् संरचनामा ६ जना (२४ प्रतिशत) महिला छन् । परराष्ट्र सेवामा हाल रहेका २९८ कूटनीतिक कर्मचारीमध्ये १ सहसचिव, १० उपसचिव, २ दर्जनजति अधिकृत र २ दर्जनजति नायब सुब्बा गरी करिब २१ प्रतिशत महिला छन् । यो सार्वजनिक सेवा क्षेत्रमा स्वास्थ्य (४७ प्रतिशत) पछि दोस्रो बढी हो, प्रशासन (मुस्किलले १४ प्रतिशत) मा भन्दा राम्रो हो । अधिकांशतः महिला सहयोगी भूमिकामा भए पनि पुरुषको एकाधिकारझैं रहेको परराष्ट्र सेवामा यो संख्या राज्यले लिएको समावेशी सिद्धान्तको उपलब्धि हो भनेर मान्नुपर्ने हुन्छ । विदेशस्थित नियोगहरूको संख्या २०६३ सम्म जम्मा २४ रहेकामा गणतन्त्र स्थापनायता ३० राजदूतावास, ३ स्थायी नियोग र ६ कन्सुलेट गरी त्यो ३९ पुगेको छ । केही समयअघि ४ महिला राजदूत रहेकामा हाल बहराइन, अस्ट्रिया, बेलायत र अस्ट्रेलिया ४ नियोगमा उपप्रमुखका रूपमा महिला रहेका र तिनले कार्यवाहक राजदूतका रूपमा नेतृत्व गरिरहेका छन्, जुन संख्यात्मक हिसाबले १०२५ प्रतिशत हो । यति लामो कूटनीतिक इतिहासमा करिअरबाट ३ जना र ननकरिअरबाट ७ जना गरी जम्मा १० महिला राजदूत बनेका छन् । तर सहसचिवसम्मको तहमा देखिने १ वरिष्ठ महिला सहसचिव भए पनि विदेशस्थित नियोगसँग सम्पर्क र समन्वय गर्ने विभिन्न विभागका प्रमुखमा अन्य कोही महिला पुग्न नसक्नुÙ अधिकांश महिला कर्मचारी पासपोर्ट, कन्सुलर र प्रोटोकलजस्ता विदेशनीति वा कूटनीति सम्बन्धीभन्दा पनि प्रशासनिक र शिष्टाचार सेवामा सीमित हुनुले परराष्ट्रमा महिला सहभागिता पदीय हिसाबले बराबर हुने अवस्था आइनसकेको बुझ्न सकिन्छ । आजसम्म नियोग नेतृत्व गर्ने महिलाको संख्या १ दर्जन पनि नपुग्नु र अब पनि राजदूत प्रतिस्पर्धी सहसचिवको लाइनमा १ जना पनि नहुनुबाट परराष्ट्र सेवाको कोर भूमिकामा महिलाको सहभागिता कस्तो छ, स्पष्ट हुन्छ ।संयुक्त राष्ट्रसंघमार्फत विश्व शान्ति मिसनमा योगदान गर्ने देशहरूमध्ये दोस्रो हैसियतको, झन्डै ६१ मिसनमा डेढ लाखजति शान्तिकर्मी सहभागी गराएको नेपाल अहिले ११ देशका १२ मिसनमा शान्ति स्थापनार्थ सहभागी भए पनि उक्त मिसनमा महिलाको सहभागिता आफ्नो संगठनमा भन्दा झन् न्यून छ । शान्ति मिसनमा उल्लेखनीय योगदानका बावजुद राष्ट्रसंघीय मिसनमा महत्त्वपूर्ण र नेतृत्वदायी भूमिका पाउन नसकेको नेपालका शान्तिकर्मीमध्ये महिला आफ्नै एकाइमा समेत नेतृत्वमा देखिँदैनन् । विश्व नै पितृसत्तात्मक र तहगत हुनु, उच्च पदमा महिला पुग्न नसक्नु, सुरक्षा अंगमा महिलाको भूमिकालाई कम आकलन गरिनु, महिलाले प्रतिस्पर्धीका रूपमा मान्यता नपाउनु र आफ्नै कार्यक्षेत्रमा सुरक्षा महसुस गर्ने महिलामैत्री वातावरणको कमीले सुरक्षा सेवामा समर्पित हुने खालको आत्मबल थोरै हुनुले पनि महिला सुरक्षाकर्मीलाई मूल्यांकनमा कमजोर पारिएको छ । महिलाविरुद्धका सबै खाले भेदभाव हटाउने महासन्धि (सेडा) र सुरक्षा परिषद् संकल्प प्रस्ताव १६२५ र १८२० को पक्षधर नेपालले सन् २०२८ सम्ममा २० प्रतिशत महिला सुरक्षाकर्मीलाई शान्ति मिसनमा पठाउने प्रतिबद्धता गरेको छ । तर आफ्नै संगठनमा सशस्त्र प्रहरी र नेपाली सेनामा झन्डै ७ प्रतिशत एवं नेपाल प्रहरीमा ११ प्रतिशत भएकाले महिला सुरक्षाकर्मी भर्ना र बढुवामा विशेष पहल र प्रोत्साहन गरिएन भने नेपालले आफ्नै प्रतिबद्धता पूरा गर्न सक्ने देखिँदैन । त्यसमा पनि नेतृत्व र निर्णय निर्माणको तहमा महिला पुग्न नसक्नु, एकदुई जना पुगिहाले पनि एक्लिनु वा सुनुवाइ नहुनु सुरक्षा अंगमा सामान्य अभ्यास हुन्, जसका कारण महिला सहभागिता र महिलाको देनलाई नगण्य मानिने मात्र होइन, मान्यता पाउनसमेत कठिन भएको देखिन्छ । विदेशस्थित विभिन्न ७ नियोगमा मिलिटरी अट्याचीका रूपमा कार्यरत भए पनि संगठनको कोर भूमिकामा पुग्नबाट महिला वञ्चित छन्, कर्नेल र ब्रिगेडियर जर्नेल तहमा नपुगेकाले ।विदेशनीति र कूटनीतिको अध्ययनअध्यापन हुने विश्वविद्यायलका इतिहास, राजनीतिशास्त्र र अन्तर्राष्ट्रिय सम्बन्ध विभागहरू एवं राष्ट्रिय थिंकट्यांकहरूमा सीमान्तीकृत आफैंले कति अवसर पाए, यो पनि ख्याल गर्नुपर्ने विषय हो । प्राध्यापक, अध्येता र अनुसन्धानकर्ताहरूले सीमान्तीकृतहरूको सहभागिताको मूलप्रवाहीकरणले राष्ट्रिय विकासको गतिमा ल्याउने सकारात्मक प्रभावको महत्त्व कति बुझे, यसलाई बहस र अध्ययन गर्ने क्षेत्र र रोजाइको विषय कति बनाए, कति विचार वा ज्ञान निर्माण वा प्रदान गरे जसले विद्यमान परम्परा र अभ्यासमा देखिने परिवर्तन ल्याउने गरी योगदान पुर्याए भन्ने पक्ष पनि नेपालका सन्दर्भमा महत्त्वपूर्ण छ । अहिले संसद्को अन्तर्राष्ट्रिय सम्बन्ध समितिसहित थुप्रै समितिमा अध्यक्षता महिलाले गर्दै आएका छन् । राजनीतिक पदमा निर्वाचित भएकाहरूमध्ये ३३५ प्रतिशत संघीय संसद्मा, ३४५ प्रतिशत प्रदेश संसद्मा, ४१ प्रतिशत स्थानीय तहमा गरी करिब १४,६०० महिला रहेको यो समय नेपालले सीमान्तीकृतका जीवनमा सकारात्मक प्रभाव पार्ने प्रशस्त निर्णय गर्न सक्नुपर्ने हो । तर वैचारिक सुस्पष्टतामा कमीका कारण महिला तथा सीमान्तीकृतमैत्री नीति बनाउने विषयले अपेक्षित स्थान पाउन सकेको छैन । नागरिकता सम्बन्धी विधेयक संसद्मा पारित हुँदा नेपाली महिलाले बिहे गर्ने विदेशी पुरुष र नेपाली पुरुषले बिहे गर्ने विदेशी महिलाका सम्बन्धमा समान प्रावधान बन्न सकेन । आमाका नाममा नागरिकता प्राप्त गर्ने विषयमा निर्णायक आधार विकसित भएन । महिलाहरू वैदेशिक रोजगारीका सिलसिलामा विदेश जाने सवालमा देखिने केही असामान्य घटनालाई आधार बनाएर र तिनलाई सामान्यीकरण गर्दै सुरक्षाका नाममा महिलालाई विदेश जानबाट रोक्ने, कहिले उमेर समूह छुट्याउने र पाका महिलालाई मात्र अनुमति दिने, कहिले प्रवास गन्तव्य मुलुक तोकेर छुट्याउने, कहिले कतिपय काममा रोकटोक गर्नेजस्ता प्रशस्त विभेदकारी नीति लिने गर्नाले समग्र महिलाले अरू दुःखकष्ट भोग्नुपरेका उदाहरण प्रशस्त छन् । आप्रवासनको यात्रा र गन्तव्य मुलुकमा नेपाली महिलाको सुरक्षा सुनिश्चित गर्नका लागि राज्यसंयन्त्र सचेत र सशक्त रूपमा परिचालित हुनुको सट्टा महिलालाई अरू जोखिमको गैरकानुनी बाटोमार्फत गन्तव्यमा पुग्न बाध्य गर्नु आफैंमा गैरजिम्मेवार र संवेदनहीनता हो । दुःखको कुरा के भन्दा, यस्ता विभेदकारी कदमहरू महिला सहभागिता पनि राम्रै देखिने संसदीय समितिको सुझाव र सहभागितामा चालिएका हुन् । यस्तो निर्णय आइरहँदा महिलाको आवाज किन सशक्त भएन, यसबारे पनि बहस हुन आवस्यक छ । विदेशनीति र कूटनीति निर्माण र सञ्चालनका लागि निर्मित राजनीतिकप्रशासनिक संरचनामा महिला र सीमान्तीकृतको सहभागिता प्रमुख विषय हो । साथै संरचनामा रहेकालाई महिला र सीमान्तीकृतकेन्द्रित लैंगिक बजेटमार्फत लाभान्वित गर्ने, शिक्षा र तालिममार्फत परम्परा र यथास्थितिमा आलोचनात्मक चेतका साथै सीमान्तीकृत र कमजोरका पक्षमा संवेदनशीलता जगाउनु यस अवधारणाको अर्को पाटो हो । निष्कर्षमा भन्दा, आन्तरिक द्वन्द्वको चपेटाबाट निस्केको देशले तत्कालीन विद्रोहका कारण र आवाजलाई समेत सम्बोधन हुने गरी विदेशनीति निर्माण र कार्यान्वयनमा सीमान्तीकृतको सहभागितालाई सुनिश्चित गर्नु एवं मागअनुरूप सुधार र संशोधन गर्दर्र्र्र्र् ैजानु आजको आवश्यकता हो । त्यस्ता ठाउँमा महिला तथा सीमान्तीकृतको संख्यामा वृद्धिसँगै विषय र प्रसंगमा प्रखरता कसरी ल्याउने अनि निर्णय प्रक्रिया र कार्यान्वयनमा संख्याको प्रतिविम्ब कसरी झल्काउने भन्ने कुरो चुरो भएर आएको छ । यो प्रत्रिया आफैंमा पारदर्शी र सहभागितामूलक बनाउने हो भने विदेश सम्बन्ध विषयक कुनै पनि मुद्दालाई विवादित र एकांगी हुनबाट बचाएर उपलब्धिमा राष्ट्रिय अपनत्व दिलाउन सकिन्छÙ विदेशनीति, परराष्ट्रसेवा र कूटनीतिमा सांस्कृतिक परिवर्तन सुनिश्चित गर्न सकिन्छ ।"
बेइजिङ ओलम्पिक र शक्तिराष्ट्रहरूको वक्रखेल,"फरवरी ४ मा सुरु हुन लागेको बेइजिङ ओलम्पिकको तयारी पूरा भइसकेको चिनियाँ अधिकारीहरूले बताए पनि यस पटकको ओलम्पिकसमेत त्यति सहज नरहेको स्पष्ट देख्न सकिन्छ । कोभिड महामारी, विश्व शक्तिराष्ट्रहरूबीच नयाँ खटपट र चीनकेन्द्रित अमेरिकाको नयाँ घेराबन्दी लगायतको असर बेइजिङ ओलम्पिकमा देखिइसकेको छ । कोभिडको असरले ओलम्पिक खेलकुदको स्वाद दर्शकहरूले खेलक्षेत्रमै पुगेर लिन नपाउने भएका छन् । विश्वसमुदायलाई विश्वास र भ्रातृत्वले जोड्न सहयोग पुर्याउने खेलकुद उत्सवलाई केही पश्चिमा शक्तिहरूले भूराजनीतिक र भूरणनीतिक हिसाबले हेरिदिँदा कतै ओलम्पिक विश्व शक्तिराष्ट्रहरूबीच थप द्वन्द्व बढाउने माध्यम त बन्दैन भन्ने चिन्ता विश्वसमुदायले गर्न थालेको छ । बेइजिङ ओलम्पिक १९ दिनसम्म चल्नेछ । यस वर्षको पाराओलम्पिक पनि मार्च ४ देखि १३ तारिखसम्म बेइजिङमै हुनेछ । करिब छ वर्षको तयारीपछि हुन लागेको, साझा भविष्यका लागि सँगै नारा बोकेको बेइजिङ ओलम्पिकलाई एकदमै व्यवस्थित, सुरक्षित र उत्कृष्ट बनाइने चिनियाँ राष्ट्रपति सी चिनफिङले गत हप्ता अन्तर्राष्ट्रिय ओलम्पिक कमिटी (आईओसी) का अध्यक्ष टमस बाचसँथको भेटमा बताएका छन् । ओलम्पिक नजिकिँदै गर्दा गत महिनादेखि चीनका विभिन्न सहरमा कोभिडका नयाँ केसहरू देखिएका छन् । कतिपय सहरमा अझै लकडाउन पनि गरिएको छ । कोभिडका केही केस बेइजिङमा पनि देखिएसँगै थप सतर्कता अपनाइएको चिनियाँ अधिकारीहरूले बताएका छन् । चीनको शून्यकोभिड रणनीतिले गर्दा पनि एउटा मात्रै केस देखिनेबित्तिकै उनीहरू उच्चतम स्वास्थ्य सतर्कता अपनाएर त्यसलाई निर्मूल पार्नतिर लाग्छन् । चीनमा कोभिड नियन्त्रणमा उच्च प्रविधिको प्रयोगले पनि विश्वको ध्यान आकर्षित गरेको छ । व्यापक आधुनिक स्वास्थ्य पूर्वाधारका साथै उच्च प्रविधिको प्रयोगले कोभिड केसहरूविरुद्ध लड्न सहज बनाएकाले चिनियाँ अधिकारीहरूमा ओलम्पिक खेलकुद शानदार रूपमै सम्पन्न गर्न सकिन्छ भन्ने आत्मविश्वास जागेको हो । विभिन्न मुद्दाको बहाना बनाएर सुरुमा ओलम्पिक पूरै बहिष्कार गर्ने प्रचारबाजी गरेको अमेरिकाले चीनको तयारी र कोभिड नियन्त्रणमा सामर्थ्यका अगाडि बाह्य दबाब थेग्न सकेन र निर्णय परिवर्तन गर्यो, भलै पूरै लचकताचाहिँ अपनाएको छैन । बेइजिङ र नजिकैको सहर थियान्चिनमा कोभिडका केही नयाँ केसहरू देखिएपछि दुई हप्तायता हेल्थ प्रोटोकलको कार्यान्वयनमा केही कडाइ गरिएको छ । कोभिड महामारीको बढ्दो त्रासलाई मध्यनजर गरेर यस ओलम्पिकका सबै गतिविधिलाई सुरक्षित बन्द लुप प्रणालीभित्र व्यवस्थापन गरिराखिएको छ, जसबाट खेलाडीसहित सम्बन्धित सबै व्यक्तिलाई पूर्ण सुरक्षासहित सेवासुविधाको सहज बन्दोबस्त गरिएको चिनियाँ सञ्चारमाध्यमहरूले उल्लेख गरेका छन् । बन्द लुप प्रणालीभित्र प्रतिस्पर्धा गर्ने क्षेत्र, व्यापारिक सेन्टर, ओलम्पिक भिलेज तथा होटलहरू, ओलम्पिक उद्घाटन तथा समापन समारोह लगायतका गतिविधिहरू छन्, जसलाई ओलम्पिक प्रयोजनका लागि व्यवस्था गरिएको विशेष यातायात सुविधाले थप व्यवस्थित गरिएको चिनियाँ अधिकारीहरूले बताएका छन् । बन्द लुप प्रणाली निर्माणको उद्देश्य ओलम्पिक स्थल र सम्बन्धित व्यक्तिहरूलाई अन्य व्यक्तिबाट भिन्न राख्नुका साथै कोभिड महामारीको असरलाई चिर्दै विविध चुनौतीका बावजुद यस ओलम्पिकलाई अत्यन्त सफल र भव्य रूपमा सम्पन्न गर्नु रहेको बुझ्न सकिन्छ ।यस पटकको ओलम्पिकमा रुसले खेलाडीहरूसहित सबैभन्दा धेरै व्यक्ति चीन पठाएको छ । पछिल्लो चरण ताइवान मुद्दामा चीनसँग सम्बन्ध चिसिएको लिथुवानियाले समेत ठूलो संख्याको प्रतिनिधिमण्डल पठाएको छ । अमेरिकाले मानव अधिकार लगायतका असम्बन्धित मुद्दाहरूलाई उचालेर बेइजिङ ओलम्पिकविरुद्ध अभियानै चलाएको थियो । कूटनीतिक बहिष्कार गर्नुपर्छ भनेर अमेरिकी अधिकारी, विज्ञ, सञ्चारमाध्यम लगायतले एकोहोरो प्रोपगान्डा गरेका थिए । अमेरिकी राष्ट्रपति जो बाइडेनले एकातिर बेइजिङ ओलम्पिकको कूटनीतिक बहिष्कार गर्नुपर्ने देशभित्रको दबाब र अर्कातिर ओलम्पिकलाई देखाएर प्रतिद्वन्द्विता बढाउनु हुँदैन भन्ने विश्वसमुदायको दबाबलाई ध्यानमा राख्दै खेलाडीहरू सहभागी हुने तर उच्च सरकारी अधिकारीहरू नपठाउने निर्णय गरे । तर पनि बाइडेनको निर्णय अपरिपक्व भएको र यो ओलम्पिकको मान्यताविपरीत भएको अनि यसले अमेरिकाचीन तनावलाई थप बढाउने भन्दै आलोचना भइरहेको छ । ओलम्पिक खेलबारे विश्वव्यापी ध्यान आकृष्ट हुने भएकाले पनि अमेरिकासहितका केही पश्चिमा देशहरू मानव अधिकारको विषय उचालेर चीनविरुद्ध प्रोपगान्डामा उत्रिएको बुझ्न सकिन्छ । तर अबको विश्वमा अमेरिकाले मानव अधिकारको पाठ अरूलाई पढाउने नैतिकता नराख्ने अन्तर्राष्ट्रिय कानुनका जानकारहरू बताउँछन् । ओलम्पिक आयोजकमा प्रतियोगिताबाट धेरै मेडल जित्नेभन्दा पनि यसलाई व्यवस्थित किसिमले सम्पन्न गर्ने चुनौती बढी हुन्छ । त्यसमाथि कोभिड महामारीबाट अझै विश्वसमुदाय आक्रान्त भइरहेकाले सुरक्षित किसिमबाट खेल सम्पन्न गर्नु निकै मुस्किल काम पनि हो । सन् २००८ को बेइजिङ ओलम्पिकपश्चात् चीनले नीतिगत रूपबाटै खेलकुद क्षेत्रका लागि पूर्वाधार एवं खेलाडीहरूको क्षमता विकासमा धेरै खर्च गरेको छ । यसले गर्दा विश्वकै ठूलो जनसंख्या चीनको प्रदर्शन ओलम्पिक खेलहरूमा गतिलो हुँदै आएको छ । चीनले सन् २००८ को बेइजिङ ओलम्पिकका लागि ४३ अर्ब डलर खर्च गरेको थियो तर यसपालि जम्मा ४ अर्ब डलर छुट्याएको छ । यसको खास कारणचाहिँ खेलकुद उद्योगका लागि पहिलेदेखि नै विविध सरकारी तथा निजी लगानी भइरहनु हो । यस ओलम्पिकका लागि चीनले विनियोजन गरेको बजेट दक्षिण कोरियाले सन् २०१८ को ओलम्पिकका लागि गरेको खर्च (१४ अर्ब डलर) भन्दा पनि कम हो । चीनले देशभित्रको खेलकुद उद्योगलाई सन् २०२५ सम्म ७७३ अर्ब डलरको बनाउने लक्ष्य लिएको छ । यो लगानीले उल्लेख्य रोजगारी सृजना हुनुका साथ कम्पनीहरूलाई नयाँनयाँ उपकरण निर्माणमा पनि प्रेरित गरेको छ । प्रत्येक समुदायमा जिम गर्ने उपकरणहरूको बन्दोबस्त गर्न चिनियाँ खेलकुद अधिकारीहरूले सुझाव दिएका छन् । सन् २०२५ भित्र करिब ३० लाख फिटनेस प्रशिक्षकहरू तयार गर्ने अपेक्षा पनि उनीहरूको छ । खेलकुद उद्योगको विकास लक्ष्य अनुसार हुन सके सन् २०२५ भित्र यसले कुल गार्हस्थ्य उत्पादन (जीडीपी) मा ३ दशमलव ३ प्रतिशत योगदान गर्ने चिनियाँ अधिकारीहरूको दाबी छ । ओलम्पिक खेलकुदका लागि बनाइएका तीनवटै ओलम्पिक भिलेजमा निजी क्षेत्रको लगानी परेको र ओलम्पिक सम्पन्न भएपछि व्यापारिक प्रयोजनका लागि तिनलाई बिक्री गरिने चिनियाँ खेलकुद अधिकारी चाउ सिनले बताएका छन् । चीनले ओलम्पिक खेलकै सन्दर्भमा देशभरि खेलकुद उद्योग फस्टाऊन् र निजी कम्पनीहरूबाट धेरै लगानी आओस् भनेर विशेष कर छुट लगायतका सुविधाहरूको व्यवस्था गरिदिएको थियो । त्यो नीति सफल पनि देखियो । खेलकुद उद्योगले यतिखेर चिनियाँ जीडीपीमा राम्रो योगदान गर्न थालिसकेको छ भने खेलाडीहरूको प्रदर्शन निकै राम्रो हुनुका साथै देशभरिबाट उदीयमान खेलाडीहरू भित्रिएका छन् । चिनियाँ खेलकुद सामग्रीहरूले केही वर्षयता विश्वबजारमा पकड जमाउन थालिसकेका छन् । चिनियाँ अधिकारीहरूका अनुसार, ओलम्पिक आयोजना प्रयोजनका लागि जनताको करको दुरुपयोग नहोस् भन्ने हेतुले निजी क्षेत्रलाई लगानीका लागि प्रोत्साहन गरिनुका साथै उनीहरूको लगानी सुरक्षित हुने किसिमले पनि सरकारले सम्बोधन गरिदिएको छ । यस्तै कारणहरूले गर्दा पनि यस ओलम्पिकमा चिनियाँ सरकारका तर्फबाट गरिएको खास खर्च कम देखिएको हो ।चीनले सन् १९७८ यता सुधार तथा खुलापनको नीति अगाडि बढाएपश्चात् हासिल गरेको विश्वले महसुस गर्न सक्ने समृद्धि मानव इतिहासकै लागि उदाहरणीय बनेको छ । चीनको यो प्रगति आर्थिक क्षेत्रमा मात्र सीमित नभई हर आयाममा प्रकट भएको छ । चीनको प्रगतिलाई अमेरिकाले केवल अर्को देशको व्यापक विकासका रूपमा नलिई भिन्न विचारधारा, पद्धति र सभ्यताकै उपलब्धि महसुस गरी आफ्नो विश्वव्यापी प्रभाव र उपस्थितिमाथिको प्रभावशाली चुनौतीका रूपमा लिएको छ । यसबाट पनि स्पष्ट बुझ्न सकिन्छ, चीनले पछिल्ला केही ओलम्पिकमा हासिल गरेको उपलब्धिलाई अमेरिकाले आफ्नो प्रतिष्ठामा एक किसिमको धक्काकै रूपमा महसुस गर्न थालेको छ । साथै तयारी तथा व्यवस्थापनका दृष्टिले चीनले विश्वसमुदायमाझ प्रस्तुत गर्ने ओलम्पिक ओजलाई अमेरिकाले सहज रूपमा पक्कै लिनेछैन । जसरी सन् २००८ को बेइजिङ ओलम्पिकले आधुनिक चीनलाई विश्वमाझ दरिलो रूपमा उपस्थित गराउन योगदान गरेको थियो, त्यसरी नै यस ओलम्पिकबाट विश्वमाझ चिनियाँ समृद्धिका सकारात्मक कथाहरू प्रवाहित हुने, चीन र विश्वसमुदायबीचको सम्बन्ध थप प्रगाढ हुन सक्ने र चीनप्रतिको धारणा विश्वमाझ थप सकारात्मक हुँदै जान सक्ने चिन्ता अमेरिकालाई छ । अर्थात्, ओलम्पिकले चीनको नरम शक्तिलाई थप बलियो बनाउने हो कि भन्ने चिन्ता अमेरिकीहरूमा देखिन्छ । अमेरिकी सिनेटरहरू मार्को रुबियो, जेम्स लान्कफोर्ड लगायतले यसपालिको ओलम्पिकलाई अर्को मुलुकमा स्थानान्तरण गर्नका लागि जोडदार आवाज उठाउँदै आएका थिए । यो पंक्तिमा अमेरिकाका अरू थुप्रै राजनीतिज्ञ, चीन मामिलाका विज्ञ, पत्रकारहरूसमेत थिए । यो त्यही समूह हो जो चीन मामिलामा अमेरिका कडा रूपमा उपस्थित हुनुपर्ने तर्क गर्छÙ कोभिडको उद्भव, मानव अधिकार, हङकङ, सिनचियाङ लगायतका मुद्दाहरू उठाएर चीनविरुद्ध कठोर रूपमा उपस्थित भइरहन्छ, विभिन्न माध्यममार्फत । खासमा अनेकौं तनाव तथा भिन्नताका बावजुद अमेरिकाचीन सम्बन्ध अमेरिकारुसजस्तो निकै खराब भइसकेको पनि होइन । भिन्नताका बावजुद अमेरिका र चीनबीच विविध सहकार्य र आदानप्रदान सघन रूपमा भइरहेको छ । भिन्नता र तनावबीच पनि जरुरी सहकार्यको स्थितिले अमेरिकाले चीनलाई नजिक बनाइराखेको मात्रै होइन, स्थितिलाई भड्किनबाट रोकिराखेको पनि छ । यो यथार्थमाझ अमेरिकाले यस ओलम्पिकलाई लिएर शीतयुद्धताकाको जस्तो व्यवहार प्रदर्शन गर्नु कूटनीतिक रूपमा निकै अपरिपक्व कदम भएको भन्दै अन्तर्राष्ट्रिय राजनीतिका जानकारहरूको एउटा तप्काले आलोचना पनि गर्दै आएको थियो । विभिन्न किसिमबाट आएका दबाबलाई थेग्न नसकेका राष्ट्रपति बाइडेनले खेलाडीहरू उपस्थित हुने तर उच्च अधिकारीहरू सहभागी नहुने भनी नरम बहिष्कारको बाटो लिए । नरम बहिष्कार देखिए पनि तीन दर्जनभन्दा बढी अमेरिकी अधिकारीहरूले सहभागी हुनका लागि भिसा निवेदन दिएको र त्यसलाई स्वीकृत गरिनुका साथै अधिकांश बेइजिङ आइसकेको चिनियाँ अधिकारीहरूले जानकारी दिएका छन् । द वर्ल्ड एकोर्डिङ टु चाइना की लेखिका एलिजाबेथ इकोनोमी जो हाल अमेरिकी वाणिज्य सचिवकी चीन मामिला सल्लाहकार पनि हुन् विश्व व्यवस्थालाई हेर्ने सन्दर्भमा पछिल्लो पटक अमेरिकाचीनबीच बढ्दो तनावको असर धेरै क्षेत्रमा देखिनु स्वाभाविक भएको दाबी गर्छिन् । लामो समयदेखि बेइजिङमा रहेका बीबीसी संवाददाता स्टेफेन म्याकडोनलका भनाइमा, सन् २००८ मा पनि चिनियाँ नेतृत्वले प्राकृतिक, राजनीतिक लगायतका विविध घरेलु चुनौतीको सामना गर्दै ओलम्पिक भव्य रूपमा सम्पन्न गरेको थियो । यसपालिको ओलम्पिक पनि अप्ठ्यारो अवस्थामाझ हुन लागेको भए पनि चिनियाँ नेतृत्वले यसलाई सबल रूपमा सम्पन्न गर्ने उनको टिप्पणी छ । बेइजिङ ओलम्पिकविरुद्ध पश्चिमा मिडियाको रवैया कस्तोसम्म छ भने, यो खेलकुद महाकुम्भबारे सामान्य सूचनामूलक भिडियोहरू टिकटक, इन्स्टाग्राम, ट्वीटर लगायतबाट के प्रवाह हुन थालेका थिए, बेइजिङले प्रोपगान्डाका लागि पैसा दिएर भाडाका मानिसहरू परिचालन गर्यो भनेर स्यालहुइँया गर्न थालिहाले । बेइजिङ ओलम्पिकप्रति अमेरिकापछि बेलायत, अस्ट्रेलिया तथा क्यानाडाका मिडिया तथा विज्ञहरू बढ्ता नकारात्मक देखिन्छन् । उनीहरू यस ओलम्पिकबाट चीनको ओज विश्वमाझ थप सबल नदेखियोस् भन्ने चाहन्छन् । शीतयुद्धको समयमा अमेरिकाले सन् १९८० को मस्को समर ओलम्पिक बहिष्कार गरेको थियो भने त्यसको प्रतिकारमा सोभियत युनियनले सन् १९८४ को लस एन्जलस समर खेल । बहिष्कारका अन्य उदाहरण पनि छन् । तर अहिले विश्व परिदृश्य पुनः तनावतर्फ धकेलिँदै गर्दा वातावरण सौहार्दपूर्ण बनाउन सक्ने ओलम्पिक खेलकुदको स्पिरिटलाई कमजोर हुन दिन नहुने विश्वसमुदायको मत छ । बेइजिङ ओलम्पिकलाई चिनियाँ नयाँ वर्षको रौनकले पनि थप रोमाञ्चित बनाउनेछ । तर पनि कोभिड महामारीका केही नयाँ केसले गर्दा चिनियाँ जनतालाई सावधानी अपनाएर नयाँ वर्ष मनाउन चिनियाँ अधिकारीहरूले आग्रह गरेका छन् । आईओसीका अध्यक्ष बाचले ओलम्पिक तयारीमा चिनियाँ अधिकारीहरूको मिहिनेतको प्रशंसा गर्दै यो ओलम्पिक अत्यन्त सफल र भव्य रूपमा सम्पन्न गर्न सकिने आत्मविश्वास जागेको बताएका छन् । ओलम्पिक स्पिरिटले विश्वसमुदायमाझ आपसी विश्वास, भ्रातृत्व, सहकार्य र आदानप्रदानलाई सघन बनाउने हुँदा कुत्सित रणनीतिक लाभका लागि कसैले पनि यसको दुरुपयोग गर्नु हुँदैन । विश्वले अमेरिका, चीनजस्ता महाशक्तिराष्ट्रहरूबीचको सहकार्यबाटै लाभ लिन सक्ने भएकाले तनाव कम गर्ने र विश्वास तथा सहकार्य बढाउनेतर्फ सबैको ध्यान केन्द्रित हुनुपर्छ । शीतयुद्धकालीन मानसिकता त्यागेर यस ओलम्पिकलाई सफल बनाउँदा नै विश्वसमुदायले बढ्ता लाभ लिन्छ, थप विश्वास र सहकार्य आर्जन गर्दै । शर्मा चीनको सिचुवान प्रान्तस्थित लसान नर्मल विश्वविद्यालयका सहप्राध्यापक एवं सेन्टर फर ट्रान्सहिमालय स्टडिजका सिनियर रिसर्च फेलो हुन् ।"
रुसलाई युद्धमा तान्न अमेरिका प्रयासरत : पुटिन,"मस्को (एजेन्सी) रुसी राष्ट्रपति भ्लादिमिर पुटिनले अमेरिकाले रुसलाई युक्रेनमा युद्धमा तान्न खोजेको आरोप लगाएका छन् । युक्रेनमा जारी पछिल्लो टकरावलाई रुसमाथि प्रतिबन्ध लगाउने बहानाका रूपमा अमेरिकाले प्रयोग गर्न खोजेको उनको दाबी छ । अमेरिकाले युरोपमा नाटो गठबन्धन सेनाबारे रुसको सुरक्षा चिन्तालाई बेवास्ता गरिरहेको पुटिनको भनाइ छ । रुसले युक्रेनको सीमा क्षेत्रमा एक लाख सैनिक तैनाथ गरेपछि त्यस क्षेत्रमा तनाव बढेको हो । त्यसबारे पहिलो पटक सार्वजनिक धारणा राख्दै पुटिनले अमेरिकाका कारण तनाव थप गहिरिएको बताएका हुन् । यद्यपि उनले वार्ताको सम्भावना कायमै रहेको बताएका छन् । मस्कोमा हंगेरीका प्रधानमन्त्री भिक्टर ओर्बानसँगको भेटपछि पुटिनले भने, मलाई लाग्छ अमेरिका युक्रेनको सुरक्षाबारे धेरै चिन्तित छैन । तर यसको मुख्य काम रुसको विकास रोक्नु हो । अमेरिकी लक्ष्यमा युक्रेन मोहोरा मात्र हो । रुसले पूर्वी क्षेत्रमा नाटोको थप विस्तार रोकिनपर्ने बताउँदै आएको छ । तर उक्त माग अमेरिकालगायतका राष्ट्रहरूले बेवास्ता गर्दै आएका छन् । युक्रेनको नाटोमा सामेल हुने इच्छा स्वीकार गरिएमा त्यसले अन्य सदस्यहरू राष्ट्रहरूलाई पनि रुससँगै युद्धमा तान्न सक्ने पुटिनको चेतावनी छ । कल्पना गर्नुहोस्, युक्रेन नाटोको सदस्य भयो र क्राइमिया पुनः प्राप्त गर्ने सैन्य अभियान सुरु भयो भने के हुन्छ ? हामी नाटोसँग लड्न जाँदै छौं ? पुटिनले भने, पछिल्लो समय यस्तो देखिएको छ । तर उनीहरूले त्यो सोचेकै छैनन् ।युक्रेनले नेटोको सदस्यता लिए रुसलाई मान्य नहुने भन्दै राष्ट्रपति पुटिनले चिन्ता व्यक्त गरेका रुसी सञ्चारमाध्यमले जनाएका छन् । ध्यान दिएर सुन्नुस्, एक सैद्धान्तिक कागजातका अनुसार युक्रेनले सैन्य शक्तिसहित पुनः क्राइमियामा फर्किने योजना बनाइरहेको छ, पुटिनले भने, यो कुरा उनीहरूले खुलेआम नभने पनि गोप्य कागजातमा उल्लेख गरेका छन् । रुसले युक्रेनको दक्षिणी क्राइमिया द्वीपलाई आफ्नो नियन्त्रणमा लिएको र पूर्वी डोनबास क्षेत्रको रक्तपातपूर्ण विद्रोहलाई समर्थन गरेको करिब ८ वर्षपछि युक्रेनमाथि आक्रमणको योजना बनाएको अमेरिकालगायतको आरोप छ । यद्यपि, रुसले त्यसलाई अस्वीकार गरिरहेको छ । युक्रेन सरकार पूर्वी क्षेत्रमा शान्ति पुनःस्थापनाका लागि अन्तर्राष्ट्रिय सम्झौताहरू लागू गर्न असफल भएको रुसको आरोप छ । त्यस क्षेत्रमा हालसम्म कम्तीमा १४ हजार मानिसको ज्यान गइसकेको छ र अधिकांश क्षेत्र रुस समर्थित विद्रोहीको नियन्त्रणमा छन् । विश्वका सबैभन्दा ठूला आणविक हतियारसम्पन्न रुस र अमेरिकाबीचको पछिल्लो तनाव शीतयुद्धपछिकै ठूलो भएको जनाइएको छ । युक्रेन त्यतिबेला भने कम्युनिस्ट सोभियत संघको एक महत्त्वपूर्ण हिस्सा थियो ।यसैबीच, युक्रेनका राष्ट्रपति भोलोदिमिर जेलेन्स्कीले आफ्नो देशमाथि रुसले कुनै पनि आक्रमण गरे युरोपमा पूर्ण मात्राको युद्ध निम्त्याउने चेतावनी दिएका छन् । उनले त्यस्तो अवस्था आएको खण्डमा त्यो निकै दुःखद हुने बताएका बीबीसीले जनाएको छ । रुसले युद्ध नचाहेको भए युक्रेनी सीमाबाट आफ्ना सेना लगिनुपर्ने उनको भनाइ छ । तनाव बढिरहेका बेला बेलायती प्रधानमन्त्री बोरिस जोन्सन हाल युक्रेनको भ्रमणमा छन् । बेलायतले युक्रेनलाई सैन्यलगायतका सहयोगसमेत प्रदान गरिसकेको छ । रुसी आक्रमणलाई युक्रेनी सेनाले सामना गर्ने जोन्सनको भनाइ छ ।"
"दूधको मूल्य बढाइँदै, बिचौलियालाई लिटरमै ३४ रुपैयाँ","(काठमाडौं)  मन्त्रिपरिषद्को सोमबारको बैठकले कच्चा दूधको न्यूनतम मूल्य प्रतिलिटर ५६०४ पैसा निर्धारण गर्यो । उक्त मूल्य ४ प्रतिशत फ्याट र ८ प्रतिशत एसएनएफका आधारमा तोकिएको हो । यसअघि किसानले ३ प्रतिशत फ्याट र ८ प्रतिशत एसएनएफको आधारमा प्रतिलिटर न्यूनतम ४९५२ रुपैयाँ पाएका थिए । सरकारले किसानले पाउने दूधको न्यूनतम मूल्य ६५२ रुपैयाँ बढाइदिएको हो । कच्चा दूधको न्यूनतम मूल्य निर्धारण गरेका छौं । अब किसानले न्यूनतम प्रतिलिटर ५६०४ रुपैयाँ पाउनेछन्, मंगलबार मन्त्रिपरिषद् बैठकका निर्णय सार्वजनिक गर्दै सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले भनेका थिए ।किसानले पाउने मूल्य बढेसँगै अब उपभोक्ता मूल्य पनि बढाउने तयारी भइरहेको छ । उपभोक्ता मूल्य बढाउने सन्दर्भमा कृषि तथा पशुपन्छी विकास मन्त्रालयले दुग्ध विकास संस्थान (डीडीसी) लाई सहकारी, डेरीहरूको लागत अध्ययन गर्न निर्देशन दिइसकेको छ । डीडीसीका कार्ययोजना तथा बजार व्यवस्थापन विभाग प्रमुख सञ्जीव झाका अनुसार मंगलबार मन्त्रालयमा भएको बैठकमा लागत मूल्य यथाशीघ्र अध्ययन गरी प्रतिवेदन बुझाउन निर्देशन दिइएको थियो । कच्चा दूधमा प्रतिलिटर ६ रुपैयाँ ५२ पैसा बढ्दा उपभोक्ता मूल्य कति बढाउने सन्दर्भमा अध्ययन प्रतिवेदन पेस गर्न निर्देशन छ । डीडीसीले ढुवानी संकलन लागत, प्रशोधन, प्याकेजिङ, प्रशासनिक खर्चलगायत अध्धयन गरेर अध्ययन प्रतिवेदन बनाउँछ, उनले भने, जतिसक्दो छिट्टै मन्त्रालयमा पेस गर्छौं । त्यसपश्चात् उपभोक्ता मूल्य तय हुन्छ ।स्रोतका अनुसार बुधबार सार्वजनिक बिदा भए पनि डीडीसीका अधिकारीहरू उपभोक्ता मूल्य बढाउने सन्दर्भमा डेरी उद्योगीसँग छलफलमा थिए । छलफलका क्रममा डेरी उद्योगीहरूले उपभोक्ता मूल्य कम्तीमा १० रुपैयाँ बढाउनुपर्ने दबाब दिएका थिए । हाल ३ प्रतिशत फ्याट र ८ प्रतिशत एसएनएफका आधारमा किसानले न्यूनतम प्रतिलिटर ४९५२ रुपैयाँ पाउँदा डीडीसीले उपभोक्ता मूल्य प्रतिलिटर ७६ रुपैयाँ तोकेको छ । तर, बजारमा सर्वसाधारणले ८० रुपैयाँसम्ममा किन्ने गरेका छन् । किसान र उपभोक्ता मूल्यबीच प्रतिलिटर ३०४८ रुपैयाँको अन्तर छ । हाल डेरी उद्योगीहरूले भनेअनुसार नै प्रतिलिटर १० रुपैयाँ बढाइए उपभोक्ता मूल्य ९० रुपैयाँभन्दा बढी हुने देखिन्छ । त्यसपछि किसान र उपभोक्ता मूल्यको अन्तर लिटरमा कम्तीमा ३३९६ रुपैयाँ हुनेछ ।सरकार जनताको भन्दा बिचौलियाको पक्षमा देखिन्छ । दूध आम उपभोक्तासामु पुर्याउन गुणस्तरमा ध्यान दिँदै मूल्य स्थिर बनाउनु पर्थ्यो । तर, गुणस्तरमा ध्यान दिइएको छैन, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, किसानलाई प्रोत्साहन गर्न अनुदान, सहुलियत दरमा ऋण उपलब्ध गराउनुपर्छ । तर, निहित स्वार्थमा पर्याप्त अध्ययनबिनै गरिएको मूल्यवृद्धि जायज, वैज्ञानिक छैन । सरकारले घोषणा गरेको न्यूनतम मूल्य किसानले पाएनपाएको कुनै अध्ययन छैन । संकलन केन्द्र र उद्योगीको कमिसनको विश्लेषणबिना गरिएको मूल्यवृद्धि केवल उद्योगी र केही सरकारी कर्मचारीको स्वार्थमा भएको तिमिल्सिनाले आरोप लगाए ।उपभोक्ता जागरण अभियानका अध्यक्ष कृष्णप्रसाद भण्डारी मार्सेलीले चुनाव नजिकिँदै गर्दा त्यसको खर्च उठाउन मूल्यवृद्धि भएको आरोप लगाए । बच्चादेखि वृद्धसम्म, बिरामीहरूको लागि अत्यावश्यक वस्तुका रूपमा रहेको दूधको मूल्य बढाउनु गलत भएको उनको ठहर छ । वैकल्पिक उपायको अध्ययन र खोजी नगरी वृद्धि भएको मूल्य किसान र उपभोक्ताको पक्षमा छैन । यसले केवल बिचौलियालाई फाइदा पुग्ने देखिन्छ, भण्डारीले भने, किसान र उपभोक्ता मूल्यबीच धेरै अन्तर छ । स्वार्थमा मूल्य बढाइँदै छ ।यसअघि राष्ट्रिय दुग्ध विकास बोर्डले पुस २६ मै दूधको मूल्य प्रतिलिटर १० रुपैयाँ बढाउन प्रस्ताव गरेको थियो । बोर्डले कृषि तथा पशुपन्छी विकासमन्त्री महेन्द्र राय यादवलाई भेटेर मूल्य बढाउन प्रस्ताव गरेको थियो । प्रस्तावित मूल्यमा किसानले प्रतिलिटर ७ रुपैयाँ र उद्योगीले ३ रुपैयाँ पाउने बोर्डले जनाएको थियो । तर, उपभोक्तावादी संस्थाहरूले विरोध गरेका थिए । त्यसपश्चात् मन्त्री रायले दूधको मूल्यको सन्दर्भमा मन्त्रिपरिषद् बैठकमा प्रस्ताव लगेका थिए । मन्त्रिपरिषद्ले कच्चा दूधको न्यूनतम मूल्य तोकिदिएपछि अहिले पुनः उपभोक्ता मूल्य बढाउन गृहकार्य भएको हो । डीडीसीका सूचना अधिकारी राजेन्द्र अधिकारीले किसानलाई दिइने न्यूनतम भुक्तानी थपिएपछि सहकारी, डेरी र डीडीसीको खर्च स्वतः थपिने बताए । दूध संकलन खर्च, ढुवानी खर्च, प्रशोधन, प्योकजिङ, बजारसम्म ढुवानी, विक्रेता कमिसनसहित अध्ययन गर्दा उपभोक्ता मूल्य प्रतिलिटर १० रुपैयाँसम्म बढ्न सक्ने उनको भनाइ छ । मन्त्रालयले अध्ययन गरेर छिटोभन्दा छिटो प्रतिवेदन मागेको छ । सम्भवतः बिहीबारसम्म उपभोक्ता मूल्यबारे छलफल हुन सक्छ, उनले भने, मन्त्रालयको सहमतिपश्चात् डीडीसीको सञ्चालक समितिले निर्णय गरी मूल्य कार्यान्वयनमा जान्छ ।उनका अनुसार किसानको लागत मूल्य जिल्लागत रूपमा फरकफरक छ । काठमाडौं, पोखरालगायत सहरी क्षेत्रका किसानको लागत मूल्य बढी छ भने तराई क्षेत्र, घाँसको उपलब्धता भएका क्षेत्रमा उत्पादन लागत सस्तो छ ।"
५ महिनामा ५ प्रतिशतले बढ्यो हायर पर्चेज कर्जा,"(काठमाडौं)  चालु आर्थिक वर्ष २०७८७९ को पहिलो ५ महिनामा बैंक तथा वित्तीय संस्थाले सवारीसाधन खरिदका लागि ८ अर्ब २३ करोड ५५ लाख रुपैयाँ थप कर्जा प्रवाह गरेका छन् । गत असारको तुलनामा मंसिरमा यस्तो कर्जा (हायर पर्चेज) ५१ प्रतिशतले बढी हो । योसँगै कुल हायर पर्चेज कर्जा १ खर्ब ६८ अर्ब रुपैयाँ पुगेको छ । गत असारमा १ खर्ब ६० अर्ब रुपैयाँ थियो । गत आर्थिक वर्षको पहिलो ५ महिनामा हायर पर्चेज कर्जा ३३ प्रतिशतले घटेको थियो ।गत साउनदेखि मंसिरसम्म निजीभन्दा सार्वजनिक सवारीसाधन खरिदका लागि बैंक तथा वित्तीय संस्थाले धेरै कर्जा प्रवाह गरेको देखिन्छ । तथ्यांकअनुसार व्यावसायिक प्रयोजनका लागि लिइएको हायर पर्चेज कर्जा ६७ प्रतिशतले र निजी प्रयोजनका लागि लिइएको हायर पर्चेज कर्जा प्रवाह २ प्रतिशतले मात्र बढेको छ ।कोरोना महामारी रोकथाम गर्न निषेधाज्ञा जारी भएकाले गत आर्थिक वर्षमा हायर पर्चेज कर्जाको माग कम भए पनि यो वर्ष अवस्थामा सुधार आएकाले यस्तो कर्जा प्रवाह बढेको नाडा अटोमोबाइल्स एसोसिएसन अफ नेपालका अध्यक्ष ध्रुव थापाले बताए । निषेधाज्ञाका कारण गत वर्ष दुईपाङ्ग्रे सवारीसाधन (मोटरसाइकल, स्कुटर) को माग अत्यधिक बढेको थियो । यो वर्ष भने तिनको माग कम छ, उनले भने, बरु चारपाङ्ग्रे सवारीसाधनको माग धेरै छ । चालु आर्थिक वर्षको ५ महिनासम्म हायर पर्चेज कर्जा बढे पनि राष्ट्र बैंकले गरेको पछिल्लो व्यवस्थाले सवारीसाधनको माग घट्ने उनले बताए । राष्ट्र बैंकले अब गाडी र मोटरसाइकल आयात गर्दा प्रतितपत्र (एलसी) खोल्दा ५० प्रतिशत नगद मार्जिन राख्नुपर्ने व्यवस्था गरेको छ । यो व्यवस्थाले आयात कम हुने र सवारीसाधनको मूल्य पनि बढ्ने दाबी उनको छ ।यस्तै, राष्ट्र बैंकले हायर पर्चेज कर्जा दिने कम्पनीहरूलाई लगानी दिन सक्ने सीमा पनि तोकेको छ । हायर पर्चेज कर्जा दिने कम्पनीलाई स्वीकृति दिने नीतिगत एवम् प्रक्रियागत व्यवस्था, २०७० (तेस्रो संशोधन, २०७८) मार्फत राष्ट्र बैंकले उक्त व्यवस्था गरेको हो । त्यस्ता कम्पनीहरूले हायर पर्चेज कर्जा प्रवाह गर्दा धितोको मूल्यको बढीमा ८० प्रतिशतसम्म मात्र कर्जा प्रवाह गर्न पाउनेछन् । यसअघि यस्तो सीमा तोकिएको थिएन । जसअनुसार कम्पनीहरूले धितोको शतप्रतिशतसम्म पनि कर्जा प्रवाह गर्दै आएका थिए ।हायर पर्चेज कर्जा प्रवाह गर्न पाउने कम्पनीहरूले अब बढीमा ४ प्रतिशत औसत ब्याज अन्तर (स्प्रेड) कायम गर्नुपर्नेछ । यसअघि कर्जामा ३ प्रतिशत ब्याजअन्तर कायम गर्नुपर्ने व्यवस्था थियो । त्यतिबेला ती कम्पनीहरूले कुनै एक बैंक तथा वित्तीय संस्थाबाट आफूले लिएको कर्जाको ब्याज र आफूले हायर पर्चेजमा प्रवाह गर्ने कर्जाको ब्याजअन्तर ३ प्रतिशत कायम गर्नुपर्ने व्यवस्था थियो । अब हायर पर्चेज कर्जा प्रवाह गर्ने कम्पनीले सबै बैंक तथा वित्तीय संस्थाबाट ल्याएको कर्जाको औसत ब्याजदरका आधारमा बढीमा ४ प्रतिशत ब्याजअन्तर कायम गर्नुपर्ने भएको हो ।कम्पनीले ऋण तथा सापटी लिई कर्जा प्रदान गरेको अवस्थामा यसरी प्राप्त गरेको ऋण तथा सापटीमा दिनुपर्ने औसत ब्याजदरमा ४ प्रतिशतभन्दा बढी नहुने गरी हायर पर्चेज कर्जामा औसत ब्याजदर अन्तर कायम गर्नुपर्नेछ, राष्ट्र बैंकको निर्देशनमा उल्लेख छ । यस्तै, कम्पनीले एउटै ग्राहक, फर्म, कम्पनी वा समूहलाई प्रदान गर्न सक्ने कर्जाको सीमा अघिल्लो त्रैमासको खुद सम्पत्ति (नेटवर्थ) को बढीमा ३० प्रतिशतसम्म कायम गरिएको राष्ट्र बैंकले जनाएको छ ।हायर पर्चेज कम्पनीले ग्राहकबाट किस्ता रकम असुल हुन नसकी बक्यौता रहेमा, त्यस्तो किस्ता रकम ६ महिनाभन्दा बढी अवधिले भाखा नाघेमा बक्यौता किस्ता रकमलाई शंकास्पद कर्जामा वर्गीकरण गरी ५० प्रतिशत नोक्सानीको व्यवस्था गर्नुपर्नेछ, निर्देशनमा भनिएको छ, किस्ता रकम एक वर्षभन्दा बढी अवधिले भाखा नाघेमा सम्पूर्ण कर्जा रकमलाई खराब वर्गमा वर्गीकरण गरी शतप्रतिशत कर्जा नोक्सानी व्यवस्था कायम गर्नुपर्नेछ । शंकास्पद तथा खराब वर्गमा वर्गीकरण गरिएका कर्जालाई निष्क्रिय कर्जा भनिने र यस्तो अवस्थामा ब्याज रकमको लेखांकन नगद प्राप्तिका आधारमा गर्नुपर्ने पनि निर्देशनमा उल्लेख छ । यस्तै, हायर पर्चेज कर्जा प्रवाह गर्ने कम्पनीको प्रबन्धपत्र तथा नियमावली संशोधन गर्दा राष्ट्र बैंकबाट स्वीकृति लिनुपर्ने व्यवस्था पनि गरिएको छ ।"
अन्तरनेटवर्क कल र एसएमएस शुल्क घट्यो,"काठमाडौं (कास) नेपाल टेलिकमका ग्राहकले अर्को सेवा प्रदायकको नेटवर्कमा भ्वाइस कल गर्दा वा एसएमएस पठाउँदा अब कम शुल्क लाग्ने भएको छ । नेपाल दूरसञ्चार प्राधिकरणले मंगलबारबाट लागू गरेको अन्तरआबद्धता निर्देशिका २०७६ मा एउटा सेवा प्रदायकको नेटवर्कका ग्राहकले अर्को नेटवर्कका ग्राहकलाई कल गर्दा लाग्ने शुल्क परिमार्जन गरिएको छ ।टेलिकमका अनुसार अब कम्पनीको तारवाला फोनबाट अर्को सेवा प्रदायकको मोबाइलमा कल गर्दा प्रतिमिनेट एक रुपैयाँ १० पैसा लाग्नेछ । कम्पनीको जीएसएम, सीडीएमए र सीफोन पोस्टपेडबाट अर्को सेवा प्रदायकको नेटवर्कमा कल गर्दा प्रतिमिनेट एक रुपैयाँ ८ पैसा लाग्नेछ । जीएसएम, सीडीएमए र सीफोन प्रिपेड सेवाबाट अर्को सेवा प्रदायकको नेटवर्कमा कल गर्दा प्रतिमिनेट एक रुपैयाँ ६२ पैसा लाग्ने टेलिकममा प्रवक्ता राजेश जोशीले जानकारी दिए ।जीएसएम तथा सीडीएमए सेवाको पोस्टपेड र प्रिपेडबाट अन्य सेवा प्रदायकको नेटवर्कमा एसएमएस पठाउँदा प्रतिसन्देश एक रुपैयाँ १० पैसा लाग्ने भएको छ । अन्तरआबद्धता शुल्क लागू भएपछि नेपाल टेलिकम, एनसेल तथा स्मार्टसेलबाट अन्य सेवा प्रदायकमा गरिने फोनको शुल्क झन्डै ४४ पैसा सस्तो भएको हो । यसअघि नेपाल टेलिकमको प्रिपेड सिमबाट अन्य नेटवर्कमा कल गर्दा प्रतिमिनेट २ रुपैयाँ लाग्ने गरेको थियो भने पोस्टपेडबाट कल गर्दा एक रुपैयाँ ५० पैसा लाग्थ्यो ।२०७६ चैतबाट लागू गर्ने भनिएको टेलिकम कम्पनीहरूको अन्तरआबद्धता शुल्क झन्डै २ वर्षपछि मात्रै कार्यान्वयनमा आएको हो । सेवा प्रदायकले पटकपटक समय माग गर्दै आएका कारण मिति सर्दै आएको थियो ।"
दुबई एक्स्पोमा नेपालीसहितका श्रमिकमाथि विभेद,"(काठमाडौं)  संयुक्त अरब इमिरेट्स (यूएई) ले आयोजना गरेको दुबई एक्स्पो मा कार्यरत नेपालसहित विभिन्न मुलुकका आप्रवासी श्रमिकमाथि विभेद हुनाका साथै बाध्यकारी श्रममा लगाएका तथ्यहरू मंगलबार सार्वजनिक भएको छ । लन्डन मुख्यालय रहेको अन्तर्राष्ट्रिय मानवअधिकारवादी संस्था इक्विडेमले दुबई एक्स्पोमा कार्यरत नेपाली, भारतीय, अफ्रिकीलगायत श्रमिकसँग ६ महिनासम्म गोप्य अन्तर्वार्ता गरेर श्रमिकमाथि भएको विभेद र बाध्यकारी श्रमका प्रमाणसहित तथ्यहरू सार्वजनिक गरेको हो ।यूएईले नेपालसहित विश्वभरिका १ सय ९२ मुलुकमा आफ्नो संस्कृति, व्यापार र नयाँ प्रविधिलाई बढावा दिन भन्दै १ अक्टोबर २०२० देखि ३१ मार्च २०२२ सम्मका लागि एक्स्पो आयोजना गरिरहेको छ । जसबाट झन्डै ७ विलियन डलरको व्यापार गर्ने उसको लक्ष्य छ । एक्स्पोको अवधि कोभिड१९ महामारीका कारण एक वर्ष थपिएको छ । अबको ६ महिनामा २ करोड ५० लाख जनाले एक्स्पो भ्रमण गर्ने अनुमान गरिएको छ । श्रमिकमाथि जातीय विभेद र धम्की, बाध्यकारी श्रमजन्य अभ्यासहरू, गैरकानुनी भर्ना शुल्क, पारिश्रमिक र सुविधाका रकमहरू भुक्तानी नदिने, राहदानी जफत गर्ने र गुनासो सुनुवाइ गर्ने संयन्त्रको पहुँचमा असहजता वा अनिच्छा देखाउने गरेको पाइएको इक्विडेमले जनाएको छ । आधुनिक एवं अन्तर्राष्ट्रिय मापदण्डबमोजिमको वातावरण बनाउने भनी यूएईले गरेको घोषणा र आप्रवासी श्रमिकहरूको नियतिका रूपमा रहेको जातीय विभेद तथा बाध्यकारी श्रमका अभ्यासहरूका बीचमा ज्यादै ठूलो दूरी रहेको तथ्य उजागर भएको छ, इक्विडेमका प्रमुख कार्यकारी अधिकृत मुस्तफा कादरीले भने, उजुरी दर्ता गर्ने सम्बन्धमा एक्स्पोका आयोजकहरूले राष्ट्रिय कानुन तथा संयन्त्रभन्दा उन्नत मापदण्डहरू बनाएका भए पनि रोजगारदाता वा राज्यका निकायहरूबाट सजाय भोग्नुपर्ने त्रासका कारण श्रमिकहरू बोल्नसमेत ज्यादै डराउने गरेको पाइएको छ ।एक्स्पोमा कार्यरतमध्ये कान्तिपुरको सम्पर्कमा आएका नेपाली श्रमिकहरूले आफूहरूको करारपत्र बदली भइरहेको बताएका छन् । दोहोरो करारपत्र अझै हटेको छैन । नेपालमा जुन तलबमा काम गर्ने भनेर म्यानपावर कम्पनीले पठाएको छ । यहाँ आएपछि न्यूनतम तलबमा फेरबदल गरिएको छ, एक्स्पोमा सफाइ कर्मचारीका रूपमा कार्यरत एक नेपाली श्रमिकले भने, हामीले पैसा पनि एक लाख ५० हजार रुपैयाँ तिर्नुपर्यो ।यूएई सरकारले एक्स्पोको निर्माणस्थल बनाउनेदेखि हाल सेवा दिने श्रमिकका लागि छुट्टै श्रमिक कल्याणकारी मापदण्ड जारी गरेको थियो । त्यसअनुसार रोजगारदाता कम्पनीले श्रमिकहरूलाई सुविधा भने उपलब्ध गराएका छैनन् । एक्स्पोमा निर्माणकार्यमा मात्रै ५० वटा कम्पनीले २ हजार सप्लाई कम्पनीमार्फत ४० हजार श्रमिकलाई लगाएका थिए । हाल सुरक्षा गार्ड, सफाइ, विभिन्न सेवा क्षेत्रमा गरी हजारौं श्रमिक कार्यरत छन् ।यूएई सरकारले भने रोजगारीको मापदण्डलाई बढाउन यो खालको विश्व व्यापार मेला एक विशेष अवसर भएको बताएको थियो । त्यसका लागि एक्स्पोमा आबद्ध कम्पनीहरूले पालना गर्नुपर्ने श्रमिक कल्याणकारी नीति लागू गरिएको जनाएको छ । जसअनुसार यसमा आबद्ध हुने रोजगारदाता कम्पनीहरूले शून्य लागत र निष्पक्ष रूपमा श्रमिकको भर्ना गर्नुपर्ने, श्रमिकलाई रोजगारीको सर्त र अवस्थाबारे बुझाउनुपर्ने, बिनाभेदभाव समान ढंगको व्यवहारको सुनिश्चित गर्नुपर्ने, श्रमिकको सुरक्षा र आत्मसम्मानमा आँच आउन नदिनुका साथै दुर्व्यवहार नगर्ने, व्यक्तिगत कागजातहरू आफैंसँग राख्न पाइने अधिकारको सम्मान, समयमा नै तलब र सुविधाहरू भुक्तानी गर्ने, डरत्रासबिना नै कानुनी अधिकारको अभ्यास गर्न अनुमति दिने, सुरक्षा र स्वस्थकर श्रम गर्ने वातावरण बनाउनेलगायत अभ्यास गर्नुपर्ने थियो ।भिसा सर्भिस एजेन्टका रूपमा मसँगै स्थानीय नागरिक पनि काम गर्छन् । उसलाई मासिक १६ हजार दिनार तलब दिन्छ । जब त्यही कुर्सीमा बसेर उसले गर्ने काम गर्छु भने मैले जम्मा ८ सय दिराम मात्रै पाउँछु, एक नेपाली सुरक्षा गार्डले भने, यो त ठूलो विभेद हो नि । यूएईमा कार्यरत श्रमिकहरूमाथि निरन्तर शोषण भइरहेको भन्दै पछिल्लो समयमा निरन्तर अन्तर्राष्ट्रिय रिपोर्टहरू सार्वजनिक भइरहेका छन् । यस्ता रिपोर्टले यूएईलाई श्रमिकको हितको पक्षमा काम गर्न दबाब बढाइरहेको छ । गत सेप्टेम्बरमा युरोपेली संसद्ले यूएईले विदेशी श्रमिकमाथि अमानवीय व्यवहार गरेको भन्दै दुबई एक्स्पोमा हिस्सा लिन नसक्ने जनाएको थियो । त्यस्तै, नोभेम्बरमा अन्तर्राष्ट्रिय ट्रेड युनियन महासंघ (आईटीयूसी) की महासचिव शरन बरोले दुबई एक्स्पोले सरकार, अन्तर्राष्ट्रिय संगठन, व्यापारी र एक्स्पोमा आबद्ध भएकाहरूबाट आधुनिक दास बनाउने जोखिम बढाएको भन्दै अन्तर्राष्ट्रिय समुदायको ध्यानाकर्षण गराएकी थिइन् ।यूएईले भने आगामी ५० वर्षको श्रम बजारलाई ध्यान दिँदै घोषणा गरेको नयाँ श्रम कानुनलाई मंगलबार (माघ १९) देखि कार्यान्वयनमा ल्याएको छ । इक्विडेमले यूएईले संरक्षणको औपचारिकता र बाध्यकारी श्रमजन्य अभ्यासको बीचमा रहेको दूरीलाई सम्बोधन गर्नुपर्ने जनाएको छ । इक्विडेमका प्रमुख कार्यकारी अधिकृत कादरीले व्यवसायीहरूले श्रमिक संरक्षणका मापदण्डहरू पालना नगर्ने समस्याको सुधार राज्यका निकायहरूमा विद्यमान कार्यान्वयन पक्षको कमजोरीका बीच सम्भव नभएको दाबीसमेत गरेका छन् । इमिरेट्समा ट्रेड युनियनलाई अझै पनि गैरकानुनी मानिँदा आफ्ना चुनौतीहरूका बारेमा बोल्दा प्रतिशोध खेप्नुपर्ने वा रोजगारी नै गुमाउनुपर्ने जस्ता भयको सामनाबेगर प्रतिनिधित्व गर्न पाउनुपर्ने अधिकारबाट श्रमिकहरू वञ्चित भएका छन्, कादरीले भनेका छन्, श्रम मापदण्डको कार्यान्वयन पक्षको अनुगमनका लागि स्रोत साधन उपलब्ध रहेको र राष्ट्रिय श्रम संयन्त्रहरूको भन्दा पनि उन्नत श्रम मापदण्ड लागू गरिएको भनिएको दुबई एक्स्पो २०२० मा कार्यरत महिला र पुरुषहरूमाथि यदि शोषणपूर्ण अभ्यासहरू भए भने बाध्यकारी श्रम र अन्य प्रकारका शोषणका जोखिमहरूका बारेमा व्यापक रूपमा यूएईमाथि प्रश्नहरू उठ्नुपर्छ ।इक्विडेमले यूएईलाई श्रमिकमाथिको विभेदलाई निषेध गर्न प्रभावकारी कानुन कार्यान्वयन र समान कामका लागि समान पारिश्रमिक लागू गर्न, एक्स्पोमा कार्यरत आप्रवासी श्रमिकमाथि शोषणमा संलग्न व्यक्ति तथा संस्थालाई अन्तर्राष्ट्रिय मानवअधिकार मापदण्डबमोजिमको कानुनी दायरामा ल्याउन आह्वान गरेको छ । उसले कम्पनीहरूले आप्रवासी श्रमिकहरूको पारिश्रमिकमा अस्थायी वा स्थायी तवरले कटौती गर्न पाउनेसम्बन्धी नियमलाई खारेज गर्नुका साथै ट्रेड युनियन खोल्ने जस्ता श्रमिकहरूको अधिकारको सुनिश्चित गर्न नयाँ कानुन पारित गर्न पनि भनेको छ ।"
चीन जोड्ने प्रसारण लाइन डबल सर्किट बनाइने,"(काठमाडौं)  चिनियाँ परियोजना बेल्ट एन्ड रोड इनिसिएटिभ (बीआरआई) अन्तर्गत निर्माण हुने भनिएको रातामाटेरसुवागढीकेरुङ ४ सय केभी अन्तरदेशीय प्रसारण लाइनको केही हिस्सा डबल सर्किट बनाइने भएको छ । प्रसारण लाइनलाई यसअघि तय भएको रुट नेपाल विद्युत् प्राधिकरणले परिवर्तन गरेपछि एकै ठाउँमा २ वटा आयोजना परेका थिए । चिलिमे हबबाट रातामाटेसम्म ४ सय केभी र २२० केभीका छुट्टाछुट्टै प्रसारण लाइनका आयोजना बनाउनका लागि अध्ययन भइरहेको थियो । तर एकै ठाउँ एकै प्रकृतिका दुई आयोजना बनाउनुभन्दा रातामाटेरसुवागढीकेरुङ ४ सय केभी अन्तरदेशीय प्रसारण लाइनलाई नै डबल सर्किट बनाएर लैजाने निर्णय प्राधिकरणले गरेको आयोजना प्रमुख कोमलनाथ आत्रेयले जानकारी दिए ।त्रिशूली थ्रीबी हबबाट रातामाटेसम्म आउने छुट्टै २२० केभीको प्रोजेक्ट थियो । त्यसलाई पनि हामीले ४ सय केभी लाइनबाटै ल्याउने निर्णय गरेका छौं, आत्रेयले भने, एउटै ठाउँबाट २ वटा प्रसारण लाइन बनाउँदा राइट अफ वे, जग्गा मुआब्जा र निर्माणका लागि खर्च बढी हुने भएपछि अन्तरदेशीय प्रसारण लाइनलाई डबल सर्किट बनाउन लागिएको हो ।अब त्रिशूली थ्रीबी हबदेखि रातामाटेसम्मको २६ किलोमिटर प्रसारण लाइनका विद्युत् टावरमा माथि ४ सय केभी र तल २२० केभी क्षमताका लाइनहरू जडान गरिनेछन् । चिलिमेबाट त्रिशूली थ्रीबी हबसम्म छुट्टै प्रसारण लाइन बनिरहेकाले त्रिशूली बेसिनका आयोजनाहरूबाट उत्पादित बिजुली राष्ट्रिय प्रसारण लाइनमा जोड्न समस्या नहुने पनि आत्रेयले दाबी गरे । त्रिशूली बेसिनमा अपर त्रिशूली थ्रीए, अपर त्रिशूली थ्रीबी, अपर त्रिशूली१, सान्जेन, रसुवागढी र निजी क्षेत्रका अरू केही आयोजनाहरूसमेत बनिरहेका छन् ।प्राधिकरणले केही समयअघि मात्र चीन जोड्ने प्रसारण लाइनको रुट परिवर्तन गरेको थियो । प्राविधिक रूपमा पनि पुरानो रुट लामो पर्ने भन्दै प्राधिकरणले लाङटाङ राष्ट्रिय निकुञ्ज भएर नयाँ रुटको सम्भाव्यता अध्ययन गरेको हो । यसअघि निर्धारित रुटमा भौगोलिक विकटताका कारण पहुँचमार्ग निर्माण र सामान ढुवानी गर्न समस्या हुने ठानिएको थियो । तर अहिले प्रसारण लाइन १० किमि घना जंगल र मध्यवर्ती क्षेत्रसमेत गरेर निकुञ्जभित्रको कुल २६ किमि बाटो भएर निर्माण गर्ने गरी सर्वेक्षण गरिएको छ । यसरी रुट परिवर्तन गर्दा प्रसारण लाइन ५ किमि छोटो पर्ने र १ अर्ब रुपैयाँ लागत घट्ने अनुमान गरिएको प्राधिकरणले जनाएको छ । यसअघि तय भएको रुटमा २ सय १४ वटा विद्युत् टावर लाग्ने अनुमान गरिएकामा नयाँ रुटमा १ सय ७१ वटा टावर मात्रै बनाइने छन् ।चीनसँगको विद्युत् व्यापारका लागि कोसेढुंगाका रूपमा हेरिएको यो प्रसारण लाइनको विस्तृत परियोजना प्रतिवेदन (डीपीआर) र वातावरणीय प्रभाव मूल्यांकन (ईआईए) लगायत काम भने टुंगिएका छैनन् । आयोजनाको डीपीआर बनाउने जिम्मा चिनियाँ सरकारी स्वामित्वको कम्पनी स्टेट ग्रिड कर्पोरेसन अफ चाइना (एसजीसीसी) र नेपाल विद्युत् प्राधिकरणले पाएका छन् भने ईआईएको काम एनईए इन्जिनियरिङ कम्पनीले गरिरहेको छ । तर कोरोना महामारीको कारण देखाउँदै डीपीआर र ईआईए दुवै काम अझै टुंगिन सकेको छैन ।स्टेट ग्रिड र विद्युत् प्राधिकरणका प्रतिनिधि सम्मिलित संयुक्त प्राविधिक समूह (जेटीजी) ले सन् २०१८ मै डीपीआर बनाइसक्ने भनिए पनि लामो समयदेखि यसको बैठकसमेत बस्न सकेको छैन । स्टेट ग्रिड र प्राधिकरणबीच २०१८ जुनमा आयोजना विकाससम्बन्धी साझेदारी सम्झौता (पीडीए) भएको थियो । २ वर्षका लागि भएको पीडीए सम्झौतासमेत नवीकरण हुन सकेको छैन । पीडीए नवीकरण गर्न दुवै पक्षबीच सहमति भए पनि बैठक बस्न नसक्दा लामो समयदेखि रोकिएको हो । यस विषयमा परराष्ट्र मन्त्रालयमार्फत चिनियाँ पक्षसँग जानकारी मागिएको र चीनको नयाँ वर्ष तथा उसले आयोजना गर्न लागेको ओलम्पिकका कारण जवाफ पाउन ढिलाइ भएको पनि आयोजना प्रमुख आत्रेयले बताए ।बीआरआईमा सहभागी हुन नेपालले सन् २०१७ मे १२ मा सहकार्यका लागि सम्झौता गरेसँगै यो प्रसारण लाइन निर्माण सुरु भएको थियो । तर बीआरआईअन्तर्गतका आयोजना कार्यान्वयनमा ढिलाइका कारण यो प्रसारण लाइन निर्माणको काम पनि निकै सुस्त देखिन्छ । स्टेट ग्रिड र प्राधिकरणबीच भएको पीडीएअनुसार प्रसारण लाइन निर्माणका लागि ९ करोड ६७ लाख ९० हजार (९६७९ मिलियन) अमेरिकी डलर लागत अनुमान गरिएको थियो ।"
गहुँ पसाउने बेला छैन मल,"(लुम्बिनी)  रूपन्देहीको सम्मरीमाई४ का अशोक त्रिपाठीले १० बिघा खेतमा लगाएको गहुँमा युरिया छर्न पाएका छैनन् । सहकारीमा मल छैन । कृषि सामग्री कम्पनीले नदिएको भन्दै सहकारीले फर्काउने गरेपछि उनी दिक्क छन् । जिल्लाको सीमा क्षेत्रका किसानले भारतबाट मल ल्याएर अभाव टार्न खोजे पनि प्रशासनले कडाइ गर्दा सम्भव नभएको उनले गुनासो गरे । वर्षभरिको खाद्यान्न उत्पादनमा कमी आए परिवार पाल्न समस्या हुने उनको भनाइ छ । गहुँ उत्पादन गरेर बिक्री गरेपछि लत्ताकपडा जोहो हुने उनी बताउँछन् ।पश्चिम नवलपरासीको सुस्ता गाउँपालिका२ का पप्पु गुप्ता पनि मल नपाएपछि छटपटिरहेका छन् । मल खरिद गर्न घरबाट १५ किमि दूरीमा रहेको भारतीय बजार नगई नहुने स्थिति आएको उनले बताए । डेढ बिघा जमिनमा लगाएको गहुँ बालीका लागि युरिया र डीएपी चाहिन्छ, उनले भने, साझामा मल कहिले आउँछ भन्ने नै थाहा छैन रे, अब कसो गरूँ ? गहुँमा अहिले पानी पटाएको र पसाउन लागेकाले युरिया अत्यन्तै आवश्यक रहेको उनले सुनाए । भारतीय बजारमा केही महँगो पर्ने र चोरीपैठारी गरी ल्याएको मल बिग्रेको भए झनै अप्ठ्यारोमा पर्ने त्रास रहेको उनले बताए । कपिलवस्तुका हेमन्त चौधरीले ३० बिघा जमिनमा गहुँ खेती गरेका छन् । मल नपाएर बाला नलाग्ने चिन्ताले अहिले सताइरहेको उनको भनाइ छ । बाली बिक्री गरी केही रकम कमाउने ध्येयले कृषि गरेका उनले सहकारीबाट पाइने तीन बोरा मलले छेउ नलाग्ने बताए । ३५ बोरा युरिया चाहिनेमा ३ बोरा ट्रिप मिलाएर पाइन्छ, उनले भने, भारतीय बजार पनि कति धाउनु भनेर नछरी बसेको छु । आफूमात्र नभई स्थानीय किसान सबैका खेतमा पसाउँदै गरेको गहुँले युरिया चाहिएअनुरूप नपाएको चौधरीको गुनासो छ । अर्घाखाँचीको सन्धिखर्क नगरपालिका१० का किसान हरि आचार्यले ८ रोपनीमा छरेको गहुँको बिजोग भएको छ । पसाउनै लागेको गहुँमा मल हाल्न नपाएपछि गहुँ बाली नफस्टाउने उनले बताए । नलगाम् भने खाने के ? लगाउँदा मल नै नपाइने, उनले भने, किसान हुनु सधैंको पिरलो काम रहेछ । हरेक खेतीमा चाहिने मलकै लागि हारगुहार गर्नुपर्ने र त्यति गर्दा पनि नपाइने उनको गुनासो छ । पछिल्लो समय आएको मल बिग्रिएको परेकाले नपाएको सुनेको उनले बताए । उनलाई गहुँसँगै गरेको घाँसखेतीका लागि ३ बोरादेखि १२ बोरासम्म युरिया मल चाहिन्छ । मल पाउन भने सकस रहेको उनको भनाइ छ । धान र गहुँको सिजनमा मल अभाव भएको यो पहिलोपटक भने होइन । प्रत्येक वर्ष किसानलाई मल र बीउकै सास्ती हुन्छ । लुम्बिनी प्रदेशका किसानले आफूहरूलाई चाहिएका बेला पर्याप्त मल कहिल्यै पनि नपाएको गुनासो गर्दै आएका छन् । एकपटकको खेतीमा ह्वार्र मल आए जस्तो हुने र त्यसैमा हारालुछ गर्दा मल नै आवश्यकताअनुसार नपाइने उनीहरूको भनाइ छ । मल पाइने भनी तोकिएका सहकारी, एग्रोभेटमा कम मल आउने, आएको मलमा महँगो रकम लाग्ने र पुग्ने जति नपाइने भएकाले भारतसँग सीमा जोडिएका पालिकाका स्थानीय पारि गई मलका बोरा ल्याउने गर्छन् । उनीहरू मल आयात गर्न चोर बाटो प्रयोग गर्ने गर्छन् । अहिले कम्पनीमा युरिया, डीएपी र पोटास मल एक बोरा पनि मौज्दात नरहेको कृषि सामग्री कम्पनी लिमिटेड भैरहवाका इन्चार्ज पुण्य घिमिरेले जानकारी दिए । किसानले पछिल्लोपटक टप प्लेसिङ (पानी पटाएपछि छरिने मल) पाएको र मल सकिएको एक साताभन्दा बढी भइसकेको उनले बताए । ५० हजारटन मल आउने भनी टेन्डर भइसकेको छ, उनले भने, मल आउने मुख्य गन्तव्य चीनमा बिदा भएका कारण अरू देशमा समेत सप्लाई रोकिएको रहेछ । चीनदेखि मल उत्पादन भई भारत, नेपाललगायत अन्यत्र जाने भएकाले चीनमै उत्पादन रोकिएको र स्टकमा रहेको मल पठाउने वातावरण बिदाका कारण नभएकाले यहाँ मल अभाव भएको उनले बताए ।"
एनसेलले ल्यायो ननस्टप टाइम प्याक,"काठमाडौं (कास) एनसेलका ग्राहकले अब आफ्नो मोबाइल डेटा आवश्यकता पूरा गर्न विभिन्न समयसीमा भएका टाइम प्याकहरू लिन सक्ने भएका छन् । एनसेल आजियाटाले ननस्टप टाइम प्याक ल्याएको छ, जसमा ग्राहकले १५ मिनेट र २ घण्टाका लागि डेटा सेवा लिन सक्छन् । कम्पनीले हाल १ घण्टाका लागि डेटा प्याक उपलब्ध गराउँदै आएको छ । नयाँ योजनाअनुसार ग्राहकले करसहित १० रुपैयाँमा १५ मिनेटको डेटा प्याक पाउनेछन् । त्यसैगरी, २ घण्टाको डेटा प्याक ३० रुपैयाँमा लिन सक्नेछन् । यी प्याकहरू लिँदा ग्राहकले १ एमबीपीएस गतिमा मोबाइल इन्टरनेट सेवा पाउने कम्पनीले जनाएको छ । एस्ट्रिक्स् १७१२३ ह्यास डायल गरी वा एनसेल एप, वेबसाइट वा नजिकैको एनसेल आउटलेटबाट यी डेटा प्याकहरू लिन सकिनेछ ।"
एकै गाउँबाट २ करोडको अदुवा बिक्री,"बिक्री नभएपछि सुठो बनाइँदै बन्गाडकुपिण्डे९ सेराका भद्रबहादुर बुढाथोकीले भने अदुवा बिक्री नभएपछि सुठो बनाउन थालेका छन् । सात रोपनीमा अदुवा लगाएका उनले झन्डै १० टन अदुवा फलाएका छन् । बिक्री नै हुँदैन, उनले भने, अहिलेसम्म ५ क्विन्टल अदुवा मात्र बिक्री भयो, बाँकी अदुवा सुठो बनाउन थालेको छु । बाहिरबाट खरिदकर्ता नआएपछि स्थानीय गल्ला व्यापारीले पनि २२ रुपैयाँ प्रतिकिलोभन्दा बढी भाउ दिन चाहेका छैनन् । बाग्चौर नगरपालिका२ खरिबोटका किसान सुरेश ओलीले पनि आफूले उत्पादन गरेको झन्डै ६० क्विन्टल अदुवा सुठो बनाउने तयारी गरेका छन् । कोरोनाको महामारीका कारण बाहिरबाट खरिदकर्ता नआएपछि समस्या भएको उनको भनाइ छ । घाटा खाएर पनि कसरी बिक्री गर्नु ? उनले भने, स्थानीय व्यापारीले २२ रुपैयाँभन्दा बढी भाउ दिनै मान्दैनन् । आफूहरूले वर्षौंदेखि व्यावसायिक अदुवा खेती गरे पनि व्यापारीले आफैं भाउ तोक्दा किसान मर्कामा परेको उनको गुनासो छ । यो वर्ष भारतमा अदुवाको माग धेरै नभएपछि व्यापारी आउन नमानेको उनले बताए ।खरिदकर्ता नआएपछि उत्पादन गरेको अदुवा कुहिने डरले किसानहरूले सुठो बनाएका हुन् । खरिदकर्ता नआएका कारण ३ वर्षयता अदुवा बिक्री गर्न समस्या भएको सिद्धकुमाख गाउँपालिकास्थित दहका धनबहादुर बस्नेतको भनाइ छ । खाद्यबाली लगाउन छाडेर अदुवाखेती गरियो, उनले भने, अदुवाले राम्रो भाउ नपाएपछि जीविकोपार्जनमा समस्या भएको छ ।"
एमसीसीमा एमाले यता न उता,"(काठमाडौं)  अहिले मुलुकमा सर्वाधिक चर्चाको विषय बनेको एमसीसी मुद्दामा प्रमुख प्रतिपक्षी दल एमालेले कुनै आधिकारिक धारणा बनाएको छैन । सरकारको नेतृत्वमा रहँदा एमसीसी अनुमोदन गराउन कसरत गरेका एमाले अध्यक्ष केपी ओली अहिले एमसीसीलाई घरेलु राजनीतिको दाउपेचमा उपयोग गर्न प्रयासरत छन् । सत्ताको नेतृत्वमा रहेको कांग्रेस एमसीसी अविलम्ब पारित गराउने पक्षमा छ भने माओवादी केन्द्र र एकीकृत समाजवादी यथास्थितिमा अनुमोदन नगर्ने अडानमा छन् ।पछिल्लो समय पार्टी विभाजनमा भूमिका खेलेको आरोप लगाउँदै एमालेले सभामुख अग्नि सापकोटाको राजीनामा र माधव नेपालसहितका १४ सांसदमाथि कारबाहीको सूचना टाँस हुनुपर्ने माग राखेर संसद् अवरोध गर्दै आएको छ । संसद् अवरुद्ध गर्दै आएको एमालेले एमसीसी अनुमोदन गर्ने वा नगर्नेबारे स्पष्ट केही भनेको छैन । अहिले सत्तापक्ष नै अलमलमा छ, त्यो संसद्मा ल्याउँछ कि ल्याउँदैन भन्ने कुरामा स्पष्ट नभई हामीले अनुमोदन गर्ने कि नगर्ने भनेर हतारिन आवश्यक छैन, एमाले उपाध्यक्ष युवराज ज्ञवालीले भने, निर्णय गर्नैपर्ने भयो भने त्यतिबेला पार्टी सचिवालय, स्थायी कमिटीमा छलफल होला ।ओलीले एमसीसीमा अहिले लिइरहेको अलमलको नीति रणनीतिक रहेको एमालेकै एक पदाधिकारी बताउँछन् । निर्णायक बिन्दुमा हामी एमसीसी पारित गर्न सक्छौं तर अहिले यही मुद्दामा गठबन्धनको एकमुष्ट धारणा के हो भन्ने स्पष्ट हुन जरुरी छ, ती पदाधिकारी भन्छन्, त्यसैले अहिले पार्टीले वारपारको धारणा बनाएको छैन । गठबन्धनको नीति हेर्ने र एमालेले कदम चाल्ने उनले बताए । यही विषयले वर्तमान गठबन्धन भत्किएमा राजनीति थप सहज हुने एमालेको मनोविज्ञान छ ।ओली अहिले मौन बस्नुका पछाडि उत्तरी छिमेकीको भूमिका पनि रहेको एमालेका केही नेता बताउँछन् । एक स्थायी कमिटी सदस्य भन्छन्, एमसीसीमा अहिले हतार नगर्न उत्तरी छिमेकीको सन्देश छ जस्तो लाग्छ । यसलाई नेतृत्वले नोटिसमा लिएको हुन सक्छ । नेताहरूका अनुसार एमसीसीलाई लिएर एमालेभित्रै पनि एकमत छैन । कतिपय नेताहरू एमसीसी अनुमोदनको पक्षमा छन् भने कतिपय संशोधनबिना अनुमोदन गर्न नहुनेमा छन् । एमसीसीलाई लिएर जनतामा नराम्रो प्रचार भएको र निर्वाचन सन्निकट रहेकाले पुनर्विचार गर्नुपर्ने मत पनि एमालेमा छ ।उता ओली सरकारका पाला परराष्ट्रमन्त्री रहेका एमाले उपमहासचिव प्रदीप ज्ञवालीले भने एमसीसीका विषयमा माओवादी अध्यक्ष पुष्पकमल दाहालले चिनियाँ नेताहरूसँग गरेको अन्तरक्रियालाई लक्षित गर्दै यी विषयमा असम्बन्धित पक्षको सल्लाह नलिन सचेत गराएका छन् । हामी सुन्छौं नेताहरूको भर्चुअल मिटिङ भइरहेका छन्, विदेशीका सल्लाह लिने कामहरू भइरहेका छन्, एउटा विकास परियोजनालाई जानीजानी भूराजनीतिक प्रतिस्पर्धाको विषय बनाउने काममा सत्ता गठबन्धनकै नेताहरू लागिरहनुभएको छ । बुधबार राष्ट्रिय युवासंघ नेपालले आयोजना गरेको एक कार्यक्रममा ज्ञवालीले भने, सरकार स्पष्ट होस् । हाम्रो प्रस्ट मान्यता छ, यो विषय संसद्मा आउनुपर्छ र सार्वभौमसत्ता सम्पन्न सांसदले स्वविवेकले निर्णय गर्न पाउनुपर्छ । माओवादी अध्यक्ष दाहालले गत शनिबार चिनियाँ कम्युनिस्ट पार्टीका विदेश विभाग प्रमुख सङ ताओसँग भर्चुअल संवाद गरेर एमसीसीका विषयमा राय लिएको समाचार सार्वजनिक भएको छ ।एमसीसीमा एमालेको भूमिकालाई अन्य दलले भने शंकाले हेरेका छन् । पहिला नेकपाको समयमा नै एमसीसी संशोधन गर्नुपर्छ भनेर संस्थागत निर्णय गरेका थियौं, त्यसयता एमालेको कुनै कमिटीले औपचारिक निर्णय गरेको छैन, एमाले उपाध्यक्ष ज्ञवालीले भने, तर व्यक्तिगत रूपमा भन्दा जस्ताको तस्तै एमसीसी अनुमोदन गर्न हुँदैन । अहिले एमसीसीलाई लिएर सिंगो नेपाली समाज नै विभाजित छ ।आफूले स्पष्ट अडान नलिए पनि ओलीले एमसीसीमा सत्ता साझेदार दल माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष नेपालसहितका नेताहरूको अभिव्यक्तिमाथि प्रश्न उठाएका छन् । गठबन्धन सरकारबारे पार्टीको धारणा सार्वजनिक गर्न ओलीले गत माघ ९ मा जारी गरेको विज्ञप्तिमा सत्ता गठबन्धनकै नेताहरूले दिइरहेका विरोधाभासपूर्ण अभिव्यक्तिले विकास परियोजनालाई भूराजनीतिक द्वन्द्वको विषय बनाउन भूमिका खेलेको दाबी गरेका छन् । अमेरिकी अधिकारीहरूसँग एकखालको र आफ्ना कार्यकर्तासँग बेग्लै खालको कुरा गर्ने गठबन्धन नेताहरूले द्वैध भूमिका खेलिरहेको र जनतालाई दिग्भ्रमित पारिरहेको ओलीको आरोप थियो । एमसीसी र अमेरिकी अधिकारीहरूको नेपाल भ्रमणका बेला भएका भेटमा पनि ओलीले माओवादी र एकीकृत समाजवादीले सदनमा जानबाट रोकेको आरोप लगाएका थिए ।तत्कालीन प्रधानमन्त्रीका रूपमा ओलीले एमसीसी अगाडि बढाउन धेरै पटक प्रयास गरेका थिए । सोही कारण तत्कालीन सभामुख कृष्णबहादुर महरा र हालका सभामुख सापकोटासँग उनको सम्बन्ध राम्रो बन्न सकेन । एमसीसी संसद्मा निर्णयार्थ पेस गर्न सभामुख सापकोटाले रोकेको उनले बताउँदै आएका छन् । बुधबार भक्तपुरमा बसेको एमाले सचिवालय बैठकमा पनि ओलीले सरकारको विषयलाई सभामुखले बुलिङ गर्न खोजेको आरोप लगाएका छन् । सरकारले निर्णयार्थ प्रस्तुत गर्न कुनै प्रस्ताव लान्छ भने सभामुखले त्यसलाई रोक्न मिल्दैन तर सभामुखले अनुचित ढंगले, हैसियतभन्दा पर बुलिङ गरेर रोकेका छन्, बैठकमा ओलीले भनेका छन्, ठीकबेठीक के गर्छ, त्यो सांसदहरूको कुरा हो । पास गर्छ कि फेल गर्छ, प्रतिनिधिसभाले गर्छ । सरकारले गरेको सम्झौताको सम्बन्धमा फैसला गर्ने संसद्ले हो, त्यो संसद्को अधिकार खोसेर आफ्नै हातमा लिने सभामुखको अनधिकृत प्रयास हो ।यतिसम्म कि प्रधानमन्त्रीका हैसियतमा ओलीले संसद्मा बोल्दै एमसीसी नपढेकाले यसको विरोध गरेको भन्दै तत्कालीन नेकपाका नेताहरूमाथि नै प्रहार गरेका थिए । उसो त तत्कालीन नेकपामा एमसीसी ठूलो विवादको मुद्दा थियो, सोही कारण खनाल नेतृत्वमा कार्यदलसमेत बनेको थियो । भीम रावल र प्रदीप ज्ञवाली सदस्य रहेको कार्यदलले यथास्थितिमा एमसीसी पास नगर्न सुझाव दिएको थियो । तर, ज्ञवालीले फरक मत राखेका थिए ।"
'क्लिन सिट का राजा,"(काठमाडौं)  मोरिससविरुद्धको दोस्रो मैत्रीपूर्ण खेलमा एक समय त्यस्तो आएको थियो, जतिबेला नेपालले गोल खाने निश्चितजस्तै देखिएको थियो । नेपालले दसौं मिनेटमा गोल मात्र के गरेको थियो, टिमले मोरिससलाई पेनाल्टी अवसर दिएको थियो । पेनाल्टीमार्फत मोरिससले बराबरी गर्ने मौका पाएको थियो । तर पेनाल्टीमा कप्तान एन्डी सोफी सफल रहेनन् । उनको प्रहारमा नेपाली गोलरक्षक किरण चेम्जोङले सही अनुमान गरे । उनले आफ्नो दायाँतर्फ डाइभ गर्दै बललाई रोके । नेपालले यो खेल किन जितेको थियो भने किरणले पूरा खेल अवधिमा एकभन्दा बढी अवसरमा उत्कृष्ट बचाउ गरे । नतिजा नेपालले मोरिससविरुद्ध लगातार दुई खेलमात्र जितेन, दुवै खेलमा कुनै गोल पनि खाएन । त्यसो भनेको लगातार दुई क्लिन सिट । खासमा भन्दा किरणलाई अन्तर्राष्ट्रिय फुटबलमा नेपालका क्लिन सिट का राजाभन्दा हुन्छ । उनी नेपालले पाएका अहिलेसम्मकै सबैभन्दा अब्बल दर्जाका गोलरक्षक हुन् । यसमा कसैको फरक मत हुनसक्छ, कम्तीमा तथ्यांकले यस्तै भन्छ । मोरिससविरुद्धको दोस्रो खेलमा उनले कुनै गोल नखानुको अर्थ थियो, नेपालका लागि उनले २५ क्लिन सिट को उल्लेखनीय उपलब्धि हात पारेका छन् । यो नेपालका लागि उनको ८१ औं खेल थियो । सबैलाई थाहा छ, उनी नेपालका लागि सर्वाधिक खेल खेल्ने खेलाडी हुन् । अब त्यस्तो दिन पनि आउने सक्नेछ, जतिबेला उनले नेपालका लागि ऐतिहासिक सय क्याप जित्नेछन् । यो त भविष्यको कुरा भयो । अहिले तत्कालका लागि चर्चाको विषय भने उनका यिनै क्लिन सिट को हो । सबैभन्दा पहिले सन् २००८ मा फर्किन पर्छ, जतिबेला उनले नेपालका लागि डेब्यु गरे । अवसर थियो, एएफसी च्यालेन्ज कप छनोट अनि प्रतिद्वन्द्वी थियो मकाउ । जर्मन प्रशिक्षक थोमस फ्लाथले उनलाई पहिलो खेलको अवसर त थिए, तर त्यो २३ मिनेटमात्र टिकेको थियो । उनी चोट बोक्दै मैदानबाट बाहिरिए । लागिरहेको थियो, उनले फेरि फुटबल पनि खेल्न सक्ने छैनन् । विपक्षी खेलाडीसँग ठोक्किएर उनको बंगारामा गम्भीर चोट लागेको थियो । तर उनी भाग्यमानी रहे र मैदानमा फर्कन सफल रहे । उनले नेपालका लागि दोस्रोपल्ट सन् २०११ मा खेले । अवसर थियो, भुटानविरुद्ध पोखरामा भएको मैत्रीपूर्ण अन्तर्राष्ट्रिय खेल । त्यही खेलमा उनले पहिलो क्लिन सिट बनाए । त्यसपछि सुरु हुन्छ उनको २५ खेलमा कुनै गोल नखाएको यात्रा । विश्व फुटबलमा कुनै पनि गोलरक्षकको प्रदर्शन नाप्न एउटा बलियो औजार क्लिन सिट नै हो । किरणले सन् २०११ मै एएफसी च्यालेन्ज कपमा अफगानिस्तान र श्रीलंकाविरुद्ध दुई खेलमा कुनै गोल खाएनन् । यस्तै प्रदर्शन उनले त्यही वर्ष विश्वकप छनोटमा टिमोर लिस्टे पनि कायम राखे । त्यही वर्ष भारतमा सम्पन्न साफ च्याम्पियनसिपमा पनि बंगलादेशविरुद्ध उनको प्रदर्शनमा गोल थिएन । सन् २०१२ को नेहरू कपमा पनि उनकै उत्कृष्ट प्रदर्शनका कारण भारतविरुद्धको खेल गोलरहित बराबरीमा टुंगिएको थियो । सन् २०१३ मा उनले तीन क्लिन सिट राखे । यसको सूची बनाउने हो भने किरणले सन् २०१५ मा दुई खेल, २०१६ मा तीन खेल, २०१७ मा दुई खेल र २०१८ मा फेरि दुई खेलमा नेपालका लागि कुनै गोल खाएनन् । सन् २०१९ मा उनको यस्तै प्रदर्शन दुई खेलमा रह्यो भने २०२१ मा तीन खेल र २०२२ मा दुई खेलमा दोहोर्याए । अन्तर्राष्ट्रिय फुटबलमा अहिलेसम्म नेपालले ५२ खेलमा कुनै गोल नखाएको प्रदर्शन रहेको छ । यसमध्ये २५ खेल त किरणकै नाममा रहेको छ । यसले पनि देखाउँछ, नेपालका लागि अन्तर्राष्ट्रिय फुटबलमा उनको दबदबा छ । अब एकपल्ट सर्वकालीन सूची बनाऔं न त ? त्यसमा नेपालका कोको गोलरक्षकले कति खेलमा कुनै गोल खाएनन् त ? किरणसँगै ६ अन्य गोलरक्षकले नेपालका लागि क्लिन सिट बनाएका छन् । त्यसमध्ये किरणपछि दोस्रो स्थानमा छन् उनकै गोलरक्षक गुरु उपेन्द्रमान सिंह । उनले ९ खेलमा क्लिन सिट राखे । त्यसपछि दिवंगत भइसकेका गोलरक्षकको नाम आउँछ । उनी थिए लोकबहादुर शाही । उनले ६ खेलमा कुनै गोल खाएनन् । नेपाली राष्ट्रिय टिमका अहिलेका गोलरक्षक प्रशिक्षक विकास मल्लले ५ खेलमा क्लिन सिट को उपलब्धि छोए । त्यस्तै अजर अधिकारीले ४, विकेश कुथुले २ र रितेश थापाले १ खेलमा यस्तै उपलब्धि आत्मसात् गरे । तथ्यांकमा किरण ती ६ गोलरक्षकभन्दा गोल नखाने उपलब्धिमा धेरै अगाडि छन् । जतिबेला किरणले खेल्न छाड्ने छन्, त्यतिबेला उनको नाममा क्लिन सिट को त्यस्तो कीर्तिमान रहनेछ जुन भंग हुन गाह्रै हुनेछ । असम्भव मात्र भन्न नहुने हो ।"
सुदूरपश्चिम खप्तड गोल्डकप हुने,"(धनगढी)  सर्वाधिक पुरस्कार राशिको मुख्यमन्त्री अन्तर्राष्ट्रिय सुदूरपश्चिम खप्तड गोल्डकप फुटबल प्रतियोगिता ०७८ फागुन १९ देखि धनगढी रंगशालामा हुने भएको छ ।सुदूरपश्चिम खेलकुद परिषदको प्रवर्द्धनमा स्थानीय सुदूरपश्चिम स्पोर्ट्स क्लब ११ धनगढीले प्रतियोगिताको पाँचौं संस्करण गर्न लागेको हो ।धनगढी रंगशालामा बुधबार आयोजित पत्रकार सम्मेलन आयोजना गरी आयोजक क्लबले यसपालि विजेताले २१ लाख र उपविजेताले १० लाख पुरस्कार पाउने जनाएको छ । नियमानुसार टिडिएस कटाएर पुरस्कार रकम प्रदान गरिने क्लबले जनाएको छ । यो रकम नेपालमा हुने फुटबल प्रतियोगिताको सबैभन्दा ठूलो पुरस्कार राशि भएको आयोजकको दाबी छ ।प्रतियोगितामा नेपालका ५ ए डिभिजनका क्लब, मोफसलका २, विदेशी २ र आयोजक क्लब गरी १० टिमको सहभागिता रहने जानकारी गराइएको छ । प्रतियोगिताका उत्कृष्ट गोलकिपर, डिफेन्डर, स्ट्राइकर, मिडफिल्डर, सर्वाधिक गोलकर्ता, उदीयमान खेलाडी र प्रशिक्षकले जनही २० हजार पुरस्कार पाउने छन् । हरेक खेलका म्यान अफ द म्याच हुने खेलाडीले १० हजार पाउने छन् ।आयोजक क्लबका अध्यक्ष सुरेश हमालका अनुसार प्रतियोगिताको अनुमानित लागत १ करोड ५० लाखभन्दा बढी हुनेछ । त्यसमध्ये ५० लाख रकम सुदूरपश्चिम प्रदेश सरकारले बेहोर्ने छ भने २० लाख धनगढी उपमहानगरपालिका उपलब्ध गराउने आश्वासन दिएको अध्यक्ष हमालले बताए । प्रदेश खेलकुद परिषदका सदस्यसचिव दीपक सिंहबाट परिषदको कार्यक्रममा प्रतियोगिता समावेश गरी प्रदेश सरकारबाट ५० लाख उपलब्ध गराउने वातावरण तयार भएको बताइएको थियो । प्रतियोगिता फागुन २८ सम्म चल्नेछ ।"

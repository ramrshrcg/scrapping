शीर्षक,विवरण
बालुवाटार वार्तामा निराश देउवा बालकोटतिर,"संकल्प प्रस्ताव पास गरौं ः थापाबिहीबार बालुवाटारमा बसेको गठबन्धनको बैठकमा महामन्त्री गगन थापाले संकल्प प्रस्तावको विकल्प प्रस्तुत गरेका छन् । आशंकाका विषयमा एमसीसीले दिएको प्रस्टीकरणलाई समेटेर संसद्मा संकल्प प्रस्तावका रूपमा पारित गरेर सम्झौता पनि अनुमोदन गर्न थापाको प्रस्ताव छ । सम्झौतामा आशंका भएका विषयमा यसअघि नै अर्थ मन्त्रालयमार्फत एमसीसीसँग जवाफ मागेका थियौं, उसले दिएको प्रस्टीकरणभन्दा फरक अवस्था पाइएमा तुरुन्त सम्झौता खारेज हुने गरी संकल्प प्रस्ताव पारित गरी अघि बढौं भन्ने मेरो प्रस्ताव हो, थापाले कान्तिपुरसँग भने, तर, त्यसमा पनि समझदारी बन्न सकेन ।"
बुढीगण्डकी 'फास्ट ट्र्याकबाट अघि बढाउन पहल,"कहिले के भयो ?०६९ मंसिर १८ बुढीगण्डकी जलविद्युत् आयोजना विकास समिति (गठन) आदेश २०६९ जारी, आयोजना विकास समिति गठन०७४ जेठ २१ इन्जिनियरिङ, खरिद, निर्माण र लगानी (ईपीसीएफ) मोडलमा आयोजना निर्माणको जिम्मा चाइना गेजुवा ग्रुप कम्पनीलाई दिने सम्झौता०७४ असोज ९ प्रतिस्पर्धा गराएर मात्र आयोजनाको ठेक्का लगाउन सरकारलाई संसदीय समितिको निर्देशन०७४ कात्तिक २७ मन्त्रिपरिषद् बैठकद्वारा ऊर्जा मन्त्रालय र गेजुवाबीचको सम्झौता खारेज०७४ मंसिर ८ इन्जिनियरिङ, प्रोक्युरमेन्ट एन्ड कन्स्ट्रक्सन (ईपीसी) मोडलमा नेपाल विद्युत् प्राधिकरणमार्फत स्वदेशी लगानी तथा प्रविधि प्रयोग गरी विकास गराउने निर्णय"
"गठबन्धनमा जुटेन सहमति, आज पनि बैठक","एमसीसी आज टेबल हुने सम्भावना न्यूनप्रतिनिधिसभाको शुक्रबार बस्ने बैठकमा एमसीसी सम्झौता हुने सम्भावना न्यून छ । संसद् सचिवालयले बिहीबार निकालेको सम्भावित दैनिक कार्यसूचीमा एमसीसीसम्बन्धी एजेन्डा उल्लेख छैन ।संघीय संसद्का महासचिव भरतराज गौतमद्वारा जारी दैनिक कार्यसूचीको सम्भावित कार्यक्रममा प्रधानमन्त्री शेरबहादुर देउवाले आदिवासी जनजाति आयोगको आर्थिक वर्ष २०७७०७८ को प्रतिवेदन प्रस्तुत गर्ने उल्लेख छ । सभामुख अग्निप्रसाद सापकोटाले कार्यसम्पादन परामर्श समितिको बैठक शुक्रबार ११ बजे बोलाएका छन् । गठबन्धनमा सहमति नहुँदासम्म एमसीसी सम्झौता अघि बढाउन सभामुख सापकोटा तयार देखिएका छैनन् । कानुनमन्त्री दिलेन्द्रप्रसाद बडूले भने एमसीसी सम्झौता शुक्रबार संसद्मा टेबल गर्न प्रयास गर्ने बताएका छन् । दलहरूबीच सहमतिका लागि दुई दिनको समय लिइएको हो, त्यसअनुसार प्रधानमन्त्रीज्यू आफैं सक्रिय भएर सहमतिको प्रयास निरन्तर गरिरहनुभएको छ, उहाँले सबैलाई सहयोगको आह्वान गर्नुभएकै छ, उनले भने, जे भए पनि सम्झौतालाई संसद्मा पेस नगरी हुँदैन । उनले एमसीसी सम्झौताका विषयमा शुक्रबारसम्म राष्ट्रिय सहमति वा अन्य दलबीच सहमति हुन सक्ने बताए । भोलि (शुक्रबार) सम्म केही हुन्छ, उनले भने । मन्त्री बडूले दलहरू विभाजित हुँदा जनता पनि विभाजित भएर सडक प्रदर्शनमा उत्रिएकाले संसद्मा पेस भएपछि त्यसका राम्रा, नराम्रा पक्षमाथि बहस गरेर सडक शान्त पार्न सकिने बताए । यो संसद्को क्षेत्राधिकारको विषय हो, केपी ओलीकै सरकारले यसलाई संसद्मा दर्ता गरिसकेको छ, अहिले हामीले त्यसैलाई अघि बढाउन खोजेका हौं, उनले भने, हिजो उहाँहरूले नै अघि बढाएको कुरामा अहिले असहयोग गर्नुपर्ने कारण के छ र ? मन्त्री बडूले यसमाथि लामो अलमल हुँदा जनतामा थप आशंका फैलिएको बताए । गठबन्धन सरकार भनेकै विभिन्न विचारको मेल हो । छलफल गरेर अघि बढ्नुपर्छ भन्ने हो, तर उहाँ (माओवादी केन्द्र, एकीकृत समाजवादी) हरूले निर्णय दिन सक्नुभएन, उनले भने, सहयोग गर्छौं पनि भन्ने तर टेबल गर्नै नदिने गर्नुभयो । अब ढिलो नगरी निकासतर्फ लैजानुपर्छ । मन्त्री बडूले आफ्नै सरकारले अघि बढाएको विषयमा एमाले चुप लागेर बस्न नमिल्ने बताए ।"
माओवादीले हामीलाई लाल कांग्रेस बनाउन खोज्दै छ,"प्रधानमन्त्रीेले भेट्नुअघि तपाईं प्रमुख प्रतिपक्षी दलको नेतालाई भेट्न बालकोट पुग्नुभएको थियो । के कुरा भयो ? म मेरै अग्रसरतामा भेट्न गएको हो । बेलाबेला भेट्ने गर्थें, यस पटकको भेटचाहिँ चर्चामा भयो ।कुरा के भयो त ? ओलीजी विपक्षमा हुनुहुन्छ । अहिलेसम्म बहुमत सत्ता गठबन्धनमै छ । हामीले के गर्ने भन्ने निर्णय नगर्दासम्म एमालेले केही गर्दैन । सायद ओलीजीले सत्ता गठबन्धनमा प्रधानमन्त्रीले कस्तो निर्णय लिनुहुन्छ भनेर पर्खनुभएको छ ।प्रधानमन्त्री र ओलीबीचको भेटबारे केही जानकारी छ ?मैले पनि सञ्चारमाध्यमबाट थाहा पाएँ । लोकतन्त्रमा प्रधानमन्त्री र विपक्षी दलको नेताबीच भेटघाट भइरहनु राम्रो हो । आज भेट्नुभएछ खुसी लाग्यो । एमालेसँग तपाईंहरूको अपेक्षा के छ ? एमसीसी नेपालको हितमा छ । यो परियोजनामा कांग्रेस र एमाले एकै ठाउँमा उभिनुपर्छ । कांग्रेस सत्ता गठबन्धन फेर्ने दिशामा अग्रसर भएको हो ? सत्ता रहोस्, नरहोस् त्यो मतलब छैन तर मुलुकको हित र राष्ट्रिय स्वार्थका लागि अब उग्रवाम भड्कावबाट सम्भव छैन भन्ने निष्कर्षमा कांग्रेस पुगेको छ । एमसीसी टेबल भए सरकारबाट अलग भए पनि समर्थन फिर्ता नलिने कुरा माओवादीबाट भएको छ नि ? हाम्रा नेता गिरिजाप्रसाद कोइरालाले जंगलमा युद्ध गरिरहेको माओवादीलाई शान्ति र लोकतान्त्रिक प्रक्रियामा ल्याउनुभयो । हामीले ठान्यौं माओवादीहरू अब सच्चिनुभएको छ तर होइन रहेछ । कांग्रेसलाई नै लाल कांग्रेस बनाउन कोसिस गर्नुभएको छ । यस्तो कोसिस निरर्थक हुन्छ । कसैले पनि एउटा सीमासम्म थेग्न सक्छ ।एमालेसँग गठबन्धन गर्न तपाईंहरू सभामुख फेर्न पनि तयार हो ? सभामुखबारे अहिले टिप्पणी नगरौं । सभामुख पदीय भूमिकामा रहुञ्जेल अन्यथा टिप्पणी गर्नु राम्रो हुन्न ।"
बेरुजु भए उम्मेदवार बन्न नपाउने,"काठमाडौं (कास) सरकारी पेस्की वा बेरुजु फर्स्योट नगरेको व्यक्ति स्थानीय तहको निर्वाचनमा उम्मेदवार हुन नपाउने भएको छ । निर्वाचन आयोगले बिहीबार तयार गरेको आचारसंहितामा स्थानीय चुनावमा उम्मेदवार हुनेले यसअघि आफूले लिएको पेस्की रकम फर्स्योट गरेको हुनुपर्ने प्रावधान छ । उम्मेदवारले आफू निर्वाचित वा मनोनीत वा नियुक्त भएको निकायको कुनै पनि प्रकारको पेस्की फर्स्योट गरेको हुनुपर्ने छ, आचारसंहिताको बुँदा नम्बर ४६ मा भनिएको छ । लेखा परीक्षणमा उम्मेदवार हुने व्यक्तिका नाममा बेरुजु देखिए फर्स्योट गरेको हुनुपर्ने प्रावधान आचारसंहितामा उल्लेख छ । निर्वाचन आयोग ऐन र निर्वाचनसम्बन्धी अन्य ऐनमा आचारसंहिता बनाउने अधिकार आयोगलाई छ । आचारसंहिता उल्लंघन भए सजाय हुने प्रावधान ऐनमा छ । आर्थिक अनुशासन पालना गरेका व्यक्ति मात्रै उम्मेदवार हुन पाउने प्रावधानले आर्थिक जवाफदेहिता कायम हुने महालेखा परीक्षकको कार्यालयका निर्देशक नेत्रप्रसाद पौडेलले बताए । स्थानीय तहमा धेरै पदाधिकारीले नियमले तोकेभन्दा बढी सुविधा लिएर आर्थिक अनियमितता गरेको महालेखाले औंल्याएको छ । स्थानीय तहका पदाधिकारीले कार्यभार सम्हालेदेखि नै आफैं निर्णय गरेर सुविधा लिएका छन् । प्रदेशले कानुन बनाउनुभन्दा पहिला आफूखुसी निर्णय गरेर बढी सुविधा लिने व्यक्तिको नामसमेत किटेर महालेखाले बेरुजु निकालेको छ । बढी लिएको रकम तिरेर सम्परीक्षण गर्नुपर्ने हुन्छ । आयोगले उम्मेदवार हुने व्यक्तिले स्थानीय तहको पदाधिकारीबाट राजीनामा दिनुपर्ने प्रावधान पनि संहितामा राखेको छ । आचारसंहिताको बुँदा नम्बर ३६ मा भनिएको छ, कुनै स्थानीय तह वा स्थानीय तहको स्वामित्व, नियन्त्रणमा रहेको, स्थानीय तहबाट अनुदान प्राप्त संस्थामा सुविधा वा पारिश्रमिक पाउने गरी बहाल रहेका निर्वाचित र मनोनीत पदाधिकारीले स्थानीय तहको निर्वाचनमा उम्मेदवार मनोनयन दर्ता गर्नुअगावै बहाल रहेको पदबाट राजीनामा गर्नुपर्नेछ । स्थानीय तह निर्वाचन ऐनमा नै उम्मेदवार हुन पदबाट राजीनामा दिनुपर्ने प्रावधान छ । यसलाई आचारसंहितामा पनि समावेश गरिएको हो ।"
एआईजी दरबन्दीमा सधैं मनमौजी,"(काठमाडौं)  अध्ययन र औचित्य पुष्टि नगरी राजनीतिक भागबन्डा र सत्ता स्वार्थका लागि नेपाल प्रहरीमा अतिरिक्त महानिरीक्षक (एआईजी) संख्या थपघट गर्ने गलत थितिलाई बिहीबारको मन्त्रिपरिषद् बैठकले निरन्तरता दिएको छ । मन्त्रिपरिषद्ले प्रशासनतर्फ एआईजी संख्या पाँचबाट बढाएर आठ पुर्याउने निर्णय गरेको हो । थपिएका एआईजी पद केन्द्रीय अनुसन्धान ब्युरो (सीआईबी), प्रदेश प्रहरी समन्वय विभाग र प्रशासन विभागमा कायम गर्ने प्रहरी प्रधान कार्यालयको तयारी छ । सत्तारूढ दल कांग्रेस, माओवादी केन्द्र र एकीकृत समाजवादीबीच भागबन्डा मिलाउन एआईजीको दरबन्दी बढाइएको गृह मन्त्रालय स्रोतले जनाएको छ । पूर्वगृहसचिव गोविन्द कुसुम सरकारले आफ्नो स्वार्थ पूरा गर्न बारम्बार उपल्लो तहका प्रहरी अधिकृतहरूको संख्या थप्ने गरेको बताउँछन् । सरकारले स्वार्थअनुसार बिनाअध्ययन दरबन्दी कटौती गर्ने र बढाउने खेल हुने गरेको छ । संगठनभन्दा व्यक्तिको हितलाई केन्द्रित गरेर हुने यस्ता निर्णयले समग्र सुरक्षा प्रणालीमै नकारात्मक असर पुग्छ, उनले भने, पहिले किन घटाइयो, अहिले किन बढाइयो ? यसको जवाफ सरकारले खोइ दिएको ? उनले यस्ता निर्णयमा व्यक्तिको नभई संगठनको हित हेर्नुपर्ने बताए । पूर्वगृहसचिव कुसुम सरुवाबढुवाका प्रावधान नियमावलीमा नभई ऐनमा समावेश गर्न सके सरकारपिच्छेका स्वार्थ रोकिन सक्ने बताउँछन् । नियमावलीका प्रावधान मन्त्रिपरिषद्बाट हेरफेर गर्न सकिन्छ । तर, ऐनमा भएका प्रावधान अध्यादेश ल्याउँदाबाहेक संसद्बाट मात्रै संशोधन गर्न सकिन्छ । प्रहरीलगायत राष्ट्रसेवक सबैको बढुवालगायत निर्णय अनुमानयोग्य हुने गरी पद्धति बसाउन जरुरी रहेको पूर्वसचिव कुसुमको भनाइ छ । यति वर्षमा म यो दर्जामा पुग्छु भनेर जबसम्म राष्ट्रसेवकले अनुमान गर्न सक्ने पद्धतिको विकास हुँदैन, त्यस बेलासम्म सरकारले स्वार्थअनुसार निर्णय लिइरहन्छ, उनले भने । २०७४ असार २६ को मन्त्रिपरिषद् बैठकले एआईजी बढीमा ११ मात्रै रहने निर्णय गरेको थियो । त्यहीअनुसार ओएन्डएम (संगठन तथा व्यवस्थापन) सर्वेक्षण प्रतिवेदन बन्यो । त्यसकै आधारमा २०७४ असार ३१ मा ११ डीआईजीलाई एआईजीमा बढुवा गरिएको थियो । २०७४ मंसिर ३ मा पुग्दा ओएन्डएम सर्वेक्षण प्रतिवेदनमा हेरफेर गरेर एआईजीका चार दरबन्दी थपेर १६ पुर्याइयो । त्यसपछि ७ प्रदेशमा एआईजीको नेतृत्वमा प्रहरीलाई खटाइएको थियो । त्यसअघि ५ क्षेत्रीय प्रहरी कार्यालयमा डीआईजी प्रमुख रहन्थे । सात प्रदेशको संरचना बनेपछि डीआईजीकै नेतृत्वमा प्रदेश प्रहरी संरचना निर्धारण गरिएको थियो । प्रशासनतर्फ एआईजीको संख्या थपिँदा २०४४ सालमा सेवा प्रवेश गरेका प्रहरी अधिकृतले बढुवाको अवसर पाएका थिए । उक्त ब्याचीका अधिकृतहरूले अवकाश पाएपछि केपी शर्मा ओली नेतृत्वको सरकारले २०७५ जेठ २७ मा प्रशासनतर्फ एआईजी संख्या स्वाट्टै घटाएर तीनमा झार्यो । त्यहीअनुसार मन्त्रिपरिषद्बाट प्रहरीको ओएन्डएम सर्वेक्षण प्रतिवेदन स्वीकृत भयो । दरबन्दी कटौतीसँगै प्रदेश प्रहरी पुनः डीआईजीकै नेतृत्वमा राखियो । एआईजी संख्या ३ कायम गरिएसँगै प्रहरी प्रधान कार्यालयका विभागहरू गाभिए । मानवस्रोत तथा प्रशासन, कार्य तथा अपराध अनुसन्धान र प्रहरी प्रतिष्ठानमा मात्रै एआईजी कायम गरियो । एआईजी कटौतीकै कारण त्यस बेला उत्तम कार्कीसहितका चार वरिष्ठ डीआईजी एआईजी बढुवा हुनबाट वञ्चित भए । उनीहरूलाई अवकाशमा पठाएपछि मात्रै रिक्त तीन दरबन्दीमा पुष्कर कार्की, ठूले राई र धीरु बस्न्यातलाई एआईजीमा बढुवा गरिएको थियो । २०७६ माघसम्म प्रहरीमा एआईजीको संख्या प्राविधिकतर्फ (प्रहरी अस्पताल) १ र प्रशासन तर्फ ३ थियो । तर २०७७ मंसिर २५ मा सरकारले पुनः एआईजीको संख्या तीनबाट बढाएर चार पुर्याउँदै डीआईजी विश्वराज पोखरेललाई बढुवा गर्यो र महानगरीय प्रहरी कार्यालयमा डीआईजीको दरबन्दी कायम गरी उनलाई पदस्थापन गरियो । पोखरेलको बढुवासँगै भावी आईजीपीका लागि एक्लो दाबेदार बनाइएको भन्दै अन्य प्रहरी अधिकृतले परोक्ष रूपमा सरकारको निर्णयको विरोध गरेका थिए । २०४९ सालमा सेवा प्रवेश गरेका पोखरेल हालका महानिरीक्षक शैलेश थापा क्षत्रीपछि आईजीपी बन्ने लाइनमा छन् । पोखरेल बढुवा भएको करिब ७ महिनापछि ओएन्डएम सर्वेक्षणमा एउटा एआईजी पद बढाएर २०७८ असार १४ मा सरकारले पोखरेलकै ब्याची डीआईजी सहकुल थापालाई बढुवा सिफारिस गर्यो । त्यसको १० दिनपछि असार २४ मा उनी एआईजीमा बढुवा भएका थिए । उनको बढुवासँगै एआईजी संख्या ५ पुग्यो । त्यसपछि कार्य तथा अपराध अनुसन्धान विभागलाई टुक््रयाएर कार्य र अपराधमा छुट्टाछुट्टै एआईजी दरबन्दी रहने प्रावधान ल्याइयो । २०७६ चैतमा अध्ययन, सर्भेक्षण र औचित्यबिनै ठूलो संख्यामा डीआईजी कटौती गर्ने प्रस्ताव आएपछि तत्कालीन प्रहरी महानिरीक्षक ठाकुरप्रसाद ज्ञवाली र गृहसचिव महेश्वर न्यौपानेबीच गृहसचिवकै कार्यकक्षमा भनाभन भएको थियो । तर गृहले प्रहरी महानिरीक्षकको असन्तुष्टिकैबीच डीआईजीको ३४ दरबन्दी घटाएर १९ मा कायम गरेको थियो । पछिल्लो पटक गत पुसमा प्राविधिकमा ८ डीआईजी रहेकामा एक दरबन्दी प्रशासनतर्फ मिलाएर एसएसपी पूजा सिंहलाई बढुवा गरिएको थियो ।मन्त्रिपरिषद्ले बिहीबार तीन एआईजी थपेसँगै २०४९ चैतमा नियुक्ति पाएका डीआईजीहरू धीरजप्रताप सिंह, उत्तम सुवेदी, रवीन्द्र धानुक, वसन्त लामालगायत डीआईजी बढुवाको दौडमा छन् । तर सीमित संख्या र बढी आकांक्षी भएका कारण बढुवामा कार्यसम्पादन मूल्यांकन, दक्षता र व्यावसायिक निष्पक्षताका आधारमा भन्दा राजनीतिक भागबन्डा हुने सम्भावना छ ।"
प्रदेशमा विज्ञ र अवैतानिक सल्लाहकार,"(मकवानपुर)  वाग्मती प्रदेश सरकारले अवैतानिक र विज्ञ सल्लाहकार नियुक्त गर्ने भएको छ । प्रदेश सरकार कार्य सञ्चालन नियमावलीको अनुसूची हेरेफेर गरेर अवैतानिक र विज्ञ सल्लाहकार नियुक्त गर्ने प्रावधान थप गरिएको हो । बिहीबार बसेको मन्त्रिपरिषद्को बैठकले आवश्यकताअनुसार अवैतानिक र विज्ञ सल्लाहकार नियुक्त गर्न सकिने निर्णय गरेको सरकारका प्रवक्ता एवम् आन्तरिक मामिला तथा कानुनमन्त्री कृष्ण शर्मा खनालले जानकारी दिए ।अवैतानिक र विज्ञ सल्लाहकारलाई कुनै पनि किसिमको सेवासुविधाको व्यवस्था गरिएको छैन । हामीलाई परेको समस्याको गाँठो फुकाउन नियुक्त गर्न लागेका हौं । मन्त्रीहरूले आफूलाई परेको समस्या समाधान गर्न नियुक्त गर्न सक्ने बाटो मन्त्रिपरिषद्को बैठकले खोलिदिएको हो, उनले भने ।बैठकले प्रदेश यातयाात सञ्चालन व्यवस्थापन बोर्डका अध्यक्ष जगतचन्द्र ढुङ्गानाले दिएको राजीनामा स्वीकृत गरेको छ । प्रदेश उपसभामुख राधिका तामाङले अमेरिकामा हुने फिल्म अवार्ड कार्यक्रममा सहभागी हुन दिएको निवेदनमाथि निर्णयका लागि संघीय सरकारसमक्ष सिफारिस गर्ने निर्णय पनि गरिएको प्रवक्ता शर्माले बताए । उनले प्रदेशका विभिन्न जिल्लामा निर्माण गरिएका शीत भण्डार सञ्चालनसम्बन्धी कार्यविधिसमेत पास गरिएको जानकारी दिए । प्रदेश सरकारले स्थानीय र निजी क्षेत्रसँग सहकार्य गरी निर्माण गरेका ९ वटा शीतभण्डार छिट्टै सञ्चालनमा आउने उनको भनाइ छ ।दोलखास्थित चरिकोट अस्पतालको नाम परिवर्तन गरेर पशुपति चौलागाईं स्मृति अस्पताल नामकरण गर्ने निर्णय पनि बैठकले गरेको छ । प्रदेशसभा सदस्य चौलागाईंको कोरोना संक्रमणका कारण मृत्यु भएको थियो । बैठकले स्वास्थ्य सचिवको संयोजकत्वमा प्रदेश स्वास्थ्य बिमा समिति गठन गरेको छ । प्रदेश युवा परिषद् उपाध्यक्ष सन्तोष चौलागाईंलाई पदमुक्तसमेत गरिएको प्रवक्ता शर्माले जानकारी दिए । प्रदेश खेलकुद विकास नियमावली पारित गर्दै प्रथम प्रदेश खेलकुद प्रतियोगिता फागुन २७ देखि चैत ५ सम्म गर्ने निर्णय पनि भएको छ, उनले भने ।"
पशुपति क्षेत्रबाट 'साँढे बगैंचा सार्न निर्देशन,"(काठमाडौं)  पशुपति क्षेत्र विकास कोषले पुरातात्त्विक र धार्मिक महत्त्वको साँढे बगैंचा (द्वचा केव) हटाउन निर्देशन दिएको छ । सर्वोच्च अदालतले नन्दी (साँढे) र गाईको व्यवस्थापन गर्न दिएको परमादेशको बेवास्ता गर्दै कोषले १५ दिनभित्र उक्त संरचना हटाउन पत्राचार गरेको हो । साँढे र गोरुको व्यवस्थापन कोषले नै गर्ने भएकाले त्यहाँ निर्माण भएका संरचनाहरू १५ दिनभित्रमा हटाई लैजानुहुन, कोषका प्रशासकीय अधिकृत भेषराज घिमिरेले पठाएको पत्रमा उल्लेख छ ।२०७१ असोज २७ मा कोषका तत्कालीन सदस्य सचिव गोविन्द टण्डनको पालामा काभ्रेका रामबहादुर न्यौपाने अध्यक्ष रहेको गाईबाच्छा बचाउ तथा समाज विकास अभियानलाई साँढे र गाईको व्यवस्थापन गर्न जिम्मेवारी दिइएको थियो । तर अहिले यहाँ भएका साँढे र गाईको व्यवस्थापनको तयारी नै नगरी गोठ हटाउन आदेश दिइएको न्यौपानेले बताए । पूर्वाधार बनाएर जिम्मा लिन्छन् भने म छाडिदिन्छु, उनले भने, नत्र हिजो सडकमा साँढे र गाई जुन बिजोग अवस्थामा थिए, फेरि त्यहीं पुग्छन् । पशुपतिनाथमा डामिएका, सडकमा छाडिएका, दुर्घटनामा घाइते गरी झन्डै डेढ सय साँढे र गाईको यहाँ संरक्षण गरिएको छ ।टण्डनका अनुसार २०७३ मा ३ वटा साना गोठ र उपचार केन्द्रसमेत कोषले बनाइदिएको थियो । यी संरचना बनाएर नन्दी सेवा स्थल नामकरण गरिएको थियो । पशुपति क्षेत्रका लागि कोषको नयाँ गुरुयोजनामा नन्दी बगैंचा हटाएर यस क्षेत्रमा जुत्ताचप्पल राख्ने, प्रसाद वितरण गर्ने लगायत प्रयोजनका लागि संरचना बनाइने उल्लेख छ । २ वर्षअघि पनि कोषले संरचना हटाउन पत्राचार गरेको थियो । त्यसविरुद्ध न्यौपाने र नजहित संरक्षण मञ्चले सर्वोच्च अदालतमा रिट दर्ता गराएका थिए । अदालतले २०७७ असार ३ मा तत्काल नहटाउन अन्तरिम आदेश दियो । मंसिर ७ मा न्यायाधीशद्वय आनन्दमोहन भट्टराई र मनोजकुमार शर्माको संयुक्त इजलाशले उत्प्रेषणको परमादेशमार्फत तत्काल संरचना नहटाउन र विकल्प तयार गरी साँढे र गाईको दीर्घकालीन संरक्षण गर्न भनेको थियो । पुरातात्त्विक महत्त्वको स्थल भएकाले यो ठाउँबाट अर्को ठाउँमा साँढे र गाईलाई सार्नै मिल्दैन, वरिष्ठ अधिवक्ता प्रकाशमणि शर्माले भने । साँढे बगैंचा पशुपतिनाथ मन्दिरको दक्षिण पश्चिमतर्फ वनकाली छेउमा पर्छ । यो ठाउँबाट बगैंचा सार्ने प्रयास भए फेरि पनि अदालत जाने शर्माले चेतावनी दिए ।१५० भन्दा बढी गाईबस्तु पाल्ने कार्यलाई अदालतले समेत असामान्य काम भनेको थियो । कोषजस्तो संस्थाले आफ्नो ऐतिहासिक, धार्मिक र सांस्कृतिक दायित्वलाई बिर्सेर अस्थायी रुपमा बस्न दिइएको जग्गाबाट गाई, बाच्छा, नन्दीको संरक्षण गर्ने दायित्व नै छैन जस्तो गरेर तुरुन्त उठेर जाऊ भन्न मिल्दैन, अदालतको आदेशमा छ । तर साँढे बगैंचाले भाडा नतिरेको कोषको सिफरिसमा संस्कृति, पर्यटन तथा नागरिक उड्ययनमन्त्री प्रेमबहादुर आलेले एक महिनाअघि हटाउन निर्देशन दिएका थिए । मन्त्रीको निर्देशनपछि मन्त्रालयमा अदालतको आदेश, धार्मिक र सांस्कृतिक महत्वसमेत खुलाएर पत्र पठाएको न्यौपानेले बताए । उनका अनुसार कोषमा पनि बगैंचा नहटाउन माग गर्दै पत्र पठाइएको छ । उहाँहरूले पत्र दिनु भएको छ, कोषका प्रशासकीय अधिकृत घिमिरेले भने, अहिले हटाउने काम अघि बढेको छैन ।अदालतको आदेशमा गुरुयोजनासमेत सुधारेर न्यौपानेसँग समन्वय गरेर गौशला तथा नन्दी संरक्षण स्थल निर्माण गर्न भनिएको छ । यसका लागि स्रोत साधन र वार्षिक बजेट छुट्याउन पनि भनिएको छ । अदालतको यो आदेश कार्यान्वयन गर्नु त कता हो कता, हामीले गरेको काममा समेत कोषले बाधा पुर्याएको छ, न्यौपानेले भने, कोषले सधैं तनाव दिनुभन्दा हाम्रो कामलाई सम्मान पो गर्नुपर्ने हो त ।"
राजमार्गका तौल पुल सञ्चालन भएनन्,"(काभ्रे)  मालवाहक सवारीसाधनले क्षमताभन्दा बढी तौल बोक्दा सवारी दुर्घटना र सडकमा समेत क्षति पुगे पनि जिल्लाका प्रमुख राजमार्ग र फिडर सडकमा स्थापना गरिएका तौल पुल सञ्चालनमा छैनन् । स्थानीय तहको आह्वानमा यातायात व्यवस्था विभागबाट अनुमति लिएर स्थापना भएका तौल पुल सञ्चालन गर्न व्यवस्थापनका केही विषय स्पष्ट हुनुपर्ने भन्दै स्थानीय प्रशासनले नै रोक लगाएको हो ।मालवाहक सवारीसाधनको भारवहन नियमनसम्बन्धी निर्देशिका, २०७४ (संशोधनसहित) को व्यवस्थाअनुसार अनिवार्य रूपमा मालवाहक सवारीको भार मापन गर्नुपर्ने प्रावधान छ । बीपी राजमार्गको भकुन्डेबेंसी, अरनिको राजमार्गको केराघारी र पनौती सडकको नैकिनटारमा तौल पुल स्थापना गरिएका पनि छन् । नियामक निकायकै उपस्थितिमा उद्घाटन गरिए पनि ती तौल पुल सञ्चालनमा आउन सकेका छैनन् । तौल पुल राख्न पनौती, नमोबुद्ध र पाँचखाल नगरपालिकाले आह्वान गरेको सूचनाका आधारमा छनोट भएका कम्पनीलाई यातायात व्यवस्था विभागले अनुगमन गरेर अनुमति दिएको थियो । उद्घाटनका दिन केही टिपरले क्षमताभन्दा बढी मालसामान बोकेको पाइएको थियो । ६ चक्के २ एक्सएल क्षमताका त्यस्ता सवारीले ८ टनसम्म मालसामान बोक्न पाउने भए पनि १३ टनसम्म भार बोकेको भेटिएको थियो ।क्षमताभन्दा बढी भार बोकेका सवारीसाधनकै कारण कालोपत्रको तयारी गरिएको बनेपापनौती सडकको नैकिनटारखड्पु र पुण्यमाता पुलदेखि धनेश्वरसम्मको खण्डमा खाल्डाखुल्डी बनिसकेको छ । २०६८ यता बनेपापनौती सडक कालोपत्र गर्न बजेट आए पनि निर्माण भएको एक बर्ष नबित्दै सडक जीर्ण हुने गरेको स्थानीय बताउँछन् । अरनिको राजमार्गको अवस्था पनि उस्तै छ । यो राजमार्गमा काभ्रेको पनौती, दोलालघाट, सिन्धुपाल्चोकको मेलम्ची, बन्देउ, रोशी तथा सिन्धुलीमा रहेका क्रसर तथा खानी उद्योगबाट ढुंगा, गिट्टी, बालुवालगायत निर्माण सामग्री बोकेर दिनमै २३ हजार टिपर ओहोरदोहोर गर्छन् । क्षमताभन्दा बढी भार बोक्ने ती साधनकै कारण सडक जीर्ण हुनुका साथै सवारी दुर्घटनासमेत हुने गरेको प्रहरीले जनाएको छ ।जिल्ला ट्राफिक प्रहरी प्रमुख प्रमिला श्रेष्ठले क्षमताभन्दा बढी भार बोक्ने सवारी साधनका कारण दुर्घटना हुने गरेको बताइन् । क्षमताभन्दा बढी भार बोकेपछि स्वभाविक रुपमा त्यसको असर सडकमा पर्छ, उनले भनिन्, क्षमताभन्दा बढी भार बोक्दा अनियन्त्रित भएर दुर्घटना हुने सम्भावना रहन्छ नै, त्यसबाट अन्य सवारीमा पनि क्षति पुग्न सक्छ । ट्राफिक प्रहरीको तथ्यांकअनुसार साउनयता जिल्लाभर भएका सानाठूला २ सय ३९ दुर्घटनामध्ये ५३ दुर्घटना टिपरका कारण भएका छन् । यो कुल दुर्घटनाको २२१७ प्रतिशत हो । टिपर व्यवसायीले भने तौल पुलका नाममा अनावश्यक दुःख दिएको भन्दै तौल नगर्न उर्दी नै जारी गरेका छन् । टिपर व्यवसायीको संघको सूचनामा ढाला (बडी) भन्दा बढी नबोक्न र तौल पनि नगर्न भनिएको छ । तर बिलबुकमा उल्लेखित भारवहन क्षमताभन्दा बढी हुनेगरी टिपरले ढाला बनाउने गरेका छन् । प्रमुख जिल्ला अधिकारी हुमकला पाण्डेले तौल पुल स्थलमा हुनुपर्ने पार्किङ सुविधा, बढी तौलको सामग्री राख्ने भण्डारण स्थल र अनुगमनलगायतका विषयमा थप स्पष्ट पार्नुपर्ने आवश्यकता देखिएकोले केही समय सञ्चालन नगर्न भनिएको बताइन् । व्यवस्थापनको पाटोमा केही समस्या भयो । तौल पुल रहेको स्थानका कारण ट्राफिक जाम भएको पाइयो, पाण्डेले भनिन्, यातायात व्यवस्था विभागका महानिर्देशकसहितको बैठकले ती विषयमा थप स्पष्ट पार्ने निर्णय भएको छ ।पनौतीमा तौल पुल सञ्चालनको अनुमति पाएको ग्लोबल मेसिनरी एन्ड टेक्नोलोजी सर्भिसेजका सञ्चालक सुदर्शन सुवेदीले व्यवस्थापनमा समस्या नभएको तर्क गर्दै पार्किङका लागि जग्गा उपलब्ध भएको बताए । निर्देशिकामा क्षमताभन्दा बढी भएको वजन बराबरको मालसामान झारी सोको भण्डारण वा ढुवानीको व्यवस्थासमेत मालवाहक सवारीको धनीले नै गर्नुपर्ने स्पष्ट छ । निर्देशिकामा नियमनका लागि तौल पुलहरूमा विभाग वा सम्बन्धित यातायात व्यवस्था कार्यालय तथा ट्राफिक प्रहरीलाई खटाउन सक्ने उल्लेख छ ।"
अन्तर्राष्ट्रिय सम्बन्धमा चुक्दै नेपाल,कुन देशसँग के समस्या ?भारत नयाँ संविधानप्रति असन्तुष्ट र सीमा विवादचीन सीमा अध्ययनका लागि कमिटी गठनपछि असन्तुष्टअमेरिका एमसीसी सम्झौता अनुमोदनमा ढिलाइप्रति रूष्टबेलायत भूतपूर्व गोर्खाका मुद्दा सम्बोधनमा उदासीनतारुस कोभिडविरूद्धको खोप खरिदमा चासो नदिएपछि असन्तुष्ट
एग्रिमो कुर्दै भारत र अमेरिकामा प्रस्तावित राजदूत,"काठमाडौं (कास) परराष्ट्र मन्त्रालयले भारत र अमेरिकाका लागि प्रस्तावित राजदूतको एग्रिमो (सहमति) का लागि पत्राचार गरेको झन्डै साढे दुई महिना हुँदासमेत जवाफ आउन सकेको छैन । एकैसाथ पत्राचार गरिएकामध्ये बेलायतका लागि प्रस्तावित राजदूत ज्ञानचन्द्र आचार्यले भने एग्रिमो आईवरी गत माघ १४ मा नियुक्ति लिइसकेका छन् । सरकारले शंकर शर्मालाई भारत, श्रीधर खत्रीलाई अमेरिका र आचार्यलाई बेलायतको राजदूतमा गत कात्तिक ११ मा सिफारिस गरेको थियो । तीनै जनाको संसदीय सुनुवाइ मंसिर २० मा गरेर सिफारिस अनुमोदन गरिएको थियो । परारष्ट्र मन्त्रालयले मंसिर २४ मा सम्बन्धित मुलुकहरूमा एग्रिमोका लागि पत्राचार गरेको थियो । मन्त्रालयले एग्रिमोका लागि पत्राचार गरेको बिहीबार ७० दिन पुगेको छ । सामान्यतया एग्रिमो आउन करिब ३ महिना लाग्छ, परराष्ट्र मन्त्रालयकी सहसचिव तथा प्रवक्ता सेवा लम्सालले भनिन्, अझै समय बाँकी छ । निकट भविष्यमा आउन सक्छ । पूर्वपरराष्ट्र सचिव मदनकुमार भट्टराई सामान्यतया एग्रिमो एकडेढ महिनामा आउने गरेको बताउँछन् । यो सामान्यतया ढिलाइ भएकै हो । कुनै विपत् पर्यो भने केही समय लाग्न सक्छ, उनले भने, एक पटक बंगलादेशमा बाढी आउँदा सहमति आउन समय लागेको थियो । भट्टराईले आफू जापानका लागि राजदूतमा सिफारिस हुँदा ५ दिनमै एग्रिमो आएको बताए । अहिलेको समयमा कुनै मुलुकले राजदूतमा सिफारिस गर्नेबित्तिकै अनौपचारिक रूपमा सम्बन्धित मुलुकले जानकारी लिने हुनाले एग्रिमो आउन धेरै समय नलाग्नुपर्ने उनको भनाइ छ । पूर्वसचिव भट्टराईले २०६३ सालअघि नेपालमा मन्त्रिपरिषद्को निर्णयबाट राजदूतका लागि परराष्ट्र मन्त्रालयले सम्बन्धित मुलुकमा एग्रिमोका लागि पठाउने र उताबाट सहमति आएर सरकारले नियुक्ति गरेपछि मात्र अरूलाई थाहा हुने गरेको जानकारी दिए । भारतका लागि पूर्वराजदूत दीपकुमार उपाध्यायले दुई महिनाभित्रमै आफ्नो एग्रिमो आएको बताए । उनले भने, म दुई पटक भारतका लागि राजदूत भएँ, दुवै पटक दुई महिनाभित्रमै एग्रिमोको जवाफ आएको थियो । परराष्ट्र मन्त्रालयका एक अधिकारीका अनुसार दक्षिण अफ्रिकाका लागि एग्रिमोलाई तीन महिनाभन्दा बढी समय लाग्ने तर अन्य मुलुकमा तीन महिनाभित्रमा आउने गरेको छ । कोभिड१९ का कारण पनि केही दिन तलमाथि हुन सक्छ, उनले भने, सामान्यतया करिअर (परराष्ट्र सेवाबाट सिफारिस) भएकाको छिटो र राजनीतिक सिफारिसमा ढिलो एग्रिमो आउने गर्छ । यसअघि माओवादी केन्द्रका नेताद्वय राम (सुरेन्द्र) कार्कीको भारत र पम्फा भुसाल (हाल ऊर्जामन्त्री) को फ्रान्सबाट एग्रिमो आएको थिएन ।"
"त्रिविको बजेट २२ अर्ब, बेरुजु २४ अर्ब","(काठमाडौं)  राजनीतिक भागबन्डा र पछिल्लो दिनहरूमा तालाबन्दीले थला परेको त्रिभुवन विश्वविद्यालय आर्थिक विकृति र अनियमितताले पनि ग्रसित छ । विश्वविद्यालय सभाले चालु आर्थिक वर्षका लागि २२ अर्ब ९१ करोड १४ लाख ४ हजार रुपैयाँको बजेट पारित गरेको छ । विश्वविद्यालयको बेरुजु भने २४ अर्ब २६ करोड रुपैयाँ छ । अझ आर्थिक वर्ष २०७६७७ मा बेरुजु २८ अर्ब ६७ करोड १९ लाख रुपैयाँ पुगेको थियो । उपकुलपति धर्मकान्त बाँस्कोटालगायत पदाधिकारीले बेरुजुलाई विश्वविद्यालयको मुख्य समस्याका रूपमा चित्रित गर्दै आएका छन् । कुलपति तथा प्रधानमन्त्री शेरबहादुर देउवा, सहकुलपति तथा शिक्षामन्त्री देवेन्द्र पौडेललाई वर्षौंदेखि थुप्रेर रहेको बेरुजु फर्छ्योट गर्न चुनौतीपूर्ण रहेको जानकारी उनले दिने गरेका छन् ।बेरुजु अकासिँदै गएपछि महालेखा नियन्त्रण कार्यालयका पूर्वनायब महालेखा नियन्त्रक दामोदर पुडासैनीलाई आर्थिक व्यवस्थापन विज्ञ नियुक्त गरेर फर्छ्योटको काम भइरहेको विश्वविद्यालयले जनाएको छ । उपकुलपति बाँस्कोटाले सार्वजनिक गरेको विश्वविद्यालय सुधारको प्रतिबद्धताकार्ययोजनामा बेरुजुलाई शून्यमा झार्ने उल्लेख छ । विश्वविद्यालय स्थापनाकालदेखि नै बाँकी रहेको बेरुजुका कारण अहिले वार्षिक बजेटभन्दा बढी पुगेको कर्मचारीहरू बताउँछन् । वार्षिक २० देखि २२ अर्बको हाराहारीमा बजेट हुने विश्वविद्यालयमा आर्थिक वर्ष २०७५७६ मा मात्रै ८ अर्ब ४४ करोड रुपैयाँ बेरुजु थियो । त्यतिबेला तत्कालीन उपकुलपति तीर्थ खनियाँ कार्यकालको अन्तिम वर्ष बिताउँदै थिए । सोही बेला २८ अर्ब रुपैयाँ नाघेको बेरुजु क्रमशः घट्दो क्रममा रहेको उपकुलपति बाँस्कोटाले बताए । आव २०७७७८ मा ७ अर्ब रुपैयाँ बजेट फर्छ्योट गर्न महालेखा परीक्षकको कार्यालयमा सिफारिस गरिएको विश्वविद्यालयले जनाएको छ । उक्त वर्ष कार्यालयले ५ अर्ब बेरुजु सम्परीक्षण गरेको छ । त्रिविका कर्मचारीले आफ्नै नाममा रहेको बेरुजु पनि फर्छ्योट गर्न चासो दिँदैनन् रहेछन्, विज्ञ पुडासैनीले भने, ४४ वर्षका लागि नियुक्त हुने पदाधिकारीको ध्यान पनि नपुग्ने रहेछ । २०१६ सालदेखिकै बेरुजु प्रत्येक वर्ष थपिँदै जाँदा त्रिविको बजेटभन्दा बेरुजु धेरै हुन पुगेको उनले जनाए ।अहिलेका पदाधिकारीले बेरुजु फर्छ्योट र नियन्त्रणलाई प्राथमिकता दिएपछि आव २०७६७७ मा बेरुजु ९३ करोड रुपैयाँ मात्र थियो । प्रत्येक वर्ष हुने बेरुजु पनि घटेको छ, पहिल्यैदेखि कायम रहेको बेरुजुलाई पनि प्रमाण खोज्दै फर्छ्योट गर्न सिफारिस गर्दै गएका छौं, पुडासैनीले थपे । उनका अनुसार विश्वविद्यालयका कर्मचारी, विभिन्न निकाय र संघसंस्थाका नाममा भ्रष्टाचार प्रकृतिकै बेरुजु पनि रहेका छन् । पेस्की लगेको रकमसमेत फिर्ता नगरेको हिसाब पाइएको छ, उनले भने, पूर्वकर्मचारी, प्राध्यापक पदाधिकारीबाट २८ करोड नगद असुलउपर गरिसकियो । वर्षौंदेखि विश्वविद्यालयको भवन, जग्गा प्रयोग गरेर भाडा नतिर्ने, ब्याज नबुझाउने, पेस्कीसमेत नबुझाउनेसँग उक्त रकम उठाएर विश्वविद्यालयको खातामा जम्मा गरिएको हो । पुरानो बेरुजुमध्ये हालसम्म १२ अर्ब ५५ करोड रुपैयाँको प्रमाण जुटाएर सम्परीक्षणका लागि महालेखा पठाइएको छ । महालेखाले सिफारिस गरिएको बेरुजु फर्छ्योट गर्न प्राथमिकता नदिँदा अझै ढिलाइ भएको उनले जनाए । पुरानो कागजात, प्रमाण खोज्नुपर्ने, प्रमाण जुटेपछि त्रिवि कार्यकारी परिषद्बाट निर्णय गराएर महालेखा पठाउनुपर्ने लामो प्रक्रियाका कारण पनि फर्छ्योटमा ढिलासुस्ती हुने गरेको कर्मचारीहरू बताउँछन् । विश्वविद्यालयको सम्पत्ति हिनामिना गर्ने हानिनोक्सानी पुर्याउने प्रकृतिका बेरुजु पनि थुप्रो छ, एक कर्मचारीले भने, जागिरबाट अवकाश, मृत्यु भइसकेकाको नाममा रहेको बेरुजुले पनि फरफारक गर्न धेरै समय लागेको छ । प्रधानमन्त्री देउवाको अध्यक्षतामा प्रधानमन्त्री निवास बालुवाटारमा मंसिर १४ मा बसेको त्रिवि सभाको बैठकले आव २०७८७९ को प्रस्तावित नीति, कार्यक्रम र बजेटलगायत प्रस्ताव स्वीकृत गरेको थियो । रजिस्ट्रार पेसल दाहालले पेस गरेको हाल सार्वजनिक बजेटमा नियमित कार्यक्रमतर्फ ११ अर्ब ८० करोड ३९ लाख ६८ हजार रुपैयाँ र आन्तरिकतर्फ सञ्चालन तथा पुँजीगत खर्च गरी जम्मा १० अर्ब ३१ करोड ८९ लाख ३६ हजार रुपैयाँ र विकास कार्यक्रमतर्फ ७८ करोड ८५ लाख रुपैयाँ प्रस्ताव गरिएको छ । आगामी वर्षका लागि नियमित कार्यक्रममा हुने कुल खर्च ११ अर्ब ८० करोड ३९ लाख ६८ हजार रुपैयाँमध्ये केन्द्रीय आन्तरिक आम्दानीबाट १ अर्ब ४६ करोड ७९ लाख ८७ हजार रुपैयाँ व्यहोर्ने र बाँकी १० अर्ब ३३ करोड ५९ लाख ८१ हजार रुपैयाँ विश्वविद्यालय अनुदान आयोगमार्फत नेपाल सरकारसँग अनुदान माग गर्ने उल्लेख गरिएको छ । महालेखा परीक्षक कार्यालयको ५८ औं प्रतिवेदनअनुसार विश्वविद्यालयले गतवर्ष १० अर्ब ४७ करोड रुपैयाँ आन्तरिक आय प्राप्त गर्ने लक्ष्य राखेकोमा ५ अर्ब ६१ करोड रुपैयाँ मात्रै आन्तरिक आय गर्न सकेको थियो । त्रिविका ६१ आंगिक क्याम्पसमध्ये ६ वटाले मात्र आन्तरिक आयबाट खर्च धान्ने गरेका छन् । कुल खर्चको २५ प्रतिशतभन्दा कम आन्तरिक आय प्राप्त गर्ने क्याम्पसको संख्या ३३ वटा छ । विश्वविद्यालयअन्तर्गतको संस्थान, संकाय, डिन कार्यालय, विभाग, क्याम्पसलगायत १ सय १६ निकाय पदाधिकारी, कर्मचारी र अन्य संघसंस्थाको नाममा मात्र ४ अर्बभन्दा बढी पेस्की छ ।"
एमसीसीबारे चाँडै निर्णय लेऊ र आत्मघाती ध्रुवीकरण रोक,"मुलुकका प्रमुख राजनीतिक दल र तिनका शीर्षस्थ नेताहरूले अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सम्झौतालाई विधिवत् रूपमा एउटा टुंगोमा पुर्याउन नसक्दा, अझ जानीजानी अनावश्यक अल्याङमल्याङ गर्दा सम्बन्धित सबैको नेतृत्वनिर्णय क्षमतामा मात्रै प्रश्न उठेको छैन, आम कार्यकर्ताजन तह पनि दिनानुदिन झन्झन् विभाजित हुँदै गइरहेका छन् । कैयौं भ्रामक सूचनाहरूबीच तल्लो तहसम्मै झाँगिएको यस्तो विभाजन स्वाभाविक मतमतान्तर र तर्कवितर्कमा मात्र सीमित छैन, अस्वाभाविक मुठभेडतर्फै उन्मुख भैरहेको प्रस्टै देखिन्छ । पछिल्लो समय राजनीतिक दलहरूको सम्पूर्ण ऊर्जा यही एउटा विषयमा मात्र केन्द्रित भैरहेको देखिन्छ भने, मुलुकका सबै तह र तप्का पनि यसै वरपर घुमिरहेका छन् । अतः पौने शताब्दी पुरानो मित्रमुलुक संयुक्त राज्य अमेरिकासँगको सम्बन्धमा न्यानोपन कायम राखिराख्न मात्रै होइन, नेपालको आन्तरिक राजनीतिक अवस्थालाई थप गिजोलिन नदिन र समाजलाई घातक ध्रुवीकरणतर्फ जानबाट रोक्न एमसीसीबारे अविलम्ब निर्णय लिनु अपरिहार्य छ ।अलमलिरहन जरुरी नै छैन, अब यसलाई टुंगो लगाउने भनेको संसद्मा सार्थक छलफल गरेर हो । त्यसका निम्ति कुनै पनि मूल्यमा अबको प्रतिनिधिसभा बैठकमा यसलाई टेबल गरिनुपर्छ । बुधबार प्रतिनिधिसभा बैठकअघि बसेको कार्यव्यवस्था परामर्श समितिको बैठकमा सरकारका तर्फबाट पहिलो पटक कानुनमन्त्री दिलेन्द्र बडूले एमसीसी सम्झौता अघि बढाउन प्रस्ताव राखेका थिए । पछि त्यही दिन टेबल नगर्न दलहरू सहमत भए पनि अबको बैठकमा उनीहरू आआफ्नै तयारीमा छन् । एमसीसीबारे दिइएको समयसीमा र राष्ट्रिय परिस्थिति दुवै ख्याल गरेर सरकार अबचाहिँ यसलाई टेबल गराउने अडानबाट पछि हट्नु हुँदैन । र, अरू जुनसुकै दलले जेसुकै अड्डी कसे पनि सरकारले चाहेको विषयलाई संसद्मा टेबल गर्नबाट सभामुखले रोक्नु हुँदैन । कथं सभामुखले यसलाई टेबल हुनबाट रोकेमा हाम्रो संसदीय लोकतान्त्रिक अभ्यासमा त्यो अर्को महाभूल हुनेछ । एमसीसीबारे उनको व्यक्तिगत धारणा हुन सक्छ, तर सभामुखको पदीय जिम्मेवारीअनुरूप उनले संसदीय पद्धति र विधिविधानलाई नै पछ्याउनुपर्ने हुन्छ । यदि उनी एमसीसीलाई संसद्मा टेबल गर्नै असमर्थ छन् वा त्यसो गर्नु नै बेठीक हो भन्ने लाग्छ भने पदत्याग गरेर विपक्षमा उभिने छुट सभामुखलाई छ । निश्चय पनि अहिले यो विषय विवादित बन्न पुगेको छ, दलहरू विभाजित भएका छन् । तर, यसबारे छलफल गरेर निर्णय दिन सार्वभौम संसद्का सदस्यहरू स्वतन्त्र र सक्षम छन् । एमसीसीलाई अब सडकको होइन, सदनभित्रै छलफलको विषय बनाइनुपर्छ । मतदानपूर्व यसमाथि सांसदहरूलाई पर्याप्त बहसछलफल गर्ने अवसर दिइनुपर्छ । दलीय सहमति हुन्छ भने यसलाई प्रतिनिधिसभाको अन्तर्राष्ट्रिय सम्बन्ध समितिमा लगेर पनि छलफल चलाउन सकिन्छ । अर्को, एमसीसीको विषयमा देशमा डरलाग्दोसँग ध्रुवीकरण भइसक्दा पनि जिम्मेवार राजनीतिक दलहरू जसरी हदैसम्म असंवेदनशील देखिएका छन्, त्यो सर्वथा अनुचित छ । सत्ताको नेतृत्व गरिरहेको नेपाली कांग्रेस यसमा पहिलेबाटै स्पष्ट छ र यसलाई संसद्बाट अनुमोदन गर्नेबारे पार्टी संसदीय दलबाट औपचारिक रूपमै निर्णय लिइसकेको छ । तर, सत्ता गठबन्धनको दोस्रो ठूलो दल माओवादी केन्द्र र प्रमुख प्रतिपक्षी तथा सदनको सबैभन्दा ठूलो दल एमालेले नियोजित रूपमै द्वैधचरित्र र ढुलमुलेपन प्रदर्शन गरिरहेका छन् । एमसीसी मुख्यालयमा यसलाई संसद्बाट पारित गर्न भूमिका खेल्ने पत्र लेखेका माओवादी अध्यक्ष पुष्पकमल दाहालले देशमा ठीक त्यसविपरीत अडान मात्र राखिराखेका छैनन्, सत्ता साझेदार आफ्नो दललाई एमसीसीविरुद्ध सडकमै उतारेर जग हँसाउने कार्यसमेत गरेका छन् । लोकतन्त्रमा कुनै पनि विषयमा जुनसुकै दल र नेताले आफ्नो धारणा राख्न, एमसीसीमै पनि सैद्धान्तिक असहमति जनाउन अवश्य पाउँछन्, तर यसरी दोहोरो चरित्र प्रदर्शन गर्न पाउँदैनन् । अझ सत्तामा बसीबसी सडकमा ओर्लिन त न्यूनतम नैतिकताले पनि दिँदैन । यस्तै, हिजो आफैं सरकारमा छँदा संसद्मा दर्ता गरेको एमसीसीमाथि एमालेले आज जुन ढुलमुले चरित्र देखाइरहेको छ, त्यसबाट यो पार्टी र यसका प्रमुख तथा तत्कालीन प्रधानमन्त्री केपी शर्मा ओलीमाथि पनि विशालकाय नैतिक प्रश्न खडा भएको छ । वस्तुगत अवस्थामा तात्त्विक अन्तर नआउँदासम्म सरकारमा छँदा एउटा र प्रतिपक्षमा रहँदा अर्कै कुरा गर्नु आफैंमा गैरजिम्मेवारीको पराकाष्ठा हो । त्यसमाथि ओली तिनै व्यक्ति हुन्, जसको नेतृत्वको सरकारका पालामा एमसीसीलाई संसद्बाट अनुमोदन गर्नुपर्ने प्रावधान घुसाइएको थियो । आज सत्ता गठबन्धनमा दरार उत्पन्न भैरहेका बेलामा एमालेले केवल रमिता हेर्ने र उल्टो च्याँखे दाउ थाप्ने गर्न मिल्दैन, सुहाउँदैन । आफूलाई जिम्मेवार दलका रूपमा प्रस्तुत गर्दै उसले यसबारे एउटा स्पष्ट अडान लिनैपर्छ । अदालतमा मुद्दा विचाराधीन रहेको सभामुख सम्बन्धी देखावटी अत्तो थाप्न छाडेर उसले एमसीसीलाई संसद्मा निर्णयार्थ प्रस्तुत गर्न सघाउनुपर्छ । एमसीसीको अन्तर्यमा अमेरिकाको केही रणनीति होला वा नहोला, फेरि रणनीतिबिनाको वैदेशिक सहायता हुँदैन पनि, यसमा राष्ट्रिय हितमा सम्झौता नहुने गरी कसरी अघि बढ्ने भन्ने नेपाल राष्ट्रको सरोकार र क्षमताको विषय हो । रणनीति ठोस रूपमा उजागर नहुने भएकाले किटेर यसै भन्न पनि सकिन्न । एमसीसीबारे यति कुरा भने प्रस्ट छ यो नेपालमा आएको अहिलेसम्मकै ठूलो वैदेशिक अनुदान हो । आजको मूल्यमा करिब ६० अर्ब रुपैयाँको अनुदान रकममाथि नै समाजमा भैरहेको यत्रो ठूलो ध्रुवीकरणले धेरै मानेमा सही सन्देश दिइरहेको छैन, यसलाई रोक्नु जिम्मेवार दलहरूको दायित्व हो । त्यसका निम्ति पनि अविलम्ब एमसीसीलाई अनुमोदन गर्ने वा नगर्ने तार्किक निष्कर्षमा अब संसद् पुग्नैपर्छ । यसका कारण समाजमा बढिरहेको आत्मघाती विभाजनलाई अब यहीँ विश्राम दिनुपर्छ ।"
एमसीसी चुनावी मुद्दा बन्दै,"एउटा चर्चित उखान छ, नखाऊँ भने दिनभरिको सिकार खाऊँ भने कान्छा बाबुको अनुहार । प्रधानमन्त्री शेरबहादुर देउवा अहिले यस्तै अवस्थामा छन् । एमसीसी पास गर्न खोजौं गठबन्धन नै टुटेर प्रधानमन्त्रीको कुर्सी धरापमा पर्ने डर नगरौं अमेरिकाको थेग्नै नसक्ने दबाब । यस्तो परिस्थितिमा सरकार बचाउन प्रधानमन्त्री देउवाले एमालेको बैसाखी टेक्ने होइन एमसीसीबाटै पछि हट्ने हो । एमालेले पनि चुनावको मुखमै आएर एमसीसीको समर्थन गर्ला भन्ने सम्भावना छैन । यस्तोमा कांग्रेस एक्लै हुन्छ र उसको मात्र मतले एमसीसी पास हुन गाह्रो पर्छ । केपी शर्मा ओलीको विश्वासमा परेमा न गठबन्धन बाँकी रहन्छ न त प्रधानमन्त्रीको कुर्सी नै । त्यसैले एमसीसी टेबुल गर्न रोकिनु नै अहिलेको उपयुक्त उपाय हो । यसर्थ प्रधानमन्त्री देउवाले साहसका साथ एमसीसीका अधिकारीहरूलाई भन्नुपर्छ, अहिले पास गर्ने संख्या हामीसँग छैन । यसर्थ यसको अनुमोदन संघीय चुनावपछि मात्र गर्नेछु । अनि अर्कोर् कुरा सहयोग र अनुदान पनि जबरजस्ती कसैलाई थोपर्ने हो र ? यस्तो व्यवहारले अब आएर एमसीसीप्रति नै शंका उत्पन्न हुन थालेको छ । कहीँ यो एसिया प्यासिफिक सैन्य रणनीति नै त होइन ? यसै परियोजनाको माध्यमबाट अमेरिका चीनलाई घेर्न आउन थालेको त होइन ? यस्तो दबाबले उल्टो अमेरिकाप्रति नेपाली जनता नकारात्मक हुन पुग्छन् जसले नेपालअमेरिका मित्रतामै प्रतिकूल असर पार्छ । एमसीसीलाई परिमार्जन गरेर सबै दलबीच सहमति खोजेर शान्तिपूर्ण निकास दिनुपर्छ । असल राजनीतिज्ञले देश र जनतालाई जोड्ने गर्छन् न कि तोड्ने । यसर्थ जसरी भए पनि एमसीसी पास गरी छाड्छु भन्ने प्रधानमन्त्री देउवाको हठ अहिले उचित छैन । गोपाल देवकोटा, जोरपाटी, काठमाडौं कुनै वैदेशिक सहयोगले नेपालको राजनीतिमा यति धेरै प्रभाव पारेको यो सम्भवतः पहिलो घटना हो । २०७३ सालमा हस्ताक्षर गरिएको एमसीसी त्यसपछिका हरेक सरकारका पालामा पास गर्ने भनेर कुरा नउठेको होइन र सत्तामा पुगेपछि हरेक दलले त्यसलाई सकारात्मक रूपमा लिएको पनि पाइन्छ । जब उही दल प्रतिपक्षमा पुग्छ तब एमसीसीलाई राष्ट्रघाती सम्झौताका रूपमा लिने गर्छ । यसको उदाहरण अहिलेको एमाले हो । यसअघिको सरकारले एमसीसीलाई संसद्मा टेबुल गर्ने प्रस्ताव गरेको थियो, जुन सफल भएन । उसले सरकारमा रहँदा जे भनेको थियो अहिले कांग्रेसले पनि भनेको त्यही हो । तर एमाले देशमा यस्तो कठिन परिस्थितिको सृजना हुँदा पनि रमिता हेरिरहेछ । जिम्मेवार राजनीतिक दलको गैरजिम्मेवारपनको पराकाष्ठा हो यो । स्थानीय तह निर्वाचनको घोषणा भइसकेको अवस्थामा उत्पन्न एमसीसी विवादले यतिबेला कांग्रेसबाहेकका सबै दल दोसाँधमा उभिएका छन् । के गर्ने के नगर्ने भन्नेमा एकअर्काको रणनीति कस्तो बन्छ भनेर कुरिरहेका छन् । दलहरू आफू अगाडि देखा नपरी यसको टुङ्गो लागोस् भन्नेमा छन् । यसलाई पास वा फेल गराउँदा यसको जस वा अपजस आफूले बोक्नु नपरोस् भन्ने योजनाअनुरूप चलिरहेका छन् । दलहरूलाई एमसीसी पारित गर्दा आगामी निर्वाचनको नतिजामा प्रभावित पार्ला भन्ने डर छ । त्यस्तै केही दललाई एमसीसी असफल भयो भने अन्तर्राष्ट्रिय सम्बन्ध र सहयोग के होला भन्ने चिन्ता पनि छ । र, यस्ता चिन्ताले गर्दा यतिबेला एमसीसी सबै दललाई घाँडो भइरहेको छ । सुजन देवकोटा, पालुङ्टार४, गोरखा बुधबार संसद्मा टेबुल हुनुपर्ने एमसीसी सम्बन्धी विधेयक, सत्ता साझेदारहरूबीच सहमति बन्न नसक्दा पेस गरिएन । एमसीसी पेस हुन नदिन सत्ता साझेदार माओवादी र एकीकृत समाजवादी लगायतका नेताकार्यकर्ताको संसद्भवनअगाडि व्यापक प्रदर्शन भयो । विकासशील देशहरूलाई सहयोग गर्न अमेरिकाले स्थापना गरेको एमसीसी, विशुद्ध आर्थिक सहयोग गर्ने अन्तर्राष्ट्रिय नियोग हो । यसलाई २०१८ मा पारित अमेरिकाको इन्डो प्यासिफिक सामरिक रणनीतिको अंगको रूपमा अपव्याख्या गरिँदा विवादित बन्न पुगेको हो । स्थानीय चुनाव घोषणा भइसकेको अवस्थामा जनमत आफूतिर पार्न र आफू ठीक भनी देखाउन जनतालाई दिग्भ्रमित गर्ने खालको बयानबाजी नेताहरूले देखाउनु सही होइन । ठीक हो भने स्विकार्ने, बेठीक र हानिकारक हो भने अस्वीकार गर्ने निर्णायक थलो संसद् नै हो, सडक होइन । महेन्द्रसिंह बम, टीकापुर१, कैलालीयस बखत एमसीसीले राजनीति तातेको छ । सदनदेखि सडकसम्म, सहरदेखि गाउँसम्म र पाँचतारे होटलदेखि दूरदराजका चिया पसलसम्म मानिसहरू एमसीसीका पक्ष र विपक्षमा बाँडिएका छन् । आखिर किन ? के हो एमसीसी ? किन संसद्मा प्रवेश गराउन दलहरूले चाहिरहेका छैनन् ? यसले अन्तर्राष्ट्रिय जगत्मा हाम्रो देशप्रतिको धारणा कस्तो बन्ला ? अमरिकानेपालबीचको सम्बन्ध कसरी अघि बढ्ला ? धेरै प्रश्न खडा भएका छन् जसको उत्तर त्यति सजिलो छैन । एमसीसी चुनाव नजिक आइरहँदा झन् बढी चर्चित भइरहेको छ । सडक र सदन दुवै असहज वातावरणतर्फ उन्मुख भइरहेका छन् । अहिलेको यस्तो परिस्थितिलाई सहज बनाउने यिनै दलहरूले नै हो । भोलिका दिनमा दल र नेताहरूले एमसीसीबारे एउटा निर्णय गर्लान् नै, निष्कर्षमा पुग्लान् नै । तर, अहिले यसको आडमा किन यस्तो अस्थिरता उत्पन्न गराइरहेका छन् ? किन दलहरू यस विषयमा दोहोरो चरित्र प्रस्तुत गरिरहेका छन् ? किन सरकारमा रहेका दलहरू यसको विरोधमा सडकमा ओर्लिएका छन् ? यस्ता प्रश्नको जवाफ कसले दिने ? अतः राजनीतिक दलहरूले सरकारमा हुँदा एउटा कुरा जनतासँग अर्को गर्ने काम बन्द गर्नुपर्छ । अब एमसीसीलाई टुंग्याउनुपर्छ । सडकमा होइन संसद् बसेर आपसी समझदारीमा दलहरूले निकास दिनुपर्छ । रामकृष्ण बराल, जोरपाटी५, काठमाडौं"
शिक्षा मन्त्रालयको गलत निर्णय,"१ कोभिडका कारण पठनपाठन अवरुद्ध भई बल्ल असोजबाट भौतिक उपस्थितिमा विद्यालय सञ्चालन सुरु भएको हो । त्यसको लगत्तै दसैं र तिहारका बिदाले झन्डै २० दिन फेरि विद्यालय बन्द भए । सरकारले माघ महिना पूरै विद्यालय बन्द गर्यो । बन्दको बेला सञ्चालन गरिएका अनलाइन कक्षा विविध कारणले प्रभावकारी हुन सकेनन् । २ यस हिसाबले यो शैक्षिक सत्रमा आजसम्म मुस्किलले तीन महिना जति पढाइ भएको छ । यो तीन महिनाको अन्तरालमा कति पाठ्यांश पढाइ भयो होला भन्ने मुद्दा एकातिर छ भने विद्यार्थीले कति सिके भन्ने प्रश्न अझ जटिल छ । यो परिदृश्यमा हेर्दा एसईईको परीक्षातालिका पनि विद्यार्थी हितविरुद्ध छ ।३ शिक्षा मन्त्रालयले कक्षा १९ का लागि जसरी भए पनि अब दुई महिनाभित्रमा पढाइ सिध्याउनू भन्ने उर्दी जारी गरेको छ । शिक्षा मन्त्रालयले नै विद्यार्थीको सिकाइलाई चुनौती दिँदै पाठ्यपुस्तकमा लेखेका कुरा गोदान गरेझैं सिध्याउने नियत राखेपछि यसको उजुरी गर्न कहाँ जाने हो ?४ परीक्षा महत्त्वपूर्ण हो कि सिकाइ ? शिक्षा मन्त्रालयका ठूलाठूला पदमा आसीन पदाधिकारीहरू पीएचडीवाला हुनुहुन्छ । खैर मन्त्री अस्थायी हुन् । उहाँहरूलाई पढाइ र सिकाइको भिन्नता कसले सिकाइदिने हो ? पाठ्यक्रममा उल्लेख भएका सिकाइ उपलब्धिको अर्थ कोर्स सिध्याउने हो ?५ शिक्षा मन्त्रालयकै एउटा महाशाखाले गर्ने नियमित वार्षिक अध्ययनको नतिजाले बालबालिकाको सिकाइ चौपट रहेको तथ्य प्रस्ट्याएकै छ । त्यो अध्ययनको उपादेयता के हो ? अध्ययनअनुसन्धान गर्ने तर त्यसको निचोडलाई बेवास्ता गर्ने हो भने शिक्षा मन्त्रालयभित्र त्यस्तो एकाइ किन ?६ बिरालो बाँधेर श्राद्ध गरेजस्तो वैशाखमै शैक्षिक सत्र सुरु गर्नुपर्ने चटारो शिक्षा मन्त्रालयलाई किन पर्यो ? चालु शैक्षिक सत्रको अन्त भनेको विद्यार्थीले सिके पनि नसिके पनि चैत मसान्त भनेको हो ?७ हुन त हाम्रो देशमा शिक्षकले पनि पढाउने मात्रै हुन्, सिकाउने गरेको उदाहरण त कमै मात्र भेटिन्छन् । त्यसमाथि शिक्षा मन्त्रालयले नै सिकाउने हैन कोर्स सिध्याउने हो भनिदिएपछि टन्टै साफ ।८ सिकाइलाई पाखा लगाउँदै जसरी भए पनि वैशाखमा नै शैक्षिक सत्र सुरु गर्नुपर्ने निर्णय विद्यार्थीको संज्ञानात्मक र मनोवैज्ञानिक विकासको दृष्टिकोणबाट हेर्दा एकदमै गलत निर्णय मान्नुपर्छ ।९ विद्यालय तह ११२ हो । १ देखि १० सम्म वैशाखबाट र १११२ साउनबाट किन ? के विद्यालय शिक्षाको शैक्षिक सत्र यौटै बनाउन सकिन्न ? १११२ लाई अझै पनि छुट्टै किसिमको हेराइ किन ? साउनमा शैक्षिक सत्र सुरु गर्ने हो भने विद्यार्थीको सिकाइ सुनिश्चित गर्न विद्यालय र शिक्षकलाई पर्याप्त समय उपलब्ध हुन्छ ।१० एकातिर विद्यार्थीकेन्द्रित शिक्षा कसरी गर्न सकिन्छ भनेर शिक्षामन्त्रीले चासो व्यक्त गरेजस्तो गर्ने र अर्कातिर कोर्स सिध्याउने परिपाटीलाई प्रोत्साहन गर्ने मन्त्रालयको रवैया आफैंमा घातक छैन र ? के यो हतारोले विद्यार्थीलाई बजारमा निस्किएका गुणस्तरहीन सहायक सामग्री खरिद गर्न र ट्युसन हाउस धाउन बाध्य पार्दैन ? मनप्रसाद वाग्ले, मीनभवन, काठमाडौं"
फागुन ७ : सर्वोपरि राष्ट्रिय दिवस,"लिखित संविधान र राजनीतिक दल आधुनिक युग तथा राज्यका मुख्य चरित्र मानिन्छन् । यस्तै, आधुनिक राज्य विकासक्रममा एक किसिमको संविधानसभाबाट सन् १७८७ मै संविधान घोषणा गरेर आधुनिक युगमा प्रवेश गर्ने विश्वकै पहिलो राष्ट्रको श्रेय संयुक्त राज्य अमेरिकालाई प्राप्त छ । संसद्भित्रैबाट राजनीतिक दलको क्रमिक विकास गरेर संसदीय सर्वोपरिताको सन्देशसमेत प्रवाहित गर्ने मुलुक भने संसदीय प्रजातन्त्रको जननीका रूपमा सम्मानित संयुक्त अधिराज्य (बेलायत) हो । हामी नेपाली जनता भने विक्रम संवत् २००७ सालअघिको नेपालमा वाक् तथा प्रकाशन स्वतन्त्रता, राजनीतिक दल खोल्ने तथा चलाउने आधारभूत हकबाट झनै वञ्चित थियौं भनिरहनुपर्ने कुरै भएन, स्वतः बुझिने अथवा भोगिएको अवस्था भयो यो । त्यति बेला देशमा लिखित संविधान पनि स्वभावतः थिएन । २००३ सालमा उदार राणा प्रधानमन्त्री पद्मशमशेरले बल्लबल्ल अन्तिम रूप दिइसकेको संविधान पनि अनुदार पन्थीहरूले विधिवत् घोषणा हुन दिएका थिएनन् । देशकै पहिलो निर्वाचन भने काठमाडौं नगरपालिकामा मात्रै गर्ने छुट २००४ सालमा दिइएको थियो, जसमा महिलाहरू मताधिकारको हकबाट सीधै वञ्चित गरिएका थिए । नागरिक अधिकारको न सम्म उच्चारण गर्न नपाइने त्यस्तो निर्मम समयमा पनि जोखिम मोल्दै तथा क्रान्तिकारी चरित्रको झल्को दिँदै भूमिगत रूपमा बीपी कोइराला दुई पटक काठमाडौं आई, पक्राउ परी मर्नेमारिने अन्तिम अवस्थामा पुग्दा आखिरमा महात्मा गान्धीजीको तारपछि मुस्किलले बच्न सक्नुभएको थियो भन्ने सम्झँदा ती दिन अझै पनि कतिपय युवाका लागि प्रेरणास्रोत भइरहेकै होलान् भन्ठान्न सकिन्छ । त्यस्तो शासनविरुद्धको क्रान्ति पहिले नेपालभित्रै केन्द्रित भएर पाल्पादेखि सुरु गर्ने विचार बीपीको मनमा, माथि उल्लेख गरिएजस्तो, यातना र अनुभवबाटै अंकुरित भएको होला भनी अर्थ्याउने आधार पनि भेटिन्छ । अझ ताज्जुबको कुरो के भने, दोस्रो विश्वयुद्धको हाराहारीको, विभिन्न देशमा स्वतन्त्रता आन्दोलनको लहर उत्कर्षमा पुगिसकेको, आफ्नै हुकुम बेहुकुमको बाटो लागिसकेको त्यस्तो समयमा पनि आन्दोलनकारीहरूसँग संवाद नगरी, बरु बाहिरियाहरूसँग हतारहतार सम्झौताको हात बढाउँदै शासन टिकाउनेसम्मको सपना सत्ताअन्धहरूले देखेका थिए । जनताको मुख थुनीÙ डर, त्रास र असुरक्षाको वातावरण खुबै चर्काई शासन अभेद्य बनाउने त्यो कस्तो समय तथा शासनकाल थियो, त्यसबारे अझ राम्ररी सूचित हुन यसभन्दा पनि एक दशकपछाडि फर्किनुपर्ने हुन्छ ।सिर्फ सामान्य नागरिक हकको चाहना गर्दा पनि टंकप्रसाद आचार्य नेतृत्वको विक्रम संवत् १९९० दशकतिरको प्रजापरिषद् आन्दोलनलाई साथ दिएको भनी चार जना सपूत दशरथ चन्द, शुक्रराज शास्त्री, गंगालाल श्रेष्ठ तथा धर्मभक्त माथेमालाई मृत्युदण्ड दिइएको थियो । पाँच सरकार भन्ने गरिएका राजा त्रिभुवनसँग फौजी किसिमको गोप्य इजलासमा केरकार गर्दै धम्कीपूर्ण बयान लिइएको थियो । गणेशमान सिंहलाई मरणासन्न हुने गरी अनगिन्तीचोटि कडा कोर्रा हानी यातना, आतंक र खबरदारीको सन्देश देशभर फैलाइएको थियो । इतिहासका त्यस्ता अमानवीय अध्यायसम्बद्ध अनन्त पाना यथासमय उघ्रँदै जाने नै छन् । अझ त्यसै क्रमको अर्को कडी वा चरमोत्कर्ष भनौं, अथवा शासनमाथि ठूलो खतरा महसुस हुँदा शासकमण्डली अत्याहटमा आत्मसुरक्षा खातिर के मात्र गर्न अघि सर्दो रहेछ भनेर बुझौं, २००७ सालको क्रान्तिमा साथ दिने राजा त्रिभुवनलाई पदच्युत गर्ने निर्णय हठात् भारदारी सभाबाट गरी उनका चार वर्षका नातिलाई राज्याभिषेक गराई सिंहासनमा राख्ने दुस्साहससम्म गरिएको थियो । हाम्रो देशको मामिलामा सदा संलग्न मित्रराष्ट्रहरूबाट मौकामै कूटनीतिक पहल नहुँदो हो त, इतिहासको कुरा न हो, त्यो राजतिलक मेटिँदैन थियो होला कि भनी अनुमान गर्ने ठाउँ सधैं रहिरहेकै छ । माथिको प्रस्तुतिले २००७ सालअघि हाम्रो नेपाल कुन हदसम्म नागरिक अधिकारविहीन निष्पट्ट अन्धकार युगमा थियोÙ केकस्तो कठिन संघर्ष, विराट् बलिदान, जनक्रान्ति तथा ऐतिहासिक घोषणा हुँदै निरंकुशताको त्यो जब्बर सिक्री तोड्न हामी सफल भएका थियौं भन्ने अति उकुसमुकुसपूर्ण तर गौरवपूर्ण इतिहासको केही झल्को दिन्छ । आन्तरिक भए पनि जनतालाई रैती मात्र सम्झने त्यस्तो दासतामय शासकीय कालखण्डबाट आफ्नो देश आफैं बनाउने र चलाउने युगमा हामीले कसरी पदार्पण गर्न सकेका थियौं भन्ने परिप्रेक्ष्यमा समेत फागुन ७ को महत्त्व छ । यस दिनले त्यो अविरल संघर्षबारे मनन गर्न घचघच्याउँदै देशलाई यसरी उज्ज्वल भविष्यको बाटामा लगाउने यावत् योगदानकर्ताहरूको यथोचित अभिनन्दन तथा आदर गर्नसमेत प्रेरित गर्छ । यसरी निरंकुशताबाट मुक्तिको, स्वदेशी दासताबाट स्वतन्त्रताको, पुरातन कालखण्डबाट आधुनिक युग प्रवेशको, अलोकतन्त्रबाट लोकतन्त्रको प्रस्थानविन्दु, नेपालको राष्ट्रिय परिप्रेक्ष्यमा, कुन हो भनी घोत्लिँदा हर मानेमा निर्विवाद वा सर्वाधिक स्वीकृतिको एउटै दिन देखा पर्छ फागुन ७ गते । नेपाली मात्रको साझा राष्ट्रिय दिवस योबाहेक अन्य कुनै दिनलाई कसैले प्रस्तावित गर्न सक्ने आधार भेटिन्न । नेपालमा आधुनिकताको, बन्द समाजबाट खुला समाजतर्फ महायात्राको, लोकतन्त्र उदयको पहिलो झलमल्ल घमाइलो दिन, यथार्थमा जन्मदिन, सात सालको एघारौं महिनाको सातौं दिन नै हो । यही दिन नै सबै दिवसको, सर्वोपरि राष्ट्रिय दिवस हो । झन्डा, आस्था जे भए पनि सहिदले सिँचेको यस अतुल्यअमूल्य महान् दिनको अवमूल्यन गर्ने कुनै पनि प्रयास वा मनसाय स्वतः आत्मघाती ठहरिन्छ । फागुन ७ लाई विचारधारागत वा क्रान्तिकारी चस्माले हेरी तेरोमेरो को संकीर्णता प्रदर्शन गरी लुछाचुँडी गर्नुजस्तो राजनीतिक दिवालियापनको पराकाष्ठा अर्को के होला ?पहिले भनिने गरेको प्रजातन्त्र र अहिले भन्ने गरिएको लोकतन्त्र वा लोकतन्त्र दिवस, अथवा फागुन ७ बारे, यति विधि गुणगान तथा जोड किन यति नै बेला गर्नुपरेको होला भन्ने प्रश्न उपस्थित हुनु स्वाभाविक हो । यसका केही कारण छन्१ २०१६ सालसम्म प्रजातन्त्र दिवस देशभर जुन उत्साह र भव्यताका साथ सरकारीगैरसरकारी तथा विद्यालय स्तरमा मनाइन्थ्यो, त्यस गौरवलाई २०१७ सालपछि सामान्य औपचारिकतामा मात्र सीमित गरियो । जनस्तरमा पनि राज्यको रुचिको दिवस नभएको बोध हुँदा अग्रसरता शिथिल हुँदै रह्यो, जुन प्रजातन्त्रका लागि समर्पित दिवंगत तथा प्रतिबद्ध योद्धाहरूप्रति अपमान वा असम्मान हो, सरासर अशिष्ट र अशोभनीय व्यवहार हो । सरकारप्रमुखको नेतृत्वको प्रभावभन्दा पनि सर्वत्र प्रशासनको आधिपत्य हुँदा अथवा वैचारिक धरातलमा पनि दलहरूबीचको अन्तरसम्बन्धमा पहिलेभन्दा ठूलै अन्तर बढ्नुका कारण पनि, २०४७ सालपछि जुन गतिमा फागुन ७ प्रति जनलहर पुनःस्थापित गरिनुपर्थ्यो, यस दिनलाई जेजस्तो सर्वोपरि स्थानमा राखिनुपर्थ्यो, त्यो हुन सकेन ।२ फागुन ७ गतेलाई सर्वप्रमुख राष्ट्रिय दिवसका रूपमा देशका अन्तरकुन्तरसम्म साँच्चै चाडपर्व र उत्सवको उमंगमय वातावरणमा किन मनाउनुपर्छ भने, राष्ट्र भएपछि एउटा न एउटा सर्वोपरि राष्ट्रिय दिवस चाहिन्छ नै, त्यसमाथि नागरिक वा संवैधानिक शिक्षा अभियान अथवा राष्ट्रबोध प्रवर्द्धनका लागि पनि यसो गर्नु अत्यावश्यक छ । यसका अतिरिक्त, यति बेला हामी नेपाली २००७ सालको ऐतिहासिक घोषणाद्वारा मार्गदर्शन गरिएको संविधानसभासँग जोडिन पुगेका मात्र छैनौं, राष्ट्रको इतिहासमा पहिलोपल्ट संविधानसभाले बनाएको संविधान कार्यान्वयनको, प्रथम निर्वाचनपछिको, लोकतन्त्रका लागि अपच हुने दलहरूबीचको अति नै फराकिलो सैद्धान्तिक वा वैचारिक दूरीबाट सृजित कडै परीक्षाको घडीबाट समेत गुज्रिरहेका छौं । यस्तो पृष्ठभूमिमा कम्तीमा फागुन ७ नै भए पनि राजनीतिक दलहरूबीचको एउटा साझा मिलनविन्दुको आधार होस् भन्ने पनि यस पंक्तिकारको मुख्य आशय हो । यस चरणमा आमूल राजनीतिक परिवर्तन वा अग्रगमनको दिशा तथा गतिलाई हेरेर फागुन ७ लाई राष्ट्रिय लोकतन्त्र वा जागरण दिवसका रूपमा जसरी मनाइनुपर्ने हो त्यसरी नमनाई आजजस्तो शिथिल व्यवहार गरिनु लोकतान्त्रिक संस्कार होइन । फागुन ७ को महत्त्वलाई हल्का, ढोङ वा सत्ताको अवसरवादिताका रूपमा ग्रहण गर्नेहरूको राष्ट्रवादिता, देशभक्ति अथवा प्रजातान्त्रिक प्रतिबद्धतामाथि प्रश्नचिह्न लाग्ने ठाउँ स्वभावतः रहन्छ ।३ यति बेला हामीकहाँ, राष्ट्रियअन्तर्राष्ट्रिय सम्बन्धित प्रतिवेदनहरू अनुसार पनि, भ्रष्टाचारको बिगबिगी छÙ घटीबढी भ्रष्टाचारी राज छ । कानुनी राजको मर्यादा दिनप्रतिदिन ओरालो लाग्दो छ । यति बेला हामीले कामको, कडा परिश्रमको, समयको अधिकाधिक उपयोगको संस्कृति प्रवर्द्धन गर्दै जानु छ । यसका लागि पनि काम छल्ने प्रवृत्तिसूचक अति बढी राजनीतिक वा संवैधानिक दिवस, धार्मिक चाडपर्वमा दिइने गरेका विविध बिदासमेत कटाउने हिम्मत गरी एक मात्र राष्ट्रिय दिवसका रूपमा फागुन ७ मा केन्द्रित हुनुपर्छ । फागुन ७ लाई जनसम्प्रभुता वा लोकतन्त्र दिवसका रूपमा घनीभूत तवरले राष्ट्रव्यापी स्तरमा मनाउँदा मात्र हामीले संविधानसभाबाट संविधान बनाई देशलाई यसै बाटामा सुरक्षित रूपमा हिँडाएको यथार्थको सम्मान हुन थालेको अनुभूति गर्ने बलियो आधार बन्नेछ ।"
जो जनताका पक्षमा थिए,"जनता समाजवादी पार्टीका केन्द्रीय नेता एवं वरिष्ठ अभिवक्ता प्रेमकृष्ण पाठक मेरा आदरणीय नेता हुनुहुन्थ्यो । माघ २३ गते वसन्त पञ्चमीका दिन उहाँको निधन भएसँगै हामीबीचको साढे तीन दशक लामो सहकार्यमा विराम लागेको छ । उहाँसँग मेरो चिनापर्ची २०३३ जेठमा डिल्लीबजार उकालोमा उहाँको ल फर्ममा एक साथीमार्फत भएको थियो । उहाँको झुकाव वकालतमा भन्दा बढी राजनीतितिरै थियो । वकालत गर्दा पनि उहाँ पीडितहरूप्रति सहयोगी भावना राख्नुहुन्थ्यो । प्रेस र पत्रिकामा काम गर्ने ममा राजनीतिक चाख हुने नै भयो । यसैले पनि मलाई उहाँको नजिक लगिरह्यो । २०३३ पुस १६ गते तत्कालीन परिवेशमा प्रतिबन्धित राजनीतिक पार्टी नेपाली कांग्रेसका नेताहरू बीपी कोइराला र गणेशमान सिंहहरू राष्ट्रिय मेलमिलाप को नारा दिई राजनीतिक निर्वासनबाट स्वदेश फर्कने हुनुभयो । त्यस दिन मैले साथीहरूलाई पनि त्रिभुवन अन्तर्राष्ट्रिय विमानस्थलमा लिएर गएको थिएँ । त्यहाँ पाठकजी पनि हुनुहुन्थ्यो । उहाँ र मेरो राजनीतिक गतिविधिमा सहकार्य त्यही पहिलो थियो । २०३४ सालको कुरा । पहिलेको पुरानो विश्वज्योति सिनेमा हलअगाडि, तत्कालीन क्षेत्रीय अदालतमा सर्वमान्य नेता गणेशमानजीको राजनीतिक मुद्दामा बहसपैरवीका बेला पाठकजीले मलाई पनि बोलाउनुभयो । म पुग्दा लिन बाहिरै निस्किनुभयो । यही वर्ष उहाँले मलाई नेपाली कांग्रेसको चौवन्नी सदस्यता पनि दिलाइदिनुभयो ।त्यसपछिका दिनमा त गणेशमानजीको सम्पर्क कार्यालयमा गइरहने मानौं लत नै बस्यो । गणेशमानजीको सम्पर्क कार्यालय इन्द्रचोकको भेडासिंहमा थियो, आफन्तको घरमा । त्यो मेरो घरबाट नजिकै थियो, तैपनि मलाई पाठकजी नै लिएर जानुहुन्थ्यो । सम्पर्क कार्यालयमा उक्लिनुअघि नाम, ठेगाना लेखेर सही गर्नुपर्थ्यो । त्यसरी सही गराउने मानिस प्रहरी हुँदा रहेछन् भनेर उहाँले नै मलाई बताउनुभएको थियो । २०३५ चैत २४ गते चैतेदसैंको दिन म भोटाहिटीमा थिएँ । भोटाहिटी कर्नरमा सेतो मच्छिन्द्रनाथको रथ रोकिइरहेको थियो । पाठकजी विद्यार्थीहरूको आन्दोलनको पर्यवेक्षण गरिरहनुभएको थियो । त्यहाँ पनि उहाँसँग भेट भयो । २०३६ वैशाखको दोस्रोतेस्रो हप्तातिर आन्दोलनमै रहेका बेला उहाँसहित धेरै युवा नेताहरूलाई प्रहरीले पक्राउ गर्यो । त्यति बेला मचाहिँ फुत्किएको थिएँ । मेरै टोलका नवीन्द्रराज जोशी पनि सँगै थिए । त्यही आन्दोलनकै फलस्वरूप २०३६ जेठ १० गते जनमतसंग्रहको घोषणा भयो । जेठ १६ गते वाक् तथा प्रेस स्वतन्त्रता बहाल भएको घोषणा भएपछि वक्तव्य र आमसभाको बाढी नै आयो । त्यसपछि मात्र अरू पुराना पार्टीहरूबाट पनि टुँडिखेलको खुलामञ्चसहित देशैभरि राजनीतिक सभाहरू भए । जनमतसंग्रहमा बहुदल वा सुधारिएको पञ्चायती व्यवस्थाबीच गर्ने भनिएकामा सुधारिएको पञ्चायत शब्दावलीप्रति रामराजाप्रसाद सिंह र प्रेमकृष्ण पाठकहरूबाट आपत्ति जनाइयो, यो पक्षले जनमतसंग्रह धोका हो भन्यो । एकचोटिको नेपाली कांग्रेसको आमसभाको केही दिनपछि रामराजाप्रसाद सिंह एक जना सहायकका साथ पाठकजीको भीमसेन गोला घरमा आउनुभयो । दुवै जना राजनीतिक फिगरका वकिल, पाठकजी त सर्वोच्च अदालत बार एसोसिएसनको सभापति नै भइसक्नुभएको थियो । त्यस बेला म पनि त्यहीँ थिएँ, राजनीतिक प्रचारकै काम लिएर गएको थिएँ । रामराजाजीसँग चाहिँ मेरो पहिलो भेट त्यसै दिन भएको हो । इन्द्रचोकको मूल स्थान आकाश भैरवको मन्दिर र मन्दिरसामुन्नेको घरबीच झुन्ड्याएर राख्ने हिसाबले पन्ध्र फिट लम्बाइ र छ फिट चौडाइको कपडामा बनाइएको पञ्चायतविरोधी कार्टुनबारे सल्लाह गर्ने हिसाबले म पाठकजीकहाँ पुगेको थिएँ । कार्टुनमा बहुदलीय व्यवस्थालाई महिषासुरमर्दिनी, वरिष्ठ पञ्चहरूलाई महिषासुर र मण्डलेहरूलाई अन्य गणको प्रतीकका रूपमा उतारिएको थियो । रामराजाजीलाई मैले २०२८ सालको स्नातकको चुनावमा प्रत्यक्षअप्रत्यक्ष उहाँको नाममा प्रचारप्रसारको काम गरेको सुनाएँ । त्यो कार्टुन हेरेर उहाँ पनि खुसी हुनुभयो । त्यसको दुईतीन दिनपछि पाठकजी र रामराजाजी दुवैको नाम राखेर बहुदलीय जनवादी मोर्चा का नाममा सानो पर्चा (ह्यान्ड बिल) छपाएर वितरण गरियो । यसरी बहुदलीय जनवादी मोर्चाले पाठकजीकै घरमा मूर्तरूप पाएको थियो । त्यस कारण पनि उहाँले आफूलाई बहुदलीय जनवादी मोर्चाको प्रमुख संस्थापक भनी लेख्दै आउनुभएको थियो ।२०३६ साउन ८ गते खुलामञ्चमा बहुदलीय जनवादी मोर्चाको नाममा विशाल आमसभा भयो, जसको सभापतित्व पाठकजीले नै गर्नुभएको थियो । मोर्चाका अध्यक्ष रामराजाप्रसाद सिंहले जनघोषणा गर्नुभएको त्यो आमसभामा अनारसिंह कार्कीदेखि राम कार्कीसम्मले बोल्नुभएको थियो । त्यसपछिका पाँचछ महिनासम्म देशव्यापी रूपमा निरन्तर प्रचारप्रसारमा लागिरहेको मोर्चाका नेताहरू सानो राजनीतिक असमझदारीका कारण छुट्टिए । २०३७ वैशाख २० गते जनमतसंग्रह भयो । त्यसको नतिजा आएको भोलिपल्टै जेठ २ गते पाठकजीलाई घरबाट र मसहित पिरउद्दिन मीर, ओमविक्रम शाहलाई जेठ ३ गते अञ्चलाधीश कार्यालयबाट प्रहरीहरूले उठाए । हामीलाई सेन्टर जेलमा राखियो । साहना प्रधान, हृषीकेश शाह, पद्मरत्न तुलाधरलाई पनि खुलामञ्चको आमसभाबाटै पक्राउ गरी त्यहीँ ल्याइयो । पाठकजी, पद्मरत्नजी, म छ महिनाजति सेन्टर जेलमै थुनिनुपर्यो । मलाई उहाँहरूभन्दा अगाडि मुक्त गरियो । त्यति बेला केपी ओली भद्रगोल जेलमा थिए भने आरके मैनाली हामीसँगै सेन्टर जेलमा ।२०४२ सालमा रामराजाप्रसाद सिंहको जनवादी मोर्चा नेपालले राजधानी काठमाडौंका विभिन्न स्थानमा बमकाण्ड मच्चायो । २०४३ सालमा पद्मरत्न तुलाधर राष्ट्रिय पञ्चायत सदस्यमा निर्वाचित हुनुभयो । २०४६ सालको आन्दोलनमा पाठकजीको अगुवाइमा हाम्रो यथायोग्य सहभागिता रह्यो, जसको साक्षी गणेशमानजीका सहायक प्रेमलाल सिंह जीवितै छन् । बहुदल प्राप्तिपछिको पहिलो आम चुनावमा पाठकजीको अगुवाइमा बहुदलीय जनवादी मोर्चाले केही स्थानमा उम्मेदवारी दिएको थियो । त्यसपछि मोर्चामा अलि अन्योल देखा पर्यो । पाठकजी यसरी सानातिना मोर्चा बनाएर बस्नुभन्दा विचार मिल्नेसँग बस्ने हिसाबले नेपाली कांग्रेसमा लाग्नुभयो । तर त्यहाँ गणेशमान सिंहजस्ता लौहपुरुषको समेत कदर नभएको देखेपछि उहाँ वाम पार्टीहरूमा लाग्नुभयो । पछिल्लो समय उहाँ जनता समाजवादी पार्टीमा क्रियाशील हुनुहुन्थ्यो । राजनीतिमा निःस्वार्थ भावले लागिपर्ने व्यक्ति हुनुहुन्थ्यो उहाँ ।"
"चुरेको माटो चुरेलाई, चुरेको पानी सबैलाई !","शिवालिकका रूपमा परिचित, तराई र महाभारत शृंखलाबीच पर्ने कान्छो र कमलो पहाडलाई चुरे क्षेत्र भनिन्छ । प्राकृतिक सम्पदामा धनी चुरे क्षेत्र जनसंख्या वृद्धि र बसाइँसराइसँगै मानव कल्याणका नाममा गरिने भौतिक विकासका कारण संकटमा परेको छ । भौतिक विकास र प्राकृतिक स्रोतको दोहनका कारण मानवीय चाप दिनप्रतिदिन बढ्दो छ, जसका कारण यस क्षेत्र र आसपासका समुदायले हरेक वर्ष बाढी, पहिरो र डुबानजस्ता जलवायुजन्य जोखिमको सामना गर्दै आएका छन् । यस क्षेत्रमा वर्षायाममा बाढी, पहिरो र डुबान तथा सुक्खायाममा खानेपानीको अभाव बढ्दो छ । वन क्षेत्रको अतिक्रमण, वन फँडानी, आगलागी एवं ढुंगागिटी र बालुवाको अनियन्त्रित दोहन चुरेमा हुने गैरकानुनी गतिविधि हुन्, जसले यस क्षेत्रको स्वरूप र पारिस्थितिकीय प्रणालीलाई मात्र बिगारेका छैनन्, मनसुनमा आउने जलवायुजन्य जोखिमको मात्रालाई समेत बढाएका छन् । यही कारण यस क्षेत्रका कतिपय रैथाने वनस्पति र वन्यजन्तु लोप हुने सम्भावना छ । यस क्षेत्रका प्राकृतिक स्रोतहरूको संरक्षण र दिगो व्यवस्थापन तथा त्यहाँ हुने गैरकानुनी गतिविधिलाई नियन्त्रण र नियमन गर्ने उद्देश्यले सरकारले राष्ट्रपति चुरे संरक्षण कार्यक्रम लागू गरेको छ । यो कार्यक्रम चुरे क्षेत्र (१२७८ प्रतिशत) को प्राकृतिक प्रक्रियालाई कायम राख्ने गरी परिकल्पना गरिएको भए पनि तराईमधेशको जनसंख्या र जनघनत्वको मनोभावनालाई पनि समेट्न खोजिएको छ । राष्ट्रपति चुरे संरक्षण कार्यक्रमलाई योजनाबद्ध रूपमा कार्यान्वयन गर्ने उद्देश्यले नेपाल सरकारको निर्णय अनुसार २० वर्षे गुरुयोजना लागू भएको छ । यस क्षेत्रका प्राकृतिक स्रोतसाधनको दिगो विकास र सदुपयोग, नदी प्रणालीमा आधारित एकीकृत जलाधार व्यवस्थापन, जलवायु उत्थानशीलता, माथिल्लो र तल्लोतटीय क्षेत्रको अन्तरसम्बन्ध, वातावरणीय अखण्डता, सहकार्य र समन्वय, प्रमाणमा आधारित योजना तर्जुमा तथा गर्दै जाने र सिक्दै जानेजस्ता सिद्धान्तलाई गुरुयोजनाले अंगीकार गरेको छ । यसले प्राकृतिक स्रोतको संरक्षण, व्यवस्थापन र उपयोग गर्नेÙ तल्लो तटीय क्षेत्रमा बस्ने समुदायलाई जलवायुजन्य जोखिमबाट सुरक्षित गर्ने एवं चुरे क्षेत्रबाट उत्पादन हुने वन र पानीमा आधारित वस्तु र सेवाहरू यस क्षेत्र र आसपासका समुदायलाई समन्यायिक रूपमा वितरण गर्ने गरी तीनवटा उद्देश्य राखेको छ । माथिल्लो तटीय क्षेत्रका प्राकृतिक स्रोतहरूको संरक्षण र व्यवस्थापन गरेर तल्लो तटीय क्षेत्रका समुदायहरूको आर्थिक समृद्धिमा टेवा पुराउनु गुरुयोजनाको ध्येय हो । माथिल्लो तटीय क्षेत्रको वन संरक्षण गर्न सकियो भने तल्लो तटीय क्षेत्रमा सतत पानीको उपलब्धता हुन सक्छ भन्ने आम बुझाइसमेत छ । त्यही भएरै चुरे समितिले सुरुदेखि नै चुरेको माटो चुरेलाई, चुरेको पानी सबैलाई नारा आत्मसात् गरेको छ । चुरे संरक्षण गतिविधिबाट प्रशस्त उपलब्धि हासिल भएका छन् । हालसम्म १,०८९ ठाउँमा गल्छी नियन्त्रण, १०७ हेक्टर क्षेत्रको भिरालो जमिनमा भूक्षय रोकथाम र २,८८७ हेक्टरमा हरियाली प्रवर्द्धन गरिएको छ । करिब ३३९ किमि क्षेत्रमा नदी नियन्त्रण र १२२ हेक्टर क्षेत्रफलमा हरितपेटिकाका रूपमा वृक्षरोपण गरिएको छ । ६५ ठाउँमा सिमसार क्षेत्रको संरक्षण, ५५७ संरक्षण पोखरी निर्माण र ५४८ पानीमुहान संरक्षण गरिएको छ । अतिक्रमण भएको १,७९९ हेक्टर क्षेत्रमा वृक्षरोपण गरिएको छ । ९० हेक्टरभन्दा बढी क्षेत्रमा कृषिवन प्रणाली र करिब १,८२४ हेक्टर क्षतिग्रस्त भूमिमा प्राकृतिक पुनरुत्थान र वृक्षरोपणमार्फत पुनःस्थापना गर्नु आफैंमा महत्त्वपूर्ण उपलब्धि हो । चुरे क्षेत्र प्राकृतिक र सांस्कृतिक पर्यटकका लागि एउटा आकर्षक गन्तव्यस्थल भएकाले चुरे संरक्षण कार्यक्रम अन्तर्गत ३९ ठाउँमा पर्यटक गन्तव्यस्थल निर्माण गर्ने कामसमेत भएको छ । विभिन्न विषयमा अध्ययनअनुसन्धानसमेत भएका छन्, जुन वार्षिक योजना तर्जुमा तथा समग्र नीति निर्माणमा उपयोगी छन् । यद्यपि राष्ट्रिय गौरवको आयोजना अनुसारको अनुभूति आम रूपमा भएको भने पाइँदैन, जसको कारण हो चुरे गुरुयोजनाको मर्म अनुसार कार्यक्रमको प्राथमिकता तोक्न अनि योजना तर्जुमाको समयमा राजनीतिक तहबाट हुने हस्तक्षेपलाई रोक्न नसक्नु । चुरे संरक्षण कार्यक्रम प्रभावकारी नहुनुको अर्को कारण वन तथा वातावरण मन्त्रालयले प्राथमिकतामा नपार्नु पनि हो । त्यस्तै, चुरे संरक्षण कार्यक्रम कार्यान्वयनमा विभिन्न चुनौती र कमीकमजोरी पनि छन् । गुरुयोजनाले परिकल्पना गरेभन्दा निकै कम (१० प्रतिशत मात्र) बजेट विनियोजन हुनु, सीमित बजेटका कारण कार्यक्रमलाई खण्डीकृत गर्न पर्नु, कार्यक्रमको प्रकृति अनुसार जनताको जीविकोपार्जनसँग जोड्न नसक्नु, कार्यान्वयन भएका गतिविधिमा गुणस्तर कायम गर्न नसक्नु सजिलै महसुस गर्न सकिने कमीकमजोरी हुन् । गुरुयोजनाले साना र मध्यमस्तरका १६४ नदी प्रणाली पहिचान गरी प्राथमिकतासाथ कार्यक्रम चलाउन मार्गदर्शन गरेको भए पनि धेरैजसो कार्यक्रम छिरलिएर र हचुवाका भरमा सञ्चालन गरिएका छन् । नदी प्रणालीका आधारमा स्थानीयस्तरमा संस्थागत संरचनाको विकास गर्न नसक्नु ठूलो कमजोरी हो । अपेक्षित बजेट नपाउँदा चुरे बोर्डले वैकल्पिक स्रोतको खोजी गरी चुरे संरक्षण कोषलाई प्रभावकारी बनाउन सक्नुपर्थ्यो । तर त्यसो हुन सकेको पनि देखिएन, गुरुयोजनाले तोकेका प्राथमिकता र मार्गदर्शन सिद्धान्तलाई बेवास्ता गरेर हालको कार्यशैलीलाई नै निरन्तरता दिने हो भने यस कार्यक्रमले राष्ट्रिय गौरवको आयोजनाको मूल्य र मान्यता कायम राख्न धेरै कठिन हुन्छ । चुरे क्षेत्रमा प्रशस्त गैरकानुनी गतिविधि हुने गरे पनि नियन्त्रण र नियमन गर्न चुरे बोर्डसँग कानुनी आधार नहुँदा काम गर्न कठिन भएको छ । छुट्टै चुरे संरक्षण ऐन बनाउन गुरुयोजनाले सिफारिस गरिसकेको पृष्ठभूमिमा त्यसमा अझै ढिलो गर्नु हुँदैन । कार्यक्रम कार्यान्वयन गर्न चुरे बोर्डसँग आफ्नै कर्मचारी नहुनु अर्को ठूलो कमजोरी हो ।हालसम्म चुरे संरक्षण कार्यक्रममा वन तथा वातावरण मन्त्रालयका कर्मचारीहरूले काम गर्दै आएका छन् । काजमा खटिएका त्यस्ता कर्मचारी बोर्डप्रति नभई मन्त्रालयप्रति वफादार हुनाले बोर्डका सदस्यले काममा सुसंगतिको कमी महसुस गर्नुका साथै फिल्डमा समेत समन्वयको अभाव देखिएको छ । उक्त गुनासोलाई सम्बोधन गर्न चुरे बोर्डले आफ्नै कर्मचारी भर्ना गर्नुको विकल्प देखिँदैन । गुरुयोजनाले परिकल्पना गरे अनुसार काम गर्न चुरे बोर्डले पनि आफ्नो उपस्थिति दह्रो बनाउनुपर्छ । चुरे बोर्डलाई स्वायत्त संस्थाका रूपमा विकास गरी कर्मचारीको व्यवस्थापन, योजना तर्जुमा र कार्यक्रम कार्यान्वयनमा विशेष प्रभावकारिता ल्याउनुपर्छ । चुरे नेपालकै सबैभन्दा ठूलो र लामो भूपरिधीय क्षेत्र पनि हो, जुन जैविकसांस्कृतिक विविधतामा अति नै धनी छ । ती स्रोतहरू चुरे आसपास मुख्यतः तराईमधेशको पानी र खाद्य सुरक्षाका आधार पनि हुन् । चुरे क्षेत्रमा संरक्षणका प्रशस्त कार्यक्रम चलिरहे पनि र अन्तर्दृष्टिपूर्ण अनेकौं सिकाइसमेत प्राप्त भए पनि हालसम्मका कार्यक्रमहरू तल्लो तटीय क्षेत्रमा भएका छन् जबकि चुरे क्षेत्रको पारिस्थितिकीय प्रणाली अनुसार ती माथिल्लो तटीय क्षेत्रमा केन्द्रित हुनुपर्थ्योर् । तसर्थ गुरुयोजना लागू भएको पाँच वर्ष पूरा हुँदै गर्दा हालसम्म कार्यान्वयन भएका कार्यक्रमको लगानी, खर्च प्रक्रिया, प्राप्त उपलब्धि, कामबाट परेको असर र प्रभाव, अनुभव र अध्ययनअनुसन्धानबाट प्राप्त नतिजा एवं नयाँ सृजित मुद्दाका आधारमा गुरुयोजनाको मूल मर्ममा विचलन नहुने गरी परिमार्जन गर्नुपर्छ । चुरे संरक्षण कार्यक्रमलाई सुधार गर्दा बोर्डको संस्थागत सुधार, कार्यक्रम कार्यान्वयन एकाइको विस्तार, संस्थागत संरचनाको स्वायत्त निर्णय प्रक्रिया, नदी प्रणालीमा आधारित कार्यक्रमको पहिचान र प्राथमिकीकरण, जलवायु परिवर्तन गर्ने तत्त्वहरू मुख्यतः तापक्रम र वर्षाका आधारमा निर्णय गर्ने क्षमता, एकीकृत जलाधार व्यवस्थापन, जलवायुजन्य जोखिमको न्यूनीकरण तथा स्थानीय समुदायको जलवायु उत्थानशीलता, पारिस्थितिकीय अखण्डता, विकास र वातावरणबीचको सन्तुलन, प्राकृतिक स्रोत र साधनको दिगो उपयोग एवं कार्यक्रमबाट उत्पादन हुने वस्तु र सेवाको उपयोगमा स्थानीय समुदायको समन्यायिक पहुँच र लाभांश वितरण हुने गरी विशेष संयन्त्रको विकास गर्नुपर्ने हुन्छ । त्यसरी पहुँच र लाभको सुनिश्चितता हुने गरी संयन्त्रको विकास गर्दा चुरे क्षेत्रमा बसोबास गर्ने मात्र होइन, चुरे र वन क्षेत्रबाट टाढा रहेका समुदायलाई समेत ख्याल गर्नुपर्छ । ढकाल राष्ट्रपति चुरेतराई मधेश संरक्षण विकास समितिका सदस्यसचिव हुन् ।"
प्रमुखको छायामा उपप्रमुख,"(लुम्बिनी)  न्यायिकलगायत धेरै समितिको जिम्मेवारी उपप्रमुखलाई छ । तर, निर्णायक भूमिका नहुँदा कार्यसम्पादनमा कठिनाइ भइरहेको लुम्बिनी प्रदेशका अधिकांश उपप्रमुख र उपाध्यक्षको गुनासो छ । जनअपेक्षाअनुसार काम गर्न सफल भए पनि पार्टीले अधिकार सीमित बनाइदिएकोमा उनीहरूको असन्तुष्टि छ ।जनसरोकारका विषय हामीसित ठोक्किन आउँछन्, समस्या देखेपछि हल गर्दिऊँजस्तो लाग्छ, रूपन्देहीको सिद्धार्थनगर नगरपालिकाकी उपप्रमुख उमा काफ्लेले भनिन्, तर, निर्णयमा हस्ताक्षर चल्दैन । अन्तिम निर्णयका लागि कलम चल्नुपर्ने रहेछ, अधिकार नहुँदा हामी ओझेलमा पर्यौं । अधिकांश स्थानीय सरकारमा उपाध्यक्ष, उपप्रमुख महिला छन् । उनीहरूको पूरै कार्यकाल प्रमुखको छाया बनेर बितेको दुखेसो पोखे । आगामी स्थानीय निर्वाचनमा प्रमुखअध्यक्षको दाबेदारी प्रस्तुत गरिरहेको उनीहरूले बताए । राजनीतिक योगदान र जनचाहना बुझ्ने क्षमताको कमी होइन, उपप्रमुख काफ्ले भन्छिन्, त्यसको उपयोग जरुरी छ । अब महिलालाई नेतृत्व प्रदान गर्नेतर्फ दलले ध्यान दिनुपर्छ । निर्णायक भूमिकामा भइदिए अहिलेको भन्दा धेरै उपलब्धि हासिल गर्न सकिने दाङको तुलसीपुर उपमहानगरपालिका उपप्रमुख माया शर्मा बताउँछिन् । उपप्रमुखका रूपमा एक कार्यकाल अनुभव हासिल गरिसकेकाले अब प्रमुखको दाबी गर्ने उनको भनाइ छ । चाहना र इच्छा त धेरै छन्, अब पार्टीले जिम्मेवारी दिने हो, उनले भनिन्, अहिले उपप्रमुख भइसकेको मान्छे, अबको निर्वाचनमा प्रमुखमै लड्ने हो, नभए प्रदेशसभातिर जाने हो । रूपन्देहीको तिलोत्तमा नगरपालिकाकी उपप्रमुख जगेश्वरदेवी चौधरी रोलक्रमले नै आफू नगर प्रमुखको दाबेदार रहेको बताउँछिन् । अहिलेसम्म आफूले गरेको कार्यसम्पादनले स्वतः प्रमुख बन्नका लागि योग्य रहेको ठहर उनको छ । अनुभव र कार्ययोजनाले म प्रमुख बन्न लायक भएकी छु, उनले भनिन्, पार्टी नेतृत्वले विश्वास गरेर टिकट दिन्छ कि दिँदैन भन्नेमा निर्णय अड्किएको छ । निर्वाचनमा होमिँदा वाचा गरेका काम पूर्ण गर्नेतर्फ नै लागेको भन्दै उनले जनमतका हिसाबले समेत आफ्नो दाबी सही रहेको सुनाइन् । बर्दियाको बारबर्दिया नगरपालिकाकी उपप्रमुख अञ्जु दहित आगामी स्थानीय निर्वाचनमा प्रमुख पदका लागि आफू योग्य रहेको बताउँछिन् । पहिला पनि उपप्रमुखका लागि चुनाव लड्दा प्रमुखमै लड्ने मेरो चाहना हो, पार्टीले टिकट पनि दिएको हो, उनले भनिन्, तर, मिलेर काम गरौं भन्ने कुरा भयो । अबको निर्वाचनमा त पार्टीले जिम्मेवारी देला नि !निर्वार्चित भएको पाँच वर्षको अवधिमा आफूले गरेका कामका आधारमा अब प्रमुख पदको दाबेदार बनेको कपिलवस्तुको शिवराज नगरपालिकाकी उपप्रमुख शिवकुमारी चौधरीको भनाइ छ । हाम्रो कार्यकाल सकिन लागेको छ, उनले भनिन्, उपप्रमुख पदमा अधिकांश महिला हुनुहुन्छ । पाँच वर्षको अनुभवका हिसाबले पनि अबको चुनावमा प्रमुखको टिकट दिनुपर्छ । त्यसमै हाम्रो दाबी हुन्छ । आफूहरूले गरेको कामको पार्टीले मूल्यांकन गरी त्यसका आधारमा टिकट दिनुपर्ने उनले बताइन् ।गुल्मीको रेसुंगा नगरपालिकाकी उपप्रमुख सीता भण्डारी आफूहरूले जनतको चाहनाअनुरूप काम गरे पनि पार्टीले अधिकार सीमित बनाइदिएको गुनासो गर्छिन् । महिला प्रमुख भएको स्थानीय तहमा विकास निर्माण, आर्थिक पारदर्शितालगायत विषयमा सकारात्मक नतिजा देखिएको छ, उनले भनिन्, उपप्रमुखका रूपमा महिला न्यायिक समितिको संयोजक, अनुगमन समितिको संयोजक र अन्य जिम्मेवारीमा उत्कृष्ट ठहरिएका छन् । अघिल्लो कार्यकालमा उपप्रमुखका हैसियतले आफ्नो जिम्मेवारी निर्वाह गरेका महिलाले आगामी चुनावमा प्रमुखमा दाबी गर्नु स्वाभाविक भएको उनको तर्क छ । बर्दियाको गुलरिया नगरपालिकाकी उपप्रमुख सुशीला गिरी जनप्रतिनिधिका रूपमा काम गर्दै गर्दा आफूले थुप्रै चुनौतीको सामना गर्नुपरेको सुनाउँछिन् । विभिन्न समितिको संयोजकका रूपमा रहँदा एकातिर अवसर र अर्कोतिर चुनौती थियो, उनले भनिन्, आफूले पाएको जिम्मेवारी र अधिकारको सदुपयोग गर्दै जाँदा आफूले गरेको कामले आत्मसन्तुष्टि मिलेको छ । योगदानका आधारमा अवसर पाउनुपर्ने भए पनि पार्टीले उपप्रमुखमा सीमित बनाएको उनको दुखेसो छ । हिजोका दिनमा मैले जसरी पार्टी संगठनलाई अगाडि लगेकी थिएँ, लागेको थियो अघिल्लो निर्वाचनमै प्रमुखको टिकट पाउँछु, उनले भनिन्, तर, पार्टीले उपप्रमुखको भूमिकामा सीमित गरिदियो । आफूहरूले जिम्मेवारी पाए प्रमुख, मन्त्री, प्रधानमन्त्रीसम्म चलाउन सक्ने हैसियतमा पुगिसकेको उनले बताइन् ।पालिकामा रहने न्यायिक समितिकै कारण अहिले ग्रामीण क्षेत्रमा विवादको विषय बन्दै आएको र अदालतमै मुद्दा मामिलाको विषय बनेको साँधसीमा, घरायसी झगडा, सम्बन्धविच्छेद, ज्येष्ठ नागरिकको पालनपोषणजस्ता कतिपय विषय मिलापत्रमा टुंगिन थालेका छन् । विकास निर्माणका कामको अनुगमनको जिम्मेवारी उपप्रमुखका रूपमा महिलाले प्राप्त गर्दा त्यसको नतिजा सकारात्मक भएको महिला जनप्रतिनिधिहरूको भनाइ छ । रुकुम पूर्वको भूमे गाउँपालिकाकी उपाध्यक्ष सुरुको चरणमा आफूले सोचेअनुरूप काम गर्न नसकेको स्विकार्छिन् । पहिलो चरणमा सबै कुराको जग बसाल्ने क्रममा अभ्यस्त हुन केही समय लागेको उनको भनाइ छ । मैले व्यक्तिगत रूपमा उम्मेदवारी दिन्छु भन्दा पनि पार्टीको निर्णयको कुरा हुन्छ, उनले भनिन्, पार्टीले फेरि पनि दोहोरिनुपर्छ भन्यो भने त्यो पनि स्वीकार्य छ । आलोपालो गर्नुपर्छ, अरूलाई पनि अवसर दिनुपर्छ भन्छ भने त्यो पनि स्वीकार्य छ । स्थानीय तहमा केही प्रमुख र अधिकांश उपप्रमुखका रूपमा महिलाले निर्वाह गरेको भूमिका र कामले उनीहरू स्थानीय तहमा प्रमुखका लागि समेत योग्य रहेको देखाएको छ । त्यसैले पनि दलहरूले योग्यता, क्षमताका आधारमा अबको स्थानीय तहको निर्वाचनमा महिलालाई प्रमुख बनाउनुपर्नेमा सरोकारवालाले जोड दिएका छन् । संविधानले स्थानीय तहको प्रमुख वा उपप्रमुखमध्ये कुनै एक पदमा महिला अनिवार्य हुनुपर्छ भनेको छ । स्थानीय तहको नेतृत्वमा महिलाको पहुँच सुनिश्चित गर्न संविधानले यस्तो व्यवस्था गरेको हो । तर, अघिल्लो निर्वाचनमा ७ सय ५३ स्थानीय तहमध्ये १८ वटामा मात्र महिला प्रमुख छन् । देशभरका ६ महानगरमध्ये भरतपुरमा मात्र महिला प्रमुख छन् । त्यस्तै, २ सय ७६ नगरपालिकामध्ये ५ वटामा महिला प्रमुख छन् भने ४ सय ६० गाउँपालिकामध्ये १२ वटामा महिला प्रमुख छन् । यसअघिको स्थानीय तह निर्वाचनमा महिलालाई उपप्रमुखको हैसियतमा मात्र सीमित गर्न खोज्नुले महिलालाई अगाडि बढ्न राजनीतिक दलले नै अवरोध सिर्जना गरेको देखिन्छ । बुटवल बहुमुखी क्याम्पसका प्राध्यापक नूरजंग केसी कुनै पनि पदको नेतृत्व सक्षम व्यक्तिले पाउनुपर्ने बताउँछन् । सक्षम व्यक्तिले नेतृत्व गर्नुपर्छ तर उपप्रमुख हुँदैमा उसलाई प्रमुख पदको जिम्मेवारी दिनुपर्छ भन्ने मान्यता गलत हो, उनले भने । राजनीतिक दलले महिलालाई उपप्रमुख मात्र सीमित गरेको भए पनि सक्षम महिला प्रमुख पदमा पनि आउन सक्ने उनले बताए । आफ्नो कार्यकुशलता, क्षमता, देखाउन सक्ने जो कोही महिला पनि प्रमुख हुन सक्ने संवैधानिक र व्यावहारिक रूपमा प्रयोग भइरहेको उनको भनाइ छ । अनुभव लिएका योग्य र कुशल महिला प्रमुख पदमा आउन सक्छन्, उनले भने, पहिलो कुरा त, उनले गरेका कामहरू हेरेर क्षमता छ भने प्रमुख पद दिनुपर्छ । यसमा विवाद गरिरहनुपर्ने जरुरी छैन ।"
कान्तिपुरकर्मी कैनी पुरस्कृत,"काठमाडौं (कास) कान्तिपुरकर्मी सुदीप कैनी शिक्षा पत्रकारिता पुरस्कार २०७८ बाट पुरस्कृत भएका छन् । शिक्षा पत्रकार समूहले २२ औं स्थापना दिवस तथा ११ औं अधिवेशनका अवसरमा बिहीबार कैनीलाई पुरस्कार प्रदान गरेको हो । पत्रकारिताका माध्यमबाट शिक्षा क्षेत्रको सुधारमा योगदान गरेकाले कैनीलाई पुरस्कृत गरिएको समूहले जनाएको छ । उनलाई शिक्षा, विज्ञान तथा प्रविधिमन्त्री देवेन्द्र पौडेलले नगद २५ हजारसहित प्रमाणपत्र प्रदान गरेका थिए । समूहका तत्कालीन कार्यसमिति सदस्य तीर्थराज भुसालको स्मृतिमा पुरस्कार स्थापना गरिएको हो । भुसालको नवलपरासीमा भएको सवारी दुर्घटनामा निधन भएको थियो । समूहले हरेक दुईमा पुरस्कार वितरण गर्छ ।समूहले सामुदायिक विद्यालय सुधारमा उल्लेख योगदान गरेका सुर्खेतस्थित जनज्योति माविका प्रधानाध्यापक नारायणप्रसाद सिग्देल र जनकल्याण मावि काठमाडौंकी प्रधानाध्यापक कमलाकुमारी राईलाई सम्मान गरेको छ ।"
खुला क्षेत्र घटाउन र अग्ला भवन बनाउन मापदण्ड संशोधन,"अहिलेको मापदण्ड िरिङरोडभित्र अपार्टमेन्ट बनाउन भुइँक्षेत्र अनुपात ३ हुनुपर्ने िरिङरोडबाहिर भुइँक्षेत्र अनुपात ३५ हुनुपर्ने िसेटब्याग (सडक क्षेत्रबाट छाड्नुपर्ने न्यूनतम दूरी) हाउजिङको उचाइअनुसार छाड्नुपर्नेबनाउन लागिएको मापदण्ड िसिबैतिर भुइँक्षेत्र अनुपात ४ बनाइने िसिटब्याक ५ मिटर मात्र कायम गर्नेव्यावसायिक फाइदाअब चार गुणाभन्दा बढी घरको क्षेत्रफल बनाउन पाइनेछ, जसले खुला क्षेत्र ओगट्ने र थप अग्लो बनाउन मिल्नेछ सर्वसाधारणलाई बेफाइदाखुला क्षेत्र कम भएपछि उज्यालो तथा घाम नदेखिने, हाउजिङ बनाउने क्षेत्र निश्चित नभएकाले घना बस्तीमा अग्ला भवन बन्ने र भूकम्पीय जोखिम पनि"
कर्जामा कडाइ,नयाँ व्यवस्था के ?  बैंक दर ५ बाट ७५ पुग्यो  पुनर्कर्जाको ब्याजदर अधिकतम ७५  अन्यभन्दा उत्पादनशील क्षेत्रको ब्याजदर कम हुने  अनुत्पादनशील क्षेत्रका कर्जाको जोखिमभार पुनरावलोकन  पूर्वाधार विकास बैंकले ऊर्जा ऋणपत्र जारी गर्न पाउने  तोकिएका क्षेत्रअन्तर्गतका कर्जामा लचकता  क्रेडिट सुविधामा भारतबाट हुने आयातमा कडाइ  आन्तरिक रेमिट्यान्सको सीमा घटाइँदै
स्मार्टको लाइसेन्स सीजीलाई !,"स्मार्टको लाइसेन्स खारेजीपछि यसले होल्ड गरेको लाइसेन्स चौधरी समूहको सीजी टेलिकम्युनिसेन्सलाई दिने तयारी गरिएको बताइन्छ । स्मार्टसँग रहेको ९०० मेगाहर्ज र १८ सय मेगाहर्ज फ्रिक्वेन्सी सीजीलाई दिने तयारी अघि बढाइएको जानकारहरू बताउँछन् । सीजीसँग हाल ग्रामीण क्षेत्रमा सेवा चलाउने अनुमति र इन्टरनेट सेवा प्रदायकको मात्र अनुमतिपत्र छ । यसले लामो समयदेखि आधारभूत टेलिफोन सेवाको अनुमतिपत्र लिन खोजिरहेको छ ।सीजीलाई अनुमतिपत्र उपलब्ध गराउन सञ्चार मन्त्रालयले २०७४ जेठ १५ को मन्त्रिपरिषद् बैठकले गरेको निर्णय हाल आएर राजपत्रमा प्रकाशन गर्न प्राधिकरणसँग सुझाव मागेको छ । प्राधिकरणका अनुसार स्मार्ट टेलिकमले नेपालको ४४ जिल्लामा सेवा विस्तार गरेको छ भने कुल ग्राहक संख्या २३ लाख ४२ हजार ५ सय ११ छन् । यसमा लालसाहु होल्डिङको ५०, कस्बो इन्भेस्टमेन्टको ३० र स्क्वायर नेटवर्कको २० प्रतिशत सेयर लगानी छ । देशको तेस्रो ठूलो टेलिकम कम्पनी भएर पनि स्मार्ट टाट पल्टिएको अवस्थामा पुगेको छ । यही बेला सीजीले टेलिकम क्षेत्रमा प्रवेश गरिछाड्ने मौका छोपेको छ । हाल विनोद चौधरी नेपाली कांग्रेसबाट सांसद एवं पार्टी केन्द्रीय सदस्य रहेको र कांग्रेसकै नेता ज्ञानेन्द्रबहादुर कार्की सञ्चारमन्त्री भएकाले सीजीले लाइसेन्स पाउने निश्चितजस्तै रहेको बताइन्छ । तेस्रो अपरेटरको प्रवेशले दूरसञ्चार बजार प्रतिस्पर्धी हुने र यसले सर्वसाधारणलाई फाइदा पुग्ने देखिन्छ ।"
यान्त्रिक परीक्षणका लागि एरो थाईको विमान भैरहवामा,"(भैरहवा)  राष्ट्रिय गौरवको आयोजना गौतमबुद्ध अन्तर्राष्ट्रिय विमानस्थलको धावनमार्ग र उडान उपकरण जाँच (यान्त्रिक परीक्षण) का लागि एरोनटिकल रेडियो अफ थाइल्यान्ड (एरो थाई) कम्पनीको जहाज बिहीबार अपराह्न यहाँ आइपुगेको छ । बिहान थाइल्यान्डबाट उडान भरेको जहाज बंगलादेशको ढाका हुँदै दिउँसो काठमाडौं अवतरण गरेको थियो । त्यहाँ आवश्यक कागजी प्रक्रिया पूरा गरेपछि अपराह्न भैरहवाका लागि उडान गरेको हो । यान्त्रिक परीक्षणमा प्रयोग हुँदै आएको सानो जहाजमा पाइलटसहित ७८ जना प्राविधिक रहेको विमानस्थल आयोजनाले जनाएको छ । आज आयोजनाका लागि खुसीको दिन हो, आईसीबीटूका व्यवस्थापक तथा राष्ट्रिय गौरव आयोजनाका उपनिर्देशक इन्जिनियर प्रविन न्यौपानेले भने, यही क्षणको पर्खाइमा थियौं । तयारीमा दिनरात खटिँदाको थकाइ जहाज अवतरण गरेपछि मरेको छ । जहाजले शुक्रबार मध्याह्नबाट यान्त्रिक परीक्षण थाल्ने उनले बताए । त्यसअघि एरो थाई कम्पनीका प्राविधिकले विमानस्थल आयोजना र नागरिक उड्डयन प्राधिकरणका इन्जिनियर एवं अन्य प्राविधिकलाई परीक्षणका क्रियाकलाप र प्रक्रियाबारे ब्रिफिङ गर्नेछन् । त्यसका लागि अन्तर्राष्ट्रिय विमानस्थल परिसरमा छुट्टै कक्ष तयार गरिएको छ । यसअघि आईसीबीवानका चिनियाँ ठेकेदारले आयोजनाको भौतिक पूर्वाधार निर्माणको काम पूरा भएपछि आईसीबीटू अन्तर्गत एरो थाई कम्पनीले उडानका आवश्यक उपकरण जडान गरेको थियो । ग्राउन्ड, टावर, सञ्चार र भवनमा जडान गरिएका उपकरणले काम गरेनगरेको जाँच्न यान्त्रिक परीक्षण उडान गर्न लागिएको न्यौपानेले बताए । उपकरणले काम गरेनगरेको जाँच्न दैनिक जहाजले उडान गर्नेछ, उनले भने, प्राविधिकले जहाजले ग्राउन्डबाट सिग्नल पाएको छछैन हेर्नेछन् । दैनिक उडान गरेपछि कार्य प्रगतिबारे प्राविधिकबीच छलफल हुनेछ । परीक्षण सुरु हुनुपूर्व शुक्रबार पाइलट, प्राविधिक र इन्जिनियरले उडान योजना तयार गर्ने न्यौपानेको भनाइ छ । यान्त्रिक उडान अवधि सकिएपछि प्राविधिकले रिपोर्ट दिनेछन्, न्यौपानेले भने, तत्काल अन्तरिम रिपोर्ट मात्र उपलब्ध हुन्छ । दुई सातापछि मात्रै अन्तिम रिपोर्ट आउनेछ । त्यसका लागि प्राविधिकले केही डाटा प्रोसेसिङ गरेर हेर्नुपर्छ । नागरिक उड्डयन प्राधिकरणले यसरी प्राप्त रिपोर्टको परीक्षण गर्नुपर्छ । यान्त्रिक परीक्षण सकिएको दुई सातापछि फाइनल रिपोर्ट आउँछ, न्यौपानेले भने, त्यसपछि हाम्रो अथोरिटीले परीक्षण गर्नुपर्छ । परीक्षण उडानका लागि पाँच किलोमिटर भिजिबिलिटी आवश्यक पर्ने हुँदा मौसम अनुकूलताले दैनिक उडान अवधि फरक पर्न सक्ने प्राविधिक बताउँछन् । प्रत्येक दिन बिहान १० देखि साढे ५ बजेसम्म परीक्षण गरिने गौतमबुद्ध अन्तर्राष्ट्रिय विमानस्थलका महाप्रबन्धक गोविन्दप्रसाद दाहालले बताए । यान्त्रिक परीक्षणका लागि विमानस्थलका सबै कर्मचारीलाई २४ सै घण्टा तयारी अवस्थामा राखिएको छ । यहाँका लागि १ सय ५१ जना कर्मचारीको दरबन्दी भए पनि अहिले ३५ जना कार्यरत छन् । जनशक्ति अपुग भएकाले चापमा परेको उनले बताए । अहिले ८ जना एयर ट्राफिक कन्ट्रोलर (एटीसी) छन् । १२१५ जना प्राविधिक छन् । हामी दुरुस्त छौं, दाहालले भने, सुरक्षा व्यवस्थाका लागि सैनिक, प्रहरी तैनाथ छन् । यान्त्रिक परीक्षणका लागि अन्तर्राष्ट्रिय मापदण्डअनुसार सुरक्षा व्यवस्था मिलाइएको उनले जानकारी दिए । यान्त्रिक परीक्षणका लागि आएको जहाजलाई सेनाले सुरक्षा दिइरहेको छ । शुक्रबार बिहानबाट एम्बुलेन्ससहित डाक्टर र नर्सको टोली पनि तैनाथ हुने उनले बताए । प्रत्येक दिन पाइलट, एटीसी र इन्जिनियरबीच ब्रिफिङ हुनेछ, उनले भने, त्यसबाट कमीकमजोरी सुधार गर्दै जानेछौं । यान्त्रिक परीक्षणको अन्तिम रिपोर्ट प्राप्त भएको ५६ दिनपछि विमानस्थल अन्तर्राष्ट्रिय उडानका लागि तयार गर्न सकिने दाहालको भनाइ छ । परीक्षणको अन्तिम रिपोर्ट प्राप्त भएपछि विमानस्थलको अवस्थाबारे पत्रकार सम्मेलनमार्फत जानकारी गराइने उनले बताए । विमानस्थल निर्माण सकियो, विमानस्थलको भौतिक निर्माण आयोजना (आईसीबीवान) का प्रमुख प्रवेश अधिकारीले भने, विभिन्न समस्या हुँदाहुँदै पनि परीक्षण उडानको चरणमा आइपुगेका छौं । हर्ष लागेको छ ।"
धितोपत्र बोर्डमा हमाल,काठमाडौं (कास) नेपाल धितोपत्र बोर्डको अध्यक्षमा रमेशकुमार हमाल नियुक्त भएका छन् । मन्त्रिपरिषद् बैठकले बिहीबार हमाललाई उक्त पदमा नियुक्त गर्ने निर्णय गरेको हो । अध्यक्ष छनोटका लागि गठित सिफारिसका आधारमा सरकारले हमाललाई नियुक्त गरेको हो । समितिले हमालसहित गोपालप्रसाद भट्ट र कृष्णराज पोखरेको नाम सिफारिस गरेको थियो । बोर्ड अध्यक्षका लागि १५ जनाले आवेदन दिएका थिए । तीमध्ये सिफारिस समितिले पहिलो चरणमा ५ जनालाई छानेको थियो । पहिलो चरणमा छनोट हुनेहरूमा उल्लिखित तीन जनासहित नीरज गिरी र खगेन्द्र कटवाल थिए । सरकारले हमाललाई करिब २ वर्षका लागि अध्यक्षमा नियुक्त गरेको हो । सामान्यतः बोर्ड अध्यक्षको कार्यकाल चार वर्षको हुन्छ । सरकारले बोर्डका पूर्वअध्यक्ष भीष्मराज ढुंगानालाई बर्खास्त गरेपछि रिक्त पदमा नयाँ अध्यक्ष नियुक्त गरेको हो ।
किसानलाई क्रेडिट कार्डमार्फत ऋण,"(मकवानपुर)  मकवानपुरगढी गाउँपालिकाले साना र सीमान्तकृत किसानमा वित्तीय फहुँच विस्तार गर्न त्रेडिट कार्डमार्फत ऋण प्रवाह गरिरहेको छ । चालु आर्थिक वर्षमा करिब २ सय किसानलाई प्रतिकिसान दुई लाख रुपैयाँका दरले सस्तो ब्याजदरमा क्रेडिट कार्डमार्फत गाउँपालिकाले बिनाधितो ऋण प्रवाह गर्ने जनाएको छ । पालिकाले नेपाल बंगलादेश बैंक र आर एन्ड डी इनोभेटिभ सोलुसन प्रालिसँगको सहकार्यमा काम अगाडि बढाएको हो । बैंकले ऋण प्रवाह र इनोभेटिभ प्रालिले प्राविधिक सहयोग गरिरहेको गाउँपालिका अध्यक्ष विदुर हुमागाईंले जानकारी दिए । हामीले बैंकसँग सहकार्य गरेर काम गरिरहेका छौं । पालिकाले आवश्यक कागजात र किसानलाई सहजीकरण गर्नेछौं, उनले भने । चालु आर्थिक वर्षमा ५१ जनाले ऋण लिइसकेको गाउँपालिकाका कृषि शाखा प्रमुख अधिकृत चन्द्रकान्त चौधरीले बताए । सहकारीमार्फत बैंकले किसानलाई प्रतिव्यक्ति दुई लाख रुपैयाँका दरले ऋण दिँदै आएको छ ।जुन कार्यका लागि ऋण लिइएको हो, त्यही काम भएको अनुगमनपछि मात्र ऋण प्रवाह हुन्छ अन्यथा हुँदैन, चौधरीले भने । सरकारले तोकेको ब्याजका आधार दरमा किसानलाई छुट दिएर ऋण प्रवाह हुने गरेको छ । अहिलेसम्म बढीमा ५ प्रतिशत ब्याजदरमा ऋण प्रवाह भएको छ, चौधरीले भने । हालसम्म मनकामना दुग्ध उत्पादक सहकारी संस्था मकवानपुरगढी३, मक्राञ्चुलीमार्फत ३३ जना किसान, वन तथा काष्ठजन्य विविधीकरण सहकारी संस्था मकवानपुरगढी५ मार्फत १० जना र जनप्रगतिशील दुग्ध उत्पादक सहकारी संस्था मकवानपुरगढी७, सुकौरामार्फत ८ जना गरी जम्मा ५१ जना किसानलाई किसान कृषि लोन कार्डमार्फत १ करोड २ लाख लगानी भइसकेको छ ।हामीले थप ६५ जना किसानको फाइल बैंकमा लगानीको प्रक्रियाका लागि अगाडि बढाएका छौं, चौधरीले भने । गाउँपालिकामा रहेका करिब आठ सय साना र सीमान्तकृत किसानलाई लक्ष्य गरेर यस कार्य अगाडि बढाइएको हो । गत असार २६ बाट लागनी सुरुवात गरिएको हो ।"
हुन्डाईको हेभी इक्विपमेन्टले ल्यायो 'अनमोल अफर,"काठमाडौं (कास) हुन्डाईको हेभी इक्विपमेन्ट कन्स्ट्रक्सन सोलुसन प्रालिले हुन्डाई अनमोल अफर ल्याएको छ । अफरअन्तर्गत ग्राहकले हुन्डाई आर १४० एलएस स्मार्ट खरिदमा २ हजार घण्टा बराबरको सर्भिस किट निःशुल्क पाउनेछन् । कन्स्ट्रक्सन सोलुसन नेपालका लागि हुन्डाई कन्स्ट्रक्सन इक्विपमेन्टको आधिकारिक वितरक हो । कन्स्ट्रक्सन सोलुसन मुख्यतः हुन्डाई निर्माण उपकरणहरूको समग्र बिक्री, सेवा र स्पेयर पार्ट्सका साथै जिसुङ ब्रेकर्स, र्यामर ब्रेकर र एमबी बकेट क्रसरहरूको व्यवसाय तथा सेवामा केन्द्रित छ । कम्पनीले उपकरण तथा सेवाको गुणस्तर, सेवामा ग्राहकको सन्तुष्टि र हुन्डाई कन्स्ट्रक्सन मेसिनसँग सम्बन्धित स्पेयर पार्ट्स देशभर उपलब्ध गराउँदै आएको छ ।"
सवारी आयातमा नगद मार्जिन हटाउन माग,"काठमाडौं (कास) सवारी साधनलगायत अटोमोबाइल स्पेयर पार्ट्स आयातका लागि प्रतीतपत्र (एलसी) खोल्दा न्यूनतम नगद मार्जिन राख्नुपर्ने व्यवस्था परिमार्जन गर्न अटोमोबाइल्स व्यवसायीहरूले राष्ट्र बैंकसमक्ष आग्रह गरेका छन् । नाडा अटोमोबाइल्स एसोसिएसन अफ नेपालले मौद्रिक नीतिको अर्धवार्षिक समीक्षाका लागि सुझाव दिने क्रममा बिहीबार उक्त माग गरेको हो । सवारी साधनलगायत अटोमोबाइल स्पेयर पाटर््स आयातका लागि एलसी खोल्दा न्यूनतम मार्जिनको सीमा ५ प्रतिशतबाट बढाएर ५० देखि १ सय प्रतिशतसम्म कायम गरिएको छ, विज्ञप्तिमा भनिएको छ, यस्तो व्यवस्थाले सवारी साधनलगायत स्पेयर पार्ट्सको सहज आपूर्ति व्यवस्थामा समस्या हुनुका साथै त्यसले सवारीसाधन तथा स्पेयर पाटर््सको मूल्यसमेत बढेको छ । यसले उपभोक्तालाई समेत असर पर्ने भएकाले पुरानोअनुसार नै न्यूनतम मार्जिनको व्यवस्था कायम गर्न नाडाले आग्रह गरेको छ ।"
नाटोको सदस्यता लिइछाड्ने युक्रेनको घोषणा,"रुसद्वारा अमेरिकी कूटनीतिज्ञ निकालारुसले मस्कोस्थित अमेरिकी राजदूतावासमा कार्यरत एक कूटनीतिज्ञलाई देश निकाला गर्ने घोषणा गरेको छ । रुसको राज्य सञ्चालित सामाचार एजेन्सी आरआईएले अमेरिकी उपराजदूत बार्ट गोर्म्यानलाई निकाला गरेको लेखेको छ । तर निकालाको कारणबारे भने रुसले केही खुलाएको छैन । आफ्ना कूटनीतिज्ञ निकालामा परेपछि अमेरिकाले पनि रुसविरुद्ध केही कदम चाल्न सक्ने मिडिया विश्लेषण छ । तर, अमेरिकाले कुनै प्रतिक्रिया जनाइसकेको छैन ।"
कतारमा फास्ट ट्र्याक बाट श्रमिक आपूर्ति,"(काठमाडौं)  कतारले फास्ट ट्र्याक बाट नेपालसहित विदेशी श्रमिक आपूर्ति गर्ने व्यवस्था मिलाएको छ । प्रशासनिक विकास, श्रम तथा सामाजिक विकास मामिला मन्त्रालयका अनुसार अब विदेशी श्रमिक ल्याउन अनलाइनबाट सिधै आवेदन दिन सकिनेछ । त्यसका लागि मन्त्रालयले सरकारी पोर्टल हुकुमी लाई अपडेट गरेको छ ।रोजगारदाता कम्पनीहरूले विदेशी श्रमिक ल्याउन श्रम मन्त्रालयबाट कोटाको अनुमति लिनुपर्छ । मन्त्रालयद्वारा जारी सूचनाअनुसार आवेदन दिएको छिनभरमै भिसाको अनुमति जारी हुनेछ । यसअघि कतारका रोजगारदाता कम्पनीलाई कोटा र भिसा पाउन निकै समय लाग्ने गरेको थियो । छिटो र छरितो हिसाबले सेवा दिने गरी श्रम मन्त्रालयले आफ्नो प्रणालीलाई सुधार गरेको छ । यसले श्रम कानुनलाई पालना गर्ने कम्पनीलाई आफ्नो कामलाई प्रभावकारी बनाउन मद्दत गर्नेछ, मन्त्रालयले भनेको छ ।८ महिनापछि विश्वकप फुटबल आयोजना गर्न गइरहेको कतारले श्रम बजारलाई थप लचक बनाउनेतर्फ पाइला चालेको रूपमा यसलाई अर्थ्याइएको छ । श्रमिक भर्ना प्रक्रियामा रहेको झन्झटकै कारण विश्वकप फुटबलसम्म सम्बन्धित जनशक्ति ल्याउन नसकिने देखेपछि श्रम मन्त्रालयले श्रमिक भर्ना प्रक्रियालाई छरितो बनाउने योजना अगाडि सारेको हो । यसका लागि नयाँ कार्यविधि बनाउनुका साथै स्मार्ट विद्युतीय सेवामा पनि सुधार गरिएको मन्त्रालयको भनाइ छ । नेपालस्थित वैदेशिक रोजगार व्यवसायी संघले कतारले छिटो श्रमिक आपूर्ति गर्न कतार भिसा सेन्टरको सेवालाई पनि चुस्त बनाउन जरुरी रहेको जनाएको छ । कतारले भिसा र कोटा प्रणालीमा मात्रै सुधार गरेर हुँदैन । भिसा सेन्टरमा पनि सुधार गर्नुपर्छ, संघका महासचिव सुजितकुमार श्रेष्ठले भने, श्रमिकको माग बढी छ । भिसा सेन्टरमा आवेदन दिएको २ महिनापछि मात्रै श्रमिकले पालो पाउँछन् ।कतार जाने श्रमिकले औंठा छाप, बायोमेट्रिक, स्वास्थ्य परीक्षण, रोजगार करारपत्र प्रमाणीकरण र भिसा प्रक्रियाका लागि अनिवार्य भिसा सेन्टरमा जानुपर्छ । भिसा सेन्टरको व्यवस्थापन गर्न सिंगापुरमा दर्ता भएको बायोमेट सर्भिस ले ठेक्का पाएको हो । बायोमेटले नेपालको जिम्मेवारी मल्टिभर्स प्रालिलाई दिएको छ । कतारले भिसा सेन्टरलाई काठमाडौंस्थित कतारी दूतावासको अंग बनाएको भने छैन ।भिसा सेन्टरले दैनिक ५ सय जनालाई मात्रै सेवा दिइरहेको छ । समयमा नै पालो पाउन म्यानपावर व्यवसायीले अनाश्यक शुल्क बुझाउनुपर्ने बाध्यता रहेको आरोप लगाउँदै आएका छन् । कोरोना महामारीको दोस्रो लहरयता कतारमा मासिक ५ हजार जना नेपाली रोजगारीका लागि गइरहेका छन् ।"
पहिलो खेल नै सेमिफाइनल आधार ट्वान्टी२० विश्वकप छनोट,"(काठमाडौं)  नेपालका लागि ट्वान्टी२० विश्वकप छनोटमा ओमानसँगको पहिलो खेलमै जित हात पार्न सके नै सेमिफाइनल ढोका खुलेजस्तै हुनेछ । मस्कटमा चारदेशीय ट्वान्टी२० शृंखलामा परीक्षणपछि नेपालले शुक्रबार घरेलु टोली ओमानसँग खेलेर विश्वकप छनोटको यात्रा सुरु गर्दै छ । नेपालजस्तै ओमानको हकमा यही लागू हुनेछ । पहिलो खेल अर्थात नेपालमाथि विजय हात पारे ओमानको सेमिफाइनल यात्रा लगभग निश्चितजस्तै हुनेछ । यस समूहमा रहेको अर्का दुई टोली फिलिपिन्स र क्यानडा हुन् । फिलिपिन्स निकै नवप्रवेशी टोली हो । यो टोलीविरुद्ध खेल्दा सबैको लक्ष्य विजयबाहेक रनरेट बढाउनु हुनेछ । नेपालले फिलिपिन्ससँग शनिबार खेल्नेछ । तीन वर्षपछि पहिलोपल्ट अन्तर्राष्ट्रिय क्रिकेट खेल्न लागेको फिलिपिन्सबाहेक समूह बी बाट नेपाल, ओमान, क्यानडामध्ये जुन कुनै टोली पनि सेमिफाइनलको हकदार छन् । त्यसमा नेपाल र ओमानको सम्भावना बढी देखिएको छ । तर पहिलो खेलमै यी दुई टोली आमनेसामने हुन लागेकाले सम्हालेर खेल्नु दुवैको उद्देश्य हुनसक्छ । सोमबार सम्पन्न चारदेशीय ट्वान्टी२० शृंखलामा नेपालले पहिलो खेलमा ओमानलाई नै हराएको थियो । ओमानलाई १३५६ को स्कोरमा रोकेपछि दीपेन्द्रसिंह ऐरीको अविजित ७३ रनमा नेपालले ३ बलअगाडि लक्ष्य पूरा गरेको हो । नेपाल त्यसपछिका दुई खेलमा यूएई र आयरल्यान्डसँग पराजित भयो । नेपालपछि आयरल्यान्डसँग पराजित ओमानले अन्तिम खेलमा यूएईविरुद्ध जित पाएपछि रनरेटमा नेपाललाई पुछारतिर धकेलिदिएको थियो । हाम्रो तयारी अहिलेसम्म निकै राम्रो भयो । पछिल्ला तीन खेलमा हामीले उच्चस्तरको क्रिकेट खेल्न पायौं, यति राम्रो तयारी हामी कल्पनामात्र गर्न सक्छौं, नेपालका प्रशिक्षक पुबुदु दासानायकेले चारदेशीय ट्वान्टी२० शृंखलाबारे भने, नतिजाजस्तै भए पनि खेलाडीले राम्रो खेलेकाले मलाई कुनै पछुतो छैन । यो तीन खेलपछि खेलाडीको आत्मविश्वास बढेको छ ।कप्तान सन्दीप लामिछाने यही तयारीका आधारमा नेपाल विश्वकपमा पुग्ने दाबी गर्छन् । उनले भने, टिम संयोजन र चारदेशीय ट्वान्टी२० शृंखलाका तीन खेल हेर्दा हामी विश्वकपमा पुग्न सक्षम छौं, बाँकी धेरै हाम्रो खेलमा भरपर्छ । समूह ए मा आयरल्यान्ड, यूएई, जर्मनी र बहराइन छन् । समूहका शीर्ष दुई टोली सेमिफाइनल पुग्नेछन् । फाइनल पुग्ने टोली विश्वकपमा छानिनेछन् ।त्यसअघिको चारदेशीय ट्वान्टी२० शृंखला विश्वकप छनोटका लागि निकै महत्त्वपूर्ण प्रतियोगिता बनेको सन्दीप स्वीकार्छन् । खेलाडीको प्रदर्शनदेखि मैदानको कन्डिसन बुझ्न यो प्रतियोगिता निकै प्रभावकारी भयो । बलिङ, ब्याटिङ र फिल्डिङ सबै क्षेत्रमा विस्तारै सुधार भइरहेको छ । त्यसैले आउने खेलहरूका लागि यो हाम्रो राम्रो तयारी थियो, उनले भने । चोटका कारण चारदेशीय ट्वान्टी२० शृंखलामा एउटै खेल खेल्न नपाएका करण केसीले विश्वकप छनोट पनि गुमाइसकेका छन्, जुन नेपालका लागि ठूलो धक्का हो । तर प्रशिक्षक दासानायके भन्छन्, १२ खेलाडी घाइते भए पनि हामी राम्रो लयमा छौं । हाम्रा उत्कृष्ट खेलाडीहरू राम्रो स्थितिमा छन् । ब्याटिङ विस्तारै लयमा आउँदै छ, केही तयारी पूरा गर्न बाँकी छ ।करणको स्थानमा नेपालले गुलशन झालाई १४ सदस्यीय टोलीमा राखेको छ । बलिङ अलराउन्डर गुलशन बिहीबार रातिमात्र मस्कट पुग्ने भएकाले उनले शुक्रबार ओमानसँग खेल्ने सम्भावना कम छ । सन्दीपबाहेक नेपालबाट नियमीत स्पिनरहरू ओमानमा जम्न नसकेकाले सागर ढकालको पनि प्लेयिङ ११ मा पर्ने सम्भावना कमै छ । सागरले चारदेशीय ट्वान्टी२० शृंखलामा ओमानसँगको खेलबाट ट्वान्टी२० अन्तर्राष्ट्रियमा डेब्यु गर्दा ३ ओभरमा ३६ रन खर्चिएका थिए । त्यसपछि नेपालले अर्का देव्रेहाते स्पिनर शाहब आलमलाई यूएईसँगको खेलमा प्रयोग गरेको थियो । त्यसमा शाहब पनि चुटिए । पाँचौं बलरको भूमिका नेपालबाट दीपेन्द्र, विवेक यादव र आरिफ शेखले निभाउन सक्छन् । ब्याटिङमा निकै प्रभावकारी प्रदर्शन गरेका दीपेन्द्र अफ स्पिनमा पनि उपयोगी बनेका थिए ।चारदेशीय ट्वान्टी२० शृंखलामा ब्याटिङमा असफल रहे पनि भेट्रानद्वय ज्ञानेन्द्र मल्ल र शरद भेषावकरमाथि प्रशिक्षक दासानायकेले विश्वास देखाउँदै आएका छन् । ओमानसँगको निकै महत्त्वपूर्ण मानिएको खेलमा दासानायकेले यी दुईमध्ये एकलाई बाहिर राख्न सक्छन् । दुवैलाई खेलाएमा विवेक प्लेयिङ ११ बाहिर हुन सक्छन् ।"
एपीएफले रेलिगेसन टार्यो,"(काठमाडौं)  सशस्त्र प्रहरी बलको एपीएफ क्लब सुरुका तीनै खेल हारेपछि संकटमा परेको थियो । धेरैले अनुमान गरेका थिए, अब एपीएफ ए डिभिजनमा अडिँदैन । त्यसपछि विदेशी खेलाडी अनुबन्ध गर्ने पहिाले विभागीय टिम हुँदै एपीएफले लय समात्यो । नामै नचलेका एपीएफका आफ्नै खेलाडीले पनि राम्रै खेल्न थाल्यो । सुधारिएको खेललाई निरन्तरता दिँदै एपीएफले एक गोलले पछाडि परेको स्थिति उल्टाउँदै बिहीबार मनाङ मर्स्याङदीलाई ३१ स्तब्ध पार्यो ।दशरथ रंगशालामा आशिष लामा, मणिकुमार लामा र कप्तान नवीन लामाको गोलमा यो लिगमा अपराजित यात्रा आठौं खेल पुर्याउँदै एएपीएफ ११ खेलबाट १४ अंकसहित आठौं स्थानमा उक्लियो । यससँगै एपीएफले सहिद स्मारक ए डिभिजन लिगमा कायमै रहने निश्चित गर्यो । ३ जित, ५ बराबर र ३ हारको नतिजा निकाले एपीएफले रेलिगेसन क्षेत्रको टिमलाई ७ अंकले पछाडि पार्यो । हिमालयन शेर्पा (१३ अंक), पुलिस (११), जावलाखेल (१०), फ्रेन्ड्स (७), ब्रिगेड ब्वाइज (७) र च्यासल युवा क्लब (६) छन् । यसपालि पुछारका दुई टिम रेलिगेसनमा पर्नेछन् ।मनाङ कठिन टोली हो, लिगको दोस्रोमा छ, लिगमा मनाङविरुद्ध एपीएफलाई १५ वर्षयता पहिलो जित दिलाएका प्रशिक्षक कुमार थापाले भने, खेलाडीले मिहिनेत गरे । पछाडि परेर पनि कमब्याक गरे । यो बानी राम्रो भइरहेको छ । यसमा खुसी छौं । अब यस वर्ष रेलिगेसन टर्यो । एकदम खुसी छौं । २०६२ सालमा मनाङ ए डिभिजन लिग हुँदाका कप्तान हुन् उनी । त्यसपछि उनी एपीएफ पुगे । त्यही वर्ष (२०६३) एपीएफले मनाङलाई २१ ले हराएको थियो । त्यसयता लिगमा एपीएफले मनाङमाथि जित पाएको यसैपालि हो । थापाले प्रशिक्षकको रूपमा पनि यसपल्ट नै लिगमा डेब्यु गरेका हुन् ।आफ्नो पूर्वक्लबमाथिको जितबारे प्रशिक्षक थापाले भने, फुटबल भनेको अहिले हो, मैले त्यो प्रमाणित गरें । हिजो त के थियो के थियो भोलि कहाँ हुन्छ थाह छैन । अहिले रिजल्ट ल्यायौं । इतिहास त छँदै छ । धेरै पछाडि मनाङलाई पराजित गर्दा खुसी छौं । कीर्तिमान आठपल्टको लिग च्याम्पियनको प्रदर्शनबारे उनी बोले, मनाङ सधैं राम्रो टिम हो, के मिलिरहेको छैन, मैले बुझिरहेको छैन । मनाङ २० अंकसहित दोस्रोमा यथावत रह्यो ।पछिल्ला तीन खेलमा १ अंकमात्रै जोडेको मनाङले तेस्रो हारसँगै आर्मी (१९ अंकसहित तेस्रोमा) सँगको अन्तर ४ अंक बनाउने अवसर गुमायो । उपाधि भने ११ खेलमा २९ अंक जोड्दै मछिन्द्रले दुई खेल बाँकी छँदै कब्जा गरिसकेको छ । त्यसैले अब दोस्रो स्थानका लागि मनाङ, आर्मी, थ्रीस्टार (१८ अंक) र एनआरटी (१७) को चर्को प्रतिस्पर्धा हुने देखिएको छ । यी चार टिम ३ अंकभित्र छन् ।एपीएफले दुई साताअघि पोखारामा पहिलोपल्ट आहारारा गोल्डकप उपाधि जित्दा पनि फाइनलमा मनाङलाई २२ को बराबरीपछि पेनाल्टी शुटआउटमा सिकार बनाएको थियो । पोखरामा रमाइलो गर्न गएका थियौं, प्रतियोगिता पनि जित्यौं । आहारारा जितेपछि खेलाडीमा गर्नुपर्छ भन्ने उच्च आत्मविश्वास थियो । त्यो प्रमाणित भयो, प्रशिक्षक थापाले भने, यो नतिजा पहिला नै सोचेका थियौं । सुरुका तीन हारपछि चुनौती बढेको र विभिन्न पोजिसनमा नयाँ खेलाडी ल्याएपछि टिममा परिवर्तन आएको हो । एपीएफले जापानी गोलकिपर युया कुरियामाको गल्तीमा ३६ औं मिनेटमा गोल बेहोरेको थियो । गोलकिपर विशाल सुनारले पेनाल्टी क्षेत्रमा उपलब्ध गराएको बललाई अघि बढिसकेका युयाले क्लियर गर्न सकेनन् र त्यसैलाई कप्तान अञ्जन विष्टले खाली पोस्टको दिशा दिँदै मनाङलाई १० को अग्रता दिलाएका थिए । तर, आशिषले ४० औं मिनेटमै गोल गर्दै एपीएफलाई बराबरीमा फर्काए । सब्स्टिच्युट मणिले ८२ औं मिनेटमा उत्कृष्ट गोल गर्दै २१ को अग्रता दिलाए । गोलकिपर विशालले नियन्त्रण गर्न नसकेका बलमा नवीनले ८७ औं मिनेटमा गोल गरेर एपीएफको सनसनीपूर्ण जित पक्का गरिदिए । मनाङले तीनै गोल आफ्नै गल्तीमा बेहोरेको थियो । एन्फा कम्प्लेक्समा भएको खेलमा एनआरटी १० ले संकटालाई हराएर शीर्ष पाँचमा उक्लियो । स्टेफेन समीरले २८ औं मिनेटमा गोल गरेपछि एनआरटीले चौथो जित हात पारेको हो ।"
नक्कली प्रमाणपत्रमा खड्का दोषी ठहर,काठमाडौं (कास) विशेष अदालतले अखिल नेपाल फुटबल संघ (एन्फा) का महिला फुटबल प्रमुख प्रशिक्षक हरि खड्कालाई नक्कली प्रमाणपत्रको भ्रष्टाचार मुद्दामा दोषी ठहर्याएको छ । बिहीबार विशेष अदालतका न्यायाधीशद्वय अब्दुल अजिज मुसलमान र नित्यानन्द पाण्डेको इजलासले नेपाल प्रहरीमा बढुवा प्रयोजनका लागि उनले पेस गरेको प्रमाणपत्र नक्कली भएको ठहर गरेको हो ।उनलाई ५ हजार रुपैयाँ जरिवाना हुने ठहर भएको विशेष अदालतका प्रवक्ता दीपेन्द्रनाथ योगीले जानकारी दिए । उनीमाथि प्रहरी सेवामा छँदा नक्कली प्रमाणपत्र पेस गरी बढुवा भएको आरोपमा अख्तियार दुरूपयोग अनुसन्धान आयोगले विशेष अदालतमा दायर गरेको मुद्दा ठहर भएको छ । खड्कालाई अदालतले ५ हजार रुपैयाँ जरिवाना तोकेको रजिस्ट्रार अशोक क्षेत्रीले बताए । गत माघ १२ गते खड्कामाथि अख्तियारले एक वर्षसम्म कैद र २० हजार रुपैयाँसम्म जरिवाना गर्न माग गर्दै विशेष अदालतमा मुद्दा चलाएको थियो । महानगरीय प्रहरी गण २ मा दरबन्दी रहेका खड्का राष्ट्रिय प्रहरी प्रशिक्षण प्रतिष्ठान (केन्द्रीय खेलकुद समिति) मा प्रहरी नायब निरीक्षक पदमा कार्यरत रहँदा उनका प्रमाणपत्रमाथि अख्तियारले अनुसन्धान थालेको थियो । अख्तियारले अनुसन्धानबाट खड्काले भारतको उत्तरप्रदेशस्थित माध्यामिक शिक्षा परिषद् बाराणासीबाट आईए तहको झुट्टा प्रमाणपत्र लिएको पाइएको थियो । २०५२ सालमा एनआरटीलाई ए डिभिजन लिग उपाधि दिलाएपछि हरि खड्कालाई पुलिसले विभागमा तानेको थियो । उक्त प्रमाणपत्र पेस गरेर उनले २०५५ कात्तिक १ मा खुला प्रतिस्पर्धाबाट प्रहरी सहायक निरीक्षक पदमा नियुक्ति लिएका थिए । त्यसपछि उनी २०५९ पुस १४ मा प्रहरी नायब निरीक्षक पदमा बढुवा भएका थिए । नेपाली राष्ट्रिय फुटबल टोलीका पूर्वकप्तानसमेत रहेका उनी राष्ट्रिय टोलीका सर्वाधिक गोलकर्ता पनि हुन् । उनीसँगै नीराजन रायमाझीले अन्तर्राष्ट्रिय प्रतियोगितामा १३१३ गोल गरेका छन् । खड्काले प्रशिक्षक र व्यवस्थापकको रूपमा केही वर्ष पुलिस टिम सम्हालेपछि प्रहरी सेवाबाट पेन्सन पाक्न लागेको अवस्थामा राजीनामा दिएका थिए ।उनी सन् २०१९ मा राष्ट्रिय महिला फुटबल टिमका मुख्य प्रशिक्षक थिए । त्यसपछि राजीनामा दिएर एसियाली फुटबल महासंघ (एएफसी) को सहयोगमा महिला फुटबल प्रमुखमा नियुक्त भएका थिए । उनी राष्ट्रिय खेलकुद परिषद (राखेप) का बोर्ड सदस्य पनि हुन् ।

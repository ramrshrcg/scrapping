शीर्षक,विवरण
नुनभन्दा चर्को भाउ,"नुनको आसमा चीनतिर नजर हिमाली जिल्लाका गाउँले सरकारी अनुदानको नुन नपुग्दा सीमावर्ती चिनियाँ बजारमा निर्भर थिए । तर यस्तो निर्भरता पछिल्ला वर्षहरूमा विस्तारै कमजोर बन्दै गएको छ । सीमा क्षेत्रमा चीनले गरेको कडाइ र चीननेपाल व्यापारको बदलिँदो आयामको सोझो असर स्थानीयले खपत गर्ने नुनमा परेको छ । जस्तो कि उपल्लो डोल्पालीहरू हिजोआज सरकारी अनुदानको नुन चाख्न पाइरहेका छैनन् । कोरोनाको विश्वव्यापी महामारीअघि सरकारी अनुदानको नुन चीनको बाटो हुँदै उपल्लो डोल्पाका गाउँहरूमा पुग्थ्यो । कोरोना संक्रमणपछि नाकाहरूमा बन्द भए । अनुदानको नुन आउन रोकियो । उनीहरू हिजोआज चिनियाँले खानीबाट निकालेको भनिने ढिके नुन प्रतिकेजी २ सय रुपैयाँ तिरेर खान बाध्य छन् । डोल्पोबुद्धका बासिन्दा पेमा गुरुङ सदरमुकाम दुनैबाट बोकेर नुन ल्याउन खर्चिलो हुने भएकाले चिनिया ढिके नुन नै खान परिरहेको बताउँछन् । नुनको आसमा चीनतिर नजर राख्नेमा उपल्लो डोल्पा मात्रै एक्लै छैन । कोरोनाकालअघिसम्म मुस्ताङको उपल्लो भेगको लोमान्थाङ र दामोदरकुण्ड गाउँपालिकाका बासिन्दा पनि तिब्बती ढिके नुनकै प्रयोग गर्थे । चिनियाँ नाकाहरू बन्द भएपछि भने उनीहरू आयो नुन महँगो मूल्य तिरेर खान बाध्य भएका छन् । साल्ट ट्रेडिङको बिक्री डिपोबाट मुस्ताङका तल्लो भेगका बारागुङ मुक्तिक्षेत्र, घरपझोंङ र थासाङ गाउँपालिकाका लागि भानु नुनप्रति केजी ९ रुपैयाँमा बिक्री हुन्छ । तर यही नुन मुस्ताङको उपल्लो भेगमा प्रतिकेजी ८० रुपैयाँभन्दा बढी पर्छ । दोलखाको बिगु१ लप्चीवासीका करिब ३० घरधुरीको किनमेलको मुख्य बजार भनेको चीनको फलाक र कुती हो । कोरोनाका कारण भन्दै चीनले नाका बन्द गरेपछि लप्चीका बासिन्दा नुन किन्न तीन दिनको पैदल हिँडेर लामाबगर झर्नुपर्ने बाध्यतामा परेका छन् । लप्चीस्थित मेलारेपा गुम्बाका लामा चुनछिरिङ लामा भन्छन्, लामाबगरमा किलोको ३० मा पाइने नुन लप्ची पुर्याउँदा १ सय ३० रुपैयाँ पर्छ ।संखुवासभाको भोटखोला१ किमाथांकाका बासिन्दा दुई वर्षअघिसम्म पारिको चिनियाँ बजार चांगाबाट आउने ढिके नुन खान्थे । कोरोना संक्रमण सुरु भएपछि चीनले नाका बन्द गरिदियो । नेपाल सरकारले ढुवानी अनुदानमा गाउँसम्म नुन नपुर्याउने भएकाले सदरमुकामबाट व्यापारीले ओसारेको नुन किलोको ६० रुपैयाँ तिरेर खान बाध्य भएका छन् । स्थानीय नुर्पु भोटे भन्छन्, कहिले सीमा खुल्ला र सस्तोमा नुन खान पाइएला । वसन्तप्रताप सिंह (बझाङ), कृष्ण गौतम (सुर्खेत), आश गुरुङ (लमजुङ), तुलाराम पाण्डे (कालीकोट), राजबहादुर शाही (मुगु), घनश्याम खड्का (म्याग्दी), हरिराम उप्रेती (गोरखा), हरि गौतम (रुकुम पूर्व), दीपेन्द्र शाक्य (संखुवासभा), केदार शिवाकोटी (दोलखा), अनिश तिवारी (सिन्धुपाल्चोक), राजु चौधरी (काठमाडौं), मेनका ढुंगाना (अछाम), भानुभक्त निरौला (सोलखुम्बु), बलराम घिमिरे (रसुवा), हरिहरसिहं राठौर (जाजरकोट), छपाल लामा (हुम्ला), मनोज बडु (दार्चुला) र पोषनाथ अधिकारी (धादिङ)"
"२५ सहसचिवको हाजिर मन्त्रालयमा, ड्युटी बरन्डामा","बढुवा भएर पोस्टिङको प्रतीक्षामा संघीय मन्त्रालयमा हाजिर गरेर बसेका एक सहसचिव भन्छन्, सरुवासमेत गर्न नसक्ने परिस्थिति सिर्जना हुनुले कर्मचारीतन्त्रलाई कसरी गलत ढंगले प्रयोग गर्न खोजिएको छ, अनुमान गर्न कठिन छैन । यति बेला गृह मन्त्रालयमा कर्मचारी सरुवाको नेगोसिएसन हुँदै गरेको दृश्य कोठाकोठामा देखिने गरेको उनले बताए । मैले त भनिदिएको छु, कसैको सर्त पूरा गर्न रोजेर सरुवा हुनु छैन । त्यसो गर्ने हो भने लैजानेको अनावश्यक डिमान्ड कसरी पूरा गर्ने ? उनले प्रश्न गरे । गण्डकी प्रदेशको खेलकुद मन्त्रालयमा सचिव छैनन् । सहसचिव नै प्रदेशको सचिव हुने कानुनी व्यवस्था छ । राजीव गुरुङ (दीपक मनाङे) मन्त्री रहेको उक्त मन्त्रालयमा जान कोही मान्दैनन् । अहिले पनि हामीले एक जना सहसचिवलाई पोस्टिङको तयारी गरेका छौं, संघीय मन्त्रालयका एक सहसचिव भन्छन्, तर उहाँले त्यो मन्त्रालयमा नजाने जानकारी दिइसक्नुभएको छ । मन्त्रीले जे काम पनि अह्राउने भन्दै ती सहसचिवले त्यस्तो ठाउँमा आफूले काम गर्न नसक्ने बताउने गरेको स्रोतको भनाइ छ । कर्णाली, सुदूरपश्चिमलगायतका प्रदेशमा पनि सचिवको दरबन्दी रिक्त छ । संघीय मन्त्रालयका सचिव सुरेश अधिकारी सहसचिवको सरुवाका लागि आन्तरिक होमवर्क भइरहेकाले अरू कारण नभएको दाबी गर्छन् । संघीय मन्त्री राजेन्द्र श्रेष्ठ बिरामी भएको र कतिपय स्थानका लागि मन्त्रालयमन्त्रालयबीचको समन्वय गर्नुपर्ने भएकाले केही ढिलाइ भएको उनको भनाइ छ । स्रोतका अनुसार संघीयले गृहसँग समन्वय गरेर सहसचिवको माग बढाउन खोजेको छ । संघीयका एक सहसचिवका अनुसार निर्वाचन घोषणा भएको अवस्थामा सहसचिवको ठाउँमा उपसचिव राख्ने कि नराख्ने भन्ने विषयमा छलफलसमेत भएको छ । गृह मन्त्रालयमा आगामी फागुनमा तीन सहसचिवको दरबन्दी रिक्त हुँदै छ ।"
९६ वर्षमा नागरिकता,"कुनै पनि कागजातबिना बेलायती सैनिकमा भर्ती भएका उनी मलाय (मलेसिया) र सिंगापुरमा १५ वर्ष बिताएर २०१९ मा सेवा निवृत्त भएर फर्किए । घर फर्के पनि करिब दुई दशक उनी गाउँमा नियमित बसेनन् । त्यसयता भने उनी घरमै बस्छन् । पत्नी बिजमायाको २० वर्षअघि नै निधन भइसकेको छ । बेलायत सरकारले बेलायती भूपूलाई बेलायत बस्ने छुट दिए पनि कृष्णबहादुर गएनन् । मलाई मेरै जन्मभूमि प्यारो लाग्यो । जहाँ बसे पनि बाँच्ने नै हो । एक दिन मर्नैपर्छ भनेर म बेलायत गइनँ, उनले भने, धेरैले किन नगएको भनेर पनि सोधे । बेलायतका लागि जे गर्नु थियो गरियो, अब गाउँघरमै बस्छु ।गाउँको जग्गा उनका बुबा डम्बरबहादुरको नाममा छ । कृष्णबहादुरका शेरबहादुर र श्रीप्रसाद दुई छोरा छन् । जेठी साबी, माइली तिलु र कान्छी मंगली गरी तीन छोरी छन् । पत्नी बिजमायाको निधन भएकाले पेन्सन कान्छो छोरा श्रीप्रसादको वारेसनामामा छ । आफ्ना बुबाबाट जग्गा नामसारी गरेर छोरालाई दिन उनलाई नागरिकता बनाउन बाध्यता आइलागेको हो । अहिलेसम्म नागरिकता चाहिएको थिएन, कस्तो हुन्छ, थाहा पनि थिएन, कृष्णबहादुरले भने, छोराले बनाउनुपर्ने भयो भनेर आएको हुँ ।प्रशासकीय अधिकृत जगदीश मिश्रले हस्ताक्षर गरेको नागरिकतालाई मंगलबार प्रमुख जिल्ला अधिकारी वैद्यले कृष्णबहादुरलाई हस्तान्तरण गरे । अहिलेसम्म नागरिकताविहीन बनेर बस्नु नौलो कुरा भयो । अझ बेलायती सेनाका काम गरेको व्यक्ति, उनले भने, १६ वर्ष पुगेपछि हरेक प्रशासन कार्यालयले नागरिकता प्रदान गर्छन् । हामी आफ्नै देशका नागरिक बन्न छुट्नु हुँदैन ।"
सत्ताको आडमा मुद्दा फिर्ताको तयारी,"आक्रमणकारी धरौटीमा छुटिरहेघटनापछि चलाउनेले कीर्तिपुर प्रहरीमा निवेदन दिन खोजेका थिए, प्रहरीले दर्ता गर्नै अस्वीकार गर्यो । त्यसपछि उनी महानगरीय प्रहरी परिसर पुगे । प्रहरीले दर्ता गरेर अनुसन्धान थाल्यो । सुरुमा पक्राउ परेका रूपेश साह, रविनकुमार लामा, सयुज श्रेष्ठ र नीरज राना मगरले कुटपिट गरेको स्वीकार गरे भने हरि आचार्य र योगेन्द्र रावलको योजना र निर्देशनमा घटना घटाएको बयान दिए । कात्तिक २३ मा जिल्ला न्यायाधीश अम्बिकाप्रसाद निरौलाले रूपेश र रविनलाई जनही ५० हजार रुपैयाँ धरौटीमा छाड्न आदेश दिए । अर्को दिन दीपक ओझालाई २० हजार रुपैयाँ धरौटी माग गर्ने आदेश गरे । न्यायाधीश निरौलाले कात्तिक २८ मा सयुज र नीरजलाई ३५ हजार रुपैयाँ धरौटीमा छाड्न आदेश दिए । आफ्ना साथीहरू सामान्य धरौटीमा छुटिरहेपछि त्यतिन्जेल फरार रहेका योगेन्द्र रावल र हरिप्रसाद आचार्य आफैं अदालतमा हाजिर हुन आए । उनै न्यायाधीश निरौलाले रावल र आचार्यसँग २०७७ मंसिर १५ मा जनही ५५ हजार रुपैयाँ धरौटी मागे । उनीहरूले तुरुन्तै धरौटी रकम जम्मा गरे । एक दिन पनि थुनामा बस्नु परेन । त्यसपछि सरकारी वकिलको कार्यालय पाटन उच्च अदालत गयो । २०७७ फागुन १३ मा पाटन उच्च अदालतका न्यायाधीशहरू कुमार चुडाल (हाल सर्वोच्च अदालतका न्यायाधीश) र किरणकुमार पोखरेलले जिल्ला अदालतको आदेशलाई आंशिक रूपमा बदर गरिदिए । तत्काल प्राप्त भएका प्रमाणका आधारमा उनीहरू कसुरदार हुन् भन्ने प्रशस्त आधार रहेको भन्दै ६ जनाबाट जनही पाँच लाख रुपैयाँ धरौटी माग गर्ने तथा पीडित चलाउनेलाई जनही एक लाख रुपैयाँ अन्तरिम राहत दिनुपर्ने आदेश गरे । दीपक ओझाका हकमा २० हजार रुपैयाँ धरौटी माग गर्ने जिल्लाकै आदेशलाई सदर गरिदिए । म बैसाखीको सहायतामा २० औं पटक उच्च अदालतको भर्याङ चढ्नेझर्ने गरें । मुद्दा पेसी चढ्ने तर पालो नआउने भयो । अन्तिममा पालो आएका बखत पनि पाटन अदालतले मेरो घाउमा मलहम लगाएन । धरौटी रकम केही बढायो । मलाई अन्तरिम क्षतिपूर्ति दिनुपर्छ भन्यो तर उनीहरूलाई थुनामा पठाएन, चलाउनेले कान्तिपुरसँग भने, उच्च अदालतले उनीहरूले अपराध गरेकै हो त भन्यो तर स्वतन्त्र छाडिदियो । उनीहरू छाती खोलेर हिँड्न थाले । म खुम्चिएर बस्नुपर्यो ।उच्च अदालतको आदेशविरुद्ध सर्वोच्च अदालत गए पनि त्यहाँ सुनुवाइ भइरहेको छैन । जिल्ला अदालतमा विचाराधीन मूल मुद्दामा जसरी पनि प्रतिवादीलाई छुटाउने मनसाय राखेर इजलासमा बसेको भन्दै चलाउनेले न्यायाधीश अम्बिकाप्रसाद निरौलाविरुद्ध न्याय परिषद्मा उजुरी दिएका छन् । त्यसमा पनि कुनै कारबाही भएको छैन । न्यायाधीश निरौला गत असोज ५ मा एक अपहरण मुद्दाका खुंखार अभियुक्त दुर्गाबहादुर बुढाथोकीलाई सफाइ दिएपछि विवादित बनेका थिए । २०६५ सालमा बाबुराजा रावलको अपहरणमा संलग्न बुढाथोकी परिचय बदलेर भारतमा लुक्दै आएकामा २०७७ पुसमा नेपाल प्रहरीको केन्द्रीय अनुसन्धान ब्युरो (सीआईबी) को टोलीले दार्जिलिङबाट पक्राउ गरी ल्याएको थियो । न्यायाधीश निरौलाले अपहरणको अभियोग लागेका बुढाथोकी अर्कै व्यक्ति भएको भन्दै सफाइ दिएका थिए । चलाउनेले यस्तो विवादास्पद फैसला गर्ने न्यायाधीश निरौलाको इजलासप्रति विश्वास नरहेको भन्दै आफ्नो मुद्दा उनीबाहेकको इजलासमा सुनुवाइ गर्न माग गर्दै निवेदन दिएका छन् । सबै प्रमाण हुँदाहुँदै पनि जिल्ला अदालतले सामान्य धरौटीमा छाडिदियो । मलाई आक्रमण गर्नेहरू नेविसंघको झन्डामुनि पुगेपछि उनीहरूलाई छाडिएको हो, चलाउनेले भने, त्यस्ता न्यायाधीशमाथि छानबिन गर्न निवेदन दिए पनि यसै पन्छाइएको छ । मुद्दाका सातै प्रतिवादीहरूले गृह मन्त्रालयमा दिएको निवेदनमा त्रिविमा नक्कली घाइते खडा गरी आफूहरूलाई राजनीतिक पूर्वाग्रहका आधारमा फसाउन खोजिएको दाबी गरेका छन् । सातमध्ये रविनकुमार लामा र सयुज श्रेष्ठले अहिलेसम्म उच्च अदालतको आदेशबमोजिम धरौटी रकम र अन्तरिम राहतको रकम पनि बुझाएका छैनन् । अदालतको आदेश छल्दै फरार रहेका उनीहरूको निवेदनका आधारमा गृहले मुद्दा फिर्ताको प्रक्रिया अगाडि बढाएको छ । गृहले अब मुद्दा फिर्ताका लागि महान्यायाधिवक्तासँग राय माग्नेछ । त्यसपछि कानुन मन्त्रालयमार्फत मन्त्रिपरिषद्मा मुद्दा फिर्ताको निर्णयका लागि पेस हुन्छ । मन्त्रिपरिषद्ले निर्णय गरेपछि जिल्ला सरकारी वकिलको कार्यालयले मुद्दा विचाराधीन रहेको काठमाडौं जिल्ला अदालतमा निवेदन दिनेछ । अदालतले मुद्दाको सुनुवाइ गरेपछि फिर्ताको अनुमति दिने वा नदिने निर्णय गर्छ । ज्यान मार्ने उद्योग सरकारवादी फौजदारी मुद्दा भएकाले अहिलेसम्म पीडित व्यक्तिको प्रतिरक्षा गरिदिने सरकारी वकिलहरू मन्त्रिपरिषद्ले मुद्दा फिर्ताको निर्णय गरेपछि भने कुटपिटमा संलग्न व्यक्तिहरूको मुद्दा फिर्ता हुनुपर्छ भनेर बहस गर्नेछन् । हामीजस्ताका लागि कोही रहेनछ, सरकार नै उनीहरूलाई जोगाउन लागेपछि जिल्ला प्रशासन, प्रहरी र सरकार वकिल सबैले उनीहरूको प्रतिरक्षा गरिदिने रहेछन् । अन्तिममा पीडित एक्लै पर्नेरहेछ, चलाउनेले निराशा व्यक्त गरे ।"
पार्टीको ओतले अपराधीलाई उन्मुक्ति,"तपाईंको मुद्दा अहिले कुन प्रक्रियामा छ ? आक्रमण भएपछि सुरुमा कीर्तिपुर प्रहरीमा निवेदन दिन खोज्यौं । त्यहाँ उनीहरूको सेटिङ रहेछ, प्रहरीले जाहेरी नै लिएन । त्यसपछि महानगरीय प्रहरी परिसरमा निवेदन दियौं । त्यसपछि मात्र अनुसन्धान सुरु भयो । म सुरुमा अदालत जान सक्ने स्थिति थिएन । जिल्ला न्यायाधीश अम्बिकाप्रसाद निरौलाले पक्राउ परेका अपराधीलाई यत्तिकै छुटाइदिनुभयो । काठमाडौं जिल्ला अदालतले तथ्य, प्रमाण नपुगेर उनीहरूलाई छाडेको होइन । अपराधीहरू नेविसंघको झन्डामा ओत लागेका कारण छुटेका हुन् । डेमोक्रेटिक लयर्स एसोसिएसनले उनीहरूको प्रतिरक्षा गरिदियो । जिल्ला अदालतको आदेशविरुद्ध उच्च अदालत पाटन गयौं । उसले पनि मलाई अन्तरिम क्षतिपूर्ति दिनू भन्यो । तर, उनीहरूलाई थुनामा पठाएन । त्यसपछि सर्वोच्च गएँ । मुद्दा दर्ता भएको एक वर्ष भयो, त्यहाँ पनि पालो आएको छैन । मेरा लागि आवाज उठाइदिने कोही भएनन् । पेसागत संघसंगठनले पनि जसरी यसको विरोध गर्नुपर्थ्यो त्यसरी गरेनन् । सार्वजनिक वृत्तमा छलफल नगरेकाले अपराधीहरू छुट्न थाले । मेरो बकपत्र पनि भएको छैन, अपराधीको भइसक्यो । जिल्ला अदालतमा एक वर्षसम्म मुद्दाको पेसी पनि राखिएन ।"
याक एन्ड यतिको पाँचतारे र क्यासिनो इजाजत रद्द,"काठमाडौं (कास) सरकारले राजधानीको दरबारमार्गस्थित होटल याक एन्ड यतिको पाँचतारे वर्गीकरण र क्यासिनोको इजाजतपत्र रद्द गरेको छ । संस्कृति, पर्यटन तथा नागरिक उड्डयन मन्त्रालयले बुधबार मन्त्रीस्तरीय निर्णयबाट करिब ४२ करोड रुपैयाँ रोयल्टी नबुझाएको भन्दै याक एन्ड यतिको पाँचतारे वर्गीकरण र क्यासिनोको इजाजतपत्र रद्द गरेको हो । पर्यटन विभागका महानिर्देशक तारा अधिकारीका अनुसार करिब ३८ करोड रुपैयाँ बक्यौता नतिरेपछि नेपालगन्जको ड्रिमल्यान्ड होटल र क्यासिनो बन्द गर्ने निर्णय पनि बुधबारै गरिएको छ । पटकपटक ताकेता गर्दा पनि सरकारलाई रोयल्टी नबुझाएपछि पर्यटनमन्त्री प्रेम आलेले बुधबार साँझ याक एन्ड यति होटल लिमिटेडको क्यासिनो सञ्चालन इजाजतपत्र र होटल स्तर वर्गीकरण प्रमाणपत्र, नेपालगन्जको ड्रिमल्यान्ड होटल र त्यहाँ रहेको आधुनिक उपकरणबाट खेलाइने क्यासिनो बन्द गर्ने निर्णय गरेको विभागले जनाएको छ । विभागका अनुसार दुवैलाई राजस्व दाखिलाका लागि कुमारी चोक तथा केन्द्रीय तहसिल कार्यालयले ताकेता गर्दै आएको थियो । त्यसका लागि पटकपटक सूचना जारी गरिएको थियो । विभागले पछिल्लो पटक गत माघ १९ मा गोरखापत्र दैनिकमा सातदिने सूचना निकालेको थियो । विभागका अनुसार २०४८ पुस २२ मा मन्त्रालयबाट क्यासिनो सञ्चालनको इजाजत पाएको याक एन्ड यतिले २०७० यता रोयल्टी बुझाएको छैन । विभागले मन्त्रालयको निर्णय कार्यान्वयनका लागि प्रधानमन्त्री तथा मन्त्रिपरिषद्को कार्यालय र गृह मन्त्रालयलाई सहयोगका लागि पत्र पठाएको छ । भूमि व्यवस्था, सहकारी तथा गरिबी निवारण मन्त्रालयलाई याक एन्ड यति होटलका नाममा रहेको सम्पूर्ण अचल सम्पत्ति रोक्का राखिदिन पत्राचार गरिएको छ । त्यस्तै राष्ट्र बैंकलाई होटलका नाममा बैंक तथा वित्तीय संस्थामा रहेका बैंक खाता तथा वित्तीय कारोबार रोक्का गरिदिन अनुरोध गरिएको छ । नेपालगन्जको होटल प्रदेश सरकारमातहत रहने भएकाले विभागले दर्ता भएको देखिए खारेज गर्न प्रदेश सरकारलाई भनेको छ ।"
बलात्कार मुद्दामा २० औं पटक पनि पेसी सर्यो,"काठमाडौं (कास) धनुषा क्षीरेश्वरनाथ५, महेन्द्रनगरकी १४ वर्षीया नाबालकमाथिको जबर्जस्ती करणी मुद्दामा जिल्ला अदालतमा बुधबार २० औं पटकको पेसी पनि सरेको छ । अदालतका एक वकिलको निधन भएकाले आकस्मिक रूपमा पेसी स्थगन गरिएको र आगामी सुनुवाइ फागुन १० मा गरिने सूचना अदालतले दिएको छ । २०७६ जेठ ८ मा अदालतमा दर्ता भएको बलात्कार जस्तो अत्यन्त संवेदनशील मुद्दा को सुनुवाइ हुन नसकी ३२ महिनायता विविध कारणले स्थगित हुँदै आएको छ । २०७६ वैशाख १५ मा महेन्द्रगर घरमा रहेका दुई नाबालकमाथि छिमेकमा बस्ने राजकुमार शाहले गरेको जघन्य व्यवहारका बारेमा पहिलो पटक सामाजिक अभियन्ता सरोज रायले आवाज उठाएका थिए । राजनीतिक साथसहयोगका बलमा अभियुक्तले उन्मुक्ति पाउने स्थिति देखिएपछि धनुषाको महेन्द्रनगरका सम्पूर्ण निजी विद्यालय बन्द गरिएको र महेन्द्रनगरमा चक्काजामसहित आन्दोलन सुरु भएपछि यो मुद्दालाई सरकारी मुद्दाका रूपमा स्थापित गरिएको थियो । तर, २०७६ असोज २८ यता न्यायाधीशहरू विनोद खतिवडा, कृष्णमुरारी सिवाकोटी र भीष्मराज प्रसाईंले धेरैजसो पेसीमा सुनुवाइ नै नगरी पन्छाउँदै आएका छन् ।"
बसाइँसराइले रित्तिँदै गाउँ,"(रामेछाप)  मन्थली नगरपालिका६ भलुवाजोर गाउँमा पुरानो वैभव देखिने ठूलाठूला झ्याल भएका घर थोत्रिएका छन् । कलात्मक काठपातमा धमिरा लागेको छ । आँगनमा झार र घरसम्म पुग्ने बाटोमा रूखबिरुवा हुर्केका छन् । पानीको अभाव झेलिरहेको भलुवाजोरको थापा गाउँ पुग्दा जो कोहीले पनि बसाइँ सरेको बिरानो गाउँ देख्न सक्छ । यहाँ थोरै मानिसको मात्र बसोबास छ । धेरैको थोत्रो घरमा खिया लागेको ताला झुन्डिएको छ । बेंसीमा जग्गा नभएका र अन्यत्र बसाइँ जान नसकेका मात्र गाउँमा बसोबास गर्छन् । केही परिवारको बेंसी कुनौरी, कुडहरतिर घरजग्गा छ, तिनको बसोबास गाउँबेंसी दुवैतिर हुन्छ । तर यस्तो संख्या पनि २० भन्दा धेरै छैन । बेंसी झर्ने परिवार घटाउँदा भलुवाजोर अझ श्न्यू जस्तै हुन्छ । भलुवाजोर थापाहरूको प्रमुख बसोबास भएको क्षेत्र हो । उक्त गाउँका झन्डै १ सय ५० परिवार बसाइँसराइ गरेर अन्यत्र गएका छन् । पानीको अभाव चुलियो, सेवा सुविधा सहरको जस्तो भएन, स्थानीय रामबाबु थापा भन्छन्, बालबच्चा पढाउने नाममा होस् या अन्य सुविधाका लागि छिमेकीहरूले गाउँ शून्य बनाएर हिँडे । गाउँ छोडेकामध्ये धेरै काठमाडौंतिरै सरेका छन् । अधिकांश थापा परिवार आर्थिक हैसियत राम्रो भएका थिए । यहाँका बासिन्दा बेंसी नजिकै रहेको मन्थलीमा झरेपछि बिस्तारै उतै घर बनाउन थाले । २०७२ सालको भूकम्पपछि पुनर्निर्माणका घर धेरैले बेंसीमै बनाए । भलुवाजोरमा थप शून्यता छायो । गाउँका ठूलाठूला टारमा मुस्किलले एक बाली लगाउने चलन छ । कमाउन दिएकाले खेतीमा स्याहार पुर्याउनै सक्दैनन् । त्यही भएर उत्पादन पनि धेरै हुने गरेको छैन । भलुवाजोरमा ठूलो बस्तीमा बसोबास गर्नेहरू अहिले आरामबिराम पर्दा मद्दत नपाउने समस्यामा गुज्रिएका छन् । गाउँका ३ वटा टोलमा झन्डै २० परिवारको मात्र बसोबास छ । बजार पुग्न पनि तलै मन्थली आउनुपर्छ । झन्डै १० किलोमिटर टाढाको मन्थली झर्नु र उकालिनु उनीहरूको दैनिकी हो । स्कुल गाउँमा छ, तर गुणस्तरीय शिक्षाको खोजीमा भौंतारिने धेरै भएकाले बालबालिका थोरै छन् । गाउँमा पुग्ने पाहुनाले सामान्य चमेना गर्ने व्यवस्था पनि छैन । विकासका पूर्वाधार भलुवाजोरमा सबै पुगेका छन् । बिजुली पुगेकै छ । सडक २३ तिरबाट जोडिएको छ । हरेक वर्ष उक्त गाउँ पुग्ने सडकले प्राथमिकताका साथ बजेट पाउँछ । तर सडकमा बस चल्दैन । स्थानीयहरू हिँडेरै गाउँबेंसी गर्छन् । पैसा हुनेले रिजर्भ लैजान्छन्, सामान लानेले ट्र्याक्टरमा ढुवानी गर्ने चलन छ । गाउँमा सुविधा सम्पन्न विद्यालय भवन निर्माण पूरा भएको छ भने स्वास्थ्य चौकी भवन निर्माण हुँदै छ । वडाध्यक्ष गोपाल माझीका अनुसार बस्ती पातलिए पनि विकासका पूर्वाधारले प्राथमिकता नै पाएका छन् । पानीको सास्ती टार्न सरकारले ८ वर्षदेखि इन्सिन डाँडा खानेपानी आयोजना निर्माण थालेको छ । यो वर्ष पानी भलुवाजोरको डाँडामा पुग्यो । स्थानीय दीपक थापा भन्छन्, पानी पुगे पनि बसाइँ गएकाहरू गाउँ फर्कने आशा थोरै छ । कुनौरीबाट लिफ्ट गरेर झन्डै १ हजार ७ सय मिटर माथिको डाँडामा पानी पुग्दा जति गाउँमा बसेका छन्, तिनको अनुहारमा चमक छाएको छ । अब भलुवाजोरका बासिन्दाले बसाइँ जानु पर्दैन, स्थानीय बासिन्दासमेत रहेका नेकपा एमालेका जिल्ला अध्यक्ष आनन्द श्रेष्ठले भने । श्रेष्ठका अनुसार खानेपानी वितरण भलुवाजोर र आसपासका गाउँका लागि हुँदै छ ।"
उपचारको पहुँचमा थामी समुदाय,"(दोलखा)  सीमान्तकृत थामी समुदायको बाहुल्य रहेको कालीञ्चोक गाउँपालिका५ लापिलाङमा स्वास्थ्य संस्था छ । केही वर्षअघिसम्म उक्त स्वास्थ्य संस्थामा प्रसूति गराउन र गर्भवती जाँच गर्न यो समुदायका कोही पनि महिला जाँदैनथे । अधिकांश गर्भवतीहरू घर वा गोठमा प्रसूति हुन्थे । बालबालिकासमेत कुपोषित हुने गरेका थिए । बिरामी परिहाले धामीझाँक्रीबाट उपचार गराउने चलन थियो । अझै पनि कलिलै उमेरमा विवाह गर्ने चलन छ ।९ सन्तानकी आमा ५८ वर्षीय धनमाया थामीले सबै सन्तानलाई गोठ र घरमा जन्म दिएकी हुन् । उनी कहिल्यै स्वास्थ्य संस्थामा पुगिनन् । तर अहिले गाउँको अवस्था फेरिएको उनले सुनाइन् । मैले ९ छोराछोरीलाई गोठ र घरमा जन्म दिएकी हुँ, उनले भनिन्, तर अहिले अवस्था फेरिएको छ, अधिकांश थामी महिलामा सचेतना बढेको छ । अधिकांश किशोरीको उमेर नपुगी विवाह हुने चलन अझै फाटफुट रहेको उनले बताइन् । अझै पनि १३१४ वर्षको उमेरमै विवाह गर्ने चलन छ, उनले भनिन्, विगतका वर्षहरू जस्तो मागी विवाह अहिले धेरै कम छ, तर भागी विवाह भने रोकिएको छैन । उनले यसो भन्दै गर्दा नजिकै रहेका २ किशोरी हाँसिरहेका थिए ।उनीहरूले ४ वर्षअघि १४ वर्षको उमेरमै भागी विवाह गरेका थिए । १७ वर्षको उमेरमै आमा पनि बनिसकेका छन् । १४ वर्षमै विवाह गरकी चण्डिका थामीले ३ सन्तानलाई जन्म दिइसकेकी छन् । अहिले भने केही हदसम्म थामी समुदायमा स्वास्थ्यमा सचेतना बढेको उनले बताइन् । काखको छोरा भर्खरै एक वर्षको भयो, चण्डिकाले भनिन्, सानैमा आमाबुबाले विवाह गरिदिए, १६ वर्षको उमेरमा पहिलो सन्तान जन्मिएको हो । उनले तीनै सन्तानलाई स्वास्थ्य संस्थामै प्रसूति गराएको बताइन् । गाउँघरमा सामुदायिक स्वास्थ्य कार्यकर्ता पुगेर गर्भवती र बालबालिकाको हेरचाह गर्न थालेपछि उनमा स्वास्थ्य संस्था जानुपर्छ भन्ने सचेतना आएको हो । घरमै आएर स्वास्थ्य कार्यकर्ताले सोधखोज र स्वास्थ्य अवस्था बुझ्छन्, उनले भनिन, गर्भवती अवस्था भएपछि जाँच गर्नुपर्छ भनेर स्वास्थ्य चौकीसम्म लिएर जान्छन् ।सानै उमेरमा घरमै सुत्केरी हुँदा यो गाउँमा विगतमा धेरै किशोरी आमाहरूले ज्यान गुमाएका छन् । कतिपय अवस्थामा आमा र बच्चा दुवैको ज्यान पनि गएको स्थानीय बताउँछन् । गरिबी र अशिक्षाकै कारण अझै पनि गाउँमा परम्परागत सोच बदलिएको छैन । धामीझाँक्रीको भर अझै गर्छन् । सामान्य बिरामी भएपछि स्थानीय गाउँघरमा अझै पनि धामीझाँक्री खोज्दै हिँड्ने गरेको बताउँछिन् संगिता थामी । तर विगतमा जस्तो पूर्ण रूपमा धामीझाँक्रीकै भर गर्नेको संख्या भने घटेको उनले बताइन् । सानैमा विवाह गर्ने र घरमै प्रसूति हुने समस्याले ग्रस्त थियो गाउँ, उनले भनिन्, तर अहिले धेरै हदसम्म सानै उमेरमा हुने विवाह रोकिएको छ । उनलाई सीमान्तकृत बस्तीमा आमा र बालबालिकाको अवस्था बुझ्न र स्वास्थ्य संस्था पुर्याउन धुलिखेल अस्पताल अन्तर्गतको दोलखा अस्पतालले सामुदायिक स्वास्थ्य कार्यकर्ता बनाएर खटाएको हो । उनको काम दैनिक गर्भवती, प्रसूति भइसकेका महिलाको घरघरमै पुग्ने र उनीहरूको अवस्था बुझेर सल्लाह दिने हो ।सचेतना बढेकै कारण धेरै संख्यामा स्वास्थ्य संस्थामै थामी समुदायका महिला प्रसूति हुने गरेको कालीञ्चोक गाउँपालिकाका स्वास्थ्य शाखा प्रमुख सुशील श्रेष्ठले बताए । अझै पनि यो समुदायमा सचेतना पर्याप्त भने भइसकेको छैन, उनले भने, तर विगतमा धामीझाँक्रीकै भरपर्ने अहिले स्वास्थ्य संस्था धाउँछन् । यो समुदायका महिलाका लागि स्वास्थ्य संस्थामा प्रसूति गराउँदा संघीय सरकारले २ हजार, वाग्मती प्रदेश सरकारले ३ हजार गरेर ५ हजार रुपैयाँ उपलब्ध गराउने गरेको श्रेष्ठले बताए । यसबाहेक पालिकाले थामी समुदायका लागि पोषणमा समेत सहयोग गर्ने गरेको छ । स्वास्थ्य संस्थामा गएर प्रसूति र गर्भवतीको जाँच गर्दा पैसा लाग्छ भन्ने सोच थियो, उनले भने, यो समुदायमा कुरीतिका सोचहरू बदलिँदै छन्, तर मुख्य कुरा शिक्षा कमजोर छ ।कालीञ्चोक१, २, ५ र ९ थामी समुदायको बाहुल्य रहेको क्षेत्र हो । गरिबी र अशिक्षाले ग्रस्त यो समुदायका अधिकांशको पेसा ज्याला मजदुरी हो । रोजगारी खोज्दै यहाँका अधिकांश स्थानीय भारतको सिक्किम र दार्जिलिङ जाने गर्छन् । अहिले बस्तीमा ज्येष्ठ नागरिक, महिला र बालबालिका मात्रै भेटिन्छन् । पुरुषहरू रोजगारीमा गएपछि महिलाले घरव्यवहार र स्थानीय विकास निर्माणका कामसमेत सम्हाल्दै आइरहेका छन् ।दोलखा अस्पतालले अशिक्षा र गरिबीका कारण स्वास्थ्य संस्था जानबाट वञ्चित समुदायलाई लक्षित गर्दै ४ स्थानीय तहमा ४४ जना स्वास्थ्य कार्यकर्ता खटाएको छ ।"
"आफ्नै खानीमा नुन छ, खानु छ आयातित","महँगो मूल्यमा भारतीय नुन खाँदै आएका मुस्ताङवासी आफ्नै गाउँठाउँको नुनु खानीबारे थप अनुसन्धान र उत्खनन नहुँदा खिन्न मान्छन् । बारागुङ मुक्तिक्षेत्र३ तेताङस्थित कालीगण्डकी नदीदेखि करिब एक किलोमिटरभित्र रहेको नरसिङखोला छेउ नुनखानी छ । पोका नुन नआउने बेलासम्म मुस्ताङीहरू कि त तिब्बतको नुन कि यही खानीको नुन प्रयोग गर्दै आएको विगत सम्झन्छन् । स्थानीय वर्षामा पोखरीमा पानी जम्मा गर्ने र हिउँदमा पानी जमेपछि त्यही नुनिलो ढिक्का प्रयोग गर्थे । स्थानीय न्हाँ गुरुङका अनुसार २०६२ सालसम्म यहाँको पोखरीबाट वार्षिक ६० मुरी नुन निस्कन्थ्यो । साविकको छुक्साङ गाविसका तेताङ, छुक्साङ, चैले, ताम्बेलगायत गाउँका बासिन्दाले यहींको नुन सस्तो मूल्यमा पाउँथे । मुस्ताङको नुन खानीबाट चन्द्रशमशेरको पालामा समेत नुन झिकिएको इतिहास छ । सय वर्षअघि त्यहाँका खानीबाट नुन निकालिएको प्रसंग पर्सिभल ल्यान्डनले लेखेको पुस्तक नेपालमा पनि धेरथोर चर्चा गरिएको देखिन्छ । खानी तथा भूगर्भ विभागले यो नुनखानी उत्खननको प्रक्रिया थाल्न गत साउनमा बोलपत्र आह्वान नै गरेको थियो । तर त्यसपछि उत्खननको काम भने अघि बढेको छैन । भीर पहराबाट निक्लने नुनिलो पानीको मूल थोरङ्ला पासबाट झर्ने नरसिङ खोलामा मिसिने गर्छ । स्थानीयवासी भने महँगो नुन किनेर खान बाध्य छन् । खानी विभागको अध्ययनअनुसार नरसिङखोलाको पहाडमा गरिएको रासायनिक परीक्षणमा ७०२८९३७ प्रतिशतसम्म सोडियम क्लोराइड रहेको भेटिएको थियो । अध्ययनले नरसिङखोला क्षेत्रको २ किलोमिटर क्षेत्रफलमा नुनको भण्डार रहेको देखिएको मुस्ताङबाट प्रतिनिधिसभा सदस्य प्रेमप्रसाद तुलाचनले बताए । मुस्ताङको नुन उत्खनन गरी हिमालय साल्टको ब्रान्डिङ गरी बिक्री गर्न सकिन्छ, उनले भने ।"
हुम्लाका २३ बस्ती सम्पर्कविहीन,"(हुम्ला)  भारी हिमपातका कारण उत्तरी हुम्लाका २३ बस्ती सम्पर्कविहीन बनेका छन् । ती गाउँमा बाक्लो हिउँ जमेपछि एक गाउँबाट अर्को गाउँ जान सक्ने अवस्था छैन । सञ्चारसम्पर्क विच्छेद भएपछि लिमी, हिल्सा, मुचु, याल्बाङ, यारी, लाप्चालगायत गाउँका बासिन्दाको दैनिकी कष्टकर बनिरहेको छ ।नाम्खा गाउँपालिका१, २ र ३ का लागि सिमकोट७ धारापरीमा निर्माण गरिएको नेपाल टेलिकमको जीएसएम टावरले ३ महिनादेखि काम गरेको छैन । वडा नंं ४ र ५ का लागि इलिङकादमा जडान गरिएको टावर पनि हिमपातका कारण बिग्रिएको छ । हुम्लामा सबैभन्दा बढी हिमपात भएको नाम्खा६ लिमीका ३ गाउँमा जोडिएका भिस्याट फोन पनि धारापरीको टावर बिग्रिएपछि कामविहीन छन् । भारी हिउँ परेपछि जाने बाटा पनि सबै पुरिए, सिमकोटका पासाङ लामाले भने, टेलिफोन सम्पर्क नभएपछि गाउँको अवस्था के छ थाहै छैन ।अहिले लिमीमा झन्डै ४ फिटसम्म हिउँ परेको प्रहरीको अनुमान छ । लिमीसँग हिमपातको समयमा बर्सेनि अन्य गाउँका बासिन्दासँग सम्पर्कविच्छेद हुन्छ । त्यसैले लिमीका बासिन्दाले हिउँ पर्नुअघि नै गाउँ छोड्छन् । तर यो वर्ष कात्तिक पहिलो साता नै हिउँ परेपछि स्थानीयले गाउँ छोड्न पाएनन् । पहिले परेको हिउँ नबिलाउँदै निरन्तर ४५ पल्ट हिमपात भएपछि लिमीसँग पटकपटक सम्पर्कविच्छेद भएको प्रमुख जिल्ला अधिकारी गणेश आचार्यले बताए । उनका अनुसार एक सातादेखि लिमीका तीनवटै बस्तीमा जडान गरिएका भिस्याट फोन र इन्टरनेट सेवा अवरुद्ध भएको छ । गत वर्षसम्म घरकुरुवा मात्र छोडेर लिमीका बासिन्दाले गाउँ छोड्थे, उनले भने, तर अहिले सबै गाउँमै छन् । उनीहरूले हिमपातको समयमा चाहिने खाद्यान्न र अन्य आवश्यक सामग्री जोहो गरिसकेकाले खासै समस्या भने नभएको आचार्यको भनाइ छ ।हिउँले उत्तरी हुम्लाका सबै बस्ती सम्पर्कविहीन भएको सिमकोट बस्दै आएका नाम्खा१ धिगाका टसी लामाले बताए । बाटा हिउँले पुरिएकाले तत्काल टावर मर्मत गर्न समस्या भएको नेपाल टेलिकम हुम्लाकी निमित्त प्रमुख रिन्जिनआङ्मु लामाले बताइन् ।"
बाघ संरक्षणमा उत्साह,"लक्ष्य अनुसारै १२ वर्षमा बाघको संख्या दोब्बर हुने सुनिश्चित हुनु वन्यजन्तु संरक्षणका क्षेत्रमा उत्साह सञ्चार गर्ने खबर हो । रुसको सेन्ट पिटर्सबर्गमा २०६७ सालमा गरिएको संकल्प बमोजिमै नेपालसहित भुटान, चीन, भारत र रुसले १२ वर्षको अवधिमा बाघको संख्या बढाएका हुन् । बाघ संरक्षणमा सफल भएबापत नै नेपालको बर्दिया राष्ट्रिय निकुञ्ज र भारतको सत्यमंगलम् टाइगर रिजर्भले त डब्लूडब्लूएफ इन्टरनेसनलको टी एक्स टु अवार्ड समेत पाउने भएका छन् । यो लक्ष्य तोक्दा नेपालमा बाघको संख्या १ सय २१ थियो भने २०१८ को गणनामै २ सय ३५ पुगिसकेको छ, र अहिले भैरहेको गणनामा दोब्बर पुग्ने विश्वास अधिकारीहरूको छ । यसरी प्रकृतिको यस अद्भुत जनावरको संख्या बढ्नुमा सरकार र साझेदार संस्थाहरूका अतिरिक्त स्थानीय समुदायको भूमिका पनि उत्तिकै छ । डब्लूडब्लूएफको विश्लेषणका अनुसार बाघको संख्या बढ्नुका १२ कारण छन् । सीमावर्ती क्षेत्रमा बाघको बासस्थान जोड्ने, समुदायमा आधारित संरक्षण, अंगप्रत्यंगको अवैध व्यापार नियन्त्रण, वासस्थान विस्तार, सुरक्षित ठाउँमा स्थानान्तरण, चुस्त गस्ती, पासोविरुद्ध अभियान, मानवबाघ सहअस्तित्व अवधारणामा कार्य, बासस्थान पुनःस्थापना, संरक्षण उपकरणमार्फत सफलता र संरक्षण कार्यक्रममा दिगो लगानीका कारण यो उपलब्धि हासिल हुन सकेको उसको ठम्याइ छ । यस क्रममा नेपालले बाघको आउजाउ हुने मार्गहरूको संरक्षण र सम्भावित चोरी सिकार रोक्न विशेष प्राथमिकता दिएको थियो । बर्दियाको खाता जैविक मार्ग र भारतको कतर्नियाघाट वाइल्डलाइफ स्याङ्चुअरी एकअर्कासित जोडिएका छन् । पछिल्लो अध्ययन अनुसार यो मार्गमा ५ वटा बाघ नेपालभारत ओहोरदोहोर गर्ने गरेका छन् । स्थानीयसँगको साझेदारीले पनि संरक्षणमा ठूलो योगदान पुर्याएको छ । स्थानीयकै प्रयासमा बर्दियाको खाता जैविक मार्ग १ सय १५ हेक्टरबाट ३ हजार ८ सय हेक्टरमा विस्तार गरिएको छ । यसै गरी, बाघका अंगप्रत्यंगको अवैध व्यापारविरुद्ध लड्न विभिन्न कारबाही सञ्चालन भएका छन् । बाघका बासस्थान बढाइएका छन् । बर्दिया निकुञ्जसँगै बाँके निकुञ्ज स्थापना र पर्सा निकुञ्जलाई विस्तार गरिएको छ । बाघको संख्या वृद्धिसित जोडिएर आएकाआउने चुनौती पनि त्यत्तिकै छन् । पहिलो त, संख्या बढेसँगै मान्छे र पशुमाथि बाघको आक्रमण बढेको छ । मानवबाघ द्वन्द्व व्यवस्थापन तथा मानवबाघ सहअस्तित्वमा विशेष ध्यान दिनुपर्ने भैसकेको छ । सामान्य रोजीरोटीकै निम्ति जंगलमा आश्रित समुदायहरूलाई आयआर्जनका वैकल्पिक कार्यक्रमहरूमा समेट्न सक्ने हो भने यस्ता घटनाहरू स्वतः कम हुन्छन् । बर्दिया र चितवनमा बाघ मान्छेको बस्तीभित्र छिरेर उपद्रव मच्चाएका घटना कम छन् । खास गरी उसको बाटो, बासस्थान र आहार तथा बच्चा भएको खास क्षेत्रभित्र फेला परेका मान्छेमाथि आक्रमण भएको देखिन्छ । अतः जीविका चलाउने क्रममा मानिसहरू जंगल छिर्नुपर्ने अवस्थाको अन्त्य गर्ने हो भने बाघबाट त्यति डराइरहनुपर्ने देखिन्न । यसकै निम्ति बर्दिया राष्ट्रिय निकुञ्जले मानववन्यजन्तु द्वन्द्व न्यूनीकरण तथा व्यवस्थापन रणनीतिक योजना (२०७८८३) लागू गरेको पनि छ । योजनामा निकुञ्ज, सरोकारवाला निकाय र समुदायबीचको सहकार्यबाट द्वन्द्व न्यूनीकरण गर्ने तथा स्थानीयको जीविकोपार्जनमा सुधार गर्ने कार्यक्रमलाई जोड दिइएको छ । स्थानीयवासीलाई पर्यटन लगायतका आयआर्जनका कार्यक्रमसित जोड्ने यस योजनाको उचित कार्यान्वयन भएमा बाघको आक्रमणजस्ता समस्या घट्ने विश्वास गर्न सकिन्छ । दोस्रो, संरक्षित क्षेत्रसँग जोडिएका सडकमा गाडीमा सवार यात्रुमाथि आक्रमणका घटना भएका छन् । यस्ता क्षेत्रका सडकलाई वन्यजन्तुमैत्री बनाउने अर्थात् जनावरलाई सडक पार गर्नका निम्ति अन्डरपास र ओभरपास निर्माण गरेर यो समस्या घटाउन जोड दिनुपर्छ । तेस्रो, संख्या बढ्दै जाँदा बाघकै बासस्थान विस्तार पनि गरिनुपर्छ । अहिले संरक्षण क्षेत्रबाहिरका सामुदायिक वन र मध्यवर्ती क्षेत्रबाहेक अन्यत्र पनि बाघहरू देखिन थालेका छन् । बाँकेको जंगलमा मात्र होइन, डडेलधुरा र इलामतिर पनि यो वन्यजन्तु उक्लिएको छ । तसर्थ, ती स्थानहरूमा मानव समुदायसित भोलिका दिनमा हुन सक्ने द्वन्द्व घटाउन पनि बाघको वासस्थान विस्तार गरिनुपर्छ । चौथो, खानाकै खोजीमा बाघलाई जंगलबाहिर निस्कन नपरोस् भनेर जंगलभित्र उसका आहार प्रजातिको संख्या वृद्धिमा पनि केन्द्रित हुनुपर्छ, तिनका लागि उचित बासस्थान, घाँस, पानी लगायतको व्यवस्था गरिनुपर्छ । समग्रमा बाघको बासस्थान, तिनको आहाराको यथोचित बन्दोबस्त र मानव समुदायसितको सहअस्तित्वजस्ता सबै पक्षमा ध्यान दिइयो भने बाघको संख्या वृद्धि त निरन्तर रहने नै छ, यसका उपोत्पादनहरूबाट पीडित पनि हुनुपर्दैन । त्यसका निम्ति अहिलेजस्तै गरी सरकारी संयन्त्र, साझेदार संस्था र स्थानीय समुदायबीच सघन सहकार्य निरन्तर भइरहनुपर्छ । यसो भएमा बाघमा आधारित पर्यटन प्रवर्द्धन गर्नसमेत सकिन्छ ।"
स्थानीय चुनावका चुनौती,"सरकारले आगामी वैशाख ३० गते स्थानीय तहको निर्वाचन गर्ने निर्णय गरेसँगै आमनागरिकमा खुसी छाएको छ । लोकतन्त्रको सुन्दर पक्ष भनेकै आवधिक निर्वाचन हो । यसलाई तलमाथि गर्न दलहरूले मिल्दैन । सरकारले निर्वाचन मिति घोषणा गरेसँगै यसको तयारीको जिम्मा निर्वाचन आयोगको काँधमा आइपुगेको छ । आयोगलाई अबका दिनमा मतदाता नामावली, निर्वाचन सामग्री खरिद, जनशक्ति व्यवस्थापन, मतदान केन्द्र निर्धारणसँगै कार्यालय व्यवस्थापन लगायतका थुप्रै काम गर्नुपर्नेछ । यस्ता काम समयमै गर्छौं भन्ने प्रतिबद्धता पनि आयोगले गरिसकेको छ । अबका दिनमा दलहरूले उम्मेदवारका विषयमा प्रस्ट धारणा बनाउन सक्नुपर्छ । तिनका सम्पत्ति विवरण सार्वजनिक गराउन सक्नुपर्छ । अन्यथा देश भ्रष्टाचारको दलदलमा यसरी नै फसिरहनेछ । मुलुक आर्थिक रूपमा धराशायी बनिरहनेछ । त्यसैले दलहरूले आगामी चुनावमा कम्तीमा आफ्ना उम्मेदवारका सम्पत्ति विवरण अगाडि नै सार्वजनिक गराउन लगाए उनीहरू पदबाट निस्किसकेपछिको सम्पत्तिसँग दाँज्न सकिन्छ । यसले केही हदसम्म भ्रष्टाचारलाई कम गर्न सकिन्छ । रामकृष्ण बराल, जोरपाटी५, काठमाडौं"
कमल थापाको अस्थिर चरित्र,"कमल थापाले देखाएको अस्थिर राजनीतिक चरित्रले यतिखेर राजनीतिप्रति नै वितृष्णा उत्पन्न भएको छ । यिनी पद प्राप्तिका लागि जतिसुकै तल गिर्न परे पनि पछि नपर्ने प्रवृत्तिका देखिए । यसले थापाप्रति रहेको जनविश्वासलाई एकै पटक नराम्रोसँग गिराएको छ । हिन्दु धर्ममा गीताको ठूलो महत्त्व छ । गीताको कसम खाने भनेको आफू मरे पनि कसम नतोड्ने चट्टानी अडान हो । तर, हिन्दु धर्मकै पुनःस्थापना गर्छु भनेर हिँडेका थापा आज पार्टी नफुटाउने आफ्नै गीताको कसम तोडेर यसकै बदनाम गर्न उद्यत भएका छन् । यो जस्तो खेदजनक कुरा अरू के नै होला ? गीताको कसमसमेत तोड्नेलाई आमजनताले कसरी विश्वास गर्ने हो ? काम र परिणाम जस्तोसुकै खराब किन नहोस् तर आफू सधैं नेतृत्वमै बसिरहन पाउनुपर्छ भन्ने थापाको लोभ र आसक्तिलाई राप्रपाको महाधिवेशनले दह्रो दनक दिएको थियो । पदप्रति थापाले देखाएको आसक्तिलाई बहुमत कार्यकर्ताहरूले अस्वीकार गरेर राप्रपालाई नयाँ अनुहार र नयाँ पहिचानको गारेटोमा डोराउने कोसिस गरेका थिए, जुन स्वयं राप्रपाका लागि मात्र नभै नेपालका अन्य राजनीतिक पार्टीका लागि पनि सकारात्मक सन्देश बन्न गएको थियो । आजीवन एउटै व्यक्ति नेतृत्वमा बसिरहने प्रवृत्तिले राजनीतिप्रति नै वितृष्णा जन्माएको छ, जसलाई राप्रपाको महाधिवेशनले केही मात्रामा भए पनि चिर्ने कोसिस गर्यो । लज्जाजनक पराजय किन भयो थापा आफैंले आत्मसमीक्षा गरून् । राजनीतिक जीवनको उत्तरार्द्धमा किन उनले आफैंले आफैंलाई अपमानित हुने यज्ञमा होमे ? थापाको पराजय एक कालखण्डको अन्त हो । राष्ट्रवादी मण्डल समूहबाट आफ्नो राजनीतिक यात्रा थालेका थापाले पञ्चायती व्यवस्था टिकाउन निकै बल गरेका थिए । ६२६३ सालको जनआन्दोलनताका उनी शक्तिशाली गृहमन्त्री थिए । त्यतिबेला उनले जसरी भए पनि जनआन्दोलन दबाउनैपर्छ भनेर दिएको हुंकारयुक्त गर्जन धेरैको कानमा गुन्जिरहेकै छ । राजनीतिका चतुर खेलाडी थापा त्यसपछि तिनै गणतन्त्रवादीहरूसँग गठबन्धन गर्दै करिब १० पटक मन्त्री बन्न सफल भए । संविधान जारी हुँदा राप्रपाको अडान र पहिचानलाई पूरै छाडिदिए । जुन कुरा यसपालि राजेन्द्र लिङ्देनले उठाए र कार्यकर्ताको साथ पाए । थापाको कहिले आयाराम र कहिले गयाराम प्रवृत्ति र पदका लागि जोसँग पनि सिद्धान्तहीन गठबन्धन गर्ने कार्यशैलीले गर्दा नै आज उनी रसातलमा पुगेका हुन् । यस्तो प्रवृत्तिलाई आमजनताले कसरी साथ देलान् ? गोपाल देवकोटा, जोरपाटी, काठमाडौं"
दाहालको दोहोरो शैली,"यतिबेला राजनीति एमसीसीले तताएको छ । एमसीसीले सबैभन्दा अप्ठ्यारो कसैलाई पारेको छ भने ती हुन् माओवादी केन्द्रका अध्यक्ष पुष्पकमल दाहाल । गत असोजमा प्रधानमन्त्री शेरबहादुर देउवा र दाहालले एमसीसी अध्यक्षलाई एमसीसी अनुमोदन गराउने तर त्यसका लागि समय थपिदिन आग्रह गरेको पत्र लेखेका रहेछन् । उक्त पत्रमा आफूहरू जस्ताको त्यस्तै एमसीसी अनुमोदन गराउन तयार रहेको व्यहोरा पाइन्छ । तर त्यसपछि पनि दाहालले निरन्तर एमसीसी जस्ताको त्यस्तै पास हुन नसक्ने अभिव्यक्ति दिँदै आएका थिए । अहिले उक्त पत्र सार्वजनिक भएपछि दाहालको दोहोरो चरित्र उजागर भएको छ । व्यवहार एकातिर बोली अर्कातिर भन्दै उनको चर्को आलोचना पनि भइरहेको छ, जुन जायज पनि छ । नेताहरूको यस्तो दोधारे प्रवृत्तिको अन्त्य हुनै पर्छ । एमसीसी तत्कालै अनुमोदन भएको भए यति धेरै विवाद हुने थिएन तर बुझ्दै नबुझी आवश्यकताभन्दा बढी यसका बारेमा हल्ला फिजाइएको छ । जुन राजनीतिक दलहरूले आफ्ना फाइदाका लागि प्रयोग गर्न खोजिरहेका छन् । दाहालको दोधारे चरित्र हेर्दा लाग्छ, उनी व्यक्तिगत रूपमा एमसीसी अनुमोदन गराउने पक्षमा छन् तर पार्टीका नेताकार्यकर्ताको दबाबले त्यसमा सहजै तथास्तु भन्न सक्ने अवस्थामा छैनन् । दाहाललाई एमसीसीविरुद्धमा उभिँदा गठबन्धन टुट्ने डर नउभिँदा अन्तर्राष्ट्रिय सम्बन्धमा खलल आउने भय छ । एमसीसीको पक्षमा उभिँदा उनलाई आफ्नै पार्टी जोगाउनसमेत सकस पर्ने देखिन्छ भने आसन्न निर्वाचनमा मतदाताले धूलो चटाउने हुन् कि भन्ने संशय पनि उत्तिकै छ । तर, यसो भन्दैमा देशको जिम्मेवार नेताले कूटनीतिक मर्यादाको समेत ख्याल नगरी यसरी दोधारे चरित्र देखाउनु खेदजनक छ । यसले देशको अन्तर्राष्ट्रिय छवि पनि कमजोर भएको छ । दाहालले पार्टी बैठकमा एमसीसीका सन्दर्भमा आफूले लिएको दोहोरो नीतिको जवाफ दिनुपर्नेछ । त्यतिबेला आफ्नो दोहोरो चरित्रको बचाउ कसरी गर्लान् ? कुनै बेला एक वाक्यमा पार्टीको निर्णय सर्वसम्मत बनाउन सक्ने दाहाल आज यस्तो अवस्थामा कसरी आइपुगे ? सरकारले स्थानीय तहको निर्वाचनको मिति घोषणा गरिसकेको अवस्थामा दाहाललाई थाल खाऊँ कि भात भएको छ सुजन देवकोटा, पालुङ्टार४, गोरखा"
यूपी चुनावले दिने सन्देश,"वैश्विक चिन्ता भारतमा मिथकलाई लिएर सांस्कृतिक राष्ट्रवादको तर्क उत्पादन गर्न खोजियो । अल्पमतप्रतिको घृणा, बहुमतको उन्माद, भयदोहन र धार्मिक रथयात्रामा चुनाव सवार हुँदा भारतमा फासीवादको उदय र जेनोसाइड को आशंका बढ्यो भनेर वैश्विक चिन्ता बढायो । धेरै पटक आवरण पृष्ठमा प्रशंसा गरिसकेको टाइम म्यागजिनको मे २०१९ को अंकमा प्रधानमन्त्री नरेन्द्र मोदीलाई भारत विभाजनका नाइके भनेर लेखियो । अमेरिकी सिनेटसामु चिन्ता व्यक्त गरेका जेनोसाइड वाचका ग्रेगरी एच स्टेन्टनले भारतमा नरसंहार हुन सक्ने प्रबल सम्भावना छ भनी चेतावनी दिए । रुवान्डा नरसंहार हुनु पाँच वर्षपहिला यस्तै आशंकामा त्यहाँका राष्ट्रपतिलाई पत्र लेख्ने स्टेन्टनको चेतावनी मूलतः भारतमा सन् २०१४ मा मोदीको उदयसँगै कसरी भारत हिन्दु अतिवादी विचारधाराको अगुवाइमा मुसलमानको कत्लेआम गर्नतर्फ अग्रसर छ भन्नेमा केन्द्रित छ । त्यस्तै, होलोकास्ट म्युजियम र अमेरिकी प्रतिनिधिसभाको टम ल्यान्टोस मानवाधिकार आयोगका सहअध्यक्ष म्याकगोवर्नले पनि कैयौं सन्देशको सूचीबद्ध गर्दै मानवाधिकारको स्थितिमा भारतको पतनको चिन्ता जाहेर गरेका छन् । सन २०१४ पछि भारत फ्रिडम हाउसको वैश्विक सूचकांकमा स्वतन्त्रबाट आंशिक स्वतन्त्र श्रेणीमा अर्थात् २७ बाट ५३ मा झारेको छ भने विश्व भोकमरी सूचकांक२०२१ मा १११ देशमध्यो १०१ मा छ । प्रेस स्वतन्त्रतामा पनि १८० देशमा १४२ औं स्थानमा छ । तर अन्य सूचकांकमा गिर्दो अवस्था रहे पनि अर्बपतिको संख्या भने बढेर १४३ पुगेको छ । त्यसमा पनि प्रधानमन्त्री मोदीका मित्रहरू अम्बानी र अडानी सबभन्दा अगाडि छन् ।अन्तमा, केन्द्रीय सत्ताको आधार यूपी र बिहार दुई राज्यमा कुनै बेला सामाजिक न्यायको झन्डा लहराएको थियो, सोसल इन्जिनियरिङ ले मूर्त रूप लिएको थियो । दक्षिण एसियाली समाजलाई सूक्ष्म ढंगले नियालिरहेका फ्रान्सेली राजनीतिक वैज्ञानिक क्रिस्टोफ ज्याफ्रेलो जसले सोसल इन्जिनियरिङलाई मौनक्रान्तिको संज्ञा दिएका थिए ले अहिले भन्न थालेका छन्, मौनक्रान्तिको युग सकिएर पश्चगमनको यात्रा सुरु भयो । भाजपाको नेतृत्वमा प्रभुवर्गले प्रतिक्रान्ति गरिदियो । प्रतिक्रान्तिको यो समयमा सामाजिक न्यायको राजनीति र त्यस राजनीतिका नेताहरू पछाडि धकेलिए । सामाजिक न्यायको विचारले भाजपालाई हिन्दी क्षेत्रमा धेरै समयसम्म रोकिराखेको थियो ।नयाँ न्यारेटिभमा वैज्ञानिक औजार प्रयोग गरेर रूढिवादी चेत फैलाउने, दंगा र ध्रुवीकरणको राजनीतिक दर्शनले आधारभूत विषयबाट ध्यान मोड्ने प्रयासहरू हुँदै गए । तर्क र विमतिका स्वरहरूलाई दबाउन राष्ट्रवाद अचुक औजार बन्यो । अन्यन्त्र गाईले दूध र गोबर दिन्छ तर भारतमा गौरक्षाका नाममा सत्ता दिने गर्छ । अहिले छाडा पशुहरूको अधिकताकाक कारण किसानहरूलाई बाली जोगाउन समस्या भएको छ । मोब लिन्चिङ (हत्यारा भीड) हरू राज्यद्वारा संरक्षित हुँदै गए । देशद्रोहका आरोपहरू सुविधा अनुसार लाग्न थाले । बहुसंख्यकवादीको भयद्वारा चालित समाजमा अल्पसंख्यकलाई दोयम दर्जाको नागरिक बनाउने कोसिस हुन थाल्यो । एक भाषा, एक विचार, एक संस्कृति र एक धर्म को भाजपाको केन्द्रीय अभियान यूपी चुनावी अभ्यासमा अझ देखिँदै अझ गयो । मान्छेलाई धार्मिक पहिचानमा फेर्ने राज्यको अभियानमा उदारवादी समाजको मौनता प्रजातन्त्रका लागि खतरा हुन्थ्यो । तर अब ऊ पनि परम्परावादी सोचबाट मुक्त भने रहेन । अर्थशास्त्र र समाजको सम्बन्ध खोजिनुको ठाउँमा जातीय महासभा र ध्रुवीकरण हावी भयो । जुन समाजमा आर्थिक गतिविधिलाई सरोकारको विषय बनाइँदैन, त्यहाँ विगतका गौरवगाथामा पहिचान खोजिन्छ । समाजको पुनर्जागरण त औद्योगिक क्रान्तिका माध्यमले गराएर चेतनाको क्षेत्रफल भविष्यमा खोज्न थालिन्छ, तर भारतीय केन्द्रीय राजनीतिलाई सर्वाधिक प्रभाव पार्ने यूपी चुनावमा सरकार भने पाँचवर्षे शासनकालका उपलब्धिभन्दा भोटको साम्प्रदायिक गठजोड र विषय उछालिरहेको छ, प्रतिपक्षी गठबन्धनले पनि सत्ताविरोधी मानसिकतामा आफ्नो सफलता देखिरहेको छ । यूपीको चुनावी परिणामले सन् २०२४ मा हुने आम चुनावको चित्र कोर्नेछÙ भारत बहुसंख्यकवादी सांस्कृतिक राष्ट्रवादतिर जाला वा संवैधानिक सर्वोच्चताको पुरानै लयमा फर्केला, त्यसको किटान गर्नेछ ।"
गठबन्धन संस्कृतिको अपरिहार्यता,"सरकारले स्थानीय निकायका लागि संविधान बमोजिम वैशाख ३० मा निर्वाचन गर्ने घोषणा गरेसँगै गठबन्धन संस्कृतिबारे पुनः बहस सुरु भएको छ । यो आलेख स्वस्थ गठबन्धन गणतान्त्रिक संविधानका हिसाबले समेत किन जरुरी छ, गठबन्धन संस्कृतिबारे सुसूचित बहस हुन किन अत्यावश्यक छ भन्नेमा केन्द्रित रहनेछ ।परम्परागत वा शास्त्रीय संसदीय प्रणाली रहेका देशहरूमा संसद्का लागि हुने निर्वाचन प्रायः फर्स्ट पास्ट द पोस्ट अर्थात् पहिलो हुनेले जित्ने प्रणालीमा आधारित हुन्छ, जुन संसद्को जननी मानिने बेलायत र छिमेकी भारतमा समेत आजपर्यन्त कायम छ । जर्मनी, स्विटजरल्यान्ड लगायतका प्रजातान्त्रिक व्यवस्थामा भने मिश्रित निर्वाचन प्रणालीलाई अंगीकार गरिएको पाइन्छ । नेपालमा पनि २०६२६३ को जनआन्दोलनयता भएका तीनवटा निर्वाचनमा मिश्रित निर्वाचन प्रणाली नै अंगीकार गरिएको छ । नेपाल अधिराज्यको संविधान२०१५ अन्तर्गत भएको पहिलो आम निर्वाचन२०१५ एवं २०४७ को संविधान अन्तर्गत भएका तीनवटा आम निर्वाचन २०४८, २०५१ र २०५६ मा पहिलो हुनेले जित्ने प्रणाली अन्तर्गतकै थिए । २०१५ मा बीपी कोइराला नेतृत्वको सरकार, २०४८ मा गिरिजाप्रसाद कोइरालाको सरकार, २०५१ मा मनमोहन अधिकारी नेतृत्वको सरकार एवं २०५६ देखि २०५८ का बीचमा कृष्णप्रसाद भट्टराई, गिरिजाप्रसाद र शेरबहादुर देउवाका सरकारहरू मात्रै एकै पार्टीले नेतृत्व गरेका एकल सरकार थिए, जसमा मनमोहन नेतृत्वको सरकार भने अल्पमतको एकल सरकार थियो । यी सबै गठबन्धनरहित अभ्यास थिए । २०५१ को त्रिशंकु संसद्ले छोटो समयका लागि अपवादस्वरूप एकल सरकार दिए पनि बाँकी सरकार गठबन्धनकै थिए । स्वस्थ गठबन्धन संस्कृति नभएकाले त्यस अवधिमा एमाले, राप्रपा र सद्भावना लगायतका दलहरू टुक्रिन पुगे । राजनीतिक पार्टीहरूमा र तिनका नेताहरूमा राजनीतिक संस्कारको सर्वथा अभाव भएकाले त्यस्तो हुन पुगेको थियो । २०६२६३ यता भएका तीनवटा निर्वाचनले एकल सरकार दिन सकेनन् । त्यसको अन्तर्य हो संविधानमा संसद्को निर्वाचनका लागि मिश्रित निर्वाचन प्रणालीको व्यवस्था गरिनु । संविधान अधिकतम सहमतिको दस्तावेज भएकाले संविधान निर्माण कार्य सहमतिका आधारमा गर्नु जरुरी थियो । आम नागरिकमा गठबन्धन संस्कृतिबारे नेपाली समाजमा जुन तहको सचेतना निर्माण भैसक्नुपर्ने थियो, त्यो अहिलेसम्म नभएको महसुस हुन्छ । यसले के देखाउँछ भने, संवैधानिक व्यवस्थाका यथार्थबारे आम नागरिक अझै पनि पर्याप्त जानकार छैनन् । सामान्यतया गठबन्धन तीन अवस्थामा गरिन्छ । पहिलो, सरकारमा हुँदा बहुमत सुनिश्चित गर्न । दोस्रो, विपक्षमा हुँदा सरकारको विकल्पमा विश्वसनीय विकल्प दिन । र तेस्रो, चुनावका बेला मत एकत्रित गर्न र परिणामलाई जतिसक्दो आफ्नो पक्षमा पार्न । त्यसका अलावा कुनै राजनीतिक मागका लागि आन्दोलन गर्नसमेत गठबन्धन भएको इतिहास हाम्रा सामु छ । नेपाली कांग्रेसले प्रजा परिषद् लगायतका दलहरू मिलाएर प्रजातान्त्रिक मोर्चा बनाइ २०१४ सालमा निर्वाचनको माग गर्दै सत्याग्रहसहितको आन्दोलन गरेको थियो । २०५८ सालमा राजा ज्ञानेन्द्रले कू गरेपश्चात् संसद्मा प्रतिनिधित्व गर्ने सात दल पनि मोर्चाबन्दी गरेर लडेका थिए । यी गठबन्धनलाई व्यवस्थामा आएको अवरोधका समय गरिएको भएर अपवादका रूपमा हेर्नुपर्ने हुन्छ ।गणतान्त्रिक संविधान जारी भएपछिको पहिलो आम निर्वाचनमा नेपालका दुई ठूला कम्युनिस्ट पार्टी मिलेर गठबन्धन गरे, जसलाई जनताले अनुमोदन गरेर झन्डै दुईतिहाइको मतसमेत दिए । त्यो गठबन्धन तीन वर्षभन्दा धेरै टिक्न सकेन । यसले आम मानिसमा चुनावपूर्वको गठबन्धन उपयुक्त हुन्छ कि चुनावपछिको भन्नेमा थप अन्योल सृजना गरेको छ । राजनीति यस्तो क्षेत्र हो जहाँ नित्य निरन्तर प्रयोगहरू भैरहेका हुन्छन् । राजनीतिशास्त्रलाई त्यसैले विज्ञानसमेत भनिएको हो । विज्ञानमा एउटा प्रयोग असफल भयो भन्दैमा अर्को पनि असफल हुन्छ भनेर ठोकुवा गर्न मिल्दैन ।शास्त्रीय संसदीय पद्धति भएको भारतमा मोदी नेतृत्वमा दुई पटक चुनावपूर्वको गठबन्धनबाट प्राप्त परिणामलाई आधार मानेर नै भाजपाले सफलतापूर्वक गठबन्धन सरकार हाँकिरहेको छ । एक्लै बहुमत ल्याएको भए पनि भाजपाले अर्को निर्वाचनमा आफ्नो गठबन्धनका दलहरूलाई सँगै लिएर हिँडेको प्रमाण ताजै छ । एकल बहुमत आएर पनि चुनावपूर्व गरिएको गठबन्धन भंग गर्ने अहंकार गर्नु हुँदैन भन्ने योभन्दा राम्रो उदाहरण हुन सक्दैन । जर्मनीमा नयाँ संविधान अन्तर्गत अहिलेसम्म गठबन्धन सरकार नै गठन भएको पाइन्छ ।नेपालमा हालै मात्र केपी ओलीले दुई पटक संसद् भंग गरेपछि ओली नेतृत्वको सरकारको विकल्पका लागि प्रतिपक्षी दलहरूले मोर्चाबन्दीका गरेर गठबन्धन बन्यो । सर्वोच्च अदालतको ओलीको कदमलाई असंवैधानिक करार गर्ने फैसलासँगै त्यो विपक्षी गठबन्धनले सरकारको नेतृत्व गरिरहेको छ । अहिले उक्त गठबन्धन स्थानीय चुनावमा एवं संघीय संसद् र प्रदेशको चुनावसम्म चल्छ कि चल्दैन भन्ने आम चासो छ । गत आम निर्वाचनमा सरकारमा गठबन्धन गरिरहेको दल माओवादी केन्द्रले तत्कालीन प्रतिपक्षी एमालेसँग चुनावका लागि तालमेल गरेर द्वैधचरित्र देखाएको थियो, जुन संसदीय परिपाटीमा देखिने दुर्लभ क्षण या अपवाद थियो । अहिले पनि कतै त्यो अपवाद दोहोरिने हो कि भन्ने आशंका व्याप्त छ ।नेपाली कांग्रेसले यो गठबन्धनलाई निरन्तरता दिएन भने गठबन्धनका अन्य दलले एमालेसँगै चुनावी मोर्चाबन्दी गर्ने सम्भावनालाई समेत इन्कार गर्न सकिँदैन । यो अंग्रेजीमा भनिने क्याच २२ को अवस्था हो । त्यसलाई कतिले क्याट अन अ हट टिन रुफ समेत भन्न सक्छन् । नेपालीमा त्यसलाई तातो तावाबाट भुंग्रोमा खस्ने भन्न सकिन्छ । वर्तमान गठबन्धनको नेतृत्व गरिरहेका कांग्रेस सभापति देउवालाई गठबन्धन टिकाउन र टुटाउन निल्नु न ओकल्नुजस्तो भएको छ ।चुनावअगाडि गठबन्धन गर्ने या एक्लै चुनाव लडेर सरकार गठनका बेला गठबन्धन गर्ने भन्नेबारे कांग्रेस पार्टीमा मत विभाजित भएको जगजाहेरै छ । एक पटक अर्को चुनाव चिह्नमा भोट हालिसकेपछि ती मतदाताले फेरि अर्को पटक पुरानै पार्टीमा मत फर्काउँछन् भन्ने ग्यारेन्टी हुँदैन भन्ने कांग्रेस कार्यकर्ताहरू पनि छन् । तर छिमेकी भारतका उत्तर प्रदेश र बिहारमा भएका निर्वाचनले त्यस्तो नहुने देखाएका छन् । एउटै मतदाताले एउटा निर्वाचनमा आफू सदस्य भएको पार्टीलाई छाडेर अर्को पार्टीलाई मत दिएको छ र फेरि अर्कोमा आफ्नै पार्टीलाई मत दिएको छ । त्यसो गर्दा खसेको मत प्रतिशतमा त्यति ठूलो अन्तर नभएको पाइन्छ । यस्तो गठबन्धनमा ठूला पार्टीहरूले झिनो मतान्तरबाट पराजित हुने ठाउँहरूमा आफ्नो जितलाई सुनिश्चित गर्न सक्छन् । जस्तो एमाले र माओवादी केन्द्रबीच भएको गठबन्धनमा सिटका मामिलामा माओवादीलाई भन्दा एमालेलाई धेरै लाभ भएको देखिन्छ । त्यसको अर्थ गठबन्धनमा रहेको सानो पक्षलाई लाभ हुँदैन भन्ने होइन, माओवादी पक्षले गठबन्धनबिनाको आफ्नो जितको प्रतिशतलाई पछि दोब्बर बनाउन सकेको थियो । कांग्रेसले भरतपुर महानगरपालिकामा गरेको प्रयोगपछि, कांग्रेसको भोट त माओवादी केन्द्रमा सार्न सकिने रहेछ भने कम्युनिस्ट नाम भएका दलहरूबीच मत पार्न सकिन्छ भनेरै एमाले र माओवादी केन्द्रबीच गठबन्धन भयो । कांग्रेसले चितवनको सानो प्रयोगशालामा गरेको प्रयोग देशभरि गर्न सकेन । त्यही प्रयोग गरेर ओली र प्रचण्डले देशभरि सफलता प्राप्त गरे ।आम मतदातालाई राजनीतिक शिक्षा यथोचित रूपमा दिन सक्ने हो भने, संविधान र राष्ट्रिय परिस्थिति बुझाउन सक्ने हो भने गठबन्धन संस्कृति त्यस्तो ठूलो नबुझिने, जेलिएको समस्या वा पहेली होइन । गठबन्धन मत मिल्ने, एउटै धारणा भएका दलबीच मात्र हुँदैन कि परस्पर विरोधी धारणा भएका दलहरूबीच पनि हुन सक्छ । गठबन्धनको मर्यादा भनेकै कुनै निश्चित अवधिसम्म कुनै निश्चित न्यूनतम सहमतिका आधारमा कुनै साझा दृष्टिकोणसहित निहित साझा उद्देश्यप्राप्तिका लागि गरिने पद्धति हो । गठबन्धनका नेताहरूबीचको निरन्तरको सहकार्य, सम्पर्क र उनीहरूले निर्माण गर्ने अवधारणा गठबन्धनमा साझेदार सबै दलको तल्लो निकायसम्म उनीहरूले बुझ्ने भाषामा पुर्याउनुपर्छ । वर्तमान गठबन्धन मूलतः संविधानविरोधी ओलीलाई परास्त गर्न बनेको हो । यही गठबन्धन जारी रहे आगामी निर्वाचन यही नारा वा संकथनमा आधारित हुने सम्भावना छ । आजको मितिमा संविधानलाई मूलतः ओलीको तानाशाही वृत्तिबाटै खतरा भएकाले ओलीका विरुद्धमा मोर्चाबन्दी गर्ने गठबन्धन गर्नु बहुचर्चित पुस्तक हाउ डेमोक्रेसिज डाई मा प्रतिपादन गरिएको सिद्धान्त अनुरूप हुन आउँछ । तर स्थानीय निर्वाचनमा गठबन्धनका कुरा कार्यकर्ता र आम जनतालाई बुझाउन संघीय संसद्को चुनावमा भन्दा मुस्किल हुने देखिन्छ । त्यसैले स्थानीय चुनावमा गठबन्धन गर्ने या नगर्ने निर्णयको जिम्मा जिल्ला समितिहरूलाई दिने र संघीय संसद्को निर्वाचनको गठबन्धनबारे पार्टीका केन्द्रहरूले निर्णय गर्ने हो भने सहज अवस्था हुने र गठबन्धनले निरन्तरता पाउने सम्भावना बढी हुन्छ । गठबन्धनका निर्णय प्रक्रियाहरू पारदर्शी भए भने कार्यकर्ताहरूले धक फुकाएर अरू पार्टीविपक्षी गठबन्धनका कार्यकर्ताजनतासँग आफ्ना कुरा राख्न सक्छन् । एमाले र माओवादी केन्द्रबीचको गठबन्धन त्यस पार्टीका शीर्ष नेताहरूबीच भएको सत्ता साझेदारीको कुरामा गएर अड्किएको र टुटेको थियो । त्यही समस्या ओलीको पहिलो प्रधानमन्त्रित्वमा पनि देखा परेको थियो । उन्नत प्रजातन्त्रहरूमा गठबन्धन अथवा सत्तासाझेदारी जनतालाई प्रत्यक्ष प्रभाव पार्ने विकासनिर्माणका कामसँग जोडिएका हुन्छन् भने हाम्रोमा गठबन्धन कुन नेताले कतिसम्म सत्ता चलाउने भन्नेमा केन्द्रित हुने भएकाले त्यस प्रकारका अपवित्र अपारदर्शिताले गठबन्धनहरू नटिक्ने गरेको देखिन्छ ।एमसीसीबारे देखा परेका मतभेदहरूका कारण चालू गठबन्धन दिगो रूपमा नजाने सम्भावना पनि उत्तिकै छ । गठबन्धन निर्माण गरेर सरकार गठन गर्दा एमसीसीबारे जुन धारणा प्रधानमन्त्री देउवा र प्रचण्डमा देखा परेको थियो, त्यो मतैक्यमा प्रचण्डले पार्टी महाधिवेशन लगायत विभिन्न फोरममा देखाएको अपरिपक्वताले ठेस पुर्याएको छ । एक पटक गरिसकेको निर्णयमा अडिग नभएकाले गठबन्धनमा परेको संकट बाह्य नभएर आन्तरिक मान्नुपर्छ । गठबन्धनले सहमतिको दस्तावेज तयार गर्दा अथवा कुनै विशेष मुद्दालाई कसरी हेर्ने भन्नेबारे पारदर्शी निर्णय नगर्नाले यस्तो भएको हो । यस्तो भनेको गठबन्धन संस्कृतिको अभाव हो ।परम्परागत संसदीय व्यवस्थामा पहिलो हुने निर्वाचित हुने निर्वाचन पद्धतिले समाजमा रहेको बहुलता अर्थात् जातजातिलाई, अल्पसंख्यकलाई प्रतिनिधित्व गर्ने गरी जनप्रतिनिधि निर्वाचित गराउन देखा पर्ने व्यवधानलाई ख्याल गर्दै समानुपातिक पद्धतिको अवधारणा सुरु भएको हो । समानुपातिक पद्धतिले गठबन्धन संस्कृतिलाई स्वाभाविक रूपमा बढावा दिन्छ । त्यसैले स्वस्थ गठबन्धन संस्कृति सुधारिएको नेपाली मोडलको लोकतान्त्रिक व्यवस्थाको एउटा अपरिहार्य आवश्यकता बन्न पुगेको वास्तविकतालाई हामी सबैले स्वीकार गर्नुपर्छ र सोही अनुसार राजनीतिक संस्कारसमेत सिक्नुपर्छ ।"
क्रिप्टोको यात्रा,"वित्तीय प्रणालीमा असरफिएट मुद्रा बैंकहरूले निक्षेपका रूपमा स्वीकार गरेर कर्जा प्रवाह गर्छन् । यसलाई साख सृजना (क्रेडिट क्रिएसन) भनिन्छ । मानौं बैंकले १ अर्ब निक्षेप लिन्छन् त्यसबाट ९० करोड कर्जा प्रवाह गर्छन्, जुन रकम उत्पादनमा खर्च हुन्छ । त्यसले पुनः निक्षेप वृद्धि गर्छ । त्यो निक्षेपबाट पुनः कर्जा प्रवाह हुन्छ । यसरी अर्थतन्त्रको आकार बढ्छ । फिएट मुद्राको वितरणलाई केन्द्रीय बैंकहरूले आवश्यकता अनुसार संकुचन र विस्तार गर्छन् । बजारमा तरलता कम भएको बेला मुद्रा प्रदाय वृद्धि गर्छन् । क्रिप्टो मुद्रा बैंकको निक्षेप नहुने हुँदा यसले साख सृजना गर्न सक्दैन । साथै केन्द्रीय नियन्त्रणमा नहुने हुँदा यसको आपूर्तिलाई केन्द्रीय बैंकले तलमाथि पार्न सक्दैन ।क्रिप्टोलाई लिगल टेन्डर दिने देशले अवसर र चुनौती दुवैको सामना गर्नुपर्छ । मूल्यको तीव्र उतारचढाव प्रमुख चुनौती हो । एल साल्भाडोरले बिटक्वाइनलाई लिगल टेन्डर दिएपछि नागरिकको जोखिम कम गर्न विशेष कोष खडा गर्यो । बिटक्वाइनको मूल्य केही क्षणमै घट्न सक्छ । त्यसैले तत्काल डलरमा सटही गरेर राख्न पाउने सुविधाका लागि कोष बनाइएको हो । अन्त्यमा, क्रिप्टो मुद्रा विश्वका करोडौं व्यक्तिको सम्पत्तिको रूपमा रहेको छ । यसले विद्यमान वित्तीय प्रणालीलाई दिने चुनौतीको सामना तथा व्यक्तिगत रूपमा हुन सक्ने जोखिमलाई न्यूनीकरण र लाभ वृद्धि कसरी गर्ने भन्नेबारे गम्भीरतापूर्वक तयारी गर्नुपर्ने देखिन्छ ।"
लैंगिक सम्बन्ध र सामाजिकीकरण,"धर्मधर्म सबैभन्दा बढी पितृसत्तात्मक सोचबाट निर्देशित हुन्छ । हिन्दु धर्ममा जति पनि व्रतहरू छन्, अपवादबाहेक सबै महिलाले नै लिनुपर्ने किसिमका छन् । तीजमा पतिको दीर्घायुका लागि, ऋषि पञ्चमीमा महिनावारी हुँदाको पाप कटाउन, जितियामा छोराको दीर्घायुका लागि, मधुश्रावणीमा पतिका लागि व्रत बस्नुपर्ने अनिवार्यता समाजले लगाएको छ । यस्ता व्रत नबस्ने महिलालाई परिवार र समाजले नराम्रो मान्ने चलन छ । यस्ता धर्म, संस्कार र संस्कृति पालना गर्न सानैदेखि सिकाइन्छ र यस्ता संस्कारहरू हजुरआमाबाट आमा र आमाबाट छोरीमा पुस्तान्तरण पनि हुने गर्छन् । बैंकहरूले महिलाको शरीर अपवित्र हुने सन्देश दिनु यस्तै कुसंस्कारको उपज हो ।तसर्थ लैंगिक समानता र विभेदमुक्त परिवार, समाज, धर्म, संस्था र राज्य निर्माण गर्नका लागि यस विषयमा बहस गर्नु आवश्यक छ । यस्ता बहसको सुरुआत परिवार, शैक्षिक संस्था, विभिन्न सार्वजनिक संस्था, राजनीतिक दल, सञ्चारमाध्यमले गर्नुपर्छ ।"
भारतमा मिडियालाई कडाइ गर्ने निर्देशिका,"नयाँदिल्ली (कास) भारत सरकारले पत्रकार र मिडियाकै मान्यता रद्द गर्न सक्ने गरी नयाँ निर्देशिका जारी गरेको छ । सूचना र प्रसारण मन्त्रालयले जारी गरेको नयाँ निर्देशिकामा भारतको सम्प्रभुता वा अखण्डता, राज्यको सुरक्षा, विदेशी राष्ट्रसँगको मैत्रीपूर्ण सम्बन्धविरुद्ध कार्य गर्ने पत्रकार वा सञ्चारमाध्यमको मान्यता निलम्बन वा रद्द गर्न सकिने प्रावधान ल्याइएको हो । त्यस्तै, अदालतको मानहानि गर्ने वा सार्वजनिक आदेशविरोधी गतिविधि गर्ने वा अपराधका लागि भड्काउनेको पनि मान्यता निलम्बन वा रद्द गर्न सकिने प्रावधान समेटिएको छ । केन्द्रीय मिडिया मान्यता दिशानिर्देश, २०२२ मा पत्रकारको मान्यता निलम्बन वा रद्द गर्न सकिने विभिन्न १० बुँदा समेटिएका छन् । कुनै पत्रकारले गैरपत्रकारिता गतिविधि का लागि सरकारबाट प्राप्त मान्यताको प्रयोग गरेको खण्डमा गम्भीर अपराध को मुद्दा चलाउन सकिने उल्लेख छ । र, त्यस्तो व्यक्तिको मान्यता निलम्बन हुने जनाइएको छ । त्यस्तै, पत्रकारको अयोग्यतासम्बन्धी १० बुँदामा सार्वजनिक व्यवस्था, शालीनता वा नैतिकताका सम्बन्धमा हानिकारक काम गर्ने पत्रकारले आफ्नो सरकारी मान्यता गुमाउनेछ । भारतमा सूचना र प्रसारणमातहतको प्रेस इन्फर्मेसन ब्युरो (पीआईबी) ले पत्रकारलाई प्रेस कार्ड वितरण गर्छ । उक्त कार्ड प्राप्त गर्ने पत्रकारले पत्रकारिता गर्न सरकारी मान्यता प्राप्त भएको मानिन्छ । मान्यता प्राप्त मिडियाकर्मीले सामाजिक सञ्जाल, व्यक्तिगत विवरण, भिजिटिङ कार्ड वा लेडर हेडलगायत कतै पनि भारत सरकारबाट मान्यता प्राप्त शब्द लेख्न नयाँ निर्देशिकाले प्रतिबन्ध गरेको छ । निर्देशिकामा सरकारले केन्द्रीय मिडिया मान्यता समिति (सीएमएसी) गठन गर्ने प्रावधान राखिएको छ । सरकारले ल्याएको नयाँ नियम स्वतन्त्र मिडियालाई नियन्त्रित गर्ने मनसायको रहेको भन्दै कतिपय सञ्चारकर्मीले सोसल मिडियामार्फत त्यसप्रति विरोध जनाएका छन् ।"
हिजाब प्रतिबन्धपछि कर्नाटकमा विरोध चर्कंदै,"बैंग्लोर (एजेन्सीहरू) भारतको कर्नाटक राज्यका कलेजले कक्षाकोठामा छात्राहरूलाई हिजाब प्रतिबन्ध गरिएसँगै सुरु भएको विरोध प्रदर्शन चर्केको छ । मुस्लिम महिलाले लगाउने हिजाब कलेजमा प्रतिबन्धित भएसँगै भारतमा धार्मिक तनाव बढ्दै गएको छ । जसका कारण कतिपय स्थानमा झडपहरूसमेत भएका भारतीय सञ्चारमाध्यमहरूले जनाएका छन् । प्रदर्शन हिंसात्मक हुन थालेपछि राज्य सरकारले माध्यमिक विद्यालय र कलेजहरू तीन दिनका लागि बन्द गरेको छ । त्यस्तै कर्नाटक प्रहरीले दुई साताका लागि विद्यालय, कलेज तथा अन्य शैक्षिक संस्थाको वरिपरि आन्दोलन तथा प्रदर्शन गर्न रोक लगाएको छ । राज्यका कतिपय कलेजले कक्षामा हिजाब लगाउन नदिएपछि किशोरीहरूले कर्नाटकका विभिन्न स्थानमा केही सातायता विरोध प्रदर्शन गरिरहेका छन् । मानव अधिकारवादी संस्था तथा अगुवाहरूले सरकारी निर्णयको कडा आलोचना गरिरहेका छन् । भारतभर चासो र चर्चाको विषय बनेको निर्णयविरुद्ध कर्नाटकको उच्च अदालतमा मुद्दासमेत दायर गरिएको छ । हिजाब लगाउनु संविधानले सुनिश्चित गरेको धर्मको मौलिक हक भएको तर्कसहित विद्यार्थीले अदालतमा मुद्दा दायर गरेका हुन् । इन्डियन एक्सप्रेसका अनुसार अदालतले राज्यका केही कलेजले हिजाब प्रतिबन्ध गरेको विषयमा दायर मुद्दाको सुनुवाइ बृहत् इजलासले हेर्ने जनाएको छ । इजलासबारे उच्च अदालतका प्रमुख न्यायाधीशले निर्णय लिनुपर्ने आफूलाई लागेको न्यायाधीश कृष्णा दीक्षितले बताएका छन् । उक्त निर्णयविरुद्ध आवाज उठाउनेको सूचीमा नोबेल शान्ति पुरस्कार विजेता मलाला युसुफजाई पनि थपिएकी छन् । छात्राहरूले विद्यालयमा हिजाब लगाउन पाउनु उनीहरूको अधिकार भएको भन्दै युसुफजाई विद्यार्थीहरूको समर्थनमा उत्रेकी हुन् । उनले विद्यालय तथा कलेजहरूको निर्णय एउटा डरलाग्दो घटना भएको बताइन् । कलेजले हामीलाई पढाइ वा हिजाबमध्ये एउटा छान्न बाध्य पारिरहेको छ, महिला शिक्षाका विषयमा आवाज उठाएका कारण पाकिस्तानमा तालिवानको आक्रमणमा परेकी युसुफजाईले ट्वीटरमा लेखेकी छन् । छात्राहरूलाई विद्यालयमा हिजाब लगाउन नदिनु आपत्तिजनक भएको उनको भनाइ छ । भारतीय नेताहरूले मुस्लिम महिलाहरूको सीमान्तकरण रोक्नैपर्छ, २४ वर्षीया युसुफजाईले भनेकी छन् । महिलाहरूलाई यो वा त्यो लगाऊ भन्ने नियम आपत्तिजनक रहेको उनले बताइन् ।त्यस्तै, विपक्षी दल कंग्रेस नेतृ प्रियंका गान्धी बाड्राले पनि निर्णयप्रति विरोध जनाएकी छन् । बिकनी, घुम्टो, जिन्स वा हिजाब जस्तोसुकै पहिरन भए पनि लगाउने निर्णय महिलाको अधिकारको कुरा हो, उनले ट्वीटरमा लेखेकी छन्, यो भारतीय संविधानप्रदत्त अधिकार हो । कर्नाटकका मुख्यमन्त्री बसवराज बोम्बईले ३ दिनका लागि विद्यालय तथा अन्य शैक्षिक संस्था बन्द गरिएको जनाएका छन् । उनले कर्नाटकमा शान्ति र सद्भाव कायम राख्न विद्यार्थी, शिक्षक, विद्यालय तथा कलेजका कर्मचारी र जनतालाई आग्रह गरेका जनाइएको छ । हिन्दु कट्टरपन्थीहरूले भने हिजाब प्रतिबन्धको समर्थनमा बोलेका भारतीय सञ्चारमाध्यमहरूले जनाएका छन् । प्रतिबन्धको विरोधी र समर्थकबीच मंगलबार र बुधबार भएका झडपमा केही मानिसहरू घाइते भएका जनाइएको छ । कलेज परिसरमा विद्यार्थीलाई हिजाब लगाउन दिइएको भए पनि कक्षाकोठामा हटाउन आग्रह गरिएको कतिपय कलेजको भनाइ छ । तर आफ्नो कपाल छोप्न पाउनुपर्ने किशोरीहरूको भनाइ छ । केही शिक्षक पुरुष छन् । उनीहरूको अगाडि कपाल छोप्नुपर्ने भएकाले हामी हिजाब लगाउँछौं, एक विद्यार्थीले भनेकी छन् ।सरकारी उच्च माध्यमिक तहसरहको एक कलेज व्यवस्थापनले छात्राहरूलाई कक्षाकोठामा हिजाब लगाउन रोकेपछि विरोध सुरु भएको हो । हिजाब लगाएका छात्राहरूको समूहलाई कलेजको गेट बन्द गरिएको भिडियो गतसाता सार्वजनिक भएपछि त्यसले आक्रोश निम्ताएको हो । त्यसलगत्तै कर्नाटक राज्यका अन्य कलेजहरूमा पनि विरोध फैलिएको छ । कर्नाटकको मान्ड्यास्थित पीईसी कलेजपछि कुन्डापुरस्थित भण्डारकर कलेजमा हिजाब लगाएर गएका छात्राहरूलाई प्रवेश नदिइएपछि विरोध सुरु भएको हो । यसका कारण हिन्दु र मुस्लिमबीचको विवाद बल्झिएको छ । पीईसी कलेजमा हिजाब पहिरिएकी मुस्लिम छात्रा प्रवेश गरिरहँदा हिन्दु युवकहरूको समूहले जय श्रीराम को नारा लगाउन दबाब दिएका थिए । त्यसपछि आक्रोशित युवतीले मुस्लिम धर्मअनुसार अल्लाह हूँ अकबर को नारा लगाइन् । ती छात्राले एकोहोरो नारा लगाइरहेपछि हिन्दु युवाहरूसँग झडपको स्थिति बन्यो । कर्नाटकमा हिजाबको विषयलाई लिएर जनवरीमा नै विवाद सुरु भएको थियो । पीईसी कलेजमा मुस्लिम छात्राहरूले हिजाब पहिरिएर कक्षामा प्रवेश गरेपछि उनीहरूलाई बन्देज लगाइएको थियो । जसकारण कलेज व्यवस्थापनले पनि नयाँ पोसाक नीति घोषणा गर्यो । त्यसपछि केही छात्राहरूले उच्च अदालतमा मुद्दा दायर गरेका थिए । छिमेकी देश पाकिस्तानका केही मन्त्री तथा नेताहरूले पनि हिजाब प्रतिबन्धको विरोध गरेका छन् । पाकिस्तानी विदेशमन्त्री शाह मोहम्मद कुरेशीले कर्नाटक सरकारको निर्णयले मौलिक अधिकारको गम्भीर उल्लंघन गरेको जनाएका छन् । कसैको मौलिक हक खोस्नु र हिजाब लगाएकै भरमा आतंकित पार्नु उनीहरूप्रतिको दमन हो, कुरेशीले भनेका छन् । त्यस्तै, पाकिस्तानका सूचना तथा प्रसारणमन्त्री फवाद हुसेन चौधरीले भारत सरकारको कडा आलोचना गरेका हिन्दुस्तान टाइम्सले जनाएको छ । मोदीको भारतमा जे चलिरहेको छ, त्यसले तर्साइरहेको छ, उनले ट्वीटरमा लेखेका छन्, अस्थिर नेतृत्वको हातमा रहेको भारतीय समाज पतनको बाटोमा छ ।"
अर्थतन्त्र २ खर्ब ४१ अर्ब घाटामा,"तर ती वस्तुको आयातमार्फत ठूलो परिमाणमा विदेशी मुद्रा बाहिरिएको छ । अहिलेको जटिल परिस्थितिमा आयात कम गर्नु जरुरी भएकाले उक्त नीति ल्याइएको उनको दाबी छ । अहिले आयात कडाइ गरिएका मुख्य वस्तुमा प्लास्टिक, सबै किसिमका माछा र तिनका परिकार, सुपारी, केराउ, केरा, छोकडा, सबै प्रकारका घडी, सजावटका सामग्री, फर्निचर (मेट्रेस), डेकोरेसनका सामान, साबुन, सेम्पू, छाला, मसलाजन्य वस्तु, डेरी प्रडक्ट, सबै प्रकारका फूल, जनावरका दानालगायत रहेको राष्ट्र बैंकले जनाएको छ । यसपटक आयात कडाइ गरिएका ४७ वर्गका वस्तुमध्ये ४ वटा वर्गका वस्तुमा (कपडाजन्य) ५० प्रतिशत मार्जिन राख्नुपर्ने व्यवस्था गरिएको छ । बाँकी ४३ वर्गका वस्तुमा मूल्यको १ सय प्रतिशत मार्जिन राख्नुपर्नेछ । उल्लिखित वस्तु विलासिता र कम आवश्यकताका रहेको राष्ट्र बैंकको दाबी छ । उल्लिखित वस्तु औद्योगिक प्रयोजनका लागि आयात गर्दा भने मार्जिन राख्नु नपर्ने राष्ट्र बैंकले प्रस्ट्याएको छ । उद्योगहरूले आफ्नै प्रयोजनका लागि उद्योग स्वयंले आयात गर्ने कच्चा पदार्थको हकमा यो व्यवस्था लागू हुने छैन निर्देशनमा उल्लेख छ । राष्ट्र बैंकले यसअघि निजी कार (सार्वजनिक, अपांगमैत्री र विद्युतीयबाहेक) र मोटरसाइकलमा ५० प्रतिशत र सुर्ती, काठ, फर्निचर, चकलेट, चुइगम, तास, फुटवेयर, प्लाइउड, चाँदी, रक्सीलगायत वस्तुहरूमा शतप्रतिशत मार्जिन राख्नुपर्ने व्यवस्था गरेको थियो । आयात अकासिएसँगै बढ्दो शोधनान्तर घाटा र घट्दो विदेशी विनिमय सञ्चितिमा सुधार ल्याउने उद्देश्यले उक्त नीति जारी भएको राष्ट्र बैंकको दाबी छ । राष्ट्र बैंकले मौद्रिक नीतिको पहिलो त्रैमासिक समीक्षामार्फत केही वस्तु आयातका लागि खोलिने एलसीमा मार्जिन तोक्ने घोषणा गरेको थियो । अहिले त्यही व्यवस्था कार्यान्वयनमा ल्याएको हो । उक्त व्यवस्था कार्यान्वयनपछि कम्तीमा साढे ३ खर्ब रुपैयाँ बराबरको आयात नियन्त्रण हुने राष्ट्र बैंकको दाबी छ । राष्ट्र बैंकले ती वस्तुको आयातमा सिधै कडाइ गरेको होइन । त्यो उसको क्षेत्राधिकारभित्र पनि पर्दैन । तर तोकिएका वस्तु आयातका लागि प्रतीतपत्र खोल्दा बैंकमा शतप्रतिशतसम्म नगद रकम (मार्जिन) जम्मा गर्नुपर्छ । गत पुससम्म ११ खर्ब १८ अर्ब रुपैयाँ बराबरको कुल वैदेशिक व्यापार भएको भन्सार विभागको तथ्यांक छ । यसमध्ये ९ खर्ब ९९ अर्ब ३४ करोड रुपैयाँको आयात र १ खर्ब १८ अर्ब रुपैयाँको निर्यात भएको छ ।"
१३ सय वस्तु आयातमा कडाइ,"अनुत्पादक क्षेत्र क्रिप्टोकरेन्सीलगायत क्षेत्रमा केही सीमित व्यक्तिले वित्तीय क्षेत्रको स्रोत दोहन गर्दा यस्तो अवस्था आएको हो । यद्यपि राष्ट्र बैंकबाट सुधारको प्रयास भएको छ । आगामी दिनमा आयात नियन्त्रण हुने उनको अनुमान छ । वित्तीय संस्थाबाट धेरै कर्जा लिएर रियल इस्टेटलगायत अनुत्पादक क्षेत्रमा भइरहेको लगानी कम गर्नुपर्छ, उनले भने, व्यापारमा प्रवाह भइरहेको कर्जा प्रवाह गति कम गर्न उत्पादनमूलक क्षेत्रमा कम्तीमा ६० प्रतिशत कर्जा जाने व्यवस्था गर्नुपर्छ । धेरैभन्दा धेरै विदेशी सहयोग भित्र्याउन प्रयास गर्नुपर्ने उनको भनाइ छ । शोधनान्तर स्थिति व्यवस्थापन नै अहिलेको सबैभन्दा ठूलो चुनौती भएको राष्ट्र बैंकका एक उच्च अधिकारीले बताए । पछिल्ला केही महिनामा निरन्तरजसो अर्थतन्त्रका सबै क्षेत्रमा एकै पटक समस्या देखिँदै आएको छ । समस्या समाधानका लागि नीति निर्माता थप जिम्मेवार भएर लाग्नुपर्यो, ती अधिकारीले भने, अहिलेको समस्या जटिल छ, यसकारण हालसम्मको प्रयास पर्याप्त छैन । ठूलो समस्या शोधनान्तर स्थिति सन्तुलनमा ल्याउनु र तरलता समस्य समाधान गर्न राज्यस्तरबाटै पहल हुनुपर्ने उनको सुझाव छ । शोधनान्तरमा सुधार ल्याउन हुन्डीलगायत अनौपचारिक कारोबार नियन्त्रण गर्नुपर्छ, उनले थपे, हुन्डीलगायत अनौपचारिक कारोबार नियन्त्रण गर्दा शोधानान्तर स्थितिमा सुधार आउने देखिन्छ ।गत पुसमा वार्षिक उपभोक्ता मूल्यवृद्धिदर ५६५ प्रतिशत रहेको राष्ट्र बैंकको मासिक प्रतिवेदनले देखाएको छ । यो चालु आर्थिक वर्षको वार्षिक लक्ष्यभन्दा ०८५ प्रतिशत विन्दुले कम हो । गत पुसको मूल्यवृद्धिदर पछिल्लो पाँच वर्षयताकै उच्च थियो । आर्थिक वर्ष २०७३७४ भदौमा मूल्यवृद्धिदर ७९० प्रतिशत थियो । राष्ट्र बैंकले चालु आर्थिक वर्षमा मूल्यवृद्धिदर ६५ प्रतिशतभित्रै राख्ने लक्ष्य तय गरेको थियो । गत आर्थिक वर्षको ६ महिनामा यस्तो वृद्धिदर ३५६ प्रतिशत थियो । मूल्यवृद्धिदरको वस्तुगत प्रवृत्ति हेर्दा गत पुसमा खाद्य तथा पेयपदार्थ समूहको मूल्यवृद्धिदर ४९२ र गैरखाद्य तथा सेवा समूहको ६२३ प्रतिशत छ । सोही अवधिमा घिउ तथा तेलको मूल्यवृद्धि दर सबैभन्दा बढी २१२२ प्रतिशत छ । यस्तै यातायात क्षेत्रको मूल्यवृद्धिदर १४०७, मदिराजन्य पेय पदार्थको ११३७ र सुर्तीजन्य वस्तुको मूल्यवृद्धिदर १०४८ प्रतिशत रहेको प्रतिवेदनले देखाएको छ ।चालु आर्थिक वर्षको ६ महिनामा मुलुकको विदेशी मुद्रा सञ्चिति २ खर्ब ३३ अर्ब रुपैयाँ घटेको छ । यसअनुसार गत पुसमा कुल विदेशी मुद्रा सञ्चिति ११ खर्ब ६५ अर्ब ८० करोड रुपैयाँ छ । गत असारको तुलनामा यो १६७ प्रतिशत घटेको हो । गत असारमा कुल विदेशी मुद्रा सञ्चिति १३ खर्ब ९९ अर्ब ३ करोड रुपैयाँ थियो । अमेरिकी डलरमा विदेशी मुद्रा सञ्चिति २०७८ असार मसान्तमा ११ अर्ब ७५ करोड रहेकामा २०७८ पुस मसान्तमा १५९ प्रतिशतले कमी आई ९ अर्ब ८९ करोड कायम भएको छ, राष्ट्र बैंकको मासिक प्रतिवेदनमा भनिएको छ ।६ महिनासम्मको कुल विदेशी मुद्रा सञ्चितिले ७२ महिनाको वस्तु आयात र ६६ महिनाको वस्तु तथा सेवा आयात धान्न पुग्ने राष्ट्र बैंकको दाबी छ । यो राष्ट्र बैंकले विदेशी मुद्रा सञ्चिति राख्न कायम गरेको वार्षिक लक्ष्यभन्दा कम हो । राष्ट्र बैंकले चालु आर्थिक वर्षमा कम्तीमा ७ महिनाका लागि वस्तु तथा सेवा आयात गर्न पुग्ने विदेशी मुद्रा सञ्चिति कायम गर्ने लक्ष्य तय गरेको छ ।चालु आर्थिक वर्षको ६ महिनामा रेमिट्यान्समार्फत ४ खर्ब ६८ अर्ब ४५ करोड रुपैयाँ मुलुक भित्रिएको छ । अघिल्लो आर्थिक वर्षको सोही अवधिको तुलनामा रेमिट्यान्स ५५ प्रतिशत घटेको हो । अघिल्लो वर्षको सोही अवधिमा रेमिट्यान्स आप्रवाह १११ प्रतिशत बढेको थियो ।तर गत साउनयता रेमिट्यान्स लगातार घट्दो छ । यसअनुसार गत साउनमा १८१, भदौमा ६३, असोजमा ७६, कात्तिकमा ७५, मंसिरमा ६८ र पुसमा ५५ प्रतिशत घटेको हो । अमेरिकी डलरमा रेमिट्यान्स आप्रवाह ६२ प्रतिशत कमी आई ३ अर्ब ९३ करोड कायम भएको छ । अघिल्लो वर्ष यस्तो आप्रवाह ६७ प्रतिशत बढेको थियो, प्रतिवेदनमा उल्लेख छ । धेरै नेपाली काम गर्ने जाने प्रमुख राष्ट्रहरूले कोभिडपछि अर्थतन्त्रमा राम्रो सुधार गरेका छन् । तर रेमिट्यान्स भने बढ्न सकेको छ्रन । हुन्डीलगायत पैसा ओसारपसार गर्ने अनौपचारिक माध्यमको चहलपहल बढेकाले वित्तीय प्रणालीबाट आउने रेमिट्यान्स घटेको जानकारहरू बताउँछन् । आयात निरन्तर बढेकाले कर छल्न न्यून बीजकीकरणमार्फत ल्याइएका सामानको भुक्तानी हुन पनि हुन्डीलगायत गतिविधि बढेकाले रेमिट्यान्स घटेको जानकारहरूको भनाइ छ ।"
मानव पुँजी विकासमा नेपालको स्रोत परिचालन असमान,"काठमाडौं (कास) विभिन्न नीति तथा कार्ययोजनाबाट नेपालले मानव पुँजी विकासका लागि गरिरहेको प्रयासमा स्रोतको असमान वितरण सबैभन्दा ठूलो समस्याका रूपमा रहेको देखिएको छ । विश्व बैंकले बुधबार सार्वजनिक गरेको फेडेरलिज्म एन्ड पब्लिक एक्सपेन्डिचर फर ह्युमन डेभलपमेन्ट इन नेपाल ः एन इमर्जिङ अजेन्डा प्रतिवेदनअनुसार स्रोत परिचालनमा देखिएको असमानताका कारण मानव पुँजी विकासमा नेपालले उल्लेख्य उपलब्धि हासिल गर्न नसकेको देखिएको हो ।संघीयता कार्यान्वयनको पछिल्लो ५ वर्षमा नेपालले सार्वजनिक खर्चको प्राथमिकता निर्धारण गर्ने विषयमा पर्याप्त ध्यान पुर्याउन नसकेको प्रतिवेदनमा उल्लेख छ । जसकारण स्रोत परिचालन गर्दा क्षेत्रगत प्राथमिकता निर्धारण गर्न पनि विश्व बैंकले सुझाएको छ । सरकारले बजेट कार्यक्रम तयार पारेर स्रोत परिचालन गर्दा निम्न आर्थिक अवस्था र पिछडिएका वर्गलाई बढी महत्त्व दिनुपर्ने, गरिब र युवा उमेर समूहलाई प्राथमिकतामा राख्नुपर्ने, विभिन्न सीपमूलक तालिमका कार्यक्रम ल्याइनुपर्ने, सार्वजनिक सेवाको प्रभावकारिता बढाउनुपर्ने, नसर्ने रोगहरूको उपचारमा खर्च गर्नुपर्नेलगायत १० वटा सुझाव विश्व बैंकले दिएको छ । संघीयता कार्यान्वयनपछि नेपालमा शिक्षा र स्वास्थ्य क्षेत्रको बजेट विकेन्द्रीकृत भए पनि सामाजिक सुरक्षाको बजेट प्रदेश र स्थानीय तहको प्राथमिकतामा पर्न नसकेको प्रतिवेदनमा उल्लेख छ । प्रतिवेदनअनुसार नेपालले गत वर्ष स्वास्थ्य क्षेत्रमा गरेको कुल खर्चमा संघीय सरकारले ६७, प्रदेशले ६ र स्थानीय तहले २७ प्रतिशत स्रोत परिचालन गरेको देखिन्छ । शिक्षा क्षेत्रमा भएको खर्चमध्ये संघीय सरकारले ४०, प्रदेशले ३ र स्थानीय तहले ५७ प्रतिशत स्रोत धानिरहेको पनि उल्लेख छ । तर सामाजिक सुरक्षाका योजनामा भने ९९५ संघीय सरकार र ०५ प्रतिशत मात्रै स्थानीय तहबाट परिचालन भइरहेको प्रतिवेदनमा उल्लेख छ ।मानव पुँजी विकासका लागि शिक्षा, स्वास्थ्य, रोजगार, सामाजिक सुरक्षालगायत क्षेत्रमा लगानी बढी देखिए पनि त्यसको उपलब्धि सन्तोषजनक नरहेको भर्चुअल माध्यमबाट सम्पन्न रिपोर्ट सार्वजनिक कार्यक्रममा राष्ट्रिय योजना आयोगका उपाध्यक्ष विश्व पौडेलले बताए । संघीयता कार्यान्वयनको प्रारम्भिक चरण भएकाले विभिन्न समस्या देखापरिरहेको पनि उनको भनाइ छ । सबै स्थानीय तहको कार्यक्षमता राम्रो बनिसकेको छैन । मानव पुँजी विकासका लागि स्थानीय तहले आफ्नो पर्याप्त स्रोत परिचालन गर्न सकेका छैनन् । उनीहरूलाई केही हदसम्म अधिकार पनि कम नै दिइएको छ, पौडेलले भने । मानव पुँजी विकासकै लागि भनेर सरकारले ससर्त अनुदानतर्फका कार्यक्रममा बढी ध्यान दिएको पनि उनले जानकारी दिए । विकासोन्मुखबाट विकासशीलमा जाने नेपालको तयारी रहेकाले क्षेत्रगत प्राथमिकतालाई बहुआयामिक तरिकाले हेरिनुपर्ने अर्थसचिव मधुकुमार मरासिनीले बताए । स्थानीय तहको चुनाव घोषणा भइसकेकाले प्रतिवेदनले दिएका सुझाव कार्यान्वयनमा पहल गर्ने पनि उनको भनाइ छ । सरकारले आफ्ना नीति तथा कार्यक्रम र वार्षिक बजेटमा न्यून आय भएका र सीमान्तकृत व्यक्तिका लागि सामाजिक सुरक्षाका कार्यक्रममार्फत सहयोग गरिरहेको पनि मरासिनीको भनाइ छ ।"
मल कारखाना खोल्न थप अध्ययन आवश्यक : लगानी बोर्ड,"(काठमाडौं)  नेपालमा रासायनिक मल कारखाना खोल्न सम्भावनाबारे अध्ययन गरेको लगानी बोर्डको कार्यालयले दुई विकल्पसहित सरकारलाई सुझाव प्रतिवेदन बुझाएको छ । बोर्डले तयार पारेको नेपालमा रासायनिक मल कारखाना स्थापना गर्ने प्रविधिको तुलनात्मक अध्ययनसम्बन्धी प्रतिवेदन ले प्राकृतिक ग्यास र बिजुलीको प्रयोगबाट चल्ने मल कारखानाको प्राविधिक र वित्तीय तुलना गरेर सरकारलाई बुझाएको हो । जलविद्युत्बाट चल्ने मल कारखाना नेपालका लागि उपयुक्त रहे पनि यो प्रविधि विश्वव्यापी रूपमा अध्ययनको प्रारम्भिक चरणमै रहेकाले अहिले नै टुंगो लगाउन नहुने सुझाव लगानी बोर्डको छ । त्यसका लागि थप अध्ययनअनुसन्धान आवश्यक रहेको प्रतिवेदनमा उल्लेख छ । पछिल्लो समय विश्वव्यापी रूपमा वाटर इलेक्ट्रोसिस प्रविधिबाट हाइड्रोजन उत्पादन गर्ने प्रविधिको विकास भइरहे पनि अनुसन्धानकै क्रममा रहेको प्रविधि तत्काल कार्यान्वयनका लागि कति उपयुक्त छ भनेर सोच्नुपर्ने धारणा लगानी बोर्डबाट आएको हो । जलविद्युत्को प्रयोगबाट मल कारखाना चलाउने प्रविधि अहिले पनि विश्वव्यापी रूपमा अध्ययन अनुसन्धानकै क्रममा छ । त्यसकारण यसबारे थप अध्ययन आवश्यक छ, प्रतिवेदनमा भनिएको छ, जलविद्युत्बाट मल कारखाना सञ्चालन गर्दा वातावरणीय रूपमा समेत उपयुक्त हुने भए पनि वाटर इलेक्ट्रोसिस र कार्बन क्याप्चर टेक्नोलोजीबारे थप प्रस्टता आवश्यक छ ।नेपालमा बिजुली उत्पादन पर्याप्त भइरहेको अवस्थामा आगामी दिनमा महसुल दर घटाउन सक्ने हो भने वित्तीय रूपमा पनि यो प्रविधि उपयुक्त देखिएको छ । अहिलेको बिजुली महसुल ८ रुपैयाँ १६ पैसा प्रतिकिलोवाट घण्टालाई हेर्ने हो भने यो प्रविधि वित्तीय सुहाउँदो छैन । तर त्यसलाई घटाएर ३ रुपैयाँ प्रतिमेगावाट घण्टा बनाउने हो भने मात्रै कारखाना खोल्नु वित्तीय रूपमा सही हुनेछ, प्रतिवेदनमा भनिएको छ, कारखानाका लागि दैनिक साढे ४ सय मेगावाट (१० हजार ८ सय मेगावाट घण्टा) बिजुली उपलब्ध हुनुपर्नेछ । सन् २०३० पछि ग्रिन हाइड्रोजन विश्वव्यापी रूपमा प्रयोगमा आउने र मूल्यका हिसाबले सस्तोसमेत हुने अनुमानका आधारमा नेपालले यस्तो प्रविधि छनोटमा थप अध्ययन गर्नुपर्ने लगानी बोर्डको भनाइ छ । प्राकृतिक ग्यासबाट चल्ने मल कारखानाका लागि लगानी बोर्डले विकल्प दिएको छ । यसअघि नेपाल आयल निगमले भैरहवादेखि भारतको गोरखपुरसम्म १२९ किमि ग्यास पाइप लाइन बनाउन प्रस्ताव गरेको थियो । तर उक्त पाइप लाइनबाट भन्दा झापादेखि भारतको पटनासम्म पाइप लाइन बनाउन बढी उपयुक्त भन्दै त्यसको अध्ययन गरिरहेको छ । तर लगानी बोर्डले कारखाना खोल्न भने धनुषा जिल्लाको ढल्केबर उपयुक्त स्थान हुने सुझाएको छ । पानीको पर्याप्तता, सडक पहुँच मार्ग र नजिकै विद्युत् सबस्टेसन भएका कारण ढल्केबरमा मल कारखाना खोल्न उपयुक्त हुने उसको सुझाव आएको हो । तर त्यसका लागि नेपालभित्रै पनि बाराको अमलेखगन्जदेखि धनुषाको ढल्केबरसम्म १०८ किलोमिटर ग्यास पाइप लाइन बनाउनुपर्नेछ । यस्तो पाइप लाइनको पूर्वाधार बनाउन नेपाल र भारतबीच सरकारसरकार (जीटूजी) प्रणालीबाट काम गरिनुपर्ने सुझाव पनि लगानी बोर्डको कार्यालयले दिएको छ । प्रतिवेदनअनुसार ४७७ मिलियन अमेरिकी डलर पाइप लाइन बनाउन मात्रै खर्च हुनेछ । जुन कारखाना बनाउनुभन्दा पहिल्यै तयार पारिसक्नुपर्नेछ ।"
एसियाको व्यापार वृद्धिदर तीन दशककै बढी,एडीबीको प्रतिवेदनमा सन् २०२० को नोभेम्बरमा ३८ र डिसेम्बरमा ३९ प्रतिशत रहेको एसिया र प्यासिफिक क्षेत्रको व्यापार वृद्धिदर सन् २०२१ को जनवरीमा १०२ प्रतिशत पुगेको उल्लेख छ । गतवर्षको जुनसम्म आइपुग्दा उक्त वृद्धिदर १९१ प्रतिशतसम्म पुगेको थियो । तर महामारीको दोस्रो लहरका कारण अगस्टमा त्यो घटेर १२७ प्रतिशतमा खुम्चिएको जनाइएको छ । व्यापारमा देखिएको उल्लेख्य प्रगतिले कोभिड महामारीपछि पनि यस क्षेत्रको आर्थिक पुनरुत्थानको काम द्रुतताका साथ अघि बढिरहेको बुझ्न सकिने पनिप्रतिवेदनमा उल्लेख छ । यो अवधिमा ढुवानी भाडा (सिपिङ कस्ट) पनि उल्लेख्य रूपमा बढेको प्रतिवेदनमा उल्लेख छ । व्यापारको आकार बढेसँगै ढुवानीको लागत बढेको हो ।
सुजुकीको सेवा 'वर्कसप अन ह्विल,"काठमाडौं (कास) नेपालका लागि सुजुकी कारको आधिकारिक विक्रेता सीजी मोटोकर्पले ग्राहकको घरदैलोमै गाडी मर्मतका लागि वर्कसप अन ह्विल सेवा सुरु गरेको छ । स्मार्ट वर्कसपको नयाँ यस पहलले सुजुकीका ग्राहकले आफ्नो घरदैलोमै आफ्नो सवारी मर्मत गराउन सक्नेछन् । वर्कसप अन ह्विलमा सबै आधुनिक प्रविधि र उपकरण राखिएका छन्, जसले सामान्य सर्भिस, मर्मत, तथा अरू गाडीसम्बन्धी कार्य गर्नेछन् । यो सेवा काठमाडौं, पोखरा, भैरहवा र नारायणगढमा उपलब्ध छ । चाँडै नेपालका सम्पूर्ण प्रमुख सहरमा उपलब्ध हुने कम्पनीले जनाएको छ ।"
एमएडब्लूले ल्यायो 'जिप एक्सचेन्ज इभेन्ट योजना,"काठमाडौं (कास) नेपालका लागि जिपको आधिकारिक बिक्रेता एमएडब्लू लाइफले पुरानो गाडीलाई एक्सचेन्ज गरेर २०२२ जिप कम्पास खरिद गर्न चाहने ग्राहकका लागि आजबाट देशव्यापी रूपमा जिप एक्सचेन्ज इभेन्ट, अपग्रेड योर एड्भेन्चर सुरु गरेको छ । यो एक्सचेन्ज इभेन्टमा ग्राहकले आफ्नो जुनसुकै ब्रान्डको पुरानो गाडीको बजारमा सबैभन्दा उच्च मूल्य र स्पट फाइनान्सिङको सुविधा पाउनेछन् । ग्राहकले एक वर्षका लागि निःशुल्क इन्स्योरेन्स, एक वर्षका लागि निःशुल्क सडक कर र एसेसोरिज पाउनेछन् । एमएडब्लू लाइफले २०२२ कम्पासका सबै मोडल अधिकतम ७० प्रतिशत फाइनान्सिङ र १२ प्रतिशत ब्याजदरमा उपलब्ध गराउने भएको छ । २४ घण्टामा ऋण स्वीकृत गरी ग्राहकलाई जिप डेलिभरी गर्ने व्यवस्था मिलाइएको एमएडब्लूले जनाएको छ । जिप कम्पास स्पोर्ट, लंगिच्युड, लिमिटेड र मोडेल एस गरी चार ट्रिममा उपलब्ध छ, जसको मूल्य ८७ लाख ९० हजारदेखि एक करोड ३९ लाख ९० हजार रुपैयाँसम्म पर्छ ।"
जावाको फ्री सर्भिसिङ योजना,"काठमाडौं (कास) नेपालका लागि क्लासिक लिजेन्ड्सको एक मात्र अधिकृत वितरक अग्नि ग्रुपको सहायक कम्पनी अग्नि मोटोइंकअन्तर्गत जावा मोटरसाइकलले अब फोर्टीटु, जावा र पेराकको बीएससिक्स मोडलहरूमा ५ वर्षसम्म फ्री सर्भिसिङको सुविधा दिने भएको छ । जावा मोटरसाइकलप्रेमीहरूले काठमाडौं, बिर्तामोड, धरान, इटहरी, विराटनगर, लाहान, पोखरा, नारायणगढ, बुटवल, भैरहवा, नेपालगन्ज, वीरगञ्ज, सुर्खेत, दाङ, बागलुङ र धनगढीका विभिन्न शाखा र डिलरबाट यी मोडलका जावा मोटरसाइकलमा फ्री सर्भिसिङ सुविधा लिन सक्नेछन् ।"
नबिल इन्भेस्टमेन्टको लगानी व्यवस्थापन सेवा,काठमाडौं (कास) नबिल इन्भेस्टमेन्ट बैंकिङले आफ्नो बाह्रौं वार्षिकोत्सवको उपलक्ष्यमा सेयर बजारमा प्रवेश गर्न चाहने लगानीकर्तालाई एक वर्षका लागि लगानी व्यवस्थापन सेवा प्राप्त गरेबापत लाग्ने वार्षिक शुल्कमा पूर्ण रूपमा छुट दिने भएको छ । लगानीकर्ताहरूको लगानीको उचित व्यवस्थापन गरी लगानीकर्ताहरूलाई उच्च दरमा प्रतिफल प्रदान गर्ने उद्देश्यले कम्पनीले दक्ष तथा अनुभवी बजार विश्लेषकहरूको व्यवस्था गरेको छ । यो लगानी व्यवस्थापन सेवामा दक्ष विश्लेषकले अध्ययनका आधारमा बजारको उतारचढावलाई दृष्टिगत गरी लगानीकर्ताहरूको लगानी निर्णय लिइनेछ ।
शाहलाई 'वुमन इन बिजनेस छात्रवृत्ति,"काठमाडौं (कास) बाराकी रुबी शाह १० हजार डलर बराबरको जोन्ता इन्टरनेसनल २०२१ जेनएम क्लाउजम्यान (जेएमके) वुमन इन बिजनेस छात्रवृत्तिबाट सम्मानित भएकी छन् । उनलाई जोन्ता क्लब अफ काठमाडौं२५, क्षेत्र नम्बर २ बाट मनोनयन गरिएको थियो । पुरस्कारका लागि जोन्ता इन्टरनेसनल डिस्ट्रिक्ट छनोटमा आवेदन पठाइएको थियो, जहाँ उनले थप २ हजार डलर पनि प्राप्त गरिन् । उनीसँगै अरू ३२ जनाले २ हजार डलर बराबरको थप छात्रवृत्ति पाएका छन् । शाहले संयुक्त राज्य अमेरिकाको इलिनोइसस्थित जोन्टा हेडक्वार्टरबाट थप ८ हजार डलर प्राप्त गरेकी हुन् ।"
रविको गोलमा पुलिसलाई राहत,"(काठमाडौं)  रविशंकर पासवानको दुई गोलसँगै पुलिसलाई रेलिगेसन टार्ने अभियानमा रहेको च्यासल युवा क्लबमाथि २१ को जित निकाल्दै राहत महसुस गरेको छ । दोस्रो जितसँगै पुलिस रेलिगेसन क्षेत्रभन्दा ५ अंक माथि उक्लिएर शीर्ष दसमा पुगेको छ । पाँच अंक मात्रै जोडेको च्यासल भने छैटौं हार बेहोर्दै रेलिगेसन क्षेत्रमा यथावत् रह्यो ।च्यासलका १९ जना खेलाडीलाई कोरोना संक्रमण भएपछि त्यही दिन स्थगन गर्दै बुधबार दशरथ रंगशालामा सञ्चालन गरिएको नवौं चरणको अन्तिम खेलमा पुलिसले रविको अनपेक्षित गोलमा ३७ औं मिनेटमा अग्रता लिएको थियो । उनले नरकुमार राईको पासमा पेनाल्टी क्षेत्रभित्रबाट क्रस गरेको बलले सिधै सेकेन्ड बार मा जाली चुम्न पुगेपछि पुलिस १० ले अगाडि बढेको थियो । पहिलो हाफमा पुलिस केही राम्रो देखिएको थियो ।दोस्रो हाफमा सुधारिएको प्रदर्शन गरेको च्यासलले मोउसा अबगनाले पेनाल्टीमार्फत ५३ औं मिनेटमा गोलसँगै ११ को बराबरी गर्यो । पुलिसका कप्तान सुमन सुवेदीले रुमेश बर्तौलालाई फउल गर्दै पेनाल्टी क्षेत्रमा लडाएपछि च्यासलले पेनाल्टीको अवसर पाएको थियो । जसमा मोउसाले सहजै गोल गर्दै च्यासललाई खेलमा फर्काए । त्यसपछि च्यासलले आक्रामक खेललाई निरन्तर राख्यो । पुलिसका डिफेन्सले आफ्नै क्षेत्रमा विपक्षी खेलाडीहरूलाई बेवास्ता गरिरहेका बेला च्यासलले केही राम्रा अवसर सिर्जना गर्यो ।खेलमा च्यासल हाबी भइरहेकै समयमा रविले दोस्रो गोल गर्दै पुलिसलाई ७० औं मिनेटमा २१ को अग्रता दिलाए । उनले त्यसका लागि सुमन लामाको चलाखीपूर्ण पास उपयोग गरेका थिए । फेरि पछाडि परे पनि च्यासलले आक्रामक खेललाई कायमै राख्यो ।च्यासलका डिफेन्डर कमल श्रेष्ठको कर्नरमा अभिषेक लिम्बूले ८३ औं मिनेटमा हेडद्वारा प्रहार गरेको बललाई तेज तामाङले गोललाइनबाट बाहिर फाल्दै पुलिसको संकट टारेका थिए । लगत्तै कमलकै कर्नरमा अभिषेकको हेडरमा बल बारमा लागेर फर्केको थियो । विकास मोग्लियाले ८७ औं मिनेटमा आकर्षक रूपमा उपलब्ध गराएको बललाई सिक्स यार्ड बक्स नजिक अनमार्क रहेका कर्ण लिम्बूले सिधै गोलकिपर शत्रुघन चौधरीको हातमा दिँदा च्यासलले अंक जोड्ने अर्को अवसर खेर फालेको थियो । मैदानमा प्रवेश गरेलगत्तै पाएको उक्त अवसरमा अनुभवी फरवार्ड कर्णलाई बल रोक्दै केही समय लिएर वा गोलकिपर मात्रै अगाडि रहेको अवस्थामा दायाँबायाँ प्रहार गर्ने अवसर थियो । तर, उनको फितलो प्रहार सिधै गोलकिपरको हातमा पुग्यो ।च्यासललाई इन्ज्युरी समयमा पनि भाग्यले साथ दिएन । उसका यानिक केत्चाले पेनाल्टी क्षेत्र बाहिरैबाट सशक्त रूपमा प्रहार गरेको बल पुलिसका डिफेन्डर अजित भण्डारीको ढाडमा लागेपछि गोलपोस्ट छुँदै बाहिरिँदा च्यासलले फेरि बराबरीको अवसर गुमाएको थियो ।थुप्रै अवसर पाएको हो तर ती अवसरहरूलाई गोलमा परिणत गर्न नसक्दा हार्नुपर्यो, च्यासलका टेक्निकल डाइरेक्टर ली मेन्सनले भने, हामीलाई रेलिगेसन टार्ने चुनौती छ । यसका लागि हातमा अझै चार खेल छ । गत सिजन १७ अंक जोडेको टिम अंक तालिकाको मध्य भागमा रहेको थियो । त्यसैले यसपालि पनि गणितीय रूपमा हामीलाई त्यो अवसर छ । मुख्य समस्या पाएका गोलका अवसरहरू उपयोग गर्न नसक्नु नै हो । फुटबल एकेडेमी काठमाडौं किकर्स मा प्रशिक्षण दिइरहेका उनले मुख्य प्रशिक्षक बालगोपाल साहुखल निलम्बनमा रहेकाले पुलिसविरुद्धको प्रतिस्पर्धामा टचलाइन सम्हालेका थिए ।पुलिसका प्रशिक्षक अनन्तराज थापाले भने, हामीलाई खासै समस्या (रेलिगेसन) थिएन । तर, दबाब बढिरहेको थियो । फुटबलमा यस्तो चलिरहन्छ । हामीले अबका चार खेलमा अझै राम्रो गर्नुपर्छ । अर्को विभागीय टिम एपीएफ र पुलिसको समान १० अंक भएको छ । तर, धेरै गोल गरेको आधारमा एपीएफ अगाडि छ । पुलिसभन्दा पछाडि जावलाखेल (८ अंक), ब्रिगेड ब्वाइज (६), च्यासल (५) र फ्रेन्ड्स (३) छन् । त्यसलै बाँकी खेलमा रेलिगेसन टार्ने होडमा चर्को प्रतिस्पर्धा हुने देखिन्छ ।"
म्यानचेस्टरको बर्नलीसँग निराशाजनक बराबरी,"लन्डन (एएफपी) म्यानचेस्टर युनाइटेडले मंगलबार बर्नलीसँग निराशाजनक ११ को बराबरी खेलेको छ र यससँगै इंग्लिस प्रिमियर लिगको शीर्ष चारबाट बाहिरिएको छ । न्युकासल युनाइटेडले भने एभर्टनमाथि ३१ को जित निकाल्दै रेलिगेसनबाट जोगिने सम्भावना बढाएको छ ।राल्फ राङनिकको टिम बराबरीपछि पाँचौं स्थानमा झरेको छ । टर्फ मुरमा भएको खेलमा पउल पोग्बाको गोलले म्यानचेस्टरले अग्रता लिएयता जे रोडरिग्वेजले बराबरी गोल गरे ।वेस्ट ह्यामले भने अर्को खेलमा पुछारबाट दोस्रो स्थानमा रहेको वाटफोर्डलाई १० ले हरायो र शीर्ष चारमा उक्लिन सफल रह्यो । लन्डन स्टेडियममा भएको खेल आफै भने विवादास्पद रह्यो र त्यसमा वेस्ट ह्यामका व्यवस्थापक डेविड मोयसले कर्ट जुमालाई खेलाएका थिए । त्यस अगाडि फ्रान्सेली डिफेन्डरले आफ्नो पाल्तु बिरालोलाई प्रहार गरिरहेको भिडियो बाहिरिएको थियो । त्यसका लागि उनले माफी पनि माग्नुपरेको थियो ।लिग तालिकाको अन्तिम स्थानमा रहेको बर्नलीविरुद्धको खेलमा क्रिस्टियानो रोनाल्डो ६८ औं मिनेटसम्म बेन्चमै थिए र पोग्बाले १८ औं मिनेटमा गोल गरेपछि म्यानचेस्टर खेल आफ्नो नियन्त्रणमा राख्न असफल रह्यो । यस सिजन घरबाहिर म्यानचेस्टरको प्रदर्शन खराब रहेको छ र भर्खरै मात्र टिम दोस्रो डिभिजनको क्लब मिडल्स्ब्रोविरुद्धको खेलमा पराजित रहेर एफए कपबाट पनि बाहिरिएको छ । बर्नलीको यो ११ औं बराबरी हो ।सेन्ट जेम्स पार्कमा भएको खेलमा जमल लासकेल्सको आत्मघाती गोलले न्युकासल पछाडि रहेको थियो । त्यसपछि न्युकासलले आक्रामक फुटबल खेल्यो । मेसन होल्गेटको अर्को आत्मघाती गोलमा खेलमा फर्कन सफल रह्यो । घरेलु टिमका लागि रायन फ्रेसर र किरन ट्रिपिएरको गोल गरे । न्युकासलको यो लगातार दोस्रो जित हो । यस सिजन अधिकांश समय पुछारका तीन स्थानमा बिताएको न्युकासलले अब च्याम्पियनसिपमा झर्ने सम्भावना टार्नेबारे सोच्न सक्नेछ ।लिगका पछिल्ला चार खेलमा अपराजित न्युकासल अब रेलिगेसन क्षेत्रबाट दुई अंकले अगाछि छ । जितपछि एडी होले भने, हाम्रो लागि यो निकै महत्त्वपूर्ण नतिजा हो । फुटबलमा निकै उतारचढावपूर्ण स्थिति आउने गर्छ । त्यसैले हामी अहिले नै यस्तो उस्तो भनेर दाबी गर्न सक्दैनौं । हारले एभर्टनमाथि रेलिगेसनको गम्भीर चुनौती तेर्सिर्एको छ र टिमका नयाँ व्यवस्थापक फ्रायन्क लाम्पार्डले खेलाडीलाई उकास्न ठोस योजना बनाउनुपर्नेछ ।"

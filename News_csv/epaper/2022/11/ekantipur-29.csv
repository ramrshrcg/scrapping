शीर्षक,विवरण
बदलियो राजनीतिक परिदृश्य,"यी सबै क्षेत्रमा ०७४ मा कांग्रेस प्रमुख प्रतिस्पर्धी दल थियो । अहिले यीमध्ये ५ वटा क्षेत्र कांग्रेसले एमालेबाट फुत्काएको छ भने एउटा क्षेत्र (काठमाडौं८) राष्ट्रिय स्वतन्त्र पार्टीका उम्मेदवारले जितेका छन् । अर्थात् अघिल्लो चुनावमा एक हजारभन्दा कम मतान्तरले जितेका सबै क्षेत्र यस पटक एमालेले गुमाएको छ ।यो निर्वाचनमा एमालेका ४२ मध्ये ५ सांसद एक हजारभन्दा कम मतान्तरले विजयी भएका छन् । तीमध्ये तीनवटा क्षेत्र (काठमाडौं९, ताप्लेजुङ र पाँचथर) ०७४ मा एमालेले ठूलो मतान्तरमा जितेको थियो । ०७४ मा माओवादीले जितेको सर्लाही३ र तत्कालीन संघीय समाजवादी फोरम (हालको जसपा) ले जितेको पर्सा३ एमालेले फुत्काएको हो । त्यस्तै ०७४ मा एमालेले एक हजारभन्दा बढी तर ५ हजारभन्दा कम मतान्तरले जितेका २० क्षेत्र थिए, तीमध्ये १९ वटामा कांग्रेस र एउटामा तत्कालीन संघीय समाजवादी फोरम प्रमुख प्रतिस्पर्धी थिए । यी २० मध्ये एमालेले यस पटक सिरहा३ मात्रै जोगाउन सक्यो । आफू प्रमुख प्रतिस्पर्धी रहेका १९ मध्ये कांग्रेसले १४ क्षेत्र (संखुवासभा, तेह्रथुम, मोरङ३, काठमाडौं३, तनहुँ२, नवलपरासी पूर्व२, म्याग्दी, कपिलवस्तु२, बाँके३, नवलपरासी पश्चिम१, मुगु, सुर्खेत१, अछाम२ र कैलाली५) जितेको छ । बाँकी ५ मध्ये तीन क्षेत्र (धनुषा४, स्याङ्जा२ र बाजुरा) को नतिजा आउन बाँकी छ । कैलाली२ मा नागरिक उन्मुक्ति र डोटीमा एकीकृत समाजवादीले जितेका छन् । नतिजा आउन बाँकी धनुषा४ मा एमालेका सचिव रघुवीर महासेठ प्रतिस्पर्धामा छन् भने स्याङ्जा२ र बाजुरामा विवादले मतगणना सुरु हुन सकेको छैन । एकीकृत समाजवादीका प्रेम आलेले जितेको डोटीमा अघिल्लो पटक एमालेबाट आलेले नै जितेका थिए । यो निर्वाचनमा एमालेले १ हजारभन्दा बढी तर ५ हजारभन्दा कम मतान्तरले जितेका क्षेत्र २३ वटा छन् । जसमध्ये १४ क्षेत्र (इलाम१, इलाम२, झापा२, धनकुटा, सिरहा३, मकवानपुर२, कास्की१, कास्की२, पर्वत, गुल्मी२, पाल्पा२, रूपन्देही१, रूपन्देही२ र बैतडी) अघिल्लो पटक आफूले जितेकामध्येबाट एमालेले जोगाएको हो । एमालेले माओवादीबाट ५ (सोलुखुम्बु, उदयपुर२, महोत्तरी१, लमजुङ र अर्घाखाँची), कांग्रेसबाट ३ (मोरङ२, सिरहा१ र कपिलवस्तु३) र तत्कालीन संघीय समाजवादी फोरमबाट बारा३ खोस्न सफल भएको हो । सोलुखुम्बुमा एमालेले पहिलो पटक जितेको हो । पहिले माओवादीबाट जितेका टोपबहादुर रायमाझी एमाले प्रवेश गरेर अर्घाखाँचीबाट जित निकाले भने लमजुङमा एमालेका उपमहासचिव पृथ्वीसुब्बा गुरुङले माओवादीका महासचिव देव गुरुङलाई हराए । वाम गठबन्धनसँग एक्लै लडेर करिब ५ हजार मतान्तरले कांग्रेसले जितेको कपिलवस्तु३ पनि अहिले एमालेले फुत्काएको छ । एमालेले ०७४ मा जितेका ८० मध्ये यो निर्वाचनमा २३ क्षेत्रमात्रै जोगाउन सक्यो, ५७ वटा गुमायो । अघिल्लो निर्वाचनमा जित्न नसकेका १९ वटा नयाँ क्षेत्र भने एमालेले अरू दलबाट तानेको छ । एमालेका नयाँ १९ क्षेत्रमध्ये माओवादीले ९, कांग्रेसले ६, तत्कालीन संघीय समाजवादी फोरमले २, राष्ट्रिय जनमोर्चा र तत्कालीन राजपाले एकएक वटा जितेका थिए । अघिल्लो निर्वाचनमा जितेको तर एमालेले अहिले गुमाएका ५७ क्षेत्रमध्ये कांग्रेसले ३५, एकीकृत समाजवादीले ७, राष्ट्रिय स्वतन्त्र पार्टीले ५, राप्रपाले २, नागरिक उन्मुक्तिले १, राष्ट्रिय जनमोर्चाले १ र माओवादीले १ क्षेत्र बाँडेका छन् । फैलियो कांग्रेसकांग्रेसले पाँच वर्षअघिको तुलनामा उल्लेखनीय प्रगति गरेको छ । ०७४ मा शक्तिशाली वाम गठबन्धनसँग एक्लै लड्दा प्रत्यक्षतर्फ २३ सिटमा खुम्चिएको कांग्रेस अहिले अघिल्लो चुनावमा एमालेसँगको गठबन्धनमा रहेका दलहरूलाई समेत मिलाएर चुनावमा गएको थियो । कांग्रेसले अघिल्लो पटक जितेकामध्ये चारवटा क्षेत्रको मतान्तर १ हजारभन्दा कम थियो । तीनवटा (सुनसरी३, उदयपुर१ र बर्दिया१) एमाले तथा एउटा (काठमाडौं१) मा विवेकशील साझा प्रमुख प्रतिस्पर्धी थिए । बर्दिया१ र काठमाडौं१ कांग्रेसले जोगाएको छ भने सुनसरी३ र उदयपुर१ को मतगणना सकिएको छैन । सुनसरीमा कांग्रेसका विजयकुमार गच्छदारलाई एमालेकी भगवती चौधरीले फराकिलो अन्तरमा पछाडि पारेकी छन् । उदयपुरमा परराष्ट्रमन्त्री नारायण खड्कालाई एमालेकै मञ्जुकुमारी चौधरीले पछ्याइरहेकी छन् ।अघिल्लो चुनावमा कांग्रेसले जितेकामध्ये मतान्तर ५ हजारभन्दा कम तर एक हजारभन्दा बढी भएका क्षेत्र १२ थिए । जसमध्ये सातवटामा एमाले निकटतम प्रतिद्वन्द्वी थियो । ती सात क्षेत्रमध्ये तीनवटा (रौतहट४, रसुवा र काठमाडौं४) कांग्रेसले जोगाएको छ । तीनवटा (मोरङ२, सिरहा१ र बारा१) एमालेले र एउटा (काठमाडौं६) राष्ट्रिय स्वतन्त्र पार्टीले जितेको छ । ०७४ मा कांग्रेस उम्मेदवारले ५ हजारभन्दा कम मतान्तरले जितेकामध्ये दुईवटा (काठमाडौं१० र नवलपरासी सुस्ता बर्दघाटपूर्व१) मा माओवादी, दुईवटा (रौतहट२ र कपिलवस्तु३) मा फोरम र एउटा (सर्लाही४) मा राजपाका उम्मेदवार प्रमुख प्रतिस्पर्धी थिए । माओवादी प्रमुख प्रतिस्पर्धी रहेका दुवै क्षेत्र कांग्रेसले जोगाएको छ । फोरम प्रतिस्पर्धी रहेकामध्ये एउटामा स्वतन्त्र उम्मेदवार (रौतहट२) तथा एउटामा एमालेका उम्मेदवार (कपिलवस्तु३) विजयी भएका छन् । तत्कालीन राजपा प्रमुख प्रतिस्पर्धी रहेको सर्लाही४ मा कांग्रेसबाट टिकट नपाएपछि स्वतन्त्र उम्मेदवार बनेका अमरेशकुमार सिंहले चुनाव जितेका छन् ।कांग्रेसले ०७४ मा जितेका २३ क्षेत्रमध्ये ९ वटा मात्र अहिले जोगाउन सक्यो । बचेका १४ क्षेत्रमध्ये एमालेले ६ वटा (मोरङ२, सुनसरी२, सिरहा१, बारा१, रूपन्देही५ र कपिलवस्तु३) कांग्रेसबाट खोस्न सफल भयो । सुनसरी३, सुनसरी४ र उदयपुर१ को नतिजा आइसकेको छैन । स्वतन्त्र उम्मेदवारले सर्लाही४ र रौतहट२, राष्ट्रिय स्वतन्त्र पार्टीले काठमाडौं६, राप्रपाले नवलपरासी बर्दघाट पश्चिम सुस्ता२ र लोसपाले रूपन्देही४ मा जितेका छन् । कांग्रेसले जितेका ५३ क्षेत्रमध्ये आफूले अघिल्लो पटक जितेकाबाट १० वटा जोगाएको छ भने ४३ वटा नयाँ क्षेत्र जितेको छ । जसमध्ये एमालेबाट ३२ वटा, माओवादीबाट ५ वटा, तत्कालीन फोरमबाट ४ वटा र तत्कालीन राजपाबाट दुईवटा प्राप्त गरेको हो । खुम्चिँदै माओवादीशान्ति प्रक्रियामा आएपछि माओवादीले पहिलो पटक ०६४ को संविधानसभा निर्वाचनमा प्रतिस्पर्धा गरेको थियो । प्रत्यक्षतर्फ २४० मध्ये आधा अर्थात् १२० वटामा जित निकालेको माओवादीले त्यसको ६ वर्षपछि भएको संविधानसभाको दोस्रो निर्वाचनमा भने उक्त जितको एक चौथाइ पनि जोगाउन सकेन । ०७० को निर्वाचनमा २६ सिट (करिब ११ प्रतिशत) मा खुम्चियो । त्यसपछि माओवादीले संसदीय निर्वाचनमा पार्टीको अस्तित्व बचाउने उपायका रूपमा गठबन्धन संस्कृतिलाई अंगाल्ने नीति लिएको देखिन्छ ।०७४ मा एमालेसँगको गठबन्धनबाट माओवादीले १६५ सिटमध्ये ३६ वटामा जित निकालेको थियो । हुम्लाबाट स्वतन्त्र रूपमा जितेका छक्कबहादुर लामा प्रवेश गरेपछि माओवादीको प्रत्यक्षतर्फको सिट संख्या ३७ पुगेको थियो । चुनावपछि भएको एमालेसँगको एकीकरण नटिकेपछि माओवादीले यस पटक कांग्रेस, एकीकृत समाजवादी र जनमोर्चासँग गठबन्धन गरेको थियो तर उसले ५ वर्षअघिको भन्दा आधा अर्थात् १७ सिटमा मात्रै जित निकाल्न सक्यो ।माओवादीले जितेका यी १७ क्षेत्र हेर्दा कांग्रेस र एमालेको भन्दा फरक तस्बिर देखिन्छ । माओवादीले जितेका १४ (भोजपुर, मोरङ४, सिन्धुली२, नुवाकोट१, काभ्रे१, सिन्धुपाल्चोक१, बागलुङ२, रुकुम पूर्व, रुकुम पश्चिम, रोल्पा, दाङ२, हुम्ला, कालीकोट र जाजरकोट) वटा पुरानै क्षेत्र हुन् । यस पटक माओवादीले तीनवटा नयाँ क्षेत्र (गोरखा२, सर्लाही२ र खोटाङ) जितेको छ । जसमा गोरखा२ कांग्रेसको समर्थनमा तत्कालीन नयाँ शक्ति पार्टीबाट बाबुराम भट्टराईले जितेको क्षेत्र हो भने सर्लाही२ तत्कालीन राजपाका उम्मेदवार महिन्द्र राय यादवले जितेको क्षेत्र हो । अहिले भट्टराई र यादव दुवै आबद्ध नेपाल समाजवादी पार्टीले माओवादीसँग एकीकरण गर्ने प्रक्रिया सुरु गरेको छ । भट्टराईले छाडेपछि गोरखा२ मा माओवादी अध्यक्ष पुष्पकमल दाहालले जितेका छन् भने सर्लाही२ मा माओवादीकै चुनाव चिह्नबाट यादवले नै जितेका छन् । माओवादीले यो निर्वाचनमा विस्तार गरेको नयाँ क्षेत्र खोटाङ मात्रै हो, जहाँ कांग्रेसको समर्थनमा माओवादीका रामकुमार राईले एमालेका विशाल भट्टराईलाई करिब २६ सय मतान्तरले हराए । माओवादीले अघिल्लो निर्वाचनमा ३६ क्षेत्र जित्दा १ हजारभन्दा कम मतान्तरले जितेको केबल एउटा क्षेत्र (कपिलवस्तु१) थियो । त्यहाँ एमालेको समर्थनमा माओवादीका चक्रपाणि खनालले कांग्रेसका दीपकुमार उपाध्यायलाई हराएका थिए । अहिले कांग्रेसको समर्थनमा खडा भएका खनाललाई एमालेका बलराम अधिकारीले १५ हजारभन्दा बढी मतान्तरले हराएका छन् । माओवादीले ०७४ मा १ हजारभन्दा बढी तर ५ हजारभन्दा कम मतान्तरले जितेका ११ क्षेत्र थिए । तीमध्ये अहिले एमालेले ३ (सोलुखुम्बु, महोत्तरी१ र बाँके१), कांग्रेसले २ (झापा१ र गोरखा१), जसपाले १ (सिरहा२), नागरिक उन्मुक्ति पार्टीले १ (कैलाली३) र राष्ट्रिय स्वतन्त्र पार्टीले १ (ललितपुर३) क्षेत्र जितेका छन् । मोरङ५ मा स्वतन्त्र उम्मेदवार विजयी भएका छन् भने माओवादीले केवल दुई क्षेत्र (काभ्रे१ र कालीकोट) जोगाउन सकेको छ ।माओवादीले ०७४ मा जितेकामध्ये अहिले २३ वटा क्षेत्र गुमाएको छ । तीमध्ये एमालेले ९, कांग्रेसले ४, राप्रपाले २, स्वतन्त्रले ३, जसपाले २ र राष्ट्रिय स्वतन्त्र, एकीकृत समाजवादी र नागरिक उन्मुक्ति पार्टीले एकएक वटा फुत्काएका छन् । मधेसकेन्द्रित दल कमजोर०७४ मा प्रत्यक्षतर्फ १० सिट जितेको तत्कालीन संघीय समाजवादी फोरम विभिन्न पार्टीसँगको एकीकरण र फुटबाट गुज्रँदै अहिले जनता समाजवादी पार्टी (जसपा) बनेको छ । जसपाले अहिले सात क्षेत्र जितेको छ । सातमध्ये तीनवटा जसपाले ०७४ मै जितेका क्षेत्र हुन् । तत्कालीन संघीय समाजवादी फोरमले जितेका १० मध्ये ३ (सप्तरी१, बारा२ र पर्सा१) क्षेत्र मात्रै अहिले जसपाले जितेको छ । बाँकी तीनवटा कांग्रेसले, दुईवटा एमालेले र एकएक वटा राप्रपा र जनमत पार्टीले जितेका छन् । जसपाले यस पटक जितेका सातमध्ये चारवटा नयाँ क्षेत्र हुन् । माओवादीबाट दुई (सिरहा२ र धनुषा१), तत्कालीन राजपाबाट एउटा (सिरहा४) र एमालेबाट एउटा (सुनसरी१) फुत्काएको छ । जनमत पार्टीका सभापति सीके राउतले जसपा अध्यक्ष उपेन्द्र यादवलाई नै सप्तरी२ बाट भारी मतान्तरले पराजित गरेका छन् । प्रतिनिधिसभातर्फ जनमत पार्टी प्रत्यक्षमा यही एउटा क्षेत्रमा सीमित हुन पुगेको छ । सोमबार रातिसम्म सकिएको गणनामा जनमत पार्टी समानुपातिकतर्फ तीन प्रतिशतको थ्रेसहोल्ड नजिकै छ । उसले उक्त थ्रेसहोल्ड पार गरेमा राष्ट्रिय पार्टी त हुने नै छ, समानुपातिकबाट पनि कम्तीमा तीन जना सांसद पठाउनेछ । मधेस प्रदेशसभाका ६४ वटा प्रत्यक्ष सिटमध्ये जनमत पार्टीले ६ वटा जितेको छ । मधेस प्रदेशसभामा सोमबार रातिसम्म करिब १८ लाख मतगणना सकिँदा साढे दुई लाख मत (१४ प्रतिशत) ल्याएर कांग्रेस र एमालेपछि तेस्रो ठूलो दल बनेको छ । प्रदेशसभामा ६ जना प्रत्यक्ष र समानुपातिकबाट पनि करिब त्यति नै संख्यामा सांसद पठाउन सक्ने हैसियत बनाइरहेको जनमत पार्टी प्रदेश सरकार निर्माणमा निर्णायक बन्ने अवस्थामा देखिन्छ ।गत निर्वाचनमा प्रत्यक्षतर्फ ११ सिटसहित प्रतिनिधिसभा प्रवेश गरेको राष्ट्रिय जनता पार्टी पनि विभिन्न एकीकरण र फुटबाट गुज्रँदै अहिले लोकतान्त्रिक समाजवादी पार्टी (लोसपा) बनेको छ । सत्तारूढ गठबन्धनसँग मिसिएर पनि लोसपाले केवल चार सिट (महोत्तरी२, महोत्तरी३, सर्लाही१ र रूपन्देही४) जितेको छ । यी चारमध्ये तीनवटा तत्कालीन राजपा (हालको लोसपा) ले नै जितेका क्षेत्र हुन् भने रूपन्देही४ मात्र लोसपाले कांग्रेसबाट खोसेको हो । राजपाले ०७४ मा जितेका ११ सिटमध्ये यस पटक कांग्रेसले दुई (सप्तरी३ र पर्सा४) र एकीकृत समाजवादीले पनि दुई (रौतहट१ र बारा४) फुत्काएका छन् । बाँकी चार सिट जसपा, एमाले, माओवादी र नागरिक उन्मुक्ति पार्टीले एकएकवटा बाँडेका छन् । जसमा लोसपाबाट जसपाले सिरहा४, एमालेले धनुषा३, माओवादीले सर्लाही२ र नागरिक उन्मुक्तिले कैलाली१ जितेका छन् । सर्लाही२ मा तत्कालीन राजपाबाट जितेका महिन्द्र राय यादव अहिले माओवादी केन्द्रबाट लडेको र कैलाली१ मा तत्कालीन राजपाबाट जितेका रेशम चौधरीकी श्रीमती रञ्जिता श्रेष्ठले नागरिक उन्मुक्ति पार्टीबाट जितेकी छन् । नागरिक उन्मुक्ति पश्चिम तराईको नयाँ शक्तिपश्चिम तराईमा उदाएको नागरिक उन्मुक्ति पार्टीले तीनवटा सिट जितेको छ । तीमध्ये कैलाली१ उक्त पार्टीका संरक्षक (हाल डिल्लीबजार कारागारमा रहेका) रेशम चौधरीले तत्कालीन राजपाबाट जितेको क्षेत्र हो । बाँकीमध्ये एउटा एमालेबाट (कैलाली२) र एउटा माओवादीबाट (कैलाली३) उन्मुक्ति पार्टीले फुत्काएको हो । कैलाली३ मा सुरुमा निर्वाचित भएका माओवादीका गौरीशंकर चौधरी पछि एमाले प्रवेश गरेका थिए, उनी अहिले पनि प्रतिस्पर्धी थिए । त्यस्तै बर्दिया२ पनि घुमाउरो बाटोबाट उन्मुक्ति पार्टीको पोल्टामा पुगेको छ । यसअघि माओवादीले जितेको उक्त क्षेत्रमा अहिले रेशम चौधरीले उम्मेदवारी दिएका थिए । तर, जन्मकैद भुक्तान गर्दै गरेका उनको उम्मेदवारी बदर भएपछि रेशमका बाबु लालवीर चौधरीले स्वतन्त्र उम्मेदवारका रूपमा त्यहाँ जिते निकालेका छन् । उनी नागरिक उन्मुक्ति पार्टीका केन्द्रीय सल्लाहकार छन्, प्राविधिक रूपमा उनी स्वतन्त्र उम्मेदवार बनेका भए पनि उनीसमेत उन्मुक्ति पार्टीको संसदीय दलमा सामेल हुनेछन् ।चुनावको सरप्राइज राष्ट्रिय स्वतन्त्र पार्टी०७९ को निर्वाचनबाट सबैभन्दा लाभ पाएको राष्ट्रिय स्वतन्त्र पार्टीले हो । यसले प्रत्यक्षतर्फबाट प्रतिनिधिसभामा सात जना सांसद पठाउँदै छ भने समानुपातिकबाट त्यसको दोब्बर पठाउन सक्ने सम्भावना देखिन्छ । यो पार्टीबाट जितेका सातमध्ये अघिल्लो पटक एमालेले जितेका ५ (काठमाडौं२, काठमाडौं७, काठमाडौं८, चितवन१ र चितवन२), माओवादीले जितेको १ (ललितपुर३) र कांग्रेसले जितेको १ (काठमाडौं६) क्षेत्र छन् ।राप्रपाअघिल्लो चुनावमा एक क्षेत्र (झापा३) मात्र जितेको पूर्वपञ्चहरूको पार्टी राप्रपा यस पटक जुम्लासमेत गरी सात क्षेत्रमा विस्तार भएको छ । प्रतिनिधिसभाको अघिल्लो कार्यकालमा राप्रपाका एक्ला सांसद राजेन्द्र लिङ्देन पार्टी नेतृत्वमा पुगेपछि राप्रपालाई अभूतपूर्व रूपमा विस्तार गरेका छन् । राप्रपाले माओवादीका २ (चितवन३ र जुम्ला), एमालेका २ (मकवानपुर१ र रूपन्देही३), कांग्रेसको १ (नवलपरासी सुस्ता पश्चिम२) र तत्कालीन फोरमको १ (बाँके२) क्षेत्रमा यस पटक प्रभुत्व जमाएको छ ।एकीकृत समाजवादी पार्टीएमालेबाट फुटेर बनेको एकीकृत समाजवादीले प्रत्यक्षतर्फ १० क्षेत्र जिते पनि समानुपातिकतर्फ उसले तीन प्रतिशतको थ्रेसहोल्ड पार गर्ने सम्भावना सोमबार रातिसम्मको परिणामले देखाएको छैन । थ्रेसहोल्ड पार नभएमा राष्ट्रिय मान्यता प्राप्त पार्टी बन्न सक्दैन । एकीकृत समाजवादीले जितेका १० मध्ये ७ क्षेत्र अघिल्लो पटक एमालेले जितेका (धादिङ१, दाङ१, डोल्पा, दैलेख१, अछाम१, डोटी र बझाङ) हुन् । त्यस्तै माओवादीबाट १ (सल्यान) र तत्कालीन राजपाबाट दुईवटा (बारा४ र रौतहट१) खोस्न सफल भएको हो । २० स्थानमा उम्मेदवारी दिएकामा आफ्नो सांगठनिक आधार कमजोर हुँदाहुँदै पनि १० स्थान (५० प्रतिशत) मा एकीकृत समाजवादीले जित निकाल्यो । त्यसमध्ये कर्णाली र सुदूरपश्चिम प्रदेश दुवैमा उसले शतप्रतिशत (तीनतीन सिट) नतिजा निकालेको छ । राष्ट्रिय जनमोर्चा (पहिले प्यूठान जितेकामा यस पटक बागलुङ१ जितेको) र नेमकिपा (भक्तपुर१) ०७४ र यसपालि दुवै पटक एकएक सिटमा कायम छन् । सोमबार रातिसम्म सुनसरी३, सुनसरी४, उदयपुर१ र धनुषा४ मा मतगणना जारी छ भने दोलखा, स्याङ्जा२ र बाजुरामा विवादका कारण मतगणना सुरु हुन सकेको छैन ।"
विश्वकप प्रसारणमा भद्रगोल,"एल्सन बाँस्तोलाले चाहिँ अतिरिक्त पैसा तिरेपछि पनि गुणस्तरीय सेवा नपाएकाले यसविरुद्ध कदम चाल्नुपर्ने धारणा व्यक्त गरेका छन् । टीभीमा विश्वकपभन्दा बढी नो सिग्नल देखिएको प्रयोगकर्ताको गुनासो छ । अनलाइन भुक्तानीमा पहिलो र दोस्रो दिन केही समस्या भए पनि हाल तिनको समाधान भइसकेको ईसेवाको मूल कम्पनी एफवान सफ्टका प्रमुख कार्यकारी अधिकृत सुवास शर्मा बताउँछन् । पहिलो दिन हामीले सोचेभन्दा धेरैले सब्क्रिप्सन लिनुभयो, उनले भने, त्यसले गर्दा समस्या भयो । दोस्रो दिनचाहिँ टेलिभिजन सेवा प्रदायककै सिस्टममा समस्या आयो । नेट टीभीमा पैसा तिर्नेबित्तिकै स्वतः च्यानल एक्टिभेट हुन्छ । सुबिसुको क्लियर टीभीमा चाहिँ पैसा तिरेपछि कर्मचारीले म्यानुअल्ली एक्टिभेट गर्नुपर्दो रहेछ । थोरै ट्राफिक हुँदा १५२० मिनेटमा एक्टिभेट भइरहेको थियो, ट्राफिक बढ्दा एक्टिभेट गर्न समय लाग्यो । डिसहोममा पनि त्यस्तै समस्या भयो । शर्माका अनुसार भुक्तानी प्रणालीलाई टेलिभिजन सिस्टममा समायोजन (इन्टिग्रेट) गर्न सुरुमा केही समस्या भए पनि हाल त्यसको समाधान भइसकेको छ । सामाजिक सञ्जाल चलाउने र सहरिया वर्गलाई समेत विश्वकप हेर्न असहज भइरहेका बेला ग्रामीण भेगका खेलप्रेमीको हालत कस्तो होला भनी कतिपय प्रयोगकर्ताले चासो व्यक्त गरेका छन् । पहिलेपहिले नेपाल टेलिभिजन, कान्तिपुर, एभिन्युजलगायत टीभीमा निःशुल्क विश्वकप हेरेका कतिपय दर्शक यसपालि कता, के, कसरी हेर्ने भन्नेमा अलमलिएका छन् । मागेजति शुल्क बुझाउँदा पनि गुणस्तरीय सेवा नपाएकोमा अर्काथरी खेलप्रेमी सामाजिक सञ्जालमा निरन्तर गुनासो पोखिरहेका छन् ।नेपालमा विश्वकप प्रसारण अधिकार खरिद गरेको मिडिया हबका प्रमुख सोमप्रसाद धितालले अनलाइन भुक्तानी प्रणाली र वितरक (केबल, एमएसओ, डीटीएच) मा केही समस्या भए पनि चाँडै त्यसको समाधान हुने बताए । अदालती प्रक्रियाले गर्दा बीचमा उल्झन भएकाले समयमै सिस्टम तयार पार्न नसकेको उनको दाबी छ । हामीले अन्तिम घडीमा मात्रै हतारहतार सेटअप गर्न पायौं, वितरकले त्यसलाई आफ्नो सिस्टममा राम्ररी मिलाउन समय पाउनुभएन, उनले भने, पेमेन्ट गेटवेमा एकैचोटि धेरैले अनुरोध पठाउँदा र रिचार्ज गर्दा सिस्टमले काम गर्न समय लगाउने लगायतका केही प्राविधिक समस्या भए । विशेषतः आईपी टीभीहरूमा विश्वकप प्रसारण गतिलो नभएको भन्दै कतिपय प्रयोगकर्ताहरूले भीपीएन प्रयोग गरी वा डोमेन नेम सिस्टम (डीएनएस) परिवर्तन गरेर अनधिकृत साइटबाट प्रतियोगिता हेर्ने गरेका छन् । पाइरेटेड माध्यम प्रयोग हुँदा अन्तर्राष्ट्रिय ब्यान्डविथ बढेको भन्दै इन्टरनेट सेवा प्रदायकले पाइरेटेड माध्यमका डीएनएस ब्लक गर्न थालेको बताएका छन् । पाइरेटेड साइटबाट हेर्दा ३० सेकेन्डदेखि १ मिनेटसम्म ढिलो प्रसारण हुन्छ, एक खेलप्रेमीले भने, टीभीको ब्रोडकास्ट झुर नभएको भए यतातिर लाग्नुपर्दैनथ्यो । पाइरेटेड साइटबाट हेर्दा स्काइ स्पोर्टस्, बेन स्पोर्टस्जस्ता च्यालनका कमेन्टेटरले कमेन्ट्री गरेको सुन्न पाइन्छ । तर हाम्रा प्रिम्याच र पोस्टम्याच सो साह्रै पट्यारलाग्दा छन् । कतिले लिए सब्स्क्रिप्सन ?विश्वकपको प्रत्यक्ष प्रसारण हेर्न हालसम्म कतिले अतिरिक्त शुल्क तिरे भन्नेबारे यकिन तथ्यांक प्राप्त हुन सकेन । टेलिभिजन तथा इन्टरनेट सेवा प्रदायक र मिडिया हब लगायतले फरकफरक तथ्यांक अघि सारेका छन् । मिडिया हबका अनुसार बुधबारसम्म करिब २ लाख जनाले करसमेत ५ सय ६५ रुपैयाँ तिरेर विश्वकप हेर्ने च्यानलका लागि सब्स्क्राइब गरिसकेका छन् । यसबापत ११ करोड रुपैयाँभन्दा बढी आम्दानी भएको देखिन्छ । कम्पनीले १० लाख सेटअप बक्स जोड्ने लक्ष्य लिएको एक जानकारले बताए । उनका अनुसार कम्पनीले विज्ञापनबाट ७० करोड उठाउने लक्ष्य लिएको छ तर अहिलेको आर्थिक स्थितिका कारण ४५ करोडसम्म उठाउन सक्ने उनले बताए ।अधिकार खरिद र प्रचारमा खर्च भएको ३० देखि ३५ करोड रुपैयाँ विज्ञापनबाट उठाउने र सर्वसाधारणबाट आएको पैसा फाइदा गर्ने यिनको लक्ष्य हो, उनले भने । धितालले चाहिँ हालसम्म करिब ४ करोड रुपैयाँ मात्रै विज्ञापनबापत प्राप्त भएको दाबी गरेका छन् । विज्ञापनबाट कुल १० करोड रुपैयाँ आम्दानी गर्ने लक्ष्य भए पनि बढीमा ६ करोड रुपैयाँसम्म मात्रै आम्दानी हुने छाँटकाँट देखिएको उनले बताए । विज्ञापन धेरै कम छ, उनले भने, यद्यपि हामीले पैसा कमाउने उद्देश्यले यो गरेको होइन । विज्ञापनबाट सम्पूर्ण खर्च नउठ्ने भएकाले ग्राहकबाट शुल्क लिनु हाम्रो बाध्यता हो । सन् २०१८ मा फिफासँग सम्झौता गरी कान्तिपुर र नेपाल टेलिभिजनलाई प्रसारण अनुमति दिएर हामीले काम गरेका थियौं । अहिले अधिकार खरिदमै लागत महँगो पर्यो, उनले भने, फिफासँग भारतको भायकमले महँगोमा लियो, भायकमबाट हामीले महँगोमा लिन बाध्य भयौं ।आईपीटीभी सेवा प्रदायक, भायानेट कम्युनिकेसनकी प्रमुख कार्यकारी अधिकृत सेवा पाठकले चाहिँ आईपी टीभीबाट विश्वकप हेर्न करिब ३ लाख ग्राहकले सब्स्क्रिप्सन लिएको बताइन् । विश्वकप हेर्नकै लागि नयाँ ग्राहक बढेका छैनन्, उनले भनिन्, भइरहेकै ग्राहकले अतिरिक्त शुल्क तिरेर सब्स्क्रिप्सन लिइरहनुभएको छ । यसका लागि सुरुको केही समय भुक्तानी प्रणालीमा समस्या भयो तर अहिले कुनै समस्या छैन । पैसा बुझाउनेबित्तिकै खेल हेर्न सकिन्छ । एक पेमेन्ट गेटवेका संस्थापकले भने मंगलबार राति १२ बजेसम्म १ लाख ६ हजार सब्स्क्रिप्सन भएको बताए । ॅमिलेमतोले बिगारेको गुणस्तरनेपालजस्ता आर्थिक रूपले कमजोर देशलाई विश्वकप आयोजक फिफाले एसियन ब्रोडकास्टिङ युनियन (एबीयू) मार्फत राष्ट्रिय मिडियाका लागि सहुलियत दरमा प्रसारण अधिकार दिने चलन भए पनि यसपालि त्यो सुविधा प्राप्त नभएको नेपाल टेलिभिजनका महाप्रबन्धक फूलमान वलले बताए । गत वर्ल्डकपसम्म एभी न्युजले सहजीकरण गरेको थियो तर यसपालि फिफाले हरेक देशलाई अधिकार बेच्नुको साटो क्षेत्रगत रूपमा प्रसारण अधिकार प्रदान गर्यो, उनले भने, एसियाको सबै अधिकार भारतको भायाकमले लियो । भायकमले बढी मूल्य तिर्नेलाई प्रसारण गर्न दिने नीति लियो । एक सरकारी प्रसारण संस्थाको रूपमा हामीले करोडौं मूल्य तिरेर अधिकार किनी हाम्रा ग्राहकबाट पैसा उठाउने गरी व्यावसायिक प्रतिस्पर्धामा जान मिलेन । महाप्रबन्धक वलका अनुसार सुरुमा मिडिया हबले एनटीभीबाटै पेपर भ्यु (पैसा लिएर सेवा दिने) का आधारमा प्रसारण गर्ने र आम्दानी बाँड्ने प्रस्ताव राखेको थियो । तर, आफूहरूले पहिले झैं विज्ञापनमार्फत मात्रै गर्न मिल्ने र शुल्क लिएर सेवा दिन असमर्थ रहेको जवाफ दिएको उनले बताए । पछि अदालतले समेत शुल्क लिन मिल्ने भनेर आदेश दिएपछि आफूहरूले सोअनुरूप गर्न नसकेको उनको भनाइ छ । सामाजिक सञ्जालका कतिपय प्रयोगकर्ताले विश्वकप प्रसारणलाई लिएर नेपालमा सरकार, अदालतलगायत सरोकारवाला सबैको मिलेमतो रहेको उल्लेख गरिरहेका छन् । सबैले नाफामा मात्रै ध्यान दिएर गुणस्तरलाई वास्ता नगरेको तिनको आरोप छ ।वलका अनुसार अघिल्लो पटक मिडिया हबले ६४ लाख रुपैयाँ तिरेर एनटीभीबाट विश्वकप प्रसारण गरेको थियो । त्यसबापत प्रसारणको बेलाको विज्ञापन समय उनीहरूले लिएका थिए । यसपालि फिफा पनि अझै व्यापारिक भएको र अदालतले पनि सःशुल्क देखाउन मिल्छ भनिदिएपछि नेपाल टेलिभिजनले प्रसारण गर्न नसकेको उनको भनाइ छ । हामी अन्तिम समयसम्म पनि फिफा, भायाकम र मिडिया हबसँग सम्पर्कमै थियौं, उनले भने, गरिब देशलाई सहुलियतमा दिनुपर्छ भनेर माग गर्दा एबीयूबाट त्यसो गर्न मिलेन भन्ने खबर आयो । भारतीय कम्पनी भायाकमबाट मिडिया हबले १५ लाख अमेरिकी डलर (करिब २० करोड रुपैयाँ) मा विश्वकप प्रसारण अधिकार खरिद गरेको थियो । साउनभदौतिरै सम्झौता भए पनि कात्तिकमा मात्रै मिडिया हबले विश्वकप हेर्न आफूखुसी अतिरिक्त शुल्क तोकेर पत्रपत्रिकामा विज्ञापन छपाएको जानकारहरू बताउँछन् । अन्तिम समयमा शुल्कबारे विवाद सिर्जना गरी अदालती प्रक्रिया र विवादलाई सार्वजनिक दबाबमार्फत जितेरै जाने रणनीति मिडिया हबले अपनाएको उनीहरूको आरोप छ । समय छँदा त्यसलाई सार्वजनिक बहस वा न्याय निरूपणको प्रक्रियामा नलगेर अन्तिम समयमा उम्किने गरी यो प्रकरण अघि बढेको पनि केहीले गुनासो गरिरहेका छन् ।अतिरिक्त शुल्कलाई लिएर अधिवक्ता किशोर पौडेल र अनुपम भट्टराईले सर्वोच्च अदालतमा रिट दायर गरेका थिए । सर्वोच्चले सुरुमा थप शुल्क लिने निर्णय कार्यान्वयन नगर्न अल्पकालीन अन्तरिम आदेश जारी गरेको थियो पछि उक्त आदेशलाई निरन्तरता दिन अस्वीकार गरेसँगै अतिरिक्त रकम लिन मिल्ने बाटो खुला भएको थियो । यद्यपि, यसको अन्तिम फैसला भने हुन बाँकी नै छ । विगतका संस्करणमा विज्ञापनबाट सम्पूर्ण खर्च उठाउने गरिन्थ्यो, अधिवक्ता पौडेलले भने, राष्ट्रिय प्रसारण नियमावलीको नियम ११ (४) अनुसार सेवा प्रदायकले सर्वसाधारणसँग थप पैसा लिने हो भने सञ्चार तथा सूचना प्रविधि मन्त्रालयले त्यसको मूल्य निर्धारण गर्नुपर्छ । तर, यहाँ त सरकारलाई थाहै नदिई आफूखुसी ५ सय ६५ रुपैयाँ उठाइएको छ । सो शुल्क निर्धारणको आधार के हो ? हाम्रो मूल चासोको विषय यही हो ।फिफाको नियमले चारवटा खेल राष्ट्रिय क्षेत्रफलभित्र सबैभन्दा बढी पहुँच भएको राष्ट्रिय टीभीबाट अनिवार्य प्रसारण गर्नुपर्ने व्यवस्था छ । फिफाले राष्ट्रिय टीभीलाई नै प्रसारण अधिकार दिनुपर्नेमा जोड दिए पनि सबैको मिलेमतोमा निजी मिडियाले आफ्नो मनोमानी गरेको अधिवक्ता पौडेलले बताए । नेपाल टेलिभिजनका पाँचपाँचवटा च्यानलहरू हुँदा पनि त्यसबाट प्रसारण हुन नसक्नु दुःखद भएको उनको भनाइ छ ।"
सुकुम्बासी बस्तीमा युद्धको झल्को,"(काठमाडौं)  चराहरू गुण फर्कन लागेका बेला सोमबार साँझ सविता रनपहेंली घर बाहिर निकालिएका असरल्ल झिटीझाम्टाका माझमा टोलाएर बसिरहेकी थिइन्, १० महिनाकी छोरीका साथ । अब कहाँ जाने ? उनी आफैंलाई सोधेजस्तरी बोलिरहेकी थिइन्, साँझ परिसक्यो, के गर्ने ?थापाथलीस्थित वाग्मती नदी किनारको सुकुम्बासी बस्ती खौरखी टोल मा लस्करै उभिएका १ सय ३६ छाप्रामध्ये सविताको पनि एउटा थियो, जहाँ महानगरको डोजर आउने भएपछि बोक्न सकेजतिका सामानहरू निकाल्न तल्लीन थिए बस्तीवासी । हतारहतार निकालिएका सरसामान र त्यसमाथि भौंतारिइरहेका चिन्ताग्रस्त अनुहार हेर्दा यस्तो लाग्थ्यो, सहरमा बमबारीसहितको हमला भएको छ र मानिसहरू हतारिँदै सुरक्षित स्थानमा कतै जान खोज्दै छन् । हतारमा झिकिएका ओढ्नेओछ्याउने, भाँडाकुँडा र अन्नपातको विरहलाग्दो पसारोले युद्धग्रस्त कुनै क्षेत्रका त्रसित बासिन्दाको झल्को दिन्थ्यो । त्यसमध्येको एउटा सानो छाप्रो अघिल्तिरको रछानमाथि राखिएका आफ्ना सामानसहित १९ वर्षीया सविता उदास अनुहार लिएर त्यसै टोलाइरहेकी थिइन् । यही दिन आउला भन्ने डर उनका ससुरा भक्तबहादुर रनपहेंलीलाई थियो । उनी उच्च रक्तचापका बिरामी छन् । १० वर्षअघि २०६९ वैशाख २६ मा बाबुराम भट्टराई प्रधानमन्त्री हुँदा चलेको डोजरले भक्तबहादुरको सिरीखुरीसहित छाप्रो किचीमिची पारिदिएको थियो । त्यसपछि धेरै महिनासम्म पाटीको बास भएको परिवारले चार नङ्ग्रा खियाएर बल्लतल्ल फेरि छाप्रो जोड्यो । नदी किनारका सुकुम्बासी बस्ती हटाएर पार्कहरू बनाउने योजनाका साथ अधिकारसम्पन्न वाग्मती सभ्यता एकीकृत विकास समिति ले गत कात्तिक २४ मा १० दिनभित्रमा बस्ती तुरुन्त खाली नगरे महानगरको डोजर लगाएर भए पनि उठाउने सूचना जारी गरेपछि बस्तीमा सबको रक्तचाप बढ्यो । बाबुरामको डोजर काण्डपछि उच्च रक्तचापको सिकार भएका भक्तबहादुरको त हृदयाघातले ज्यानै गयो । उनैको किरिया बसेका सासू र पतिले सामानहरू छुन नहुने भएपछि त्यसलाई निकाल्ने जिम्मेवारी सविताको काँधमा आइलाग्यो । आमाजु र अरू आफन्तलाई पनि बोलाएर सविताले थाङ्ना भोटा त निकालिन्, तर जाने ठाउँ कहाँ हो, त्यो भेट्न सकिनन् । पतिवियोगमा डुबेकी सविताकी सासू पवित्रा काजकिरिया गर्ने समय पनि नदिई घर खाली गर्न आएका अधिकारीका व्यवहारले क्षुब्ध छिन् । यो देशमा सरकार छैन कि क्या हो ? उनी भन्छिन्, किरिया बस्न पनि नपाउने ? छोरा २७ वर्षीय मधुरन रनपहेंलीलाई बाबुको शोक मनाउने समय पनि मिलिरहेको छैन । पत्नी र आमासहितको परिवारलाई कसरी सुरक्षित ओत दिने भन्ने पीरले किरियापुत्री बसेको अवस्थामै छटपटाइरहेका थिए । १८ वर्षदेखि हामी यहीं छौं, उनी भन्छन्, एक्कासि आएर लौ निक्ली भनेर हुन्छ ? निक्लेर कहाँ जाने ?सुकुम्बासी टोलका हरेकको प्रश्न यही नै छ । रात पर्न लाग्यो, घर छोड् भन्छन्, सविताकी छिमेकी १७ वर्षीया रोशनी परियार उसैगरी टोलाइरहेकी थिइन्, दुई साना भाइहरू छन्, तिनलाई लिएर म कहाँ जाऊँ ? यही बस्तीमा जन्मिएकी रोशनीका लागि संसार नै यही हो । उनका बाबु कतारमा श्रम गर्छन् । आमा गीताका साथ रोशनी र उनका दुई भाइहरू यहीं बस्छन् । काँकडभिट्टाको यस्तै ऐलानी जमिनमा उनका हजुरबाहजुरआमा बस्छन् । हजुरबा बितेपछि उनकी आमा गीता काँकडभिट्टा गएकी छन् । कक्षा ९ मा पढ्ने रोशनी स्कुल गएका बेला खबर आयो घरमा डोजर चल्ने भयो, सामान निकाल्न आऊ ।पढाइ छाडेर उनी दौडँदै घर आइन् । ओढ्नेओछ्याउने र सकेका केही सामान निकालिन् । तर जाने कहाँ ? यो भने उनलाई सुझिरहेको थिएन । यही अवस्थामा थिए सुकुम्बासी टोलका सबै जना । स्थानीय सरकारले आफूहरूलाई शत्रुलाई भन्दा नराम्रो व्यवहार गरेको उनीहरूको बुझाइ छ । हामीले यो जमिन छोड्दैनौं भनेकै छैनौं, पौरखी टोल विकास समितिका सचिव गोपाल पौडेल भन्छन्, सरकारले हामीलाई कतै न कतै बस्ने व्यवस्था गरिदेओस्, यो ठाउँबाट हामी आफैं निस्कन्छौं । उनका अनुसार बस्तीमा ५२ जिल्लाबाट आएकाको १ सय ३६ घर छन्, जो डेढ दुई दशकदेखि यहाँ बस्दै आएका छन् । झन्डै ९ सय मानिसको यो बस्तीमा स्कुले विद्यार्थी २ सय २५ जना छन् जो प्रहरी र डोजर देख्नेबित्तिकै भयभीत हुने गरेको उनी बताउँछन् । भूमिहीनहरू र पहाडमा थेरथोर जमिन भएका पनि हातमुख जोर्न नसकेकाहरू सहर पसेका र सहरमा काम गरेर खान नदी किनारमा बस्न पुगेका उनको विश्लेषण छ । हामीमध्ये यहाँ कसैको अन्तै घरजग्गा छ भने त्यो छानबिन गर्ने जिम्मा सरकारको हो, पौडेल भन्छन्, को भूमिहीन हो, को होइन भनेर पहिचान गरोस् र हामीलाई बस्ने ठाउँ देओस् सरकारले, यो ठाउँमा बस्नैपर्छ कसैले पनि भनेको छैन । बस्तीमा डोजर आउँछ भनेपछि बिहानैदेखि तनाव थियो । उस्तै परे प्रतिकार गर्ने तर पहिलेझैं डोजर पस्न नदिने तयारीमा उनीहरू लागे । महिला, केटाकेटी, वृद्धवृद्धा सबै नै हातमा लाठो लिएर जम्मा भएका थिए । त्यसमध्ये एक थिए ७० वर्षीय लक्ष्मी यादव, जसका दुई खुट्टा जन्मैदेखि घुँडामुन्तिर थिएनन् । ह्वीलचियरमा दुई छोराका साथ निक्लिएका उनी डोजर छिर्ने बाटोमै तेर्सो परेर बसेका थिए । धनुषाको महेन्द्रनगरमा जन्मेहुर्केका यादव १७ वर्षदेखि पौरखी टोलमा बस्दै आएका छन् । म सडकमै जन्में, सडकमै हुर्कें र मागेर जीवन गुजारें, उनले भने, बूढो हुन लागेपछि बिहा भयो, अनि परिवारलाई राख्न भनेर यहाँ आएँ, यहींबाट सरकारले लखेट्न खोज्छ, कहाँ जानु ?महानगर डोजर लिएर बस्तीका छाप्रा भत्काउन आउने थाहा पाएपछि अधिकांशले भित्रका सामान आफैं बाहिर निकालेका थिए । तर सामान निकाले लैजाने ठाउँको टुंगो थिएन । त्यसैले उनीहरू रोक्न तम्तयार भएर बसे । दिउँसोपख समिति र काठमाडौं महानगरपालिकाको टोली बस्ती खाली गराउन आइपुग्यो । उनीहरूले ढुंगामुढा गरे । लौरोका भरमा टोली लिएर गएको महानगर नगर प्रहरीले ३ वटा डोजर पनि लगेको थियो । त्यो भित्र आउन खोजेपछि बस्तीवासीहरूले ढुंगा हान्न थाले । त्यसले लागेर नगर प्रहरी प्रमुख राजुनाथ पाण्डेसहित ३६ जना घाइते भएको महानगरपालिकाले जनाएको छ । नगर प्रहरी बलको टोली बस्ती पुग्नुअघि नै नेपाल प्रहरीका डीएसपीको कमान्डमा सुरक्षाकर्मीहरू त्यहाँ जम्मा भइसकेका थिए । तर, नगर प्रहरीको टोली आएपछि प्रहरी दोस्रो घेरा बस्यो । महानगरका फुटपाथ खाली गराउन गए जसरी नै प्रस्तुत भएका पाण्डेको टोलीलाई बस्तीबाट भएको प्रतिकारले पछाडि हटायो । त्यसपछि उनीहरूले टायर बालेर प्रदर्शन गर्न थाले । काठमाडौं महानगरपालिकाका प्रमुख बालेन्द्र शाह, गृहमन्त्री बालकृष्ण खाँणविरुद्ध चर्को नाराबाजी गर्दै उनीहरूले आफूहरूलाई बल प्रयोग गरेर हटाउन खोजे, मर्न र मार्न तयार हुने भन्दै नाराबाजी पनि गरे । अधिकारसम्पन्न वाग्मती सभ्यता एकीकृत विकास समितिले गत कात्तिक अन्तिम साता जारी गरेको सूचनामा निर्धारित मितिभित्र बस्ती खाली नगरे बल प्रयोग गरेर पनि हटाइने उल्लेख थियो । प्रतिनिधिसभा र प्रदेशसभा निर्वाचनको मुखैमा बास छाड्न सूचना निकालिएपछि वाग्मती किनारमा बस्दै आएकाहरू आक्रोशित थिए । मंसिर १ मा उनीहरूले सरकारी कदमको विरोधमा काठमाडौंमा र्याली निकाल्दै खबरदारी गरेका थिए । चुनावकै दिन बस्ती खाली गरिसक्नुपर्ने सरकारी सूचना आएसँगै थापाथालीमा रहेको बसोबास क्षेत्रमा दलका उम्मेदवारहरूले अर्को व्यवस्था नभएसम्मका लागि बस्ती खाली गराउन नदिने प्रतिबद्धता व्यक्त गरेका थिए । १७ वर्षदेखि थापाथलीको वाग्मती किनारमा बसोबास गर्दै आएकी पवित्रा राईंगाईं भन्छिन्, चुनावमा बेला उम्मेदवारहरूले अर्को व्यवस्था नभएसम्मका लागि बस्ती खाली गर्न नदिने भनेका थिए । तर कोही पनि आएनन् । समितिको सूचनाबारे आफूहरूले सामाजिक सञ्जालबाट मात्रै थाहा पाएको दाबी उनले गरिन् । उनको ९ जनाको परिवारलाई चाहिने सामान निकाल्न भ्याएकी थिइनन् । महानगरको डोजर आए घर भत्किने र सामान पुरिने चिन्ता उनलाई थियो । अधिकारसम्पन्न वाग्मती सभ्यता एकीकृत विकास समितिले भने वाग्मती करिडोरमा विभिन्न परियोजनाहरू सञ्चालन गरिरहेको छ । त्यस क्रममा सार्वजनिक जमिनबाट अतिक्रमण हटाइएको जनाएको छ । हाल वाग्मती सौन्दर्यकरण परियोजना सञ्चालन भइरहेको समितिका आयोजना प्रमुख सुवास बस्नेतले बताए । तीनकुनेदेखि टेकुसम्म वाग्मती करिडोरको दुवैतर्फ सौन्दर्यकरण चलिरहेको छ, उनले भने, नदीका दुवै किनार क्लियर गरेर दुबो रोप्ने, मर्मतसम्भार गर्ने, पार्क बनाउनेलगायत काम भइरहेका छन् । सौन्दर्यकरण आयोजनाअन्तर्गत घाटको पनि निर्माण भइरहेको छ । यसका लागि करिब ३ अर्ब रुपैयाँ बराबरको परियोजना सञ्चालन भएको उनले जानकारी दिए ।सुकुम्बासी बस्तीलाई पूर्वसूचना गरे पनि खाली नगरेपछि हटाउनका लागि काठमाडौं महानगरपालिकासँग सहयोग मागिएको उनले बताए । सोमबार बस्तीका बासिन्दाले प्रतिकार गरेपछि समिति र महानगरका अधिकारीहरू आगामी कदमका लागि बैठक बसेर थप निर्णय गर्ने उनले बताए । महानगरपालिकाका नगर प्रहरी प्रमुख राजुनाथ पाण्डेले आफूहरूले समितिलाई सहयोग गरेको बताए । उनले भने, हामीले समितिको आग्रहबमोजिम सहयोग गरेको हो । हाम्रा केही साथीहरू सामान्य घाइते हुनुभएको छ । घटनापछि साँझ काठमाडौं महानगरपालिकाले विज्ञप्ति निकाल्दै नगर प्रहरीहरूमाथि सांघातिक आक्रमण भएको र घटनामा संलग्नहरूको पहिचान गरेर महानगरीय प्रहरी परिसर टेकुमा उजुरी दिएको जनाएको छ । कुटपिट र ढुंगामुढाबाट घाइतेमध्ये ३ जनाको नर्भिकको आईसीयूमा र अन्य केहीको वीर अस्पतालमा उपचार भइरहेको छ । घाइतेमध्ये धेरैको टाउकामा चोट छ । यस्तै केहीको चोटमा ७ टाँकासम्म लगाउनुपरेको महानगरद्वारा जारी विज्ञप्तिमा उल्लेख छ ।"
गठबन्धनलाई ४ प्रदेशमा बहुमत,"(काठमाडौं)  प्रदेशसभामा दलीय प्रतिनिधित्वको अवस्था स्पष्ट हुन थालेसँगै सम्भावित सत्ता समीकरणबारे चर्चा सुरु भएको छ । सत्ता गठबन्धनले वाग्मती, गण्डकी, कर्णाली र सुदूरपश्चिम प्रदेशमा सरकार निर्माणका लागि स्पष्ट बहुमत ल्याएको छ । सोमबार रातिसम्मको परिणामअनुसार मधेस र लुम्बिनी प्रदेशमा पहिलोपटक चुनावमा भाग लिएका जनमत पार्टी र नागरिक उन्मुक्ति पार्टी निर्णायक हुने देखिएका छन् । प्रदेश१ मा भने सत्ता गठबन्धन र एमालेराप्रपा गठबन्धनबीच बहुमतका लागि चर्को रस्साकसी छ ।प्रदेश१ मा प्रत्यक्षतर्फ २४ सिट जित्दै एमाले सबैभन्दा ठूलो दल बनेको छ । एमालेले समानुपातिकतर्फ करिब १४ सिट जित्ने देखिएको छ । एमालेसँग चुनावी तालमेल गरेको राप्रपाले प्रत्यक्षमा २ सिट जितेको छ भने समानुपातिकमा ४ सिट पाउने देखिन्छ । यो प्रदेशमा एमालेसँग गठबन्धन गरेको जसपाले प्रत्यक्षतर्फ जित्न नसके पनि समानुपातिकमा कम्तीमा १ सिट पाउनेछ । यस हिसाबले ९३ सदस्यीय प्रदेशसभामा एमाले गठबन्धनलाई बहुमत पुर्याउन २ वा ३ सिटको आवश्यकता पर्नेछ ।प्रत्यक्षतर्फ २७ सिट (कांग्रेस १५, माओवादी केन्द्र ९ र एकीकृत समाजवादी ३) जितेको कांग्रेस नेतृत्वको सत्ता गठबन्धनलाई पनि बहुमत पुग्न मुस्किल छ । सत्ता गठबन्धनले समानुपातिकतर्फ करिब १५ सिट पाउने देखिएको छ । मत गणना जारी रहेको सुनसरी ४ (१) र ४ (२) मा कांग्रेस तथा सुनसरी ३ (२) मा एमाले अगाडि रहेको छ । दुईवटै गठबन्धनलाई समानुपातिकतर्फ १२ सिटको तलमाथि भएको खण्डमा पनि स्पष्ट बहुमत पुग्ने सम्भावना छैन । यस्तो अवस्थामा समानुपातिकतर्फ ११ सिट आउने सम्भावना बोकेका संघीय लोकतान्त्रिक राष्ट्रिय मञ्च र मंगोल नेसनल अर्गनाइजेसन निर्णायक हुन सक्छन् । प्रदेश१ मा एमाले गठबन्धनबाट हिक्मत कार्की मुख्यमन्त्रीका बलियो दाबेदार हुन् । प्रदेशका पूर्वआन्तरिक मामिला तथा कानुनमन्त्री रहेका उनी एमाले स्थायी कमिटी सदस्य हुन् । अध्यक्ष ओलीनिकट भएकाले उनलाई मुख्यमन्त्री हुन सहज छ । एमालेले मुख्यमन्त्रीको उम्मेदवारका रूपमा उनलाई प्रदेशसभामा उठाएको थियो । कांग्रेस नेतृत्वको गठबन्धनबाट भने कांग्रेस केन्द्रीय सदस्यत्रय अमृत अर्याल, प्रदीप सुनुवार, भीम पराजुली र प्रदेश सभापति उद्धव थापा र प्रदेशका आन्तरिक मामिला तथा कानुनमन्त्री केदार कार्की मुख्य दाबेदार हुन् । यीमध्ये थापा समानुपातिकको १ नम्बर सूचीमा छन् भने अन्य तीन जना प्रत्यक्षबाट निर्वाचित भएका हुन् । मुख्यमन्त्रीका दाबेदार रहेका गुरुराज घिमिरे र राजीव कोइराला प्रत्यक्षतर्फ पराजित भएका छन् । कोइराला प्रदेशसभाको अघिल्लो कार्यकालमै मुख्यमन्त्रीका दाबेदार थिए ।िििमधेसमा समानुपातिकतर्फको सिट बाँडफाँट नटुंगिए पनि सीके राउत नेतृत्वको जनमत पार्टी निर्णायक हुने देखिएको छ । प्रत्यक्षतर्फका ६४ सिटमध्ये एमाले १४, कांग्रेस १३, जसपा र लोसपा ८८, जनमत पार्टी ६, माओवादी र एकीकृत समाजवादी ४४ स्थानमा विजयी भएका छन् । विभिन्न दलबाट बागी उठेका ६ जनाले स्वतन्त्र रूपमा जितेका छन् । मतगणना जारी रहेको धनुषा ४ (२) मा एमालेले अग्रता लिइरहेको छ । प्रत्यक्षतर्फ २९ सिट जितेको सत्ता गठबन्धनले समानुपातिकतर्फ करिब २० सिट ल्याउने आकलन गरिएको छ । प्रत्यक्षतर्फ २२ सिट जितेको एमालेराजपाराप्रपा गठबन्धनले समानुपातिकमा १९ सिट पाउने अनुमान छ । त्यसैगरी प्रत्यक्षतर्फ ६ सिट जितेको जनमत पार्टीले समानुपतिकमा करिब ४ सिट पाउने देखिन्छ । यसरी हेर्दा प्रदेशसभाको सत्ता समीकरणको अंक गणित मिलाउन जनमत पार्टीको सिट संख्या निर्णायक देखिन्छ । जनमत पार्टी जता ढल्किन्छ, त्यसकै सरकार बन्ने सम्भावना छ, जनमत पार्टीबिना कुनै पनि गठबन्धनको बहुमत पुग्ने देखिँदैन, मधेस मामिला विश्लेषक चन्द्रकिशोर भन्छन् । यसबाहेक विभिन्न दलबाट बागी उठेर जितेका स्वतन्त्र ६ सांसद पनि मधेसको सत्ता समीकरणमा निर्णायक हुन सक्छन् । दलले टिकट नदिएपछि बागी बनेका उनीहरू आफ्नै दलतिरै ढल्किने सम्भावना पनि छ । सत्ता गठबन्धनको सरकार बन्ने अवस्था आएमा कांग्रेसका प्रदेश सभापति कृष्णप्रसाद यादव प्रमुख दाबेदार हुन् । संविधानसभाका पूर्वसभासदसमेत रहेका यादव रौतहट१ (२) बाट निर्वाचित भएका हुन् । निर्वाचनको बेला एकीकृत समाजवादीका अध्यक्ष माधवकुमार नेपालले पनि उनलाई मुख्यमन्त्रीका उम्मेदवार भन्दै चिनाएका थिए । यसबाहेक प्रदेशका पूर्वमन्त्री रामसरोज यादव र पर्सा कांग्रेसका सभापति जनार्दनसिंह क्षेत्री पनि मुख्यमन्त्रीका आकांक्षी हुन् । एमालेराजपा गठबन्धन सरकार बन्ने अवस्था आएमा हालका मुख्यमन्त्री लालबाबु राउत नै बलियो दाबेदार हुन् । राजपाबाट मुख्यमन्त्रीको दाबेदार मानिएका पूर्वमन्त्रीद्वय विजय यादव र शैलेन्द्र साह तथा पूर्वमुख्य न्यायाधिवक्ता दीपेन्द्र झा निर्वाचनमा पराजित भएपछि राउतका लागि बाटो सहज भएको चन्द्रकिशोरको भनाइ छ ।िििवाग्मतीमा सत्ता गठबन्धनको बहुमत पुग्ने देखिएको छ । प्रत्यक्षतर्फका ६६ सिटमध्ये कांग्रेसले २४, माओवादीले १४, एकीकृत समाजवादीले ५ सिट जितेका छन् । अर्कोतर्फ एमालेले १२, राप्रपाले ७ सिट जितेका छन् । नेमकिपा र हाम्रो नेपाली पार्टीले ११ सिट जितेका छन् । दोलखाका दुई प्रदेशसभाको मत परिणाम आइसकेको छैन । सत्ता गठबन्धनलाई सरकार बनाउन समानुपातिकबाट १२ सिट ल्याए पुग्छ, जबकि समानुपतिकका ४४ सिटबाट सत्ता गठबन्धनले आवश्यक सिट सहजै ल्याउन सक्छ ।सत्ता गठबन्धनभित्र मुख्यमन्त्रीका लागि रस्साकसी भने हुनेछ । कांग्रेसबाट वाग्मती प्रदेश सभापति एवं पूर्वराज्यमन्त्री इन्द्र बानियाँ प्रमुख दाबेदार हुन् । प्रदेशसभाको अघिल्लो कार्यकालको अन्तिमतिर सत्ता गठबन्धनबीच मुख्यमन्त्री दिने लिखित सहमति भए पनि उनी वञ्चित भएका थिए । प्रदेशको सबैभन्दा ठूलो दलको नेता भएकाले पनि उनको दाबी स्वाभाविक रूपमा बलियो देखिनेछ । सत्ता गठबन्धनभित्रै माओवादीबाट हालका आर्थिक मामिला तथा योजनामन्त्री शालिकराम जम्मकट्टेल प्रमुख दाबेदार हुन् । धादिङ१ बाट प्रतिनिधिसभा सदस्य उम्मेदवार हुन खोजिरहेका उनी उक्त क्षेत्र एकीकृत समाजवादीको भागमा परेपछि मुख्यमन्त्री बन्ने आकांक्षासहित प्रदेशसभामा लडेका थिए । एमालेबाट जगनाथ थपलियालाई मुख्यमन्त्रीको उम्मेदवारका रुपमा हेरिएको छ । उनी चितवन१ (१) बाट निर्वाचित भएका छन् । एमालेबाट मुख्यमन्त्रीका दाबेदार मानिएका रामेश्वर फुयाँल र सानुकुमार श्रेष्ठ पराजित भएका छन् ।िििगण्डकीमा कांग्रेस नेतृत्वको सत्ता गठबन्धनले स्पष्ट बहुमत ल्याउने देखिएको छ । कुल ६० सदस्यीय प्रदेशसभामा सरकार निर्माणका लागि कम्तीमा ३१ सिट ल्याउनुपर्छ । सत्ता गठबन्धनले प्रत्यक्षतर्फका ३६ सिटमध्ये २१ सिट (कांग्रेस १६ र माओवादी ५) जितेको छ । समानुपातिकका २४ सिटमध्ये यी दुई दलले करिब १३ सिट ल्याउने प्रक्षेपण गरिएको छ । अर्कोतर्फ एमालेले १२ सिट जितेको छ भने समानुपातिकमा ११ सिट पाउने अनुमान छ । मनाङ (२) बाट राजीव गुरुङ स्वतन्त्रबाट जितेका छन् भने स्याङ्जाको दुईवटा प्रदेशसभाको परिणाम आएको छैन । यसरी हेर्दा गण्डकी प्रदेशमा सत्ता गठबन्धनले सहजै बहुमत ल्याउनेछ । गण्डकीमा हालको सत्ता गठबन्धनको सरकार बन्ने अवस्था भएमा कांग्रेसका सुरेन्द्र पाण्डे प्रमुख दाबेदार हुन् । उनी गोरखा२ (२) बाट निर्वाचित भएका छन् । गोरखा२ बाट प्रतिनिधिसभामा जान खोजिरहेका उनलाई सत्ता गठबन्धनले मुख्यमन्त्रीको आश्वासन दिएर त्यहाँ माओवादी अध्यक्ष पुष्पकमल दाहाललाई टिकट दिएको थियो । मुख्यमन्त्रीका आकांक्षी रहेका गण्डकी प्रदेश सभापति शुक्रराज शर्माको नाम समानुपातिकमा रहे पनि उनी सांसद हुनेनहुने निश्चित छैन । पार्टीले निर्णय गरेको अवस्थामा जिम्मेवारी सम्हाल्न तयार छु, तर यसका लागि अहिलेको सत्ता गठबन्धनलाई थप मजबुत बनाउनुपर्नेछ, पाण्डेले भने । एमालेबाट पूर्वगृहमन्त्री खगराज अधिकारी मुख्यमन्त्रीका दाबेदार हुन् । उनी मुख्यमन्त्रीको आकांक्षा बोकेर प्रदेशसभामा चुनाव लडेका थिए । गण्डकीमा माओवादी केन्द्रले सरकारको नेतृत्व गर्ने अवस्था आएमा तनहुँ१ (२) बाट निर्वाचित हरिबहादुर चुमान मुख्यमन्त्री बन्नेछन् ।िििलुम्बिनीमा सरकार बनाउने गरी कुनै पनि दलको बहुमत पुगेको छैन । प्रत्यक्षतर्फका ५२ सिटमध्ये सत्ता गठबन्धनले २३ (कांग्रेस १७, माओवादी केन्द्र ५ र लोसपा १) सिट जितेको छ । एमाले नेतृत्वको गठबन्धनले पनि २३ (एमाले १८, जसपा ३ र राप्रपा २) सिट जितेको छ । त्यसैगरी नागरिक उन्मुक्ति पार्टीबाट २, जनमत पार्टीबाट १ र स्वतन्त्रबाट ३ जना चुनिएका छन् । सत्ता गठबन्धन र एमाले गठबन्धन दुवैलाई सरकार निर्माणका लागि समानुपातिकमा कम्तीमा २१ सिट ल्याउनुपर्नेछ । समानुपातिकका ३५ सिटमध्येबाट दुईवटै गठबन्धनलाई आवश्यक संख्या (२१ सिट) पाउन मुस्किल हुने देखिन्छ । यस्तो अवस्थामा नागरिक उन्मुक्ति पार्टी र जनमत पार्टी निर्णायक हुने अवस्था आउन सक्छ । समानुपातिकको सिट बाँडफाँट हुन बाँकी रहे पनि उन्मुक्तिले २ र जनमतले १ सिट पाउने आकलन गरिएको छ । स्वतन्त्र सांसदहरू तीनै जना दीपेन्द्र पुन, सुरुल पुन र खड्ग बस्नेत माओवादी केन्द्रबाट बागी उठेका हुन् । सरकार निर्माणका क्रममा उनीहरूको भूमिका पनि केही हदसम्म निर्णायक हुने देखिएको छ ।सत्ता गठबन्धनले सरकार बनाउने अवस्था आएमा दाङ३ (१) बाट निर्वाचित डिल्लीबहादुर चौधरी मुख्यमन्त्रीका प्रमुख दाबेदार हुनेछन् । त्यसैगरी रूपन्देही१ (२) बाट निर्वाचित अब्दुल रज्जाक गद्दी र दाङ२ (१) बाट निर्वाचित राजु खनाल पनि कांग्रेसबाट मुख्यमन्त्रीका दाबेदार हुन् । चौधरी हालका सहरी विकासमन्त्री हुन् भने रज्जाक संघीय सरकारका पूर्वराज्यमन्त्री हुन् । मुख्यमन्त्रीको दाबीसहित रोल्पा (२) बाट निर्वाचन लडेका कांग्रेसका लुम्बिनी प्रदेश सभापति अमरसिंह पुन पराजित भएका छन् । एमालेबाट पार्टीको पोलिटब्युरो सदस्य लीला गिरी मुख्यमन्त्रीको प्रमुख दाबेदार हुन् । उनी प्रदेश सरकारका पूर्ववन तथा वातावरणमन्त्री हुन् । एमालेबाट भोजप्रसाद श्रेष्ठ, विष्णु पन्थी र भूमिश्वर ढकाल पनि आकांक्षी छन् । माओवादीबाट भने पोलिटब्युरो सदस्य जोखबहादुर महरा मुख्यमन्त्रीको बलियो दाबेदार हुन् । लामो समय अध्यक्ष पुष्पकमल दाहालको सचिवालयमा बसेका उनले निर्वाचनका बेला मुख्यमन्त्रीको उम्मेदवारका रूपमा प्रचार गरेका थिए । उनी रोल्पा१ बाट निर्वाचित भएका हुन् । माओवादीबाट मुख्यमन्त्रीका आकांक्षी पूर्वसामाजिक विकासमन्त्री सुदर्शन बराल गुल्मी१ (१) मा पराजित भएपछि महराका लागि सहज भएको छ ।िििकर्णालीमा सत्ता गठबन्धनको स्पष्ट बहुमत पुगेको छ । प्रत्यक्षतर्फका २४ सिटमध्ये कांग्रेस र माओवादीले ९९ सिटमा जितेका छन् । एमालेले ५ सिट र एउटामा स्वतन्त्र उम्मेदवारले जितेका छन् । ४० सदस्यीय प्रदेशसभामा सत्ता गठबन्धनलाई सरकार निर्माणका लागि समानुपातिकबाट ३ सिट भए पुग्छ । तर सत्ता गठबन्धनले समानुपातिकको करिब १० सिट (कांग्रेस ५, माओवादी केन्द्र ४ र एकीकृत समाजवादी १) पाउने अनुमान गरिएको छ । समानुपातिकका १६ सिटमध्ये एमालेले ५ र राप्रपाले १ सिट पाउने सम्भावना देखिन्छ । सत्ता गठबन्धन कायमै रहेमा मुख्यमन्त्रीका लागि कांग्रेस र माओवादी केन्द्रबीच रस्साकसी हुने देखिन्छ । कांग्रेसबाट हालका मुख्यमन्त्री जीवनबहादुर शाही दोहोरिन चाहन्छन् । २०७४ को निर्वाचनमा कर्णालीमा प्रत्यक्षबाट एकमात्र सिट जितेका उनी माओवादी र एकीकृत समाजवादीको समर्थनमा मुख्यमन्त्री बनेका हुन् । पार्टीले प्रतिनिधिसभामा चुनाव लडाउन खोजे पनि उनी पुनः मुख्यमन्त्री बन्ने आकांक्षासहित प्रदेशसभामै चुनाव लडेका थिए । प्रदेशसभाको सबैभन्दा ठूलो दल बन्ने भएकाले पनि मुख्यमन्त्रीको निरन्तरतालाई स्वाभाविक रूपमा दाबी गर्नेछन् । माओवादीबाट प्रदेशका पूर्वआर्थिक मामिला तथा योजनामन्त्री विन्दमान विष्ट र रुकुम पश्चिमका पूर्वजिसस संयोजक राजकुमार शर्मा प्रमुख दाबेदार हुन् । माओवादीको प्रदेशभित्रको शक्ति संघर्षमा विष्ट शक्तिबहादुर बस्नेत र शर्मा जनार्दन शर्मानिकट हुन् । माओवादी केन्द्रले मुख्यमन्त्री पाउने अवस्था भएमा यी दुई नेताको बलले काम गर्नेछ, माओवादीका एक नेताले भने ।िििसुदूरपश्चिममा पनि सत्ता गठबन्धन सहज बहुमतमा पुगेको छ । प्रत्यक्षतर्फका ३२ सिटमध्ये सत्ता गठबन्धनले २० सिट (कांग्रेस ११, माओवादी ८ र एकीकृत समाजवादी २) जितेको छ । नागरिक उन्मुक्ति पार्टीले ५, एमालेले ३ र स्वतन्त्रले १ सिट जितेका छन् । डडेलधुरा (२) बाट स्वतन्त्र जित्ने ताराप्रसाद जोशी एकीकृत समाजवादीका बागी हुन् । गठबन्धनलाई सरकार निर्माणका लागि समानुपातिकबाट ८ सिट भए पुग्छ, जुन संख्या सहजै ल्याउन सक्ने देखिएको छ । सुदूरपश्चिम सत्ता गठबन्धनले सरकार निर्माण गर्ने अवस्था भएमा माओवादीका खगराज भट्ट प्रमुख दाबेदार हुन् । पार्टीका प्रदेश इन्चार्ज रहेका उनलाई सत्ता गठबन्धनले मुख्यमन्त्री बनाउने आश्वासनसहित डडेलधुरा (१) बाट प्रदेशसभाको टिकट दिएको थियो । सत्ता गठबन्धनबाटै कांग्रेसका बहादुरसिंह लामा पनि मुख्यमन्त्रीका आकांक्षी रहेका छन् । संविधानसभाका सदस्यसमेत रहेका उनी कांग्रेसका कञ्चनपुर जिल्ला सभापति हुन् । कांग्रेसबाट मुख्यमन्त्रीका आकांक्षी रणबहादुर रावल र गोपाल बोहरा पराजित भएका छन् ।एमालेबाट प्रत्यक्षतर्फ जितेका तीनै जना (सूर्य नेपाल, चक्र मल्ल र वीरबहादुर मल्ल) संसदीय राजनीतिमा नयाँ अनुहार हुन् । यीमध्ये बैतडीका जिल्ला अध्यक्ष नेपाललाई मुख्यमन्त्रीको उम्मेदवारका रूपमा हेरिएको छ । प्रदेशहरूमा सत्ता समीकरणको जोडघटाउ सुरु भए पनि त्यसको दिशानिर्देशन भने केन्द्रमा बन्ने राजनीतिक समीकरणले तय गर्नेछ । हालको सत्ता गठबन्धन कायमै रहेमा वाग्मती, गण्डकी, कर्णाली र सुदूरपश्चिम प्रदेशमा सत्ता गठबन्धनले सरकार चलाउनेछ । सत्ता गठबन्धन कायम हुन नसकेमा सातवटै प्रदेशमा सरकार निर्माणका लागि रोचक प्रतिस्पर्धा हुनेछ । (प्रदेश ब्युरोहरूको सहयोगमा)"
समानुपातिक मतगणनामा ढिलाइ,"काठमाडौं (कास) प्रतिनिधिसभा र प्रदेशसभा प्रत्यक्षतर्फको मतगणना सकेर नतिजा आइसक्दा पनि निर्वाचन अधिकृतको कार्यालयका कर्मचारीले समानुपातिकको मतगणनामा ढिलाइ गरिरहेका छन् । आयोगका अनुसार प्रत्यक्षतर्फको अन्तिम मतपरिणाम आइसकेको पाँचथर, सप्तरी, सिरहा, सर्लाही, महोत्तरी, काभ्रेपलाञ्चोक र बर्दियामा अझै समानुपातिकको मतगणना सकिएको छैन । १ करोड ९ लाख मत खसेको अनुमान गरिए पनि आयोगका अनुसार सोमबार साँझसम्म ९४ लाख ६२ हजार मतमात्रै गणना भएको छ । सबैभन्दा बढी एमालेले २६ लाखको हाराहारीमा मत पाएको छ । दोस्रो मत पाउनेमा कांग्रेस छ । माओवादी तेस्रो र राष्ट्रिय स्वतन्त्र पार्टीले पाएको मत चौथो स्थानमा छ । प्रमुख निर्वाचन आयुक्त दिनेश थपलियाले सोमबारसम्म अन्तिम मतगणना सक्ने बताए पनि प्रत्यक्षको परिणाम आइसकेका सात जिल्लामा समानुपातिकको परिणाम आउन नसकेको हो । आयोगले प्रत्यक्ष र समानुपातिकको मतपत्र एकैपटक गणना गर्न दिएको निर्देशन बेवास्ता गरेर ती सात जिल्लाका मुख्य निर्वाचन अधिकृत र निर्वाचन अधिकृतले प्रत्यक्षको अगाडि नै गणना गरेको पाइएको हो । प्रत्यक्षको मतपत्र समानुपातिकको मतपेटिकामा समेत परेको हुनसक्ने भन्दै आयोगले दुवै मतपत्र एकैपटक गणना गर्न निर्देशन दिएको थियो । निर्वाचन आयोगको वेबसाइटमा राखिएको तथ्यांकअनुसार एकै दिन २० लाखसम्म मतगणना भएको देखिन्छ तर सोमबार करिब ३ लाख मतमात्रै गणना भएको छ ।जनशक्ति व्यवस्थापन निर्देशिकाअनुसार प्रत्येक मतगणना टोलीले एक सिफ्टमा प्रतिनिधिसभा समानुपातिकतर्फ कम्तीमा एक हजार पाँच सय थान मतपत्र र प्रदेशसभा समानुपातिक निर्वाचन प्रणालीतर्फ कम्तीमा दुई हजार थान मतपत्र गन्नुपर्ने हुन्छ । आर्थिक लाभ लिनकै लागि एक सिफ्टमा २३ सय मतपत्र गनेर एक सिफ्टको कागज बनाउँदै दिन लम्ब्याउने गरेको गुनासो आएका छन्, निर्वाचन आयोगका एक अधिकारीले भने, मतगणनामा विवाद भएको छैन तर गणना थोरै भएको देखिन्छ । यसले भत्ताकै लागि गणनामा ढिलाइ भएको प्रस्ट हुन्छ । उदयपुर, धनुषा र सुनसरीको मात्रै प्रत्यक्षको नतिजा आउन बाँकी छ । बाजुरा, स्याङजा र दोलखाको मतगणना हुन सकेकै छ्रैन । यसमध्ये दोलखाको १० वटा मतदान केन्द्रमा आयोगले पुनः मतदान गर्ने निर्णय गरिसकेको छ ।"
ओटुटोलको बसुधारा जेनेभामा,काठमाडौं (कास) अनुमानित आधा शताब्दीअघि चोरिएको मानिने बसुधारा देवीको काष्ठमूर्ति स्विट्जरल्यान्डको जेनेभास्थित एक निजी कलासंग्रहमा लिलामीमा राखेको पाइएको छ । चोरिएका वा हराएका नेपाली सम्पदाको पहिचानमा जुटेको लस्ट आर्टस् अफ नेपाल अभियानका अनुसार काठमाडौंमा ओटुटोलस्थित पिन्छे बहामा रहेको गुम्बाबाट उक्त सम्पदा हराएको थियो । बिक्रीमा राखिएको क्याटलगमा मातृका नाम दिएर ज्युरिजको कोलर अक्सनमा यो सम्पदा बिक्रीमा राखिएको छ । सत्रौं शताब्दीको सिर्जना मानिने यो सम्पदाका बारेमा कलाविद् मेरी सेर्फेड स्लसरले सन् ७० को दशकमा लिएको तस्बिर नेपाल मन्डलाअ कल्चरल स्टडी अफ द काठमाडौं भ्याली (१९८२) पुस्तकमा प्रकाशित छ ।
अवैध कलेज खोलेर करोडौं असुली,"(काठमाडौं)  भक्तपुरको सूर्यविनायक१ स्थित घतालेमा सुवाल इन्टरनेसनल कलेजले नियामक निकायको अनुमति र सम्बन्धनबिनै सयौं विद्यार्थी भर्ना गर्दै करोडौं शुल्क असुलेको भेटिएको छ । कलेजले नर्सिङ, फार्मेसी र एचएमा २ सय ७० विद्यार्थी भर्ना गरेर शुल्क उठाएको हो । इन्जिनियरिङलगायत अरू दर्जनौं विषयमा पनि विद्यार्थी भर्नाका लागि कलेजले सार्वजनिक सूचना निकालेको छ । शिक्षा मन्त्रालय, विश्वविद्यालय, सीटीईभीटीलगायत कुनै पनि निकायलाई जानकारी नदिई खोलिएको सुवाल कलेजले ७५ हजार रुपैयाँका दरले भर्ना शुल्क उठाएको अभिभावकको भनाइ छ । पढाइ शुल्क भने ३ लाख ५० हजारका दरले लिने सञ्चालकको तयारी छ । कलेजमा भर्ना भएका विद्यार्थीमध्ये अधिकांश कर्णाली र सुदूरपश्चिमका छन् । नर्सिङ, फार्मेसी र एचए पठनपाठनका लागि सीटीईभीटीले मात्रै सम्बन्धन दिने गरेको छ । तर उक्त कलेजलाई सम्बन्धन नदिइएको सीटीईभीटीका प्रवक्ता विनोद बडालले जानकारी दिए । त्यस कलेजले विभिन्न बिषयमा भर्नाका लागि पटकपटक आह्वान गरेको सूचना देखिरहेका छौं, हामीलाई कसैले उजुरी दिएको छैन, उनले भने, त्यो कलेज नक्कली हो भन्ने आशंकामा अनुसन्धान गरिरहेका छौं । अवैध कलेज सञ्चालनका विषयमा प्रहरीको केन्द्रीय अनुसन्धान ब्युरो (सीआईबी) ले शिक्षा मन्त्रालय र सीटीईभीटीसँग सोधीखोजी गरिरहेको छ । कलेजले अनुमति नलिएको जवाफ सीआईबीलाई दिएर सीटीईभीटी र मन्त्रालय चुपचाप बसेका छन् । शिक्षा मन्त्रालयका प्रवक्ता दीपक शर्माका अनुसार नर्सिङ, एचए, फार्मेसी पठनपाठनका लागि सीटीईभीटीले मात्रै सम्बन्धन दिन सक्ने भए पनि चिकित्सा शिक्षा आयोग र मन्त्रालयको सहमति चाहिन्छ । सुवाल कलेजको विषयमा मन्त्रालयलाई कुनै जानकारी छैन, उनले भने, सम्बन्धनबिनै कलेज खोलेर विद्यार्थी भर्ना गरेको भए ठगी हुन्छ । त्यसमा प्रहरी प्रशासनले कारबाही अघि बढाउने हो । कलेजका प्रिन्सिपल प्रकाश सुवालले अमेरिकाबाट सम्बन्धन पाएको र त्रिभुवन विश्वविद्यालयबाट सम्बन्धन लिने प्रक्रिया रहेको आश्वासन आफूहरूलाई दिएको एक अभिभावकले बताए । कलेजमा नर्सिङमा १ सय ५०, फार्मेसी र एचएमा ६०६० विद्यार्थी छन् । एक दिदीले भक्तपुरमा नयाँ कलेज खुलेको छ भनेर ल्याउनुभयो, जुम्लाबाट आएकी एक छात्राले थपिन्, अमेरिकी कम्पनीबाट अनुमति लिएको र पढाइपछि अमेरिका जान पाइने भन्नुभयो । २३ वटा सिट मात्रै खाली छ भनेकाले हतारहतार गरेर भर्ना भएँ । आफूलाई नर्सिङमा ४० जनाको मात्र सिट भएको बताइए पनि १ सय ५० जना भर्ना भइसकेको उनले सुनाइन् । प्रकाश सुवालको व्यक्तिगत बैंक खातामा ७५ हजार रुपैयाँ शुल्क जम्मा गरेर आफू भर्ना भएको ती छात्राले सुनाइन् । प्रवेश परीक्षा नै लिएनन्, उनले भनिन् । नर्सिङ, एचए, फार्मेसीलगायत विषयमा भर्नाका लागि सीटीईभीटीले एकीकृत प्रवेश परीक्षा सञ्चालन गर्ने व्यवस्था छ । एकीकृत प्रवेश परीक्षा उत्तीर्ण भए मात्र मेरिटका आधारमा भर्ना हुन पाइन्छ । सीटीईभीटीले २०७२ यता निजी कलेजलाई सम्बन्धन दिएको छैन । मन्त्रालयले पनि विदेशी सम्बन्धनमा कलेज खोल्न २०७४ देखि नै रोक लगाएको छ ।चिकित्सा शिक्षा ऐनका अनुसार नर्सिङ पठनपाठन गराउन एक सय बेडको आफ्नै अस्पताल र एचए अध्यापन गराउन पनि अस्पताल चाहिन्छ । प्रयोगात्मक अभ्यास गर्न अस्पताल खोई भन्दा अस्पताल बन्दै छ भन्नुभएको छ, एक छात्राले भनिन्, अर्को अस्पतालसँग पनि कुरा भइरहेको छ, तिमीहरूले प्राक्टिकल गर्न पाए भएन भन्नुभएको छ । कलेजले गत कात्तिक २० देखि कक्षा सञ्चालन गरेको हो । कक्षामा दिनदिनै नयाँनयाँ अध्यापक आउने गरेको एचएकी एक छात्राले बताइन् । पढाउन आउने सबैले आफू डाक्टर हो भनेर परिचय गर्नुहुन्छ, डाक्टर हो कि होइन, थाहा छैन, उनले भनिन्, कक्षामा विद्यार्थी थपिइरहेका छन् ।सुवाल कलेजले इन्जिनियरिङका १२ विषयमा पनि गत साता भर्ना आह्वान गरेको छ । यी विषय अध्यापन गराउन पनि अनुमति लिएको देखिँदैन । कलेजको वेबसाइटमा डिप्लोमा तहमा इन्जिनियरिङ, स्वास्थ्य, होटल म्यानेजमेन्ट, कम्प्युटर साइन्स, स्नातक तहमा बीबीएस, कानुन, पत्रकारिता, कृषि, वनविज्ञानलगायत ३० भन्दा बढी विषय पढाइ हुने उल्लेख छ । मेडिकलतर्फ एमबीबीएस, बीडीएसलगायत विषय पढाइ हुने दाबी पनि कलेजले गरेको छ । प्रिन्सिपल सुवालले नर्सिङ, एचए, फार्मेसीमा पढाइ सुरु भइसकेको र एमबीबीएसलगायत मेडिकलका विषय र इन्जिनियरिङको स्नातक तहमा भर्ना खोलिएको बताए । अमेरिकाका विभिन्न विश्वविद्यालयबाट सम्बन्धन पाएको उनको दाबी छ । अमेरिकाका कोलोराडो, क्यार्लिफोनिया, वासिङ्टन विश्वविद्यालयको सम्बन्धन पाएका छौं, उनले भने, यी विश्वविद्यालय त्रिविको समकक्षता सूचीमा छन् । नर्सिङ, एचए, फार्मेसीलगायत विषय त्रिविबाट फेज आउट भएको वर्षौं भइसकेको छ । मेडिकल विधालाई पनि २०७५ सालमा चिकित्सा शिक्षा ऐन जारी भएपछि चिकित्सा शिक्षा आयोगले नियमन गर्छ । ऐनअनुसार विदेश पढ्न जाने विद्यार्थीले पनि आयोगको एकीकृत प्रवेश परीक्षा दिनुपर्छ । एमबीबीएस अध्यापन गराउन आफ्नै ३ सय शय्याको अस्पताल चाहिन्छ । केन्द्रका प्रमुख पारसनाथ यादवले शिक्षा मन्त्रालयको अनुमतिबिना शैक्षिक कार्यक्रम सञ्चालन गर्ने कुनै पनि विदेशी शिक्षण संस्थालाई त्रिविले समकक्षता दिन नमिल्ने बताए । मन्त्रालयले स्वीकृति दिएपछि मात्रै हामीलाई पत्र आउँछ, त्यसैका आधारमा कलेजको अनुगमन गरेर सूचीकृत गर्छौं, उनले भने, पहिले त्रिविमा सूचीकृत हुने भन्ने हुँदैन, पहिले मन्त्रालयले अनुमति दिने अनि मात्र त्रिविमा जानकारी हुने हो । स्नातक तहभन्दा तल्लो कक्षामा समकक्षता दिने प्रावधान छैन ।"
विवाहोत्सव,"रामजानकी विवाह महोत्सवको अवसरमा सोमबार बाह्रबिघामा भेला भएका श्रद्धालु । साताव्यापी रामजानकी विवाह महोत्सवका अवसरमा जनकपुरका राम मन्दिर, जानकी मन्दिर, जनक मन्दिर, लक्ष्मण मन्दिरमा हजारौंको घुइँचो लागेको थियो ।तस्बिर ः श्यामसुन्दर शशिकान्तिपुर"
किसानलाई समर्थन मूल्यबाट वञ्चित नतुल्याऊ,"समर्थन मूल्यमा धान किन्ने जिम्मा पाएको सरकारी स्वामित्वको खाद्य व्यवस्था तथा व्यापार कम्पनीले बजेटको व्यवस्था हुँदाहुँदै अझै किन्न सकेको छैन वा चाहेको छैन । भण्डारण सुविधा नभएका र अर्को बालीका लागि मलबीउ जोहो गर्न एवं घरखर्च चलाउन पैसा अभाव भएका किसानहरू धान बेच्न हतारिरहेका छन् । धेरैले त बेची पनि सके । सरकारले नकिनिदिँदा उचित मूल्य भने पाएका छैनन् । व्यापारीहरूका लागि सरकारले नै सस्तोमा धान किन्ने वातावरण बनाइदिएको छÙ यतिबेला उनीहरू खेतखेतमा पुगेका छन्, आफ्नै मूल्यमा धान किनिरहेका छन् । अब केही सातापछि वा प्रक्रिया पुगेपछि मात्रै खाद्य संस्थाले तिनै व्यापारीसँग समर्थन मूल्यमा धान किनेर उपभोक्तामाझ पुर्याउनेछ । यसरी सरकारले नै जानीजानी किसानलाई मर्का पुर्याई व्यापारीको मुनाफा सुनिश्चित गरिदिएको छ ।समर्थन मूल्य तोकिसकेपछि सरकारले धमाधम किसानको धान किनिदिने हो भने व्यापारीहरू पनि सोही मूल्य तिर्न बाध्य हुन्छन् । किसानहरूले सस्तोमा बेच्न पर्दैन । समर्थन मूल्य किसानको सुरक्षा र राहतका लागि हो, तर यसको फाइदा व्यापारीले उठाइरहेका छन् । यसबाट सरकारको ढिलासुस्ती र लापरवाही मात्र उजागर भएको छैन, किसानमाथि अत्याचार गरी व्यापारी पोस्न सरकारी संयन्त्र नै लागिपरेको आरोपलाई पनि बल पुगेको छ । धान खरिद प्रक्रिया जति तन्काइन्छ, त्यति किसानहरू मारमा पर्नेछन्, त्यसैले यसतर्फ सम्बन्धित सबैको ध्यान जान जरुरी छ । समस्या यसपालिको मात्र होइन । समाधान मुस्किल पनि छैन । किसानको फाइदा हेरेर कम्तीमा रोप्ने बेला नै समर्थन मूल्य घोषणा गर्न सकिन्छ । तर यहाँ त जसरी हुन्छ समर्थन मूल्य तोक्न नै आलटाल गरिन्छ । यसपालि पनि धान काटिसकेपछि कात्तिक १६ को मन्त्रिपरिषद् बैठकले मोटा धानको समर्थन मूल्य २९ सय ६७ रुपैयाँ र मध्यम धानको ३१ सय २८ रुपैयाँ निर्धारण गर्यो । समय घर्किसकेपछि व्यापारीले प्रतिक्विन्टल ७८ सय कम रकममा धान किनिसकेपछि, समर्थन मूल्य तोक्नुको खासै तुक छैन । यस्तो ढिलासुस्तीले किसानलाई अथाह क्षति पुगेको छ । सरकार आफैं व्यापारीको सुरक्षाका लागि खडा भएको प्रतीत हुन्छ । यसपालि खाद्यले समर्थन र खरिद मूल्यबीचको अन्तर करिब २७ करोड रुपैयाँ हुने र यो रकम अर्थ मन्त्रालयले निकास नगरेका कारण धान किन्न नसकेको जनाएको छ । गत वर्षको ३४ करोड रकमसमेत भुक्तानी गर्नुपर्ने उसको माग छ । शोधभर्ना गर्नुपर्नेबाहेक खाद्यले यो वर्ष ३० हजार २ सय टन धान किन्न ९८ करोड ९१ लाख रुपैयाँ छुट्याएको छ । चाहेको भए अर्थ र खाद्यले शोधभर्नाको समस्या सल्टाएर भएको बजेटबाट धमाधम धान किन्न सक्थे । तर, प्रक्रिया र भर्पाई को बहाना बनाएर समय घर्काउन पाए हुन्थ्यो भन्ने मनसायबाट काम भइरहेको प्रस्टै देखिन्छ । समर्थन मूल्यमा किसानको धान किन्ने जिम्मा खाद्य संस्थाकै हो । किसानलाई प्रोत्साहन गर्नु यो संस्थाको एउटा जिम्मेवारी पनि हो । तर, व्यापारीको चंगुललाई चिर्न यो संस्था विफलप्रायः छ । अघिल्लो वर्ष खाद्यले ३० हजार टन धान खरिद गर्ने लक्ष्य राखे पनि ९ हजार टन मात्र किनेको थियो, त्यो पनि व्यापारी बाहेक खाद्य संस्था खोज्दै जान सक्ने किसानले मात्र धान बेचेका थिए । अबको अवस्था पनि त्यही हो । साना किसानले गाउँगाउँबाट ढुवानी गरेर सहरकेन्द्रित खाद्य संस्थाको कार्यालय ल्याउन सक्दैनन् । त्यसैले पनि खेतमै आइपुग्ने व्यापारीहरूले मौकाको फाइदा उठाइरहेका छन् । व्यापारीले खरिद गर्न नसकेपछि मात्र खाद्यले धान किनिदिने अवस्था छ । जबकि सुरुमै समर्थन मूल्य तोकिदिएर व्यापारीलाई पनि सोही दरमा खरिद गर्नुपर्ने अवस्था निम्त्याउनु सरकार तथा खाद्य संस्थाको दायित्व हो । किसानको सजिलोका लागि खाद्यले गाउँगाउँमा अस्थायी केन्द्र राखेर धान खरिद गर्नुपर्ने हो । यसरी काम नहुँदा समर्थन मूल्य तोक्नुको मात्र औचित्य रहँदैन । फाइदा व्यापारीलाई नै भइरहन्छ । कम्तीमा समर्थन मूल्यको सुनिश्चत गरी किसानको लगानीको सुरक्षा गर्न सरकार अब सक्षम हुनैपर्छ । किसानका नाममा व्यापारीले अनुचित नाफा कमाउने दुरवस्थाको अन्त्य हुनैपर्छ । खाद्यसँगै केही वर्षअघि सहकारीमार्फत समर्थन मूल्यमा किसानको धान किन्ने नीति लिइएको थियो । तर, अपेक्षाकृत काम हुन सकेन । सुधारका लागि स्थानीय तह पनि आआफ्ना क्षेत्र अनुकूल भण्डारण, समर्थन मूल्य र बजार व्यवस्थापन क्षेत्रमा योजनाबद्ध तरिकाले काम गर्न सक्षम हुनुपर्छ । किसानको हकहितका लागि केही वर्षअघि धुमधामसँग सुरु गरिएको कृषि मन्त्रालय अन्तर्गतको प्रधानमन्त्री कृषि आधुनिकीकरण योजनाले पनि विभिन्न जिल्लामा अनेकन् परियोजनामार्फत समर्थन मूल्य अनुरूप धान र अन्य कृषिउपज खरिद गरी बजार व्यवस्थापन गर्ने योजना प्रत्येक वर्ष ल्याउने गरेको छ, तर चर्चा अुनरूप काम हुन सकेको देखिन्न । सरकारका सबैजसो कामकारबाहीबाट बिचौलिया मात्रै फस्टाइरहेका छन् । उनीहरूले खेतसम्मै सञ्जाल विस्तार गरी किसानहरूलाई चंगुलमा पारिरहेका छन् । व्यापारीहरूले मर्यादित व्यापार गर्न अवश्य पाउनुपर्छ, तर किसानहरूको न्यायोचित मूल्य खोसेर होइन, यसप्रति सरकारले आफ्नो दायित्व वहन गर्नैपर्छ ।"
सम्पादकलाई चिठी,"नयाँ पार्टीको परीक्षा सत्ता गठबन्धनले सोचेजस्तो मत नआउने देखिएपछि, अबको सत्ता समीकरण अस्थिर हुने निश्चित छ । सत्ता गठबन्धनले बहुमत पुर्याए पनि त्यो बलियो हुनेछैन । गठबन्धनबाहिरका कुनै दल वा स्वतन्त्र सांसदहरूलाई समेत जोडेर सरकार बनाउनुपर्ने परिस्थिति देखिन्छ । यसअघिका सत्ता गठबन्धनमा मुख्य भूमिका खेल्दै आएका मधेशवादी दलहरू पाँच वर्ष हराउने भएका छन् । त्यस स्थानमा राजनीतिमा भर्खरै प्र्रवेश गरेको राष्ट्रिय स्वतन्त्र पार्टी आइपुगेको छ । करिब छ महिना अगाडि मात्र बनेको यो पार्टी र यसका विजयी उम्मेदवारहरूलाई संसदीय राजनीतिको अनुभव छैन । बाहिर बोलेजस्तो सजिलो हुन्न काम गर्न । स्थानीय तह निर्वाचनमा देखिएको स्वतन्त्रको लहरले गर्दा नै स्वतन्त्र पार्टी मतदाताको छनोटमा परेका छन् । तर स्थानीय निर्वाचन जित्नु र संघीय संसद्मा पुग्नुमा धेरै फरक छ । सांसदले सरकारमा गएरै कार्यक्षमता देखाउन सक्नुपर्छ । क्षमता प्रदर्शनका अन्य माध्यम निकै कम छ । अहिले रवि लामिछाने र उनको राष्ट्रिय स्वतन्त्र पार्टीले समानुपातिकमा निकै मत बटुलिरहेको छ, तर एकल सरकार बनाउने हैसियतमा छैन । अब उसले कि असल र खराब कामको मूल्यांकन गरेर सरकारलाई खबरदारी गर्ने कि सरकारमै सहभागी भएर आफ्नो कार्यक्षमता प्रदर्शन गर्ने । यो पार्टीको पछाडि देखिएको लहर उचित छैन । किनकि कुनै काम सुरु गर्दा उत्सव मनाउनुभन्दा सो काम सफल भएपछि रमाउनु उचित हो । यो पार्टीले बल्ल परीक्षाको प्रवेशपत्र पाएको छ । अब केही दिनमा परीक्षाहलमा पुग्नेछ । पाँचवर्षे परीक्षावधिमा कस्तो गर्छ भन्ने कुराले नै पार्टीको राजनीतिक भविष्य तय गर्नेछ । २०६४ सालमा नेकपा माओवादीको पछाडि पनि यस्तै लहर देखिएको थियो । त्यसबेला माओवादी संसदीय राजनीतिमा नभए पनि उसको पृष्ठभूमि राजनीति नै थियो । तर स्वतन्त्र पार्टीको राजनीतिक पृष्ठभूमि छैन । विभिन्न पेसाव्यवसायबाट आएका व्यक्तिहरू यसमा जोडिएका छन् । यो दल यसरी आउनुमा मिडियाको भूमिका धेरै छ । त्यसै गरी पुराना राजनीतिक दलहरूप्रतिको वितृष्णा अर्को कारण हो । कांग्रेसका मतदाताले माओवादीका उम्मेदवारलाई मत दिनुभन्दा नयाँलाई दिनु उचित ठाने । यसले पनि स्वतन्त्र पार्टीले मत पायो । त्यसैले यो पार्टीबाट ठूलो अपेक्षा राखिहाल्नुपर्दैन । सुजन देवकोटा, पालुङ्टार४, गोरखािििकुनै पनि दलको स्पष्ट बहुमत नआउने पक्कापक्की छ, अब मिलीजुली सरकार बन्ने हो । यस्तो सरकारले राजनीतिक निकास देला त ? ५० को दशकको जस्तो सांसद किनबेचको विकृति दोहोरिन सक्छ । सक्षमभन्दा पनि जसले सेटिङ मिलाउन सक्छ उसैको नेतृत्वमा सरकार बन्छ । अनि सरकारको नेतृत्व कसले गर्छ, भन्दा पनि राजनीतिलाई सही दिशा कसले दिन सक्छ भन्ने महत्त्वपूर्ण कुरा थियो । त्यता कसैको ध्यान जाँदैन । जसरी पनि सरकारप्रमुख बन्नुपरेको छ । सरकारको नेतृत्व कसले गर्ने अब हानथाप सुरु हुन्छ । अन्य विकसित देशमा निर्वाचनले निकास दिन्छ, हाम्रोमा भने विकासको ढोका बन्द गर्छ । देश विकासका लागि सक्षम नेतृत्व नभएका कारण यस्तो समस्या आएको हो । बहुमतको सरकार त नटिक्ने देशमा मिलीजुली सरकारले राजनीतिक निकास दिन्छ भनेर आस गर्ने ठाउँ कमै छ । त्यसैले अब यो विषयमा हरेक पार्टीभित्र छलफल हुनुपर्छ । र, सबल व्यक्तिलाई सरकारमा पुर्याउनुपर्छ । नेतृत्व सुम्पनुपर्छ । पुरुषोत्तम घिमिरे, जोरपाटी, काठमाडौं"
"रवि, तपाईंको राजनीति के हो ?","अर्काको हली पो भइएछ कि ?यसरी आमूल परिवर्तनकारी मानिने दलमा पनि पुरानै वर्ग र वर्णका राजनीतिक कुलीन पुरुषको एकाधिकार कायम रहेकाले दलका नारा, नेतृत्व र त्यसको आचरणबीच विशाल खाडल देखिएको छ । त्यसले नेपाली राज्य र समाजसँगै राजनीतिक दलको संरचना, नेतृत्व प्रणाली एवं आधारभूत वर्गवर्णजनका संगठनसँग त्यसको सम्बन्धलाई पनि फेरबदल गर्नका लागि ताकेता गरेको छ । त्यसैले राजनीतिक दल र नेतृत्वबाट घोषित अनेक नारासँग र क्रियान्वयनबीच देखिएको अन्तरविरोध उजागर गर्दै हर्क गुरुङले चेताएका थिए राजनीतिक दलहरूका विधान र चुनावी घोषणापत्रमा समानता तथा सामाजिक न्याय सम्बन्धी प्रशस्त प्रतिबद्धता पाइन्छ । ठूला दलहरूका त पिछडिएका तथा शोषित समुदायका नाउँमा भ्रातृ संगठनहरू पनि छन् । तर पनि सो दलहरू शासनमा हुँदा उपेक्षित र शोषितका मुद्दाहरू किन ओझेलमा पर्दछन् ? यसबारे नेपाली राजनीतिका जानिफकार स्टेफन माइकसेलको निर्क्योल यस्तो छ । एक, राजनीतिक दलहरू सम्भ्रान्त वर्गबाट सञ्चालित हुनाले पिछडिएका समूहका समस्याप्रति प्रतिबद्ध छैनन् र दुई, तिनका भ्रातृ संगठनहरू दलनेतृत्वका स्वार्थहरूसँग बढी सरोकार भएका चुनावी उद्देश्यहरूका लागि आपसमा भिड्नतिर लागे । पहिलो कुरा साँचो हो भने राजनीतिक नेताहरूले गम खानुपर्यो । दोस्रो कुरा ठीक हो भने, भ्रातृ संगठनमा संलग्न उपेक्षित अगुवाहरूले अर्काको हली पो भइएछ कि भनी विचार पुर्याउनुपर्यो ।करिब दुई दशकअघि र पछिको राजनीतिक नेतृत्वको जातीय संरचना र प्रभुत्वमा कुनै परिवर्तन आएको छैन, राजतन्त्रसँगै कमजोर भएको क्षत्रीहरूको प्रभुत्वलाई कांग्रेसले थाम्न खोजिरहे पनि एमाले, माओवादी र अन्य दलमा ब्राह्मण एकाधिकार प्रबल छ । मधेशवादी दलमा पनि उच्च र मध्यम जातको प्रभुत्व रहेको अवस्थामा जनमत पार्टी पनि मध्यम जातको एकाधिकारबाट अलग होला भन्न सकिन्न । स्वतन्त्र वा अन्य नयाँ राजनीतिक दलमा पनि ब्राह्मण कुलीन पुरुषहरूकै एकाधिकार रहने स्थितिमा समता र समावेशिताका राजनीतिकसामाजिक मुद्दा आकाशको फल हुन सक्छ । समावेशी लोकतन्त्रका खतराको रूपमा रहेका यस्ता संरचना र प्रवृत्ति हुँदासम्म भुइँतहका जनताबाट सवाल उठाइनु जरुरी हुन्छ पार्टनर तिम्रो राजनीति के हो ? तिम्रो राजनीतिले कसलाई पोस्छ ? आम मान्छेको राजनीतिक गफ गर्ने दलमा खासखास जातका लोग्नेमान्छे मात्रै नेतृत्वमा किन ? समाज र राज्यको नेतृत्वमा फरिवर्तन नगरीकन लोकतन्त्रको लोकतन्त्रीकरण कसरी हुन्छ ?"
"सांसदज्यू, खेतीपाती सपार्न लाग्नुहोस्","माननीय सांसदज्यूहरू, सर्वप्रथम नीति निर्माण गर्ने थलो संसद्को सदस्यमा निर्वाचित हुनुभएकामा खुसी व्यक्त गर्दै कार्यकाल सफलताको शुभकामना दिन चाहन्छु । हुन त, सामाजिक सञ्जाल र सञ्चारमाध्यममा अरूले हार्दिक बधाई दिएको देखेसुनेको छु । तर क्षमा गर्नुहोस्, बधाई त कार्यकाल सफल भए मात्रै दिने हो, मैले अहिल्यै त्यो आँट गरिनँ । सांसदका हैसियतले निर्वाह गर्नुपर्ने भूमिकाबारे यहाँहरूले पक्कै हेक्का राख्नुभएकै छ । सँगै, तपाईंलाई उम्मेदवार बनाउने पार्टी र तपाईंका आफ्नै चुनावी घोषणापत्रसमेत बिर्सनुभएको छैन होला । ती घोषणा पूरा गर्ने काममा यहाँ निरन्तर लाग्नुहुनेछ भन्ने अपेक्षा छ । यति भन्दाभन्दै पनि, धेरैका आफ्नै एवं आबद्ध पार्टी र नेतागणका घोषणा, वाचा र भाषण सुन्दा तपाईंहरूलाई आफ्नै भूमिकाबारे राम्ररी थाहा नभएझैं लागेको छ । अप्ठ्यारो नमान्नुहोस्, यहाँहरूको काम विकास बाँड्ने हैन, बरु यस्तो कामलाई न्यायपूर्ण, समतामूलक र दिगो बनाउन आवश्यक नीति बनाउने हो, जसको कार्यान्वयनको मापदण्ड र कार्यप्रगतिमा पृष्ठपोषण गर्ने हो । पहिलेका सांसदले यस्ता काम ठीक ढंगले नगरेको हुँदा मतदाताले यस पटक तपाईंहरूमध्ये कतिपय नयाँलाई छानेका हुन् । उनीहरूले लामो धैर्यपछि तपाईंहरूप्रति भरोसा गर्दै नसुध्रेका पार्टी र उम्मेदवारविरुद्ध घण्टी बजाएका हुन् । तपाईंले यो कुरा राम्ररी विचार नगरेमा अर्को पटक अरूलाई छान्न हामी मतदाता बाध्य हुनेछौं । यो देशको उन्नति र आम जनसमुदायको खुसीका लागि अरू कुरासँगै विकासलाई प्रकृतिसम्मत र स्थानीयतामा आधारित बनाउने, यसका लागि जनचेतना र क्षमता बढाउने सरकारका प्राथमिक काम हुन् । यो काम गर्न मुख्य दायित्व बोकेको प्रशासनिक नेतृत्वको पुनःसंरचना र खरिद ऐनजस्ता सार्वजनिक विकासका प्रक्रिया अद्यावधिक गर्न आवश्यक छ । यी काम नगरी आम नेपालीका खाना, नाना, छाना, शिक्षा र जनस्वास्थ्यजस्ता प्राथमिक सवालहरू सम्बोधन हुँदैनन् र सविधानमा प्रस्तावित समाजवादको परिकल्पना अर्थहीन हुन्छ । यिनै कामको सम्बोधनका लागि कानुन सुधारमा दिशाबोध गर्नुभएकै होला । अहिले भने खाना र खेतीपातीका थप सन्दर्भ उठाएर यहाँहरूलाई हाम्रो जीवनको मूल आधार उन्नत बनाउन आफ्नो जिम्मेवारी बोध गर्न आग्रह गर्न चाहन्छु । तपाईंहरूलाई थाहै छ, कृत्रिम रसायन, विषादी, खनिज ऊर्जा र प्रकृति दोहनका कारण निरन्तर विघटित प्रकृति, प्रदूषित हावापानी र पर्यावरणले हाम्रो जीवन नै संकटग्रस्त बन्दै गएको छ । माटो निरन्तर निर्जीव हुँदै गएको छ । यसैबीच गत वर्ष मात्र रुसले युक्रेनमा युद्ध सुरु गरेपछि विश्व बजारमै खानेकुराको संकट गहिरिएको छ । भारत लगायत कतिपय देशले केही खानेकुरा निर्यातमा रोक लगाउने कुराले मात्र हामीलाई आतंकित बनाउँदै महँगीको मारमा पारेको यहाँहरूले याद गर्नुभएकै होला । यी सबै कुराले हाम्रो खानेकुराको भविष्य कति जोखिमपूर्ण छ भनिरहन नपर्ला । यस्तो संकट झनै बढ्दै जाने कुरा मनन गर्न यो प्रसंग उठाइएको हो । अहिले जलवायु परिवर्तनले हाम्रो जीवनमा संकट चुलिँदै गएको छ । गत वर्ष वर्षाले मनाङदेखि मेलम्चीसम्म ल्याएको वितण्डा र धानबालीमा भएको क्षति सम्झनुहोस् त । चुरे दोहनले निम्त्याएको संकटबारे त यहाँहरूलाई सम्झाउनै परेन । यसरी वर्षैपिच्छे अतिवृष्टि, अनावृष्टि, बाढी, पहिरो, डुबानले चुरेभावर, तराईमधेशका लाखौं पविवारको जीविकाको मुख्य आधार तहसनहस हुँदै गएको छ । एक छिन सोचौं त, यस्तै वर्षा र उस्तै खडेरी आउने वर्षमा पनि दोहोरिरहे भने हाम्रो जीवन के होला ? यी संकट सम्बोधन गर्ने अपेक्षा गरिएका राष्ट्रियअन्तर्राष्ट्रिय सम्मेलनहरू यसतर्फ इमानदार पहल गर्ने प्रतिबद्धताकार्ययोजनाबिनै समापन हुने गरेका छन् । नखाएको विषले प्रभावित हामीजस्ता करोडौंको जीवन यसबाट थप कष्टकर भएको छ । अतः यसबारे सरकारलाई दिशानिर्देश गराउन यहाँहरूले भूमिका खेल्न जरुरी छ । अर्को कुरा, कृषिप्रधान देशकै बहुसंख्यक नेपाली किनेर खान विवश छौं । आम्दानी र रोजगारीका लागि नेपाली युवा भारत र अरबका मरुभूमिमा खेतीकर्ममा सघाउन गएका छन् । यता कृषिउपज पनि ठूलो मात्रामा आयात गर्नुपर्ने अवस्था छ । यसप्रति तपाईंहरूले राम्रै चिन्तनमनन गर्नुहुनेछ भन्ने विश्वास लिएको छु । बाँझो जमिन, जलवायु परिवर्तनको बढ्दो जोखिम, खानेकुरामा रसायन र विषादीको समस्या, उत्पादक साना तथा सीमान्त किसानका लागि उत्पादनका आवश्यक स्रोतसाधन, उन्नत बीउ, मल र चिस्यानको जोहो र दलालमुक्त बजार बन्दोबस्त कृषि विकासका आधारभूत सवाल हुन् । कृषि शिक्षा, अनुसन्धान, प्रसार र प्रशासन संयन्त्रको पुनःसंरचना, सरकारी तथा गैरसरकारी क्षेत्रमा कार्यरत कृषि प्राविधिकको क्षमता वृद्धि र हाम्रो आफ्नै भौगोलिक तथा पर्यावरणीय विशेषतामा उपयुक्त कृषि प्रविधि विकास पनि उत्तिकै महत्त्वपूर्ण छन् । दीर्घकालीन सोचसहित यी विषयको सम्बोधन नगरी हाम्रो कृषि क्षेत्रको रूपान्तरण सम्भव हुँदैन । विडम्बना, तपाईंहरू र आबद्ध पार्टीहरूले बाँडेका घोषणापत्र नामका ग्यारेन्टीपत्रमा यी आधारभूत सवाल सम्बोधन गर्ने उपयुक्त प्रस्तावहरू छैनन् भन्नुपर्दा मलाई रमाइलो लागेको छैन । धेरै पार्टीका घोषणापत्रमा नेपाली भूगोल र समाजको विशेषता, बदलिँदो आर्थिक सामाजिक परिवेश, कृषिक्षेत्रमा परिरहेको भूमण्डलीकरणको असर, क्षेत्रीय भूराजनीतिक प्रभाव र यिनको कृषिक्षेत्रमा पर्ने भविष्यको सम्भाव्य जोखिमको आकलन गरी गर्नुपर्ने दृष्टिबोध र रणनीतिक मार्गचित्र स्पष्ट छैनन् । नेपाली समाज उन्नत बनाउने दृष्टिकोणबिनै शब्दजालको खेतीबाट देश विकासको आकासे फल देखाउने यी ग्यारेन्टीपत्र विकासे बीउजस्तै अनुत्पादक छन् । अहिले साढे ३ खर्बको कृषिउपज आयात भइरहेको छ । यो घटाउनेभन्दा निर्यात बढाउने कुरा सबैको प्राथमिकतामा छ । धेरैको घोषणापत्रमा विकासे बीउ र कारखानामा बनाइने कृत्रिम मलमार्फत कृषि उत्पादन बढाइने जिकिर गरिएको छ । मलविषादीका कारखाना र विकासे बीउ नभएर कृषि नसुध्रेको भाष्य तिनमा पाइन्छ । सबै घोषणामा भूउपयोग र भूमिसुधारले राम्रै ठाउँ ओगटेका छन् । तर माटो र समग्र प्रकृति विघटन भैरहेको यो अवस्थामा कृषि जमिनका यी संरचनागत सवालसँगै माटो बचाउने चुनौतीको सामना गनुपर्नेछ । बाँझो जमिन र चाक्लाबन्दीका विषय पनि सबैका घोषणापत्रमा कुनै न कुनै हिसाबले उठाइएका छन् । यी कुनै नयाँ प्रस्ताव हैनन् । जमिन बाँझो भएकै दुई दशक भैसक्यो । यो निरन्तर बढिरहेको छ । तर कुनै पनि पार्टीको घोषणापत्रमा हरित कृषिको बाटो र असफल कृषि मन्त्रालय र मातहतको पुनःसंरचनाबारे चर्चा गरिएकै छैन । अन्यथा नलिनुहोला, पुराना पार्टीका पुरानै घोषणा नपत्याउने कुरा स्वाभाविकै हो तर नयाँ पार्टीका घोषणा पनि भरोसा गर्नलायक देखिएका छैनन् । सांसदज्यूहरू, मूल कुरा तपाईंहरूले फूलमाला लगाएर छिरेको संसद्ले स्वस्थ खानेकुरा, स्वच्छ माटो, पर्यावरण, ग्रामीण समुदायको जनजीविका, किसानको स्वाभिमानी जीवनशैलीजस्ता कृषिका मूलमर्मलाई सम्बोधन गर्न उपयुक्त नीति, ऐन कानुन बनाउन र सरकारले ल्याउने आवधिक तथा वार्षिक योजना र कार्यक्रममा रचनात्मक सुझाव र पृष्ठपोषण गर्न के कस्तो विचार पुर्याउँछ भन्ने नै हो । जनजीविका, विकास र सुशासनका अन्य सवालसँगै खाना र खेतीपाती उन्नत बनाउनका निम्ति नीति निर्माण गर्न तपाईंहरूले केकस्तो भूमिका खेल्नुहुन्छ भन्ने हो । इच्छाशक्ति भएमा तपार्इंहरूले नीतिगत पहल गर्न सक्नुहुन्छ । कृषि सपार्ने ध्येयका लागि मुख्य कार्यभार यी हुन सक्छन् ः िनेपाली नागरिकको खाद्य तथा पोषण सुरक्षा सम्बन्धी संविधानप्रदत्त हकको प्रत्याभूतिका लागि खाद्यमा आत्मनिर्भर र तुलनात्मक कृषिउपजको प्रवर्द्धन गर्ने नीतिको पक्षमा लाग्नु तपाईंहरूको पहिलो दायित्व हुनुपर्छ । कृषिक्षेत्रलाई क्रमशः प्रकृतिमैत्री बनाउँदै कृषि तथा साना पशुपक्षीजन्य प्रमुख खाद्य वस्तुहरूको उत्पादन तथा उत्पादकत्व वृद्धि गरी मुलुकमा भैरहेको खानेकुरा लगायत कृषिजन्य आयातलाई प्रतिस्थापन गर्दै लैजाने दिशामा तपाईंहरूले रचनात्मक भूमिका खेल्नुपर्छ । िदिगो कृषि विकासका मापदण्डका आधारमा खाद्यमा आत्मनिर्भर र तुलनात्मक लाभका कृषि उपजबाट रोजगारी र आम्दानी बढाउन पर्यावरणीय कृषि विकासको ढाँचामा आधारित कृषि पद्धति अपनाउन र सोही अनुरूप कार्यक्रमको प्रभावकारी कार्यान्वयनमा दृष्टि पुर्याउनु तपाईंहरूको दोस्रो कार्यभार हुनुपर्छ । िनेपालजस्तो विविध कृषि प्रणालीमा स्थानीय विशेषतामा आधारित ढाँचाहरू अवलम्बन गर्नुको विकल्प छैन । यसका लागि तत्कालै कृत्रिम रसायन तथा रसायनमा आधारित विषादीहरूबाट कृषिक्षेत्र लगायत मानव स्वास्थ्यमा परिरहेको बढ्दो जोखिम न्यूनीकरणका लागि नियमन, अभिमुखीकरण र जनचेतना अभिवृद्धिका कार्यक्रमहरू सञ्चालन गर्ने व्यवस्था मिलाउन उपयुक्त उपाय सुझाउनु यहाँहरूको तेस्रो कार्यभार हुनुपर्छ । िरसायन र विषादीमा रोक लगाउँदै रासायनिक मल अनुदान कटौती गर्ने प्रांगारिक मल, गोठ सुधार, कम्पोस्ट मल र जैविक मल र विषादी बनाउन आवश्यक प्रविधि र क्षमताको विकास गर्ने र यो प्रणालीलाई उन्नत बनाउन तत्कालै पहल गराउनु तपाईंहरूको चौथो कार्यभार हुनुपर्छ । िकृषि तथा पशुपन्छी विकास मन्त्रालय मातहतका निकायहरूको संरचनागत समीक्षा गरी तीनै तहका संरचनाहरू पुनर्गठन र कार्यादेश परिमार्जन गर्ने प्रबन्ध मिलाउन नसके यी सबै कुरा भाषणमा मात्र सीमित हुन्छन् । अतः यिनका साथै सरकार, राष्ट्रिय तथा अन्तर्राष्ट्रिय गैरसरकारी संघसंस्थाबाट खाद्य तथा कृषिक्षेत्रमा सञ्चालित परियोजनाको प्रभावकारिता र उपलब्धिको स्वतन्त्र समीक्षा गरी यिनको कार्यक्रम र कार्यविधि परिमार्जन गर्दै खानाका लागि खेतीपातीको मार्गचित्र बनाउन आवश्यक कदम चाल्न लगाउनु तपाईंहरूको पाँचौं कार्यभार हो । कृषि आफैंमा बृहद् क्षेत्र हो । यो जीवनका सबै आयामसँग जोडिएको छ । यसको सम्बोधन एकाकी तवरबाट हुन सक्दैन । तसर्थ यसलाई एकीकृत सामाजिक अर्थव्यवस्था, शिक्षा, जनस्वस्थ्य र दिगो प्रकृतिको अन्तरसम्बन्धको बृहद् चित्रमा हेरिनुपर्छ । यो कुराको मर्म बुझ्नु नै भएको होला भन्ने आशा गरेको छ । हाम्रो उन्नतिका लागि जिम्मेवारी बोध गर्नुभएको छ भन्ने भरोसा जागेरै यो पत्र लेखेको हुँ ।"
मतदानको सुखानुभूति,"यही मंसिर ४ गते भएको संघीय र प्रदेशसभा निर्वाचनमा मतदान गर्ने मानिसहरू विगतको तुलनामा कमै देखिन्थे । किनभने गणतन्त्र आएपछि पनि जुन राजनीतिक दल सरकारमा पुगे पनि झुठा आश्वासन र झुठा सपनाहरू बाँड्ने कामभन्दा केही गर्न जानेनन् । त्यसैको परिणामस्वरूप आम नागरिकहरूको निराशा र आक्रोशको अभिव्यक्ति थियो मतदानमा कम सहभागी हुनु र सहभागी भए पनि स्थापित राजनीतिक शक्तिलाई मत नदिनु । यसपालिको निर्वाचनले पुराना राजनीतिक शक्तिहरूलाई सुध्रिन र जनतालाई सधैं भोट बैंकको रूपमा मात्र नहेर्न सन्देश दिएको छ । जनताको मनमस्तिष्कमा सधैं परिवर्तनको चाहना भइरहन्छ । त्यसैको परिणाम नयाँ राजनीतिक शक्तिको उदय भएको हो । चुनावमार्फत नेपाली राजनीतिक इतिहासमा नयाँ अनुहार नयाँ जोस, जाँगर लिएर आएका छन् । यिनीहरूको जोसजाँगरलाई अबका संसद् र सरकारहरूले उचित ढंगले व्यवस्थापन गर्न हिच्किचाउनु हुँदैन । नत्र उनीहरूले नै यसको मूल्य चुकाउनुपर्छ । युवा पंक्ति भनेका हिजोका राजनीतिक आन्दोलनहरूमा सहभागी हुने मात्र होइन, देश र जनताका लागि सही नेतृत्व गर्न सक्ने शक्ति पनि हो । युवा शक्तिले नेतृत्व गर्नुपर्छ भन्ने समयको मागलाई गम्भीर भएर सुनेनन् भने भोलि हाम्रा राजनीतिक शक्तिहरूले पछुताउनुपर्नेछ । यस्तो जनभावना बुझेन भने अबको सरकार जनताबाटै बहिष्कारको सिकार हुनेछ । यो पंक्तिकार पनि भोट हाल्नका निम्ति नजिकको मतदान केन्द्र पुग्दा मान्छेको घुइँचो पहिलाजस्तो थिएन । तर जति आएका थिए एकदमै अनुशासित भएर मतदानमा सहभागी भइरहेका थिए । आफ्नो मत दिइसकेपछि म त्यहाँ बसेर वरिपरिको वातावरण नियालें सबै शान्त ढंगले मतदान गरिरहेका थिए । मनमा एक प्रकारको खुसीको अनुभूति भयो । आफ्नो ठाउँ, गाउँमा यति सहज रूपमा मतदान भइरहेको देख्दा कसको मन खुसी नहोला र ? ठाउँठाउँबाट झडपका खबरहरू आइरहेका थिए यहाँ भने यति शान्तिपूर्ण वातावरणमा सचेत नागरिकहरू मतसँगै मौन विचार पनि प्रकट गरिरहेका थिए । ती मत नदिने नागरिकहरूलाई मतले प्रश्न गरिरहेका थिए, आखिर किन हामीले लामो संघर्ष गरेर ल्याएको व्यवस्थाप्रति यति वितृष्णा ? राजनीतिक दलका सबै नेताहरू खराब पनि छैनन् । गल्ती गर्नेहरूलाई नदिए पनि सज्जनलाई मत किन दिएनन् ? त्यसमा किन कन्जुस्याइँ गरे ? यस्तैयस्तै प्रश्नहरू खेलिरहे मनमा । बाहिर भने शान्त र मौन रहेरै हाँसेर बसिरहें । जिन्दगीमा धेरै कुराको अनुभूति गरियो । किनकिन यो मन निर्वाचनमा मतदान गर्दा त्यसै रमाउँछ, फुरुंग हुन्छ । लोकतन्त्र, प्रजातन्त्रप्रति आस्था राख्ने मान्छे भएको हुनाले होला । मतदान गरेर बस्दै गर्दा एक जना सञ्चारकर्मीले सोधिहाले, किन मत दिनुहुन्छ ? जवाफ दिइहालें, म मत विचार दिन दिन्छु र सचेत नागरिकको कर्तव्य पूरा गर्न दिन्छु । उनी चुपचाप लागेर मेरो अनुहारतिर हेरिरहे, म मुसुक्क हाँसिदिएँ । अब छिट्टै सरकार बनाउने खेल सुरु हुँदै छ । यो खेल सुरु हुनु पहिला अब सरकार बनाउनेहरूले सोच्नुपर्छ देश र जनतासँग गरेका प्रतिबद्धताहरू के कसरी पूरा गर्ने ? युवाहरूको प्रतिनिधित्व कसरी गराउने ? उनीहरूका मुद्दाहरू के कसरी सम्बोधन गराउने ? जनताले जनमत एक दललाई मात्र सरकार बनाउने गरी दिएका छैनन्, सबै मिलीजुली सरकार बनाउन दिएका छन् । कसको नेतृत्वमा सरकार बन्ला, यो हेर्न केही दिन बाँकी छ । जसको नेतृत्वमा सरकार बने पनि जनता र देशप्रति इमानदार भएनन् भने अब जनताले यिनलाई जनमत मार्फत मौन पाराले सजाय दिने निश्चित छ । यो देश र जनतालाई कसैले पनि आफ्नो स्वार्थको भाँडो नबनाऊन् ।"
कोप २७ को अन्तर्कथा र अबको बाटो,"इजिप्टको शर्म अल शेखमा सम्पन्न कोप२७ ले केही महत्त्वपूर्ण निर्णय गरेको छ । अफ्रिकी मुलुक इजिप्टले आयोजना गरेकाले कतिपयले अफ्रिकी कोप भने पनि यसलाई अघिल्लो वर्ष ग्लास्गोमा भएको कोप २६ को परिप्रेक्ष्यमा कार्यान्वयन कोपका रूपमा बुझ्दा बढी व्यावहारिक हुन्छ । किनभने ग्लास्गो सम्मेलनको प्रमुख उपलब्धिमध्ये एक पेरिस सम्झौता कार्यान्वयन गर्नका लागि रुलबुकले निर्दिष्ट गरेका कार्यहरू योजनाबद्ध रूपले लागू गर्नु र कोप २६ मा अनिर्णीत मुद्दाहरूको निकास खोज्नु कोप२७ को प्रमुख उद्देश्य थियो । ग्लास्गो सम्मेलनमा पक्ष राष्ट्रहरूले राष्ट्रिय रूपमा निर्धारित योगदान (एनडीसी) अद्यावधिक गर्न प्रतिबद्धता जाहिर गरेका थिए जसमध्ये खुदशून्य (नेटजिरो) प्रतिबद्धता, वन संरक्षण, जलवायु वित्त लगायतका मुद्दाहरू प्रमुख थिए । तर, कोप २७ सैद्धान्तिक बहसहरूमा अल्मलिनेभन्दा अग्रगामी भएर कार्यान्वयनमा सक्रिय हुने गरी डिजाइन गरिएको थियो । यस अर्थमा कोप २७ अघिल्ला कोपहरूभन्दा अलिक फरक प्रकृतिको थियो । यस कोपको उद्देश्य पूर्व निर्धारित भइसकेको हुँदा कुनै पनि नयाँ मुद्दा ग्रहण गर्न सक्ने अवस्था थिएन । कोप २७ का लागि अफ्रिकी राष्ट्रहरूको सघन तयारी भइरहेकै बेला संयुक्त राष्ट्र संघमा पलाउबाट स्थायी प्रतिनिधित्व र कोपमा सम्झौताकारको भूमिका निर्वाह गरेका इलाना सिदले कोप २७ हालको भूराजनितिक अवस्थाले पेचिलो बन्ने भविष्यवाणी गरेका थिए । तर, कोप २७ को उद्घाटन सत्रमा राष्ट्र संघका महासचिव एन्टोनियो गुटेरेसले हानिनोक्सानी (लस एन्ड ड्यामेज) को मुद्दा नै कोप २७ को सफलताको कसी हो भनेर बोलेपछि त्यसको जोडदार स्वागत भएको थियो । उनको त्यही भाषणले कोप २७ लाई थप अर्थपूर्ण बनाउन सहयोग गर्यो । फलस्वरूप पहिलो दिनदेखि नै क्षति र नोक्सानीको मुद्दा अफ्रिकी राष्ट्रहरूले प्रखर रूपले उठाउन थाले र पछि गएर विकासशील र अति कम विकसित राष्ट्रहरूले पनि हातेमालो गर्दा विकसित राष्ट्रहरूमाथि ठूलो दबाब पर्न गयो । रुसयुक्रेन युद्धले आक्रान्त धनी राष्ट्र्रहरू आफ्ना भूराजनितिक तनावका बावजुद कोप २७ लाई परिणाममुखी बनाउन जी २० राष्ट्रहरूको माध्यमबाट सम्झौताकारहरूलाई कडा निर्देशन दिन बाध्य भएका थिए । विकसित राष्ट्रहरूले मौजुदा वित्तीय प्रणालीमा सुधार गर्नुपर्ने नीतिसमेत अगाडि सारे, जसले गर्दा सम्झौताकारहरू क्षति र नोक्सानी, वित्तीय व्यवस्थापन, उत्सर्जन न्यूनीकरणका लागि ठोस योजना, जीवाश्म इन्धनलाई चरणबद्ध रूपमा हटाउने वैश्विक क्रियाशीलता, नयाँ वित्तीय प्रक्रियाका लागि राजनीतिक दिशानिर्देश गर्दै विकास र जलवायुको मुद्दालाई सन्तुलित रूपले अगाडि बढाउन सक्रिय भएका थिए । यो सबै प्रक्रिया रूपमा जति सरल र सहज देखिए पनि सारमा भने नितान्त फरक थियो । उत्सर्जनको विषयलाई लिएर विकसित, विकासशील र अल्पविकसित राष्ट्रहरूबीच त्रिकोणात्मक आन्तरिक द्वन्द्व निकै गहिरो देखिन्थ्यो । क्षति र नोक्सानीसँग जोडिएर आएको क्षतिपूर्ति भन्ने शब्दसँग सुरुमा विकासशील राष्ट्रहरूको आपत्ति थियो त्यस्तै, युरोपियन युनियन र अमेरिकाले प्रस्तावनामा सबै उत्सर्जनकर्ताहरूले भुक्तानी दिनुपर्ने उठाए, जसले गर्दा चीन लगायत अन्य विकासशील राष्ट्रहरू पनि दबाबमा परेका थिए । त्यसपछि चीनले लगत्तै कोप २७ पेरिस सम्झौतालाई पुनर्लेखन गर्ने नभएर कार्यान्वयन गर्ने थलो हो भनेर कूटनीतिक जवाफ दिएको थियो । यस्तै दाउपेचबीच अन्तिम क्षणमा नेगोसिएसन सुरु हुनु ठीक पहिले अत्यन्त नाटकीय ढंगले क्षति र नोक्सानीको एजेन्डा कोपको कार्यसूचीमा पर्न सफल भयो । यो एउटा कठिन निर्णय यसकारण पनि थियो कि धनी राष्ट्रहरूले तेल र ग्यास कम्पनी, जलयातायात (सिपिङ) र हवाई क्षेत्र लगायतमा प्रशस्त उत्सर्जन गरी नाफा कमाइरहेको अवस्था थियोछ । तर अहिलेको निर्णयले त्यस्ता राष्ट्रहरूले रकम भुक्तानी गर्नुपर्ने अवस्था सृजना भएको छ ।यी सम्पूर्ण उपलब्धिहरूका बावजुद क्षति र नोक्सानी कोष अहिले तत्काल सक्रिय हुने अवस्था छैन । यसको सन्दर्भमा अति जोखिम राष्ट्रहरूको मपदण्ड के हुने ? कोषको सञ्चालनको स्वरूप के हुने ? कोषमा रकम दाखिला गर्ने प्रक्रिया र सिद्धान्त के हुनेजस्ता जटिल प्रश्नहरूको उत्तर कोप २७ ले दिन सकेको छैन । त्यस्तै, ईयू र अमेरिकाले पेस गरेको प्रस्तावउपर विकासशील राष्ट्रहरूको वृहत् प्रतिक्रिया हालसम्म आइसकेको छैन । तर यसले परिस्थिति झन् पेचिलो बनाउने सम्भावना अत्यधिक छ । यहाँ बुझ्नुपर्ने कुरा के हो भने विकसित राष्ट्रहरू आफ्नो भूराजनितिक परिस्थितिका कारण इन्धन र ऊर्जा क्षेत्रमा अत्यधिक दबाबमा छन् जसले उनीहरूको अर्थतन्त्रलाई पनि असर परेको छ । त्यसैले, विभिन्न बहानामा अहिलेको कोपमा प्रयोग भएका शब्दावलीहरू कोप २६ भन्दा कूटनीतिक र कमजोर किसिमका छन् । जस्तो कि प्रतिबद्धता लेखिनुपर्ने ठाउँमा कोप २७ मा महत्त्वाकांक्षा जस्ता शब्दहरू बढी प्रयोग भएका छन् । नेपालले पनि यस कोपमा उठाउनुपर्ने मुद्दाका रूपमा ६ वटा विषयवस्तु पहिचान गरेको थियो (पार्वतीय राष्ट्रहरूको समस्याको पहिचान र सम्वोधन, पृथ्वीको तापक्रम वृद्धि १५ डिग्री सेल्सियसमा कायम गर्ने मार्गमा थप प्रतिबद्धता, जलवायु अनुकूलनमा थप प्रतिबद्धता र कार्यान्वयनमा जोड, उत्सर्जन न्यूनीकरण र पेरिस सम्झौताको दफा ६, जलवायु वित्त र क्षति र नोक्सानीका लागि छुट्टै वित्तको स्थापनाका लागि माग गर्ने) । जसमा पर्वतीय मुद्दा नितान्त नयाँ सवालका रूपमा उठाउने जमर्को गरियो यद्यपि यो कोपले उक्त मुद्दा ग्रहण गर्न सक्ने अवस्था थिएन । नेपालका तर्फबाट सरकारी र गैरसरकारी निकायहरूबाट ७५ भन्दा बढी सहभागीहरूले भाग लिए पनि यस कोपमा नेपालको क्रियाशीलता साइड इभेन्ट हरूमै केन्द्रित देखियो । हाम्रो उपस्थिति उच्चस्तरीय बैठक र वार्ताहरू (नेगोसिएसन) मा अत्यन्त न्यून देखियो र नेपालले उठाएका मुद्दाहरूमा दातृ निकायहरूले आर्थिक सहयोग दिने प्रतिबद्धता गरेको पनि देखिएन । तसर्थ नेपालले यसबाट पाठ सिकेर आगामी कोपका लागि अहिलेबाटै तयारी गर्नुपर्छ । विशेष गरेर वार्ताहरू र उच्चस्तरीय बैठकका लागि नेपालले जलवायु क्याडर नै तयार गर्नुपर्ने देखिन्छ । आगामी कोपका लागि हामीले तयारी गर्दा उच्चस्तरीय बैठकहरूका लागि उच्चस्तरीय अधिकारीहरू र नेगोसिएसन र साइड इभेन्टका लागि छुट्टाछुट्टै जनशक्ति तयार गर्नु आवश्यक छ । विश्व परिदृश्यमा नेपालको साख बढाउन हाम्रो तयारी पनि विश्वस्तरकै हुनुपर्छ । यहाँ बुझ्नुपर्ने कुरा के हो भने यस किसिमको विश्व मञ्चमा नेपालको उपस्थितिलाई बलियो र अर्थपूर्ण बनाउन सरकारीगैरसरकारी संघसंस्थाहरू सहयोगी हुन सक्छन्, तर सहयोगी संस्थाहरूको सहयोग सम्बन्धी पनि उचित मापदण्ड तयार हुनु आवश्यक छ । यस कोपबाट नेपालले अति कम विकसित राष्ट्रहरूले पाउने सुविधा लिन स्रोतहरूमा आफ्नो पहुँच बढाउन अवश्यक छ । क्षति र नोक्सानीको मुद्दा यस कोपको कार्यसूचीमा परेकाले नेपालजस्तो अति जोखिममा रहेको राष्ट्रहरूलाई राहत हुनु स्वाभाविकै हो र यसलाई ठूलो उपलब्धिका रूपमा ग्रहण गर्नु सुखद अनुभूति नै हुन्छ । यद्यपि, विभिन्न उपलब्धिका दाबीहरूका बीच कोप २७ विवादरहित भने हुन सकेन । जलवायु परिवर्तन सम्वन्धी चर्चित युवा अभियन्ता ग्रेटा थन्बर्गले यो सम्मेलनलाई विभिन्न कम्पनी र संघसंगठनहरूले सञ्चार प्रवाह र व्यापारिक रणनीति तुष्टि गर्ने पर्व (ग्रिन वास फेस्टिबल) भनेर बहिष्कार गरिन् । ईयूका जलवायु नीति प्रमुख फ्रान्स टिम्मरमेनले अहिले भएको सौदा आम मानिस र हाम्रो ग्रहको रक्षाका लागि प्रगतिशील कदम भन्न मिल्दैन र धेरै राष्ट्रहरू अहिले पनि जलवायु संकटको खिलाफ लड्न तयार देखिँदैनन् भनी टिप्पणी गरेको देखिन्छ । क्षति र नोक्सानीका सन्दर्भमा पनि धेरै अनुत्तरित प्रश्नहरूको हल खोज्न बाँकी नै छ । धेरै उत्साहित भइहाल्ने अवस्था आएको छैन । आशा गरौं, आउँदो कोपमा कम्तीमा यो मुद्दाको पूर्ण रूपले सम्बोधन हुनेछ । विकसित राष्ट्रहरू १ खर्ब अमेरिकी डलरको प्रतिबद्धताबारे उदासीन देखिएकाले यस कोपमा यो मुद्दा चर्को रूपले उठेको छ । यस्तै शर्म अल शेख सम्मेलनले १५ डिग्री वा कमको मुद्दामा पनि खासै केही महत्त्वपूर्ण निर्णय गर्न सकेन । न्यूनीकरण र उत्सर्जन न्यूनीकरणजस्ता जल्दाबल्दा मुद्दाहरूमा खासै प्रगति भएको देखिएन भन्ने अलोचना पनि विभिन्न माध्यमबाट भएकाले कोप २७ को सार्थकता प्रश्न उठेको आभास हुन्छ । हामीले कोप २७ लाई कार्यान्वयन कोप भनिरहँदा न्यूनीकरण र वित्तीय प्रवाहको अवस्था निराशाजनक भएकाले जलवायु सम्बन्धी क्रियाशीलतालाई फरक स्तरमा लान सक्ने अवस्था नै रहेन । त्यसैले, राष्ट्र संघ प्रमुख एन्टोनियो गुटेरेसले हाम्रो ग्रह अहिले पनि आपत्कालीन कोठाभित्र छ, हामीले उत्सर्जन तत्काल कम गर्नुपर्छ, जुन यो कोपले सम्बोधन गर्न सकेन भनेर गरेको टिप्पणी नै कोप २७ को नियति हो भन्दा अतिशयोक्ति नहोला । तथापि, यस कोपले सम्बोधन गर्न नसकेका थुप्रै मुद्दाहरू कोप २८ का प्रमुख मुद्दा बन्नेछन् भन्नेमा विश्वस्त हुने आधारहरू छन् । भलै विश्वभरका १९० राष्ट्रहरूबीच सहमति गरेर अगाडि बढ्नु आफैंमा एक जटिल र सुस्त प्रक्रिया हो । र, हरेक समस्याको समाधान एउटै कोपबाट खोज्नु निश्चय पनि तर्कसंगत हुँदैन । कोपमा सहभागी त्रिपाठी वन तथा भूसंरक्षण विभागका महानिर्देशक हुन् ।"
शून्य कोभिड नीतिको विरोध,चीनमा कोरोना भाइरस नियन्त्रणका लागि जारी कडा प्रतिबन्धविरुद्ध हङकङमा सोमबार गरिएको विरोध प्रदर्शन । केही दिनयता राजधानी बेइजिङ र सांघाईलगायत प्रमुख सहरहरूमा विरोध प्रदर्शन चर्केपछि सुरक्षा व्यवस्था कडा पारिएको छ । सांघाईमा भएको विरोध प्रदर्शनको समाचार संकलन गर्न पुगेका बीबीसीका पत्रकार एड लरेन्सलाई पक्राउ गरी केही घण्टापछि रिहा गरिएको थियो ।तस्बिर ः एपी
युरोपमा मानसिक स्वास्थ्य अवस्था भयावह,"(पेरिस)  युरोपेली मुलुकहरूमा मानसिक स्वास्थ्य संकट बढ्दै गएको छ । आर्थिक सहयोग र विकास संगठन (ओईसीडी) को तथ्यांक अनुसार १८ युरोपेली देशहरूमा सन् २००० देखि २०२० सम्ममा मानसिक रोगविरुद्धको औषधि (एडी) प्रयोग झन्डै साढे दुई गुणाले बढेको छ । ओईसीडीको तथ्यांकले कोभिड१९ महामारीको समयमा चिन्ता र डिप्रेसनमा नाटकीय वृद्धि भएकाले मानसिक स्वास्थ्य बिग्रिएको देखाएको छ । १८ युरोपेली देशहरूमा सन् २००० मा प्रतिदिन प्रतिएक हजार व्यक्तिमा डिफाइन्ड डेली डोज (डीडीडी) अर्थात् दैनिक मात्रा ३०५ मात्र थियो । सन् २०२० मा त्यो बढेर ७५३ पुगेको छ । यसको अर्थ युरोपेली मुलुकमा मानसिक स्वास्थ्यका बिरामीको संख्या १४७ प्रतिशतले वृद्धि भएको हो । तर एन्टी डिप्रेसन (एडी) औषधि लिने प्रवृत्ति सबै देशमा समान छैन । सन् २००० मा इस्टोनियामा डीडीडी ६४ थियो भने आइसल्यान्डमा ७०५ थियो । चेक गणतन्त्रमा भने सन् २०२० सम्म आइपुग्दा ५७७ प्रतिशत र सोही समयमा फ्रान्समा यो ३८ प्रतिशतले बढेको छ । यो २००० र २०२० को बीचमा यी देशहरूमा सबैभन्दा कम परिवर्तन भएको देखिएको छ । सोही अवधिमा पोर्चुगलमा ३०४ प्रतिशत, बेलायतमा २५६ प्रतिशत, स्पेनमा २०८ र जर्मनीमा २०० प्रतिशतले वृद्धि भएको जनाइएको छ । तथ्यांकले युरोपेली देशहरूमा कसरी एडी खपत एकपछि अर्को वर्ष बढेको छ भन्ने देखाउँछ । १८ मध्ये १४ देशमा एडीको प्रयोग दोब्बरभन्दा बढी छ । २०२० मा प्रतिदिन प्रतिहजार मानिसमा मानसिक स्वास्थ्यविरुद्धका औषधिहरूको खपत लात्भियामा २०, आइसल्यान्डमा १५३, पोर्चुगलमा १३१, बेलायतमा १०८, स्विडेनमा १०५ र स्पेनमा ८७ पुगेको छ ।खुसी रहेका नागरिकमा मानसिक स्वास्थ्य कम हुन्छ भन्ने विश्वासलाई पनि तथ्यांकले गलत सावित गरिदिएको छ । वर्ल्ड ह्यापिनेस रिपोर्टका अनुसार सन् २०२० मा विश्वको दोस्रो सबैभन्दा खुसी देश आइसल्यान्डमा युरोपमै सबैभन्दा बढी एन्टिडिप्रेसेन्ट खपत भएको छ । रिपोर्टमा छैटौं स्थानमा रहेको स्विडेनमा १०५ डीडीडी प्रयोग गरी एन्टिडिप्रेसेन्ट धेरै लिने युरोपमै चौथो देश भएको छ । रिपोर्टअनुसार सबैभन्दा खुसी राष्ट्र मानिएको फिनल्यान्डका मानिसहरूले ८२ डीडीडी एन्टिडिप्रेसन प्रयोग गरे जसले फिनल्यान्डलाई २४ देशहरूमध्ये सातौं स्थानमा राख्यो । लातभियामा दैनिक २० मात्राका दरले एडी प्रयोग गरिन्छ । तर विश्व खुसी प्रतिवेदनमा ३४ औं स्थानमा छ । ३० डीडीडी लिने लात्भियालाई पछ्याउने हंगेरी खुसीको सूचीमा ४३ औं स्थानमा थियो ।ईयूमा डेनमार्क मात्रै यस्तो मुलुक हो जहाँ गत १० वर्षमा एडी खपत घटेको छ । सन् २०२० मा जर्मनीले एडीमा ७८ करोड ३० लाख युरो, स्पेनले करिब ६४ करोड ९० लाख युरो, इटालीले ४ करोड ४० लाखदेखि ४ करोड ५६ लाख युरो खर्च गर्ने प्रमुख राष्ट्र हुन् । ईयूको तथ्यांक अभिलेखमा आधिकारिक मानिएको युरोस्टाटका अनुसार सन् २०१९ मा, ईयू देशहरूमध्ये पोर्चुगल १२२ मा गम्भीर डिप्रेसनको सबैभन्दा बढी हिस्सा थियो । त्यसपछि स्विडेन ११७ प्रतिशत, जर्मनी र क्रोएसिया ११६ प्रतिशत, माल्टा ३५, बुल्गेरिया २७ र रोमानिया १ प्रतिशत सबैभन्दा कम थियो । युरोपेली आर्थिक सहयोग र विकास संगठन (ओईसीडी) द्वारा जारी गरिएको पछिल्ला सर्वेक्षणहरूले कोभिड१९ महामारी सुरु भएदेखि नै मानसिक स्वास्थ्यमा उल्लेखनीय गिरावट आएको देखाएको छ ।"
पुनर्बिमाका अध्यक्ष घिमिरेको राजीनामा,यसैबीच नेपाल पुनर्बिमा कम्पनीका अध्यक्ष रवीन्द्र घिमिरेले राजीनामा दिएका छन् । अध्यक्षमा नियुक्त भएको १३ महिनापछि आइतबार घिमिरेले अर्थमन्त्री जनार्दन शर्मासमक्ष राजीनामा दिएको स्रोतले बताएको छ । कोरोना बिमाको भुक्तानी दिने सम्बन्धमा बिमा प्राधिकरण र नेपाल पुनर्बिमाबीच विवाद बढिरहेको समयमा अध्यक्ष घिमिरेको राजीनामा आएको हो । प्राधिकरणले कोरोना बिमा भुक्तानीका लागि १२ प्रतिशत रकम (२१ करोड ८१ लाख रुपैयाँ) दिन नेपाल पुनर्बिमा कम्पनीलाई निर्देशन दिएको थियो । तर कोरोना बिमा मापदण्ड ०७७ को व्यवस्थाअनुसार आफूहरूले थप रकम तिर्नु नपर्ने भन्दै पुनर्बिमाले प्राधिकरणलाई पत्र पठाएको थियो । त्यसपछि प्राधिकरणले फेरि पत्र पठाएर उक्त निर्णय सच्याउन र नसच्याए कारबाही गर्ने चेतावनी दिएको थियो । तर कानुनी रूपमा आफू बलियो रहेको भन्दै नेपाल पुनर्बिमा कम्पनीले थप रकम तिर्नु नपर्ने अडान अध्यक्ष घिमिरेले राख्दै आएका थिए । स्रोतका अनुसार आइतबार अध्यक्ष घिमिरेले अर्थमन्त्री जनार्दन शर्मासँग कोरोना बिमा भुक्तानी सम्बन्धका छलफल गरेका थिए । छलफलमा अर्थमन्त्री शर्माले मार्गप्रशस्त गर्न भनेपछि घिमिरेले राजीनामा दिएको स्रोतको दाबी छ । अर्थमन्त्री शर्माले नै ०७८ कात्तिकमा घिमिरेलाई नेपाल पुनर्बिमाको अध्यक्षमा नियुक्त गरेका थिए ।
किसानको धान किन्ने सवा अर्ब बजेटमा अर्थको अवरोध,"(काठमाडौं) निर्वाचनको मुखमा मतदातालाई प्रभावित पार्ने गरी सरकारले ४५ अर्ब २८ करोडभन्दा बढी रकमान्तर, स्रोतान्तर र थप निकासा गरिदियो । सत्ता गठबन्धनका प्रभावशाली नेताका गृहजिल्ला छानेरै रकम दियो । वार्षिक बजेटमै नराखिएका योजना तथा कार्यक्रमका लागि अर्थमन्त्री जनार्दन शर्माकै गृहजिल्लामा मात्र ५७ करोड ८५ लाख दिइयो । चुनावी संघारमा प्रधानमन्त्री शेरबहादुर देउवा र अर्थमन्त्री जनार्दन शर्माको ठाडो निर्देशनमा नौ थरी व्यापारका लाइसेन्स बाँड्न पहल गरियो । आचारसंहिता लागू भएपछि दूरगामी प्रभाव पार्ने निर्णय गर्न नहुने मान्यताविपरीत धितोपत्र बजार, धितोपत्र ब्रोकर, बिमा कम्पनी, वस्तु बजारलगायत क्षेत्रमा लाइसेन्स वितरण गर्ने तयारी गरियो । त्यसको एउटा उदाहरण हो, लघुबिमाको लाइसेन्स वितरण । यसका लागि आइतबार मात्र नेपाल बिमा प्राधिकरणले लघुबिमाको लाइसेन्स दिन सात कम्पनी छानिसकेको छ । कृषि उत्पादन ३० प्रतिशत बढाउने लक्ष्य प्रस्तुत गरेका अर्थमन्त्री शर्माले आगामी वर्षका लागि रासायनिक मलको बजेट झन्डै ५० प्रतिशतले घटाइदिए । गत वर्ष २७ अर्ब निकासा दिएको सरकारले आगामी वर्षका लागि १५ अर्ब रुपैयाँ मात्र छुट्याएको छ । आर्थिक वर्ष ०७९८० को बजेटमा धान, गहुँ, मकै र दूधलगायत कृषि उत्पादनको न्यूनतम समर्थन मूल्य तोकिने र उक्त मूल्यमा तोकिएका खाद्यान्न बाली खाद्य व्यवस्था तथा व्यापार कम्पनी लिमिटेडलगायत संस्थाले खरिद गर्ने व्यवस्था मिलाइने उल्लेख छ । समर्थन मूल्य र खरिद मूल्यबीच अन्तर हुन गए शोधभर्ना उपलब्ध गराउने व्यवस्था मिलाएको छु, बजेट वक्तव्य जारी गर्दै अर्थमन्त्री शर्माले भनेका थिए । तर वास्तविकतामा भने फरक छ । उल्लिखित उदाहरण हेर्दा सजिलै बुझ्न सकिन्छ, अर्थ मन्त्रालय किसानका मुद्दामा कति उदासीन छ भन्ने । अर्थ मन्त्रालयकै कारण किसानले समस्या भोगिरहेको अर्को एउटा उदाहरण हो, किसानले बेच्ने धानले मूल्य नपाउनु । कात्तिक १६ मा बसेको मन्त्रिपरिषद् बैठकले मोटा धानको समर्थन मूल्य २९ सय ६७ रुपैयाँ र मध्यम धानको ३१ सय २८ रुपैयाँ निर्धारण गरे पनि खरिद भएको छैन । जानकारका अनुसार धेरैजसो किसानको धान व्यापारीहरूले किनिसकेका छन् । तर धान खरिदको जिम्मा पाएको खाद्य व्यवस्था तथा व्यापार कम्पनी अर्थले बजेट नदिएको बहानामा खरिद सुरु नै गरेको छैन । समर्थन मूल्य र खरिद मूल्यबीच अन्तर हुन गएको रकम शोधभर्ना दिने बजेट वक्तव्यमै उल्लेख भए पनि अर्थले रकम निकासा गरिदिएको छैन । समर्थन मूल्य तोक्नै ढिलाइ भयो । मूल्य तोकिएपछि छिटो होस् भनेर बजेट निकासका लागि उद्योग वाणिज्य तथा आपूर्ति मन्त्रालयका तर्फबाट पत्राचार गरेका थियौं, वाणिज्यका एक उच्च अधिकारीले भने, धान खरिदका लागि बजेट माग गरिए पनि सुनुवाइ भएको छैन । वाणिज्यले पठाएको पत्रको बेवास्ता भएपछि खाद्य व्यवस्था तथा व्यापार कम्पनी स्वयं बजेटका लागि अर्थ मन्त्रालय धाइरहेको छ । तर प्रगति भएको छैन । धान किन्नका लागि २७ करोड माग गरिएको कम्पनीका विभागीय प्रमुख भेषनाथ न्यौपानेले बताए । समर्थन मूल्य र खरिद मूल्यबीच अन्तर हुन गएको करिब २७ करोड मागेका छौं । बजेट माग्न अर्थ मन्त्रालय पुग्दा अर्थसचिव कृष्णहरि पुष्करले समय नै दिनुभएन, अर्थको बजेट महाशाखाबाट अर्थमन्त्रीज्यू आएपछि मात्रै काम हुने जानकारी पाएका छौं, उनले भने, अर्थमन्त्री नभएर धान किन्न बजेट पाएनौं । अर्थले गत वर्ष धान किनेको ३४ करोड भुक्तानी गरेको छैन । अहिले पनि धान किन्न बजेट दिन आलटाल गरिरहेको उनको आरोप छ ।धान खरिद गर्न खाद्य कम्पनीले आन्तरिक बजेटबाट ९८ करोड ९१ लाख र कृषि मन्त्रालयले ३३ करोड बजेट विनियोजन गरेको छ । कृषिले न्यूनतम समर्थन मूल्यमा धान खरिद गर्ने सहकारीलाई प्रतिक्विन्टल १ सय १२ रुपैयाँका दरले व्यवस्थापन खर्च उपलब्ध गराउन ३३ करोड विनियोजन गरेको छ । तर पनि खरिद प्रक्रिया सुरु भएको छैन । किसान निरीह छन्, किसानप्रति सरकार सकारात्मक नै छैन । किसानका प्रतिनिधि भएर राष्ट्रिय सभामा आएका मान्छेले आफ्नो भूमिका निर्वाह गरिदिएनन्, अर्थविद् केशव आचार्यले भने, एउटा टिप्पणी सदर गराउनै २३ महिना लाग्छ, किसानको पक्षमा कसैले काम गर्दैनन् । तसर्थ धान किन्न स्थानीय निकायलाई नै जिम्मा दिनुपर्छ । बाली लगाउनुअघि नै समर्थन मूल्य तोक्नुपर्नेमा व्यापारीले खरिद गरेपछि मात्र तोकिएको उनको आरोप छ । जुन किसानको हितमा नरहेको उनले बताए । कृषक समूह महासंघ नेपालका संस्थापक अध्यक्ष उद्धव अधिकारीले पनि सरकार किसानको पक्षमा नभएको दाबी गरे । कृषि क्षेत्र र किसानप्रति सरकार उदार छैन । खाद्यले ढिलाइ गरेर किसानभन्दा व्यापारीसँग किन्ने हो । कृषि मन्त्रालयले पनि अर्थको सहमति लिएर धान किन्न सक्छ, तर किसान सबैतिरबाट बेवास्तामा परे, अधिकारीले भने, छाता मन्त्रालयको परिकल्पना नगरी किसानको समस्या सम्बोधन हुन सक्दैन । यता अर्थ मन्त्रालयका प्रवक्ता आनन्द काफ्लेले भने खाद्यले पठाएको पत्र प्रक्रियामै रहेको दाबी गरे । पत्र बजेट महाशाखामा आउँछ, अध्ययनका क्रममा होला, उनले भने, प्रक्रिया कहाँ पुगेको छ, थप बुझ्नैपर्छ ।"
सहरियाका भान्सामा सिस्नु,"मैले मात्र वर्षमा तीन क्विन्टलभन्दा बढी सिस्नु पाउडर बेच्छु, बेनीस्थित धौलागिरि कोसेली घरकी मीना राम्जालीले भनिन् । ग्रामीण महिलाले सिस्नु टिपेर धुलो बनाउँछन् । त्यही धुलो प्रतिकिलो ६ सय रुपैयाँमा किनेर बजारका पसलेले एक हजार रुपैयाँसम्ममा बिक्री गर्छन् । सदरमुकाम बेनी बजारमा सिस्नु धुलो बिक्री गर्ने झन्डै एक दर्जन पसल छन् । कतिपय होटलले सुप बनाएरै बेच्छन् । नियमित रूपमा सुप बिक्री गर्ने सदरमुकामको शिख होटलकी सञ्चालक नौमती गर्बुजाले बताइन् । ग्राहक आइरहने भएकाले सुप बिक्री गर्छु, उनले भनिन्, यसको माग बढ्दो छ । सिस्नु मान्छेले मात्र होइन परम्परादेखि नै दुधालु गाईभैंसीलाई पनि पोसिलो आहाराका रूपमा खुवाउने गरिथ्यो । एक दिन घाममा सुकाएपछि दुधालु गाईभैंसीलाई सिस्नु खुवाउँदा दूध धेरै दिने तर पनि बाक्लो लाग्ने हुन्छ । सिस्नुको फूल र जरा कुटेर खुवाउँदा कुखुराले बढी अन्डा दिने अनि मासु उत्पादन बढ्ने हुँदा बंगुरलाई पनि खुवाउने चलन छ । सिस्नु पूर्ण आर्ग्यानिक हो । खाद्य प्रविधि तथा गुण नियन्त्रण विभागको नमुना विश्लेषण प्रतिवेदनमा उल्लेख भएअनुसार सिस्नुमा २३ प्रतिशतभन्दा बढी फलाम तत्त्व, २४५ प्रतिशत कुड प्रोटिन, क्रुड फाइबर ८ प्रतिशत, क्रुड फ्याक्ट १५ प्रतिशत र जलांश ९८५ प्रतिशत पाइने उल्लेख छ ।"
अर्थ संक्षेप,"ओहमका विद्युतीय स्कुटरमोटरसाइकल बिक्री सुरुभैरहवा (कास) भारतको हैदरावादस्थित ओहम अटोमोटिभ प्रालिद्वारा उत्पादित विद्युतीय स्कुटर र मोटरसाइकलको नेपालमा पहिलो पटक भैरहवाबाट बिक्री सुरु भएको छ । उक्त कम्पनीको नेफालका लागि आधिकारिक बित्रेता ओहम इलेक्ट्रिक ट्रेडिङ प्रालि भैरहवाले सोमबारदेखि बिक्री तथा प्रवर्द्धन सुरु गरेको हो । भारतीय उक्त कम्पनीद्वारा उत्पादित ९ प्रकारका विद्युतीय स्कुटी र मोटरसाइकलमध्ये नेपालका लागि हाल चार प्रकारका उपलब्ध रहेको र क्रमशः अन्य मोडल पनि उपलब्ध गराइने कम्पनीका प्रबन्ध निर्देशक रामु पन्थीले बताए । विद्युतीय सवारी साधनको सञ्चालन गरेर पेट्रोलियम पदार्थका लागि विदेशिने स्वदेशी पुँजी रोकी अर्थतन्त्र जोगाउने उद्देश्य हाम्रो हो, पन्थीले भने, यसका लागि अब हाम्रो कम्पनीले मुलुकका विभिन्न ५० स्थानमा डिलर खोली विद्युतीय सवारी साधनको बिक्री सुरु गर्ने तयारीमा छौं । उक्त कम्पनीद्वारा उत्पादित चार पांग्रे सवारी साधन पनि एक वर्षभित्रै उपलब्ध गराइने उनको भनाइ छ । मौद्रिक समीक्षाप्रति चेम्बर असन्तुष्ट काठमाडौं (कास) राष्ट्र बैंकले आइतबार गरेको मौद्रिक नीतिको पहिलो त्रैमासिक समीक्षामा गरिएको व्यवस्थाले वित्तीय स्थायित्व कायम गर्न नसक्ने भन्दै चेम्बर अफ कमर्सले असन्तुष्टि जनाएको छ । मुलुकको बाह्य क्षेत्रमा केही सुधार देखिए पनि आन्तरिकतर्फ अर्थतन्त्र जोखिमकै अवस्थामा रहँदा मौद्रिक नीतिको समीक्षामार्फत सम्बोधन हुने अपेक्षा थियो, चेम्बरले जारी गरेको विज्ञप्तिमा भनिएको छ, राष्ट्र बैंकको पछिल्लो व्यवस्थाले आर्थिक गतिविधिलाई चलायमान बनाउन सहयोग गर्दैन । शून्य दशमलव ४ प्रतिशत घटाइएको स्प्रेड दरले आगामी दिनमा ब्याजदर बढ्न नदिए पनि हाल कायम उच्च ब्याजदर घटाउने सम्भावना न्यून रहेको चेम्बरको निष्कर्ष छ । बैंक तथा वित्तीय संस्थाले कर्जा प्रवाह गर्दा आधार दरमा लिने प्रिमियमलाई अधिकतम २ प्रतिशतसम्म मात्रै कायम गर्न पनि चेम्बरले राष्ट्र बैंकसमक्ष आग्रह गरेको छ । मौद्रिक नीति सम्बन्धमा राष्ट्र बैंकको समीक्षाले औद्योगिक क्षेत्र थप प्रवाहित हुने चेम्बरले जनाएको छ ।बुटवलको चौराहामा नेपाल बैंकको शाखाकाठमाडौं (कास) नेपाल बैंकले रूपन्देहीको बुटवल उपमहानगरपालिकास्थित राजमार्ग चौराहामा शाखा सञ्चालनमा ल्याएको छ । नेपाल बैंकका अध्यक्ष गंगाप्रसाद ज्ञवाली र बुटवल उपमहानगरपालिका नगर प्रमुख खेलराज पाण्डेले शुक्रबार संयुक्त रूपमा शाखा उद्घाटन गरे । प्रतिस्पर्धात्मक बैंकिङ बजारमा चुस्त दुरुस्त सेवाका लागि उपस्थिति बढाउन शाखा विस्तारलाई जोड दिइएको बैंक अध्यक्ष ज्ञवालीले बताए । नाफा मात्रै नहेरी र व्यवसायीलाई समस्यामा नपर्ने गरी सहयात्रीका रूपमा बैंकले काम गर्नुपर्नेमा नगर प्रमुख पाण्डेको जोड छ । यस शाखामार्फत बुटवलको विकासका निम्ति भूमिकासमेत बढ्ने बैंकका प्रमुख कार्यकारी अधिकृत कृष्णबहादुर अधिकारीको विश्वास छ । शाखासँगै बैंकका देशभर शाखा संख्या २२६ पुगेको छ । मोरङमा रोजगार मेलाकाठमाडौं (कास) स्वदेशमै कामको खोजीमा रहेका तथा वैदेशिक रोजगारबाट फर्किएका युवालाई रोजगारको अवसर सिर्जना गर्ने उद्देश्यले मोरङको कटहरी गाउँपालिकामा रोजगार मेला भएको छ । अन्तर्राष्ट्रिय श्रम संगठन (आईएलओ) को वेलकम होम परियोजनाको सहयोग तथा सहकार्यमा नेपाल उद्योग वाणिज्य महासंघ, नेपाल उद्योग वाणिज्य महासंघ प्रदेश १ र कटहरी गाउँपालिकाको आयोजनामा एकदिने रोजगार मेला भएको हो । मेलामा रोजगारका लागि करिब नौ सय जनाले विभिन्न कम्पनीसँग सम्पर्क स्थापित गरेको बताइएको छ । बर्सेनि करिब ५ लाख युवा श्रम बजारमा आउने र तीमध्ये ७० प्रतिशत वैदेशिक रोजगारीमा जाने गरेको नेपाल उद्योग वाणिज्य महासंघका केन्द्रीय सदस्य अविनाश बोहराले बताए । एनआईबीएल र एचएमडीएलबीच लगानी सम्झौताकाठमाडौं (कास) एनआईबीएल एस क्यापिटल र दुगड हेल्थ केयरअन्तर्गतको कम्पनी एचएमडीएलबीच लगानी सम्झौता भएको छ । सम्झौतापत्रमा एनआईबीएलका तर्फबाट प्रमुख कार्यकारी अधिकृत शिवन्थबहादुर पाण्डे र एचएमडीएलका तर्फबाट प्रमुख कार्यकारी अधिकृत तथा भाइस चेयरम्यान अभिषेक दुगडले हस्ताक्षर गरे । एचएमडीएल मेडिकल उपकरण रिएजेन्ट्स, फर्मास्युटिकल ड्रग्स एवम् औषधिलगायत सामान विकास गर्ने, उत्पादन गर्ने र बजारीकरण गर्ने कम्पनी हो । कोभिड महामारीको समयमै सन् २०२१ मा स्थापित एचएमडीएलले उक्त समयमा टाटा मेडिकल एन्ड डायग्नोस्टिक्सद्वारा उत्पादित पीसीआर किट्स आयात गरेर नेपाली बजारमा उपलब्ध गराउँदै आएको छ । एचएमडीएलले टाटाद्वारा निर्मित नेपालको पहाडी क्षेत्रका अति नै दुर्गम क्षेत्रमा पनि पुग्न सक्ने मोबाइल डाइग्नोस्टिक भ्यान ल्याएको बताएको छ ।"
मैदानी युद्धमा अमेरिकाइरान,"दोहा (एएफपी) अमेरिकाले गर्नुपर्ने काम के हो, त्यो स्पष्ट छ । असाध्यै राजनीतिक गन्ध मिसिएको खेलमा इरानलाई हराउनु । नत्र, विश्वकप २०२२ बाट बिदा लिएर घर फर्कनुपर्नेछ । अहिलेको पुस्ताका अमेरिकी खेलाडीलाई प्रशंसा गर्ने धेरै छन्, इतिहासकै सबैभन्दा राम्रो भनेर । तर, यही टिम क्यानडा र मेक्सिकोसम्मिलित छनोटमा तेस्रो स्थानमा आएको थियो । अहिले भने त्यस्तो खेल खेल्दै छ, जसमा अमेरिकालाई निश्चित जित आवश्यक छ । मिडफिल्डर वेस्ट म्याकेनी भन्छन्, सबैभन्दा ठूलो तथ्य के हो भने विश्वकप यात्राको स्थिति अझै पनि हाम्रो आफ्नै पकडमा छ । त्यो हो, इरानविरुद्धको अन्तिम खेल । त्यसमा हाम्रो एकमात्र लक्ष्य भनेको ३ अंकमात्र हुनसक्छ । हारमात्र होइन, बराबरीले पनि अमेरिकाको चुनौती समाप्त हुनेछ । अमेरिकाले वेल्ससँग ११ को बराबरी खेलेको थियो भने इंग्ल्यान्डसँग गोलरहित बराबरी हो । समूहमा इंग्ल्यान्डको ४ अंक छ भने इरानको ३ । त्यसपछि अमेरिकाको २ र वेल्सको १ अंक छ । अर्का मिडफिल्डर जियो रेयन भन्छन्, हामीलाई यो खेल जित्नु छ । त्यसबाहेक हामीले अरू केही पनि सोचिरहेका छैनौं । खाली ३ अंक र हामी अर्को चरण पुग्नेछौं । फ्रान्समा भएको सन् १९९८ को विश्वकपमा इरानले अमेरिकामाथि प्रसिद्ध २१ को जित निकालेको थियो । हारले अमेरिकाको चुनौती समाप्त भएको थियो भने इरानी खेलाडीलाई घरमा भव्य स्वागत गरिएको थियो । त्यसमाथि खेलको पूर्वसन्ध्यामा अमेरिकी फुटबल संघले निकै खराब काम गरेको छ । इरानलाई रिसाउनका लागि पर्याप्त कारण दिएको छ । संघले आफ्नो सामाजिक सञ्जालमा इरानको त्यस्तो झण्डा केही समयका लागि प्रयोग गरेको थियो, जसमा इस्लामिक गणतन्त्रको प्रतीक थिएन । अमेरिकाका लागि अहिलेको स्थिति ठ्याक्कै त्यस्तै छ । जस्तो, सन् २०१० मा थियो । त्यतिबेला अमेरिका समूह चरणबाटै बाहिरिने स्थितिमा थियो तर, अल्जेरियालाई १० ले हराउन सफल रहेको थियो । लन्डन डोनाभनले खेलको इन्ज्युरी समयमा निर्णायक साबित गोल गरेका थिए । पुराना मिडफिल्डर तथा अहिले फक्स स्पोर्ट्सका कमेन्टेटर रहेका स्टु होल्डेन भन्छन्, हामीले गोलका लागि ९० मिनेटसम्म कुर्नु ठीक हुन्न । तर प्राप्त गरेमा मलाई आपत्ति पनि हुने छैन । यस्तो परिस्थितिले मेरो मुटुको धड्कन बढाउने काममात्र गर्छ । अहिले इरानी टिमका प्रशिक्षकमा तिनै छन्, जसले सन् १९९८ ताका अमेरिकी फुटबल संघमा सल्लाहकारको भूमिका निभाएका थिए । उनी हुन्, कार्लोस क्विरेज । इरानको आक्रामणको नेतृत्व गरिरहेका छन् मेहदी तारेमीले । यी खेलाडीले यसपल्टको युरोपेली च्याम्पियन्स लिगमा ५ गोल गरिसकेका छन् । इंग्ल्यान्डविरुद्धको खेल ६२ ले गुमाएपछि इरानले प्रतियोगितामा उत्कृष्ट पुनरागमन गरेको छ । यसक्रममा आफ्नो दोस्रो खेलमा वेल्समाथि २० को स्तब्धपूर्ण जित निकालेको छ । अहिलेको स्थितिमा इरान पहिलोपल्ट विश्वकपको नकआउट चरण पुग्ने स्थितिमा छ ।"
कतारको प्रतिष्ठासामु आलोचक भान गाल,"दोहा (एपी) नेदरल्यान्ड्स विश्वकप २०२२ को नकआउट चरणको निकै नजिक छ । टोलीले समूह ए को आफ्नो अन्तिम खेलमा मंगलबार आयोजक कतारको सामना गर्नेछ । यदि डच टिमले साँच्चै अर्को चरणको यात्रा तय गरेमा सबैको ध्यान ७१ वर्षीय प्रशिक्षक लुइस भान गालमा केन्द्रित हुनेछ । एक वर्षअघि आफ्नो संन्यास घोषणालाई फिर्ता लिँदै उनले राष्ट्रिय टिमको जिम्मेवारी फेरि सम्हालेका थिए । त्यसअघि उनलाई गहन रूपमा क्यान्सर रोगको उपचार गरिएको थियो । आयोजक कतार भने आफ्ना सुरुआती दुवै खेलमा पराजित छ । कतारको अर्को चरण पुग्ने सम्भावना समाप्त भइसकेको छ । नेदरल्यान्ड्सका लागि भने बराबरी नै पर्याप्त रहनेछ । चार वर्षअगाडि विश्वकपमै छनोट हुन असफल नेदरल्यान्ड्स अब यसपल्टको प्रतियोगितामा बलियो टिमका रूपमा अगाडि आएको छ । यसै समूहको अर्को खेलमा इक्वेडरले सेनेगललाई हराएमा नेदरल्यान्ड्स जुनसुकै नतिजामा पनि अर्को चरण पुग्नेछ । अन्तिम १६ खेलमा अब नेदरल्यान्ड्सले समूह बी को शीर्ष दुई स्थानमा रहने टिमको सामना गर्नेछ । त्यस समूहमा इंग्ल्यान्ड नकआउट चरणका लागि सबैभन्दा बलियो प्रत्याशी हो भने इरान, अमेरिका र वेल्सको सम्भावना पनि जिउँदै छ । विश्वकप सुरु हुनुअगाडि भान गालले यसपल्ट नेदरल्यान्ड्सले आफ्नो टिम विश्वकप जित्न सक्षम रहेको दाबी गरेका थिए । तर, धेरैका लागि अहिलेको टिम त्यसलाई सक्षम नरहेको मानेका थिए । विश्वकप इतिहासमा नेदरल्यान्ड्स अभाग्यशाली टिम रहेको छ । तीनपल्ट फाइनलमा पुगेर पनि पराजित छ । डच टिम सन् १९७४ मा पश्चिम जर्मनी, सन् १९७८ मा अर्जेन्टिना र सन् २०१० मा स्पेनसँग उपाधि भिडन्तमा पराजित रहेको थियो । सन् २०१४ ब्राजिलमा भएको विश्वकपमा पनि नेदरल्यान्ड्स तेस्रो स्थानमा रहेको थियो । सेमिफाइनलमा उसलाई अर्जेन्टिनाले टाइब्रेकरमा हराएको थियो । अहिले भने भान गालले कम्तीमा नकआउट चरण पुर्याउने जिम्मेवारी पुर्याउने संघारमा छन् । विश्वकपबाट टाढिएको केही वर्षपछि फ्रान्क डी बोरको स्थानमा सन् २०२१ मा भाग गालले डच टिम सम्हालेका थिए । भान गाल भन्छन्, टिम संकटमा रहेको बेला त्यसलाई सम्हाल्ने कोही पनि थिएनन् । भान गालको बहादुरी डच टिमका लागि प्रेरणा रहनेछ । उनको सफलता स्वयं कतारका लागि पनि बिझ्न सक्ने हुनेछ । यस वर्षको सुरुमा कतार जस्तो ३० लाख जनसंख्यामात्र भएको देशमा फुटबलको ठूलो प्रतियोगिता विश्वकप आयोजना गर्नु बेकार रहेको भान गालले बताएका थिए । उनले भनेका थिए, कतार तेल र ग्यासमा मात्र धनी छ । यति सानो देशमा विश्वकप आयोजना गर्ने निर्णय गर्नु बेकार थियो । फिफा के भन्छ त ? सायद उनको उद्देश्य कतारमा फुटबल विकास गर्नु हुनसक्छ । तर कतार विश्व फुटबलका लागि साँच्चै निकै सानो छ र यस देशमा फुटबल संस्कृति पनि छैन । तर यसको कसलाई के मतलब र ? यो सबै पैसा र व्यावसायिक फाइदाको कुरामात्र हो । फिफालाई पनि यस्तै कुरामा मात्र मतलब हुने गर्छ ।"
रोमाञ्चक प्रतिस्पर्धा र अनपेक्षित नतिजा,"(दोहा)  सहआयोजक छँदा २० वर्षअघि दक्षिण कोरियाले इटाली र स्पेनलाई हराएर सनसनीपूर्ण रूपमा सेमिफाइनल पुगेको थियो । विश्वकपमा एसियाली टिमको सबैभन्दा ठूलो उपलब्धि त्यही हो । एसियाली हेर्ने विश्व फुटबलको नजर अहिले पनि सबैभन्दा कमजोर भनेर नै हो ।एसियामा दोस्रोपल्ट आयोजित विश्वकप २०२२ मा साउदी अरेबियाले सुपरस्टार लियोनल मेसीको कप्तानीमा रहेको अर्जेन्टिनालाई २१ ले हराएर सनसनी फैलायो । मेसीको पेनाल्टीमा पछाडि परेको साउदीलाई अल सेहरी र अल दावसारीले दोस्रो हाफमा उत्कृष्ट गोल गर्दै साउदीलाई ऐतिहासिक जित दिलाएका थिए । त्यो कति महत्त्वपूर्ण थियो भने राजकुमार मोहम्मद बिन सलमान अल साउदले टिमका प्रत्येक खेलाडीलाई रोल्सरोयस फ्यान्टम कार पुरस्कार दिने घोषणा गरे, जसको मूल्य ५ लाख अमेरिकी डलर पर्छ । अर्जेन्टिनाको अपराजित यात्रा ३६ खेलमा समाप्त पारेको खुसीयालीमा साउदीमा एक दिन सार्वजनिक बिदा पनि दिइयो ।साउदीले लुसेल रंगशालामा दुईपल्टको विश्वविजेता तथा यसपालिको उपाधि दाबेदार दक्षिण अमेरिकी टिमलाई स्तब्ध पारेको भोलिपल्ट खलिफा अन्तर्राष्ट्रिय अर्को एसियाली टिम जापानले उस्तै खालको नतिजा दियो । उसले चारपल्टको विश्वकप विजेता जर्मनीलाई एक गोलले पछाडि परेको स्थिति उल्टाउँदै जित २१ को ऐतिहासिक जित रच्यो । जर्मनीविरुद्ध जित दिलाएका गोलकर्ता रित्सु डोआन र ताकुमा आसानो सब्स्टिच्युटको रूपमा मैदानमा प्रवेश गरेका थिए । यी दुवै खेलाडी जर्मनीको बुन्डेसलिगा क्लबबाट व्यावसायिक फुटबल खेल्छन् ।यसअघि साउदीले अर्जेन्टिना र जापानले जर्मनीलाई कहिल्यै पराजित गरेको थिएन । कतारमा पनि यस्तो अनपेक्षित नतिजा आस गरिएको थिएन । व्यक्तिगत कौशल, कमाइ र क्लबमा गरिएको प्रदर्शन दाँज्ने हो भने एसियाली खेलाडीको तुलना दक्षिण अमेरिकी र युरोपेलीको हाराहारीमा पुग्दैन र पुग्ने अवस्था पनि देखिँदैन । ठूला टिमविरुद्ध पाएका थोरै अवसर पनि उपयोग गर्ने खालको एकरुपको खेल प्रदर्शन गर्न गाह्रो हुन्छ । यस्तै कारण हुनसक्छ, साउदी र जापानले उत्कृष्ट सुरुआत कायम राख्न सकेनन् । दोस्रो खेलमा साउदीलाई रोबर्ट लेवान्डोस्कीको पोल्यान्डले २० र कोस्टारिकाले जापानलाई १० ले पराजित गरे । कोस्टारिका त्यही टिम हो, जसमाथि सन् २०१० को च्याम्पियन स्पेनले पहिलो खेलमा सबैभन्दा धेरै गोलको इतिहास रच्दै ७० ले हराएको थियो । त्यसैले पनि कोस्टारिकाले जापानविरुद्ध अंक जोड्नेमा आशंका गरिएको थियो तर अहमद बिन अली रंगशालामा ५७ प्रतिशत बल पोजेसन राखेर पनि जापानी खेलाडी फिनिसिङमा चुकेका थिए । अर्जेन्टिनाले मेसीकै गोल र एसिस्टमा मेक्सिकोलाई २० ले हराएर विश्वकपमा चुनौती कायम राख्यो । अब उसले अन्तिम १६ प्रवेशका लागि पोल्यान्डको चुनौती पन्छाउनै पर्छ । जर्मनीले पनि स्पेनसँग ११ को बराबरी गर्दै प्रतियोगितामा अगाडि बढ्ने सम्भावना बचाइराख्यो । तर, समूहको दोस्रा खेलमा आएर केभिन डी ब्रुयन, इडेन हाजार्डलगायत स्टार खेलाडीले भरिएको बेल्जियमले भने अफ्रिकी मुलुक मोरक्कोसँग २० ले हार्यो । अल थुमामा रंगशालामा फिफा वरीयताको दोस्रो स्थानको टिमविरुद्ध मोरक्कोको प्रदर्शन राम्रो पनि थियो । उसको जितमा रियल म्याड्रिडका बेल्जियन गोलकिपर थिबाउट कोर्टियसको कमजोरी पनि सहायक रह्यो । क्यानडाविरुद्ध १० ले जितेको पहिलो खेलमा पनि बेल्जियमको प्रदर्शन पटक्कै राम्रो थिएन ।ठूला टिमको प्रदर्शन र अनपेक्षित नतिजाबारे बेल्जियमका प्रशिक्षक रोबर्टो मािर्टनेजले भने, युरोपका लिगहरू भर्खरै रोकिएका हुन् । विश्व्कप सुरु हुनुभन्दा एक साताअघिसम्म चलेका थिए । मैले समय अभावलाई दोष देखाउन खोजेको भने होइन तर हामीले एक टिमको रूपमा पहिलाजस्तो तीन साता वा एक महिना तयारी गर्न पाएनौं । समूह चरणको समाप्तिसम्म विस्तारै एउटा टिमको रूपमा बलियो बन्दै जाने विश्वास छ । समूह चरणको प्रतिस्पर्धा नै विश्वकपको तयारीको रूपमा लिनुपरेको पनि सत्य हो । केही टिमहरू भने महिनौं पहिलादेखि नै विश्वकपलाई एउटै टिम भएर तयारी गरिरहेका थिए । उनीहरूले त्यस्तो तयारीपछि प्रतियोगितामा आएर राम्रो गर्ने भइहाल्छ ।सन् १९६६ मा घरेलु भूमिमा च्याम्पियन भएदेखि पहिलो उपाधिको खोजीमा रहेको इंग्ल्यान्डले इरानमाथि गोलको वर्षा गर्दै ६२ ले हराएको थियो । त्यसैले गारेथ साउथगेटको टिमको सुरुआतलाई उत्कृष्ट मानिएको थियो । तर, उनको टिमलाई अर्को खेलमा अमेरिकाले गोलरहित बराबरीमा रोक्यो । अल बायट रंगशालामा गरिएको प्रदर्शनमा आधार भन्नुपर्दा अमेरिकाले बराबरीमा रोकेको भन्दा पनि इंग्ल्यान्ड हारबाट जोगिएको मान्नुपर्छ । त्यही दिन इरानले रियलका पूर्व फरवार्ड गारेथ बेलको टिम वेल्समाथि २० को सनसनीपूर्ण जित हात पार्यो । गोलकिपर वायन होनेसीको रातो कार्ड पाएपछि इन्ज्युरी समयको पनि अन्तिम तीन मिनेटमा रोउबेह चेसमी र रमिन रेजाइनले गोल गरेर इरानलाई सानदार जित दिलाएका थिए ।अफ्रिकाको टिम ट्युनिसियाले शीर्ष दस वरीयताको डेनमार्कलाई सुरुमै गोलरहित बराबरीमा रोक्यो । उही डेनमार्कले फ्रान्सलाई दोस्रो खेलमा कडा टक्कर दियो । केलियन एमबाप्पेको दुई गोलमा फ्रान्स रंगशाला ९७४ को खेल २१ ले जितेर अन्तिम १६ मा स्थान सुरक्षित गर्ने पहिलो टिम बन्यो । तर, डेनिस चुनौती चानचुने थिएन । यो विश्वकपमा अहिलेसम्मकै उत्कृष्ट खेल नै फ्रान्सविरुद्ध डेनमार्क र इरानविरुद्ध वेल्सको रह्यो । क्रिस्टियानो रोनाल्डो कप्तानीको पोर्चुगल घानाविरुद्ध ३२ को जितमा पेनाल्टीमा भाग्यमानी भएको थियो । सबैभन्दा खराब प्रदर्शन भने आयोजक कतारकै रह्यो । विश्वकपको ९२ वर्षको इतिहासमा पहिलो खेल हार्ने र समूह चरणबाटै आयोजकको रुपमा बाहिरिने रेकर्ड कतारले डेब्यु विश्वकपमै बनायो । डिफेन्डिङ च्याम्पियन फ्रान्स र कीर्तिमान पाँचपल्टको विजेता ब्राजिलले दुई खेलसम्म सबैभन्दा राम्रो प्रदर्शन गरेका छन् । सुरुका दुई खेल जितेर यी दुई टिमले एक खेल बाँकी छँदै अन्तिम १६ मा स्गान सुरक्षित गरेका छन् । ब्राजिलले स्टार खेलाडी नेयमरविना पनि स्विट्जरल्यान्डविरुद्ध राम्रो गर्यो । करिम बेन्जेमा, पोग्बा, कान्टेलगायतलाई चोटका कारण गुमाएको फ्रान्स एन्टोइन ग्रिजमन र एमबाप्पेको उत्कृष्ट लयसँगै आक्रामक देखिएको छ । तर, जापान, साउदी, कोस्टारिका, मोरक्कोले दिलाएको नतिजाले ठूला टिमहरूले कुनै पनि बेला अनपेक्षित नतिजा बेहोर्न सक्ने हुनसक्छ । नसोचिएका नतिजाले नै विश्वकपलाई रोमान्चक बनाउने गर्छ ।"
ब्राजिल नकआउट चरणमा,दोहा (एएफपी) ब्राजिल सोमबार स्विट्जरल्यान्डलाई १० पराजित गरी विश्वकप फुटबलको नकआउट चरणमा पुगेको छ । कासेमिरोले दोस्रो हाफमा गरेको उत्कृष्ट गोलमा ब्राजिलले लगातार दोस्रो खेलमा जित हात पारेको हो । फ्रान्सपछि अन्तिम १६ मा पुग्ने ब्राजिल दोस्रो टोली हो । ब्राजिलले पहिलो खेलमा सर्बियालाई २० ले पराजित गरेको थियो । रंगशाला ९७४ मा भएको समूह जी को खेलमा कासेमिरोले ८३ औं मिनेटमा गोलको खडेरी तोडेका थिए । आफ्नो प्रमुख खेलाडी नेयमरविना खेलेको ब्राजिलले स्विस टोलीविरुद्ध पहिचानअनुरुप रवाफ देखाउन सकेन ।भिनिसियस जुनियरले दोस्रो हाफको सुरुआतमा गरेको गोल भीएआरले उल्टाइदिएको थियो । ब्राजिलको ६ र स्विट्जरल्यान्डको ३ अंक छ । स्विस टोलीले अघिल्लो खेलमा क्यामरुनलाई हराएको थियो । क्यामरुन र सर्बियाको ११ अंक छ । यी दुई टोलीबीच सोमबारै भएको खेल ३३ को बराबरीमा टुंगिएको थियो ।घानाले दक्षिण कोरियालाई ३२ पराजित गरेपछि समूह एच सबैका लागि खुलाजस्तै बनेको छ । १० मिनेट अन्तरमा मोहम्मद सालिसु र मोहम्मद कुडुसले गोल गरेपछि घानाले ३४ मिनेटमा २० को अग्रता लिएको थियो । दुई मिनेटको अन्तरमा चो गुइ सुङले गोल गरेपछि दक्षिण कोरियाले ६१ औं मिनेटमा खेल बराबरीमा ल्याएको थियो । तर त्यसको ७ मिनेटपश्चात नै कुडुसले नै गरेको गोलमा घानाले महत्वपूर्ण विजय हात पार्यो । पहिलो खेलमा उरुग्वेसँग गोलरहित बराबरीमा रोकिएको दक्षिण कोरियाले १० मिनेटको इन्ज्युरी टाइममा पनि कुनै गोल थप्न सकेन । १ अंक मात्र बोकेको दक्षिण कोरियालाई नकआउट चरण पुग्न झनै कठिन बनेको छ । टोलीले समूह चरणको अन्तिम खेल पोर्चुगलसँग खेल्नेछ । स्पेन र जर्मनीबीच आइतबार रातिको खेल ११ को बराबरीमा टुंगिएको थियो । निकलस फुलक्रुगले खेल समाप्त हुनु ७ मिनेटअगाडि गोल गरी जर्मनीको उद्दार गरे । यसले जर्मनको नकआउट चरण पुग्ने आशा ब्युँत्याएको छ । जर्मनी पहिलो खेलमा जापानसँग २१ ले पराजित भएको थियो । यसअघि बैकल्पिक अल्भारो मोराटोको गोलमा स्पेनले ६२ औं मिनेटमा अग्रता लिँदै नकआउट चरण नजिक पुगेको थियो । अघिल्लो खेलमा कोस्टारिकालाई ७० ले पराजित गरेकाले स्पेनको अन्तिम १६ को यात्रा बलियो स्थानमा छ ।
फाइनल नजिकिँदै सुदूरपश्चिम,"(काठमाडौं)  लगातार चौथो खेल जित्दै सुदूरपश्चिम वाइवाइ यू१९ पुरुष राष्ट्रिय क्रिकेट प्रतियोगिताको फाइनलतिर नजिकिएको छ । हेमन्त धामीको कसिलो बलिङमा गत वर्षको उपविजेता सुदूरपश्चिमले सोमबार प्रदेश १ लाई २ सय १३ रनले हरायो । टस जितेर ब्याटिङ रोजेको सुदूरपश्चिमले त्रिवि क्रिकेट मैदान कीर्तिपुरमा निर्धारित ५० ओभरमा ९ विकेट गुमाई २ सय ६४ रन बनायो । हेमन्तले ५ विकेट लिँदै उत्कृष्ट बलिङ प्रदर्शन गरेपछि जवाफमा आएको प्रदेश १ केवल १६३ ओभर सामना गरी ५१ रनमा अलआउट भयो । हेमन्तले ७ ओभरमा २२ रन खर्चदै माथिल्लोक्रमको पहिलो ५ विकेट लिए ।आकाश चन्दले ४ ओभरमा १ मेडन राख्दै ८ रन खर्चेर ३ र मिलन बोहराले २ विकेट लिए । भूपाल दंगाल (१०) बाहेक प्रदेश १ बाट अरूले दोहोरो स्कोर बनाउन सकेनन् । चार खेलाडीले खाता खोल्नै नसकेको प्रदेश १ बाट सुभन गहतराजले ९ र कप्तान दिपेश कँडेलले ६ रन जोडे ।यसअघि सुदूरपश्चिमबाट कप्तान अनुराग सिंह र मिलनले अर्धशतक बनाएका थिए । अनुरागले ८३ र मिलनले ६४ रन बनाए । यी दुईले तेस्रो विकेटमा १ सय ३ रन जोडेका थिए । समान ८ चौका र १ छक्का प्रहार गर्नेक्रममा अनुरागले १ सय १२ र मिलनले ७६ बल खेले । दीपक बोहरा ३२, गजेन्द्र बोहरा २४, आकाश २० र विशाल ऐर १३ रनमा आउट भए । प्रदेश १ का अविनय राजवंशीले १० ओभरमा १ मेडन राख्दै ४१ रन खर्चेर ४, आशिष मगर र दीपेशले २२ विकेट लिए ।सुदूरपश्चिम ८ अंकसहित शीर्षस्थानमा छ । आफूले खेलेको पहिलो तीन खेल जितेको वाग्मती प्रदेश दोस्रो स्थानमा छ । सबै ७ प्रदेशले एक आपसमा प्रतिस्पर्धा गरेपछि शीर्ष दुई टोलीले फाइनल खेल्नेछन् । प्रदेश १ ले ३ खेलमा दोस्रो हार बेहेरोको हो । गत वर्ष विजेता लुम्बिनी प्रदेशले ३ खेलमा दोस्रो विजय हात पार्नेक्रममा गण्डकी प्रदेशलाई ४ विकेटले पराजित गरेको छ । लुम्बिनीले मूलपानी क्रिकेट मैदानमा १ सय ६२ रनको लक्ष्य ३९२ ओभरमा पूरा गर्यो । विशाल भुसाल ५२ रन बनाई अविजित रहे । उनले ७२ बल खेलेर ३ चौका र १ छक्का प्रहार गरे । ओपनर आकाश त्रिपाठीले ७८ बल खेल्दै ३ चौकासहित ४५ रन बनाएका थिए । देव खनाल १५, प्रज्ज्वल थापा २४, सुनील भण्डारी १२ रनमा आउट भए । कप्तान विशालविक्रम केसीले खाता खोल्न सकेनन् । गण्डकीका किरण भट्टराई र सुदीप अर्यालले २२ तथा निर्तेश गिरी र सुवास भण्डारीले ११ विकेट लिए ।लगातार चौथो खेलमा पराजित गण्डकी यसअघि ४० ओभरमा छोट्याइएको खेलमा ३६३ ओभर खेल्दै १ सय ६१ रनमा अलआउट भएको थियो । सुदीपले २० बल खेलेर ४ चौका र ३ छक्का प्रहार गरेर ३६ रन बनाए । दीपक डुम्रे ३०, करण पंगेनी २९, गोविन्द बिक १० र अर्जुन कुमाल ९ रनमा आउट भए । शिशिर भुसाल १२ रनमा अविजित रहे । लुम्बिनीका दुर्गेश गुप्ताले ५ विकेट लिए । प्लेयर अफ द म्याच उनले ८ ओभरमा २९ रन खर्चे । निर्मल गुरुङले ८ ओभरमा ३ मेडन राख्दै ११ रन खर्चेर ३ तथा नर सार्की र तुलबाहादुर थापाले ११ विकेट लिए ।"
जुनियर अन्तर्राष्ट्रिय टेनिस सुरु,"पोखरा (कास) पोखरामा सोमबारदेखि अन्तर्राष्ट्रिय जुनियर टेनिस प्रतियोगिता सुरु भएको छ । पहिलो खेलमा भारतका वंश नन्दालले नेपालका सक्षमविक्रम शाहलाई ६१, ६२ को सोझो सेटमा पराजित गरे । अर्को खेलमा नेपालका राजवीर प्रधानले भारतका विभु चलाङगुन्डलालाई ७५, ६१ को सेटमा हराए । नेपाल आईटीएफ जुनियर्स (यू१८) वर्ल्ड र्याङकिङ टेनिस च्याम्पियनसिप ग्रेड५ सर्किट वान र टू प्रतियोगितामा भारतका सिद्धान्त शर्माले कोरियाका जिवान पार्कलाई हराए । रुसका फेडोर सोसेड्किनले भारतका देवर्षि सेन, नेपालका आर्यन गिरीले भारतका धनुष बर्मा, भारतका श्रीनिधि बालाजीले अमेरिकाका समिक्षा अनिमलाई, नेपालका रायन शाहले भारतका दिभिजा मनेनी, श्रीलंकाका भिष्मी ओनेथ्रा सेरासिंगेले भारतका ऋदेशी पाइलाई हराए ।नेपाल टेनिस संघको सहयोगकमा जिल्ला टेनिस संघले आयोजना गरेको प्रतियोगिताको उद्घाटनमा प्रदेश खेलकुद परिषद्का सदस्यसचिव घनश्याम पौडेलले गरे । उनले पोखरामा टेनिस खेलले छोटो समयमै ठूलो उपलब्धि हासिल गरेको बताए । कास्की जिल्ला खेलकुद विकास समितिका अध्यक्ष तोरण बानियाँले पोखराले टेनिसमा खेल आयोजनासँगै उत्कृष्ट खेलाडी समेत उत्पादन गरेको भन्दै खुसी व्यक्त गरे । नेपाल टेनिस संघका उपाध्यक्ष विनोद कायस्थले पोखरामा टेनिस विकासका लागि धेरै वर्ष पहिला आफूले देखेको सपना साकार हुँदै आएको उल्लेख गरे । आयोजक संघ कास्कीका अध्यक्ष लोकबहादुर गुरुङले प्रतियोगिता अन्तर्गत सर्किट १ खेल्न विभिन्न ९ राष्ट्रका ९८ खेलाडी पोखरा आएको जानकारी दिए । दुई साता चल्ने प्रतियोगितामा १३ देखि १८ वर्षसम्मका महिला तथा पुरुषका एकल र डबल्स इभेन्टमा प्रतिस्पर्धा हुनेछ ।"
रेडियन्ट च्याम्पियन,काडमाडौं (कास) रेडियन्ट पब्लिक र एनसीसीएसले दोस्रो ओएसिस कप उपत्यकाव्यापी थ्री बाइ थ्री बास्केटबल प्रतियोगिताको उपाधि सोमबार जितेका छन् । रेडियन्ट सिनियर ब्वाइज तथा एनसीसीएस सिनियर गर्ल्समा च्याम्पियन भए । आयोजक ओएसिस स्कुलको कोर्टमा ब्वाइज फाइनलमा रेडियन्टले एरिस एकेडेमीलाई १२७ ले पराजित गर्यो । विजेताका सुवास गौतमले सर्वाधिक ७ स्कोर गरे । सागर लामिछानेले ३ र रोहित चौधरीले २ स्कोर गरे ।सिनियर गर्ल्सको उपाधि भिडन्तमा श्रेया गुरुङको ७ स्कोर सहयोगमा एनसीसीएसले राराहिललाई १०५ ले हरायो । फाइनलका सर्वाधिक स्कोरकर्ताद्वय सुवास र श्रेया मोस्ट भ्यालुएबल प्लेयर घोषित भए । सिनियर ब्वाइजमा आशिष थापा मगर र सिनियर गर्ल्समा आयुशा महर्जन सर्वाधिक स्कोरकर्ताको सूचीमा शीर्ष स्थानमा रहे ।

शीर्षक,विवरण
भूकम्पपीडित टनेलभित्र,"अहिलेसम्म कतैबाट राहत सहयोग केही पाएका छैनौं, शीत नचुहिने कपडाको पाल र ओढ्नेओछ्याउने गतिलो लुगा भइदिए पनि रात काट्न सजिलो हुने थियो, लालमती दमाईंले भनिन्, वडाध्यक्ष आएर राहतको कुरा हुँदै छ भन्नुभएको छ तर अहिलेसम्म केही पनि पाएका छैनौं । घर चर्किएपछि विस्थापित भएका सबै १८ परिवार हलिया हुन् । उनीहरू सबैका घरका झ्याल, ढोका, भित्तालगायत विभिन्न ठाउँमा चर्किएर बस्न नमिल्ने भएको हो । उसै पनि पहिरोको जोखिममा रहेको यो हलिया बस्ती भूकम्पले क्षतिग्रस्त बनेपछि अब कहाँ गएर ओत लाग्ने भन्ने चिन्ताले उनीलाई सताउन थालेको छ । बर्खा सकियो पहिरोबाट बच्यौं भनेर राहतको सास फेर्दै थियौं, भूकम्पले घर चर्काइदियो, स्थानीय पदम दमाईंले भने, हामीसँग पाल हालेर बस्नलाई पनि आफ्नो जग्गा छैन । अब यत्रा परिवार कहाँ गएर बस्ने होला ? केही सोच्नै सकेका छैनौं । पाल हाल्ने ठाउँ नपाएका कारण सबै परिवार एकै पालमुनि बसेर रात काट्ने गरेको र बस्तुभाउलाई जोखिमपूर्ण तरिकाले घरमै बाँध्ने गरेको उनले बताए । हामीले त टाउको लुकाएका छौं, गाईबस्तु कति बेला च्यापिएर मर्ने हुन्, थाहा छैन, उनले भने । थलारा गाउँपालिकाभरिमा ४५ घर पूर्ण रूपमा भत्किएको ७३ वटा घर बस्न नमिल्ने गरी चर्किएको र ३ सय ५३ वटा घर चर्किएर जोखिम भएको जानकारी दिँदै राहत र पुनःस्थापनाका लागि गाउँपालिकाले काम गरिरहेको थलारा गाउँपालिका अध्यक्ष प्रकाश रोकायाले बताए । हलिया बस्ती पहिरोको जोखिमका कारण यसै पनि स्थानान्तरण गर्नुपर्ने अवस्थामा रहेको र भूकम्पले क्षति पुर्याएपछि झन् समस्या भएको उनको भनाइ छ । उहाँहरूलाई तत्कालका लागि त्रिपाल र कपडा उपलब्ध गराउँदै छौं तर तुरुन्तै कुनै ठाउँमा व्यवस्थित तरिकाले बस्ती नै बनाएर सार्नुपर्नेछ, उनले भने, त्यसका लागि ठाउँको खोजी गर्ने र स्रोत जुटाउने पहल गर्दै छौं । उनले पालिकामा अन्य केही बस्ती पनि जोखिममा परेकाले एकीकृत बस्ती विकास गरेर जोखिममा रहेका परिवारलाई सारिने बताए ।कात्तिक २२ को भूकम्पमा धनजनको क्षति बेहोरेका डोटीको पूर्वीचौकी गाउँपालिकाका पीडित पनि खुला आकाशमुनि बसिरहेका छन् । उनीहरूले अझैसम्म राहतसमेत पाउन नसकेको गुनासो गरेका छन् । त्रिपाल, टेन्ट, लत्ताकपडा तथा औषधिजन्य सामग्री अभाव रहेको पूर्वीचौकी३ गैरागाउँका हर्क बोहराले बताए । उक्त भूकम्पले जिल्लाका १ हजार ४ सय १२ घरमा पूर्ण तथा ३ हजार ८ सय २ घरमा आंशिक क्षति पुगेको नेपाल रेडक्रस सोसाइटी सुदूरपश्चिम समितिका महासचिव देव बोहराले बताए । घरमा क्षति भएर विस्थापित भएकाहरू कठ्यांग्रिँदो चिसोमा खुला आकाशमुनि रात बिताउन बाध्य छन् । त्रिपालमुनि चिसो रात काट्न सुत्केरी महिला, बालबालिका र वृद्धवृद्धालाई समस्या भएको पूर्वीचौकी४ की सरस्वती खड्काले बताइन् । परकम्पका कारण चर्केका घरमा बस्न स्थानीय डराइरहेका छन् । उनीहरू घरका अन्नपात, लुगाकपडा तथा अत्यावश्यक सामग्रीहरू बाहिर झिकेर बसेका छन् । भूकम्पले पूर्वीचौकीका कतिपय विद्यालयमा समेत क्षति पारेको भन्दै अनिश्चितकालका लागि बन्द गरेको छ । पूर्वीचौकी गाउँपालिका अध्यक्ष रामप्रसाद उपाध्यायले पीडितले राहत सामग्री अझै पाउन नसकेकामा दुःख व्यक्त गरे । कर्मचारी नभएर आर्थिक कारोबार बन्द भएकाले पालिकाबाट सहयोग गर्न नसकिएको उनले बताए । पालिकाले जिल्ला विपद् व्यवस्थापन समितिलगायत अन्य सहयोगी निकायलाई गुहारिरहेको अध्यक्ष उपाध्यायले बताए । भूकम्पले क्षति पुगेका घरका बासिन्दा भित्र पस्न डराइरहेका छन् । आंशिक क्षति भएका घरमा बेलाबेला पस्ने गरे पनि ढुक्क भएर बस्न नसकिएकोस्थानीय बताउँछन् । कात्तिक २२ मा खप्तड केन्द्रबिन्दु भएर गएको ६६ म्याग्निच्युडको भूकम्पले डोटीमा ६ जनाको मृत्यु भएको थियो भने ७ जना घाइते भएका थिए । सुदूरपश्चिमका पहाडी जिल्लामा घरहरू चर्किएका थिए । त्यसयता लगातारजसो परकम्प गइरहेकाले चर्किएका घरभित्र बस्न सकिरहेका छैनन् ।"
निर्वाचन तयारी पूरा,"जापानको विदेश राज्यमन्त्री तकेई शुनसुकेको ५ सदस्यीय टोली पनि निर्वाचन अवलोकन गर्न नेपाल आउने भएको छ । यसबाहेक नेपालस्थित १८ वटा कूटनीतिक नियोगले पनि मतदानको दिन अवलोकन गर्न लागेको थपलियाले बताए । पर्यवेक्षकहरूले प्रतिनिधिसभाको १ सय ६५ निर्वाचन क्षेत्र र प्रदेशसभाको ३ सय ३० वटै निर्वाचन क्षेत्रमा निर्वाचन पर्यवेक्षण गर्ने व्यवस्था मिलाइएको आयोगले जनाएको छ । यस्तै, आयोगले बिहीबार मध्यरातदेखि मतगणना सम्पन्न नभएसम्म मदिरा बिक्री वितरण तथा सेवन गर्नेगराउने कार्य रोक्न जिल्ला आचारसंहिता अनुगमन समिति र स्थानीय प्रशासनलाई सक्रिय बनाइएको जनाएको छ । निर्वाचनका लागि पुरुष ९१ लाख ४० हजार ८ सय ६, महिला ८८ लाख ४७ हजार ५ सय ७९ र अन्य १ सय ८५ गरी कुल १ करोड ७९ लाख ८८ हजार ५ सय ७० मतदाता छन् । उनीहरूले १० हजार ८ सय ९२ मतदानस्थलमा रहेका २२ हजार २ सय २७ केन्द्रबाट मतदान गर्नेछन् । त्यस्तै, १ सय ४१ अस्थायी मतदान केन्द्रबाट ४ लाख ५० हजार अस्थायी मतदाताले प्रतिनिधिसभाको समानुपातिकमा मत हाल्नेछन् । निर्वाचनमा प्रतिनिधिसभाको २ हजार ४ सय १२ र प्रदेशसभाको ३ हजार २ सय २४ जना उम्मेदवार छन् । प्रदेश १ मा ३३ लाख ९६ हजार ८ सय ६५, मधेसमा ३३ लाख ८६ हजार ६ सय २८, वाग्मतीमा ३४ लाख ७१ हजार ४ सय ९२, गण्डकीमा १८ लाख १७ हजार ५ सय ४१, लुम्बिनीमा ३२ लाख ४९ हजार ६ सय ३७, कर्णालीमा १० लाख ८ हजार ४ सय ३ र सुदूरपश्चिममा १६ लाख ५८ हजार ४ मतदाता छन् । साढे २१ लाख मतदाता विदेशमा रहेको अनुमान छ । ०७४ मा १ करोड ५४ लाख २७ हजार ९ सय ३८ मतदाता रहेकामा १ करोड ५ लाख ९३ हजार ९ सय ७१ ले मतदान गरेका थिए ।"
नार्पाभूमिमा बलेन ग्यास,"नार्पाभूमिका कुनै पनि बस्तीमा सडक पुगेको छैन । वडा नम्बर ४ फू गाउँ (४०५० मिटर) स्थित फू आधारभूत विद्यालय केन्द्रका मतदान अधिकृत जिल्ला न्यायाधिवक्ता नवराज रेग्मीले मतदानस्थल निकै उचाइमा रहेकाले चिसो भएको बताए । यहाँ निकै चिसो छ । आगो तापेर बस्नुपरेको छ, उनले भने, बाहिर निस्कन सकिरहेको छैन । तापक्रम पक्कै माइनसमा हुनुपर्छ । मुख्य निर्वाचन अधिकृत उत्तम सिलवालका अनुसार नार र फू गाउँ पुगेका कर्मचारीले निकै दुःख पाएका छन् । बुधबार सबेरै गएका कर्मचारी र सुरक्षाकर्मी बिहीबार अबेर पुगेका छन् । यसपटक निर्वाचनका सबै सामग्री कर्मचारी, सुरक्षाकर्मीसँगै पठाइयो । २ दिन लगाएर उहाँहरू पुग्नुभयो, उनले भने, ग्यास, चामल, दाल, नुनतेल सबै बोकेर जानुपर्दा गाह्रो भयो । नार गाउँमा चिसोले ग्यास नबलेको र ४ वटा दाउराकै १ हजार ५ सय रुपैयाँ तिर्नुपरेको उनले बताए । उनका अनुसार निर्वाचन आयोगले मतदान अधिकृतलाई दैनिक २ हजार ५ सय रुपैयाँ दिन्छ । कार्यालय सहयोगीले १ हजार २ सय पाउँछन् । सुरक्षाकर्मीले खाजा भत्ता दिनको ६ सय पाउँछन् । एक गिलास तातोपानीको १ सय रुपैयाँ पर्छ । सुगममा ६ सयले २ छाक खान पुग्छ । विकटमा खटिनेलाई साह्रै गाह्रो, उनले भने । मुख्य निर्वाचन अधिकृत कार्यालयका अनुसार मनाङमा २ सय कर्मचारी खटिएका छन् । सिंगो नार्पाभूमि गाउँपालिकामा ४ सय ६८ मतदाता छन् । नारगाउँअन्तर्गत वडा १ को वडा कार्यालय नार गाउँमा ९६, वडा २ को नार आधारभूत विद्यालयमा १ सय ३ र साम्डुछिरिङ गुम्बा मतदान केन्द्रमा १ सय २० मतदाता छन् । फू गाउँअन्तर्गत वडा ४ को फू आधारभूत विद्यालयमा ७८ र वडा ५ को कार्यालयमा ७१ जना मतदाता छन् । सिंगो मनाङ जिल्लामा पुरुष ३ हजार २ सय ८१ र महिला ३ हजार ४ सय ९८ गरी ६ हजार ७ सय ७९ जना मतदाता रहेको जिल्ला निर्वाचन अधिकारी पुष्पराज शर्माले बताए ।"
सुरक्षित बासको आस,"(मेलम्ची, सिन्धुपाल्चोक)  भोटसिपाकी नीरकुमारी मैनालीले पाँच छोरीलाई जन्म दिएपछि श्रीमान्ले कान्छी श्रीमती भित्र्याए । श्रीमान्ले पुर्याएको चोटमा सान्त्वना दिनुको साटो सासूससुराले पनि उल्टै सताउन थाले । असह्य भएपछि उनी बालबच्चा च्यापेर माइतीको शरणमा पुगिन् । मुन्टो लुकाउन बास र कमाइ खान जागिरखेती थिएन । बिदेसिने भइन् । हाउस क्लिनिङ को काम गर्न दुबई उड्दा कान्छी छोरी दुई वर्षमात्रै पुगेकी थिइन् । दुई वर्ष दुबई, अढाई वर्ष कुवेत र एक वर्ष लेवनान गरेर साढे पाँच वर्ष वैदेशिक रोजगारीमा बिताइन् । परदेशको कमाइ र ऋणपान गरेर २०७२ को भूकम्पपछि मेलम्ची बजारछेउ दनुवारबेंसीमा घडेरी किनेर ट्रसवाला घर बनाइन् । बाहिरभित्र रङरोगन गरेर चिटिक्क पारेको घर वरिपरि सिजनका मौसमी तरकारी फल्थे । झन्डै १५ वर्षपछि आफ्नै घरमा बस्न पाएका नीरकुमारी र छोरीहरूले आनन्दको सास फेर्न थालेका थिए । तर, यो खुसी चार वर्ष पनि टिकेन । २०७८ असार १ मा हेलम्बु गाउँपालिका माथिपट्टि भ्रेमाथाङबाट उर्लिएको बाढीले तल्लोतटीय क्षेत्रका गाउँहरूको उठीबास लगायो । चनौटे र मेलम्ची बजारमा ठूलो क्षति पुग्यो । मेलम्ची नदी किनारदेखि पाँच घरमाथि बनेको नीरकुमारीको घर पनि निमेषभरमै बाढीले निल्यो । आफूले संसार गएर ल्याएको सम्पत्तिले शत्रुको अगाडि घर बनाएँ, बस्ने बास भो भन्दाखेरि खोलो भरिँदै आयो, केही निकाल्न पाइएन । आइमाई मान्छेको कसले निकालिदिने, अहिले रोडमा पुर्यायो, एक होटलमा काम गर्दै भेटिएकी उनले गहभरि आँसु पार्दै भनिन्, अचेल बाटामा हिँड्दा पनि बस्ने बास नहुँदा साह्रै पीडा हुन्छ । सम्पत्तिभन्दा एक खेप निद्रा चाहिएको छ, बस्ने बास चाहियो नि ! मेलम्ची बजार पर्तिर ६ आनाजति घडेरी किन्दा र घर बनाउँदा उनको ३० लाख रुपैयाँ खर्च भएको थियो । सात लाख ऋण तिर्नै बाँकी छ । अब छाप्रोमा भए पनि बस्ने उनको रहर पूरा गर्न थप कति लाख ऋणको बोझ लिनुपर्ने हो सोच्न सक्दिनन् । घर बगेपछि कहिले माइती, कहिले बहिनी, कहिले छोरीका घर बस्ने गर्छिन् । आफ्ना घरमा खोले खाएर ओछ्यानमा सुते पनि छुट्टै आनन्द हुन्छ । अर्काको घर गयो, यता नि काम छ, उता नि काम छ भन्छन् । एउटा छाप्रो भए पनि बनाएर बस्न मन छ । उनको घडेरी बगर बनेको छ । बाढी गएको एक वर्षभन्दा बढी बितिसक्दा उनी त्यतातिर जान सकेकी छैनन् । बच्चा च्यापेर हिँडेदेखि मेलम्ची बजारदेखि २० किमिमाथि मूलघर भएको भोटसिपा गाउँ पनि फर्केकी छैनन् । घर बनाउन मेलम्ची नगरपालिकाले प्रतिपरिवार तीन लाख रुपैयाँ दिने सुनेकी थिइन् । कहिले पाउने, सुरक्षित बास कहाँ बनाउने थाहा छैन । उनी काम गर्ने होटलमा सिन्धुपाल्चोकको समृद्धिको नारा बोकेर चुनावी प्रचारप्रसारमा हिँडेका नेताहरूको आउजाउ चलिरहन्छ । न नेताहरूले उनको दुःख सोध्छन् न त उनी आफैंले भन्न सक्छिन् । एक कुनामा बसेर तिनका गतिविधि चिहाउन मात्रै सक्छिन् । जितेपछि बाढीपीडितलाई घर बनाइदिने कुरा गरेको सुन्छु । ठूलाबडाहरूको ठूलै संगत हुन्छ, आफू गरिब, आइमाई मान्छेले मलाई बस्ने बास चाहिएको छ भनेर मुख कसरी खोल्नु, उनले भनिन्, जतिखेर नि घर भैदिओस् भन्ने मात्रै लागिरहन्छ । नीरकुमारी प्रतिनिधि पात्र मात्रै हुन् । भ्रेमाथाङबाट आएको बाढीमा परेर ५ जनाको मृत्यु भएको थियो । हेलम्बुमा ३ सय ८ र मेलम्चीमा २४ घर बगाएको थियो । १७ मत्स्य फार्म, ६ होटल र रिसोर्ट, १ विद्यालय, २ सरकारी कार्यालय, ६ झोलुंगे पुल, ६ मोटरेबल पुल, एक कल्भर्ट र एक बेलिब्रिज बगाएको थियो । स्थानीय तहहरूका अनुसार हेलम्बु र मेलम्चीमा मात्रै ४ अर्ब रुपैयाँ बराबरको क्षति भएको थियो । धेरैका घरमा पसेको ढुंगामाटोको लेदो हटाउन महिनौं लागेको थियो । अझै थुप्रै परिवार आफ्नो घर फर्कन सकेका छैनन् । अधिकांश पीडित अझै अस्थायी बासमा छन् । घरबास गुमाएका हेलम्बु र मेलम्ची गाउँपालिकाका पीडितहरू सुरक्षित आवाससहित पुनःस्थापनाको पर्खाइमा छन् । खेतबारी बगेकाहरू सरकारी सहायताको पर्खाइमा छन् । सदियौंदेखि मेलम्ची र इन्द्रावतीमा माछा मारेर जीविका चलाउँदै आएका माझी बस्ती रोजगारी कुरिरहेका छन् । पीडितहरू बाढीको आहत बिर्सिने र नयाँ जीवन सुरु गर्ने सहायताको भरोसा खोजिरहेका छन् । बाढीपीडितको पुनःस्थापना गर्ने, क्षति भएका भौतिक संरचनाहरू पुनर्निर्माण गर्ने जस्ता विषय आसन्न निर्वाचनका उम्मेदवारहरूलाई चुनावी एजेन्डा बनेका छन् । तर पुनर्निर्माणको सुस्तताले गर्दा पीडितहरूले पत्याउन सकेका छैनन् । उनीहरूलाई २०७४ को निर्वाचन र स्थानीय तहको गत निर्वाचनमा पाएको आश्वासनबाटै विश्वास टुटेको छ । ग्रिल उद्योग व्यवसाय गरिरहेका ४२ वर्षीय सोमबहादुर तामाङले भने, भूकम्पमा भोगियो, अझ यो त पोहोरको बाढी हो, पीडितलाई घर बनाउन पैसा दिने भनेको थियो केको दिनु ! स्थानीय चुनावमा १० जना जति भोट माग्नेले बनाइसक्यो । अहिले नि भोट मागुन्जेल बनाउँछ, जान्छ, हाम्रो पहुँच पुग्दैन । भूकम्पमा उनको परिवारले तीनवटा घर, बस्तुभाउ र ९० मुरी फल्ने धान खेत गुमाउनुपरेको थियो । १९ जना युवालाई रोजगारी दिइरहेको ग्रिल उद्योगमा बाढी पस्दा एक करोड डुब्यो । ट्रस हालेको ग्रिल उद्योगसँगैको बसोबास बाढीसँगै बग्यो । भूकम्पपछि बनाउन थालेको घरमा सर्न बाँकी थियो । त्यो घरको एक ढलानमाथि पुरिएको थियो । सवारी दुर्घटनामा भाइको निधन भएपछि बुहारी र आफ्नो परिवारको जिम्मेवारी सम्हालिरहेका तामाङले बैंकबाट ऋण लिएर फेरि ग्रिल उद्योग सुरु गरेका छन् । पाँच जनालाई रोजगारी दिएका छन् । बाढी गएको ६ महिना डेरा बसेर आफ्नै खर्चमा लेदो सफा गरेर घरमा सरेका छन् । बर्खा ठूलो पानी पर्दा फेरि बाढी आउला भन्ने डर भइरहन्छ ।हार्डवेयर व्यापारी प्रकाश दाहालका अनुसार मेलम्ची बजारमा भूकम्प, बाढी जस्ता पटकपटकको विपत्तिमा परेर घरबास गुमाएकाले पुनर्निर्माण गर्दा कम्तीमा पाँच लाख ऋण नभएका कुनै परिवार छैनन् । भूकम्पका बेला मेलम्चीदेखि हेलम्बुसम्मको क्षेत्र तहसनहस भएको थियो । बल्लतल्ल उठिरहेको बस्तीमा फेरि बाढीले तहसनहस पार्यो । सिन्धुपाल्चोकको दक्षिण पश्चिम भेगमा पर्ने मेलम्ची काठमाडौंदेखि नजिकै पर्छ । ७० वर्षीय डुकुप्रसाद दुलालका अनुसार केही घरको बस्ती थियो । माझमा मेलम्ची नदी थियो । वारिपारि धानका फाँट थिए । जब काठमाडौंका लागि मेलम्ची खानेपानी आयोजना सुरु भयो । फाँटमा बस्ती बस्यो । मेलम्ची नदीको बाटोमा मानवीय हस्तक्षेप हुन थाल्यो । भूकम्प थेग्ने गरी बनाएका पक्की घरहरूले बाढी थेगेनन् । नदीमा माछा मारेर जीविका चलाउँदै आएका माझी युवाहरू रोजगारीको चरम अभाव हुन थालेपछि बिदेसिने तरखरमा छन् । बाढीपछि माछा मासिए, थोरबहुत खेती पनि बाढीसँगै बगेपछि ऋण लिएर गुजारा चलाइरहेको राणा माझीले बताए । उनी दिनहुँ माछा मार्न जाल बोकेर मेलम्ची आउँथे । दिनमा एकदेखि तीन किलोजति माछा मार्थे । प्रतिकिलो एक हजार ५० रुपैयाँसम्म भाउ पाउन थालेका थिए । उनको २५ मुरीजति फल्ने खेत बगेको थियो । बाँकी रहेको खेतमा पाँच मुरीजति फल्छ, यसले चार जनाको परिवारलाई तीन महिना खान पुग्दैन । म मात्रै होइन, हामी २४ घर माझी परिवारलाई दुःख छ, खान नपुगेर ऋण काढेको डेढ लाख पुगिसक्यो, उनले मेलम्चीतिरै फर्केर भने । सोमबार उनी बैंकमा ऋण आएको पैसा लिन घरबाट आधा घण्टा हिँडेर मेलम्ची बजार आइपुगेका थिए । उनी बेलाबखत बजार आइरहनुपर्छ । मेलम्ची देखेर दिक्दारी मान्छन् । यही खोलाले माछा लग्यो, खेती पनि लग्यो, उनले भने, खानै नपुगेर माझी भाइहरू विदेश जाने भइसक्यो । सरकारले यो खोलामा माछाका भुरा हाल्दिन त नसक्ला, घरबारीतिरै माछापोखरी बनाएर देशभित्रै रोजगारी गर्न पाए हुन्थ्यो । माझीहरू आफ्नो समस्या लिएर नगरपालिका पनि पुगेका थिए । जनप्रतिनिधिले सहयोग गरौंला भने पनि पाएका छैनन् । अचेल भोट माग्नेहरू दिनदिनै आउँछन् । अहिले भोट दिनुस् जितेपछि हेरौंला भन्नुहुन्छ, हेरेको हेर्यै हुने हो कि !, उनी अविश्वास व्यक्त गर्छन् । बाढीपछि घरबास सर्वस्व गुमाएकाहरू सुरक्षित बसोबास र काम खोज्दै काभ्रे र काठमाडौंतिर सरेका छन् । कोही परदेशिएका छन्, कतिपय तरखरमा छन् । यो हैसियत नभएकाहरू त्रासमै छन् । मुख्य मेलम्ची बजार जोड्न इन्द्रावतीमाथि पक्की पुल हालसम्म नबन्दा स्थानीयवासी ह्युमपाइप तेर्स्याएर बनाएको साँघुरो अस्थायी बाटोमा हिँड्न बाध्य छन् । पारि गाउँका विद्यार्थीहरू, दूध तथा तरकारी कृषकहरूलाई समस्या छ । बजारपारिपट्टि माथि गाउँबाट दुई घण्टा हिँडेर दैनिक दूध बेच्न आउने दुर्गाकुमारी कटवालले भनिन्, पुल भत्केपछि गाह्रो छ, यो बाटो (ह्युमपाइप) मा बस आउँदै छ भने साइड लाग्ने ठाउँ छैन । अलिकति चिप्लियो भने खोलामा खसिने डर हुन्छ, बस आउँदै छ भनेर भारी बोकेर हतारहतार दौडेर अघि जान सकिँदैन । ह्युमपाइपको बाटो पनि हिउँदलाई मात्रै काम चल्छ । बर्खा मेलम्ची नदीमाथिको झोलुंगे पुल घुमेर आउनुपर्छ । त्यताबाट बजार आउन तीन घण्टा लाग्छ । झोलुंगे पुल पनि बाढीले गर्दा जीर्ण बनेको छ । पुलको प्रवेशद्वारमाथि यो झोलुंगे पुल बाढीका कारण जोखिममा रहेकाले एक पटकमा दुवैतर्फबाट ५५ जना मात्र यात्रा गर्नुहोला, भारी बोकेको हकमा २२ जना मात्र यात्रा गर्नुहोला भनी मेलम्ची नगरपालिका र इलाका प्रहरीका कार्यालयको संयुक्त सूचना छ । अम्बाथानबाट आउने मेलम्ची र पाँचपोखरीबाट आउने इन्द्रावती नदीको दोभान मेलम्ची बजार हो । बाढीले खण्डहर बनेको मेलम्चीमा हालसम्म दीर्घकालीन पुनःस्थापना भएको छैन । मेलम्ची नगरपालिकाले गएको वर्षातमा बाढी आउने जोखिमको पूर्वतयारीका लागि एक्स्काभेटर तयारी गरेर राखेको थियो । मेलम्ची नगर प्रमुख आइतमान तामाङले भने, स्थानीय तहकै स्रोतसाधनले नभ्याउने हुँदा स्रोत जुटाएर काम गर्न लागेका छौं । हेलम्बु गाउँपालिकामा मुख्य चनौटे बजार खोलापारि सारिएको छ । मोटरेबल पुल बाढीले बगाएपछि बेलिब्रिज र मेलम्चीघ्याङ चोक्पु खोलामा तुइन हटाएर झोलुंगे पुल जोडिएको छ । हेलम्बु गाउँपालिकाको अध्यक्षमा पुनःनिर्वाचित निमाग्याल्जेन शेर्पाले भने, केही विस्थापितले अस्थायी आवास पाइसकेका छन्, अब सबैलाई सुरक्षित आवास बनाउनेको काम धमाधम थाल्दै छौं । बाढीले बगाएको सडक पुनर्निर्माण नभएकाले मेलम्चीघ्याङ, तार्केघ्याङलगायतको टोलमा सवारी नपुग्ने भएकाले बिरामी र गर्भवतीलाई अझै हेलिकोप्टरबाट अस्पताल लानुपर्ने बाध्यता छ । खेत बगेका पीडितलाई पाँचवर्षे सहुलियत ऋण उपलब्ध गराउने विषयमा वाग्मती प्रदेश सरकारसँग माग गरिएको उनले बताए । मेलम्ची बाढीको अध्ययन गरिरहेका त्रिभुवन विश्वविद्यालयको इन्जिनियरिङ अध्ययन संस्थानका प्राध्यापक भूगर्भशास्त्री वसन्तराज अधिकारीको भने फरक मत छ । मेलम्ची बाढी, बस्ती पुनःस्थापनालगायतका विषय राजनीतिक मुद्दा भएकाले तत्काल मतदाता रिझाउने खालमा एजेन्डा मात्रै पर्याप्त नहुने उनले बताए । बस्नलाई घर त चाहियो नै, तर जबसम्म माथिबाट आउने पहिरोलाई रोकथाम गने काम हुँदैन, तल घर बनाएर पैसा दिएर हुँदैन । बाँध लगाएर मात्रै पनि हुँदैन, पहिरो नियन्त्रण गर्न सकिएन भने भविष्यमा फेरि ठूलो संकट नआउला भन्न सकिन्न । यस कारण दल र नेताहरूले पुनर्निर्माण एजेन्डा बनाउनुपर्छ, उनले भने ।"
मेलम्चीमै पानी अभाव,"सिन्धुपाल्चोक (कास) मेलम्ची भन्नेबित्तिकै जो कसैलाई प्रशस्त पानी भएको ठाउँ भन्ने लाग्छ । सरकारले समेत काठमाडौं उपत्यकामा खानेपानी अभावको दीर्घकालीन समाधान गर्न भनेर २४ वर्षदेखि मेलम्चीबाटै राष्ट्रिय प्राथमिकताको आयोजना निर्माण गरिरहेको छ । तर मेलम्ची खानेपानी आयोजना बाट उपत्यकामा दैनिक १७ करोड लिटर खानेपानी आपूर्ति गर्ने लक्ष्य रहेको मुहान क्षेत्रमै खानेपानीको अभाव छ । सरकारले यहाँको पानी काठमाडौंको घरघर पुर्याउन सक्छ, हामी यहींका मान्छेको दुःख देख्दैन, मेलम्ची बजारमाथि घर भएकी जानुका कार्कीले भनिन् । उनको घरमा धारा नजोडिएको होइन तर सधैं पानी आउँदैन । हिउँद लागेपछि तिरतिरे धारो पनि सुक्छ । जसोतसो खानेपानी जोहो गरेर राखेपछि लुगा धुन, नुहाउन मेलम्ची नदी धाउनुपर्छ । १५२० मिनेटको बाटो धेरै टाढा त होइन, ढुंगामा चिप्लेर लडियो भने, लेकतिरबाट एक्कासि बाढी उर्लेर आइदियो भने डर हुन्छ, उनले भनिन् । अर्का स्थानीय सोम तामाङले भने, काठमाडौंलाई पानी खुवाउन सरकारले कत्रो बजेट खर्च गरिसक्यो, हामीलाई यहाँ व्यक्तिगत दुईतीन खर्च गरेर मुहानबाट पानी ल्याउनुपर्ने बाध्यता छ । उपत्यकालाई करोडौं लिटर खानेपानी पठाउने मेलम्ची आसपासका बस्ती भने हिउँदयाममा आफैं काकाकुलको स्थितिमा पुग्छन् । मेलम्ची नगरपालिकामा कुल जनसंख्याको ९४ प्रतिशत अर्थात् ११ हजार १ सय ६० घरधुरीले खानेपानीको समस्या भोगिरहेका छन् । जसमध्ये ७२ प्रतिशत अर्थात् ८ हजार ५ सय २८ घरधुरीमा खानेपानीको अत्यधिक समस्या छ । नगरपालिकाका अनुसार २२ प्रतिशत अर्थात् २ हजार ६ सय ३२ घरधुरीमा सामान्य समस्या छ । जिल्ला खानेपानी डिभिजन कार्यालय सिन्धुपाल्चोकको ०७३ को प्रतिवेदनअनुसार मेलम्चीमा १३ वटा खानेपानी आयोजनाबाट कुल जनसंख्यामध्ये ३० अर्थात १७ हजार ८ सय ६४ जनसंख्या मात्रै लाभान्वित छन् । नगरपालिकामा ९० वटा मुख्य खानेपानीको मुहान तथा स्रोतमध्ये वडा नं ११ मा सबैभन्दा बढी र वडा नं ८ मा सबैभन्दा कम मुहान छन् । नगरपालिकामा अझै पनि कुल जनसंख्याको झन्डै चार प्रतिशत जनसंख्या खोलानदी, पँधेरोका खानेपानी स्रोतमा निर्भर छन् । ०७२ को भूकम्पले गर्दा जमिनमा धाँजा फाँटेपछि खानेपानीका मुहानसमेत सुक्दै जान थालेका हुन् । भूकम्पमा परेर मेलम्ची नगरपालिकामा ५०२ को मृत्यु भएको थियो । ४०७ जना घाइते भएका थिए । ठूलो मात्रामा भौतिक क्षति भएको थियो । नगरपालिकाका मेयर आइतमान तामाङले पछिल्लो समय एक घर एक धारा को अवधारणाअनुरूप खानेपानी पुर्याउने कार्य भइरहेको बताए । काठमाडौं उपत्यकाको दैनिक करिब ३५ करोड लिटर पानीको मागलाई धान्न एक मात्र विकल्पका रूपमा सुरु भएको थियो मेलम्ची खानेपानी आयोजना । सिन्धुपाल्चोकको हेलम्बु गाउँपालिकाको मेलम्ची नदीको रिबर्मा, याङ्ग्री र लार्के नदीबाट दैनिक ५१ करोड लिटर पानी काठमाडौं ल्याउने दीर्घकालीन लक्ष्यका साथ आयोजना अघि बढेको थियो । ०४७ सालतिर तत्कालीन प्रधानमन्त्री कृष्णप्रसाद भट्टराईले मेलम्चीको पानी उपत्यकामा आपूर्ति गर्ने प्रतिबद्धता सार्वजानिक गरेका थिए । ०५२ सालमा मेलम्ची खानेपानी लिमिटेडको स्थापना भयो । २०७८ असार १ गते मेलम्ची नदीमा आएको बाढी, पहिरोले आयोजनामा क्षति पुगेपछि खानेपानी वितरण बन्द भएको खानेपानी विकास समितिका सूचना अधिकारी राजेन्द्रप्रसाद पन्तले बताए । हालसम्म मेलम्ची आयोजनामा ३१ अर्ब खर्च भइसकेको छ ।"
'योजनाबद्ध बेपत्ता पार्नेलाई उन्मुक्ति कहिलेसम्म ?,"(बर्दिया)  बर्दियाको मगरागाडी (हाल बारबर्दिया नगरपालिका५) का २३ वर्षीय रामप्रसाद थारू २०५९ भदौ १७ मा दिनभरको खेती किसानीबाट थकित भएर सुतेका थिए । राति ३ बजेतिर बन्दुक तेर्साउँदै सैनिक आएर घर घेरे । ढोका फोरेर भित्र पसेर रामप्रसादलाई लछारपछार गर्दै लगे । श्रीमती संगीताले रुँदै बिन्ती गर्दा पनि छाडेनन् । श्रीमान् अहिलेसम्म फर्किएर आउनुभएको छैन, उनले भनिन् । श्रीमान् बेपत्ता पारिएपछि संगीताको काँधमा एकै पटक ठूला जिम्मेवारी आए नाबालक छोरीको लालनपालन तथा शिक्षादीक्षा र श्रीमान्को खोजी । दैनिक ज्यालादारी मजदुरी गर्दै छोरीहरू हुर्काइन् । अहिले तीनमध्ये दुई छोरीको बिहे गरिदिएकी छन् । संगीतासँग रहेकी कान्छी ममताले गत भदौ २७ मा २० वर्षअघि बेपत्ता पारिएका बाबुको किरिया गरिन् । ६ महिनाकी छोरी च्यापेर कति पटक सेनाको ब्यारेक गएँ । मानव अधिकार आयोग, बेपत्ता आयोग, शान्ति समिति, आईसीआरसी सबैतिर उजुरी दिएँ । केही उपाय लागेन, कसैले कुनै सहयोग गरेनन् । बाध्यताले धार्मिक संस्कारअनुसार काजकिरिया गर्यौं, संगीताले भनिन् । संगीतालाई उनका श्रीमान् जीवितै भएको वा मृत्यु भएकोबारे कुनै जानकारी गराइएको छैन । उनले श्रीमान्को मृत्युको न्यायिक घोषणा पनि गरेकी छैनन् । फर्केर आइहाल्लान् कि भन्ने त हरेक दिन लाग्छ । तर, अब त उमेरै यति भइसक्यो, मेरो जिन्दगी नै यस्तै रहेछ भन्ने सोच्छु, उनी भन्छिन्, कि मर्छु कि मार्छु भनेर लड्न हिँडेको भए पनि बरु चित्त बुझाउन हुन्थ्यो । खेती किसानी गरेर घरमै छोरीहरू हुर्काउँदै बसेको मानिसको के दोष थियो र ? हामीमाथि नै किन यस्तो अन्याय भयो ?सरकारसँग वार्तामा रहेको युद्धरत तत्कालीन नेकपा माओवादीले दाङस्थित सैनिक ब्यारेकमा आक्रमण गर्दै वार्ता भंग गरेपछि सरकारले ०५८ को मंसिरमा संकटकाल लगायो । संकटकालपछिका १० महिनामा बर्दियामा सैनिक गस्ती, पक्राउ र बेपत्ता पार्ने कार्य तीव्र बनेको थियो । त्यही क्रममा रामप्रसादलाई रम्भापुर सैनिक पोस्टबाट खटिएका सैनिकले नियन्त्रणमा लिएका थिए । बर्दियाको भीमकाली गुल्मको क्षेत्राधिकारअन्तर्गत पर्ने रम्भापुर चेकपोस्ट साविक मगरागाडीमै थियो । उक्त पोस्टबाट सेनाले ६० जनालाई बेपत्ता पारेको अभिलेख छ । त्यसमा द्वन्द्वसँग कुनै लेनादेना नभएका रामप्रसाद जस्ता धेरै व्यक्ति परेका थिए । देशभरबाट बेपत्ता पारिएका करिब २ हजार ६ सयमध्ये सबैभन्दा बढी बर्दियाका छन् । संयुक्त राष्ट्रसंघीय मानव अधिकार उच्चायुक्तको कार्यालयले ०६९ मा प्रकाशन गरेको नेपालको द्वन्द्व प्रतिवेदन ले बलपूर्वक बेपत्ता पार्ने कार्यलाई नेपालको सशस्त्र द्वन्द्वका क्रममा गरिएका सबैभन्दा व्यापक मानव अधिकार उल्लंघनका रूपमा चित्रण गरेको छ । ०५२ फागुनदेखि ०६३ मंसिर ५ सम्म भएका सशस्त्र द्वन्द्वसँग सम्बन्धित अन्तर्राष्ट्रिय मानव अधिकार कानुन तथा अन्तर्राष्ट्रिय मानवीय कानुनका उल्लंघनको विश्लेषण गरिएको उक्त प्रतिवेदनले बेपत्ता पारिएका अधिकांश घटना संकटकाल लागू भएपछि २००१ डिसेम्बर र २००३ जनवरीका बीचमा भएको अभिलेख राखेको छ । प्रतिवेदनले सुरक्षाफौजसँग मिलेमतो गरेको वा तिनका लागि जासुसी गरेको आशंकामा माओवादीले पनि ठूलो संख्यामा सर्वसाधारणलाई अपहरण र त्यसपछि बेपत्ता पारेको उल्लेख छ । राष्ट्रिय मानव अधिकार आयोगले सन् २००८ मा सार्वजनिक गरेको सशस्त्र द्वन्द्वका क्रममा बेपत्ता पारिएका व्यक्तिहरूको स्थिति प्रतिवेदन ले बेपत्ता पारिएका ९ सय ७० वटा घटनाको अभिलेख राखेको छ, जसमा २ सय ९९ वटा घटना माओवादीद्वारा भएको उल्लेख छ । शान्ति सम्झौता लगत्तै भएकाले मानव अधिकार आयोगको उक्त सूचीमा बेपत्ता पारिएका सबै मानिसको विवरण नअटाएको हुन सक्छ । दशक लामो हिंसात्मक द्वन्द्वको त्रास बाँकी नै रहेको उक्त समयमा बेपत्ता पारिएका व्यक्तिका कतिपय परिवारले खुलेर न्याय खोज्न सकेका थिएनन् । पछि बेपत्ता पारिएका व्यक्तिको छानबिन आयोगमा परेका उजुरीका आधारमा द्वन्द्वकालमा बेपत्ता पारिएका व्यक्तिको संख्या २ हजार ५ सय ४४ छ , जसमा बर्दियाका मात्रै उजुरी करिब ३ सय वटा छन् । संयुक्त राष्ट्रसंघीय मानव अधिकार उच्चायुक्तको कार्यालयले सबैभन्दा बढी बेपत्ता पारिएको जिल्लाका रूपमा बर्दियामा छुट्टै अध्ययन र द्वन्द्वकालीन घटनाको अभिलेख गरेको छ । उक्त कार्यालयले ०६५ मंसिरमा प्रकाशन गरेको प्रतिवेदनमा तत्कालीन सत्तापक्षबाट २ सय ३० जना (बर्दिया जिल्लाभित्र र बाहिर बेपत्ता भएका बर्दियाका बासिन्दा) र माओवादीबाट २१ जनालाई बेपत्ता पारिएको विवरण छ । तीनैमध्ये १ सय ५६ जनाको विस्तृत अनुसन्धान उच्चायुक्तको कार्यालयले गरेको थियो । बेपत्ताको यो सूचीमा मगरागाडीका रामप्रसाद १६३ औं नम्बरमा छन् । बर्दियामा त्यतिबेला सेनाका भीमकाली गुल्म, बरख गुल्म र रणसुर गल्म थिए । भीमकाली गुल्मअन्तर्गतको रम्भापुर सैनिक पोस्टले मगरागाडी इलाकामा धेरैलाई बेपत्ता पारेको थियो । राष्ट्रिय मानव अधिकार आयोगले विभिन्न समयमा ती गुल्मका सैनिक अधिकारीहरूलाई कारबाहीको सिफारिस गरेको थियो । चिसापानी ब्यारेक, भीमकाली गुल्मका मेजर अजित थापालाई १० जना बेपत्ता पारेको र एक जनाको पक्राउपछि हत्या गरेको आरोपमा आयोगले कारबाही सिफारिस गरेको थियो । त्यस्तै क्याप्टेन रमेश स्वाँरलाई १५ बेपत्ता पारेको र एक जनाको हत्या गरेको तथा रम्भापुर सैनिक पोस्टका जमदार महेन्द्रजंग थापालाई ५ जना बेपत्ता पारेकामा दोषी रहेको भन्दै कारबाही सिफारिस गरेको थियो । उनीहरू कोहीमाथि पनि अदालतमा अभियोजन गरिएन । थापाले त बढुवा नै पाए । बर्दिया जिल्लामा थारूको जनसंख्या करिब ५२ प्रतिशत छ । उच्चायुक्तको कार्यालयको प्रतिवेदनमा बर्दियाबाट बेपत्ता पारिएकामध्ये करिब ८५ प्रतिशत थारू रहेको देखिन्छ । विभिन्न अध्ययनले बर्दियाका थारूलाई नै लक्ष्य गरी बेपत्ता पार्ने कार्य हुनुमा सामाजिकआर्थिक कारण रहेको औंल्याएका छन् । माओवादीले थारूहरूलाई छुट्टै थरूहट प्रदेशको स्थापना र थारू मुक्तिको सपना बाँडेर युद्धमा होमेको थियो । माओवादीले युद्ध सुरु गर्नुअघि नै पश्चिम नेपालमा कमैया मुक्तिको अभियान चलेको थियो । उक्त अभियानबाट राजनीतिक रूपले सचेत भएका थारूहरूले समानान्तर रूपमा भूमि अधिकारसम्बन्धी आन्दोलन पनि चलाइरहेका थिए । थारूहरू आफूलाई तराईमा भूमिको मालिक ठान्थे र पछिबाट बसाइँसराइ गरी आएकाले कानुनीगैरकानुनी माध्यमबाट आफूहरूलाई जग्गामाथिको स्वामित्वबाट वञ्चित गरेको उनीहरूको दाबी थियो । कमैया मुक्ति आन्दोलनसँगै मोहीको अधिकारलगायत भूमिसँग सम्बन्धित आन्दोलन चलिरहेको थियो । त्यसैबेला माओवादीले जमिनदार वर्गलाई हिंसाको निसाना बनाएको थियो । सम्पत्ति कब्जा गर्ने, ध्वस्त पार्ने तथा भौतिक आक्रमण र हत्या गर्ने जस्ता हिंसाको निसानामा परिरहेका र माओवादी युद्धमा थारूहरूको बढ्दो संलग्नता देखिरहेका जमिनदार वर्गका मानिसले माओवादी हिंसा र भूमि अधिकार आन्दोलनबीचमा खासै भेद देखेका थिएनन् । राष्ट्रसंघीय उच्चायुक्तको कार्यालयले बर्दियामा थारूलाई लक्ष्य गरी योजनाबद्ध बेपत्ता पार्ने कार्य भएको कारणबारे प्रतिवेदनमा विस्तृतमा उल्लेख गरेको छ । त्यसमा भनिएको छ, बढ्दो मात्रामा थारूहरू माओवादीसँग आबद्ध भइरहेका थिए र जमिनदार वर्गमा सबै थारूहरू माओवादी हुन् भन्ने साझा धारणा रहेको थियो । यी जमिनदार र राज्यका संस्थाहरूमा आधिपत्य भएका उच्च जातका सदस्यहरूबीच नातागोता तथा जातको सम्बन्धको माध्यमबाट यस्ता प्रवृत्ति सुरक्षाफौजमा हावी भएको थियो । बारबर्दिया नगरपालिकाका निवर्तमान मेयर दुर्गाबहादुर थारू द्वन्द्वको समयमा सुरक्षाफौजले योजनाबद्ध रूपमा बेपत्ता पार्ने अभियान चलाएको र त्यसबाट पीडितले अहिलेसम्म पनि न्याय पाउन नसकेको बताउँछन् । बेपत्ता भएको आफन्तको अवस्था के हो भन्ने जान्ने अधिकार हरेक नागरिकलाई छ । त्यसबारे कुनै सूचना नपाएर उनीहरू वर्षौंदेखि तड्पिरहेका छन्, उनले भने, अर्को समस्या आर्थिक उल्झनको हो । अंशबन्डा, सम्पत्ति नामसारी, सामाजिक सुरक्षा भत्ता जस्ता विषयका कानुनी जटिलताले बेपत्ताका परिवार समस्यामा छन् । उनले संक्रमणकालीन न्यायलाई टुंग्याउन शीर्ष नेताहरूले चासो नदेखाएको बताए । द्वन्द्वपीडित साझा चौतारीका पूर्वअध्यक्ष तथा हालका सल्लाहकार भागिराम चौधरी बेपत्ता पार्ने कार्यमा संलग्नलाई दुई प्रकारको जवाफदेही बनाउनुपर्ने बताउँछन् । उनका विचारमा त्यसमा संलग्नलाई दण्डित गर्नुपर्छ र राजनीतिक रूपमा पीडितलाई परिपूरणको अधिकार सुनिश्चित गर्नुपर्छ । भविष्यमा दण्डहीनताको समस्या नरहोस् भनेर दोषीलाई दण्डित गर्नुपर्छ । तर, त्यतिले मात्र पीडितलाई न्याय सुनिश्चित हुँदैन, उनले भने, अजित थापा र रमेश स्वाँर जेल गए भने कानुनी राज स्थापनामा सहयोग त पुग्छ । तर, संगीताको परिवारले के पाउँछ त ? पीडितलाई परिपूरण अनिवार्य चाहिन्छ ।द्वन्द्वकालका यस्ता ज्यादतीमाथि छानबिन र अनुसन्धान गर्न विस्तृत शान्ति सम्झौता गर्दै दलहरूले सहमति गरेका थिए । सम्झौतामा दुवै पक्षले दुवै पक्षद्वारा बेपत्ता पारिएका व्यक्तिहरूको तथा युद्धको समयमा मारिएकाहरूको नाम, थर र घरको ठेगाना सम्झौता भएको मितिले ६० दिनभित्र सूचना सार्वजनिक गरी परिवारजनलाई समेत जानकारी उपलब्ध गराउन मन्जुर गर्दछन् उल्लेख गरेका थिए । दलहरूले यस्तो सम्झौता गरेको पनि १६ वर्ष पुग्न लाग्यो । तर यसबारेमा उल्लेख्य प्रगति हुन सकेको छैन । शान्ति प्रक्रियाको महत्त्वपूर्ण अंगका रूपमा रहेको संक्रमणकालीन न्यायलाई दलहरूले अहिलेसम्म पनि टुंग्याउन सकेका छैनन् । बेपत्ता पारिएका व्यक्तिको छानबिन तथा सत्यनिरूपण तथा मेलमिलाप आयोग गठन गरिएको छ । ती आयोगले उजुरी संकलनबाहेक अन्य काम गरेका छैनन् । अहिले ती आयोग पदाधिकारीविहीन छन् । तत्कालीन द्वन्द्वरत दुवै पक्ष सत्ताशक्तिको आडमा न्यायिक घेराभन्दा बाहिर रहिरहन सफल भएका छन् । यसप्रति दलका नेताहरू पूरै उदासीन देखिन्छन् ।"
द्वन्द्वको घाउ : पीडितलाई मात्र दुख्छ,"(दाङ)  कृष्णराज योगी टाउकामा गोली बोकेर हिँड्न थालेको १९ वर्ष भयो । उनी कहिले बर्दिया घरमा त कहिले ससुराली दाङमा आउजाउ गर्छन् । ०६० असोज ४ मा बर्दियाको ढोडरीस्थित नेपाल राष्ट्रिय माध्यमिक विद्यालयमा पढाइरहेका बेला तत्कालीन विद्रोही माओवादीले उनलाई नियन्त्रणमा लिएपछि सय मिटर टाढाको नर्सरीमा लगेर गोली हानेको थियो । त्यसपछि बेहोस भएका योगी २१ दिनपछि होसमा आएका थिए । गोलीकै कारण शरीरका अधिकांश भाग चल्दैनन् । हिँड्डुल गर्न गाह्रो हुन्छ, उनले भने, जति प्रयास गर्दा पनि गोली निकाल्न नसकेपछि अपांग जीवन बिताइरहेको छु । गोलीका कारण योगीका बायाँ हात र खुट्टासँगै आधा शरीर चल्दैन । अपांगता भएपछि उनको जागिर गयो । शिक्षकको जागिर पुनःस्थापना र उपचारको माग गर्दै उनी पटकपटक सरकारी निकाय धाए, नेताहरू भेटे तर कतैबाट पनि सुनुवाइ भएन । अहिले चुनावी दौडमा रहेका प्रमुख राजनीतिक दल र उम्मेदवारले पनि आफू र आफूजस्तै पीडितको समस्या उठाउन नसकेको योगी बताउँछन् । हामीलाई कुनै पनि दलले सम्झन सकेका छैनन् । युद्धको घाउ दुख्नेलाई मात्रै थाहा हुने भयो । नेताहरूले सबै बिर्सिसके, उनले भने । दाङको तुलसीपुर१५ पहरूवाका बलसुन्द्रा चौधरी विगतको घटना सम्झँदा पनि विक्षिप्त हुन्छन् । ०५९ भदौ २१ को दिउँसो थारू परम्पराअनुसार गुरुवाको पूजा गरिरहेका थिए, सैनिकहरू आएर थारूसहित नौ जना किसानलाई नियन्त्रणमा लिए । सबैलाई बाटैभरि यातना दिँदै लगियो । मलाई मरणासन्न हुने गरी पिटे । त्यसपछि मर्यो भनेर बाटोमै फालिएछ, उनले भने, पछि होसमा आएँ । घरमा बसेर उपचार गर्ने अवस्था थिएन । त्यसपछि भारततिर पसें । शान्ति प्रक्रिया सुरु भएपछि मात्रै घर फर्कें ।उनीसँगै लगिएका आठ जना अझै बेपत्ताको सूचीमा छन् । उनले भने, खेतीकिसानी गरेर जीविका चलाइरहेका किसानलाई एक ठाउँमा जम्मा भएको भनेर पक्राउ गरी बेपत्ता पारियो ।घोराही१७ गुलरियाकी चुमा आचार्यका श्रीमान् ०५९ साउन २३ मा बेपत्ता भएका थिए । शिक्षण पेसामा संलग्न श्रीमान् बिनाकारण हराएको चुमा बताउँछिन् । चुमाले श्रीमान्को खोजी निरन्तर गरिन् तर अहिलेसम्म केही पत्तो पाउन सकेकी छैनन् । भोट माग्न आउने नेताहरूले आफ्नो समस्याबारे चासो नदिएको उनको गुनासो छ । बाँकेको बैजनाथ५ की उषा दाहालका श्रीमान् दुर्गाबहादुर दाहाल ०५९ भदौ १० मा सुरक्षाकर्मीबाट बेपत्ता पारिए । त्यसअघि जेठाजु कमल ०५८ पुस १७ मा बेपत्ता भए । हरेक रातमा सैनिकहरू घरमा आएर उनलाई सताउँथे । बेपत्ता श्रीमान् र जेठाजुको खोजीका लागि उनले सधैं आवाज उठाइरहिन् तर कसैले सुनेन । अहिले चुनावमा पनि यो विषय कुनै नेताले नउठाएको गुनासो उनले गरिन् ।दाङको दंगीशरण२ कौवाघारीका सार्की समुदायका १२ किसानलाई ०५९ साउन १६ मा सेनाले गोली हानी हत्या गर्यो । हलो, जुवा काट्न खुकुरी, बन्चरो बोकेर राजाकोट जंगलमा गएका बेला उनीहरूको हत्या गरिएको थियो । त्यतिबेला भागेर भारत पुगेका सार्की शान्ति प्रक्रियापछि ०६३ सालमा मात्र घर फर्केका थिए । हत्या गर्नेलाई कारबाही नहुँदा पीडा कम हुँदो रहेनछ, उनले भने ।सल्यानको कुमाख२ खारखोलाका लालबहादुर वली दुवै आँखा देख्दैनन् । उनी माओवादी पूर्वलडाकु हुन् । ०६० असोज २५ मा दाङको भालुबाङस्थित सशस्त्र प्रहरी क्याम्प आक्रमण र सोही वर्ष मंसिर ११ मा अर्घाखाँचीको सिद्धारामा भएको भिडन्तका क्रममा उनका आँखामा गहिरो चोट लागेको थियो । उपचारका लागि भारत जाने क्रममा उनी भारतको बलरामपुरबाट पक्राउ परे । उनलाई त्यहाँबाट कपिलवस्तु ल्याइयो । हिरासतमा यातना दिने क्रममा करेन्ट लगाइयो । ०६० मंसिरपछि उनका दुवै आँखाका ज्योति गुमे । उनी अहिले तुलसीपुर१५, पहेलपारमा कुखुरा र बाख्रापालन गरेर बसिरहेका छन् । उनकी श्रीमती सीता केसी पनि माओवादी घाइते लडाकु हुन् । वलीले भने, लड्ने बेला लडियो, नेताको जीवन बन्यो । हाम्रो हालत यस्तै हो ।रुकुमपूर्व हुकामका भूलबहादुर विक पनि पूर्वमाओवादी लडाकु हुन् । उनलाई ०५९ कात्तिक २८ मा जुम्ला सदरमुकाम खलंगा आक्रमण गर्दा दायाँ खुट्टामा गोली लाग्यो । समयमै उपचार नपाउँदा खुट्टा काट्नुपर्यो । अहिले बैसाखीको सहाराले हिँड्छन् । उनी तुलसीपुर१८ धनखन्नेमा श्रीमती, तीन छोरा र एक छोरीका साथ बस्छन् । उनलाई जीविका चलाउने समस्या छ । घाइते, अपांग लडाकुको समस्या कोही पनि नेताको समस्या बन्न सकेको छैन, उनले भने, हाम्रो घाउ हामीलाई मात्रै दुख्यो, जसका लागि लडेका थियौं, ती नेतालाई दुखेन ।द्वन्द्वमा श्रीमान् गुमाएकी दंगीशरण२ की सीता बस्नेतले आफू न्यायको आस मारिसकेको बताइन् । घरमा सुतेका उनका श्रीमान्लाई शाही सेनाले समातेर ०५९ असार २६ मा हत्या गरेको थियो ।"
२२ पालिकाका ४२ वडा निगरानीमा,"(काठमाडौं)  स्थानीय तहको निर्वाचनमा अस्वाभाविक मतदान भएको ठाउँलाई संवेदनशील मानेर निर्वाचन आयोगले विशेष निगरानी गर्ने भएको छ । स्थानीय तहको निर्वाचनमा औसत ७० दशमलव ९६ प्रतिशत मतदान हुँदा २२ पालिकाका ४२ वडामा ९० प्रतिशतभन्दा बढी मत खसेको थियो । ती वडाका मतदानस्थल संवेदनशीलको सूचीमा परेका हुन् । आयोगले पाँचथरको हिलिहाङ गाउँपालिकाका वडा १ देखि ७ का मतदानस्थललाई सबैभन्दा बढी संवेदनशील मानेको छ । स्थानीय तहको निर्वाचनमा त्यहाँका अधिकांश वडामा शतप्रतिशत मत खसेको थियो । प्रायः सधैं बुथ कब्जा हुने गरेको दोलखाको बैतेश्वरलाई पनि आयोगले निगरानीको सूचीमा राखेको छ । स्थानीय तहको निर्वाचनमा बैतेश्वर१ मा ९९ दशमलव ६५ प्रतिशत मत खसेको थियो । नुवाकोटको बेलकोटगढी१० पनि संवेदनशील सूचीमा परेको छ । संवेदनशील मतदानस्थलमा बाजुराको गौमुल१ लाई पनि राखिएको छ । गत स्थानीय निर्वाचनमा त्यहाँ ९८८८ प्रतिशत मत खसेको थियो । बाजुराकै त्रिवेणी नगरपालिकाका वडा ५ र ७ तथा बुढीनन्दा नगरपालिका१०, अछामको कमलबजार नगरपालिका२, बझाङको साइपाल गाउँपालिका१, २ र ५ पनि संवेदनशीलमा परेका छन् । ९७ प्रतिशतसम्म मतदान गरिएका डोल्पाको ठूलीभेरी नगरपालिकाका वडा २, ५, १० र ११ पनि आयोगको निगरानीमा परेका छन् । डोल्पाकै जगदुल्ला गाउँपालिकामा ९० देखि ९५ प्रतिशतसम्म मत खसेको थियो । त्रिपुरासुन्दरी नगरपालिकाका ५, ७, १० र ११, मुडकेचुला गाउँपालिका५ मा पनि ९० प्रतिशतभन्दा बढी मतदान भएको थियो । आयोगले यी वडालाई पनि निगरानी गर्ने भएको छ । मुगुको छायानाथ रारा नगरपालिकाका वडा ८, ९ र १४ पनि आयोगको निगरानीमा पर्ने भएका छन् । मुगुकै मुगुम कर्मारोग गाउँपालिका९ र सोरु गाउँपालिका५ पनि अस्वाभाविक मतदान भएको थियो । मधेस प्रदेशमा सप्तरीको हनुमाननगर कंकालिनी नगरपालिका८ मा ९५ प्रतिशत मतदान भएको थियो । रौतहटको मौलापुर नगरपालिका३ मा पनि ९० प्रतिशतभन्दा बढी मतदान भएको ठाउँमा पर्छ । वीरगन्ज महानगरपालिका६ मा ९८ प्रतिशत मतदान भएको थियो । यस्तै, हुम्लाको चंखेली गाउँपालिका३, सिमकोट गाउँपालिका१ र ८ मा पनि अस्वाभाविक मतदान भएको आयोगले जनाएको छ । दार्चुलाको अपिहिमाल५ पनि आयोगको विशेष निगरानीमा परेको छ । आयोगले संवदेनशील मतदानस्थललाई विशेष निगरानी गर्न सुरक्षा संयन्त्रलाई निर्देशन दिइसकेको आयोगका प्रवक्ता शालिग्राम शर्मा पौडेलले जानकारी दिए । प्रमुख निर्वाचन आयुक्त दिनेश थपलियाले ९० प्रतिशतभन्दा बढी मतदान भएका ठाउँमा कर्मचारीको पनि निगरानी भइरहेको जानकारी दिए । त्यसबेलाकै कर्मचारी अहिले पनि खटिएका हुन सक्ने भएकाले उनीहरूको निगरानी गरिरहेका छौं, उनले भने । केही मतदानस्थलमा आयोगका पदाधिकारी नै खटिने उनले बताए । अस्वाभाविक मतदान भएको मतदान स्थलको अनुगमन गर्न आयोगका पदाधिकारी नै जाने भएका छन् । अस्वाभाविक मत खसेको स्थानमा हेलिकोप्टरबाट पनि अनुगमन गर्ने तयारी भइरहेको आयोगका प्रमुख निर्वाचन आयुक्त दिनेश थपलियाले बताए । विगतमा जे भएको थयो । यसपालि हुन नदिने आयोगको तयारी छ । औसतभन्दा बढी मत खसेको ठाउँमा हामीले विशेष निगरानी गर्छौं, उनले भने । आयोगले गृह मन्त्रालयलाई अस्वाभाविक मत खसेको ठाउँमा सुरक्षा व्यवस्था थप कडा पार्न निर्देशनसमेत दिएको उनले बताए ।"
मतदानस्थलमा कर्मचारी,"प्रदेश निर्वाचन कार्यालय हेटौंडाबाट बिहीबार निर्वाचन सामग्री बुझेर मतदानस्थलतर्फ जाँदै कर्मचारी । मंसिर ४ मा तोकिएको निर्वाचनका लागि बुधबारदेखि नै मतपेटिका, स्वस्तिक छाप, मतपत्रलगायत ७३ प्रकारका सामग्री पठाउने काम भइरहेको कार्यालय प्रमुख लुम्बनाथ पोखरेलले बताए । मकवानपुरमा २ अस्थायीसहित १६९ मतदानस्थल र ३६४ मतदान केन्द्र छन्, जहाँ २ हजार ९ सय १८ कर्मचारी खटिएका छन् । तस्बिर ः प्रताप विष्टकान्तिपुर"
रसुवागढी नाका बन्द,"रसुवा (कास) आसन्न निर्वाचनलाई लक्षित गरी उत्तरी सीमानाका रसुवागढी बन्द गरिएको छ । मतदान हुनुभन्दा ७२ घण्टाअगाडि नै नाका बन्द गर्नुपर्ने भएकाले बिहीबार मध्यरात १२ बजेदेखि मंसिर ४ गते राति १२ बजेसम्मका लागि नाका सिल गरिएको प्रजिअ नवराज जैसीले बताए । कोरोना महामारीपछि रसुवागढी नाकाबाट आयात मात्र भइरहे पनि सामान निर्यात र मानिसको आवतजावत भने २०७६ माघ १५ देखि नै बन्द छ । अहिले नाकाबाट दिनहुँ १४ वटा चिनियाँ कन्टेनरमा सामान आयात भइरहेको छ । रसुवागढी चीनबाट नेपालमा व्यापार हुने सबैभन्दा पुरानो नाका हो । यहाँबाट तयारी कपडा, स्याउ, जुत्ताचप्पल, झोला, मोटरको ब्याट्री, प्लास्टिकका सामानलगायत आयात हुने गरेको छ । नेपालबाट चीनतर्फ पस्मिना, गलैंचा, बाँसको मुढा, अम्रिसो, मैदा, वनस्पति घिउ, चाउचाउ, पास्ता, बिस्कुट, जुस, जाम, चिउरा, लप्सी क्यान्डी, चकलेट, सक्खर, चुइंगमलगायत वस्तु निर्यात हुँदै आएको थियो ।"
व्यापारमा व्यस्त मुस्ताङ,"(मुस्ताङ)  बारागुङमुक्तिक्षेत्र गाउँपालिका१, झारकोटकी ७० वर्षीया तेम्पा लामा मुक्तिनाथ मन्दिर नजिकै बस्छिन् । उमेरले नेटो काटे पनि उनले व्यापारव्यवसायबाट हात झिकेकी छैनन् । उनको पसलमा राखिएका प्राचीन कलासंस्कृति झल्किने सामग्रीले मुक्तिनाथ क्षेत्र घुम्न आउने पर्यटकलाई लोभ्याउने गर्छ । खाली हात किन बस्ने, आफ्नो रोजीरोटी त गर्नैपर्यो, उनले कान्तिपुरसँग भनिन्, पैसा भए सबथोक हुन्छ ।हिमालपारिको जिल्ला भनेर चिनिने मुस्ताङ भौगोलिक रूपमा विकट छ । पोखराबेनीजोमसोम सडकको स्तरोन्नति नहुँदा स्थानीवासीले यातायातमा सास्ती भोगिरहेका छन् । तर व्यापारव्यवसायप्रतिको लगावले मुस्ताङवासीलाई समृद्धिको यात्रामा डोहोर्याइरहेको छ । जिल्लामै बसेर होस् वा जिल्लाबाहिर गएर होस्, व्यापारव्यवसायमा उनीहरूको लगाव देखिन्छ । देशभर चुनावको रौनक बढिरहँदासमेत मुस्ताङवासी व्यापारव्यवसायमै व्यस्त देखिन्छन् । ३० वर्षीया कुन्साङ गुरुङ पनि पेम्पाले झैं मुक्तिनाथ क्षेत्रमा व्यापार गर्छिन् । स्थानीय स्तरमा बनेका स्विटर, टोपी, मफलर बेचेर घरमै बसीबसी उनी दैनिक करिब १ हजारदेखि २ हजार रुपैयाँसम्म कमाउँछिन् । हामीले जीवन चलाउने भनेकै व्यापारव्यवसाय गरेर हो, व्यापार नगरी खान पाइँदैन, उनले भनिन् ।मुस्ताङवासीहरू व्यापारमा यति व्यस्त छन् कि चुनावको बेलासमेत उनीहरूलाई फुर्सद छैन । उनीहरू व्यापारकै लागि जिल्लाबाहिर काठमाडौं, पोखरा, बुटवल, चितवन र विदेशसम्म पुग्छन् । बारागुङमुक्तिक्षेत्र गाउँपालिकाका अगुवा भवि ठकुरी भन्छन्, मुस्ताङीले ठगठाग गर्न जान्दैनन्, इलम गरेर खान्छन् । ६० वर्षीय ठकुरीका एक छोरा अमेरिका र अर्को छोरा काठमाडौंमा छन् । व्यापारव्यवसाय गरेरै छोराहरूलाई राम्रो ठाउँमा पठाउन सफल भएको उनले बताए ।सदरमुकाम जोमसोम रहेको घरपजोङ गाउँपालिका अध्यक्ष मोहनसिंह लालचन आफ्नै धन्दा (व्यापार) मा व्यस्त हुने मुस्ताङवासीलाई राजनीति र चुनावले खासै प्रभावित नगर्ने बताउँछन् । उनका अनुसार श्रम गर्ने उमेरका जिल्लाका झन्डै आधाजसो मान्छे व्यापारव्यवसायको लागि जिल्लाबाहिर जान्छन् । जिल्लामै बस्नेहरू पनि व्यवसायमै रमाउँछन् । अध्यक्ष लालचन स्वयंको आफ्नै घरमा मार्फा प्यालेस होटल छ । आर्थिक रूपमा यहाँका जनतालाई समस्या छैन, पोखराबेनीजोमसोम सडकको दुःखबाहेक विकासका अन्य समस्या छैनन्, उनले भने, यसले गर्दा यहाँका मान्छेलाई दायाँबायाँ मतलब पनि हुँदैन ।करिब ३ हजार जनसंख्या रहेको घरपजोङ गाउँपालिकामा व्यापारव्यवसाय गर्ने व्यक्तिको संख्या ५ सय ५३ छ । गाउँपालिकाको प्रोफाइलअनुसार पूर्णकालीन राजनीति र मजदुरी गर्नेहरू २२ जना छन् । ५५ जना बेरोजगार र १ सय ९४ जना विदेशमा छन् । सबैभन्दा बढी कृषि तथा पशुपालनमा ९ सय ७ जना छन् । अध्ययनरत विद्यार्थीको संख्या ९ सय ५९, नोकरीमा ३ सय ५४, लामा कर्ममा १२ र शिल्पी पेसामा ८ जना छन् । यो तथ्यांकले पनि गाउँपालिकामा बेरोजगारी, गरिबी र दुःखको अवस्था देखिँदैन, कृषिपशुपालन गर्नेहरू पनि अप्रत्यक्ष रूपमा व्यापारमै संलग्न छन्, उनले भने ।पर्यटन व्यवसायले पनि मुस्ताङको मुहार उज्यालो बनाउने गरेको छ । करिब १४ हजार जनसंख्या रहेको मुस्ताङमा गत आर्थिक वर्षमा ३९ हजार विदेशी पर्यटक मुस्ताङ पुगेका थिए । अन्नपूर्ण संरक्षण क्षेत्र (एक्याप) को जोमसोस्थित कार्यालयका अनुसार आर्थिक वर्ष २०७८७९ मा ३८ हजार ८ सय ९६ विदेशी पर्यटकले मुस्ताङका पर्यटकीय स्थलको भ्रमण गरेका छन् । मुस्ताङ भ्रमण गर्नेमा सबैभन्दा बढी भारतीय ३३ हजार ४ सय ५७ जना छन् । घरपझोङ गाउँपालिका२, मार्फाकी कान्छी लालचनले मुस्ताङ आउने पर्यटकको कारण व्यापारव्यवसाय बढेको बताइन् । उनको मार्फामै स्याउ बगैंचा र होटेल छ । हामीले स्याउ गाडीमा पोखरा पठाउँछौं, केही स्याउ गाउँमै बिक्री हुन्छ, उनले भनिन्, स्याउको ब्रान्डी र चानाले पनि राम्रै आम्दानी दिएको छ । कान्छीले आफूहरूलाई राजनीति, चुनावजस्ता कुरासँग मतलबै नहुने गरेको बताइन् । हामीलाई काममै फुर्सद छैन, के को चुनाव लाग्नु ?उनले भनिन् ।बारागुङ मुक्तिक्षेत्र गाउँपालिका१, झारकोटकी निम्ना घलेले क्षमताअनुसार व्यापार गर्ने गरेको बताइन् । घरमै अचार बनाउनका लागि मुला चिर्दै गरेकी उनले मुक्तिनाथ घुम्न आउने पर्यटकले अचार लग्ने गरेको बताइन् । हिमाली अचारको स्वादै फरक, तयार भयो कि टिपाटिप भइहाल्छ, उनले भनिन् । उत्तरी (उपल्लो) मुस्ताङमा भोटे, गुरुङ, बिष्ट, ठकुरीको बसोबास छ भने दक्षिणी क्षेत्रमा थकाली समुदायको बाहुल्य छ । उपल्लो मुस्ताङका बासिन्दा चिसो सुरु हुनेबित्तिकै थातथलो छोडेर व्यापारव्यवसायका लागि सहरी क्षेत्रतिर लाग्ने गर्छन् । थकाली समुदायको प्रमुख पेसा पर्यटन र होटेल व्यवसाय हो । मुस्ताङका थकालीले देशैभर स्वादिलो खानाको लागि प्रख्याति कमाएका छन् । यहाँका करिब ४० प्रतिशत मान्छे व्यापारव्यवसाय गर्नका लागि जिल्लाबाहिरै बस्ने गर्छन्, उनीहरूलाई चुनावका बेलासमेत ल्याउन मुस्किल पर्छ, मुस्ताङका निवर्तमान सांसद प्रेमप्रसाद तुलाचन भन्छन्, त्यसैले उम्मेदवारहरूले हरेकपटक चुनावमा उनीहरू बसेकै ठाउँमा पुगेर घरदैलो भ्याउनुपर्छ ।मुक्तिनाथ मन्दिर, तिलिचो ताल, दामोदरकुण्ड, निलगिरी हिमाल, धौलागिरि हिमालजस्ता पर्यटकीय स्थलले मुस्ताङमा आन्तरिक तथा बाह्य पर्यटकको आकर्षित गर्ने गरेको छ । पर्यटकको संख्या वृद्धि भएसँगै जिल्लामा स्तरीय होटेल निर्माण हुन थालेका छन् । साताअघि मात्र मुक्तिनाथ क्षेत्रमा ५५ करोड रुपैयाँ लगानीमा लो मुस्ताङ हिमालयन रिसोर्ट सञ्चालनमा आएको छ । गैरआवासीय नेपाली संघका पूर्वउपाध्यक्ष सोनाम लामाको व्यक्तिगत लगानीमा रिसोर्ट निर्माण भएको हो । अत्याधुनिक सुविधा सम्पन्न र पर्यटन पूर्वाधारयुक्त होटेलले मुक्तिनाथ क्षेत्रमा पर्यटकको संख्यामा वृद्धि भई यहाँको जनजीवनमा सकारात्मक प्रभाव पार्ने लामाको विश्वास छ । धेरै पर्यटक भित्र्याउन सके मुस्ताङबासीको आर्थिक स्तरमा पनि टेवा पुग्छ, होटेलमै पनि स्थानीयबासीले रोजगारी पाउन सक्छन्, उनले भने ।योसँगै मुस्ताङमा अवस्थित मोक्ष होटललाई करिब १ अर्ब लगानीमा सिन्तामणि मुस्ताङ लजको रुपमा सञ्चालन गर्ने तयारी भइरहेको छ । काठमाडौंस्थित शेर्पा हस्पिटालिटी ग्रुपसँगको साझेदारीमा २०२३ मार्चदेखि लज सञ्चालनमा ल्याउने तयारी भइरहेको छ । जोमसोमका होटल व्यवसायी अनिल शेरचन मुस्ताङमा परम्परागत रूपमा व्यापारव्यवसाय गर्दै आएका स्थानीय ठूलो लगानीतिर आकर्षित भइरहेका बताउँछन् । उनले समेत आफ्नो होटलमा थप लगानी गरी विस्तार गर्दै छन् । होटल, पर्यटन र स्याउले मुस्ताङका मान्छेको जीवनस्तर माथि उकास्न सघाएको छ, उनले भने, पूर्वाधारको विकास नभए पनि व्यापारले गर्दा यहाँको गरिबीलाई हटाएको छ ।"
आयोग पदाधिकारीलाई राजीनामाको दबाब,"काठमाडौं (कास) असंवैधानिक नियुक्तिका कारण कमजोर बन्न पुगेको राष्ट्रिय मानवअधिकार आयोगका पदाधिकारीमाथि राजीनामाको चौतर्फी दबाब परेको छ । राष्ट्रिय मानवअधिकार आयोगहरूको जेनेभास्थित अन्तर्राष्ट्रिय सञ्जाल गानरी ले नेपालको आयोगलाई ख श्रेणीमा घटुवाका लागि गरेको सिफारिसले मुलुकको शिर निहुरिएको भन्दै पदाधिकारीको राजीनामाको आवाज उठ्न थालेको हो । श्रेणी घटुवाको सिफारिसलगत्तै पूर्वआयुक्तहरूले राजीनामा दिन आयुक्तहरूलाई अपिल गरेका थिए । असंवैधानिक नियुक्तिदेखि नै सुरु भएको आयोगको खस्कँदो साख र गुमेको स्वतन्त्रतालाई फिर्ता गर्नुको एउटै विकल्प पदाधिकारीको राजीनामा भएको उल्लेख गर्दै नेपाल अधिकार मञ्चका संयोजक इन्द्रप्रसाद अर्यालले पनि विज्ञप्ति जारी गरेका थिए । पछिल्लोपटक मानवअधिकारवादी तथा नागरिक समाजका अगुवाहरूको समूह जवाफदेहिता निगरानी समिति ले आयुक्तहरूलाई असंवैधानिक तवरले नियुक्त गर्ने तत्कालीन सरकारको निर्णय तत्काल सच्याउन माग गरेको छ । राष्ट्रिय मानवअधिकार आयोगजस्ता निकायमा हुन सक्ने राजनीतिक हस्तक्षेप रोकेर त्यसको स्वतन्त्रता कायम राख्न गानरीले ग्रेडिङ गर्ने भएकाले नियुक्तिको निर्णय सच्याउनुपर्ने समितिको निष्कर्ष छ । घटुवा सिफारिसका कारण आयोगका आयुक्तहरूले राजीनामा दिनु नै उपयुक्त हुने पूर्वकर्मचारीहरूको पनि भनाइ छ । आयोगका एक कर्मचारीले आफूहरूले आयुक्तहरूको राजीनामा कुरिरहेको बताए । उहाँहरूले राजीनामा गर्नु भएन भने आन्दोलनमा उत्रनुपर्ने हुन्छ, त्यसका लागि छलफल चलिरहेको छ, उनले भने । आयोगका अध्यक्ष तपबहादुर मगरले पछिल्ला घटनाक्रमबारे आफूहरू जानकार रहेको तर अहिले आयुक्तहरू चुनावी पर्यवेक्षणमा उपत्यका बाहिर गएकाले छलफल हुन नपाएको बताए । चुनावपछि छलफल गरेर उपयुक्त निर्णय लिन्छौं । राजीनामाका बारेमा अहिले नै भन्न सकिँदैन, उनले भने । राष्ट्रिय मानवअधिकार आयोगहरूको गठनका लागि बनेको पेरिस सिद्धान्तले आयोग क श्रेणीमा हुनका लागि स्वतन्त्र र स्वायत्त हुनै पर्ने अनिवार्य सर्त राखेको छ । स्वतन्त्र र स्वायत्त भयो भने मात्रै राज्यले गरेका मानवअधकिार उल्लंघनका घटनाको निगरानी गर्ने क्षमता आयोगमा हुने पेरिस सिद्धान्तको मान्यता छ, जसअनुसार योग्य व्यक्तिलाई पारदर्शी र कानुनसम्मत रूपले तटस्थ निकायबाट आयुक्तमा नियुक्त गर्नुपर्छ । केपी शर्मा ओली नेतृत्वको सरकारले २०७७ मंसिर ३० मा अध्यादेशमार्फत संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ संशोधन गरी आयोगमा पदाधिकारी नियुक्ति गरेको थियो । त्यसपछि आयुक्तहरूले सरकारका मानवअधिकारविरोधी काममा औंला उठाउन नसकेको, सचिव नियुक्ति गर्न असफल भएको र नागरिक समाज तथा मिडियासँग पर्याप्त संवाद गर्न नसकेको आरोप लाग्दै आएको छ ।"
"कस्तो संसद्, कस्ता सांसद ?","बिहीबार रातिसम्म चलेको निर्वाचन प्रचारप्रसारका क्रममा उम्मेदवारमतदाता संवादमा देशभर एउटा कुरा साझा देखियो । मतदाताहरूले आफ्ना गाउँठाउँ, टोलसमाजको विकासको दुरवस्थाप्रति गुनासो गरे र आयोजनाहरू मागे भने उम्मेदवारहरूले तदनुरूप आश्वासनका पुलिन्दाहरू बाँडेÙ बाटो, पुल, धारा, नहर, ढल आदि बनाइदिन्छु भने । छ महिनाअघि मात्रै सम्पन्न स्थानीय तह चुनावका दौरान पालिकाका उम्मेदवारहरूले जेजस्तो प्रतिज्ञा जनसमक्ष गरेका थिए, अहिले प्रतिनिधिसभा र प्रदेशसभा उम्मेदवारहरूले पनि हुबहु त्यस्तै वाचा दोहोर्याए । मानौं, उनीहरू राज्य सञ्चालनार्थ विधि निर्माण गर्ने सभामा जान होइन, या त सोझै सरकारको मन्त्री बन्न लागेका छन् या पालिका प्रमुखउप्रमुख वा वडाध्यक्षका निम्ति लडिरहेका हुन् । यसपालि मात्र होइन, मुलुकमा भएका सबै संसदीय निर्वाचनहरूमा यो रीत निरन्तर छ । मतदाताहरूले त सांसदलाई विकास व्यवस्थापकका रूपमा बुझ्नु हुर्कंदै गरेको लोकतन्त्रमा त्यति अस्वाभाविक नहोला, तर यो आम बुझाइलाई सच्याउन राजनीतिक दल र नेता तथा उम्मेदवारहरू पनि तयार नहुनुचाहिँ विस्मयजनकै छ । लाग्छ सांसद पदका उम्मेदवारहरू स्वयं आफ्नो असली भूमिका के हो, रनभुल्लमा छन् । यसबाट एउटा सन्देश भने प्रस्ट बुझिन्छ नागरिकमा विकासको मृगतृष्णा व्यापक छ । र यही जनआकांक्षालाई आफ्नो पक्षमा पुँजीकृत गर्न उम्मेदवारहरू सम्भवअसम्भव र भन्न मिल्नेनमिल्ने सबै आश्वासनहरू सुनाउन पछि नपरेका हुन् । र, दलीय घोषणापत्रका आधारमा भन्दा पनि व्यक्तिगत योजनाका सूची बाँड्दै भोट मागेका हुन् । यो परिपाटीबाट चुनावी जितहारको निरन्तरता त चलिरहला तर संविधानको परिकल्पना अनुरूप संसदीय लोकतन्त्र फस्टाउन सक्दैन । राजनीतिक दलहरू तथा उम्मेदवारहरू प्रस्ट हुनैपर्छ, भोलिका दिनमा भए पनि उनीहरूले जनतालाई बुझाउनैपर्छ संसद् विकासकार्यको जननी होइन, र सांसदहरू विकास व्यवस्थापक होइनन् । संसद्को सबभन्दा महत्त्वपूर्ण दायित्व कानुन बनाउनु हो । संसदीय लोकतन्त्रमा सरकार स्वयं पनि संसद्बाटै जन्मिन्छ, तर यो उसको दैनन्दिनको कार्य होइनÙ संसद्जस्तै सरकार पनि पूरा अवधि चलेमा एक कार्यकालमा एउटा संसद्ले एक मात्रै सरकार चुने पुग्छ । यी दुईबाहेक संसद्को दायित्व सरकारका कामकारबाहीमाथि निगरानी गर्नु, आवश्यक दिशानिर्देश दिनु, नीति तथा कार्यक्रमबजेट पारित गर्नु र जनप्रतिनिधिका हैसियतले जनआवाजलाई मुखरित गरिरहनु हो । राज्य सञ्चालनार्थ अत्यावश्यक संसद्का यिनै दायित्वलाई सांसदहरूले निर्वाह गर्नुपर्ने हो । सरकार निर्माण, कार्यपालिकीय गतिविधिमाथि निगरानी र बजेट पारित गर्न भूमिका भए पनि संसद् सरकारको अंग होइन, सांसदहरू कार्यपालिकीय कारिन्दा होइनन् । सरकारसित शक्ति सन्तुलन र नियन्त्रण गर्नुपर्ने राज्यका प्रमुख तीनमध्येको एउटा अंग संसद्का सदस्यहरूको आकांक्षा र भूमिका पनि तदनुरूपै हुन जरुरी छ । अनि मात्रै संसदीय लोकतन्त्रको मर्म संरक्षण हुन सक्छ, शक्ति पृथकीकरणको अर्थ रहन्छ, समग्रमा संसदीय मूल्यको जगेर्ना हुन्छ ।निश्चय पनि जनता विकासका भोका छन्, जसलाई पूरा गर्न सांसदहरूको पनि कहीँ न कहीँ भूमिका हुन्छ, तर त्यो संसदीय गतिविधिमार्फत नै प्रस्फुटित हुनुपर्छ । सांसद जनसरोकारको प्रमुख प्रतिनिधि भए पनि आफैं योजना व्यवस्थापक हुँदै होइनन्, त्यही भएर सांसद विकास कोषजस्तो विगतको विद्रूप उदाहरण फेरि दोहोरिनु हुन्न । पहुँचका आधारमा निर्वाचन क्षेत्रमा परियोजना लगेर सांसदहरूले आफू विकासको अभिकर्ता पनि भएको औचित्य पुष्टि गर्न खोज्ने गर्छन् । तर वास्तविकता के हो भने, मन्त्रालय र योजना आयोगमा जसको पहुँच छ, उसले मात्रै योजनाबजेट आफ्नो क्षेत्रमा लैजाने भएपछि राज्यस्रोतको समानुपातिक वितरण हुनै सक्दैन । भूगोलको जटिलतालाई बिर्सिदिने हो भने, नेपालका उस्तैउस्तै भूभागमा पनि कहीँ सबैजसो पूर्वाधारहरू पुगिसक्नु, कहीँ केही नहुनुमा यही असमानुपातिक स्रोत वितरणको दोष छ । यो प्रचलन अब पनि अविराम चलिरहनु हुन्न । विकास आयोजनाहरू स्थानीय, प्रादेशिक र राष्ट्रिय आवश्यकताका आधारमा न्यायोचित तवरमा तय हुनुपर्छÙ सांसदहरूको पहुँचका भरमा होइन ।विकासको वेग हाँक्नका लागि तीनै तहका सरकारहरू प्रभावकारी हुनुपर्छ । र, सरकारको प्रभावकारिता प्रधानमन्त्री तथा मन्त्रीहरूको दक्षतामा मात्र होइन, अवश्य पनि केही हदसम्म संसद्को भूमिकामा पनि निर्भर रहन्छ, तर त्यो सांसदहरू विकास अभिकर्ताजस्तो बनेर होइन । संसद्ले पर्याप्त कानुन बनाएर राज्य सञ्चालनलाई सहज र विधिसम्मत बनाउँछ । इच्छाशक्ति भएमा संसद्ले लिकबाहिर जान लागेको सरकारलाई सही ठाउँमा ल्याउँछ, कार्यपालिका अलमलिएका बेला बाटो देखाउँछ, अँध्यारोमा रुमलिएका बेला प्रकाश फ्याँकिदिन्छ । यसका निम्ति प्राथमिक सर्त उही हो संसद् प्रभावकारी हुनुपर्छ, संसदीय समिति र सांसदहरूले आफ्नो ओज राख्न सक्नुपर्छ । संसदीय समितिहरू स्वार्थको द्वन्द्वबाट बच्नुपर्छ । तिनका अनुगमन, गतिविधि र निर्देशनहरूमा निहित स्वार्थको गन्ध आउनु हुँदैन । आआफ्नो कार्यक्षेत्र र सीमाबारे पनि समितिहरूलाई स्पष्ट बोध हुनुपर्छ, यसका निम्ति दुवै सदनका प्रमुखहरू समिति निर्माणकै बेलादेखि सचेत रहनुपर्छ । आफ्नो साख आफैं राखेर सरकारलाई सही ठाउँमा राख्न संसद्ले सक्नुपर्छ ।भौतिकपूर्वाधार मात्र होइन, राष्ट्रको सर्वांगीण विकासका निम्ति पनि संसद् र सांसदहरू आफ्नो तोकिएको जिम्मेवारीमा खरो उत्रिनुपर्छ । छलफलका निम्ति प्रस्तुत भैसकेको तथा संसदीय समितिले पारित गरिसकेको विधेयक पनि दलीय राजनीतिक किचलोका कारण अघि बढाउन संसद् असफलप्रायः रहेको विगतका उदाहरण अब दोहोरिनु हुन्न । र, शासक र कुलीनतन्त्रको इच्छाभन्दा पनि राष्ट्रिय आवश्यकताअनुकूल मात्र कानुन बनाउन उनीहरूले भूमिका खेल्नुपर्छ । यसका निम्ति संसद्मा दलीय छाया मात्र होइन, स्वयं सांसदहरूको स्वतन्त्र विवेक पनि झल्किनुपर्छÙ सचेतकको ह्विप मान्नुपर्ने अवस्थामा बाहेक सदस्यहरूको स्वअस्तित्व देखिनुपर्छ । खास गरी उनीहरू अध्ययनशील हुनुपर्छ । सरकारका तर्फबाट प्रस्तुत विधेयकमा गम्भीर चिन्तनमनन गरी सैद्धान्तिक छलफल प्रक्रियामा सक्रिय सहभागी हुन मात्र होइन, आवश्यक परेमा संशोधन प्रस्ताव दर्ता गर्न पनि सांसदहरू क्रियाशील रहनुपर्छ । सरकारबाट राष्ट्रिय आवश्यकताका विषयमा कानुन नआएमा गैरसरकारी विधेयक ल्याउन पनि उनीहरू तयार रहनुपर्छ । यसरी कानुन बनाउँदा होस् या सार्वजनिक महत्त्वका प्रस्ताव र जनसरोकारका मुद्दाहरूमा छलफल गर्दा, कार्यपालिकामाथि निगरानी गर्दा होस् या कुनै संकल्प प्रस्ताव पारित गर्दा संसद् र सांसदले जति उद्देश्य प्रेरित भएर रचनात्मक भूमिका खेल्न सक्छन्, त्यति नै लोकतन्त्रको रथ अविच्छिन्न रूपमा अघि बढ्न सक्छ, संसद् र सांसद दुवैको मर्यादा पनि जोगिन्छ ।"
सम्पादकलाई चिठी,"बर्सेनि बढ्दो तापक्रमको सर्वाधिक असर सुदूरपश्चिममा परिरहेको विभिन्न अध्ययन प्रतिवेदनले जनाएका छन् । तीन महिनासम्म हिउँ रहिरहने बैतडीको सतबाँझ स्याउ फर्ममा अचेल हिउँ पर्न छोडेको छ । परिहाले पनि तुरुन्त पग्लिनाले त्यहाँका सबै रूख सुकिसकेका छन् । अपि र सैपाल हिमालको हिउँ रेखा बर्सेनि उभोलाग्दो छ, हिउँ जम्ने ठाउँमा वनस्पति उम्रिन थालेका छन् । महाभारतको डाँडामा चैतमा फुल्ने गुराँस बढ्दै गरेको तापक्रमको कारण पुसमाघमै फुल्न थालेका छन् । तराईको भौगर्भिक जलस्रोतको सतह बर्सेनि भासिने क्रमले गर्दा, हातेकलले पानी तान्न छोडेको छ । चारकोसे झाडी सखाप भएको छ, चुरेक्षेत्रको दोहन र अतिक्रमण दिनानुदिन बढ्दो छ । स्थानीय मौसम छिनछिनमा बदलिने हुँदा बेमौसमी वर्षा, बाढी र खडेरीले उत्पादनमा कमी आएको छ । कैलाली र कञ्चनपुरमा हिउँदयामको शीतलहर, तुसारो र हुस्सुका कारण तीन वर्षयता तेलहन बाली नष्ट हुनुका साथै आलु उत्पादनमा गिरावट आएको छ । यस्तै रहने हो भने भूमिको उर्वर क्षमतामा ह्रास हुनुको साथै भूक्षय तीव्र गतिमा बढ्नेछ । यसको रोकथामका लागि राष्ट्रियअन्तर्राष्ट्रिय निकायको सहयोगको खाँचो त छँदैछ, जनचेतनाको वृद्धि हुनु पनि नितान्त आवश्यक छ । वृक्षरोपण, जलसीमसार क्षेत्र संरक्षण र खोलानदीनाला तटबन्धलाई तीव्रता दिनुपर्छ । वन अतिक्रमण रोक्न जरुरी छ । सुकुम्बासीका नाममा हुने जग्गा बाँडफाँट रोकी उनीहरूलाई सीप, इलम वा रोजगारीको व्यवस्था गरिदिनुपर्छ । वनजंगललाई आगजनीबाट जोगाउनुपर्छ । खेतमा पराल पोल्न तथा खुला रूपमा प्लास्टिकजन्य पदार्थ जलाउन प्रतिबन्ध लगाउनु अत्यन्त जरुरी छ । महेन्द्रसिंह बम, टीकापुर१, कैलाली"
असमान कार्बन उत्सर्जन,"जलवायु न्यायको सम्बोधनकार्बनको असमान उत्सर्जन मात्रै होइन, जलवायु परिवर्तनको प्रभावको वितरण पनि असमान भएकाले जलवायु परिवर्तन वातावरणीय मुद्दा मात्रै होइनÙ यो सामाजिक न्याय, मानव अधिकार र अन्तरपुस्तागत न्यायको प्रश्न पनि हो । त्यसैले यो असमानतालाई न्यायपूर्ण सम्बोधन नगरी यो मुद्दाको हल निस्कँदैन । त्यस कारण सन् १९९० मा संयुक्त राष्ट्रसंघीय जलवायु महासन्धि भएसँगै जलवायुजन्य असमानताका विषय उठ्दै आएको थियो । जलवायु परिवर्तनको असरबाट गरिब राष्ट्रका गरिब जनता थप मारमा पर्दै जाँदा धनी देशहरूले त्यसको जिम्मेवारी वहन गर्नुपर्ने र त्यसको क्षतिपूर्ति तिर्नुपर्ने कुरा जलवायु सम्मेलनहरूमा उठ्न थाले । कोपनहेगन (कोप१५) मा धनी राष्ट्रहरू गरिब राष्ट्रहरूलाई जलवायु अनुकूलनमा सघाउन वार्षिक १०० अर्ब डलर बराबरको अनुकूलन कोष बनाउन राजी भए । तथापि उनीहरूले कबुल गरे अनुरूपको रकम अझैसम्म पनि जुटेको छैन । उनीहरूले दिने भनेको अधिकांश रकम पनि अनुदान होइन, ऋणका रूपमा दिने गरिएको छ ।पछिल्लो समय पोलुटर मस्ट पे (जसले फोहोर गर्यो, उसैले सोहोर्नुपर्छ) भन्ने मान्यता जबर्जस्त उठ्ने गरेको छ । धनी राष्ट्रहरूले गरिब राष्ट्रहरूलाई जलवायुजन्य हानिनोक्सानी (लस एन्ड ड्यामेज) का लागि क्षतिपूर्ति दिनुपर्छ भन्ने मत दोहा (कोप१९) मा पहिलोपल्ट बंगलादेशले उठायो । त्यसपछिका कोपहरूमा चर्को बहस र विवादको विषय बन्ने गरे पनि उक्त मुद्दाले आधिकारिक एजेन्डाका रूपमा प्रवेश पाएको थिएन । अहिले इजिप्टमा जारी कोपमा उक्त विषयले आधिकारिक रूपमै प्रवेश पाएको छ । तथापि यो विषयको निरूपण न्यायपूर्ण रूपमा हुन्छ वा हुँदैन, त्यो हेर्न बाँकी नै छ ।जलवायु परिवर्तन सम्बन्धी पेरिस सम्झौता अनुरूप पृथ्वीको तापमानलाई १५ डिग्री सेल्सियसभित्रै सीमित राख्न हालको प्रतिव्यक्ति उत्सर्जनलाई दुईतिहाइले घटाउनुपर्छ । त्यसमा आम मान्छेको भन्दा उच्च कार्बन उत्सर्जन गर्ने अर्बपतिहरूको भूमिका ठूलो हुन्छ । उनीहरूको फोहोरी जीवनशैलीलाई कर वा अन्य माध्यमले लगाम लगाउने र लगानीलाई हरित क्षेत्रमा मोड्ने हो भने मात्रै पेरिस सम्झौताको लक्ष्य भेटिन्छ । पिकेटीका अनुसार, अधिक कार्बन उत्सर्जन गर्नेहरूलाई कार्बन कर लगाउने हो भने वार्षिक १५० अर्ब डलर सजिलै उठ्न सक्छ जुन जलवायु परिवर्तनबाट प्रभावित हुने राष्ट्र र मानिसहरूलाई बाँड्न सकिन्छ । तर त्यस्तो कानुनी नत्थी लगाउने व्यवस्थामा धनी राष्ट्र र अर्बपतिहरू अहिले नै सहजै राजी हुने अवस्था देखिन्न । सार्म एल सेखमा धनीहरूका पक्षमा माहोल बनाइरहेका सयौं पैरवीकर्ताको संख्याले त्यो पुष्टि गर्दछ । तर कार्बन उत्सर्जनको असमानतालाई सम्बोधन नगरी यो विषयको टुंगो सजिलै लाग्नेवाला पनि छैन ।"
चुनावी चहलपहलमा अनुत्तरित प्रश्नहरू,"जनसंख्या वृद्धिदर केन्द्रीय तथ्यांक विभागको आँकडा अनुसार, विगत १० वर्ष (२०६८७८) को जनसंख्याको औसत वार्षिक वृद्धिदर (एक्स्पोनेन्सियल ग्रोथ) ०९३ प्रतिशत छ, जुन अघिल्लो (२०५८६८) जनगणनामा १३५ प्रतिशत थियो । सरकारको कुनै पनि नीति यो घट्दो जनसंख्या वृद्धिदरलाई व्यवस्थापन गर्ने दिशातिर निर्देशित नभएको हुनाले आगामी दशकमा यो झन् घट्दै जाने स्पष्ट छ । विदेशमा बसोबास गर्ने नेपालीहरूको संख्या २१,६९,४७८ (तीमध्ये ८१२८ प्रतिशत पुरुष) रहेको पनि उक्त तथ्यांकले देखाएको छ । तर जनसंख्यामा विदेश गएका व्यक्तिहरू समेटिएका छैनन् । देशबाट बाहिरिएका यी अधिकांश काम गर्न सक्रिय उमेर समूहकै हुन् । २०७८ सालको जनगणनाले प्रतिपरिवार औसत ४३२ सदस्य रहेको पनि देखाएको छ । यसको अप्रत्यक्ष अर्थ के देखिन्छ भने, वैदेशिक रोजगारीमा गएका मानिसहरूका घरमा प्रायः एकदुई बालबालिका र बाउआमा मात्र छन्, जो वृद्ध अवस्थामा छन् वा सक्रिय कामकाज गर्ने उमेरमा नभएका कारण बिस्तारै निष्क्रिय हुनेछन् । साथै बाहिरिएको यो जनशक्ति प्रजननका लागि पनि सक्रिय समूह भएकाले जन्मदरमा प्रत्यक्ष असर परेको देखिन्छ । देशमा कामको अवसर सृजना हुन सकेन भने हालका बालबालिका पनि ठूला भएपछि विदेश नै जाने सम्भावना बढी देखिन्छ । देशको विद्यमान राजनीतिक, आर्थिक, सामाजिक र शैक्षिक परिवेशले पनि स्वदेशमा बेरोजगार भएर वा अति न्यून आम्दानीमा बस्नुभन्दा विदेशतिरै जानेको भीड प्रत्येक वर्ष बढिरहेको छ, भलै विदेशको बसाइ पनि सोचेजस्तो सधैं सुखद र समृद्धिशाली नहोस् । अहिले नै पनि स्वदेशी कामदारको अभावका कारण निर्माण कार्यमा संलग्न धेरै कामदार छिमेकी देशका छन् । यो परिस्थितिलाई ख्याल राख्ने हो भने केही दशकभित्रै हामी आफैंलाई चाहिने जनशक्ति (सक्रिय उमेरको जनसंख्या) देशमा चाहिएजति उपलब्ध नहुने स्थिति देखिन्छ । अर्थात्, युवाहरूको भन्दा वृद्धहरूको जनसंख्या धेर हुनेछ । यो घामजस्तै टड्कारो र दूरगामी महत्त्वको तथ्यांकलाई कुनै पनि दलले चुनावी एजेन्डा बनाएको देखिएन । घट्दो जनसंख्या वृद्धिदरको प्रभावलाई बेवास्ता गरेर र बिदेसिएको जनशक्तिलाई स्वदेश फर्काएर विदेशको भन्दा सन्तोषजनक रोजगारी दिने वातावरण नबनाईकन दलहरूले परिपकल्पना गरेको आर्थिक वृद्धिदर कसरी सम्भव हुन्छ ? कैयौं विकसित देशले दक्ष आप्रवासीलाई आकर्षण गर्ने रणनीति अपनाइसकेका हुनाले नेपालीको विदेशमोह तोड्न राष्ट्रिय सहमतिको आकर्षक प्याकेजको घोषणा गर्नुपर्ने हुन्छ । अर्थात्, देशभित्र अर्थपूर्ण रोजगारीको अवसर सिर्जना गर्नुपर्छ । यस सम्बन्धी सोच न दलहरूका घोषणापत्रमा छ न त उम्मेदवारहरू नै मतदातालाई आश्वस्त हुने गरी बताउन सक्छन् । चुनावको मुखमा आइपुग्दा पनि यस्तो अहं र दूरगामी प्रभावको प्रश्न राजनीतिक वृत्तबाट अनुत्तरित रहनु पक्कै पनि सुखद होइन । भनिन्छ, राजनीतिले वर्तमानमा टेकेर भविष्यको गन्तव्य निर्धारित गर्छ । चुनाव पाँच वर्षका लागि हो तर त्यस क्रममा हुने कैयौं निर्णय दूरगामी प्रभावका हुन्छन् । त्यसैले केही दशकपश्चात् देखिने समस्या भनेर पन्छिन खोज्नु भनेको बाढी आउने कहिले हो कहिले, अहिलेलाई चैं बस्ती खोलाको डिलमै बसाइहालौं भन्नुजस्तै हो । विपद् व्यवस्थापनमा पूर्वतयारीको आवश्यकता भएजस्तै आउने दशकलाई समृद्धशाली बनाउन अहिले नै राजनीतिक महत्त्वको रणनीति तयार पार्नु वाञ्छनीय देखिन्छ । तसर्थ, भूराजनीति, शिक्षानीति र उद्योग स्थापना र सञ्चालन नीतिको त्रिकोणात्मक सम्बन्धलाई कसरी जीवन्त र सन्तुलित बनाउने भन्नेबारे दलहरू र मतदाताबीच गहन छलफल र अन्तरक्रिया हुनुपर्थ्यो जुन अहिले खड्किरहेको छ । यस्ता अहं र दूरगामी सवालहरूमा राष्ट्रिय सहमति हुनैपर्छ र यसका लागि चुनावपश्चात् हुने संसद्को निर्णायक भूमिका अपेक्षित देखिन्छ । भट्टराई भूगर्भशास्त्रका प्राध्यापक हुन् ।"
अदृश्य भय र विचार शून्यताको छाया,"म्या द सकियो, हदम्याद बढाउने प्रयास असफल भयो, त्यसैले निर्वाचनको माध्यमबाट फेरि पुरानिया र समानुपातिक विधिबाट आफन्त र घरानियाहरूको म्याद थपिदिनुपर्ने अवस्था आइलागेकाले निर्वाचनको प्रक्रियामा जानुपर्ने भयो । दसैं आयो खसीबोकाको खुबै बिक्री भयो, तिहार आयो फूलमाला बिक्न थालेलगत्तै निर्वाचन आयो मतदाता बिक्न र कार्यकर्तामा परिणत हुन थालेका छन् । निर्वाचनको अघिल्लो दिनसम्म व्यक्तिगत लोभमा चुर्लुम्म डुबेर अविवेकी निर्णयको बन्दी बन्ने र निर्वाचन सकिएपछि श्रम बेच्न कालापहाड जाने मतदाताको विवेक र बाध्यता बुझिनसक्नु छ । मतदाताको लालच र विवशताकै कारण आम निर्वाचन फगत राजनीतिक नवीकरण प्रक्रियामा मात्र सीमित हुन पुगेको छ । लोकतन्त्रमा आम निर्वाचन परिवर्तनको मौलिक यन्त्र र राज्यसंयन्त्रको भरपर्दो प्रणालीका रूपमा स्थापित नहुन्जेल आम मतदाता पनि निर्विकल्प छनोट प्रक्रियामा सहभागी हुन बाध्य भई नै रहनेछन् । म्याद गुज्रेकालाई मात्र होइन, शारीरिक र मानसिक रूपमा गएगुज्रेकालाई पनि पुनःस्थापित गर्ने मतदाताको चेतनाको स्तर र बाध्यकारी अवस्थाको परिवेश के हो भन्ने प्रश्नलाई निष्कर्षमा नपुर्याएसम्म निर्वाचन पुनर्नवीकरण प्रक्रियामा मात्र सीमित रहनेछ । हरेक वस्तुको उत्पादनसँगै समापन मिति निर्धारण हुने गर्छ, विधिले मात्र अवधि निर्धारण हुन सक्दैन भन्ने प्रकृतिको शाश्वत नियमविपरीत जाने अविवेकी र जब्बरी भावनामा निर्भर मतदान प्रक्रियाले छनोटको सीमिततालाई मात्र होइन, भावी पिँढीको सुन्दर र असीमित सम्भावनालाई समेत खुम्च्याएको छ । जसरी फोहोर छुट्याउँदा सड्ने र कहिल्यै नसड्ने गरी दुई भागमा बाँडिन्छ, त्यसै गरी उम्मेदवार पनि सडेका वा गलेका मात्र भएकाले हामीसँग उपयुक्त छनोटको विकल्प छैन । जुन जोगी आए पनि कानै चिरेका भन्ने पिरलोले पिल्सिएका मतदाता अनुमानयोग्य स्वाभाविक परिणामको पर्खाइमा छन् । सीमित र विकल्पविहीन छनोटमा निर्भर राजनीतिक प्रक्रियाको अभिन्न अंग मात्र बन्न पुगेको निर्वाचनले आम मतदाताको सरोकार र भरोसालाई आन्तरिक रूपमै कमजोर बनाइदिएकाले यस पटकको निर्वाचनमा आम मतदाताको अपेक्षा र आकर्षण चरम रूपमा स्खलित भएको छ । पूर्वानुमानको परिणामले पनि मतदातामा झनै नैराश्य पैदा गरेको छ । मतदातामा उत्साह जगाउन असफल, परिणाममा विस्थापन र संस्थापन गर्न नसक्ने निर्वाचन प्रणालीको भरमा टिकेको लोकतन्त्र कति बलियो र टिकाउ होला भन्ने प्रश्नले फेरि अर्को राजनीतिक घटनादुर्घटनातर्फ उन्मुख गराइरहेको छ ।झट्ट हेर्दा भयरहित वातावरणमै यसपालिको निर्वाचन सम्पन्न हुन गइरहेको देखिन्छ । केही पक्षले बहिष्कार गर्ने, भण्डाफोर गर्ने र बिथोल्ने भने पनि नेपालमा अब हिंसाको राजनीतिलाई आम नागरिकले नै पूर्ण रूपमै खारेज गरिसकेकाले उक्त शक्तिको उपस्थिति सशक्त रहने देखिन्न । तसर्थ निर्वाचनलाई एकै चरणमा भयरहित वातावरणमा सम्पन्न गराउन सकिने गरी सुरक्षा योजना तयार गरिएको छ । निष्पक्ष र भयरहित वातावरणमा निर्वाचन प्रक्रिया सम्पन गर्नु सुरक्षाका दृष्टिकोणले महत्त्वपूर्ण होला तर यस्तो वातावरणको प्रभाव निर्वाचन परिणाममा देखिनु र महसुस गरिनुपर्छ । लोकतन्त्रको संस्थागत विकासका लागि यो अर्को महत्त्वपूर्ण पक्ष हो । निर्वाचनमा हुने प्रतिस्पर्धा वैचारिक नभएर व्यक्तिगतमा परिणत भइसकेपछि र आम कार्यकर्तालाई वैचारिकीले उद्वेलित गर्न छाडेपछि विगतमा जस्तो निर्वाचनअघिका सम्भावित झडपहरू हुन छाडिसकेका छन् । कार्यकर्ता र मतदातामा विकसित भएको राजनीतिक परिपक्वताका कारणबाट यस्तो परिस्थिति आएको भए, यसलाई लोकतन्त्रको सुदृढीकरणका लागि अति नै सुन्दर पक्षका रूपमा लिन सकिन्थ्यो । तर मिलोमतो र सहमतिको निर्वाचनले राजनीतिक र वैचारिक प्रतिस्पर्धा र प्रतिद्वन्द्वितालाई नै समाप्त गर्ने खतरा बढेको देखिन्छ । यद्यपि यसले सुरक्षाकर्मीको बोझलाई भने हलुका बनाउने निश्चित छ । म्यादी प्रहरीमा निर्भर हाम्रा सुरक्षाका घेराहरू जतिसुकै कमजोर भए पनि राजनीतिक र वैचारिक घेरा नै समाप्त भइसकेको परिस्थितिमा हुन गइरहेको निर्वाचनले सुरक्षा चुनौती पनि खासै बढाउने देखिन्न । निर्वाचनले एकातिर निर्वाचन प्रक्रिया सम्पन्न हुने अर्कातिर वैचारिक प्रतिस्पर्धाका मूल्यमान्यता नै समाप्त हुने स्थिति बन्ने देखिन्छ । भिन्न राजनीतिक आस्था र विचारलाई आफ्नो मत प्रयोगको मापदण्ड बनाएर बसेका मतदाता विचारशून्यताको रनभुल्लमा परेका छन् । वैचारिक विवशताको भयको छायामा परेको निर्वाचनबाट आउने परिणामले निश्चित शक्तिलाई त सहज नै बनाउला तर यस्तो अवाञ्छित र अस्वस्थ लोकतान्त्रिक अभ्यासले निष्पक्ष प्रतिस्पर्धाको मार्ग भने सदाका लागि अन्त्य हुने खतरा बढाउने निश्चित छ । निष्पक्ष र भयरहित वातावरणमा निर्वाचन सम्पन्न गर्न, गराउन तयार गरिएको सुरक्षा योजना निर्वाचनको प्राविधिक पक्ष मात्र हो । यसले दृश्य र सतहमा देखिएको भयलाई केही हदसम्म व्यवस्थापन मात्र गर्न सक्छ । तर आम कार्यकर्ता र मतदातामा व्याप्त अदृश्य तर मनोवैज्ञानिक दबाब उत्पन्न गराउने भयको प्रभावले निष्पक्ष निर्वाचन हुने अपेक्षा गर्नु निरर्थक छ । निर्वाचन मत प्रकट गर्ने विधि मात्र होइन, हरेक मतले परिवर्तनको ढोका खोल्ने लोकतान्त्रिक तथा मौलिक अभ्यास पनि हो भन्ने चेतना प्रत्येक मतदातामा नभएसम्म हाम्रा निर्वाचन अदृश्य भय र विचारशून्यताको छायामा परी नै रहनेछन् ।"
निर्वाचनपछि कस्तो होला तरलता ?,"मुलुक चुनावमय छ । अधिकांश उम्मेदवारले फेरि पनि झुटा आश्वासन बाँडेका छन्Ù चुनावचिह्न अंकित झन्डा, झोला र टोपी बाँडेका छन् । जनतालाई खुवाएका छन् खाजा, खाना र तीनपाने । खरिद गर्दै छन् गरिबका मतहरू । जहाँ जेजति खर्च गरे पनि त्यो रकम सबै आयातमा जानेछ । धागोदेखि धनियाँसम्म आयात हुने देशमा चुनावका नाममा खर्चिइएको रकम बैंक तथा वित्तीय संस्थामा निक्षेपका रूपमा आउला ? प्रश्न गम्भीर छ ।बैंक तथा वित्तीय संस्थाहरूमा तरलता अभावका कारण केही महिनादेखि कर्जा प्रवाह बन्दप्रायः छ । निक्षेपमा ब्याज बढिरहेको छ भने कर्जाको ब्याज दुई अंकभन्दा माथि गइसकेको छ र अझै बढ्ने निश्चितप्रायः छ । नेपाल राष्ट्र बैंकले मुद्दती निक्षेपमा वाणिज्य बैंकहरूका लागि १२०५ प्रतिशत ब्याजदर र रेमिट्यान्सबाट प्राप्त रकममा थप १ प्रतिशत कायम गर्ने गरी व्यवस्था मिलाउन निर्देशन दिइसकेको छ । बचतको ब्याजदर पनि ८९ प्रतिशत छ । बैंक तथा वित्तीय संस्थाहरूमा रहेको निक्षेपका तुलनामा कर्जा लगानी बढी गरेका कारण तरलता समस्या आएको त भनिन्छ, तर कारक यही मात्र होइन ।कोभिडले थला पारेको अर्थतन्त्रलाई चलायमान गराउन बैंक तथा वित्तीय संस्थाहरूलाई नियामक निकायबाट जुन खालका प्रावधानहरू लागू गर्न भनियो, त्यसले गर्दा बैंकहरूले एकातिर आफ्नो ऋणको ब्याज आफैं तिरेर असुल गरे भने अर्कातिर कर्जा प्रवाह त भयो, तर त्यो उत्पादनशील क्षेत्रमा नभई आयातमा गयो, जसले गर्दा रकम बाहिरियो । कामदार वा विद्यार्थीका रूपमा विदेश जान केही समय लगाइएको रोक खुल्नेबित्तिकै नेपालीहरू यसरी बाहिर जान थाले, त्यसबाट विदेशी मुद्रासँगै नेपाली रुपैयाँ पनि बाहिरियो ।विलासिताका सामग्रीहरूको आयातमा रोक लगाइयो र अत्यावश्यक सामानमा मात्र एलसी जारी गरिने भयो । नगद मार्जिनमा एलसी जारी गर्दा ११० प्रतिशत आवश्यक पर्ने हुँदा व्यापारी वर्गसँग रहेको तरल रकम आयातमा खर्च हुने अवस्था रह्यो ।केही विज्ञ तथा विश्लेषकहरूले सरकारले पुँजीगत खर्चको मात्रा बढाएमा तरलता समस्यामा कमी आउँछ भनेको सुनिन्छ भने, अर्को पक्षले निर्वाचनमा रकम चलायमान हुने हुँदा यसमा केही सुधार हुने मत राखेको सुनिन्छ । तर पुँजीगत होस् वा चुनावी, यी शीर्षकहरूमा हुने सबै खर्च वस्तु आयात गर्नमै जाने भएपछि त्यो रकम देशमा कसरी रहिरहला ? चुनावताका प्रचार सामग्री, खानाखाजा, इन्धनमा खर्च हुने हो । यी कुनै कुरा देशमा उत्पादन नहुने भएपछि यिनमा गरिएको खर्चचाहिँ कसरी स्वदेशमै रहन्छ ? त्यसैले यो निर्वाचन सकिएपछि बैंक तथा वित्तीय संस्थाको तरलतामा सुधार आउने सम्भावना देखिन्न । त्यसो हुँदो हो त गत स्थानीय तह निर्वाचन सकिएपछि बैंक तथा वित्तीय संस्थाको तरलतामा सुधार आउनुपर्ने थियो ।नियामक निकायले तरलता समस्या सुधार्न केही महिनादेखि विभिन्न प्रयत्न गर्दै आएको छ । त्यस्ता पहलहरूबाट सुधारका संकेतहरू देखिएलान् भन्दा परिस्थिति अझ बढी समस्याउन्मुख भएको तथ्यांकहरूले नै देखाइरहेका छन् । जनवरी २०२१ मा विदेशी मुद्राको सञ्चिति ११३ महिनाको वस्तु तथा सेवाको आयात धान्ने स्तरको थियो भने नोभेम्बर २०२२ मा आउँदा त्यो क्षमता ८३ महिनामा झरिसकेको छ । गत वर्षको सोही अवधिमा विदेशी मुद्राको सञ्चिति १० महिनाको आयात धान्न पुग्ने गरी थियो । समग्र बैंक तथा वित्तीय क्षेत्रमा निक्षेपको औसत ब्याजदर २०७८ भदौमा ४९२ प्रतिशत र कर्जाको औसत ज्याजदर ८५७ प्रतिशत थियो भने २०७९ भदौमा त्यो क्रमशः ७८१ प्रतिशत र १२०६ प्रतिशत रह्यो । आर्थिक वर्ष २०७८७९ को भदौमा निक्षेप ४,७१९ अर्ब र निजी क्षेत्रतर्फ प्रवाहित कर्जाको वृद्धि ४,३५६ अर्ब रुपैयाँ थियो भने, आर्थिक वर्ष २०७९८० को त्यही अवधिमा निक्षेप ५,०९२ अर्ब र निजी क्षेत्रतर्फ प्रवाहित कर्जाको वृद्धि ४,७५२ अर्ब रुपैयाँ रहन गयो । आर्थिक वर्ष २०७९८० को भदौमा निक्षेप र निजी क्षेत्रतर्फ प्रवाहित कर्जा क्रमशः ८ प्रतिशत र ९ प्रतिशतले वृद्धि भएको छ । निक्षेपको औसत ब्याजदर करिब ५९ प्रतिशतले वृद्धि भएको छ भने कर्जाको औसत ब्याजदर करिब ४१ प्रतिशतले । २०७९ असोजको तथ्यांक हेर्दा यो अझ बढ्ने निश्चितप्रायः छ । सरकारको ढुकुटीमा राजस्व संकलन त भएको छ तर त्यो खर्च हुन सकेको छैन । अनुदान तथा वैदेशिक ऋण अपेक्षित रूपमा आउन सकिरहेको छैन । सरकारी खर्च नभएपछि बजारमा पैसा जान पाएन, फलस्वरूप बैंक तथा वित्तीय संस्थाहरूमा तरलता अभाव देखिइरहेको छ । यसले गर्दा एकातिर व्यवसायीहरू थप लगानी गर्ने अवसरबाट वञ्चित छन् भने, अर्कातिर कर्जाको ब्याजदर बढिरहेको छ, जसका कारण उद्योगीव्यवसायीहरू थप मर्कामा परेका छन् । बैंक तथा वित्तीय संस्थाहरूबीच निक्षेप तानातानमा प्रतिस्पर्धाले गर्दा राष्ट्र बैंकले ब्याजदर नै तोकिदिएको छ । यस परिस्थितिमा निक्षेप संकलन, कर्जा परिचालन, ब्याजदर अवस्था र वित्तीय पहुँचको प्रतिनिधित्व गर्ने मौद्रिक क्षेत्र समस्यामा रुमलिएको छ । अर्थतन्त्रको महत्त्वपूर्ण क्षेत्र सेयर बजारमा सुस्तता छाएको छ । सेयर बजारमा आएको गिरावटले बैंक तथा वित्तीय संस्थाको कर्जामा समस्या देखिएको छ । पछिल्लो समय १,७०० अर्ब रुपैयाँ आयातका लागि बाहिरियो । आयातमा बाहिरिनु भनेको नेपाली बैंक तथा वित्तीय संस्थाहरूले राष्ट्र बैंकमार्फर्त विदेशी मुद्रा बाहिर पठाउनु रहेकाले विदेशी मुद्रा सञ्चितिमा दबाब उत्पन्न भएको हो । राष्ट्र बैंकमार्फत सर्कुलर जारी गरी विदेशी मुद्राको सञ्चिति बढाउन केही महिनाअघि विलासिताका १० वस्तुको आयात बन्देज गरेको सरकारले व्यापारीसँगको सौदाबाजीमा अनावश्यक केही सामग्रीको आयात खुलाएको छ । चुरोट र सुर्तीजन्य वस्तु, तास, खेलौना, कुरकुरे कुरमुरेलेज, रङ्गीन टीभी र हीराको आयात खुलाउने निर्णय गर्नु कुन दृष्टिले सान्दर्भिक हो ? अन्त्यमा, निर्वाचनका कारण बैंक तथा वित्तीय संस्थाको तरलता समस्या समाधानमा सहयोग पुग्ने आधार कहीँ भेटिँदैन । सरकारले गर्ने, राजनीतिक पार्टी र व्यक्तिफर्मले गर्ने खर्चबाट तरलता समस्या हट्छ भनी विश्वस्त हुनुभन्दा देशमा उत्पादन बढाउने, आयात निरुत्साहित गर्ने, भ्रष्टाचार र कमिसनको रकमलाई कानुनी दायरामा ल्याउने, अनौपचारिक क्षेत्रमा रहेको नगदलाई औपचारिक क्षेत्रमा ल्याउने पहल थालिहाल्नुपर्छ । पूर्वाधार विकासमा थप लगानी गर्ने, रोजगारी बढाउने, रेमिट्यान्सलाई वैधानिक बाटोबाट ल्याउने प्रबन्ध मिलाउने, पर्यटन प्रवर्द्धन गर्ने, खेतीयोग्य जग्गा बाँझो राख्न नदिने, निर्यात प्रवर्द्धन गर्ने, घाँटी हेरेर हाड निल्ने गरे समाधान हात लाग्न सक्छ । कँडेल राष्ट्रिय वाणिज्य बैंककी उपकार्यकारी अधिकृत हुन् ।"
टोलटोलमा फुटबल,अफगानिस्तानको राजधानी काबुलनजिकै खाली स्थानमा फुटबल खेल्दै बालकहरू । यस वर्षको विश्वकप फुटबल कतारको राजधानी दोहामा नोभेम्बर २० देखि सुरु हुँदै छ । त्यसको पूर्वसन्ध्यामा अफगान बालकहरू आफ्नै टोलमा फुटबल खेलेर रमाएका हुन् । तस्बिर ः एपी
रुसले फेरि बढायो युक्रेनमा आक्रमण,"किभ (एजेन्सी) रुसले युक्रेनी भौतिक पूर्वाधारलाई लक्षित गरी भीषण हवाई आक्रमण गरेको छ । हवाई आक्रमणबाट युक्रेनी ऊर्जा संरचना, आवासीय भवन र औद्योगिक केन्द्रमा व्यापक क्षति भएको छ । युक्रेनी अधिकारीहरूका अनुसार मानवरहित विमान र क्षेप्यास्त्र आक्रमणमा परी ४ जनाको मृत्यु भएको छ । १२ जनाभन्दा बढी घाइते भएका जनाइएको छ । युक्रेनी अधिकारीहरूले रुसी फौजले प्रहार गरेका दुईवटा रुसमा निर्मित क्षेप्यास्त्र तथा इरानमा बनेका पाँचवटा मानवरहित विमानबाट आक्रमण गरिएको दाबी गरेका छन् । तीमध्ये केहीलाई खसालेको उनीहरूको दाबी छ । स्थल युद्धमा रुसी सैनिक पराजित भएपछि क्रेमलिनले युक्रेनमाथि हवाई आक्रमणलाई व्यापक बनाउँदै उसका ऊर्जा पूर्वाधार, गैरसैनिक बस्तीमा कारबाहीलाई तीव्र गतिमा अघि बढाएको युक्रेनको भनाइ छ । युक्रेन युद्ध नवौं महिनामा प्रवेश गर्न लागेका बेला मस्कोले अत्याधुनिक क्षेप्यास्त्र आक्रमण तीव्र पारेको हो । उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले गत फेब्रुअरी २४ मा युक्रेनमाथि आक्रमण सुरु गरेको हो । त्यसयता रुसी आक्रमणका कारण हजारौं युक्रेनी सर्वसाधारणले ज्यान गुमाइसकेका छन् भने अर्बौं डलर बराबरको भौतिक संरचना ध्वस्त भएको जनाइएको छ ।आक्रमण सुरु गरेयता नियन्त्रणमा लिएका चारवटा क्षेत्र भने रुसले जनमत संग्रह गरी आफूमा गाभिसकेको छ । सेप्टेम्बर २३ देखि पाँच दिन लगाएर जनमत संग्रह गरी रुसले रणनीतिक रूपमा महत्त्वपूर्ण क्षेत्रहरू लुहान्स्क, दोनेत्स्क, जापोरिजिया र खेर्सनलाई आफूमा गाभेको हो । जनमत संग्रहमा ती क्षेत्रका लगभग सबैजसो नागरिकले रुसमा गाभिने पक्षमा मत दिएका रुसी अधिकारीहरूको दाबी छ । उक्त कदमले सन् २०१४ मा क्राइमियालाई आफूमा गाभ्ने रुसी कदमको झल्को दिएको थियो । अमेरिका, युरोपेली संघलगायत पश्चिमा शक्तिले भने रुसले गरेको जनमत संग्रह अवैधानिक घोषित गरेका थिए । त्यस्तै, नियन्त्रणमा लिएकामध्येको ठूलो सहर खेर्सनबाट भने गत साता रुसले सेना फिर्ता गरिसकेको छ । दक्षिणी सहरबाट सेना फिर्ता भएपछि स्थानीयले उत्सव मनाएका थिए । खेर्सनमा खटिएका आफ्ना सेनाका लागि आवश्यक सामग्री आपूर्ति गर्न सम्भव नभएको बताउँदै रुसले सेना फिर्ता गरेको हो । उक्त क्षेत्रमा ३० हजार रुसी सेना तैनाथ थिए । अमेरिका, बेलायतलगायतका पश्चिमा देशले भने रुसी सेना समस्यामा परेपछि फिर्ता भएको दाबी गर्दै आएका छन् । पछिल्लो समय युक्रेनी फौजबाट कडा प्रत्याक्रमणको सामना गरिरहेको रुसका लागि सेना फिर्ता गर्नु बाध्यता भएको मानिएको छ । यसैबीच, संयुक्त राष्ट्रसंघका महासचिव एन्टोनियो गुटेरेसले ब्ल्याक सीबाट अन्न, खाद्यसामग्री र मलखादको सुरक्षित निर्यातका निम्ति चार महिनाअघि भएको सहमतिको म्याद समाप्त हुनु केही दिनअघि त्यसलाई थपिएको घोषणा गरेका छन् । इस्तानबुलमा टर्कीसहित रुस र युक्रेनबीच भएको खाद्यान्न निर्यातको सम्झौतालाई कार्यान्वयन गराउन राष्ट्रसंघ पूर्ण प्रतिबद्ध रहेको बताए । अनाज निर्यातका निम्ति समयावधि थपिएको सम्बन्धमा महासचिव गुटेरेसले गरेको घोषणा तथा पुरानो सम्झौताको निरन्तरताबारे भने रुसले तत्काल कुनै प्रतिक्रिया जनाएको छैन ।"
तल्लो सदनमा रिपब्लिकनको बहुमत,"एजेन्सीहरू (वासिङ्टन)  अमेरिकी संसद्को तल्लो सदन हाउस अफ रेप्रिजेन्टेटिभ्स (प्रतिनिधिसभा) मा विपक्षी दल रिपब्लिकनले बहुमत ल्याएको छ । अमेरिकी टेलिभिजन सीएनएनले रिपब्लिकनले बहुमतका लागि आवश्यक सिट जित्ने निश्चित भएको उल्लेख गरेको छ । ४ सय ३५ सदस्यीय सदनमा बहुमतका लागि २ सय १८ सिट आवश्यक पर्छ । रिपब्लिकन दलले २ सय १८ देखि २ सय २३ सिट जित्ने सीएनएनले जनाएको छ । रिपब्लिकन दलले भने क्यालिफोर्नियाका सांसद केभिन म्याकार्थीलाई सभामुखका लागि अघि सारिसकेको छ । हाल डेमोक्रेटिक दलकी नान्सी पेलेसी सभामुख छिन् । संसद्मा बहुमत ल्याएसँगै म्याकार्थी सभामुख हुने निश्चित भएको छ । संसद् बैठक जनवरी ३ मा बस्दै छ । जितको उत्सव मनाएका म्याकार्थीलाई राष्ट्रपति जो बाइडेनले बधाई दिएका छन् । उनले चुनावी नतिजाअनुसार अमेरिकी जनताले काम गर्न मिलेर अघि बढ्न आग्रह गरेका बीबीसीले उल्लेख गरेको छ । अमेरिकी जनताले उनीहरूका पक्षमा काम होस् भन्ने चाहेका छन्, बाइडेनले भनेका छन्, उनीहरूले आफ्नो जीवन राम्रो हुने पक्षका मुद्दामा हामीहरू मिलेको हेर्न चाहन्छन् । रिपब्लिकन दलले झिनो अन्तरले बहुमत हासिल गरे पनि त्यो राष्ट्रपति जो बाइडेनका लागि महँगो साबित हुने देखिएको छ । किनकि विपक्षी दलले एकमात्र सदनमा बहुमत ल्याएको खण्डमा पनि राष्ट्रपतिका नीतिलाई वैधता दिनबाट रोक्न त्यो पर्याप्त हुन सक्छ । यसको अर्थ, आगामी दुई वर्ष बाइडेनका लागि कठिन हुने देखिएको छ । रिपब्लिकन दलको सफलतासँगै अमेरिकी सरकारमाथिको नियन्त्रण पुनः दुई पार्टीमा विभाजित भएको छ । एक साताअघि भएको मध्यावधि निर्वाचनमार्फत रिपब्लिकनले दुवै सदनमा बहुमत ल्याउने कतिपयले विश्लेषण गरेका छन् । तर अपेक्षित नतिजा ल्याउन नसकेपछि सरकारमाथिको नियन्त्रण बाँडिएको हो । गत साता भएको निर्वाचनमा अनपेक्षित परिणाम आउनुमा अमेरिकी पूर्वराष्ट्रपति डोनाल्ड ट्रम्प र रिपब्लिकनका सिनेट नेता मिच म्याकोनेल जिम्मेवार रहेको रिपब्लिकनहरूले दोष लगाएका छन् । अमेरिकी पूर्वराष्ट्रपति डोनाल्ड ट्रम्पले भने सन् २०२४ को राष्ट्रपतीय चुनावमा प्रतिस्पर्धामा उत्रने घोषणा गरेका छन् । ट्रम्पले मंगलबार अमेरिकालाई फेरि एक पटक महान् र गौरवशाली बनाउनुपर्ने बेला आएको भन्दै राष्ट्रपतिका लागि उम्मेदवारी घोषणा गरेको बताएका थिए । यो मेरो होइन, अब हाम्रो साझा अभियान हुनेछ, फ्लोरिडास्थित मारएलागो रिसोर्टमा ट्रम्पले भनेका छन्, हामीले हाम्रो देश बचाउनुपर्छ । ट्रम्प कार्यकालमा उपराष्ट्रपति रहेका माइक पेन्सले भने रिपब्लिकन दलसँग राष्ट्रपतिका लागि ट्रम्पभन्दा राम्रो उम्मेदवारको विकल्प रहेको प्रतिक्रिया दिएका छन् । उनी पनि राष्ट्रपतीय उम्मेदवारको दौडमा रहेको अमेरिकी सञ्चारमाध्यमहरूले जनाएका छन् । दुई वर्षअघि भएको चुनावमा ट्रम्प वर्तमान राष्ट्रपति जो बाइडेनसँग पराजित भएका थिए । बाइडेनले पनि सन् २०२४ को चुनावमा प्रतिस्पर्धा गर्ने सम्भावना रहेको बताइएको छ । त्यस्तै, फ्लोरिडाका गभर्नर रोन डेसान्टिस पनि दुई वर्षपछि हुने राष्ट्रपतीय चुनावका लागि रिपब्लिकन दलका तर्फबाट उम्मेदवार बन्न सक्ने जनाइएको छ । गत साता भएको मध्यावधि चुनावमा अत्यधिक मतसहित पुनः निर्वाचित भएसँगै डेसान्टिस पार्टीभित्र निकै लोकप्रिय बनेका छन् । माथिल्लो सदनमा सिनेटमा भने डेमोक्रेटिक दलले बहुमत कायम गरिसकेको छ । एक सय सदस्यीय सिनेटमा डेमोक्रेटिक ५० सिटमा विजयी भएको हो । रिपब्लिकनको ४९ सिट छ । कुनै पनि उम्मेदवारले ५० प्रतिशत मत नकटाएपछि जोर्जिया राज्यमा डिसेम्बर पहिलो साता पुनः मतदान हुँदै छ । उक्त चुनावको नतिजाले बाँकी एक सिट निर्धारण हुनेछ । तर उक्त सिट रिपब्लिकनले जितेको खण्डमा पनि सिनेटमाथि डेमोक्रेटिकको नियन्त्रण कायम रहनेछ । किनकि, दुवै दलको बराबर सिट आएको अवस्थामा सिनेटमा उपराष्ट्रपति कमला ह्यारिसले मतदान गर्न पाउँछिन् । ह्यारिस डेमोक्रेटिक दलबाट उपराष्ट्रपतिमा निर्वाचित भएकी हुन् । पछिल्लो नतिजासँगै अमेरिकी राष्ट्रपति जो बाइडेनलाई राहत मिलेको अमेरिकी सञ्चारमाध्यमहरूले जनाएका छन् । राष्ट्रपतिको सिफारिसका आधारमा सिनेटमा बहुमत हुने दलले सर्वोच्च अदालतसहित संघीय अदालतहरूमा भने नियुक्ति गर्ने सक्ने व्यवस्था छ । देशको अर्थतन्त्रमा आएका समस्या र चार दशकयताकै ठूलो मूल्यवृद्धिका कारण पछिल्लो समय अलोकप्रिय बन्दै गएका बाइडेनका कारण डेमोक्रेटिक दलले निकै ठूलो हार व्यहोर्ने चुनावी सर्वेक्षणहरूले देखाएका थिए । तर सिनेटमाथिको नियन्त्रणसँगै बाइडेनले राहतको सास फेरेका छन् । सिनेटमा बहुमत मात्र होइन, तल्लो सदन हाउस अफ रेप्रिजेन्टेटिभ्स (प्रतिनिधिसभा) मा पनि डोमोक्रेटहरूको प्रदर्शन उल्लेखनीय मानिएको छ । प्रतिनिधिसभामा रिपब्लिकन दलले झिनो अन्तरले बहुमत ल्याएको भए पनि यो चुनावअघिको आकलनभन्दा निकै फरक परिणाम हो । सामान्यतः अमेरिकी मध्यावधि चुनावमा सत्तारूढ दलको तुलनामा विपक्षी दलले राम्रो नतिजा ल्याउने गर्छ । डेमोक्रेटिक दलको चुनावी परिणाम सत्ताको नेतृत्व गरिरहेको दलले २० वर्षयता ल्याएको सबैभन्दा राम्रो हो । सन् २००२ मा राष्ट्रपति जर्ज डब्लू बुसको रिपब्लिकन दलले संसद्का दुवै सदनमा जित हात पारेको थियो ।"
घरजग्गा कारोबारमा निरन्तर गिरावट,"(काठमाडौं)  लगानीयोग्य रकम (तरलता) को अभाव र स्थानीय तहले जग्गाको वर्गीकरण नगरिदिँदा घरजग्गाको कारोबार घटेको घट्यै छ । आर्थिक वर्ष ०७७०७८ मा कोरोना महामारीले सुस्ताएको बजार गत वर्ष बढेको थियो । तर अहिले कोरोना महामारीको तुलनामा समेत घट्दै गएको हो । भूमि व्यवस्थापन तथा अभिलेख विभागको गत आर्थिक वर्ष र चालु आर्थिक वर्षको पहिलो चार महिनाको तथ्यांक तुलना गर्दा घरजग्गा कारोबार ४८ दशमलव ५७ प्रतिशतले घटेको छ । कारोबार घटेसँगै घरजग्गा कारोबारबाट उठाइने राजस्वसमेत स्वतः घटेको विभागले जनाएको छ ।आर्थिक वर्ष ०७७७८ मा कोरोना महामारीका कारण सुस्ताएको घरजग्गा कारोबार गत आर्थिक वर्ष केही मात्रामा बढेको थियो । तर चालु आर्थिक वर्षमा तरलताको अभाव र जग्गा वर्गीकरणसम्बन्धी समस्याले गर्दा पुनः घरजग्गा कारोबार घटेको हो । चालु आर्थिक वर्षको साउनभदौअसोजकात्तिकमा ३ लाख ५८ हजार ३५७ घरजग्गा कारोबार भएको छ । आर्थिक वर्ष ०७८७९ को सोही अवधीमा ६ लाख ९६ हजार ८४३ घरजग्गा कारोबार भएको थियो । आर्थिक वर्ष ०७७७८ मा समेत ४ लाख २६ हजार २५६ घरजग्गा जग्गा कारोबार भएको थियो । घरजग्गा कारोबारसँगै कित्ताकाटसमेत घटेको विभागको तथ्यांक छ । गत वर्षको पहिलो चार महिनाको तुलनामा यस वर्ष ८५७१ प्रतिशतले कित्ताकाट घटेको छ । आर्थिक वर्ष ०७८७९ को साउन, भदौ, असोज र कात्तिकमा ५ लाख ५२ हजार ६०९ पटक कित्ताकाट भएको थियो । चालु आर्थिक वर्षको सोही अवधिमा ७८ हजार ९२५ पटक कित्ताकाट भएको विभागको तथ्यांक छ । आर्थिक वर्ष ०७७७८ मा ३ लाख ७७ हजार ९९६ पटक कित्ताकाट भएको थियो । घरजग्गा कारोबार तथा कित्ताकाट घटेसँगै सरकारले उठाउने राजस्वसमेत स्वतः घटेको छ । गत आव र चालु आवको पहिलो चार महिनामा तुलनामा ५९३७ प्रतिशतले राजस्व संकलन घटेको विभागको तथ्यांक छ । गत आर्थिक वर्ष पहिलो चार महिनामा २९ अर्ब २२ करोड राजस्व उठाएको थियो भने यस वर्ष सोही अवधिमा ११ अर्ब ८७ करोड रुपैयाँ मात्रै संकलन भएको छ । यस्तै कोरोना महामारीको वर्ष ०७७७८ मा पनि १२ अर्ब ३९ करोड ९६ लाख रुपैयाँ राजस्व संकलन भएको थियो । जग्गा वर्गीकरण गर्न नसक्नाले मात्रै घरजग्गा कारोबार नघटेको विभागका महानिर्देशक पीताम्बर घिमिरे बताउँछन् । घरजग्गाको कारोबार घट्नुमा धेरै कुराहरू छन्, उनले भने, बैंक तथा वित्तीय संस्थाहरूले घरजग्गामा पर्याप्त लगानी गर्न सकेका छैनन् । गत जेठमा भूउपयोग नियमावली०७९ जारी भइसकेपछि जग्गा वर्गीकरणको अधिकार स्थानीय तहलाई दिइएको छ । लगत्तै भूमि मन्त्रालयले मंसिर २३ सम्म कृषि र गैरकृषि छुट्याइसक्न पनि परिपत्र गरेको छ । यद्यपि हालसम्म केकति स्थानीय तहमा जग्गाको वर्गीकरण सकियो भन्ने तथ्यांक विभागसँग छैन ।आर्थिक वर्ष ०७७७८ मा १२ लाख १२ हजार ३६५ वटा कारोबार हुँदा ०७८७९ मा १८ लाख १३ हजार ४२४ वटा घरजग्गा कारोबार भएको थियो । आर्थिक वर्ष ०७६७७ मा ३ खर्ब ४९ अर्ब ११ करोड राजस्व उठेको थियो । आर्थिक वर्ष ०७७७८ मा ५७ अर्ब ६३ करोड ५० लाख रुपैयाँ राजस्व संकलन भएको थियो । त्यस्तै गत वर्ष ७६ अर्ब ६२ करोड रुपैयाँ राजस्व उठेको थियो । कारोबार र राजस्व घटे पनि कित्ताकाट भने बढ्दै गएको देखिएको छ । आर्थिक वर्ष ०७६७७ मा १० लाख ६ हजार ३३७ पटक कित्ताकाट भएको थियो । अघिल्लो आर्थिक वर्ष १२ लाख ९६ हजार ७२६ पटक कित्ताकाट हुँदा गत वर्ष १६ लाख १२ हजार १३५ पटक भएको थियो । तर विभाग भने बिस्तारै सबै मालपोत कार्यालयमा भूअभिलेख सूचना व्यवस्थापन प्रणाली (एलआरएमआईएस) कार्यान्वयनमा ल्याइएको बर्सेनि कित्ताकाटको तथ्यांक बढ्दै गएको दाबी गर्छन् । भूउपयोग नियमावलीअनुसार काठमाडौं उपत्यकामा आवासीय क्षेत्रमा ४०९ आना र कृषि क्षेत्र १५७३ आनाभन्दा कम हुने गरी कित्ताकाट गर्न प्रतिबन्ध लगाइएको छ । यद्यपि कृषि र गैरकृषि छुट्याई स्थानीय तहले सिफारिस गरेको खण्डमा भने कित्ताकाट गर्न पाइने विभागले जनाएको छ । भूउपयोग नियमावली२०७९ मार्फत जग्गा खण्डीकरणलाई व्यवस्थित गर्ने र कृषि क्षेत्रको पहिचान गरी खाद्य सुरक्षालाई प्रत्याभूति गर्ने सरकारको योजना छ । नियमावलीअनुसार गरेमा कृषि, आवासीय, उद्योगलगायत सबैखाले जग्गाको वर्गीकरण भई संरक्षण हुने विभागका सूचना अधिकारी विष्णुकुमार महत बताउँछन् । जग्गा वर्गीकरणको अधिकार स्थानीय तहलाई दिइएको बताउँदै उनले जथाभावी गरिने कित्ताकाट घट्दा कृषियोग्य जमिनको संरक्षण र खाद्य सुरक्षालाई प्रत्याभूति गर्न सकिने बताए । घरजग्गा कारोबार घट्नुमा राष्ट्र बैंकको कर्जा नीति, सरकारले नयाँ सहर निर्माण गर्न लिएका नीति र पुँजीगत खर्चको नीतिको पनि प्रत्यक्ष प्रभाव परेको उनले बताए । भूउपयोग नियमावलीअनुसार स्थानीय तहले भूउपयोग परिषद्मार्फत जग्गाको वर्गीकरण गरेको ठाउँमा कारोबार सहजीकरण भएको छ । सरकारले जारी गरेको भूउपयोग नियमावलीका कारण कित्ताकाट रोकिएको नेपाल जग्गा तथा आवास विकास संघका कार्यवाहक अध्यक्ष विदुर धमलाले जनाए । सर्वसाधारणले जग्गा बेच्न सकेनन्, तरलता अभावका कारण घरजग्गा राखेर ऋण लिन पाएनन्, उनले भने, त्यसैले घरजग्गा कारोबार घट्दै गएको हो । राष्ट्र बैंकको नीतिले गर्दा पनि घरजग्गा धितो राखेर लिन ऋण कम भएको उनको भनाइ छ । त्यसमाथि बैंकको ब्याजदर बढ्दो छ । जुनसुकै व्यवसायीले आफ्नो परियोजनाका लागि ऋण लिँदा घरजग्गा नै धितो राखेर लिन्छन् । तर घरजग्गा व्यवसायीले त्यसरी ऋण लिन नसकेको उनले बताए ।"
सिमेन्ट उत्पादन ३० प्रतिशतमा खुम्चियो,"देशभर ६५ सिमेन्ट उद्योग सञ्चालनमा छन् । सिमेन्ट उद्योगमा मात्र ३ खर्बभन्दा बढी लगानी रहेको नेपाल सिमेन्ट उत्पादन संघले जनाएको छ । यी उद्योगमा प्रत्यक्ष र अप्रत्यक्ष गरेर ७० हजारभन्दा बढीले रोजगार पाएका छन् । अहिले बजार नपाउनुका पछाडि सरकारी विकास निर्माणको काम नहुनु पनि एक कारण रहेको सिमेन्ट उत्पादकहरूको दाबी छ । सरकारी निकायको आँकडाअनुसार पनि सरकारको पुँजीगत खर्च हुन सकेको छैन । सरकारले चालु आर्थिक वर्षका लागि ३ खर्ब ८० अर्ब रुपैयाँ पुँजीगत बजेट विनियोजन गरेको छ । महालेखा नियन्त्रक कार्यालयको तथ्यांकअनुसार चालु आर्थिक वर्षको गत आइतबारसम्म कुल विनियोजनको तुलनामा पुँजीगत खर्च ६४१ अर्थात् २४ अर्ब ४ करोड ५९ लाख रुपैयाँ मात्रै खर्च भएको छ । अहिले सिमेन्ट खपत अति न्यून रहेको सर्वोत्तम सिमेन्टका विष्णुप्रसाद न्यौपाने बताउँछन् । कुल उत्पादनको ३० देखि ३५ प्रतिशतसम्म सिमेन्ट सरकारी आयोजनामा खपत हुने गर्थ्यो । तर अहिले खपत छैन, उनले भने, ठप्पप्रायः छ । यही बेला बैंक तथा वित्तीय संस्थामा लगानीयोग्य रकम अभाव भएकाले समस्या भएको छ । बैंकले घर बनाउन र हाउजिङ कम्पनीलाई ऋण नदिँदा निर्माणका काम कम भएका छन् । जसले गर्दा सिमेन्टको खपत कम छ, जलविद्युत् आयोजना निर्माणमा पनि सोचेअनुरूप काम हुन नसकेकाले यसको खपत बढ्न सकेको छैन । त्यसका पछाडि सरकारी कार्यक्षमता, निर्वाचन र ठेकेदारको क्षमता सम्बद्ध रहेको पूर्वअर्थसचिव शिशिर ढुंगानाले बताए । विकास खर्चको अहिलेको अवस्थालाई दृष्टिगत नगरी बजेट बनाउँदा समस्या भएको उनको भनाइ छ । अहिले लगातार चुनावका महिना छन्, जसले गर्दा विकास निर्माणका क्रियाकलाप प्राथमिकतामा परेका छैनन्, ढुंगानाले भने, दलका नेता पनि चुनावमा केन्द्रित छन्, त्यसैले विकास खर्च कम हुनु परम्परागत रोग नै हो । त्यसैले पहिलो त्रैमासिकमा विकास खर्च कम हुने गरेको उनले बताए । अहिले निर्माणको समय भए पनि सुस्त गतिमा काम भएको छ । बैंकिङ क्षेत्रबाट जाने कर्जा कम छ, तरलता अभावका कारण कर्जा पाइएको छैन, उनले भने, कर्जा नपाएपछि बजारमा थप माग सिर्जना भएन, जसले गर्दा सिमेन्ट उद्योगको पनि माग घट्यो ।निजी क्षेत्रसँग पनि पैसा नभएकाले घरजग्गाको कारोबार हुन पाएको छैन । निजी क्षेत्रसँग पनि पैसा छैन । सरकारले खर्च गरेको भए बैंकमा पैसा आउने थियो, ढुंगानाले भने, दुवै नभएपछि समस्या भएको हो ।"
भैरहवादिल्ली उडान गर्दै निगम,काठमाडौं (कास) नेपाल वायुसेवा निगमले मंसिर १२ देखि भैरहवास्थित गौतमबुद्ध अन्तर्राष्ट्रिय विमानस्थलमा उडान गर्ने भएको छ । नागरिक उड्डयन प्राधिकरणका सहायक प्रवक्ता ज्ञानेन्द्र भुलका अनुसार काठमाडौंबाट उडेको निगमको विमान दिल्ली पुगेर भैरहवा हुँदै काठमाडौं फर्किने छ । यात्रुको चाप बढेपछि निगमले भैरहवाबाट सिधा दिल्ली उडान गर्ने तयारी छ । निगमका कार्यकारी अध्यक्ष युवराज अधिकारीका अनुसार पहिलो चरणअन्तर्गत मंसिर १२ गते सोमबार एउटा उडान हुने छ । त्यसपछि सातामा दुई दिन बुधबार र शुक्रबार निगमको विमानले भैरहवाबाट उडान गर्ने छ । निगमलाई प्राधिकरणले भैरहवाबाट १ सय ५७ यात्रु क्षमताको एयरबस ए३२० न्यारोबडी र २ सय ७४ सिट क्षमताको एयरबस ए३३० वाइड बडीबाट उडान गर्ने अनुमति दिएको छ । हाल भैरहवाका लागि कुवेतको जजिरा एयरवेजले १ सय ६२ यात्रु क्षमता भएको न्यारो बडी उडाउँदै आएको छ ।यति एयरलायन्ससँगको चिनियाँ साझेदारीमा नेपालमा स्थापना भएको हिमालय एयरलायन्सले भने भैरहवाबाट कात्तिक १७ देखी मलेसिया चार्टर उडान गरिरहेको छ । मलेसियासँग नेपालले भैरहवाका लागि हवाई सम्झौता नगरेकाले उक्त रुटमा चार्टरका रूपमा हिमालयले उडान गर्नुपरेको हो । भारतसँगको हवाई सम्झौतामा विमानस्थलको नाम नतोकिएकाले निगमले दिल्लीभैरहवा नियमित उडानका लागि छुट्टै सम्झौता गर्नुपर्ने छैन । निगमले भैरहवाबाट उडान अनुमति लिएसँगै प्राधिकरणले यसअघि जारी गरेको शीतकालीन अन्तर्राष्ट्रिय उडान तालिकामा काठमाडौंबाट कटौती गरिएका निगमका दिल्लीलगायतका क्षेत्रका उडान फुकुवा गरिएको सहायक प्रवक्ता भुलले जानकारी दिए ।
पोखराबाट बनारस बुद्धको पहिलो अन्तर्राष्ट्रिय उडान,"यसैबीच निजी क्षेत्रको हवाई सेवा प्रदायक बुद्ध एयरले पोखरा अन्तर्राष्ट्रिय विमानस्थल सञ्चालन हुनेबित्तिकै त्यहाँबाट पहिलो अन्तर्राष्ट्रिय उडान भारतको बनारस गर्ने घोषणा गरेको छ । २०२३ जनवरीदेखि उडानका लागि तयार हुने भन्ने जानकारी प्राप्त भएको हुँदा त्यहाँबाट हुने प्रथम अन्तर्राष्ट्रिय उडानका रूपमा बुद्ध एयरले पोखराबनारसपोखरा उडान सातामा तीन दिन आइतबार, मंगलबार र बिहीबार तालिका बनाई सुरु गर्नेछ, बुद्धले जारी गरेको विज्ञप्तिमा भनिएको छ । पोखराबाट दिल्लीको हवाई रुट स्वीकृत भएपछि उसले उक्त रुटमा पनि उडान गर्ने भनेको छ । रुटका लागि नेपाल सरकारले भारत सरकारसँग पहल भइरहेकाले भारत सरकारबाट रुट र स्लट स्वीकृत प्राप्त हुनासाथ पोखरादिल्लीपोखरा प्रत्येक दिन दुई उडान र पोखरादेहरादुनपोखरा सातामा तीन उडानका लागि हाम्रोतर्फबाट प्रक्रिया यथाशीघ्र अगाडि बढाउनेछ, विज्ञप्तिमा भनिएको छ । यी रुटमा एटीआर ७२ बाट उडान गरिने बुद्धका वरिष्ठ प्रबन्धक परासरजंग पाण्डेले बताए । पोखरा विमानस्थल सञ्चालन भएको पहिलो दिन बनारस उडान गर्नेछौं, उनले भने, देहरादुन र दिल्लीको रुटबारे दुवै देशले प्रस्ट्याएपछि ती रुटमा पनि उडान सुरु हुने छ । देहरादुनमा उडान गर्न हाम्रातर्फबाट पनि कुराकानी भइरहेको छ ।"
अर्थ संक्षेप,"वार्षिकोत्सवका अवसरमा नेपाल बैंकका तीन नयाँ प्रडक्ट काठमाडौं (कास) मुलुककै पहिलो नेपाल बैंकले ८६औं वार्षिकोत्सवका अवसरमा तीन नयाँ प्रडक्ट सार्वजनिक गरेको छ । बैंकको प्रधान कार्यालयमा आयोजित विशेष समारोहमा बैंकका प्रमुख कार्यकारी अधिकृत कृष्णबहादुर अधिकारीले अनलाइन एफडी, गोल्ड लोन प्रोसेस डिजिटाइजेसन र डलर प्रिपेड कार्ड सार्वजनिक गरे । १९९४ कात्तिक ३० मा स्थापना भएको बैंकले बैंकिङ विकास र उद्यमशीलताको प्रवर्द्धनमा अतुलनीय भूमिका निर्वाह गरेको राष्ट्र बैंकका गभर्नर महाप्रसाद अधिकारीले बताए । तसर्थ प्रत्येक वर्ष कात्तिक ३० लाई ऐतिहासिक बैंकिङ दिवसका रूपमा लिन सकिने उनको भनाइ छ । उक्त अवसरमा अर्थ मन्त्रालयका राजस्व सचिव रामेश्वर दंगालले वर्तमान सूचकले बैंक सबल र प्रतिस्पर्धी बनेको पुष्टि गर्ने बताए । कार्यक्रममा राष्ट्र बैंकका प्रथम गभर्नर हिमालयशमशेर जबरालाई अभिनन्दन गरियो । बैंकले गत आर्थिक वर्षमा उत्कृष्ट कार्यसम्पादन गर्ने शाखालाई पुरस्कार तथा प्रशंसापत्र पनि प्रदान गरेको थियो । बैंकले केएल दुगड ग्रुपका अध्यक्ष किसनलाल दुगड र द्वारिकाज होटलका अध्यक्ष अम्बिका श्रेष्ठलाई उत्कृष्ट ग्राहकका रूपमा सम्मान गरेको छ । बजारमा स्काइवर्थको क्यूएलईडी प्लस टीभी काठमाडौं (कास) स्काइवर्थले नेपाली बजारमा क्यूएलईडी प्लस गुगल टीभी ल्याएको छ । एसयूई ९५०० सिरिजको यो मोडल कम्पनीको लिड द फ्युचर थिमअन्तर्गत छ । गुगल टीभीको पछिल्लो अपरेटिङ सिस्टममा उपलब्ध पासवर्ड राख्ने सुविधासहितको यो टीभीको पिक्चर क्वालिटी उत्कृष्ट रहेको स्काइवर्थका लागि नेपालको आधिकारिक बिक्रेता केएल दुगड ग्रुपअन्तर्गतको कम्पनी स्मार्ट अप्लायन्सेजले जनाएको छ । गुगलले आफ्नो एन्ड्रोइड टीभी अनुभव परिष्कृत गरेको हुँदा अब उपभोक्ताले टीभीलाई पर्सनलाइज गर्न सक्ने कम्पनीको दाबी छ । फिफा विश्वकपलाई लक्ष्य गरेर कम्पनीले स्काइवर्थ बिगर स्क्रिन, बिगर ड्रिम योजना पनि ल्याएको छ । यसअन्तर्गत उपभोक्ताले स्काइवर्थ ब्रान्डका टीभी किन्दा ३३ प्रतिशतसम्म क्यासब्याक प्राप्त गर्न सक्ने कम्पनीले जनाएको छ । आरएमसी फुड्सको न्युट्रिप्लस तेल काठमाडौं (कास) आरएमसी फुड्सका न्युट्रिप्लस ब्रान्डअन्तर्गतका विभिन्न खाद्यान्न तेल बजारमा आएका छन् । कम्पनीले न्युट्रिप्लस सूर्यमुखी, सोयाबिन र पालमोलिन गरी ३ प्रकारका तेल सार्वजनिक गरेको हो । आरएमसी ग्रुपले आफ्ना खाद्यान्न उत्पादनको ब्रान्ड एम्बासडरका रूपमा टेलिभिजन कार्यक्रम बीबीसी मास्टर सेफका फाइनालिस्ट सेफ सन्तोष साहलाई अनुबन्ध गरेको छ । आगामी दिनमा न्युट्रिप्लसलाई अझ बृहत् आकार दिन र बजारको माग पूरा गर्न थप उत्पादन ल्याउँदै जाने कम्पनीले जनाएको छ । नेपालचीन उद्योग वाणिज्य संघ अध्यक्षमा तुलाधर काठमाडौं (कास) नेपालचीन उद्योग वाणिज्य संघको २३ औं वार्षिक साधारणसभाले त्रिभुवनधर तुलाधरलाई अध्यक्षमा पुनर्निर्वाचित गरेको छ । हालै राजधानीमा सम्पन्न साधारणसभाले तुलाधरको अध्यक्षतामा २५ सदस्यीय नयाँ कार्यसमिति चुनेको हो । वरिष्ठ उपाध्यक्षमा राजुबाबु श्रेष्ठ, उपाध्यक्षद्वयमा महेश्वर श्रेष्ठ र महेश शर्मा ढकाल, महासचिवमा विवेक पौडेल, कोषाध्यक्षमा विजय मुल्मी, सचिवद्वयमा नीरञ्जन तिवारी र रुक्मिणी पौडेल, कार्यसमिति सदस्यहरूमा विजय श्रेष्ठ, विक्रम पाण्डे, ज्ञानेन्द्ररत्न तुलाधर, हेमन्त अग्रवाल, ह्वाङ इर्डोङ, कुमार दाहाल, पवित्र घर्ती मगर, पासाङ नुर्बु, पशुपतिभक्त श्रेष्ठ, रमेश शेर्पा, शीतल शर्मा, स्कन्द अमात्य, सोवित उप्रेती, सिन चेन चेन, यमुना श्रेष्ठ र झाङ शाओई निर्वाचित भएको संघले जनाएको छ ।हुन्डाईका गाडीमा ग्लोबल आईएमईका सहुलियत कर्जा काठमाडौं (कास) ग्लोबल आईएमई बैंकले हुन्डाईका बिजुली गाडी खरिद गर्दा सहुलियत दरमा कर्जा प्रवाह गर्ने भएको छ । यस सम्बन्धमा बैंक र हुन्डाईको वितरक लक्ष्मी इन्टरकन्टिनेन्टलबीच समझदारीपत्रमा हस्ताक्षर भएको छ । बिहीबार आयोजित एक कार्यक्रमबीच बैंकका साना तथा मझौला कर्जा विभाग प्रमुख रूपेन्द्र वाग्ले र लक्ष्मी इन्टरकन्टिनेन्टलका जनरल म्यानेजर इन्द्रप्रसाद सापकोटाले समझदारीपत्रमा हस्ताक्षर गरे । एनएमबीको ॅमान्यजन बचत खाता काठमाडौं (कास) एनएमबी बैंकले बढी ब्याज प्रदान गर्ने गरी मान्यजन बचत खाता सञ्चालनमा ल्याएको छ । विशेषगरी ज्येष्ठ नागरिकको आवश्यकतालाई दृष्टिगत गरी यो योजना ल्याइएको बैंकले जनाएको छ । यस खातामा ९१३३ प्रतिशत उच्चतम ब्याजदर प्रदान गरिने र ग्राहकलाई प्राथमिकताका आधारमा सेवा तथा घरेलु बैंकिङ सुविधासमेत उपलब्ध गराइने बैंकले जनाएको छ ।भाइबरले ल्यायो ॅफुटबल उत्सव च्यानल काठमाडौं (कास) निजी र भ्वाइस बेस्ड कम्युनिकेसनमा चर्चित राकुटेन भाइबरले विश्वव्यापी फुटबलप्रेमीका लागि गोल र नेपाली फुटबलप्रेमीका लागि फुटबल उत्सव च्यानल सार्वजनिक गरेको छ । यो नेपाली फुटबलप्रेमीहरूप्रति समर्पित यस्तो च्यानल हो, जहाँ समर्थकले फुटबलमा रुचि राख्ने सबैलाई चिन्न पाउने, खेलाडी, खेलकुद पत्रकार र म्याच कमेन्टेटरसँग प्रत्यक्ष प्रतिक्रियात्मक गतिविधिमा सहभागी हुन पाउनेछन् । भाइबरले २०२२ को फुटबल अभियानअन्तर्गत प्रयोगकर्ताहरूलाई अनुमान गर्नुहोस् र जित्नुहोस् प्रतियोगितासमेत ल्याएको छ । यसमा च्यानलका सदस्यले गेमहरूबारे सही भविष्यवाणी गरी साप्ताहिक पुरस्कार जित्न सक्ने कम्पनीले जनाएको छ । नेपालमा भाइबरले हाइसेन्स ब्रान्डको आधिकारिक विक्रेता नवीन डिस्ट्रिब्युटर्ससँग साझेदारी गरेको बताएको छ । साझेदारीअनुसार ५ भाग्यशाली प्रयोगकर्ताले सही अनुमान गरे भाइबरका तर्फबाट नोभेम्बर २० देखि डिसेम्बर १८ सम्म हाइसेन्सको ३२ वा ४३ इन्चको टीभी जित्न सक्ने कम्पनीको भनाइ छ ।"
'गोल्डेन बुट जित्नेहरू,"गोल्डेन बुट विजेता१९३० गुइलेर्मो स्टाबिल (अर्जेन्टिना) ८ गोल१९३४ ओल्डरिच नेजेडली (चेकोस्लोभाकिया) ५ गोल१९३८ लियोनिडास (ब्राजिल) ७ गोल१९५० एडेमिर (ब्राजिल) ८ गोल१९५४ सान्डोर कोक्सिस (हंगेरी) ११ गोल१९५८ जस्ट फोन्टेन (फ्रान्स) १३ गोल१९६२ संयुक्त ६ खेलाडी (फ्लोरेन्ट अल्बर्टहंगेरी, भ्यालेन्टिन इभानोभसोभियत युनियन, ड्राजन जार्कोभिचयुगोस्लाभिया, लियोनल सान्चेजचिली, भाभा ब्राजिल, गारिन्चाब्राजिल) ४ गोल१९६६ इसेबियो (पोर्चुगल) ९ गोल१९७० गर्ड मुलर (जर्मनी) १० गोल१९७४ ग्रजेगोर्ज लाटो (पोल्यान्ड) ७ गोल१९७८ मारियो केम्पस (अर्जेन्टिना) ६ गोल१९८२ पाउलो रोसी (इटाली) ६ गोल१९८६ ग्यारी लिनेकर (इंग्ल्यान्ड) ६ गोल१९९० साल्भाटोर सिलाची (इटाली) ६ गोल१९९४ ओलेग सालेन्को (रुस) र ह्रिस्टो स्टोच्कोभ (बुल्गेरिया) ६ गोल संयुक्त१९९८ डाभोर सुकर (क्रोएसिया) ६ गोल२००२ रोनाल्डो (ब्राजिल) ८ गोल२००६ मिरोस्लाभ क्लोज (जर्मनी) ५ गोल२०१० थोमस मुलर (जर्मनी) ५ गोल२०१४ हामेस रोड्रिगुएज (कोलम्बिया) ६ गोल२०१८ ह्यारी केन (इंग्ल्यान्ड) ६ गोल"
देखिने छैनन् पेले र म्याराडोना,"पेरिस (एएफपी) सन् २०१७ मा फुटबल इतिहासका दुई ठूला स्टार एकसाथ देखिएका थिए मस्कोमा । अवसर थियो, त्यसको एक वर्षपछि रुसमा हुन लागेको ड्र निकाल्ने कार्यक्रम । भ्लादिमिर पुटिन त्यस अवसरलाई आफ्नो बनाउन चाहन्थे तर सकेनन् । डिएगो म्याराडोनाले एक अवसरमा मुस्कान दिइरहेका पेलेलाई चुम्बन गरे । पेलेले पनि त्यस अवसरलाई सेल्फी लिएर क्यामरामा कैद गरे । यी दुई फुटबल हस्तीले कुनै बेला आफूमध्ये को सबैभन्दा बढी महान् भनेर तर्क वितर्क पनि गरे । त्यो अवसर वास्तवमै सम्झनलायक थियो । यी दुईले आआफ्नो देशका लागि विश्वकप जित्दाका क्षण फेरि सम्झाए । त्यतिबेला पेले आफैं ह्विलचियरमा थिए । फुटबलका यति ठूला स्टारको स्थिति यस्तो हुनेछ भनेर कल्पना गर्न गाह्रो थियो । पेले सक्रिय खेलजीवनबाट संन्यास लिएपछि पनि सक्रिय रहे । उनी प्रायोजकको प्यारो रहे । म्याराडोनाले भने कहिले पनि कूटनीतिक पाराले बोल्न जानेनन् । तर, समर्थकबीच खुबै लोकप्रिय रहे । सन् २०१८ को पछिल्लो विश्वकपमा उनी विपक्षी समर्थकसँग नाच्दै गरेको देखिए । अझ नाइजेरियाविरुद्ध सेन्ट पिटर्सबर्गमा अर्जेन्टिनाले अन्तिम क्षणमा गोल गर्दा म्याराडोनाले दुवै हातका बीचको औंला उठाएर सलाम ठोके । सन् १९५८ मा पेलेले पहिलोपल्ट विश्वकप ट्रफी उचालेका थिए । त्यसयता अहिले २२ औं संस्करणको विश्वकप आइपुग्दा कतारमा यी दुवै ठूला स्टार देखिने छैनन् । म्याराडोनाको सन् २०२० मा निधन भएको थियो । त्यसैले उनी त्यसै देखिने छैनन् । स्वास्थ्य समस्याका कारण पेले पनि कतार जाने छैनन् नै । समर्थकले कतारमा यी दुई स्टारलाई महसुस भने गर्न सक्नेछन्, किनभने तिनले खेलेका विश्वकपका खेल दोहोर्याएर देखाइरहने छ, ठुल्ठूला टीभी स्क्रिनमा । त्यसमा सन् १९७० मा पेलेको तेस्रो विश्वकप जित त हुनेछ नै, सन् १९८६ मा म्याराडोनाले हातले गरेको गोल पनि हुनेछ । सँगै म्याराडोनाले त्यसलगत्तै गरेको महान् गोल हुनेछ । इंग्ल्यान्डविरुद्धको त्यस गोललाई शताब्दीकै गोल भन्ने गरिन्छ । त्यसो त म्याराडोना मात्र हालै यस दुनियाँबाट बिदा लिने ठूला स्टार होइनन् । उनी बितेको दुई सातापछि अर्को एक महान् खेलाडीको निधन भएको थियो । उनी थिए इटालीका पाउलो रोसी । उनले सन् १९८२ को विश्वकपमा ६ गोल गरेका थिए । स्पेनमा भएको प्रतियोगितामा इटाली अविश्वसनीय रूपमा च्याम्पियन भएको थियो । उनले ब्राजिलविरुद्ध ह्याट्रिक गरेका थिए । अगस्ट आइपुग्दा विश्व फुटबलले गर्ड मुलरलाई पनि गुमायो । उनले पश्चिम जर्मनीका लागि कीर्तिमान ६८ गोल गरेका छन् । उनकै गोल मदतमा पश्चिम जर्मनीले म्युनिखमा भएको सन् १९७४ को विश्वकप फाइनलमा नेदरल्यान्ड्सलाई हराएको थियो । म्याराडोना र रोसीले हामीलाई के पनि सम्झाउँछ भने विश्व फुटबलमा तिनका चर्तिकला अझ बढी चर्चित छन् । त्यही म्याराडोनाको हात गरेको गोल अझ बढी चर्चित छ । उनको त्यसलगत्तैको उत्कृष्ट गोलभन्दा । अझ सन् १९९४ को विश्वकप आइपुग्दा उनी अझ ठूला खलनायक भए । प्रतिबन्धित औषधीको जाँचमा असफल भएपछि उनलाई घर फर्काइएको थियो । रोसी त झन म्याच फिक्सिङ प्रकरणमा फसे । बल्लतल्ल सन् १९८२ को विश्वकपका लागि उनी इटालीको टिममा परेका थिए । त्यसले देखाउँछ, कुनै बेला कोही खेलाडी खलनायक हुन सक्छन् । तर तिनै खेलाडी सबैभन्दा ठूलो नायक हुन बेर छैन । हुनसक्छ, कतारमा कोही कसैका लागि करिम बेन्जेमा, बुकायो साका, लियोनल मेसी वा नेयमर पटक्कै मन नपर्ने पनि हुनसक्छन् । तर तिनले म्याराडोना, मुलर र रोसीले जत्तिकै विश्वकपमा नयाँ इतिहास रच्न सक्छन् ।"
शृंखलाको आसमा नेपाल,"(काठमाडौं)  यूएईविरुद्ध शुक्रबार हुने खेलमा नेपालको आशा घरेलु मैदानमा पहिलो एकदिवसीय अन्तर्राष्ट्रिय शृंखला जित्नमा केन्द्रित हुनेछ । नेपालले बुधबार दोस्रो खेल ३ विकेटले जित्दै तीन एकदिवसीय अन्तर्राष्ट्रिय खेलको शृंखला ११ को बराबरीमा ल्याएको थियो । अघिल्लो महिना अस्ट्रेलियामा विश्वकप खेलेको यूएईले पहिलो खेलमा नेपाली ब्याटिङलाई चल्न दिएको थिएन र खेल सजिलै ८४ रनले जितेको थियो । गुलशन झा र सोमपाल कामीको अलराउन्ड प्रर्दशन तथा आरिफ शेखको संयमित ब्याटिङमा नेपालले यूएईसँगको दोस्रो खेलमा १ सय ९२ रनको लक्ष्य ४८ ओभरमै पूरा गरेको थियो । सन् २०१८ को विश्वकप छनोटबाट एकदिवसीय अन्तर्राष्ट्रिय मान्यता पाएयता नेपालले द्विपक्षीय घरेलु शृंखला खेल्न लागेको यो दोस्रो अवसर हो । चैतमा नेपालले पपुवा न्युगिनीसँगको दुई खेलको शृंखलामा दुवैमा पराजय भोगेको थियो । जबकि त्यही पपुवा न्युगिनीलाई नेपालले २०२१ को सेप्टेम्बरमा ओमानमा भएको दुवै खेलमा पराजित गरेको थियो ।सन् २०१८ को अगस्टबाट नेपालले नेदरल्यान्ड्सविरुद्धको खेलबाट द्विपक्षीय एकदिवसीय अन्तर्राष्ट्रिय शृंखला खेल्न लागेको हो । पहिलो एकदिवसीय अन्तर्राष्ट्रिय यात्रामा नेपालले नेदरल्यान्ड्ससँग दुई खेलको शृंखला ११ को बराबरीमा टुंग्याएको थियो । त्यसको अर्को वर्ष दुबई गएर नेपालले यूएईसँगको एकदिवसीय अन्तर्राष्ट्रिय शृंखला २१ ले जितेको थियो । अर्थात विदेशी भूमिमा खेलिएका द्विपक्षीय एकदिवसीय अन्तर्राष्ट्रिय शृंखलामा नेपाल अपराजित छ । विदेशी भूमिमा भने नेपाल पहिलो द्विपक्षीय शृंखला जितको प्रतीक्षामा छ । पपुवा न्युगिनीविरुद्धको अघिल्लो एकदिवसीय अन्तर्राष्ट्रिय घरेलु शृंखलाका दुई खेलमा क्रमशः रोहित पौडेल र दीपेन्द्रसिंह ऐरीले शतक बनाए पनि नेपाली टिम पराजित थियो । यसपालि पहिलो दुई खेलमा नेपाली ब्याटर खासै खुल्न सकेका छैनन् । यूएईसँगको पहिलो खेलमा २ सय ६४ रनको लक्ष्य पाएको नेपालले ९ विकेट गुमाई १ सय ७९ रनमात्र बनाउन सकेको थियो । अर्जुन साउदले ५१ र दीपेन्द्रले ५४ रन बनाउनुबाहेक नेपाली ब्याटरले उक्त खेलमा सम्झनलायक प्रदर्शन देखाउन सकेका थिएनन् । दोस्रो खेलमा पनि माथिल्लोक्रमको ब्याटिङ लाइन धराशायी हुँदा मध्य र तल्लोक्रममा गुलशनले ३७, आरिफले अविजित ३३ र सोमपालले अविजित १६ रन बनाउँदै नेपाललाई शृंखलामा जीवित राखेका थिए । विश्वकप लिग २ का खेलहरूमा पनि नेपाली ब्याटिङ यही रफ्तारमा छ, जसको कारण नेपाल अंक तालिकाको छैटौं स्थानमा छ । नेपाल १० दिनपछि लिग २ को खेल खेल्न नामिबिया लाग्ने छ । नामिबिया र स्कटल्यान्डसँग लिग २ का खेल खेल्नुअघि ब्याटिङ नेपालका लागि चिन्ताको विषय बनेको कप्तान रोहित पौडेल पनि स्वीकार्छन् । हाम्रो शीर्ष चार ब्याटरले जिम्मेवारी लिनुपर्छ, हामीले आफ्नो विकेट आफै फाल्दै आउँदा मध्यक्रमलाई बढी दबाब पर्दै आएको छ । यसमा हाम्रो छलफल भइरहेको छ, रोहितले यूएईसँगको दोस्रो खेलपछि भनेका थिए, आस गरौं दोस्रो खेलमा हाम्रो राम्रो हुनेछ । पहिलो खेलमा शीर्ष चारमध्ये आसिफ शेख १२, ज्ञानेन्द्र मल्ल शून्य, रोहित १ र डेब्यु गरेका हरिशंकर शाह ८ रनमा आउट भएका थिए भने दोस्रो खेलमा अर्जुन शून्य, आसिफ ६, ज्ञानेन्द्र २६, रोहित ८ र दीपेन्द्र १३ रनमा आउट भएका थिए । रोहितको कप्तानीमा नेपालले पहिलो पटक एकदिवसीय अन्तर्राष्ट्रिय खेलिरहेको छ र आफ्नो पहिलो नेतृत्वमै नेपाललाई घरेलु मैदानमा शृंखला दिलाउन उनी आतुर छन् । नेपालका लागि दोस्रो खेल जित्नु एकदम महत्त्वपूर्ण थियो, त्यसले हामीलाई निकै उत्साहित बनाएको छ, कप्तान रोहितले भने, शृंखला निर्णायक खेलमा पुगेको छ र अब यो स्थिति सम्हाल्न सक्नुपर्यो । नामिबियामा गएपछि यस्तो प्रतिस्पर्धात्मक खेलहरू आउन सक्छन्, हामी त्यसका लागि तयार भएर बस्नुपर्छ ।रोहितले नेपालबाट एकदिवसीय अन्तर्राष्ट्रियमा सर्वाधिक ८ सय १७ रन बनाएका छन्, त्यसमा एक शतक र पाँच अर्धशतक छ । नेपालबाट सर्वाधिक अर्धशतक बनेको पनि उनकै नाममा छ । तर, पहिलो दुई खेलमा उनको ब्याट त्यसअनुरुप चल्न सकेको छैन । घरेलु शृंखलामा पहिलो उपाधि हात पार्ने हो भने रोहितले टिममा आफैं उदाहरणीय भएर ब्याटिङ प्रदर्शन गर्न जरुरी छ ।"
नेपालगन्ज म्याराथन विजेतालाई डेढ लाख,"(नेपालगन्ज)  यही महिना हुने आठौं धारा नेपालगन्ज म्याराथन विजेताले एक लाख ५० हजार रुपैयाँ पुरस्कार पाउने भएका छन् । नेपालगन्ज उपमहानगर प्रमुख प्रशान्त विष्ट र केएल दुगड ग्रुपका प्रबन्ध निर्देशक कुमुद दुगडको उपस्थितिमा आयोजक क्रियटिभ ह्यान्ड्सले बिहीबार पुरस्कार घोषणा गरेको हो । म्याराथन (४२१९५ किमि) तर्फ दोस्रोले ६० हजार, तेस्रोले ३० हजार, चौथोले १५ हजार, पाँचौंले १० हजार, छैटौंले ८ हजार, सातौंले ७ हजार र आठौं स्थानमा आउनेले ६ हजार रुपैयाँ पुरस्कार पाउने छन् । महिला हाफ म्याराथन विजेताले ६० हजार, दोस्रोले ३० हजार, तेस्रोले १५ हजार, चौथोले १० हजार, पाँचौंले ८ हजार, छैटौंले ७ हजार, सातौंले ६ हजार र आठौंले ५ हजार रुपैयाँ पाउने छन् ।पुरुष १० किमि खुलातर्फ विजेताले ३० हजार, दोस्रोले १५ हजार र तेस्रोले १० हजार तथा महिला ५ किमि खुला विजेताले २० हजार, दोस्रोले १० हजार र तेस्रोले ७ हजार प्राप्त गर्नेछन् । ५ किमि छात्र दौडमा विजेताले १० हजार, दोस्रोले ७ हजार र तेस्रोले ५ हजार तथा ३ किमि छात्रा विजेताले १० हजार, दोस्रोले ७ हजार र तेस्रोले ५ हजार पुरस्कार पाउने छन् । ह्विलचेयरमा शीर्ष तीन विजेताले क्रमशः १० हजार, ७ हजार र ५ हजार पुरस्कार पाउने छन् । कर्पोरेट रनका विजेतालाई पोखरा म्याराथनको रन फर फनमा सहभागी गराइने छ । त्यसमा हवाई टिकटसहित दुई दिनको खानेबस्ने सुविधा नेपालगन्ज म्याराथनले प्रदान गर्ने जनाइएको छ । किड्स रन र वाकाथनका विजेतालाई गिफ्ट ह्याम्पर प्रदान गरिनेछ । म्याराथन पूरा गर्ने सबैलाई फिनिसर मेडल र प्रमाणपत्र प्रदान गरिने आयोजक क्रिएटिभ ह्यान्ड्सका अध्यक्ष टीएस ठकुरीले जानकारी गराए । नगरप्रमुख विष्टले म्याराथनले सम्पूर्ण नगरवासीलाई गौरवबोध गराउन सफल भएकाले आगामी वर्षदेखि प्राथमिकतामा राखेर बजेट विनियोजन गर्ने प्रतिबद्धता जनाए । दुगड ग्रुपका प्रबन्ध निर्देशक कुमुद दुगडले नेपालगन्ज म्याराथनलाई उचाइमा लैजान आफू सदा तयार रहेको बताए । नेपालगन्ज म्याराथनका संरक्षक सदस्य सन्जय सिंहले एम्सको सदस्यता प्राप्त गरी नेपालगन्जलाई गौरव गर्ने ठाउँमा पुर्याएकोमा खुसी लागेको सुनाए ।"
वाइवाइ यू१९ क्रिकेट अर्को साता,"काठमाडौं (कास) वाइवाइ यू१९ राष्ट्रिय क्रिकेट प्रतियोगिता मंसिर ७ देखि हुने भएको छ । सबै सात प्रदेशले सहभागिता जनाउने प्रतियोगिताका सबै खेल त्रिवि क्रिकेट मैदान कीर्तिपुर र मूलपानी क्रिकेट मैदानमा हुने नेपाल क्रिकेट संघ (क्यान) ले जनाएको छ । समूह ए मा प्रदेश १, मधेस प्रदेश, वाग्मती प्रदेश र गण्डकी प्रदेश तथा समूह बी मा लुम्बिनी प्रदेश, कर्णाली प्रदेश र सुदूरपश्चिम प्रदेश छन् । समूहको शीर्ष दुई टोलीले फाइनल खेल्नेछन् । गत वर्ष मंसिरमै भएको प्रतियोगितामा लुम्बिनीले सुदूरपश्चिमलाई १ सय १३ रनले पराजित गरेर उपाधि जितेको थियो ।पहिलो दिन वाग्तमी र गण्डकीबीच कीर्तिपुरमा खेल हुनेछ । मंसिर ८ मा प्रतियोगिताको दोस्रो दिन सुदूर र कर्णालीबीच कीर्तिपुर तथा गण्डकी र प्रदेश १ का बीच मूलपानीमा प्रतिस्पर्धा हुनेछन् । फाइनल मंसिर १९ मा कीर्तिपुरमै हुनेछ । गत वर्ष भएको यू१९ राष्ट्रिय प्रतियोगिता खेल्दै देव खनाल, बसिर अहमद, मोहम्मद आदिल आलम र अर्जुन साउदले राष्ट्रिय टोलीसम्मको यात्रा तय गरेका थिए । आदिल र अजुर्न यूएईविरुद्धको शृंखलामा नेपालबाट खेलिरहेका छन् ।"
वाग्मती सी डिभिजन छनोट च्याम्पियन,"काठमाडौं (कास) सर्लाहीको वाग्मती युवा क्लबले गोलबजार स्पोर्टिङ क्लब सिराहालाई पराजित गर्दै सहिद स्मारक सी डिभिजन लिग छनोट प्रतियोगिता जितेको छ । विमल घिसिङको गोलमा वाग्मतीले एन्फा कम्प्लेक्स सातदोबाटोमा बिहीबार फाइनलमा गोलबजारलाई १० ले पराजित गरेको हो ।फाइनल पुगेसँग यसअघि नै यी दुई टोली सी डिभिजनमा बढुवा भइसकेका थिए । उपाधि भिडन्तमा वाग्मतीले बाजी मारेको हो । राउन्ड रोबिन लिगपछि नकआउटका आधारमा भएको प्रतियोगिताको फाइनलमा पुग्दै वाग्मती र गोलबजार सी डिभिजनमा बढुवा भएका हुन् ।वाग्मतीले धेरै अघिदेखि गरेको मिहिनेत अहिले नतिजामा देखिएको प्रशिक्षक रोजित केसीले बताए । नेपालको युवा टोलीबाट प्रतिनिधित्व गरिसकेका तथा जावलाखेल युथ क्लब र संकटा क्लबबाट ए डिभिजन फुटबल खेलेका रोजित दुई वर्षअघि वाग्मतीको प्रशिक्षकमा नियुक्त भएका थिए । त्यसअघि वाग्मतीलाई एन्फाका प्रशिक्षक सुनील श्रेष्ठले प्रशिक्षण दिएका थिए । छनोटमा ६४ टिम सहभागी थिए, त्यसमा अधिकांश मोफसलका टिमले प्रतिस्पर्धा गरेका थिए । सहभागी टोलीलाई १६ समूहमा विभाजन गरेर खेलाइएको थियो । त्यसपछि त्यसको समूह विजेता टोलीहरू नकआउट चरणमा प्रतिस्पर्धा गरेका थिए ।"
आशिष र इन्दिरा विजेता,"काठमाडौं (कास) आयोजक नेपाल एपीएमका आशिष महता र नेपालकी इन्दिरा पराजुलीले दोस्रो एपीएम भेट्रान टेबलटेनिस प्रतियोगितामा बिहीबार स्वर्ण जितेका छन् । आशिषले यू१६ सिंगल्स र इन्दिराले महिला ४० वर्षमाथि सिंगल्समा स्वर्ण जितेका हुन् ।आयोजक एपीएमको हलमा यू१६ फाइनलमा आशिषले बुटवलका बिसु सुनारलाई ७११, ११५, ११३, ११६ को सेटमा पराजित गरे । एपीएमकी योङगी पौडेल र दक्षिण कोरियाकी पार्क संयुक्त तेस्रो भए । यो स्पर्धा ब्वाइज र गर्ल्स मिसाएर खेलाइएको थियो । शीर्ष तीन स्थान हात पार्नेले खेल सामग्री प्राप्त गर्नेछन् ।यू१६ का प्रतिस्पर्धी ३० खेलाडीलाई प्रतिस्पर्धाअघि ओलम्पिकमा टेबलटेनिसबाट स्वर्ण जितेकी याङ योङ जाले प्रशिक्षण दिएकी थिइन् । महिला भेट्रान ४० वर्षमाथि फाइनलमा इन्दिराले सम्झना पोखरेललाई ११३, ११३, ११३ को सोझो सेटमा हराइन् । नेपालकी सरिता बस्नेत र दक्षिण कोरियाकी इम ए सुक तेस्रो भए ।पुरुष ६० वर्षमाथि नेपालका रञ्जन सुब्बा विजेता भए । उनले फाइनलमा दक्षिण कोरियाका नाम साङ वनलाई ३११, ११९, ११७, १४१२ को सेटमा हराए । नेपालका आनन्द धाख्वा र जगदीश्वर जोशीले तेस्रो स्थान प्राप्त गरे ।प्रतियोगितामा पुरुषमा ५ र महिलामा १ गरी ६ स्पर्धामा प्रतिस्पर्धा भइरहेको छ । सबै स्पर्धाका विजेताले ५० हजार, उपविजेताले २० हजार तेस्रोले १०१० हजार रुपैयाँ पुरस्कार पाउनेछन् ।"

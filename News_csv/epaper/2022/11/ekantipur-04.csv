शीर्षक,विवरण
राजदूत नियुक्तिमा सधैं नातागोता,जसको पहुँच नै योग्यता भयो िदानबहादुर तामाङ (दक्षिण अफ्रिका) वैदेशिक रोजगार व्यवसायी (माओवादी कोटा) िशर्मिला पराजुली ढकाल (स्पेन)वैदेशिक रोजगार व्यवसायी (कांग्रेस कोटा) िवासुदेव मिश्र (श्रीलंका)पम्फा भुसालका बहिनीज्वाइँ िकैलाश पोखरेल (अस्ट्रेलिया)एस अध्यक्ष माधव नेपालका बहिनीज्वाइँ िडिल्लीराज पौडेल (मलेसिया) पूर्वप्रधानमन्त्री झलनाथ खनालको सिफारिस िनरेशविक्रम ढकाल (कतार)कांग्रेस नेता पूर्णबहादुर खड्काको सिफारिस विगतमा िप्रतिभा राणा (जापान)कांग्रेस सभापति देउवाकी सासू िदावा फुटी शेर्पा (स्पेन)यती समूह सञ्चालक सोनाम छिरिङकी छोरी (एमाले कोटामा) िनिर्मल विश्वकर्मा (दक्षिण अफ्रिका) एमाले नेता छविलाल विश्वकर्माका ज्वाइँ िमहेश दाहाल (अस्ट्रेलिया)माओवादी अध्यक्ष दाहालनिकट
पाकिस्तानी पूर्वप्रधानमन्त्री इमरानको 'हत्या प्रयास,"इस्लामाबाद (एजेन्सी) पाकिस्तानका पूर्वप्रधानमन्त्री एवं तेहरिकएइन्साफ (पीटीआई) पार्टीका अध्यक्ष इमरान खानमाथि बिहीबार गोली प्रहार भएको छ । विरोध जुलुसका लागि पूर्वी सहर वाजिरावाद पुगेका इमरानको खुट्टामा गोली लागे पनि उनी खतरामुक्त रहेको चिकित्सकहरूले बताएका छन् । खुट्टामा गोली लागेलगत्तै इमरानलाई अस्पताल पुर्याइएको थियो । पार्टीका प्रवक्ताले इमरानको पिडौंलामा चोट लागेको बताएका छन् । गोली लागेर इमरानका ४ सहयोगी पनि घाइते भएका बीबीसीले जनाएको छ । सन्दिग्ध एक पक्राउ परेको पाकिस्तानको जीओ टीभीले जनाएको छ । इमरानको पार्टी पीटीआईले आमनिर्वाचनको माग गर्दै केही समययता देशव्यापी प्रदर्शन गर्दै आएको छ । पार्टी नेताहरूले इमरानको हत्या गर्ने षड्यन्त्रस्वरूप आक्रमण भएको दाबी गरेका छन् । यो उनको हत्या गर्ने प्रयास थियो, उनका वरिष्ठ सहयोगीले एएफपीसँग भनेका छन् । ७० वर्षीय इमरानले यसअघि राजधानी इस्लामाबादमा आयोजित र्यालीको नेतृत्व गरेका थिए । अहिलेको सत्तारूढ गठबन्धनले अमेरिका र पाकिस्तानी सेनासँग मिलेर आफूलाई सत्ताच्युत गरेको दाबी गर्दै इमरानले निरन्तर विरोध प्रदर्शनहरू गर्दै आएका छन् । त्यस क्रममा प्रधानमन्त्री शहबाज सरिफ नेतृत्वको सरकारको राजीनामा र नयाँ चुनाव गरिनुपर्ने माग प्रमुख रूपमा उठाइएको छ । सरकारले प्रदर्शनकारीमाथि दमन गर्दै आएको उनको दाबी छ । इमरानमाथि गरिएको गोली प्रहारको प्रधानमन्त्री सरिफले निन्दा गरेका छन् । हाम्रो देशमा राजनीतिमा हिंसालाई कुनै पनि स्थान हुनुहुँदैन, उनले ट्वीटरमा लेखेका छन् । उनले घटनाबारे तत्काल अनुसन्धान गरी प्रतिवेदन पेस गर्न गृहमन्त्रीलाई निर्देशन दिएका छन् । पाकिस्तानको निर्वाचन आयोगले इमरान सार्वजनिक पदका लागि अयोग्य हुने ठहर गर्दै निर्वाचनमा प्रतिस्पर्धा गर्न पनि बन्देज लगाएको छ । इमरानले आफूमाथि राजनीतिक रूपमा अभिप्रेरित भई निर्णय गरिएको बताउँदै आएका छन् । विदेश भ्रमणमा प्रतिष्ठित व्यक्तिले दिएका उपहार र त्यसको बिक्रीबाट प्राप्त रकम लुकाएको आरोप उनीमाथि लगाइएको थियो । ती उपहारमा रोलेक्स घडी, औंठीलगायत थिए । सन् १९५२ को अक्टोबर ५ मा लाहोरमा जन्मिएका इमरान १९८२ देखि १० वर्ष पाकिस्तानी राष्ट्रिय टिमको क्याप्टेन थिए । उनले सन् १९९६ मा पीटीआई स्थापना गरेका हुन् । सन् २००२ को चुनावमा उनको दलले जम्मा एक सिट जितेको थियो । सन् २००८ को चुनाव बहिष्कार गरेको दलले ५ वर्षपछिको चुनावमार्फत खैबर पख्तुन्ख्वा प्रान्तमा गठबन्धन सरकारको नेतृत्व गरेको थियो ।सन् २०१८ को चुनावमा भने पीटीआईले संसद्मा सबैभन्दा बढी सिट जितेपछि इमरान पाकिस्तानको २२ औं प्रधानमन्त्री बनेका थिए । तर, विपक्षी गठबन्धनले अविश्वास प्रस्ताव ल्याएपछि उनी पदबाट बाहिरिएका हुन् ।पाकिस्तानमा विभिन्न समयमा राजनीतिज्ञमाथि आक्रमणहरू हुने गरेका छन् । सन् २००७ मा एक सार्वजनिक र्यालीका क्रममा पूर्वप्रधानमन्त्री बेनजिर भुट्टोको हत्या गरिएको थियो । त्यसअघि बेनजिरका बाबु जुल्फिकर अलि भुट्टोलाई तत्कालीन सैनिक तानाशाह जियाउल हकले सन् १९७९ मा फाँसी दिएका थिए । एक दशकपछि शंकास्पद हेलिकोप्टर दुर्घटनामा जियाउलको पनि निधन भएको थियो ।"
कहाँ होला लक्ष्मीको घर ?,"अपूरो जानकारी अन्तर्देशीय धर्म सन्तानका नाममा अवैध कारोबार भएको भन्दै सरकारले चार वर्षयता यस्तो व्यवस्था निष्क्रिय पारेको छ । स्वदेशी धर्म सन्तानलाई भने मुलुकी देवानी संहिताले व्यवस्थित गरेको छ । जसअन्तर्गत अदालतमा गएर नेपाली निःसन्तान परिवारले त्यहाँ तोकिएको योग्यता पूरा गरेर धर्म सन्तान ग्रहणको प्रक्रिया अगाडि बढाउन सक्छन् । अन्तर्देशीय धर्म सन्तानका रूपमा कति नेपाली कुनकुन देशमा छन् भन्नेबारे सरकारसँग यकिन विवरण छैन । बाल संगठनको लेखा परीक्षण प्रतिवेदनअनुसार २०६६ फागुनदेखि २०७५ साउनसम्म ४५ बालबालिकालाई धर्म सन्तानका रूपमा विदेश पठाइएको रेकर्ड छ । धर्म सन्तानलाई विदेश पठाउने प्रक्रिया अपारदर्शी भएको र त्यसमा बाल संगठनका अधिकारी नै संलग्न रहेका समाचार प्रकाशित भएपछि मन्त्रिपरिषद्को निर्णयअनुसार २०७६ कात्तिक १४ मा पुनरावेदन अदालतका पूर्वन्यायाधीश हरिबाबु भट्टराईको संयोजकत्वमा उच्चस्तरीय जाँचबुझ आयोग गठन भएको थियो । जसले २०७७ जेठमा प्रतिवेदन बुझाए पनि त्यसमाथि टेकेर न थप अनुसन्धान भएको छ, न त उक्त प्रतिवेदन नै सरकारले सार्वजनिक गरेको छ । बाल मन्दिर आफैंले प्रक्रिया पुर्याएर पठाएको भनिएका धर्म सन्तानसँग सम्बन्धित विवरणहरू पनि दुरुस्त राखेको देखिन्न । जसको मारमा लक्ष्मीजस्तै धर्म सन्तान बनेर विदेश पुगेका तर परिपक्व भएपछि आफ्नो विगत खोज्दै आउनेहरूले यकिन विवरण पाउन सकिरहेका छैनन् ।"
लाग्यो चुनाव,"सुर्खेतबाट सुदूरपश्चिमको बाजुरा र कर्णालीका हुम्ला, डोल्पा र मुगु लैजान सेनाको हेलिकोप्टरमा निर्वाचन सामग्री लोड गरिँदै । निर्वाचन कार्यालय सुर्खेतले बिहीबारदेखि मतपत्रसहित ५३ प्रकारका सामग्री पठाएको छ । तस्बिर ः हरिहरसिंह राठौरकान्तिपुर"
नागरिकताविहीन आमाबा,"योजनामा सीमित दलराजनीतिक दलहरूले ज्येष्ठ नागरिकका लागि विभिन्न सेवासुविधाका घोषणा गरे पनि ती सबै पूरा हुन सकेका छैनन् । यसपालि पनि दलहरूले चुनावी घोषणापत्रमा वृद्धवृद्धाका लागि आकर्षक नारा दोहोर्याएका छन् । एमाले उपाध्यक्ष विष्णु पौडेल नागरिकता नभएका ज्येष्ठ नागरिकलाई सेवासुविधा दिने आफ्नो पार्टीको नीति रहेको बताउँछन् । ज्येष्ठ मात्र होइन अपांगता भएका ब्यक्ति र समाजमा पछि परेकालाई पार्टीको नीतिअनुसार सेवासुविधा प्रदान गरिरहेका छौं, उनले भने, वृद्धभत्ता दिने र ज्येष्ठ नागरिकको हेरचाहमा एमाले निरन्तर लागिरहेको छ ।माओवादी नेता वर्षमान पुनले ज्येष्ठ नागरिकलाई नागरिकता प्रदान गर्न पार्टीले अभियानै चलाउने बताए । पहिले समयमै नागरिकता बनाउने चलन थिएन, त्यही कारण कतिपय ज्येष्ठ नागरिकसँग नागरिकता नभएको हुन सक्छ, उनले भने, चुनावपश्चात् नयाँ सरकार बनेपछि ज्येष्ठ नागरिकलाई अभियान चलाएर नागरिकता प्रदान गर्न सहज वातावरण निर्माण गर्नेछौं । कांग्रेस महामन्त्री विश्वप्रकाश शर्माले ज्येष्ठ नागरिकको व्यवस्थापन र नागरिकतासम्बन्धी विषयलाई पार्टीले उठाउने र कार्यान्वयनमा जोड दिने बताए । पार्टीले घोषणापत्रमा ज्येष्ठ नागरिकको हकहितको मुद्दा उठाउँदै आइरहेको उनको भनाइ छ ।"
स्वतन्त्र पार्टीको प्रस्ताव प्रत्यक्ष प्रधानमन्त्री,"काठमाडौं (कास) रवि लामिछाने नेतृत्वको राष्ट्रिय स्वतन्त्र पार्टी (रास्वपा) ले जनताद्वारा प्रत्यक्ष निर्वाचित प्रधानमन्त्रीको प्रस्ताव अघि सारेको छ । आसन्न चुनावका लागि बिहीबार वाचा पत्र सार्वजनिक गर्दै रास्वपाले संघीय सरकार जनताद्वारा प्रत्यक्ष निर्वाचित प्रधानमन्त्रीको प्रस्ताव अघि सारेको हो । त्यस्तै, वडाध्यक्षदेखि संघीय संसद्सम्म सम्मिलित बृहत् निर्वाचन मण्डलबाट राष्ट्रपति चुनिने प्रस्ताव पनि गरिएको छ । राष्ट्रपतिमा निर्वाचित हुनका लागि कुनै पनि राजनीतिक दलमा नलागेको वा राजनीतिक लाभ नलिएको १० वर्ष पूरा भएको वंशज नेपाली नागरिक हुनुपर्ने उसको एजेन्डा छ । उपराष्ट्रपति राष्ट्रिय सभाका अध्यक्ष हुने व्यवस्था एजेन्डा पनि अघि सारिएको छ । भारतसहित केही मुलुकमा उपराष्ट्रपति माथिल्लो सभाको अध्यक्ष हुने व्यवस्था छ । प्रदेशमा पनि जनताद्वारा निर्वाचित मुख्यमन्त्री रहने व्यवस्थाको पक्षमा रास्वपा देखिएको छ । संवैधानिक परिषद् खारेज गरी प्रतिनिधिसभामा सुनुवाइ गरी संवैधानिक निकायहरूमा नियुक्ति हुने प्रबन्ध मिलाइने वाचा पत्रमा उल्लेख छ ।यस्तै, २११० सालसम्म नेपालमा गरिबीको रेखामुनि रहेका नेपालीको संख्या शून्य हुने रास्वपाले दाबी गरेको छ । गरिबीको रेखामुनि रहेका नेपालीको संख्या शून्य हुनेछ । सबै नागरिकको सामाजिक र आर्थिक सुरक्षाको ग्यारेन्टी हुनेछ । आधुनिक सुविधासम्पन्न गाउँहरू हुने र सहरहरू गाउँजस्ता हुने पनि उक्त पार्टीको परिकल्पना छ । नेपालको संविधानमा लिपिबद्ध समाजवादप्रति प्रतिबद्धता लाई ध्यानमा राखेर २११० सम्म नेपालमा समाजवादको आधार तय गरिने तथा २११० सम्म नेपाल विश्वकै शान्ति क्षेत्रका रूपमा स्थापित हुने, विश्वकै घुम्नलायक पर्यटकीय गन्तव्यका रूपमा रहने पनि वाचा पत्रमा उल्लेख छ ।"
मन्त्रालय घटाउन संसदीय निर्देशन,"(काठमाडौं)  राष्ट्रिय सभाले गठन गरेको संघीयता कार्यान्वयन अध्ययन तथा अनुगमन विशेष समितिले मन्त्रालयको संख्या कटौती गरी संघमा १५ र प्रदेशमा अधिकतम ११ वटा मात्र सीमित गर्न प्रधानमन्त्री तथा मन्त्रिपरिषद्को कार्यालयलाई निर्देशन दिएको छ । विगतका सरकारी विशेष अध्ययन समितिहरूले दिएका यस्तै सुझाव र सिफारिस कार्यान्वयन हुन नसकिरहेको पृष्ठभूमिमा संसदीय समितिले पनि मन्त्रालयको संख्या घटाउनुपर्ने निष्कर्ष निकालेको हो । राष्ट्रिय सभाको संसदीय विशेष समितिले प्रदेश र स्थानीय तहमा जिम्मेवारी हस्तान्तरण भएको स्थितिमा विभिन्न आयोग तथा समितिले गरेको सिफारिसअनुसार संघमा मन्त्रालयको संख्या १५ वटामा सीमित गर्नुपर्ने निष्कर्ष निकालेको हो । मन्त्रालय कटौतीले निजामती कर्मचारीको समेत संख्या घट्न गई सार्वजनिक खर्च कम हुने र संकलित राजस्व विकास निर्माणमा समेत खर्च गर्न सकिने समितिले जनाएको छ । संघीय तहमा रहेका विभागहरू आधाभन्दा बढी कामविहीन अवस्थामा रहेको हुँदा आधा खारेज गर्ने गरी नीतिगत व्यवस्था मिलाउने, समितिको सिफारिसमा भनिएको छ । समितिले मन्त्रालय कटौती आउँदो असारभित्र गर्नुपर्ने भनी समय सीमासमेत सिफारिस गरेको छ । समितिले प्रदेशमन्त्रीको संख्या ५ जनाभन्दा कम नहुने गरी कुल प्रदेशसभा सदस्यको १० प्रतिशतमा सीमित गर्न कानुन, न्याय तथा संसदीय मामिला मन्त्रालयलाई सिफारिस गरेको छ । प्रदेशसभाको कुल सदस्यको १० प्रतिशत मन्त्री हुने व्यवस्था गर्दा कर्णालीमा ४ जना मात्रै मन्त्री हुने भएकाले न्यूनतम ५ जना मन्त्री हुनुपर्ने प्रावधान सिफारिस गरेका छौं, समितिका संयोजक खिमलाल देवकोटाले भने ।संघमा अहिले प्रधानमन्त्री तथा मन्त्रिपरिषद्को कार्यालयसहित २२ वटा मन्त्रालय छन् भने प्रदेशमा १४ वटा (वाग्मती प्रदेश) सम्म मन्त्रालय छन् । संघीय सरकारको खर्चको अवस्था र जनसंख्या तथा जनप्रतिनिधिका आधारमा समेत हाल रहेका मन्त्रालय, विभाग तथा विभिन्न सरकारी निकायहरूको संख्या अधिक हो । यसले खासगरी राजस्व संकलन, विकास निर्माण तथा सार्वजनिक ऋणको क्षेत्रमा चाप पैदा गरेको छ । हाल संकलित राजस्वले संघीय सरकारको चालु खर्चसमेत पुग्न छाडिसकेको छ । महालेखा नियन्त्रकको कार्यालयका अनुसार गत आर्थिक वर्षमा संघीय सरकारले रोयल्टी बाँडफाँटसहित ९ खर्ब ४० अर्ब रुपैयाँ राजस्व संकलन गरेको थियो । चालु शीर्षकमा भने ९ खर्ब ६१ अर्ब ४७ करोड रुपैयाँ बजेट खर्च भएको छ । राजस्वले चालु खर्च धान्न छाडेपछि सरकारले भने आन्तरिक तथा बाह्य गरी सार्वजनिक ऋणलाई प्रथमिकता दिँदै आएको छ । सार्वजनिक ऋण गत आर्थिक वर्षसम्ममा २० खर्ब १७ अर्ब रुपैयाँ पुगिसकेको छ । यो कुल गार्हस्थ्य उत्पादन (जीडीपी) को तुलनामा ४१६ प्रतिशत हो । यसले भविष्यमा ठूला आयोजनाका लागि सार्वजनिक ऋण लिने दायरा घटाउँदै लगेको छ । अनावश्यक मन्त्रालय, विभाग, निकाय तथा कर्मचारीका नाममा खर्च पनि गर्नु परिरहेको देखाउँछ । यस कारण अर्थविद् तथा प्रशासनविद्ले मन्त्रालयसहित संघीय सरकारी संरचना घटाउनै पर्ने सुझाव तथा दबाब दिँदै आएका छन् ।अर्थविद् डिल्लीराज खनाल नेतृत्वको सार्वजनिक खर्च पुनरावलोकन आयोगले २०७५ सालमा सरकारी संगठनात्मक व्यवस्थामा थप सुधार गर्नुपर्ने सुझाव दिएको थियो । संघमा मन्त्रालयको संख्या घटाई १६ र विभागको संख्या ३५ कायम राख्न उपयुक्त हुनेछ, आयोगको सिफारिसमा भनिएको थियो, मन्त्रालयको कार्यबोझअनुसार ३ देखि ५ वटासम्म महाशाखा राख्ने, एउटा मन्त्रालयलाई कामको बोझ हेरी सामान्यतया एउटाभन्दा बढी सचिव नराख्ने नीति लिनुपर्ने आवश्यकता देखिन्छ । प्रशासनविद् काशीराज दाहालको नेतृत्वमा गठन भएको उच्चस्तरीय प्रशासन सुधार आयोग, सामान्य प्रशासन मन्त्रालयका सचिव मोहनकृष्ण सापकोटाको संयोजकत्वमा बनेको कार्यदल र सार्वजनिक खर्च पुनरावलोकन आयोगले समेत मन्त्रालय अधिकतम १६ वटा बनाउन सुझाव दिएका थिए । आर्थिक र जनशक्तिको अतिरिक्त बोझ कम गरी मन्त्रालयको कामलाई चुस्त बनाउन उनीहरूको सुझाव थियो । ती सुझाव कार्यान्वयन नगरी सरकारले मन्त्रालय फुटाएर भागबन्डा मिलाउने गरेको छ । स्वास्थ्य मन्त्रालयबाट जनसंख्या र विज्ञान तथा प्रविधि मन्त्रालयबाट वातावरण तोडेर जनसंख्या तथा वातावरण मन्त्रालय बनाइएको थियो । त्यस्तै सहरी विकास मन्त्रालय फोडेर सरसफाइ तथा खानेपानी मन्त्रालय बनाइएको थियो । जलस्रोत मन्त्रालय फोडेर ऊर्जा र सिँचाइ मन्त्रालय बनाइएको थियो ।प्रशासनविद् दाहाल नेतृत्वको उच्चस्तरीय प्रशासन सुधार सुझाव समितिले २०७० चैत २० मा मन्त्रालयको संख्या बढीमा १८ वटा कायम गर्ने र संघीयतामा गएपछि केन्द्रीय तहमा बढीमा १२ वटा मात्र मन्त्रालय कायम गर्न उपयुक्त हुने सुझाव दिएको थियो । दाहालकै संयोजकत्वमा बनेको अधिकारसम्पन्न संघीय प्रशासनिक पुनःसंरचना समितिले प्रदेशमा ७ र केन्द्रमा १५ मन्त्रालय कायम गर्न सिफारिस गरेको थियो । सामान्य प्रशासन मन्त्रालयका सचिव सापकोटाको संयोजकत्वमा बनेको कार्यदलले मन्त्रालयको संख्या १६ मात्रै कायम गर्न सिफारिस गरेको थियो । संघीय संरचनाका मन्त्रालय, विभाग र केन्द्रीय निकाय यकिनका लागि गठन गरिएको कार्यदलले २०७४ वैशाख पहिलो साता प्रधानमन्त्री तथा मन्त्रिपरिषद् कार्यालयलाई प्रतिवेदन बुझाएको थियो, जसमा मन्त्रालय बढाउँदा मन्त्रीलाई सरकारी र निजी सचिवालय, गाडी, ड्राइभर, तेल, सचिव, अन्य कर्मचारीको तलब भत्ताका कारण राज्यलाई आर्थिक भार थपिने उल्लेख थियो ।राष्ट्रिय सभाले गत जेठ २० मा खिमलाल देवकोटाको संयोजकत्वमा उदयबहादुर बोहरा, प्रकाश पन्थ, प्रमिला कुमारी, मायाप्रसाद शर्मा, बिमला राई पौड्याल र रामचन्द राई रहेको सात सदस्यीय विशेष समिति गठन गरेको थियो । अध्यक्ष देवकोटाले समितिको प्रतिवेदन बिहीबार राष्ट्रिय सभा अध्यक्ष गणेश तिमिल्सिनालाई बुझाएका छन् । समितिले ३४ पटक बैठक गरेर प्रतिवेदन तयार गरेको र प्रतिवेदनमा संघीयता कार्यान्वयनका लागि कसले के गर्ने, कहिलेसम्म गर्ने भन्ने समय सीमासमेत तय गरिएको संयोजक देवकोटाले बताए । कार्यान्वयन गर्न सकिने सिफारिस गरेका छौं, उनले भने ।समितिले स्थानीय तहको कार्यजिम्मेवारी, वित्तीय स्रोत तथा साधनलगायतमा ठूलो परिवर्तन भएको सन्दर्भमा स्थानीय तहको प्रमुख प्रशासकीय अधिकृत उपसचिवभन्दा तल्लो दर्जाको कर्मचारी नहुने कानुनी तथा नीतिगत व्यवस्था गर्नसमेत संसदीय मामिला तथा सामान्य प्रशासन मन्त्रालय र प्रदेशको सम्बन्धित मन्त्रालयलाई सिफारिस गरेको छ । दुई वर्ष सेवा नगरेका सरकारी कर्मचारीको सरुवा नगर्न, स्थानीय तहको प्रमुख प्रशासकीय अधिकृतको जिम्मेवारी प्रदेश सरकारलाई हस्तान्तरण गर्न समितिले सिफारिस गरेको छ ।समितिले संघ, प्रदेश र स्थानीय तहले गर्ने योजनाको सिलिङ पनि तोकिदिएको छ । संघले ५ करोड र प्रदेशले ५० लाखभन्दा कम रकमको योजना छनोट गर्न नहुने समितिको सिफारिस छ । संघीय सरकारले राष्ट्रिय गौरव र अन्तरप्रादेशिक योजना, प्रदेश सरकारले प्रदेशको गौरव र अन्तरस्थानीय तह स्तरीय आयोजना छनोट गर्नुपर्ने पनि समितिले सिफारिस गरेको छ । संघले १५ करोड र प्रदेशले २ करोडभन्दा कमका सडक आयोजनामा लगानी गर्न नहुने पनि सिफारिस छ । त्यस्तै खानेपानीमा संघले ७ करोड र प्रदेशले ५० लाखभन्दा ठूला आयोजनामा मात्रै बजेट छुट्याउनुपर्ने भनिएको छ ।"
ललितपुर१ मा पुरानै प्रतिस्पर्धी,"के भन्छन् मतदाता ?वाग्मतीको गिम्दी र आश्राङबाट सातदोबाटो आइपुग्न ७५ किलोमिटर दूरी तय गर्नुपर्छ । यहाँका स्थानीयलाई उबडखाबड सडकमा सार्वजनिक बसमा कोचिएर ओहोरदोहोर गर्नुपर्ने बाध्यता छ । सडक पुर्याए पनि स्तरोन्नति नगर्दा स्थानीयले कष्ट झेल्नु परेको अवस्था छ, वाग्मती उपाध्यक्ष भक्तबहादुर दर्लामी मगर भन्छन्, केही ठाउँमा मोबाइल नेटवर्कको पनि समस्या छ । यातायातकै कारणले स्थानीय उत्पादनलाई बजार व्यवस्थापन गर्न कठिनाइ छ । बर्खामा पहिरो खस्ने समस्याले झनै गाह्रो छ ।वाग्मती६ आश्राङका पत्रकार सुदर्शन घिमिरे यस क्षेत्रका कुनै पनि सांसदले मुलुकको नीति निर्माणमा हस्तक्षेप गर्न नसकेको दाबी गर्छन् । सांसदले संसद्मा नीति, ऐनहरू पास गर्नुपर्ने हुन्छ, उनी भन्छन्, म आफैं ६७ वर्ष संसदीय पत्रकारिता गरें । त्यस अवधिमा हाम्रो क्षेत्रको सांसदले आजसम्म यो चाहिँ गतिलो काम भयो, गरे भनेर थाहा पाएको छैन ।पञ्चायतकालमा निर्माण सुरु भएको यही भेग हुँदै जाने कान्ति राजपथ अहिलेसम्म पनि पूरा हुन नसकेको उनले सुनाए । पालिकाबाट पनि डोजरे विकास मात्र भएको उनको ठम्याइ छ । नीतिगत रूपमा राम्रो संरचना, सडक बन्न इन्जिनियरिङ हुनुपर्छ, त्यसमा कसैबाट पनि पहल भएको छैन, समयक्रमसँगै हुने सामान्य विकास मात्र देख्न पाएको तर जीवनस्तर उकास्ने खालका काम हुन नसकेको उनको जिकिर छ । ललितपुरको गोदावरी क्षेत्र प्राकृतिक पर्यावरणका हिसाबले महत्वपूर्ण मान्निछ । सरकारले यस क्षेत्रलाई संरक्षित वन तोकेको छ । तर, अतिक्रमण र प्राकृतिक दोहन रोकिएको छैन ।"
जहाँ उम्मेदवार पुग्छन् न विकास,"(रामेछाप)  आगामी मंसिर ४ मा तोकिएको आमनिर्वाचनले गाउँबस्तीसम्मै चहलपहल बढाएको छ । उम्मेदवारहरू घरदैलो र मतदाता भेटघाटमा व्यस्त छन् । तर, रामेछापको उत्तरी बस्ती लावाछेवरमा भने निर्वाचनको कहिल्यै चर्चा हुँदैन । नुम्बुर हिमाल काखको यो बस्तीमा न भोट माग्न उम्मेदवार पुग्छन्, न विकास नै ।प्रतिनिधिसभातर्फ सत्ता गठबन्धनका उम्मेदवार वडाको केन्द्र गुम्देल पुगेर फर्किसकेका छन् । एमाले उम्मेदवारको पनि लावाछेवर पुग्ने कार्यक्रम छैन । आसन्न निर्वाचनमा मुख्य प्रतिस्पर्धी यी दुई पक्ष मात्र हुन् । हाम्रो बस्तीमा अहिलेसम्म कुनै पनि चुनावमा नेताहरू भोट माग्न आएको रेकर्ड छैन, स्थानीय आङभाई शेर्पाले भने, अहिलेसम्म उम्मेदवार नै नचिनी भोट हाल्ने गरेका छौं ।उमाकुण्ड गाउँपालिका१ लावाछेवर बस्तीबाट गुम्देलस्थित मतदान केन्द्र पुग्न ७ घण्टा हिँड्नु पर्छ । लिखु जलविद्युत् आयोजनाका कारण अहिले बाटो बने पनि सार्वजनिक यातायातका साधन चल्दैनन् । यो बस्तीबाट हिँडेरै मतदान गर्न आउनुपर्छ । पञ्चायतकालमा एकपटक नवराज सुवेदी र बहुदलीय व्यवस्था आएपछि देवशंकर पौडेलबाहेकका नेता लाहाछेवरमा भोट माग्न नपुगेको स्थानीय सुनाउँछन् । एमाले नेता रामबहादुर थापा माओवादीमा छँदा ६ महिनाभन्दा बढी समय लाहाछेवरमै आश्रय लिएर बसेका थिए । तर, पटकपटक सरकारमा पुगे पनि न उनी लावाछेवर पुगेका छन्, न उनको दलका नेता र उम्मेदवार नै, आङभाइले भने ।लावाछेवरमा न्यूनतम आधारभूत सेवासुविधा पनि उपलब्ध छैन । गाउँमा स्वास्थ्य चौकी छैन । सिटामोल लिन पनि गुम्देल नै पुग्नुपर्छ । चौरीखर्क जाने घोडेटोमा पुल छैनन् । स्थानीय दाबा शेर्पा भन्छन्, यो अलग्गै मुलुकजस्तो भएको छ । न कोही आउँछन्, न कुनै सहयोग नै आउँछ । त्यही पनि हरेक चुनावमा हामी भोट हालिरहन्छौं । उक्त बस्तीमा कोही बिरामी परे दुईटा विकल्प छन् । एक धामीझाँक्री लगाउने र अर्को हेलिकप्टर चार्टर गर्ने । गतवर्ष चौंरीगोठ लिएर गइमडाँडाको जंगलमा बसेका बेला लाहाछेवरकी कामीशर्की शेर्पा सिकिस्त भइन् । १ लाख २० हजार रुपैयाँ खर्चमा हेलिकप्टर मगाएर उनको ज्यान जोगियो । अहिले त हेलीको भाडा पनि बढेको छ । ठ्याक्कै १ लाख ६० हजार लिन्छ, आङभाइले भने । उनका अनुसार पैसा र पहुँच हुनेले हेलिकप्टर मगाए पनि नहुनेहरू झारफुक र धामीझाँक्रीको भर पर्दा अकालमै ज्यान गुमाउँछन् ।लावाछेवरमा शेर्पा समुदायका ३२ परिवारको बसोबास छ । गाउँबाट झन्डै ५ घण्टाको पैदल दुरीमा रहेको क्यामामा गाउँपालिकाले गाउँघर क्लिनिक राखेको छ । तर, त्यहाँसम्म पुगेपछि धेरैजसो स्थानीय उपचारका लागि काठमाडौं नै पुग्ने गर्छन् । क्यामा पुगेपछि अरु २ घण्टा हिँडेपछि गाडी भेटिन्छ, राम्रो उपचारको आशमा त्यतैबाट काठमाडौं पो जान्छौं, उनले भने । यहाँ सरकारी सूचनासमेत पुग्दैन । धेरैले गाउँपालिकाका प्रतिनिधिसमेत चिन्दैनन् । पालिका केन्द्रबाट चुनाव हुँदै छ भन्ने जानकारी पाएपाछि उनीहरूले गएको आमनिर्वाचनमा भोट हालेका थिए । तर, भोट दिएका नेताहरूलाई भने उनीहरू चिन्दैनन् । यहाँको प्रमुख उत्पादन पहिले चौरीको चिज र छुर्पी थियो । शेर्पाहरू चिज र छुर्पी बोकेर बिक्रीका लागि सोलु जान्थे । अहिले चौंरीगोठ घटेका छन् । १८ वर्ष चौरीपालन गरेका आङभाइ अहिले उक्त काम गर्दैनन् । चौरी गोठ घटेर ५६ वटा मात्र रहेको उनले सुनाए । यहाँ टिम्बुर, सेतो सिमी, मकै र आलु उतपादन हुन्छ । हरेक साता २ दिनको पैदल बाटो काटेर सल्लेरी पुग्ने स्थानीयले झोप्के (लेकाली गोरु) मा ५० किलो भारी बोकाएर दैनिक उपभोग्य सामान किनेर ल्याउँछन् ।कल्जङ शेर्पाका अनुसार पहिले स्थानीयहरू जडिबुटी संकलनमा रमाउँथे । गौरीशंकर संरक्षण क्षेत्र बनेपछि त्यस कार्यमा रोक लाग्यो । पाँचऔले, कुट्की, विकमह, चिराईतो, जटामसिजस्ता जडिबुटी संकलन एकातिर थियो भने लोक्ता र अर्गेलीको संकलनले मनग्यै पैसा आउँथ्यो । अहिले ती सबै रोकिएका छन् । आफ्नो जग्गाको उत्पादनले ३ महिना खान नपुग्ने यो गाउँका प्रायः सोलुतिर व्यापारमा छन् । गाउँका २० जना युवा वैदेशिक रोजगारीमा छन् ।"
चुनावी चर्चामा नपरेको उत्तरी नाका,"आसन्न निर्वाचनका निम्ति राजनीतिक दलका अनेक अठोटप्रतिबद्धताहरू सार्वजनिक भैरहेका बेला सही धरातलमा रहेका सामाजिकआर्थिक एजेन्डाहरू कति उठाइएका छन् वा छोपिएकै छन् भनेर केलाउने क्रम सुरु भएको छ । घोषणापत्रहरू परम्परा धान्नका लागि मात्रै आइरहेका छन् भनेर आलोचना भैरहेका बेला पूर्वका पाँचथर, ताप्लेजुङजस्ता सीमावर्ती जिल्लामा जोडिएका स्थानीय तहका गम्भीर सरोकार बाहिर आएका छन्, जुन दलहरूको चुनावी एजेन्डा बन्न सकेका छैनन् । खास गरी ताप्लेजुङ सीमावर्ती टिपताला (तिब्बत, चीन) नाकामा कायम रहिआएको वर्षौंदेखिको नाकाबन्द अवस्थाले त्यस भेगमा उब्जाएको सामाजिकआर्थिक कठिनाइ निर्वाचनमा पनि त्यसै बिर्सिइएको छ ।ताप्लेजुङ सीमावर्ती गाउँ ओलाङचुङगोला र आसपासका बासिन्दाका लागि इतिहासदेखि आफ्नो दैनिकीमा जोडिएको तथा रोजीरोटी र आर्थिकसामाजिक गतिविधिको केन्द्र हो टिपताला नाका । चार वर्षअघि कोभिड संक्रमणको नाममा थालिएको नाकाबन्दको स्थिति अहिलेसम्म केकति कारणले निरन्तर रहेको हो भन्ने जवाफ कतैबाट आउन सकेको छैन । पशुपालन, सामान्य खेतीपाती र गलैंचा उत्पादनका भरमा जीवनयापन गरिरहेका र द्विदेशीय व्यापार धानिरहेका स्थानीयवासीले पछिल्ला वर्षमा बेहोरिरहेको कठिनाइलाई सामान्य आँक्न मिल्दैन । झट्ट हेर्दा र सुन्दा सामान्य लागे पनि आफूले उत्पादन गरेका गलैंचा, चौंरी घिउ, छुर्पी वा अन्य कृषि उत्पादनसमेत चिनियाँ बजारमा लैजान नसकेर जीविकोपार्जनमै कठिनाइ भैरहेको यथार्थमाझ यो भेगबाट बसाइँसराइको क्रम पनि बढेको देखिन्छ ।अर्कातिर, यही नाकाका निम्ति टिपताला (चीन) र जोगबनी (भारत) जोड्न सक्ने त्रिदेशीय सडक सञ्जालको स्वरूपमा झन्डै ३ सय किलोमिटर ट्र्याक खोल्ने काम अन्तिम चरणमा पुगिसकेको छ, जुन आफैंमा अर्थपूर्ण छ । यसकारण पनि टिपताला नाका खोल्ने र द्विदेशीय आवागमनमा सहजीकरण गराउने मुद्दालाई आफ्नो चुनावी एजेन्डा बनाउनेतर्फ त्यो क्षेत्रलाई प्रतिनिधित्व गर्ने उम्मेदवार र त्यहाँ क्रियाशील राजनीतिक दलहरू लागिपर्नु जरुरी छ । द्विदेशीय मामिलासमेत भएकाले राष्ट्रिय स्तरमा पनि यसबारे ध्यानाकर्षण हुनुपर्छ । टिपताला नाका सबैका निम्ति महत्त्वको योजना बन्नुपर्छ ।राजनीतिको केन्द्र होस् वा प्रशासनयन्त्र, समस्याको चुरो भनेकै योजनाकार्यक्रमलाई दीर्घकालीन उपलब्धिका दृष्टिले भन्दा पनि क्षणिक वाहवाहीका निम्ति मात्र प्रयोग गर्नु हो । उदाहरणका लागि, पूर्वकै इलाममा बनेको फाल्गुनन्दसुकिलुम्बा विमानस्थल एउटा यस्तो राजनीतिक अर्थको देखावटी परियोजना हो, जहाँ उद्घाटन र रिबन काट्ने होडमा इलामेली नेताहरू एकपछि अर्को उत्रिए । तर, यसको सञ्चालन र दिगो व्यवस्थापनका लागि न ती नेतृत्व तयार भए, न अरू योजना थालिए । आज सुकिलुम्बामा एउटा धावनमार्ग त छ, तर विमानस्थलमा चाहिने कन्ट्रोल टावरसहितका कुनै पनि संरचना छैनन् । केही महिनासम्म इलाम नगरपालिकाको अनुदानमा विमान चले पनि यो विमानस्थल अहिले बन्दप्रायः छ । देखावटी र तत्कालको वाहवाही अर्थात् सस्तो सार्वजनिक खपतका निम्ति मात्र सम्बन्धित नेतृत्व केन्द्रित हुनुको परिणति हो यो । चुनावी नारा र एजेन्डामा मात्रै उभिने अथवा आफूसँग सत्ताशक्ति रहेका बेला त्यस्तो प्रभाव देखाउने अर्थमा मात्रै कतै नयाँ सहर स्थापनाको योजना ल्याउने, कतै सीमावर्ती सुरक्षाविन्दु विस्तार गर्ने र कतै धावनमार्ग उद्घाटन गर्दै देखावटी काम गर्ने प्रवृत्ति आमजस्तै बनेको छ । पाँचथर सीमावर्ती विन्दु चिवा भन्ज्याङमा स्थापित बोर्डर आउटपोस्ट (बीओपी) मा सीमित स्रोतसाधन र तकनिकी अपनाएर सशस्त्र प्रहरीले गरिरहेको सीमा सुरक्षा पनि यस्तै हविगतबाट गुज्रिएको देखिन्छ । बीओपी स्थापना गरेपछि उद्घाटनको रिबन काट्न हेलिकप्टर लिएर त्यहाँसम्म पुगेका जिल्लाकै मन्त्री, प्रशासन अधिकारी र सीमा सुरक्षा कार्यालयका अधिकारी फेरि फर्किएर त्यो विन्दुमा पुगिरहेका हुन्नन् । गाडीको सुविधा नपुगेको, बिजुली र फोनको सहज सेवा नरहेको तथा आफूलाई तोकिएको सीमास्तम्भ निगरानीका निम्ति भारतीय भूभागमा पर्ने सडक हुँदै सुरक्षासंरक्षणको जिम्मेवारी निर्वाह गर्न बाध्य सुरक्षाकर्मीको सरोकारलाई केकसरी सम्बोधन गर्न सकिएला भनेर त्यस क्षेत्रको प्रतिनिधित्व गर्ने राजनीतिक उम्मेदवारले सोच्नु अपरिहार्य छ । ती जिल्लाका धरातलीय समस्या र सरोकारलाई काठमाडौं केन्द्र वा बढीमा तिनै जिल्लाका राजधानीसम्म पुगेर भन्नका लागि भन्नु को मात्रै कुनै अर्थ छैन । जनसरोकार र जनमतको सधैंको रटान भाषण वा कागजी दस्तावेजमा मात्रै रहनुको तुक हुन्न, यो त टिपताला वा चिवा भन्ज्याङको धरातलमा देखिनुपर्छ ।"
सम्पादकलाई चिठी,"बल्ल आज आएर हेलिकप्टरले पनि राम्रो काम गरेछ ! श्रीराम ढुङ्गानािििनेताहरूलाई डुलाउनुभन्दा त हेलिकप्टरले यस्तो काम गर्नु नि ! दोलराई पराजुलीिििअर्को सेतो हात्ती पालियो । अरू विकल्प हुँदाहुँदै डिजेल जेनेरेटर कसको स्वार्थमा, कसको सुझावमा रोजियो अनुसन्धानकै विषय भएको छ । रोशन चौधरीिििजे हुन्छ, चुनाव अगाडि हुन्छ । किरणमान देउवाििित्यो जेनेरेटर चलाउन धेरै खर्च लाग्छ । कसैले यसबारे सोचेको छ ? नारायण कठायत"
ब्वाँसाहरूको प्रीतिभोज,"हाम्रो देशको कुराब्वाँसाहरूको देशमा जस्तै हाम्रो देशमा पनि चुनाव आउँदै छ । मंसिर ४ गते । ब्वाँसाहरूको देशमा जस्तै हाम्रो देशमा पनि राजनीतिक दलहरूले चुनाव लड्न दुई ठूला मोर्चा बनाएका छन् । गणतन्त्रवादी र राजावादीको एउटा मोर्चा । माओवादीसमाजवादी र पुँजीवादी लोकतन्त्रवादीको अर्को मोर्चा । सुन्दै आश्चर्य लाग्ने मोर्चा । अर्थात्, सिद्धान्तहीन मोर्चा । एउटाले भन्छ, यो गठबन्धन हो । अर्कोले भन्छ, यो तालमेल हो । यस्तो लाग्छ, आगामी चुनावमा दलहरूले नभई बेढंगका अप्राकृतिक मोर्चाहरूले प्रतिस्पर्धा गरिरहेका छन्, जसको एक मात्र ध्येय छ फगत सत्ता । अर्थात्, राज्यशक्ति र सम्पत्तिको ब्रह्मलुट । दलहरू आफ्ना असफलताहरूको सैद्धान्तिकीकरण गर्न माहिर छन् । झुटको सैद्धान्तिकीकरण । झुट नै राजनीति हो भन्ने उनीहरूले सिकेका छन् । त्यसैले उनीहरू झुटलाई ढाकछोप गर्न अनेक पत्रु भाष्यहरू बनाइरहेका छन् । एउटा मोर्चाले भन्छ हामीले हार्यौं भने परिवर्तनले हार्छ, गणतन्त्रले हार्छ, अग्रगमनले हार्छ । अर्कोले भन्छ हामीले हार्यौं भने देशले हार्छ, राष्ट्रवादले हार्छ, चुच्चे नक्साले हार्छ । एउटाले भन्छ हामी अग्रगामी हौं । अर्कोले भन्छ हामी राष्ट्रवादी हौं । सबै झुट । महाझुट । खासमा यी दुवै मोर्चाहरू न अग्रगामी हुन्, न त राष्ट्रवादी । उनीहरूलाई न देशको चिन्ता छ, न त परिवर्तनको । मान्छेका दुःखहरूबाट यति धेरै निरपेक्ष नेतृत्व कसरी अग्रगामी र राष्ट्रवादी हुन सक्छ ? खासमा उनीहरू दुवै सिद्धान्तहीन छन् । दुवै असफल छन्, पूर्वाग्रही छन् र बेइमान छन् । अर्थात्, उनीहरू मात्र सत्ताका भोका हुन् । उनीहरूका लागि सत्ता, शक्ति र सम्पत्तिबाहेक देश, जनता, परिवर्तन र समृद्धि सबै भ्रम हो । अन्यथा बितेका तीस वर्षमा उनीहरूले देश, जनता, परिवर्तन र समृद्धिका लागि के गरे ? मात्र कमिसन, लुट र भ्रष्टाचारको प्रीतिभोज । मान्छेको रगत र पसिनाको होली । यो अर्थमा उनीहरूका लागि ब्वाँसाको विम्ब एउटा सान्दर्भिक विम्ब हो । वस्तुतः यो निर्वाचन हो, निरन्तरका असफलताहरूविरुद्ध नयाँ र सृजनशील भविष्यको । यो निर्वाचन हो, भ्रष्टाचारविरुद्ध सुशासनको । यो निर्वाचन हो, नालायक नेतृत्वविरुद्ध ताजा र ऊर्जाशील नेतृत्वको । अर्थात्, यो निर्वाचन हो, अँध्यारोविरुद्ध उज्यालोको । उज्यालो अर्थात् आशा । उज्यालो अर्थात् परिवर्तन । यस्तो उज्यालो जसले भविष्यका लागि नयाँ सम्भावना उद्घाटित गर्न सकोस् । अतः यो बेला, हामी मतदाता स्वयंले सोच्नुपर्ने प्रश्न छ आगामी निर्वाचनमा परम्परागत असफलताको जालो तोड्ने कि पुरानै असफलतालाई अनुमोदन गरेर फेरि बरबार हुने ? अर्थात्, आगामी निर्वाचनमा तिनै सर्प, बिच्छी र ब्वाँसाहरूलाई भोट हालेर पछुताउने कि परिणामुखी नयाँ नेतृत्वको खोजी गर्ने ?खासमा ब्वाँसाहरूको भ्रमबाट मुक्त हुने समय हो यो । मान्छेले आफ्नो चेतनाको बिर्को खोल्ने समय हो यो । अर्थात्, यो निर्वाचन एउटा विद्रोह हो । यथास्थितिविरुद्ध मतदाताहरूको विद्रोह । भ्रष्टाचारविरुद्ध मतदाताको विद्रोह । ब्वाँसाहरूविरुद्ध, मान्छेको विद्रोह । विचार गरौं, हाम्रो प्रत्येक मत परिवर्तनको संवाहक हुन सक्छ । अतः यस निर्वाचनमा विवेकले काम गरौं । नभुलौं, ब्वाँसाहरूले कहिल्यै मान्छेका सपनाहरूको प्रतिनिधित्व गर्न सक्दैनन् ।"
नाजुक राजनीतिक सुरक्षा,"राजनीतिक सुरक्षालाई राष्ट्रिय सुरक्षा नीतिको पहिलो प्राथमिकतामा राखिन्छ, विशेषतः तेस्रो विश्वका मुलुकहरूमा । तर, राजनीतिक सुरक्षाको सर्वाधिक दुरुपयोग पनि तेस्रो विश्वका मुलुकहरूमै हुने गरेको पाइन्छ । यस्ता देशका नेताहरू यो शब्दावली सुन्न पनि चाहँदैनन्, यसको दुरुपयोगका कारक आफैं भएकाले । मात्रात्मक रूपमा धेरथोर होला, नेपालको अवस्था पनि यही हो । यहाँ राजनीतिक सुरक्षाको संक्रमणकाल छ, अहिले । राष्ट्रिय सुरक्षा नीति वा बृहत् सुरक्षा नीतिका अन्य मुख्य विषयमध्ये आर्थिक सुरक्षा, परराष्ट्र नीतिकूटनीतिक सुरक्षा, पर्यावरणीय सुरक्षा, सामाजिक तथा सांस्कृतिक सुरक्षा, आन्तरिक सुरक्षा, खाद्य सुरक्षा लगायत मानव सुरक्षाका विविध पक्षको स्तर न्यून पाइन्छ । संविधानले तोकेको राष्ट्रिय हितका आधारभूत विषयहरू नेपालको स्वतन्त्रता, सार्वभौमसत्ता, भौगोलिक अखण्डता, राष्ट्रियता, स्वाधीनता, स्वाभिमान, नेपालीको हकहितको रक्षा, सिमानाको सुरक्षा, आर्थिक समुन्नति र समृद्धिमध्ये अधिकांशको अवस्था सन्तोषजनक छैन । झन् बिग्रंँदो छ, दिनानुदिन । यसरी राष्ट्रिय सुरक्षाका विषयहरू संकटोन्मुख हुनुको मूल कारण राजनीतिक सुरक्षा कमजोर हुँदै जानु हो । राजनीतिक सुरक्षा नै उल्लिखित सबैजसो विषयको सुरक्षाको मूल हो । र, मूल नसङ्लिएसम्म अन्य सुरक्षा सधैं कमजोर हुन्छन् । अहिलेको राष्ट्रिय मुद्दा भनेको कसरी राजनीतिक सुरक्षा प्राप्त हुन्छ र मजबुत गर्न सकिन्छ भन्ने नै हो ।राजनीतिक सुरक्षाको प्राप्ति भनेको पहिलो त संविधानको सुरक्षा हो । दोस्रो चाहिँ देश, समाजमा स्थापित सही मूल्यमान्यता र आम नागरिकको हितका विषयहरूको सुनिश्चितता हो । तर, संविधान मिच्ने, स्वार्थअनुकूल व्याख्याअपव्याख्या गर्ने, सामाजिक मूल्यमान्यताको अवमूल्यन गर्ने, आम जनताबीच विभाजन ल्याउने गरी राष्ट्र र नागरिक हितविपरीत काम गर्ने तथा व्यक्ति र पार्टीगत स्वार्थलाई राष्ट्रिय स्वार्थभन्दा माथि राखी राजनीति गर्ने परिपाटी छ, जुन राजनीतिक सुरक्षामाथि घात हो । राजनीतिशास्त्रीहरूले लोकतन्त्र धरापमा पर्ने सम्भावना बढेको भनी मूल्यांकन गर्न थालेका छन् । सैद्धान्तिक विचलन, शक्ति र सत्ता जसरी पनि हत्याउन जोसँग पनि अनैतिक, अप्राकृतिक र आपराधिक गठबन्धन गर्न पनि तयार हुने प्रवृत्तिका कारण निर्वाचन कुरूप राजनीतिक अभ्यास बन्दै गएको मात्र होइन कि लोकतन्त्रको सुन्दर पक्ष नै कमजोर हुन पुगेको छ । आजीवन प्रजातान्त्रिक विचार, सिद्धान्त, आस्था र निष्ठामा बसेका कुनै कांग्रेसी कार्यकर्तालाई हँसिया हथौडामा भोट हाल्न बाध्य पार्नु भनेको यस्तै असंगतिको एउटा उदाहरण हो । केही महिनादेखि राष्ट्रमा जनताले भोग्नुपरेको र भोगिरहेका प्राकृतिक र मानवसृजित कतिपय समस्या र मुद्दाहरू ओझेलमा परेका छन्, यिनै राजनीतिक अभ्यासका कारण । कुनै पनि राष्ट्रिय एजेन्डामुद्दाले महत्त्व पाउनै छाडेको छ । पार्टी नेतृत्वहरूमा गठबन्धन र सिट भागबन्डाबाहेक अन्य कुराको फिक्री देखिँदैन । राजनीतिलाई नै बस्ने, खाने, सुत्ने, उठ्ने, गफ हाँक्ने, पैसा कमाउने र स्वार्थपूर्ति नहुँदा सत्तोसराप गर्दै तिक्तता पोख्ने भाँडो बनाएका राजनीतिक भीडहरूका अगाडि बहुमतमा रहेका र राष्ट्रप्रति वफादार आम जनता निरीह हुन पुगेका छन् । विचार, सिद्धान्त, आस्था र निष्ठा सबै राजनीतिक भाष्यमा मात्र सीमित भएका छन्, व्यवहारमा होइन । उपर्युक्त सबै लोकतान्त्रिक आदर्शलाई नेताहरूले पोलेर खाइसकेका छन् । जब लोकतन्त्रको आधार नै धराशायी हुँदै छ भने यो व्यवस्थाको दिगोपनमा प्रश्न खडा हुनु स्वाभाविक हो । देशको संविधान र राष्ट्रिय सुरक्षा नीति अनुसार विधिसम्मत राजनीतिक अभ्यास चल्नचलाउन सके मात्र राजनीतिक सुरक्षाको निश्चितता हुन्छ । यस्तो हुन सकेको छैन, खतरा यहीँनिर छ । राष्ट्रिय राजनीति नै बरालिएका कारण देशको व्यवस्थापिका, कार्यपालिका र न्यायपालिका सबका सब ध्वस्तै नभए पनि राम्रैसँग भाँडिएका छन् र यिनले जनआस्था गुमाएका छन् । राष्ट्रपतिलाई समेत विवादमा तानी बदनाम गर्न पछि परेका छैनन् पार्टी र नेताहरू । पार्टीका शीर्षस्थ नेतृत्वहरू एकआपसमा हिलो छ्यापाछ्याप र तल्लो स्तरको गालीगलौजमा उत्रिँदा देशमा को ठीक र को बेठीक भनेर छुट्याउनै गाह्रो भएको छ । अनि, यस्तो अवस्थामा देशलाई सही निकास दिने कसले त ? जनतामा राजनीतिप्रति वितृष्णा बढ्दो छ, जसलाई कम आकलन गर्ने सुविधा छैन नेताहरूलाई । देश चुनावी वातावरणमा रुमलिएको छ । लोकतन्त्रको धज्जी उडाउँदै गठबन्धनहरू बनेका छन् । लोकतन्त्र जोगाउन, राजनीतिक स्थिरता कायम गर्न र संविधानको रक्षा गर्न यसका लागि बाध्य भएको निर्लज्ज अभिव्यक्ति दिन किञ्चित् लाज मान्दैनन् नेताहरू । अहिलेको अप्राकृतिक गठबन्धनले कुसंस्कारको रूप लिँदै छ, लोकतन्त्रका लागि यो शुभसंकेत होइन । यस्तो राजनीतिक कुसंस्कारले लोकतन्त्र जोगिने होइन बरु मासिन सक्छ । मनी, मसल र पहुँचका आधारमा मात्र स्वार्थपूर्ति हुनेगर्ने मानसिकता बोकेका शीर्षस्थ नेताहरू, थाँक्रोबिना माथि उक्लिनै नसक्ने लहरे प्रवृत्ति बोकेका मध्यम तथा तल्लो तहका नेता भनाउँदाहरू र यिनै फोहोरी खेलमा चलखेल गर्न सक्नुलाई नै कुशल राजनीति ठान्ने आम कार्यकर्ताको भीडमा लोकतन्त्र निसासिँदो छ । चुनावको तिथिमिति घोषणा भई आचार संहिता लागू भइसक्दा पनि त्यसको खिल्ली उडाउँदै आचार संहिता मिच्ने काम सत्ताधारी गठबन्धनबाटै निर्धक्कै भइरहेछ । आचार संहिता लागू गर्ने विषयमा निर्वाचन आयोगचाहिँ हुटिट्याउँले आकाश थामेजस्तो भ्रममा ट्याउँट्याउँ गरेरै मात्र आफ्नो दायित्व पूरा गरिरहेको सम्झिन्छ, भलै नबुझेको त उसले पनि छैन । स्वच्छ, निष्पक्ष र भयरहित वातावरणमा चुनाव गराउने भनी नेता र निर्वाचन आयोग सबै सुगाले गोपी कृष्ण कहो भनेझैं यान्त्रिक रटान लगाउनमै व्यस्त छन् । तर, यो फोहोरी राजनीतिक अभ्यास न साधन हो, न त साध्य नै ।यसैले नेपालजस्तो सानो राष्ट्रले आफ्नो अहं राष्ट्रिय हित, चासो तथा राष्ट्रिय अस्मिता जोगाउन राजनीतिक सुरक्षाको सुनिश्चितता गर्नैपर्छ । विद्यमान प्रदूषित राजनीतिक व्यवस्था र अभ्यासमा अब पनि सुधार नगर्ने हो भने राजनीतिक भविष्य नै खतरामा पर्न सक्ने सम्भावना बढ्दो छ । अहिलेकै अवस्थामा रुमलिएर बस्ने हो भने त्यो दिन धेरै पर नहुन पनि सक्छÙ घरै पोलेपछि खरानीको के दुःख भनेझैं अवस्था आउन पनि सक्छ । चेतना भया !पूर्वसहायक रथी भण्डारी नेपाल इन्स्टिच्युट फर स्ट्राटेजिक स्टडिजमा आबद्ध छन् ।"
राजनीतिक सिद्धान्तविहीन निर्वाचन,"दसैं, तिहार र छठ पर्वको चट्टारोपछि अहिले गाउँदेखि सहर सबैतिर निर्वाचनकै चर्चा चलिरहेको छ । लोकतन्त्रलाई संस्थागत र सुदृढ गर्न निर्वाचन महत्त्वपूर्ण हुन्छ । जनप्रतिनिधि रोज्ने लोकतान्त्रिक विधि पनि हो यो । मतदातालाई आफ्नो पक्षमा पार्न जनप्रतिनिधिहरू अहिले जोडबलका साथ लागिरहेका छन् । मतदाताको घरदैलोमा मात्र होइन धान खेतदेखि गाईगोठसम्म पुगिरहेका छन् । निर्वाचन नजिकँदै गर्दा यस्तो गतिविधि स्वाभाविकै हो । तर, विगतमा जस्तै यसपालि पनि आफ्नो मतको अवमूल्यन हुने त हैन भन्ने अविश्वास मतदातामा व्याप्त छ । मुलुक संघीय लोकतान्त्रिक गणतन्त्रात्मक प्रणालीमा गएपछिको दोस्रो निर्वाचनमा दलहरूबीचको अप्राकृतिक गठबन्धनले मतदाता अलमलमा देखिन्छन् । यसको कारणका बारेमा थप छलफल गर्नुपर्ने भएको छ । संविधानले व्यवस्था गरेअनुरूप नेपालले विधिवत् रूपमा २०७४ सालको निर्वाचनपछि संघीय लोकतान्त्रिक गणतन्त्रात्मक प्रणाली अंगीकार गर्यो । नयाँ व्यवस्थाको पहिलो कार्यकाल भने नेपालीका लागि त्यति प्रिय रहेन । यसका अनेक कारकमध्ये प्रमुख हो नेपाली राजनीतिमा देखिएको अस्थिरता । अघिल्लो संघीय निर्वाचनमा नेकपा एमाले र माओवादी केन्द्र सम्मिलित गठबन्धनले झन्डै दुईतिहाइ मत पाएर सरकार बनाएका थिए । जनतालाई ठूलठूला सपना देखाए पनि । तर, कालान्तरमा ती कोरा कल्पना साबित भए । समृद्ध नेपाल र सुखी नेपाली को आकर्षक नाराले कार्य प्रारम्भ गरेको कम्युनिस्ट सरकारले केही गर्ला भन्ने नेपालीको उत्साहमाथि तुषारापात मात्र भएन जनप्रतिनिधिको वैधानिक थलो प्रतिनिधिसभामाथि नै दुईदुई पटक प्रहार भयो । जननिर्वाचित सरकारबाटै हैकमी प्रवृत्तिले भएको संविधान उल्लंघनले नेपालको राजनीतिलाई नै तरंगित बनायो । परिणामतः तामझामका साथ बनेको एमाले र माओवादी गठबन्धन छिन्नभिन्न भयो । एमालेको एउटा खेमा पनि अलग्गियो । देश हाँक्ने जनमत पाएको सरकारले गरेको संविधान उल्लंघनको विरोधमा सर्वसाधारण सडकमा उत्रिनुपर्यो । यस्तो असहज परिस्थितिको उपज नै वर्तमान सत्ता गठबन्धन हो । सत्ता सञ्चालनका लागि जनमत नै नपाएको नेपाली कांग्रेसले आफ्नो नेतृत्वमा माओवादी, लेनिनवादी, मधेशवादी र संघीयताविरोधी दलहरूसँग गठबन्धन गर्ने कल्पना नेपालीले मत दिने बेला सायदै गरेका थिए । सर्वोच्च अदालतको परमादेशबाट गठन भएको वर्तमान सरकारसँग न जनताले ठूलो अपेक्षा राखे न त यसले पनि आफ्नो कार्यकालमा कुनै उपलब्धिमूलक काम नै गर्न सक्यो । गठबन्धनलाई कसरी जोगाउने भन्नेमै कांग्रेस नेतृत्वको ध्यान केन्द्रित भयो । पछिल्लो पाँच वर्षलाई विश्लेषण गर्दा एमाले नेतृत्वबाट मात्र होइन राष्ट्रपतिबाट समेत अप्रत्याशित रूपमा संविधानको उल्लंघन भयो । यसबीच सत्ताशक्तिको उही पुरानो फोहोरी खेल दोहोरिनु र दलहरू राजनीतिक जोडघटाउमै केन्द्रित हुनुले जनमानसमा निराशा बढ्यो । यसले दलहरूप्रति वितृष्णा पनि बढायो । २०४६ देखि २०६३ सालसम्म र त्यसपछि २०७४ सालदेखि हालसम्मको अवधिमा भएका राजनीतिक गतिविधि नियाल्दा दलहरूको कार्यशैलीमा कुनै तात्त्विक अन्तर देखिएन । संघीय राजनीतिको यस्तो रोगले प्रादेशिक संरचनालाई समेत नराम्ररी गाँजेको छ । त्यसलै प्रदेश सरकारहरूको क्रियाकलापले पनि जनमानसलाई आकर्षित गर्न सकेन । संघीय राजनीतिको तरंगले प्रादेश संरचनामा ल्याएको उथलपुथलले प्रदेश सरकारहरूले जनअपेक्षित काम गर्न नसक्कनु त छँदैछ पाएको बजेट र समयको सदुपयोग पनि गर्न नसक्नु तिनको दुर्बल पक्ष रह्यो । संघीयता अभ्यासको सुरुआती चरणमा प्रदेश सरकारहरूले उदाहरणीय काम गर्नुभन्दा विकास निर्माणको नाममा केही थान भ्युटावर, मठमन्दिर लगायत अनावश्यक निमार्णबाहेक अन्य आधारभूत काम गर्न सकेनन् । हुन त, संविधानको व्यवस्था अनुसार प्रदेश सरकारहरूले पाउनुपर्ने अधिकारसमेत नपाउनु र संघीय सरकारले कार्यक्षेत्रमा हस्तक्षेप गर्न खोज्नुले पनि चाहे अनुसार काम गर्न नसकेको गुनासो सुनिन्छ । तर उपलब्ध साधनस्रोतको सदुपयोग गर्नुभन्दा प्रदेश सरकारहरूको बढी ध्यान सुविधा र विलासितातिर गएको देखियो । प्रदेशहरूको कार्यशैलीले यो प्रणालीमा व्यापक सुधारको खाँचोलाई अनुभूत गरेको छ । यसपालि दलहरूप्रतिको अविश्वास यति विघ्न बढेको छ कि, संघीय र प्रादेशिक दुवै निर्वाचनमा दुई हजारभन्दा बढी स्वतन्त्र उम्मेदवार खडा भएका छन् । लोकतन्त्रमा योग्यता पुगेकाहरू, जोसुकै निवार्चनमा उठ्नुलाई अन्यथा मान्न सकिँदैन । तर दलीय पद्धतिमा स्वतन्त्र उम्मेदवारको संख्या बढ्दै जानुले भने राम्रो संकेत गर्दैन । मतदाताको आक्रोश बढ्नुको अर्को कारण फरक राजनीतिक विचार भएका दलहरूबीचको अप्राकृतिक गठबन्धन पनि हो । यसले मतदातालाई चिढ्याएको मात्र छैन, कुन दललाई भोट दिने भन्नेमा पनि अलमलमा पारेको छ । विशेष गरी दलको सिद्धान्तमा विश्वास गर्ने सजग नागरिक जसले वर्षौंदेखि कुनै एउटै दललाई भोट हाल्दै आएको छ उसलाई राजनीतिक सिद्धान्त नै धरापमा राखेर मत हाल्न कठिन हुने देखिन्छ । राजनीतिक सिद्धान्तको यति घोर विचलन यसअघि मतदाताले कहिले अनुभूत गरेका थिएनन् । आजीवन रूखमा मत हालेर जीवनको उतरार्द्धमा हँसिया हथौडामा मत कसरी हाल्ने ? सधैं सूर्यमा उग्र वामपन्थ देख्नेहरूले निर्दलीय पञ्चायतका कट्टर समर्थकहरूलाई मत कसरी हाल्ने ? यी यावत् प्रश्न मतदाताको मनमस्तिष्कमा उठिरहेका छन् । यतिखेर राजनीतिक दलहरूबीच बनेका गठबन्धनहरूलाई हेर्दा को लोकतान्त्रिक पद्धतिका पक्षधर र को कम्युनिस्ट विचारधाराका प्रतिपादक तथा को माओवादका समर्थक साथै को राजावादी हुन् छुट्याउन गाह्रो छ । सबभन्दा अचम्म त, हिजोसम्म एकअर्कालाई शत्रु ठान्ने र हेरी नसक्नेहरू पनि एकअर्काका लागि मत माग्दै हिँडेका छन् । चुनावको क्रममा बनेका यी अप्राकृतिक गठबन्धनहरू चुनावी रणनीतिमा सफल हुन मात्र हो कि अगामी दिनमा सत्ता साझेदारी पनि गर्लान् ? हुन त, विगतको इतिहास हेर्दा यहाँ केही असम्भव छैन । २०४६ सालको लोकतान्त्रिक आन्दोलनका नेतृत्वकर्ता कांग्रेस र वाममोर्चाले राजतन्त्रका पक्षधरहरूलाई पालैपालो सत्ताको नेतृत्व सुम्पेको इतिहास ताजै छ । २०५३ सालमा एमालेले लोकेन्द्रबहादुर चन्द र नेपाली कांग्रेसले २०५४ मा सूर्यबहादुर थापालाई प्रधानमन्त्री बनाएका थिए । निर्दलीय पञ्चायती व्यवस्था फाल्न ठूलो विद्रोह गरेका दलहरूले नै सो व्यवस्थाका कट्टर समर्थकहरूलाई सत्ताको बागडोर सम्हाल्न गरेको अनुनयलाई वैचारिक राजनीतिमा आएको विचलन भन्ने कि नभन्ने ? स्वयं सूर्यबहादुर थापाले समेत लोकतन्त्र स्थापनापछि प्रधानमन्त्री हुने कल्पना गरेका थिएनन् । उनको हालै प्रकाशित आत्मवृत्तान्तमा यो प्रसंग पढ्न पाइन्छ । लोकतन्त्रका पक्षधर दलहरूमा जनआन्दोलनपछिका केही वर्षहरूमै वैचारिक राजनीतिमा आएको ह्रासको योभन्दा प्रस्ट उदाहरण के हुन सक्छ ? यो प्रवृत्ति क्रमिक रूपमा बढ्दै गयो । यतिखेर झन् भद्रगोल भएको छ । यद्यपि संविधान र संघीय प्रणाली जोगाउने नाममा वा राष्ट्रियता र विकास समृद्धिका नाममा गठबन्धन गरिएको तर्क दलहरूले सारे पनि यतिखेर वैचारिक र सैद्धान्तिक राजनीतिको पतन भएकै हो भन्नेमा दुईमत छैन । मधेशका मुद्दा स्थापित गर्न बनेका मधेशवादी दलहरूको अवस्था त झन् उदेकलाग्दो छ । प्रारम्भदेखि नै वैचारिक रूपमा कमजोर देखिएका मधेशवादी दलहरू राजनीतिमा टिक्नुको मुख्य आधार मधेशका मुद्दा थिए । तर अहिले ती मुद्दाहरू क्रमिक रूपमा कमजोर हुँदै गएका छन् । पहिचान, पुहँच र प्रतिनिधित्वको सवाललाई लिएर गठन भएका मधेशवादी दलहरूको अस्तित्व नै संकटमा पर्ने खतरा छ । हिजोसम्म नेकपा एमालेलाई मधेशविरोधी देख्ने जसपा रातारात एमालेसित मिल्नुको कारण के होला ? बालुवाटारबाट जसपा बाहिरिनेबित्तिकै लोसपा रातारात प्रवेश गर्नुले मधेशवादी दलहरूको राजनीतिक हैसियतलाई उदांगो पारेको छ । बचेखुचेको साख पनि सकिएको छ । राजनीतिक दलहरूमा व्याप्त यस्तो विचलनको जवाफ मतदाताले देलान् ?"
लन्डनमा त्रिपक्षीय गोर्खा वार्ता सुरु,"(लन्डन)  भूतपूर्व ब्रिटिस गोर्खा मुद्दामा बेलायत र नेपाल सरकार (जी टु जी) तथा गोर्खा प्रतिनिधिबीचको बहुप्रतीक्षित त्रिपक्षीय वार्ता सुरु भएको छ । लन्डनस्थित बेलायती रक्षा मन्त्रालयमा बिहीबार बिहान करिब एक घण्टा चलेको पहिलो चरणको वार्ता सकारात्मक रहेको भूतपूर्व गोर्खाहरूले जनाएका छन् । प्रारम्भिक चरणको वार्ता भएकाले यसले ठोस निर्णय गरेन । यद्यपि, वार्तामा भूतपूर्व गोर्खाहरूका प्रमुख माग अंग्रेज सैनिकसरह समान पेन्सन, क्षतिपूर्ति, सेवा सुविधाजस्ता एजेन्डाले प्रवेश पाएको छ । वार्तामा नेपाल सरकारको नेतृत्व गरेका राजदूत ज्ञानचन्द्र आचार्यले गोर्खा एजेन्डा कडा रूपमा पेस गरेको गोर्खाहरूले बताएका छन् । बेलायतका तर्फबाट रक्षा तथा भेट्रान राज्यमन्त्री डाएन्ड्रु मरिसनले वेलफेयरमा मात्र जोड दिएकामा राजदूतले गोर्खाहरूको समान पेन्सन र विभेदमा वार्ता केन्द्रित हुनुपर्ने अडान लिएका थिए ।प्रत्युत्तरमा बेलायती मन्त्री मरिसनले पेन्सन सवाल जटिल भएको तर आफू मन्त्रालयमा आएको तीन दिन मात्र भएकाले यसबारे थप बुझेर अर्को वार्तामा छलफल गर्ने आश्वासन दिएका भूतपूर्व गोर्खाहरूका तर्फबाट वार्तामा सहभागी प्रवक्ता तथा मध्यस्तकर्ता जुदबहादुर गुरुङले जनाए । अर्को वार्ता कहिले हुन्छ यकिन छैन । डिसेम्बरमा क्रिसमस र नयाँ वर्ष बिदाका कारण जनवरी १५ पछि मात्र थप चरणका वार्ता हुने सम्भावना छ । मार्च २०२३ सम्म वार्ता निर्णायक हुनुपर्ने गोर्खाहरूको माग छ ।गोर्खा सत्याग्रह संयुक्त संघर्ष समितिका प्रमुख संयोजक कृष्णबहादुर राईले वार्ता सुरु हुनु सकारात्मक भए पनि विगतजस्तो वर्षभरि वार्ता लम्ब्याइए त्यो मान्य नहुने प्रतिक्रिया दिए ।हामीलाई पहिला पनि वार्ता वार्ता भनेर अलमल्याइएको तीतो यथार्थबीच अब त्यस्तो ढिलाइ नहोस् भन्ने चाहन्छौं, उनले कान्तिपुरसँग भने । यसअघि गत २२ मार्च २०१८ मा दुवै सरकार र गोर्खा प्रतिनिधिबीच चरणबद्ध वार्ता गरेर १३ बुँदे प्राविधिक प्रतिवेदन बुझाइएको थियो । तिनै माग पूरा हुनुपर्ने अडान भूतपूर्व गोर्खाहरूको छ ।रिले अनशन हुँदै १३ दिनको भोक हडताल बसेपछि गत १९ अगस्ट २०२१ मा बेलायतले त्रिपक्षीय वार्ताका लागि लिखित प्रतिबद्धता व्यक्त गरेको थियो । यद्यपि गत वर्ष राजदूत परिवर्तन, त्यसपछि युक्रेन रुस युद्ध, महारानीको निधन, बेलायतमा सरकार परिवर्तन आदि कारण देखाउँदै भूतपूर्व गोर्खा वार्तामा विलम्ब भइरहेको थियो । यसैबीच, मन्त्रालयमा वार्ता भइरहँदा बाहिर भूतपूर्व गोर्खाहरूले झरीको पर्वाह नगरी दबाब स्वरूप शान्तिपूर्ण प्रदर्शन गरेका थिए । बिहान १०४५ बजे ट्राफलगर स्क्वायरमा जम्मा भएर गोर्खाहरूले मार्च पास सुरु गरेका थिए ।"
उत्तरदक्षिण कोरिया क्षेप्यास्त्र हानाहान,"सोल (एजेन्सी) उत्तर कोरियाले बिहीबार अन्तरमहादेशीय बलिस्टिक क्षेप्यास्त्र (आईसीबीएम) प्रक्षेपण गरेको छ । यो उत्तर कोरियाले यस वर्ष परीक्षण गरेको सातौं क्षेप्यास्त्र हो । बिहीबार गरिएको आईसीबीएम क्षेप्यास्त्र करिब १ हजार ९ सय २० किलोमिटरको उचाइसम्म पुगेर असफल भएको दक्षिण कोरियाली सेनाको दाबी छ । दक्षिण कोरिया र अमेरिकाबीच भइरहेको सैन्य अभ्यासबीच उत्तर कोरियाले गरेको यो प्रक्षेपणलाई चासोका साथ हेरिएको छ । चुनावी अभ्यासलाई उत्तर कोरियाले आक्रामक र भड्काउपूर्ण कार्य को संज्ञा दिँदै आएको छ ।यसका साथै प्योङयाङले दुईवटा छोटो दूरीका बलिस्टिक क्षेप्यास्त्र पनि प्रक्षेपण गरेको छ । ती क्षेप्यास्त्र प्रक्षेपणलाई लिएर जापान सरकारले देशको उत्तरी भूभागमा रहेका स्थानीयलाई घरमै बस्न आग्रह गरेको थियो ।जापानी रक्षामन्त्री यासुकाजु हामादाले उत्तर कोरियाले गरेको उक्त क्षेप्यास्त्र परीक्षणको भर्त्सना गरेका छन् । उक्त क्षेप्यास्त्र आफ्नो देशको आकाशको बाटो हुँदै नगए पनि जापानी समुद्री क्षेत्रमा खसेको उनको भनाइ छ । उत्तर कोरियाली कदमले कोरियाली द्वीप र अन्तर्राष्ट्रियस्तरमा शान्ति तथा सुरक्षालाई खलल पुर्याएको अमेरिकाको दाबी छ । उत्तर र दक्षिण कोरियाले बुधबार एकअर्कातर्फ प्रहार गरेका दर्जनौं क्षेप्यास्त्र दुवै देशका तटस्थित पानीमा खसेका थिए । कोरिया विभाजन भएयता पहिलोपटक ती दुई देशले समुद्री सीमा पार हुने गरी क्षेप्यास्त्र प्रहार गरेका हुन् । पछिल्लो घटनासँगै उक्त क्षेत्रमा दुई देशबीचको तनाव निकै बढेको आकलन गरिएको छ ।अन्तर्राष्ट्रिय सञ्चारमाध्यमका अनुसार उत्तर कोरियाले छोटो दूरीको बलिस्टिक क्षेप्यास्त्र प्रहार गरेपछि दक्षिण कोरियाले त्यसको जवाफ दिएको हो । दक्षिण कोरियाली अधिकारीका अनुसार उत्तर कोरियाले बुधबार मात्रै २३ वटा विभिन्न क्षेप्यास्त्रहरू प्रहार गरेको थियो । त्यसको तीन घण्टापछि दक्षिण कोरियाले प्रतिउत्तरमा उत्तर कोरियाली क्षेत्रमा क्षेप्यास्त्र प्रहार गरेको हो । त्यसमा दक्षिणी सहर सोक्चोभन्दा ६० किलोमिटरभन्दा कम दूरीमा खसेको क्षेप्यास्त्र पनि सामेल छ । उत्तर कोरियाले दक्षिण कोरिया र अमेरिकाले गरिरहेका सैन्य अभ्यासको प्रतिक्रिया स्वरूप ती प्रहार गरेको जनाएको छ । त्यस्ता सैन्य अभ्यासले कोरियाली द्वीपमा उत्तेजना बढाउने उसको दाबी छ ।दक्षिण कोरियाली सेनाले भने आफ्नो भूमिमाथि उत्तर कोरियाले अतिक्रमणको प्रयास गरेको र त्यो कुनै पनि हालतमा स्वीकार्य नहुने बताएको छ । उसले उत्तर कोरियातर्फ हावाबाट जमिनमा प्रहार गर्न मिल्ने तीनवटा क्षेप्यास्त्र प्रहार गरेको छ । अधिकारीहरूका अनुसार त्यो क्षेप्यास्त्र उत्तर कोरियाले दक्षिणतर्फ प्रहार गरेकै जति दूरीमा नर्दन लिमिट लाइन (एनएलएल) भन्दा अगाडि खसेको थियो । उक्त सीमारेखाले उत्तर र दक्षिण कोरियाबीचको समुद्रको मध्यबिन्दुलाई जनाउँछ । तर उत्तर कोरियाले भने उक्त सीमा अस्वीकार गर्दै आएको छ । उत्तर कोरियाले मंगलबार एक चेतावनी जारी गर्दै संयुक्त सैन्य अभ्यासलाई निरन्तरता दिए दक्षिण कोरिया र अमेरिकाले इतिहासकै सबैभन्दा डरलाग्दो मूल्य चुकाउनुपर्ने बताएको थियो । त्यसलाई उत्तर कोरियाको परमाणु अस्त्र प्रयोग गर्न सक्ने चेतावनीका रूपमा हेरिएको छ ।उत्तर कोरियाले पाँच वर्षपछि चाँडै नै परमाणु अस्त्र परीक्षण पुनः सुरु गर्ने ठानिएको छ । अमेरिका र दक्षिण कोरियाली गुप्तचरहरूले प्योङयाङले त्यसका लागि सबैखाले आवश्यक तयारी पूरा गरिसकेको दाबी गरेका छन् । दक्षिण कोरियाली अधिकारीहरूले उत्तर कोरियाली प्रहारलगत्तै ती प्रहारको निन्दा गरेका थिए । राष्ट्रपति युन शुकयोलले उक्त प्रहारलाई आफ्नो भूमिमाथिको अतिक्रमण भन्दै त्यसको तत्कालै कडा प्रतिक्रिया दिने बताएका थिए ।कोरोना भाइरसको महामारीका कारण लामो समय शान्त रहेको उत्तर कोरियाले गत जनवरी महिनादेखि क्षेप्यास्त्र परीक्षणलाई तीव्रता दिएको हो । संयुक्त राष्ट्रसंघले उत्तर कोरियालाई क्षेप्यास्त्र तथा परमाणु हतियार परीक्षण गर्न प्रतिबन्ध लगाएको छ । तर उत्तर कोरियाले त्यसको बेवास्ता गर्दै क्षेप्यास्त्र परीक्षणलाई निरन्तरता दिएको हो । त्यसैगरी, अमेरिका र युरोपेली संघले पनि उत्तर कोरियामाथि नाकाबन्दी लगाउँदै आएका छन् ।उत्तर कोरियाले क्षेप्यास्त्र परीक्षण तीव्र पारेपछि दक्षिण कोरिया, जापान र अमेरिकाले त्यसको निन्दा गर्दै आएका छन् ।"
माथिल्लो कर्णालीमा म्याद नथप्न सर्वोच्चको अन्तरिम आदेश,"(काठमाडौं)  भारतीय लगानीकर्ता ग्रान्धी मल्लिकार्जुन राव (जीएमआर) लाई माथिल्लो कर्णाली जलविद्युत् आयोजना निर्माणका लागि वित्तीय व्यवस्थापन गर्न दिएको थप दुई वर्ष समयावधि कार्यान्वयन नगर्न सर्वोच्च अदालतले सरकारलाई अन्तरिम आदेश दिएको छ । निवेदक रतन भण्डारीले पेस गरेको रिटउपर सुनुवाइ गर्दै न्यायाधीश ईश्वरप्रसाद खतिवडाको एकल इजलासले बिहीबार उक्त आदेश दिएको हो ।सुविधा सन्तुलन तथा अपूरणीय रूपमा पर्न जाने क्षतिसमेतलाई दृष्टिगत गर्दा निवेदकको मागबमोजिम अन्तरिम आदेश जारी गर्नु मनासिव देखिएकाले प्रस्तुत रिट निवेदन अन्तिम किनारा नलागेसम्म माथिल्लो कर्णाली जलविद्युत् परियोजनाको वित्तीय व्यवस्थापनको म्याद थप गर्ने सम्बन्धमा नेपाल सरकार, मन्त्रिपरिषद्बाट ०७९ असार ३१ मा भएको निर्णय कार्यान्वयन नगर्नू नगराउनू, यथास्थितिमा राख्नू भनी सर्वोच्च अदालत नियमावली, ०७४ को नियम ४९ बमोजिम प्रत्यर्थीहरूका नाममा अन्तरिम आदेश जारी गरिएको छ, अदालतको आदेशमा भनिएको छ ।म्याद थपका विषयमा के कसो भएको हो ? निवेदकको मागबमोजिमको आदेश किन जारी हुन नपर्ने हो ? आदेश जारी हुनु नपर्ने भए सोसम्बन्धी सबै आधार कारण खुलाई म्यादसूचना प्राप्त भएका मितिले १५ दिनभित्र लिखित जवाफ पेस गर्न प्रत्यर्थीहरू (विपक्षी) का नाममा पनि अदालतले आदेश दिएको छ । नेपाल सरकार, लगानी बोर्ड र जीएमआर कम्पनीबीच ०७१ असोज ३ मा दुई वर्षको परियोजना विकास सम्झौता भएको थियो । तर गरिएको सम्झौताअनुसार काम नभएपछि ०७३ पुस २४ मा एक वर्ष म्याद थपियो । लगानी बोर्डले ०७४ कात्तिक २४ मा पुनः वित्तीय व्यवस्थापनका लागि अर्को एक वर्ष म्याद थप्यो । सम्झौता गर्ने, म्याद थप्ने कार्य लगानी बोर्डबाट गरिँदै आएको र कानुनले समेत लगानी बोर्डलाई नै अख्तियारी प्रदान गरेको देखिन्छ, सर्वोच्चको आदेशमा भनिएको छ, तर ०७९ असार ३१ मा मन्त्रिपरिषद्बाट माथिल्लो कर्णाली जलविद्युत् परियोजनाको वित्तीय व्यवस्थापनको म्याद मन्त्रिपरिषद्बाट निर्णय भएको मितिले दुई वर्ष थप गर्ने भनी निर्णय गरिएको पाइयो । पहिले करिब ३ वर्षअगाडि नै म्याद समाप्त भइसकेको र बीचको म्याद थप नभएको अवस्थामा पछिल्लो निर्णय भएको मिति ०७९ असार ३१ देखि दुई वर्ष म्याद थप्ने विषयको कुनै औचित्य देखिँदैन । म्याद थप्ने काम लगानी बोर्डले गरिरहेकामा अहिले किन उक्त निर्णय मन्त्रिपरिषद्बाट गरिएको हो भन्ने पक्ष पनि विचारणीय रहेको सर्वोच्चको दाबी छ । ०७१ सालमा भएको २ वर्ष अवधिको सम्झौताको म्याद १० वर्षपछि (०८१ साल) सम्म पुग्ने गरी थप्नुको कुनै औचित्य पनि देखिँदैन, सर्वोच्चको आदेशमा भनिएको छ, तसर्थ सुविधा सन्तुलन तथा अपूरणीय रूपमा पर्न जाने क्षतिसमेतलाई दृष्टिगत गर्दा निवेदकको मागबमोजिम अन्तरिम आदेश जारी गर्नु मनासिव देखिएको छ । सरकारले जीएमआरलाई परियोजना निर्माणका लागि वित्तीय व्यवस्थापन गर्न पटकपटक समय दिए पनि सम्झौताअनुसार काम भएको छैन । जीएमआरले वित्तीय व्यवस्थापन गर्न नसक्दा आयोजना निर्माणको काम लम्बिँदै गएको छ । जीएमआरले फेरि लगानी जुटाउने सीमा लम्ब्याउन गरेको प्रस्तावमा सरकारले गत असारमा २ वर्षको समयसीमा दिएको थियो । करिब १५ वर्षदेखि जीएमआरले आयोजना होल्ड गर्दै आएको छ । तर सरकारले उसैलाई पटकपटक म्याद थप्दै आएको छ ।९ सय मेगावाट विद्युत् उत्पादन गर्ने लक्ष्य लिइएको आयोजना निर्माणमा १ खर्ब १६ अर्ब रुपैयाँ खर्च हुने अनुमान छ । सरकारले २७ प्रतिशत सेयर पुँजी निःशुल्क पाउने र १२ प्रतिशत अर्थात् १०८ मेगावाट विद्युत् पनि निःशुल्क पाउने गरी सम्झौता भएको छ । सन् २००८ मा भारतीय कम्पनी जीएमआरलाई सर्भेक्षण अनुमति दिएसँगै विवादित यो जलविद्युत् आयोजनाले निर्माणमा अपेक्षाकृत गति लिन सकेको छैन । आयोजनाले ४८५९ हेक्टर जमिन आवश्यक भएकामा ९८३ हेक्टर मात्र अधिग्रहण गरेको छ । ४८५९ हेक्टर जमिन ओगटेको आयोजनामा झन्डै ३ सय करोड रुपैयाँ खर्च भइसकेको आयोजना प्रमुख केके शर्माले जनाए । तर देखिने गरी केही प्रगति भएको छैन । कागजमा मात्र रकम खर्च भएको बताइन्छ । आयोजनाले ०७४ सालमा मुआब्जा वितरण गर्न थालेको हो । अझै पनि मुआब्जा वितरणको काम सकिएको छैन ।"
ब्याजदर घटाउन उद्योगीको आग्रह,"विराटनगर (कास) पूर्वका उद्योगी व्यवसायीले राष्ट्र बैंकका गभर्नर महाप्रसाद अधिकारीसमक्ष बैंकहरूको चर्को ब्याजदर घटाइदिन आग्रह गरेका छन् । मोरङ व्यापार संघ, उद्योग संगठन र नेपाल उद्योग परिसंघका पदाधिकारीले अधिकारीलाई राष्ट्र बैंक केन्द्रीय कार्यालयमा भेटेर आफूहरूका समस्याबारे अवगतसमेत गराएका हुन् । विद्यमान बैंकिङ नीति, चर्को ब्याजदर र शतप्रतिशत एलसी मार्जिनका कारण औद्योगिक क्षेत्र समस्यामा परेको मोरङ व्यापार संघका अध्यक्ष नवीन रिजालले बताए । निजी बैंकले कायम गरेको उच्च ब्याजदरले औद्योगिक र व्यावसायिक क्षेत्र चौपट भएको छ, यस्तो अवस्थामा राष्ट्र बैंक मूकदर्शक भएको छ, उनले भने । भेटमा गभर्नर अधिकारीले उद्यमीहरूका समस्या आफूले गम्भीरतापूर्वक लिएको र समस्या समाधानका लागि शीघ्र पहल गर्ने प्रतिबद्धता जनाएको पनि बताइएको छ ।"
हिमालयले थाल्यो भैरहवाबाट उडान,"भैरहवा (कास) आफ्ना यात्रुलाई मात्रै सेवा दिने गरी नागरिक उड्डयन प्राधिकरणबाट सेल्फ ग्राउन्ड ह्यान्डलिङ को अधिकार पाउने भएपछि हिमालय एयरलाइन्सले बिहीबार मलेसियाको क्वालालम्पुरभैरहवाक्वालालम्पुर चार्टर उडान थालेको छ । भैरहवास्थित गौतम बुद्ध अन्तर्राष्ट्रिय विमानस्थलबाट बिहीबार हिमालय एयरलाइन्सको न्यारोबडी विमान १ सय ३५ नेपाली यात्रु लिएर क्वालालम्पुर उडेको थियो । उक्त उडानलाई संस्कृति, पर्यटन तथा नागरिक उड्डयन मन्त्रालयका सचिव सुरेश अधिकारी, नागरिक उड्डयन प्राधिकरणका महानिर्देशक प्रदीप अधिकारी र हिमालय एयरलाइन्सका प्रशासनिक उपाध्यक्ष विजय श्रेष्ठले बिदाइ गरेका थिए । हिमालयका उपाध्यक्ष श्रेष्ठले आफूहरूले भैरहवाबाट मलेसिया नियमित उडान गर्ने बताए । काठमाडौंबाट क्वालालम्पुर पुगेको हिमालयको न्यारोबडी विमान उताबाट रित्तै साढे १२ बजे भैरहवा फर्किएको थियो । आफ्नो पहिलो मलेसिया चार्टर उडानका लागि हिमालयले १ सय ३५ जना यात्रुलाई बुधबार राति काठमाडौंबाट भैरहवा लगेको थियो । चार्टर उडानमार्फत भैरहवाबाट अन्तर्राष्ट्रिय यात्रु सेवा दिने हिमालय पहिलो नेपाली वायु सेवा भएको छ । कुवेतको जजिरा एयरवेज यहाँबाट उडान भर्ने पहिलो वायु सेवा हो । उसले जेठ २ देखि कुवेतभैरहवाकुवेत उडान गरेको थियो । यी दुईबाहेक भैरहवामा अहिलेसम्म भियतनाम, माल्टा र क्यानडाबाट गरी तीन वटा वायु सेवाले चार्टर उडान गरिसकेको विमानस्थलका महाप्रबन्धक गोविन्द दाहालले जानकारी दिए । हाल काठमाडौं जस्तै चौबिसै घण्टा खुला रहने गौतम बुद्ध विमानस्थलमा कात्तिक १२ देखि मध्यपूर्वी मुलुक कुवेतको ध्वजावाहक वायु सेवा कुवेत एयरवेजले पनि उडान थाल्ने पर्यटन सचिव अधिकारीले बताए । प्राधिकरणका महानिर्देशक अधिकारीले राष्ट्रिय गौरवको आयोजना भएको र बुद्ध जयन्तीका दिन प्रधानमन्त्री शेरबहादुर देउवाद्वारा उद्घाटन गरिएको विमानस्थल बौद्धमार्गी पर्यटक र श्रम बजारमा जाने नेपालीका लागि प्राथमिकतामा परेकाले यी क्षेत्रसँग सम्बन्धित सेवा तथा पूर्वाधारलाई जोड्न प्राधिकरणले मुख्यसचिवको समन्वयमा बैठकहरू गर्दै आएको बताए । उनले अब काठमाडौंमा दैनिक तीनभन्दा बढी उडानको प्रस्ताव गर्ने वायु सेवालाई त्रिभुवन अन्तर्राष्ट्रिय विमानस्थलमा उडान तालिका (स्लट) नदिइने बताए । काठमाडौं विमानस्थलले क्षमताभन्दा बढी उडान चाप बेहोरिरहेकाले भैरहवा र चाँडै सञ्चालनमा ल्याउन लागिएको पोखरामा प्राधिकरण केन्द्रित हुने अधिकारीले बताएका छन् । उनका अनुसार भैरहवामा उडान संख्या वृद्धि गर्न आन्तरिक उडानमा रहेका घरेलु वायु सेवासँग छुटलगायतका प्याकेज दिलाउने सहमति भइसकेको छ । काठमाडौंबाहिर उडान नगरे नेपाल वायु सेवा निगमलाई ग्राउन्ड ह्यान्डलिङ गर्न नदिइने अधिकारीको भनाइ छ । उनका अनुसार पोखरा विमानस्थल सञ्चालनमा आएमा त्यहाँको ग्राउन्ड ह्यान्डलिङ प्राधिकरणले नै गर्नेछ ।"
जनता बस्तीको बेचैनी,"(इटहरी, सुनसरी)  इटहरी उपमहानगरपालिकाको मुटुमै छ जनता बस्ती । अग्ला घर, कालोपत्र सडक, बिजुली, पानी, स्वास्थ्य, शिक्षा, सुरक्षालगायत सहरका लागि चाहिने सबै तत्त्वहरूले भरिपूर्ण बस्तीे वर्षौंदेखि लालपुर्जाविहीन छ । पूर्वप्रधानमन्त्री नगेन्द्रप्रसाद रिजाल परिवारको स्वामित्वको रिजाल क्यानिङ एन्ड कम्पनी का नाममा दर्ता रहेको ३५ बिघाभन्दा बढी जमिनमा इटहरी उपमहानगरपालिका५ को जनता बस्ती बसेको छ । लगभग १ हजार ५ सय घरधुरी लामो समयदेखि लालपुर्जाको पर्खाइमा छन् । लालपुर्जाविहीन इटहरीको यो मध्यबस्तीका बासिन्दा तीन दशकदेखि बेचैन छन् । कुनै दिन बस्तीमै डोजर लाग्ने पो हो कि भन्ने डर सधैं हुन्छ, स्थानीय रंगीता गजमेरले भनिन्, बस्ती उठ्यो भने त हाम्रो बिल्लीबाठ नै हुन्छ । २०३२ सालमा तत्कालीन श्री ५ को सरकारले रिजाल क्यानिङ कम्पनीका नाममा फलफूल उद्योगमा काम रहेसम्मका लागि हदबन्दीमा छुट भनेर करिब ५९ बिघा जमिन उपलब्ध गराएको थियो । यसै कम्पनीको नामको करिब ४ बिघा जमिन विराटनगरमा पनि छ ।विराटनगरस्थित शंकरपुरमा रहेको जमिन अहिले प्लटिङ भइसकेको छ । बाँकी ५५ बिघामध्ये २०३८ सालदेखि सञ्चालनमा आएको रिजालटासी कम्पनी का नाममा १० बिघा छ । मोहीले साढे ४ बिघा लगे, मोहीलाई अझै करिब ३ बिघा दिन बाँकी नै छ, सुकुम्बासी अभियन्ता रामप्रसाद राईले भने, रिजालले अदालतसँगको मिलेमतोमा मोही लगत कट्टा गरे तर मोही दिएका छैनन् । क्यानिङका नाममा रहेको करिब ३५ बिघाभन्दा बढी जमिनमा जनता बस्ती छ । २०३८ सालमा स्थापित रिजालटासी कम्पनीले उक्त जमिनमा फलफूल फलाएर जुस, जाम र अचार उत्पादन गर्ने लक्ष्य राखेको थियो । भुटानको टासी कमर्सियल कर्पोरेसन र रिजाल क्यानिङ एन्ड कम्पनीबाट रिजालटासी नामको अर्को कम्पनी बनेको हो । भुटानी व्यापारी र रिजालको आधाआधा सेयर लगानीमा कम्पनी सुरु भएको एक कर्मचारीले जानकारी दिए । फलफूल फलाउने जमिनमा अहिले अग्लाअग्ला घर फलेका छन्, ती कर्मचारीले ठट्यौली पारामा भने, जमिन सबै सुकुम्बासीले कब्जा गरे ।२०४७ को जनआन्दोलनलगत्तै २०४८ ताका सुकुम्बासी बस्ती बसेको हो । प्रजातन्त्रपछिको पहिलो दलीय सरकारको मन्त्रिपरिषद्ले रिजाल एन्ड क्यानिङ कम्पनीका नाममा रहेको जमिन जफत गर्ने निर्णय गरेको थियो । तत्कालीन मन्त्रिपरिषद् र भूमिसुधारमन्त्री जगन्नाथ आचार्यले जमिन जफत गर्ने निर्णर्यपछि बाँझो रहेको जमिनलाई भूमिहीनहरूले कब्जा गरेका थिए । मन्त्रीस्तरीय निर्णयविरुद्ध रिजाल परिवारले सर्वोच्चमा रिट हाले, मुद्दा चल्दै थियो, त्यही मेसोमा बस्ती बसेको हो, रिजाल क्यानिङ कम्पनीका मालिक कुलचन्द्र रिजालले भने, त्यो बेला रोक्न सकिएन, अहिले हटाउनै नसक्ने अवस्था भइसकेको छ । २०५२ मा सर्वोच्चले रिजालको पक्षमा फैसला गर्दै भन्यो, प्राकृतिक न्यायको सिद्धान्तअनुसार जफत गर्ने अधिकार भूमिसुधार अधिकारीलाई भएकाले मन्त्रीस्तरीय निर्णयको क्षेत्राधिकारमा नपर्ने भएकाले जफत बदर गरिन्छ । रिजाल परिवारका लागि यो बस्ती टाउको दुखाइ बनेको छ । सुकुम्बासी लखेटेर बस्ती खाली गर्ने अवस्था छैन । तसर्थ सुकुम्बासीहरूसँग रकम उठाएर पुर्जा दिने योजनामा रिजाल छन् । जमिनको कर तिर्ने पैसा उठ्यो भने हामी छाडिदिन्छौं, उनले थपे, चुनावपछि निकास निकाल्ने पक्षमा छौं । देशका धेरैजसो जिल्लाका बासिन्दा यो बस्तीमा आश्रित छन् । इटहरीको सबैभन्दा सघन बसोबास क्षेत्र बनिसकेका कारण कानुनी रूपमा पनि बस्ती हटाउन नमिल्ने कानुन व्यवसायीहरूको राय छ । लालपुर्जा प्राप्तिका लागि बेलाबखत आन्दोलन पनि चर्किने गर्छ तर आन्दोलनले ठोस उपलब्धि पाउन सक्दैन । २०६८ मा रामप्रसाद राईको नेतृत्वमा जनता बस्ती सरोकार मञ्च जन्मियो । मञ्चले त्यसयता पटकपटक सरकारको ध्यानाकर्षण गराउँदै आएको छ । मञ्चले पुर्जा उपलब्ध गराइपाऊँ भन्दै विभागीय मन्त्रालयदेखि भूमिसुधार कार्यालयमा पनि निवेदन दिएको छ । नगेन्द्रप्रसाद रिजालका जेठा छोरा कुलचन्द्रले जमिनको कर तिर्ने रकम दिएमा जमिन सुकुम्बासीलाई बाँडिदिन्छौं भनेर मौखिक सहमति गरेका थिए, अभियन्ता राईले थपे, त्यो बेला भएको मौखिक सहमति कार्यान्वयन भने भएको छैन । राईका अनुसार करिब ३५ बिघाको १ अर्ब ३० करोड रुपैयाँ माग भएको छ । रिजाल परिवारबीच आन्तरिक कुरा मिलेन होला, त्यसपछि कुराकानी भएको छैन, उनले भने, हामी र उनीहरू दुवै विचाराधीन अवस्थामा छौं । राईका अनुसार यो जमिन कम्पनीले बेच्न नमिल्ने, सरकारले बाँड्न नमिल्ने अन्योलपूर्ण स्थिति छ । जसकारण आर्थिक लेनदेनबाटै समस्या समाधान गर्नुपर्ने देखिन्छ ।२०७२ मा यसै क्षेत्रका नेता रामकुमार सुब्बा भूमिसुधारमन्त्री भए । स्थानीयले गाउँले मन्त्री प्रति धेरै आशा राखे । मन्त्री भएलगत्तै गृह जिल्ला आएका सुब्बालाई अभूतपूर्व अभिनन्दन गरे । फूलमाला र अबिर जात्रासहित सहर परिक्रमा गराए । गलाभरि माला भिरेका मन्त्रीले सार्वजनिक रूपमै भाषण गरे, जनता बस्तीलाई अब बसोबासीका आधारमा राज्यले नै भूमि अधिग्रहण वा जफतको प्रक्रियामा लगेर व्यवस्थित बसोबासको सुनिश्चितता गर्नेछ ।जब उनी काठमाडौं पुगे घोषणा बिर्सिर्ए । उनले केही गर्न सकेनन् । मन्त्रीले सिन्को नभाँचेको भन्दै स्थानीय निराशसँगै आक्रोशित बने । जनता बस्तीको मुख्य आवश्यकता लालपुर्जा हो, स्थानीय इन्द्र सिलवालले भने, ३० वर्षदेखि पुर्जाबिनै हामी बस्दै आएका छौं, अब नेताको आश्वासन हामीलाई चाहिँदैन । उनले जनता बस्ती नेताका लागि भोट बैंक मात्रै बन्ने गरेको आरोप लगाए । २०६४ को पहिलो संविधानसभा निर्वाचनको चुनावी सभामा आएका माओवादीका अध्यक्ष पुष्पकमल दाहालले पनि जनता बस्तीको समस्या हल गर्ने प्रतिबद्धता जनाएका थिए । माओवादी उम्मेदवार सेनाका पूर्वजर्नेल कुमार फुदुङलाई मत माग्न आएका दाहालले त्यसो भनिरहँदा स्थानीय आशावादी बनेका थिए तर चुनावपछि दाहालले प्रतिबद्धता भुले । उनी प्रधानमन्त्री भएका बखत पनि एउटा प्रतिनिधिमण्डलले दाहाललाई भेट्यो तर उनी हामीबाट नहुने भन्दै पन्छिए । त्यसपछि आएका स्थानीय तहदेखि प्रदेश र प्रतिनिधिसभा निर्वाचनमा नेताहरूले यसैगरी आश्वासनको पुडिया बाँड्छन् । स्थानीय मक्ख पर्छन् तर चुनावपछि वाचा बिर्सिहाल्छन् । सबै पार्टीले आश्वासन मात्रै बाँडे, स्थानीय इन्द्र सिलवालले भने, पुर्जा कसैले बाँड्न सकेनन् । प्रतिनिधिसभा निर्वाचन क्षेत्र २ मा पर्ने यो बस्तीको मत पाएर २०६४ मा रेवतीरमण भण्डारी (एमाले) सांसद बने । एमालेकै भीम आचार्य (२०७०) दोस्रो संविधानसभामा सभासद भए । संघीय संरचना लागू भएपछि कांग्रेसका सीताराम मेहता (२०७४) सांसद बने तर यी तीनै नेताले समस्या समाधानका लागि कुनै ठोस पहल गर्न सकेनन् । यसपटक २०७० र २०७४ का सांसद क्रमशः आचार्य र मेहता पुनः चुनावी प्रतिस्पर्धामा छन् । संविधानसभा सदस्य रेवतीरमण भण्डारी र इटहरी उपमहानगरपालिकाका पूर्वमेयर द्वारिकलाल चौधरी पनि प्रदेश सदस्यका लागि चुनावी दौडमै छन् । यो बस्तीमा करिब १० हजार मतदाता छन्, स्थानीय विशाल ओलीले भने, हाम्रो मत सधैं निर्णायक बन्दै आएको छ । उनका अनुसार सबै पूर्वाधार छ, लालपुर्जा मात्रै छैन । जनता बस्ती संघर्ष समितिका उपाध्यक्षसमेत रहेका ओलीले थपे, घर छ, पुर्जा छैन, बैंकिङ कारोबार गर्न पाइएको छैन ।इटहरी५ को कुल जनसंख्यामध्ये आधाभन्दा बढी जनता बस्तीमा छन् । बस्तीको जमिन रिजाल केनिङ एन्ड कम्पनीको स्वामित्वमा छ । दोहोरो स्वामित्व दिएर अर्कोलाई पुर्जा दिन मिल्दैन । सरकारले पनि पुर्जा दिन मिल्दैन । भूमि आयोगले पनि केही गर्न नमिल्ने व्यवस्था छ । फलफूल उद्योग रहेसम्म हदबन्दी छुट पाएको हो, बिक्रीवितरण गर्ने अधिकार छैन, मोहीसम्म दिन मिल्छ, राईले थपे, त्यसपछि यो अड्किएको हो । यस्तो मुद्दामा नेताको पनि केही नलाग्ने रैछ । उनले यसको निकास दिने एउटै मात्रै निकाय भूमिसुधार प्रशासन हो । उनीहरूले चाहे पनि यो भोलि नै समाधान हुन सक्छ, राईले थपे, तर किन उनीहरूले काम गर्न चाहिरहेका छैनन्, बुझेका छैनौं ।चन्द्रप्रसाद ओली ५ धुर जमिनमा बसेका छन् । जनता बस्ती सरोकार मञ्चले केही समयअघि १० रुपैयाँ फिटका दरले उनीसँग रकम असुल्यो । प्रायः सबैले ओलीले झैं रकम तिरे तर पुर्जा पाएनन् । अगुवाहरू कमिसनको चक्करमा परेर अहिलेसम्म मुद्दा नमिलेको आरोप ओलीको छ । कहिलेकाहीँ आन्दोलन गर्ने नाममा पनि रकम असुलिने गरेको उनको आरोप छ । कतिपयका लागि यो बस्तीको लालपुर्जा मुद्दा कमाइखाने भाँडो पनि भएको छ, सगरमाथा टोल विकास संस्थाका अध्यक्ष भूपाल सापकोटाले भने, पुर्जा बाँड्न भनेर जनता बस्ती सरोकार मञ्च गठन भयो । घरघरबाट रकम असुली गरियो तर कमिसनको लालचमा परेर हामीलाई झुक्याउने काम मात्रै गर्यो । यहाँ अवैधानिक रूपमा जमिनको किनबेच पनि भइरहेको छ । टोल विकासको रोहवरमा किनबेच हुने गरेको सापकोटाले स्विकारे । घरजग्गाको नाप, नक्सा केही छैन तर ठूल्ठूला घर ठडिएका छन् । विगतका ससाना झुप्राहरू अहिले करोडौंको महलमा परिणत भएको उनले बताए । थपे, कोही मेरो जमिन भन्दै आएको पनि छैन, हामीसँग पुर्जा पनि छैन । कर पनि तिर्नु पर्दैन, हामीलाई एक किसिमले त ढुक्कै छ ।"
पुलिसको लगातार तेस्रो जित,"(काठमाडौं)  कप्तान दीपेन्द्रसिंह ऐरीको अलराउन्ड प्रदर्शनमा नेपालले पुलिस क्लबले प्रधानमन्त्री कप पुरुष एकदिवसीय राष्ट्रिय क्रिकेट प्रतियोगितामा लगातार तेस्रो जित हात पारेको छ । पुलिसले बिहीबार लुम्बिनी प्रदेशलाई ६ विकेटले पराजित गर्यो । यस बावजुत पनि पुलिसको सेमिफाइनल निश्चित नै भएको छैन ।कप्तान देव खनालले ७४ रन बनाए पनि टस जितेको लुम्बिनी कीर्तिपुरस्थित त्रिवि क्रिकेट मैदानमा ४४२ ओभरमै १ सय ८८ रनमा अलआउट भयो । देव आउट भएसँगै लुम्बिनीले अन्तिम ७ विकेट ५० रनमै गुमाएको थियो । देवले ८८ बल खेल्दै ७ चौका र २ छक्का प्रहार गरे । देवले प्रज्वल थापासँग दोस्रो विकेटमा ६० र विशालविक्रम केसीसँग चौथो विकेटमा ५७ रनको साझेदारी गरेका थिए ।प्रज्वलले ६३ बलमा २ चौकासहित २३ र विशालले ३८ बल खेलेर ३ चौका र १ छक्का प्रहारसहित ३० रन बनाए । दुर्गेश गुप्ता र मोहम्मद हुसैन समान ११ रनमा आउट भए । माथिल्लोक्रममा ओपनर आकाश त्रिपाठी शून्य र सन्दीप रजाली ७ र बसिर अहमद ५ रनमा आउट भए । दीपेन्द्रले १० ओभरमा ५५ रन खर्चेर ४ विकेट लिए । करण केसी र सागर ढकालले २२ तथा गुलशन झा र ललित राजवंशीले ११ विकेट लिए ।दीपेन्द्रले अविजित ४३ रन बनाएपछि पुलिसले ३७१ ओभरमै १ सय ९२ रन बनायो । दीपेन्द्रले ६६ बल खेल्दै ५ चौका प्रहार गरे । ओपनर सुनील धमलाले २६ बलमा ४ चौका र २ छक्कासहित ३६, कुशल भुर्तेलले ४१ बलमा २ चौकासहित ३२, अमित श्रेष्ठले ३५ बलमा ५ चौकासहित २८ र आरिफ शेखले ५१ बलमा ५ चौकासहित ३५ रन बनाए । दीलिप नाथ ६ रनमा अविजित रहे । अनिलको अर्धशतकलामो समयदेखि उच्च प्रदर्शन गर्न नसकेका अनिल शाहले ६१ रन बनाएपछि मधेस प्रदेशले विजयी सुरुआत गरेको छ । मधेसले आफ्नो पहिलो खेलमा प्रदेश १ लाई ७२ रनले हरायो । अनिलको प्रयासमा मधेस मूलपानी क्रिकेट मैदानमा २ सय १४ रन बनाउदै ४८१ ओभरमा अलआउट भयो ।अनिलले ८९ बल खेल्दै ५ चौका र १ छक्का प्रहार गरे । विवेक यादवले ५४ बलमा २ चौका र १ छक्कासहित ३२, रोहन विकले ४९ बलमा ४ चौकासहित २८, हरिशंकर शाहले १५ रन बनाए । तल्लोक्रममा रुपेश सिंहले २५ बल खेल्दै ३ छक्कासहित ३० रन बनाएपछि मधेस प्रदेशको स्कोर २ सय रन नाघेको थियो । प्रदेश १ का फिर्दोश अन्सारीले ५ विकेट लिए । उनले ९१ ओभरमा ३४ रन खर्चे । कप्तान सिद्धान्त लोहनीले ३ तथा श्रवण यादव र लव कामतले ११ विकेट लिए ।जवाफमा प्रदेश १ केवल ४३१ ओभर खेल्दै १ सय ४२ रनमा अलआउट भयो । लवले २९, विवेकआनन्द मेहताले २५, फिर्दोशले २२, मिनाष थापाले १२, सोनु मण्डल र दीपक जोशीले समान ११ तथा सोनु अन्सारीले १० रन बनाए । मधेस प्रदेशका आदिल आलम, रुपेश सिंह, प्रदीप पासवान र विशाल सुस्लिङले २२ तथा राजेश यादवले ११ विकेट लिए ।आजका खेलआर्मीविरुद्ध सुदूरपश्चिम, कीर्तिपुरएपीएफविरुद्ध गण्डकी, मूलपानी"
झिनो आशामा पाकिस्तान,"सिड्नी (एएफपी) संघर्षशील पाकिस्तानले ट्वान्टी२० विश्वकप क्रिकेटमा आफ्नो आशा जीवित राख्न बिहीबार दक्षिण अफ्रिकालाई वर्षाले प्रभावित खेलमा नाटकीय रूपमा ३३ रनले पराजित गरेको छ । दक्षिण अफ्रिकाको सेमिफाइनल सम्भावना भने अझै बलियो छ । सिड्नी क्रिकेट मैदानमा टोलीले सुरुमा १ सय ८६ रनको लक्ष्य पाएको थियो । वर्षाले खेल बिथोलिएपछि त्यो लक्ष्य १ सय ४२ रनमा झरेको थियो । त्यो स्थितिमा दक्षिण अफ्रिकालाई ५ ओभरमा ७३ रन बनाउनुपर्ने भएको थियो । जितका लागि आवश्यक रनरेट त्यस स्थितिमा अत्यधिक साबित भयो । टिमले अन्त्यमा ९ विकेटमा १ सय ८ रनमात्र बनाउन सक्यो । खेल आफैंमा सबै प्रकारको मोडबाट गुज्रिएको थियो । खराब मौसम, उत्कृष्ट अनि सटीक बलिङ र छोडिएका क्याचहरू । यो जितले पाकिस्तानको सेमिफाइनल पुग्ने सम्भावना भने कायम रह्यो । पाकिस्तानले आइतबार आफ्नो अन्तिम खेलमा बंगलादेशको सामना गर्नेछ । पाकिस्तानलाई यसमा प्राप्त जितले मात्र पुग्ने छैन, समूहका अन्य नतिजा पनि आफ्नो पक्षमा आउनुपर्नेछ । त्यो भनेको भारत र दक्षिण अफ्रिका आआफ्नो अन्तिम खेलमा पराजित हुनु हो । यो चरणमा भारतले जिम्बावे र दक्षिण अफ्रिकाले नेदरल्यान्ड्सको सामना गर्नेछन् । खराब सुरुआत गरेको पाकिस्तानका लागि इफ्तिखर अहमद र सद्दाब खानले ८२ रनको साझेदारी गरेर टिमलाई उकासेका थिए । त्यसअगाडि पाकिस्तानमाथि हारको डर छाएको थियो । कप्तान बाबर आजम फेरि एकपल्ट ब्याटमा असफल रहे । तर उनले टिमको संघर्षशील प्रकृतिको भने खुलेर प्रशंसा गरे । उनले भने, यी सबै हाम्रा उत्कृष्ट खेलाडी हुन् र हामी सबै खेलमा राम्रो गर्न चाहन्छौं । हाम्रा सबै खेलाडी खेल विजेता हौं । हामी सुरुका दुई खेलमा पराजित रह्यौं झिनो अन्तरले । तर हामीले पछिल्ला दुई खेलमा शतप्रतिशत दिएका छौं । क्रिकेट आफैंमा रोमाञ्चक खेल हो, यसमा कति बेला के कस्तो हुन्छ, कसैलाई थाहा हुन्न । हामी भने राम्रो होस् भन्ने अपेक्षामा छौं । इफ्तिखर पाकिस्तान ४ विकेट गुमाएर ४३ रनको खराब स्थितिमा ब्याटिङ सम्हाल्न मैदान ओर्लेका थिए । उनले ३५ बलमा ५१ रन बनाए । सद्दाबले २२ बलमा ५२ रन बनाएपछि पाकिस्तानले ९ विकेट गुमाई १ सय ८५ रन बनायो । दक्षिण अफ्रिकाले बलबाट आक्रामक सुरु गरेपछि प्रतियोगितामा पाकिस्तानको चुनौती यसै खेलबाट सकिने सम्भावना उत्पन्न भएको थियो । तर इफ्तिखर दृढ देखिए । उनले मोहम्मद नवाजसँग सुरुमा ५२ रनको साझेदारी गरे । त्यसपछि सद्दाबसँग मिलेर टिमको इनिङ्स अगाडि बढाए । पाकिस्तान ९५५ बाट ६ विकेटको क्षतिमा १ सय ७७ रनको बलियो स्थितिमा पुगेको थियो । ब्याटबाट राम्रो गरेपछि पाकिस्तानले बलबाट पनि राम्रो गर्यो । क्विन्टन डी कक शून्यमा शाहिन साह अफ्रिकीको बलमा आउट भए । मोहम्मद ह्यारिसले त्यसमा क्याच लिए । त्यसपछि अफ्रिदीले रिली रोसोउलाई ७ रनमा आउट गरे । उनको क्याच भने नसिम साहले लिए । त्यस स्थितिमा दक्षिण अफ्रिका २ विकेट गुमाएर १६ रनको स्थितिमा पुगेको थियो । यसअघि खराब लयमा रहेका कप्तान टेम्बा बाभुमा र एडेन मारक्रमले टिमको स्कोर ६५ रनसम्म पुर्याए । तर एक रनको अन्तरमा सद्दाबले बाभुमा र मारक्रमलाई आउट गरे । टिम ४ विकेट गुमाएर ६६ रनको स्थितिमा पानी पर्न सुरु गरेको थियो । जतिबेला फेरि खेल सुरु भयो, खेल दक्षिण अफ्रिकाको पकडबाट बाहिरिइसकेको थियो । बाभुमाले पछि भने, हामी वास्तवमै निराश छौं । मौसमको कुरा आफ्नो ठाउँमा छ, तर हामीले राम्रो गर्न सकेनौं ।"
हरिवनलाई वनदेवीमाई गोल्डकप,जनकपुर (कास) हरिवन युवा क्लबले धनुषाको बटेश्वरमा भएको ११ औं वनदेवीमाई अध्यक्ष गोल्डकप फुटबल प्रतियोगिताको उपाधि जितेको छ । सीतापुरमा बिहीबार फाइनलमा सहलेस युवा क्लब सिराहालाई २१ ले पराजित गर्दै हरिवनले उपाधि जित्यो । हरिवनको जितमा दुवै गोल रवि पासवान गरे । नेपाल पुलिस क्लबमा आबद्ध रविले मध्यान्तरअघि र इन्ज्युरी समयमा दुई गोल गरे । सहलेसले आत्मघाती गोल उपहार पाएको थियो । कर्नरमा प्राप्त बल क्लियर गर्न खोज्दा हरिवनका मानबहादुर नेपाली आत्मघाती गोल गर्न पुगेका थिए । विजेताले एक लाख ५० हजार र उपविजेताले ५० हजार रुपैयाँ पुरस्कार पाए । हरिवनका रवि म्यान अफ द म्याच बने । पूर्वराष्ट्रिय खेलाडी एवं हरिवन युवा क्लबका जुमनु राई विशेष खेलाडीको सम्मानबाट सम्मानित भए । हरिवनका दीपक लामा उत्कृष्ट प्रशिक्षक बने । बटेश्वर गाउँपालिकाको आयोजनामा भएको प्रतियोगिताका विजेतालाई नेपाली कांग्रेसका सहमहामन्त्री महेन्द्र यादव र मधेस प्रदेशका पर्यटनमन्त्री शत्रुधन महतोले पुरस्कृत गरे । प्रतियोगितामा ८ टिम सहभागी थिए ।
मिलान र लाइप्जिग नकआउटमा,"पेरिस (एएफपी) एसी मिलान बुधबार ४० ले साल्जबर्गलाई हराएर च्याम्पियन्स लिग फुटबलमा नौ वर्षयता पहिलोपल्ट नकआउट चरणमा प्रवेश गरेको छ । आरबी लाइप्जिग पनि साख्तर डोनेस्कलाई पन्छाउँदै अन्तिम १६ मा प्रवेश गर्यो ।युभेन्ट्सलाई २१ ले पराजित गरेर पनि पेरिस सेन्ट जर्मेन समूह एच मा विजेता हुन असफल भयो । त्यसैले पीएसजी सोमबार हुने नकआउटको ड्र मा समूह विजेतासँग पर्न चाहँदैन । बेन्फिका भने मकाबी हाइफालाई ६१ ले हराएर अवे गोलका आधारमा समूह विजेता बन्यो ।गत सिजन समूह चरणबाटै बाहिरिएको सातपल्टको युरोपेली विजेता मिलानलाई सन् २०१३१४ सिजनयता पहिलोपल्ट नकआउट चरणमा स्थान बनाउन एक अंक पर्याप्त थियो । यी खेलाडीहरूले हाम्रो चाहना पूरा गरे, मिलानका प्रशिक्षक स्टेफानो पियोलीले भने, च्याम्पियन्स लिगमा गत सिजनको तुलनामा हामीले सुधार गरेको प्रमाणित गर्न चाहन्थ्यौं । अब हामी महत्त्वाकांक्षी भएका छौं । अब के हुन्छ हेर्ने छौं ।पियोलीको टिमले सान सिरोमा ओलिभर जिरोडको गोलमा १४ ओं मिनेटमै अग्रता लिएको थियो । उनकै सहयोगमा राडे क्रुनिचले पहिलो हाफपछि साल्जबर्गका फिलिप कोनलाई पन्छाउँदै गोल गरेर मिलानको नकआउट यात्रा सहज बनाएका थिए । खेलले एक घन्टा छुनुअघि जिरोडले व्यक्तिगत दोस्रो गोल गरे । अतिरिक्त समयमा जुनियर मेसियासले अर्को गोल थपे ।मिलान समूह इ उपविजेताका रूपमा अन्तिम १६ मा छनोट भएको हो । यसमा चेल्सी समूह विजेता बन्यो । उसले स्टामफोर्ड ब्रिजमा डिनामो जाग्रेबलाई २१ ले हरायो । रहिम स्टिर्लिङ र डेब्यु गरेका डेनिस जाकारियाले गोल गरे ।लाइप्जिगलाई पनि नकआउटमा पुग्न युक्रेनी टिम साख्तरविरुद्ध वार्सामा हार टार्नुपर्ने अवस्था थियो । युक्रेनमाथि रुसको आक्रमणका कारण साख्तरले घरेलु मैदानको रूपमा पोल्यान्डमा खेलेको हो । युद्धका कारण धेरै विदेशी खेलाडीले क्लब छाडेका छन् । साख्तरले समूह एफ को पहिलो खेलमा लाइप्जिगलाई ४१ ले हराएको थियो । तर, बुन्डेसलिगा टिम निकै बलियो देखियो । क्रिस्टोफर एन्कुन्कुले सुरुमै गोल गरेपछि साख्तरलाई गाह्रो परेको थियो । आन्द्रे सिल्भा र डोमिनिक स्जोबोस्कीले दोस्रो हाफमा गोल गरे । ड्यानी ओल्मोको प्रहारमा भालेरी बोन्डारमा डिफ्लेक्ट हुँदै गोल भएप्छि लाइप्जिगले ४० को जित निकाल्यो ।"
ट्राइ एड्भेन्चरमा २५ टिम,"काठमाडौं (कास) प्रधानसेनापति अन्तर्राष्ट्रिय ट्राइएड्भेन्चर प्रतियोगिताको पाँचौं संस्करण मंसिर ९ गते धादिङको बैरेनीमा हुने भएको छ । रनराइडर्याफ्ट (दौडसाइक्लिङर्याफ्टिङ) समावेश प्रतियोगितामा विदेशी १० टिमसहित २५ टिमले प्रतिस्पर्धा गर्ने आयोजक नेपाली सेनाले जनाएको छ ।बिहीबार पत्रकार सम्मेलनमा सैनिक शारीरिक तालिम तथा खेलकुद केन्द्रका केन्द्रपति महासेनानी मुनाल बस्नेतले भने, एड्भेन्चर (साहिसक खेल) का लागि यो (प्रतियोगिता) उपयुक्त हो । यो पर्यटकीय खेल पनि हो । त्यसैले साहसिक खेलको संस्कृति बसाउनुपर्छ । यो हाम्रो प्रयास त्यसैको लागि सुरुआत हो । सेनाले २०७१ सालमा साहसिक खेलको थालनी गरेसँगै बैरेनी र जोमसोम (मुस्ताङ) मा ट्राइएड्भेन्चर प्रतियोगिता सुरु गरेको थियो । प्रतियोगिताका निर्देशक सेनानी राजीव चन्दले भने, यसपालि बेलायत, अमेरिका, दक्षिण कोरियालगायत १० देशका टिम आमन्त्रण गरेका छौं । भारतका उत्कृष्ट तीन टिम दर्ता भइसकेको छ भने बेलायतले पनि प्रतिस्पर्धा गर्ने पक्का गरेको छ । स्वदेशी ३३ टिम दर्ता भइसकेका छन् । छनोट प्रक्रिया पूरा गरेपछि विदेशी १० र स्वदेशी १५ टिमले प्रतियोगितामा प्रतिस्पर्धा गर्नेछन् । खेलाडीको साइक्लिङ, दौड, र्याफ्टिङ कौशलको परीक्षण रअनुभवका आधारमा टिम छनोट गर्ने उनले बताए ।अफरोड दौड ६७ किमिको हुनेछ । त्यसपछि २६ किमि साइक्लिङ र अन्त्यमा त्रिशूली नदीमा ११ किमि र्याफ्टिङ गरी कुल ४३७ किमि छिटो समयमा पूरा गर्ने टिमले उपाधि जित्नेछ । प्रत्येक टिममा १८ वर्ष पुगेका चार खेलाडी हुनेछन् । विजेता टिमले २ लाख, दोस्रो हुनेले १ लाख ५० हजार, तेस्रो हुने टिमले १ लाख रुपैयाँ पुरस्कार हजार हात पार्नेछन् ।"
आयोजक डाँगीहाट सेमिफाइनलमा,"विराटनगर (कास) आयोजक डाँगीहाट युथ क्लब पाँचौं बेलबारी गोल्डकप फुटबल प्रतियोगिताको अन्तिम चारमा पुगेको छ । बिहीबार रोलिङ फुटबल क्लब धुलाबारीलाई टाइब्रेकरमा ३१ ले पछान्उँदै डाँगीहाट सेमिफाइनल पुग्यो ।निर्धारित समय गोलरहित रहेपछि खेलको छिनोफानो टाइब्रेकरबाट गरियो । घरेलु मैदानमा आयोजकका साइमन लिम्बु, कासिम राई र अभिषेक लिम्बूले गोल गरे । नीरज कार्कीको प्रहार बाहिरियो । झापाका आशिष चापागाईंले मात्रै गोल गरे । एञ्जल गुरुङ र प्रशान्त लकसमको प्रहार बाहिनु र लोकेन्द्र लिम्बुको प्रहारलाई गोलरक्षक किशोर गिरीले रोक्नु झापाका लागि दुर्भाग्य बन्यो । म्यान अफ द म्याच गोलरक्षक किशोर गिरी भए । शुक्रबार सहलेस युथ क्लब सिराहा र क्यामरुनको एभिनियर फुटबल क्लबबीच प्रतिस्पर्धा हुनेछ ।"
समाज बदल्न क्रिकेट,"(पोखरा)  घरबाहिर निस्कन हिच्किचाउने पोखरा रानीपौवाकी १६ वर्षीया यशोदा भुजेल अचेल दैनिकजसो पोखरा रंगशाला क्रिकेट मैदानमा हुन्छिन् । कक्षा ८ पढ्दादेखि विद्यालयमै क्रिकेट तालिम पाएकाले उनको खेल सुधारिएको छ । आत्मविश्वास बढेको छ । विद्यालयस्तरकै तालिमपछि निरन्तर क्रिकेटमा जोडिएकी उनी नवौं राष्ट्रिय खेलकुदमा गण्डकी टिममा छनोट भइन् । परिवारको समेत साथ पाएपछि उनले अध्ययन र क्रिकेट सँगै लगिन् । उनको खेलजीवनमा जोडिन्छ, संसारकै पुरानो क्रिकेट क्लब मेरिलेबोन क्रिकेट क्लब (एमसीसी) सँग सम्बन्धित बेलायती संस्था एमसीसी फाउन्डेसन । सन् २०१८ मा फाउन्डेसनले बालबालिकाको क्षेत्रमा काम गर्ने संस्था किडासासँगको साझेदारीमा पोखराका सामुदायिक विद्यालयमा ब्रेकिङ द बाउन्ड्रिज परियोजना सुरु गर्यो । सामुदायिक विद्यालयमा अध्ययनरत विद्यार्थीलाई अवसर सिर्जना गरेर पूर्वाधार, खेल सामग्री र प्रशिक्षणमार्फत दक्ष क्रिकेटर बनाउने परियोजनाको उद्देश्य थियो । जसअन्तर्गत किडासाले पहिलो चरणमा पोखराका १४ सामुदायिक विद्यालय छनोट गर्यो । ती विद्यालयलाई पायक पर्ने गरी ५ विद्यालयमा सुविधासम्पन्न क्रिकेट अभ्यास पिच बनायो । पोखरा क्रिकेट एकेडेमीसँगको प्राविधिक सहयोगमा हरेक विद्यालयमा व्यावसायिक प्रशिक्षक खटाइए । हरेक विद्यालयका एकएक शिक्षकलाई फोकल व्यक्ति तोकियो । विद्यालयलाई आवश्यक खेल सामग्री फाउन्डेसनले उपलब्ध गरायो । छात्र र छात्राका छुट्टाछुट्टै टिम विद्यालयलले बनाएर अभ्यास थालियो । फोकल शिक्षकलाई पनि तालिम दिइयो । पहिलो चरणमा ९ महिना परियोजना चल्यो । सन् २०१९ मा एमसीसीकै खेलाडी आएर विद्यार्थी र प्रशिक्षकलाई तालिम दिए । हरेक विद्यालयले तयार गरेका टिमबीच प्रतियोगिता भयो । त्यही परियोजनाकी उत्पादन हुन्, यशोदा भुजेल । पोखराको नवप्रभात माविमा ११ कक्षामा अध्ययनरत उनी नवौं राष्ट्रिय खेलकुदमा कास्की जिल्ला हुँदै गण्डकी प्रदेशको टिममा छनोट भएकी हुन् । उनीसँगै रामबजारस्थित कालिका माविमा अध्ययनरत श्रद्धा गुरुङले पनि राष्ट्रिय खेलकुदमा गण्डकीबाट खेलिन् । क्रिकेटलाई निरन्तरता दिएर राष्ट्रिय टिमबाट खेल्ने यशोदाको धोको छ । विद्यालयमा तालिम नपाएको भए म खेलाडी बन्ने थिइनँ, उनले भनिन्, घर बाहिर निस्किएर खेलको दुनियाँमा प्रवेश गर्न पाउँदा आत्मविश्वास बढेको छ । उनका लागि अझै खुसीको क्षण बन्यो एमसीसीको महिला टोलीसँग क्रिकेट खेल्न पाउनु ।फाउन्डेसनले हरेक वर्ष आफ्ना खेलाडीलाई ल्याएर नेपाल टूर गर्छ । उक्त टूरमा बेलायतका पाकादेखि नयाँ क्रिकेटर र प्रशिक्षक हुन्छन् । उक्त टोलीले पोखरा आएर यहाँका विद्यार्थी, शिक्षक र प्रशिक्षकलाई आधुनिक क्रिकेट सिकाउँछ । यसअघिका दुई वर्ष भने कोरोना महामारीका कारण उक्त टूर रोकियो । सन् २०१९ मा एमसीसीको पुरुष टिम आएकामा यस वर्ष महिला टिम नेपाल आयो । तिहारअघि आएको १५ जनाको टिम १० दिन नेपाल बस्यो । काठमाडौंमा एमसीसीले क्यान११ सँग ४० ओभर र आईसीसीको यू१९ ड्रिम टिमसँग ट्वान्टी२० खेल्यो । पोखरामा क्यान११ र एमसीसीले एक ट्वान्टी२० र दुई ४० ओभरको म्याच खेले । पोखरामा एमसीसीले अर्को खेल नेपालकै मिक्स११ सँग टी२० खेल्यो । एमसीसीविरुद्ध रुबिनाको कप्तानीमा क्यान११ ले यो सिरिजको चारवटै म्याच जितेर क्लिन स्विप गर्यो । नेरी थापा प्लेयर अफ द सिरिज भइन् । आईसीसीको यू१९ ड्रिम टिम र मिक्स११ लाई भने एमसीसीले पराजित गर्यो । मिक्स११ मा ६ खेलाडी प्रदेश १ का थिए भने बाँकी गण्डकी प्रदेशका सामेल भए । एमसीसी फाउन्डेसनको सहयोगमा किडासाले सञ्चालन गरेको ब्रेकिङ द बाउन्ड्रिज परियोजनाकै उत्पादन यशोदा र श्रद्धा गण्डकीबाट परे । फाउन्डेसनले ५ वर्षदेखि पूर्वको विराटनगर, धनकुटा र राजविराजमा यस्तै कार्यक्रम चलाएको छ । एमसीसीको नेतृत्व बेलायतको राष्ट्रिय टोलीबाट दुईपल्ट विश्वकप खेलिसकेकी क्लारी टेलरले गरेकी थिइन् । केही अनुभवी र नयाँ खेलाडीको मिश्रण टिममा थियो । एमसीसी फाउन्डेसनले यहाँका शिक्षक, क्रिकेट प्रशिक्षक, खेलाडीलाई आधारभूत र एडभान्स तालिम दिएको छ । प्रशिक्षक सारा बेगले प्रशिक्षित गराइन् । पोखराका क्रिकेट प्रशिक्षक विकास अधिकारी एमसीसीले आधुनिक क्रिकेटलाई फरक तरिकाबाट बुझाएको बताउँछन् । प्रशिक्षणपछि उनले खेलाडीलाई क्रिकेट सिकाउने तौरतरिकाबारे आफू स्पष्ट भएको बताए । उनले भने, यो प्रशिक्षणपछि भने जुन खेलाडीको जे क्षमता छ त्यसैमा पोख्त बनाउनुपर्ने रहेछ भन्ने सिकियो । प्रशिक्षक सारा बेग नेपाली महिला क्रिकेट विकासमा यो परियोजनाले सहयोग पुर्याउने बताउँछिन् । किडासाका कार्यक्रम अधिकृत सचिन शाक्यले दोस्रो चरणमा पोखराका थप १६ विद्यालयमा परियोजना चलाउने तयारी रहेको बताए । एमसीसी फाउन्डेसनकी सञ्चालन संयोजक इज्जी गुर्नेले किशोरीको सवलीकरण गर्दै स्टार क्रिकेटर उत्पादन गर्न परियोजना सहयोगी बन्ने बताइन् । राष्ट्रिय टिमकी कप्तान रुबिना क्षेत्रीले एमसीसीसँगको खेल नेपाली महिला क्रिकेटका लागि कोसेढुंगा साबित हुने बताउँछिन् ।"

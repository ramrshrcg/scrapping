शीर्षक,विवरण
"उच्च असन्तुष्टि, न्यून मतदान",कुन नेताका जिल्लामा कति खसे मत ?डडेलधुरा (शेरबहादुर देउवा) ५९Ü ९१२०१ ५३८०८झापा (केपी शर्मा ओली) ६१Ü ६६३३११ ४०४६१९गोरखा (पुष्पकमल दाहाल) ४६Ü २२०६३७ १०१४९३रौतहट (माधवकुमार नेपाल) ६५Ü ४१५४५५ २७००४५सप्तरी (उपेन्द्र यादव) ६१Ü ४१८३७४ २५५२०८महोत्तरी (महन्थ ठाकुर) ६६Ü ३९७०३० २६२०३९चितवन (रवि लामिछाने) ६०Ü ४०८३४२ २४५००५
मतदानको उत्साह,"१ कपिलवस्तुको मायादेवी गाउँपालिका डमरा केन्द्रमा मतदान गरेर घर फर्कंदै सुत्केरी महिला । २ झापाको मेचीनगर९ कवि शिरोमणि केन्द्रमा मतदानका लागि एक वृद्धलाई ल्याइँदै । ३ काठमाडौंको शंखरापुर८ को साँखु केन्द्रमा मतदान गर्दै महिला । ४ वीरगन्जको जिल्ला हुलाक केन्द्रबाट मतदान गर्दै सशस्त्र प्रहरी । ५ पहिलो पटक मताधिकार प्रयोग गरेकी झापाको मेचीनगर१ बाहुनडाँगीकी किशोरी, उनले पवित्रा मावि केन्द्रबाट मतदान गरेकी हुन् । ६ चितवनको भरतपुर४ लंकुस्थित पवित्रा माविबाट मतदान गरेर घर फर्कंदै वृद्ध । ७ रोतहट वृन्दावन नगरको विश्रामपुर केन्द्रमा मतदानको पालो पर्खंदै मतदाता । ८ काठमाडौंको विशालनगरस्थित विशाल मिलन केन्द्रमा मतदान हुँदै । ९ प्रधानमन्त्री तथा कांग्रेस सभापति शेरबहादुर देउवा डडेलधुराको गन्यापधुरा१ असिग्राम केन्द्रबाट मतदान गर्दै । १० एमाले अध्यक्ष केपी शर्मा ओली भक्तपुरको महेन्द्र शान्ति मावि केन्द्रमा मतदान गर्दै । ११ माओवादी केन्द्र अध्यक्ष पुष्पकमल दाहाल चितवनको भरतपुर१४ शिवनगरको प्रहरी विद्यालय केन्द्रमा मतदान गर्दै । १२ एकीकृत समाजवादी अध्यक्ष माधवकुमार नेपाल रौतहटको गौर कन्या प्रावि केन्द्रमा । १३ राष्ट्रिय स्वतन्त्र पार्टीका अध्यक्ष रवि लामिछाने काठमाडौंको चाबहिल महाँकाल केन्द्रमा । १४ प्रमुख निर्वाचन आयुक्त दिनेशकुमार थपलिया भक्तपुरको नेपाल युनिक केन्द्रमा । तस्बिर ः मनोज पौडेल, पर्वत पोर्तेल, केशव थापा, शंकर आचार्य, पर्वत पोर्तेल, रमेशकुमार पौडेल, शिव पुरी, अंगद ढकालकान्तिपुर"
मतदान केन्द्र अगाडि दलको भोज,"रद्द मतदान आजनवलपरासी पूर्वी नवलपरासीको देवचुली नगरपालिका४ मा मतपेटिका जलाएका कारण आइतबार रद्द भएको मतदान सोमबार हुने भएको छ । मुख्य निर्वाचन अधिकृत उमेशप्रसाद लुइँटेलले सोमबार बिहान ७ बजेदेखि मतदान हुने बताए । स्थानीय नारायण भण्डारीले शान्ति सिर्जना आधारभूत विद्यालय मतदान केन्द्रको प्रदेश समानुपातिकतर्फको मतपेटिका जलाएपछि फेरि निर्वाचन गर्नुपरेको हो । निर्वाचन अधिकृत माधवराज गौतमले निर्वाचन रद्द गरिएको प्रतिवेदन मुख्य निर्वाचन अधिकृतलाई बुझाइएको बतााए । अन्य ३ वटा पेटिकामा मतपत्र खसालेपछि भण्डारीले अन्तिम मतपेटिकामा बडिलोसन (शरीरमा दल्ने औषधि) हालेर आगजनी गरेका हुन् । ९८० मतदाता रहेको उक्त निर्वाचन केन्द्रमा ७ सय मत खसेको थियो । आगजनीपछि भागेका भण्डारीलाई प्रहरीले पक्राउ गरेको प्रमुख जिल्ला अधिकारी सुमन घिमिरेले बताए । यस्तै, कास्की३ को माछापुच्छ्रे८ लुम्रेस्थित तारेबराह आधारभूत विद्यालय ग मतदान केन्द्रमा मतपेटिका फुटाउने तीन जना पक्राउ परेका छन् । पक्राउ पर्नेमा नेकपा बहुमत पार्टीका कार्यकर्ता सुकबहादुर परियार, हरिबहादुर विष्ट र निशानकुमार पुन रहेका कास्की प्रहरीका डीएसपी सुन्दर तिवारीले बताए ।"
मतदान गर्न ज्यानकै बाजी,"अनिश तिवारी (सिन्धुपाल्चोक), प्रदीप मेन्याङ्बो (सुनसरी) र कृष्णप्रसाद गौतम (सुर्खेत)"
सुगम रुटका सबै उडान बन्द,"काठमाडौं (कास) निर्वाचनका कारण यात्रुको बुकिङ नभएपछि काठमाडौं र उपत्यकाबाहिरबाट हुने सुगम क्षेत्रका सबै उडान आइतबार बन्द भएका छन् । काठमाडौंबाट भद्रपुर, विराटनगर, राजविराज, जनकपुर, सिमरा, भरतपुर, भैरहवा, नेपालगन्ज, धनगढी, सुर्खेत, पोखरा र तुम्लिङटारमा आइतबार उडान नभएको हो । काठमाडौंबाहिर अन्तरप्रदेश उडान पनि निर्वाचनका कारण स्थगन भएका छन् । त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरका अनुसार पर्यटकीय गन्तव्य लुक्लाका लागि भने तारा, समिट र सीता एयरले पर्यटक ओसार्न १५ वटा उडान गरे । तिनीहरूले रामेछाप, लुक्ला र काठमाडौं रुटमा उडान गरेका हुन् । दैनिक दुईतर्फी १ सय २६ वटा उडान गर्ने बुद्ध एयरले आइतबार कुनै पनि उडान राखेको थिएन । चुनाव भएकाले प्रायः हरेक सुगम रुटमा हिजो बेलुकीसम्म २४ यात्रुको मात्रै बुकिङ थियो । ती पनि विदेशबाट आउने यात्रु रहेछन्, बुद्धका एक अधिकारीले भने, निर्वाचन आयोगले उडान नै बन्द गराएको थिएन । तर थोरै यात्रु उडाउनुभन्दा आइतबारका सबै उडान नै बन्द गर्यौं । बुद्धले आइतबार उडान नहुने भएपछि काठमाडौं बाहिर रहने (नाइटस्टप) कुनै पनि जहाज राखेन ।दैनिक दुईतर्फी ५६ हाराहारी उडान गर्दै आएको दोस्रो वायु सेवा यती एयरलाइन्सले पनि निर्वाचनका कारण सबै उडान स्थगन गरेको जनाएको छ । दैनिक दुईतर्फी २८ हाराहारी उडान गर्दै आएको गुण, २२ हाराहारी उडान गर्दै आएको श्री र १८ हाराहारी उडान गर्दै आएको सौर्यले पनि न्यून बुकिङ र निर्वाचनका कारण आइतबारका सबै उडान बन्द गरे । श्रीका प्रवक्ता अनिल मानन्धरले उडान नभए पनि तीनवटा जहाज धनगढी, नेपालगन्ज र विराटनगर विमानस्थलमा राखिएका थिए । तिनले सोमबार काठमाडौंका लागि नियमित उडान गर्नेछन् । दुइटा ट्वीनअटर ग्राउन्डेड भएका कारण राष्ट्रिय ध्वजावाहक नेपाल वायुसेवा निगमले आइतबारका लागि विमानस्थलमा उडान तालिका नै बुझाएन । अन्तर्राष्ट्रियतर्फ भने काठमाडौंका लागि मध्यरातसम्म ४० वटा उडान भए ।"
स्वतन्त्र पार्टीले उल्लेख्य मत ल्याउने संकेत,"काठमाडौं (कास) स्थानीय निर्वाचनमा धरान, काठमाडौं र धनगढीबाट अभिव्यक्त भएजस्तै मत यो निर्वाचनमा राष्ट्रिय स्वतन्त्र पार्टीलाई प्राप्त हुने सम्भावना देखिएको छ । पूर्वसञ्चारकर्मी रवि लामिछाने नेतृत्वको यो दलले समानुपातिकतर्फ उल्लेखनीय मत प्राप्त गर्ने आकलन गरिएको छ । मूलधारका दल र नेताबाट असन्तुष्ट मतदाताले यसपालि स्वतन्त्र पार्टीलाई मतदान गरेको विश्लेषण भइरहेको छ । यद्यपि मतगणनाको प्रारम्भिक रुझान पनि आउन बाँकी छ । तर, मतदान गरेर फर्किएका मतदाताले दिएको प्रतिक्रियाका आधारमा स्वतन्त्र पार्टीको उपस्थिति संसद्मा अर्थपूर्ण हुने देखिएको छ । गत ७ असारमा घोषणा गरिएको स्वतन्त्र पार्टीले प्रतिनिधिसभाको प्रत्यक्षमा एक सय ४० र समानुपातिकमा सबै एक सय १० उम्मेदवार उठाएको छ । तर, प्रदेशसभा निर्वाचनमा भने यो दलले भाग लिएको छैन । आइतबार भएको निर्वाचनमा दलका सभापति लामिछानेले नै प्रदेशसभातर्फको मतपत्र प्रयोग नै गरेनन् । प्रादेशिक प्रणालीमा समस्या छ, त्यसमा सुधार भएपछि मात्र मतदान गर्छु, उनको प्रतिक्रिया थियो । मतदाताको मनोविज्ञानलाई राजनीतिक दलले पनि स्वीकार गरेका छन् । पूर्वप्रधानमन्त्री बाबुराम भट्टराईले दलहरूको यथास्थितिविरुद्ध मतदाताले असन्तुष्टि व्यक्त गरेको बताएका छन् । यथास्थितिविरुद्ध असन्तुष्टि र आक्रोश राम्रो कुरा हो, भट्टराईले ट्वीटरमा भनेका छन्, त्यसले नै नयाँ विकल्पको खोजीलाई अभिप्रेरित गर्छ । तर नेतृत्वले असन्तुष्टिलाई सुविचारित अग्रगामी दिशा दिन सकेन भने स्वस्फूर्त आक्रोश दक्षिणपन्थी वा उग्रवामपन्थी पपुलिज्म वा अराजकतावादमा परिणत हुन सक्छ, कराइबाट उम्केर भुंग्रोमा नफसौं ।मतपरिणाम ॅआठ दिनभित्रप्रमुख निर्वाचन आयुक्त दिनेश थपलियाले प्रतिनिधिसभा र प्रदेशसभा सदस्य निर्वाचनको अन्तिम परिणाम आठ दिनभित्र आइसक्ने बताएका छन् । मतदान स्थगन भएको ठाउँमा पुनः मतदान गराएर प्रत्यक्ष र समानुपातिक दुवै प्रणालीको मतपरिणाम जतिसक्दो छिटो दिने गरी तयारी गरिएको उनले बताए । प्रमुख निर्वाचन आयुक्त थपलियाका अनुसार एउटा क्षेत्रको मतपत्र कम्तीमा चार ठाउँमा गणना हुने व्यवस्था गरिएको छ । प्रतिनिधिसभा प्रत्यक्ष र समानुपातिक, प्रदेशसभाको प्रत्यक्ष र समानुपातिकको मतपत्र छुट्टाछुट्टै राखेर एकै पटक गणना गरिने भएको छ । आयोगले प्रत्यक्षको मतगणना पहिला र समानुपातिकको पछि गणना गर्ने तयारी गरेको थियो । आइतबार मतपेटिका कब्जा, आगजनी प्रयासका घटना भएपछि आयोग समानुपातिकको पनि एकै पटक गणना गर्ने निर्णयमा पुगेको हो । मतदानस्थलबाट मतपेटिका निर्वाचन अधिकृतको कार्यालयमा ढुवानी भइरहेको आयोगले जनाएको छ । जिल्ला सुरक्षा समितिको सिफारिसअनुसार ७ वटा हिमाली जिल्लाका अति विकट मतदान केन्द्रका मतपेटिका मौसमले साथ दिए नेपाली सेनाको हेलिकोप्टरबाट सोमबार अपराह्न ४ बजेभित्र सदरमुकामस्थित मुख्य निर्वाचन अधिकृतकोकार्यालयसम्म ढुवानी गर्ने योजना छ, थपलियाले भने । एउटा सभाको मतपत्र हाल्ने मतपेटिकामा अर्को सभाको मतपेटिकासमेत हालेको गुनासो आएकाले गणनाका क्रममा सदर मतपत्र भए सम्ब्न्धित सभाको मतपत्रमा समावेश गर्न आयोगले निर्देशन दिएको छ ।"
सम्पादकलाई चिठी,"जनतामा नेता तथा दलहरूप्रति व्यापक आक्रोश छ, यसपालि निकै कम मत खसेबाट पनि यो कुरा देखियो । केदार गौतमिििनेताहरूप्रति मतदाताको विश्वास उडिसक्यो, यो दुःखलाग्दो कुरा हो । सुरेश नेपालीिििमतदाताले यतिका आशाले खसाएको मतलाई निराशामा बदल्न कहीँकतैबाट कोसिस नहोस् । नेपालको भलो होस् ! अशोक सिंहिििहारजित आफ्नो ठाउँमा छ, तर मतदानस्थलमा मतदातादाई खाना, खाजा खुवाएर मानवीय उत्तरदायित्व पूरा गरेकामा सबै दललाई धन्यवाद । मनोहर पोखरेलिििजनतामा चरम निराशा छाएको छ । देशैभरिको स्थिति हेर्ने हो भने मतदाताहरू मतदानमा खासै सहभागी भएका छैनन् । यो पटक मत नहाल्नेको संख्या धेरै छ । प्रदीप भट्टराईिििमतदाताले घन्टीलाई ड्याम्म भोट हालेर मुस्कुराउँदै एमाले र गठबन्धनको चियाबिस्कुट खाएजस्तो छ । किरण कँडेलिििनिर्वाचनमा मतदाताको फ्लो देखिएन भन्ने नेतालाई जवाफ फ्लो अन्तर्राष्ट्रिय विमानस्थलमा गएर हेर्नू । सुरज दलामीििियिनै नालायक नेताहरूलाई भोट हाल्नुपर्ने अवस्थाले गर्दा मतदाता संख्या घटेको हो । रमानाथ दाहालिििनेताहरूले युवालाई विदेश जाने वातावरण बनाए, अनि मत कसरी उत्साहाजनक खस्छ त ? वसन्त शाहीिििमुलुकको भाग्य कोर्ने मताधिकार प्राप्त गर्न कैयौं आन्दोलन र कैयौंको बलिदान तथा संघर्षबाट सम्भव भएको सबैलाई ज्ञान हुनु जरुरी छ । सर्वसाधारणले आफ्नो नेता चुन्न पाउने संवैधानिक तथा नैसर्गिक अधिकारलाई कुण्ठित बनाउने कुनै पनि अराजक गतिविधि घोर भर्त्सनायोग्य छ । सुरेन्द्र महर्जनििि२०४६ देखि पटकपटक अवसर पाएर असफल भएकाहरूलाई भोट दिएर अब काम छैन । राज जीवनिििपरदेशमा पसिना बगाएर देशको अर्थतन्त्र धान्नेले चाहिँ मतदान गर्न नपाउने ? केटोिििरवि लामिछाने र उनको पार्टीलाई बधाई छ । तर संघीय विरोधी कित्तामा उभिनु हुँदैन । हाम्रो रगत र पसिनाले स्थापना गरेको संघीय व्यवस्थाविरुद्ध बोल्नु गल्ती हुनेछ । स्पन्दन दीपक खनाल"
चुनावपछिका दाउपेच,"संघीय गणतन्त्र नेपालको दोस्रो महानिर्वाचन सम्पन्न भएको छ । यो चुनावको पूरै परिणामको घोषणासँगै सातवटा प्रदेशमा प्रदेशसभाहरूको गठन हुनेछ र संघीय गणतन्त्रको केन्द्रमा प्रतिनिधिसभाको गठन हुनेछ । महानिर्वाचनको रमझम सुरु हुनुभन्दा निकै पहिलेदेखि नै संघीय राजधानी काठमाडौं, प्रादेशिक राजधानी सहरहरू र अरू महत्त्वपूर्ण सहरका एक्जिक्युटिभ क्लबहरूमा भावी प्रधानमन्त्रीको चर्चा सुरु भैसकेको थियो । मतपत्र गणना पूरै नटुंगिए पनि सम्भवतः आउने एक साताभित्रै प्रधानमन्त्री को हुने भनी टुंगो लाग्नेछ । नेपाली कांग्रेससँग चुनावी गठबन्धनमा बाँधिएका दलहरूले त्यतिन्जेलसम्म भावी प्रधानमन्त्री को हुने भन्ने जिज्ञासाको टुंगो लगाइसक्नेछन् । निर्वाचन आयोगले चुनावसँग सम्बन्धित सूचना, समाचार र विश्लेषणमा विभिन्न तरिका अपनाएर प्रतिबन्ध लगाएको छ । नो भोट को त परिकल्पना र उच्चारण गर्नसम्म निषेध गरिएको छ । देशभरि एकैसाथ चुनाव सम्पन्न भएको अवस्थामा निर्वाचन आयोगलाई एक्जिट पोल सँग आपत्ति नहुनुपर्ने हो । त्यसै गरी, निर्वाचन आयोगले भोटिङ मेसिनको प्रयोगमा पनि जाँगर देखाएको छैन । देशले एक्काइसौं शताब्दीको रजत वर्ष मनाउने बेला भैसक्दा पनि आफूलाई लोकतन्त्रको संरक्षकका रूपमा सोच्ने निर्वाचन आयोग नयाँ विचार र नयाँ प्रयोगसँग भयभीत देखिएको छ । यो अवस्थामा राजनीतिक दलका नेताहरूले धेरै ठूला गफ नगरे पनि हुन्छ । चुनावमा कांग्रेस नेतृत्वको गठबन्धनले सरकार बनाउने मौका पाएमा प्रधानमन्त्री पदमा शेरबहादुर देउवालाई नै निरन्तरता दिने कि प्रधानमन्त्रीका रूपमा माओवादी अध्यक्ष प्रचण्डको काँधमा जिम्मेवारी हालिदिने भन्ने चर्चा सुरु भैसकेको छ । एमालेराप्रपा गठबन्धनमा प्रधानमन्त्रीको उम्मेदवार खड्गप्रसाद शर्मा ओली नै हुन् भन्ने स्पष्ट भैसकेको छ । अध्यक्ष प्रचण्डले सरकारको नेतृत्व कसले गर्ने भन्ने विषयलाई पटकपटक गौण बताइसकेका छन् । केन्द्रीय सत्तामाथि कब्जा जमाउने उद्देश्यका साथ चुनावमा उत्रिएका स्वतन्त्रका नाममा गठन भएका दलहरू र स्वतन्त्र उम्मेदवारहरू भ्रष्टाचार र कुशासनविरुद्ध जतिसुकै चिच्याए पनि राज्यसत्ता उनीहरूको नियन्त्रणमा आउन लामै समय कुर्नुपर्नेछ । किनभने, अहिलेका असन्तुष्टहरू कुनै समयमा सरकार र व्यवस्था कै रखवाला थिए । जनता उनका चर्का नारा सुनेर रमाउन सक्छन्Ù पछ्याउन सक्लान्नसक्लान्, त्यसको परीक्षण हुन बाँकी नै छ । कांग्रेस सभापति देउवालाई पार्टीभित्रैका र गैरकांग्रेसीहरूले समेत वृद्ध र वृद्ध भएकैले अक्षम भनेर कटाक्ष गरेका छन् । भारतका प्रधानमन्त्री नरेन्द्र मोदीको लुम्बिनी भ्रमणका समयमा उनको स्वास्थ्यस्थिति दयनीय देखिएको थियो । त्यो दृश्यलाई उदाहरणका रूपमा प्रस्तुत गरेर प्रधानमन्त्री देउवाविरुद्ध जतिसुकै कटाक्ष गरे पनि देशमा जस्तो राजनीतिको चलन छ, त्यसमा यसले खासै अर्थ राख्दैन । नेपालका नेता र ठूला ओहोदाधारी कर्मचारीहरूको महत्त्वाकांक्षा पद र ओहोदामै रहेर मृत्युशय्यामा जाने हुन्छ । हाम्रो देशमा सरकारी सेवाको राजनीतिक र प्रशासनिक तहमा उक्लिन सफल ठूला वा साना जुनसुकै मानिसको महत्त्वाकांक्षाको सम्मान गर्ने चलन छ । तैपनि, कांग्रेस पार्टीभित्र महामन्त्री गगन थापाले आफू प्रधानमन्त्री पदको उम्मेदवार बन्ने घोषणा गरेका छन् र उनको त्यो घोषणालाई सकारात्मक हिसाबले हेर्नुपर्छ । अर्का महामन्त्री विश्वप्रकाश शर्माले गगनको प्रस्तावित उम्मेदवारीको घनघोर समर्थन गरेका छन् । गगन सुन्दर छन् । सुशील छन् । मिष्टभाषी छन् । तीन पटक संसद्मा चुनिएका छन् । उनको भाषण सुन्ने जोकसैले पनि उनी प्रभावशाली नेता हुन् भन्नेमा कुनै शंका गर्दैन । तर, उनको नेतृत्व नेपाली समाजको बहुआयामिक वृत्तमा फैलिन सकेको छैन । गगनका राजनीतिक र सामाजिक उपलब्धि के हुन् त ? उपलब्धिहरू यीयी हुन् भनी गनेर देखाउने विषय के हुन् त ?कांग्रेस राजनीतिको वर्तमान परिप्रेक्ष्यमा गगनले आफ्नो राजनीतिक परिवेशको परिशीलन नगरी प्रधानमन्त्रीको चुनावमा उठ्ने घोषणा नगरेका भए जाती हुन्थ्यो । नेपाली राजनीतिमा व्यक्तिको क्षमता र योग्यताले भन्दा पारिवारिक परिवेशले बढी प्रभावित गर्छ । अर्जुननरसिंह केसीको राजनीतिक दक्षता र क्षमताको प्रशंसा धेरैले गर्छन् । तर, आफ्नो चञ्चल राजनीतिका कारण उनले धेरै कुरा गुमाएका छन् । कांग्रेसको पछिल्लो महाधिवेशनपछि गगन र विश्वप्रकाश दुवैका नेताका रूपमा देखिएका कांग्रेस केन्द्रीय समितिका सदस्य शेखर कोइरालाले प्रधानमन्त्रीका रूपमा आफूलाई प्रस्तुत गर्ने गगनको घोषणामाथि कुनै प्रतिक्रिया जनाएका छैनन् । चुनावको सम्पूर्ण परिणाम प्रकाशित नभएसम्म प्रतिक्रिया जनाउनुको खासै अर्थ पनि छैन । त्यस्तो प्रतिक्रियाले खासै फाइदा पनि गर्दैन । कांग्रेस सभापतिका रूपमा देउवाले आफ्ना घनिष्ठ सहयोगीहरूको राजनीतिक उत्थानका लागि अलिकति पनि उदारता देखाएका छैनन् । उनले कांग्रेस सभापति पदमा निर्वाचन लड्ने आकांक्षा राखेकै कारण विमलेन्द्र निधिजस्ता कांग्रेसका प्रखर नेतालाई जसरी पाखा लगाए, त्यो आफैंमा अनौठो घटना हो । देउवा राजनीतिको किनारमा रहेका बेला विमलेन्द्रले कसरी उनलाई काँधमा बोकेका थिए, त्यो कुरा थाहा पाउनेहरू अहिले हो र ? भनेर तर्किन्छन् । क्रयविक्रयको अवस्थामा सभापति देउवाको साथ दिने पश्चिम नेपालमा कांग्रेसका लोकप्रिय नेता पूर्णबहादुर खड्काले यो सत्यलाई अहिलेदेखि नै आत्मसात् गर्नुपर्छ । अहिले मधेशको कांग्रेसमा विमलेन्द्रको नेतृत्वको अभाव जसरी नराम्रोसँग खड्किएको छ, त्यसरी नै खड्काको अभाव खड्किने दिन नआउला भन्न सकिँदैन ।सभापति देउवाले एनपी साउदजस्ता सुदूरपश्चिमका चमकदार नेतालाई किनारामा राखेका र पुष्करनाथ ओझालाई पार लगाएका घटना पनि ताजै छन् । कांग्रेस सभापति तथा प्रधानमन्त्री देउवा आफूलाई कृष्णप्रसाद भट्टराईको अनुयायी भन्न हिचकिचाउँदैनन्, तर कांग्रेस सभापतिका रूपमा किसुनजीले आफ्नो प्रखर विरोधमा लागेका गिरिजाप्रसाद कोइराला पक्षका कार्यकर्ता विजयकुमार गच्छदारको कसरी प्रतिरक्षा गर्नुभएको थियो, त्यो कुरा देउवाको सम्झनाबाट नहट्नुपर्ने हो ।चुनावको परिणाम आएपछि संघीय गणतन्त्र नेपालको प्रधानमन्त्रीमा कि देउवा, कि प्रचण्ड, कि ओलीबाहेक हाललाई अरू कोही पनि प्रधानमन्त्री हुने सम्भावना निकै खुम्चिएको छ । कांग्रेसमा सभापति देउवाको दबदबा छ भने माओवादीमा प्रचण्डको विकल्प देखा परेको छैन । संघीय गणतन्त्र नेपालमा प्रदेश र संघको पहिलो चुनावपछि नाटकीय ढंगले भएको एमाले र माओवादीको एकीकरण दुर्भाग्यपूर्ण साबित भयो । त्यो एकीकरणले उत्पन्न गरेको नेपाल कम्युनिस्ट पार्टी (नेकपा) का दुईमध्येका एक अध्यक्ष ओलीले प्रधानमन्त्रीका रूपमा असंवैधानिक कार्यहरूको क्रमबद्ध सिलसिला नै सुरु गरे । भ्रष्टाचारका दर्जनौं घटना, दुईदुई पटक संसद् विघटनको प्रयास, चुच्चे नक्साको नौटंकी उनका पालामा यस्ता धेरै घटना भए जसलाई सम्भावित दुर्घटनाको रिहर्सल भन्न सकिन्थ्यो । अन्ततः सहअध्यक्षका रूपमा अर्का सहअध्यक्ष तथा प्रधानमन्त्री ओलीबाट लगातार अपमानित प्रचण्डले नेकपा सरकारका प्रधानमन्त्री ओलीविरुद्ध मुख खोलेपछि राजनीतिक अवस्था यहाँसम्म आएको हो । यो कुरा जगजाहेर छ ।माओवादी जोडिनुभन्दा पहिलेको एमाले र माओवादी अलग भएपछि अहिलेको एमालेमा कुनै तात्त्विक अन्तर छैन । अहिले त एमाले पञ्चायतकालको भूमिगत मालेजस्तै छ । त्यति बेला मालेका नेताहरू पञ्चायतभित्र जनपक्षीय को पगरी गुतेर निर्दलीय पञ्चायत व्यवस्थामा समाहित हुन्थे । जनपक्षीय हैसियतले पञ्चायतको चुनाव लड्थे । त्यतिखेर उनीहरू पञ्चायत राजनीतिसँग समीकरण मिलाउँथे । २०४६ सालमा नेपाली जनता सर्वमान्य नेता गणेशमान सिंहको आह्वान र हस्तक्षेपपछि प्रजातन्त्र स्थापनाको लडाइँमा होमिए । २०६२६३ सालको आन्दोलनमा जनतासँग जोडिनुको अर्को विकल्प थिएन उनीहरूसँग । अहिलेको चुनावमा ओली नेतृत्वको छायामा सबै प्रकारका राप्रपा, मण्डले चरित्रका मानिसहरू र उत्ताउला स्वतन्त्रहरूको लर्को लागेको छ । एमाले नेतृत्वको गठबन्धनले बहुमत ल्यायो भने ओली एक पटक फेरि सत्ताको शिखरमा पुग्नेछन् ।देशमा अहिले जस्तो राजनीतिक वातावरण छ, त्यो आर्थिकसामाजिक विकासका लागि अनुकूल छैन । संसार निरन्तर विकासका बाटामा लागेको छ, हामी मनमौजी हिसाबले चल्दै छौं । यो सत्य हो नेताहरूले राजनीतिका नाममा जनताको भाग्यसँग निरन्तर खेलबाड गरेका छन् । आफ्ना संकीर्ण महत्त्वाकांक्षाहरूको पोषणमा लागेका छन् । तर, कहलिएका अधिकांश नेपाली बुद्धिजीवीहरू सत्ताको छहारीको खोजीमा देखिन्छन् । उनीहरूमा संघीय गणतन्त्रमा मात्र सबैको कल्याण हुन्छ भन्ने चिन्तनको अभाव छ ।"
जनप्रतिनिधिले सम्झेलान् महिलाका कष्ट !,"चुनावको परिणाम नआउँदासम्म देश चुनावमय नै रहनेछ । मत माग्ने र मागिदिनेहरूले बाजा, गाजासहित मतदाताका घरघरमा गएर काममा सघाएको र कतिपय निर्वाचन क्षेत्रमा उम्मेदवारले भोजभतेर गरेको पनि देखियो । निर्वाचन जित्न उम्मेदवारहरूले पैसाको खोलो बगाएको पनि सुनियो । चुनावको परिणाम आउँदै गर्दा मंसिर ९ देखि २४ गतेसम्म नेपालमा विविध कार्यक्रम गरी लैंगिक हिंसाविरुद्ध सोह्रदिने अभियान चलाइनेछ । यसपालिको नारा सभ्य समाजको पहिचान लैंगिक हिंसाविरुद्ध अभिायन तय गरिएको छ । पछिल्लो समय लौंगिक हिंसाविरुद्धका अभियान नेपालमा व्यापक बनिरहेको छ । तर, राजनीतिक दल तथा चुनावमा भने यो मुद्दा विरलै उठ्ने गरेको छ । समाजमा लैंगिक हिंसाका घटना बढिरहेका छन् । केही दिनअगि मेरो छिमेकी दिदीको कुरा सुनेर छाँगाबाट खसेझैं भएको थियो । उनका चार छोराछोरी छन् । श्रीमान् सरकारी जागिरे हुन् । छोराछोरी दिनभरि विद्यालयमा हुन्छन्, श्रीमान् अफिसमा । सरकारी जागिरे भएकाले उनका श्रीमान्लाई समुदायमा सबैले चिन्छन् । उनी पनि सबैसँग बोल्ने, मिजासिलो स्वभावकी छन् । दिउँसो पसल गछिन् । बेलुकी सबै घर फर्कन्छन् । छोराछोरी गृहकार्य गर्न बस्छन् । उनी भान्छामा व्यस्त हुन्छिन् । श्रीमान् भने रक्सी पिउन थाल्छन् । त्यसपछि अन्टसन्ट बोल्छन् । घरमा होहल्ला हुन्छ । छोराछोरी डराएर एकातिर भाग्छन् । ठूला भइसकेका छोराछोरीका अगाडि उनलाई श्रीमान्ले लछारपछार गर्दा रहेछन् । र, यो एक दिनको मात्र कहानी होइन । बिहे गरे देखिकै नियमित भोगाइ हो । उनले सुनाइन् धेरै पटक बिष खाएर मरूँ भन्ने पनि सोचे । तर हुर्किसकेका छोरीहरू र सानो छोराको मायाले मर्न सकिएन । यो कुरा सुनेर निकै दुःख लाग्यो । उनका श्रीमान् रक्सीको लत छुट्याउन चिकित्सककामा जानुपर्छ भन्दा पनि कहिल्यै मान्दा रहेनछन् । त्यसै गरी काठमाडौंको बौद्ध नजिकै विगत दुई वर्षदेखि दुई महिला कहिले खुला आकाश त कहिले बन्दै गरेको घरको भुइँमा सुतिरहेका भेटिन्छन् । जाडो, गर्मी केही नभनी । सँगैका पुरुष जतिखेर पनि रक्सीको नशामा भेटिन्छन् । पछि थाहा भयो तिनका श्रीमान् र छोरा, दिनभरि काम गर्दा रहेछन् र राति रक्सी खाँदा रहेछन् । त्यसैले कोठा लिएर बस्न सक्ने स्थिति कहिल्यै बनेन । यस्तो कुराले राजनीतिक दल तथा नेताहरूलाई कहिल्यै छोएन । देशमा गणतन्त्र आएको धेरै समय भइसकेको छ । तैपनि महिलालाई पुरुषको शोषणबाट मुक्ति मिलेको छैन । नेपालभरि रक्सी खाएर श्रीमतीमाथि हिंसा गर्ने पुरुष कति छन् भन्ने निकै अप्ठ्यारो छ । तर, यो समस्या ग्रामीण क्षेत्रमा झन् बढी छ । रक्सी खाएपछि श्रीमती, आमाबुवा, छोराछोरीलाई कुट्ने, घरायसी काममा ध्यान नदिने पुरुष धेरै छन् । सानैमा शिक्षाको कमी र नराम्रो संगतका कारण उनीहरू कुलतमा फस्ने गर्छन् । बुहारी भित्र्याउनुपर्ने आमाबुबाको दबाबका कारण उनीहरूको विवाह पनि सानै उमेरमा हुने गर्छ । काम पनि गर्दैनन्, रक्सीमै रमाउँछन् । केही समयअघि दैलेखकी सुकी बडुवालले चार छोराछारीसहित कर्णालीमा हाम फालिन् । बेरोजगार श्रीमान्ले सधैं रक्सी पिउने, जसका कारण हातमुख जोड्न पनि नसकिने, त्यसमाथि सधैंको कुटपिटले उनलाई असह्य पीडा भएको थियो । गरिबी र घरेलु हिंसाका कारण निकै कष्टकर जीवन बिताइरहेका महिला धेरै छन् । विशेष गरी सुदूरपश्चिम तथा कर्णाली भेगमा मौसमी रोजगारीका लागि भारतीय सेनामा काम गर्न जानेहरू उतै रक्सीको लतमा फस्ने गरेका छन् । यता पहाडका भीरपाखामा हाड घोटेर श्रीमती काम गरिरहेकी हुन्छन् । श्रीमान् फर्कंदा खाली हात आउँछन् । त्यसमाथि रक्सीको कुलत भएपछि घरकै सम्पत्ति पनि तिनले सकाउँछन् । महिला हिंसा झन्झन् बढिरहेको छ । यस्तो दुःखलाई मत माग्न आउने उम्मेदवारहरूले कहिल्यै देखेनन् । सबैजसो चुनावमा युवाहरूलाई गाउँघरमै रोजगारी दिलाउँछौं भन्ने नारा लगाएर सोझासाझा मतदातालाई फसाउन माहिर छन् नेताहरू ।एक अध्ययन अनुसार कर्णालीमा मात्र पछिल्लो पाँच वर्षमा ३७९ महिलाले आत्महत्या गरेका थिए, जसको अन्तर्यमा श्रीमान्को हिंसा नै हुने गर्छ । यस्तो डरलाग्दो तथ्यांक सार्वजनिक भए पनि कहीँकतैबाट पनि यसलाई रोक्ने प्रयास भएको छैन । चुनावका बेला मीठामीठा आश्वासन दिएर अमूल्य मत माग्नेहरूले महिला हिंसाका विषयमा केही बोल्दैनन् । स्थानीय जनप्रतिनिधिलाई आफ्ना क्षेत्रका नागरिकले भोगिरहेका हरेक पीडाबारे राम्ररी थाहा हुन्छ, हुनुपर्छ पनि । तर, तिनले त्यसको रोकथामका लागि खासै काम गरेका छैनन् । कोरोना महामारीको पहिलो लहरको बेलाको लकडाउनमा सल्यानमा मात्र ७२ महिलाले आत्महत्या प्रयास गर्दा ३२ जनाको ज्यानै गएको त्यहाँका प्रहरी प्रमुखले जनाएका थिए । केही महिलाले गरिबीका कारण आत्महत्या गरे पनि धेरैले भने श्रीमान्को यातना सहन नसकेर गलत बाटो रोज्ने गरेका छन् । उमेर नपुग्दै बिहे हुने अनि सन्तान जन्माउन बाध्य हुने महिलाको संख्या पनि उत्तिकै छ । घाँस काट्न जाँदा भीरबाट खसेर मृत्यु हुने महिलाहरूको संख्या पनि उत्तिकै छ । अपांगता हुनेहरूको संख्या पनि धेरै छ । महिलाले समाजमा अनेक किसिमका विभेद सहेर बाँच्नुपर्छ । के लैंगिक हिंसाविरुद्धका अभियानले यो विषयलाई समेटला ? चुनावअघि उम्मेदवारहरूले बिर्सिएको यो मुद्दा के विजय भएर आएपछि, तिनले सम्झेलान् ?"
बेवास्तामा साना कक्षा र सिकाइ,"मानिसको हेर्ने दृष्टिकोणसँग सम्बन्धित निकै प्रचलित उदाहरण अंग्रेजीमा लेखिने अंक सिक्स हो । एउटै अंकलाई फरक दिशाबाट हेर्दा फरक देखिन्छ । एकातिरबाट हेर्दा नाइन देखिन्छ भने, अर्कातिरबाट हेर्दा सिक्स । नेपालको शिक्षाको विद्यमान अवस्थालाई हेर्ने दृष्टिकोणमा पनि यस्तै देखिन्छ । अलिअघि कक्षा १२ को नतिजा प्रकाशित भयो । परीक्षामा सहभागीमध्ये ५२ प्रतिशत विद्यार्थीहरू उच्च शिक्षामा प्रवेश नपाउने अवस्थामा थिए । बाँकी ४८ प्रतिशतले त पाए नि भनेर हेर्ने वा ५२ ले पाएनन् भनेर हेर्ने ? भर्ना हुन पाउने ४८ प्रतिशतमध्ये सामुदायिकका २८ प्रतिशतलाई हेर्ने वा संस्थागतका ७२ प्रतिशतलाई हेर्ने ? मधेश, कर्णाली र सुदूरपश्चिम प्रदेशको हेर्ने वा वाग्मतीको ? ग्रामीण क्षेत्र हेर्ने वा सहरी क्षेत्र ? सामाजिक, आर्थिक अवस्था राम्रो भएकाहरूको हेर्ने कि कमजोर समूहको ? यी सबै हाम्रा दृष्टिकोण हुन् । नकारात्मक नसोचौं, नकारात्मक कुरा नगरौं पनि भन्न सकिन्छ तर शिक्षाको यो कमजोर सिकाइको अवस्थालाई पनि नकारात्मक रूपमा नहेर्ने र कुरा नगर्ने हो भने हाम्रो अवस्थामा सुधार हुन कठिन मात्र होइन, असम्भवप्रायः छ । कक्षा १२ मा देशभरिका ५२ प्रतिशत विद्यार्थी असफल भए । विद्यालयका लागि केही प्रतिशत असफल भए । तर जो असफल हुने विद्यार्थी र अभिभावकका लागि उक्त असफलता शत प्रतिशत नै हो । त्यसैले शिक्षाको असफलता वा कमजोरीलाई जम्मा अंकमा जोडेर असफल भएको प्रतिशतलाई सानो देख्ने र बेवास्ता गर्ने प्रवृत्तिमा सुधार नगरी हाम्रो शिक्षामा सुधार आउन सक्दैन । कक्षा १० को नतिजा पनि निकै कमजोर आएको थियो, उक्त नतिजाको कमजोरीलाई कोभिडले पुर्याएको क्षतिका रूपमा व्याख्या गरियो । कतिपय सन्दर्भमा हाम्रो अवस्था सधैं यस्तै हो, बिग्रेको छैन पनि भनियो । कमजोरीको कुरा धेरै नगरौं पनि भनियो । सिद्धान्तमा त कुरा ठीकै हो, कमजोरीको कुरा गर्नु हुँदैन, नकारात्मक कुरा गर्नु हुँदैन तर यथार्थमा यसले हाम्रो भविष्यलाई सही मार्गनिर्देश गर्दैन । यो वर्षको सिकाइको कमजोरी कोभिडले भनिएला तर कोभिडले सिकाइमा पारेको प्रभाव अझै ८ वर्षसम्म देखिनेछ । सिकाइको यो कमजोर अवस्था कोभिडको प्रभावले मात्र भएको होइन, साना कक्षाबाटै कमजोर हुँदै माथि गएको हो । साना कक्षामा ध्यान दिएका छैनौं, कमजोरीका कुरा गरेका छैनौं, नकारात्मक नबनौं भन्दै यो अवस्था माथिसम्म आइपुगेको छ । कमजोरी खोजी गर्ने र सुधार गर्नेभन्दा लुकाउने प्रवृत्ति बढ्दै गएको छ । पालिका तथा विद्यालयहरूमा सिकाइ उपलब्धिका वास्तविक नतिजाहरू पाइँदैन र राष्ट्रिय परीक्षा बोर्डले पनि खण्डीकृत तथ्यांकहरू सार्वजनिक गर्दैन । हाम्रो अहिलेको हालतभन्दा धेरै राम्रो अवस्थामा हुँदा पनि अमेरिकाले सन् १९८३ मै नेसन एट रिस्क भनेर शिक्षामा सुधार प्रयास गरेको थियो । यस्तै, जर्मनीले सन् २००० मा पिसा टेस्टको नतिजालाई आधार बनाई पिसा सक का रूपमा शिक्षामा उल्लेखनीय सुधार गरेका उदाहरणहरू छन् । कमजोर सिकाइका तथ्यांकहरूलाई गहिरो गरी अध्ययन गर्ने हो भने हाम्रो अवस्था निकै कमजोर र जोखिमपूर्ण छ । शैक्षिक गुणस्तर परीक्षण केन्द्रले शैक्षिक सत्र २०७६ सालको अन्त्यमा देशभरका ३३ जिल्लाका ५८० विद्यालयबाट ७,४३३ विद्यार्थीहरूमा पढाइ तथा गणितीय सीप परीक्षण सञ्चालन गरेको थियो, जसमा कक्षा ३ को अन्त्यमा पुगेका १० प्रतिशत विद्यार्थीले दिइएको अनुच्छेदको एउटा शब्द पनि पढ्न सकेनन् । यसै गरी १ देखि १५ वटासम्म शब्द पढ्ने विद्यार्थीको प्रतिशत २८ र १६ देखि ४४ सम्म शब्द पढ्ने विद्यार्थीको प्रतिशत ४३ थियो । ती बालबालिका अहिले कक्षा ६ मा अध्ययन गर्दै छन् । केही प्रतिनिधि उदाहरणलाई आधार बनाउँदा कक्षा ६ मा पुगेका थुप्रै बालबालिकाले अहिले पनि नेपाली भाषाका सरल अनुच्छेद पढ्न र गणितका साधारण हिसाब (गुणन, भाग) गर्न सक्दैनन् । यूएसएआईडीको सहयोगमा सञ्चालित राष्ट्रिय प्रारम्भिक कक्षा पढाइ कार्यक्रमले गरेको अनुसन्धानमा पनि परियोजना लागू भएका जिल्लाका कक्षा ३ का २४ र परियोजना लागू नगरिएका जिल्लाका ४१ प्रतिशत विद्यार्थीले एउटा शब्द पनि पढ्न नसकेको प्रतिवेदन सार्वजनिक गरेको थियो । साना कक्षाको सिकाइसँग सम्बन्धित यस प्रकारको तथ्यांकमा हाम्रो ध्यान पुग्न सकेको छैन । असर नेपालले आफ्नो वेबसाइटमार्फत सार्वजनिक गरेको कर्णाली प्रदेशका २,१११ बालबालिकामा गरेको सर्वेक्षण अनुसार कक्षा ५ मा अध्ययन गर्ने ५० प्रतिशतभन्दा बढी बालबालिकाले कक्षा ३ को स्तरको सिकाइ हासिल गरेका छैनन् । देशभरका १० पालिकाबाट पंक्तिकारले संकलन गरेको २०७८ सालको कक्षा ८ को नतिजाको तथ्यांक अनुसार तोकिएको मापदण्ड हासिल गरेर कक्षा ९ मा जाने विद्यार्थीको प्रतिशत ४ देखि १८ सम्म पाइएको थियो । लुम्बिनी प्रदेशको एउटा पालिकामा न्यूनतम ३५ देखि २०० अंकसम्म कृपांक दिएर कक्षा उत्तीर्ण गराइएको थियो । यस्तै, वाग्मती प्रदेशको एउटा पालिकामा ३ प्रतिशतले मात्र तोकिएको मापदण्ड पूरा गरेको अवस्था आएपछि पालिकाले नतिजा प्रकाशन नगरी सम्पूर्ण उत्तरपुस्तिका विद्यालयलाई फिर्ता गरेर सबैलाई कक्षा चढाइएको थियो । गण्डकी प्रदेशको एउटा पालिकाले औपचारिक नतिजा प्रकाशन नै नगरी विद्यालयलाई सोझै इमिस प्रणालीमा अंक चढाउन पठाएको थियो एवं यसबाट पालिका र विद्यालयबीच द्वन्द्वसमेत उत्पन्न भएको थियो । औपचारिक शिक्षामा संरचित पाठ्यक्रम अनुसार तोकिएका सिकाइ उपलब्धि र तिनको परीक्षण गरिन्छ । विद्यार्थीले हासिल गरेको सिकाइ उपलब्धि नै पाठ्यक्रमको कार्यान्वयन अवस्था हो । शिक्षालाई सिकाइ उपलब्धिमा मात्र सीमित गरिनु हुँदैन र गर्न मिल्दैन तर औपचारिक शिक्षाको वस्तुगत मापन गर्ने आधार भनेकै सिकाइ उपलब्धि हो र यो संसारभर प्रचलनमा छ । विद्यालय शिक्षाको उपलब्धि साना कक्षाबाटै कमजोर हुँदै माथिसम्म गइरहेको छ र एकले अर्कालाई दोषारोपण गर्ने संस्कार बढिरहेको छ । माध्यमिक तहमा अध्यापन गर्ने शिक्षकहरूले कक्षा ९ मा आधारभूत कुराहरू सिकाउनुपरेको गुनासो गर्छन् । आधारभूत तह (कक्षा ६८) मा अध्यापन गर्ने शिक्षकहरूले प्राथमिक तहबाटै कमजोर विद्यार्थी आएको गुनासो गर्छन् । प्राथमिक तहका शिक्षकहरू अभिभावकले नै ध्यान दिएनन् भन्छन् । शिक्षक र विद्यालयले सरकार र अभिभावकको कमजोरी देखाउँछन्, सरकार शिक्षक र विद्यालयको कमजोरी औंल्याउँछ । खासमा हामी सबैले आफ्नो भूमिका र जिम्मेवारी बिर्सिरहेका छौं । एउटै विद्यालयमा माथिल्लो कक्षामा पढाउने शिक्षकले तल्लो कक्षामा पढाउनेलाई दोषारोपण गरिरहेका छौं ।सिकाइको आधार भनेका साना कक्षा हुन् । तर हाम्रो शिक्षा प्रणालीले साना कक्षा, साना विद्यालय, साना कक्षाका शिक्षक र सिकाइलाई उपेक्षा मात्र गरेको छ । प्रारम्भिक बाल विकास कक्षाका शिक्षकहरूको तलबभत्ता, साना कक्षाको बसाइ व्यवस्थापन, साना कक्षाका बालबालिकाको सिकाइ र शिक्षकको क्षमता विकासलाई सधैंजसो बेवास्ता गरिन्छ । कक्षा १० र १२ को नतिजालाई जति महत्त्व दिइन्छ, कक्षा १, ३, ५ को सिकाइलाई पनि त्यत्तिकै महत्त्व दिन सके सिकाइ यति कमजोर हुँदैनथ्यो । माध्यमिक तहका विद्यालयको भौतिक पूर्वाधारमा जेजति लगानी गरिएको छ, त्यसको सानो अंश मात्र साना विद्यालयमा लगानी गर्न सके त्यसको प्रभावकारिता धेरै हुने थियो । तोकिएका न्यूनतम सक्षमता हासिल नभएका आधारभूत विद्यालयको संख्या ठूलो छ । साना कक्षामा बालबालिकालाई बस्ने बेन्चसमेतको अभाव भइरहँदा ठूला विद्यालयमा सीसीटीभी र सेनिटरी प्याड झार्ने भेन्डिङ मेसिन जडान भइरहेका छन् । सिकाइ सुधारको थालनी साना कक्षाबाटै गर्नुपर्छ । सरकारी लगानीको प्राथमिकीकरण गर्नु आवश्यक छ । सिकाइ कमजोर हुनुका कारणका रूपमा निरन्तर विद्यार्थी मूल्यांकन, उदार कक्षोन्नति र प्रमाणीकरणको अक्षरांकन विधिलाई दोष लगाउने गरिन्छ । सिकाइ सुधारका लागि गुणस्तरीय प्रयासहरू भएका छैनन् । लगानीको प्राथमिकतामा सिकाइमा भन्दा पूर्वाधारमा छ । धेरै विद्यालयमा अझै पनि सफा पिउने पानी, शौचालय, पुस्तकालय, प्रयोगशाला, पढाउने शिक्षक, सुरक्षित कक्षाकोठाजस्ता न्यूनतम आधारभूत सुविधा छैनन् । कक्षाकोठाको सिकाइसँग खासै सम्बन्ध नहुने सीसीटीभीमा अर्बौं खर्च भइरहेको छ । साना कक्षाबाट गरिने प्रयासहरूबाट मात्र माथिल्लो कक्षाको सिकाइ सुधार हुनेछ । कक्षाकोठाको सुधारकेन्द्रित प्रयास र सिकाइका लागि जवाफदेह हुने पद्धति आवश्यक छ । तीनै तहका सरकारले आआफ्नो जिम्मेवारीलाई प्रभावकारी रूपमा पूरा गर्नुका साथै सिकाइका लागि कसको भूमिका के हुने भन्ने स्पष्ट बनाउनु आवश्यक छ । कमजोर सिकाइका लागि निरन्तर विद्यार्थी मूल्यांकन, उदार कक्षोन्नति र प्रमाणीकरणको अक्षरांकन विधि साँच्चिकै कारक र दोषी हुन् भने यिनको विकल्प खोज्न पनि तयार हुनुपर्छ । त्योभन्दा पहिले कमजोर सिकाइको कारण के हो भन्नेमा प्रभावकारी अध्ययनअनुसन्धान जरुरी छ । विद्यालय शिक्षाको सिकाइ सुधार गर्न ढिलो हुँदै छ ।"
कोप२७ : जलवायुजन्य क्षतिपूर्ति कोष स्थापना हुने,"(शर्म अल शेख, इजिप्ट)  राष्ट्रसंघीय जलवायु सम्मेलन (कोप २७) जलवायुजन्य हानिनोक्सानी सम्बोधनका लागि अलग्गै कोष स्थापना गर्ने ऐतिहासिक निर्णय गर्दै आइतबार सकिएको छ । तोकिएभन्दा थप दुई दिन रस्साकसी गरेर कोप २७ कोष खडा गर्ने निर्णयमा पुगेको हो । यो निर्णयलाई जलवायु परिवर्तनका कारण क्षति भोगिरहेका मुलुकहरूले स्वागत गरेका छन् । नेपालले कोपमा सहभागी हुन जानुअघि नै हानिनोक्सानी सम्बोधनका लागि अलग्गै वित्तीय संरचना स्थापना गर्न विचार मिल्ने समूहहरूसँग मिलेर लबिइङको तयारी गरेको थियो । नेपालबाट कोपमा सहभागी प्रधानमन्त्री अध्यक्षताको जलवायु परिवर्तन परिषद्का सदस्य विमलराज रेग्मीले कोप २७ ले इतिहास रचेको बताए । हानिनोक्सानीका लागि छुट्टै वित्त व्यवस्था गर्ने निर्णय हामीजस्तो जोखिममा रहेका र नोक्सानी धेरै व्यहोरिरहेका मुलुक र जनतालाई ठूलो राहत मिलेको छ, रेग्मीले कान्तिपुरसित भने, यसअघिका कोषहरू जस्तै अल्पविकसित देशहरू, जीईएफ र अनुकूलन कोषको पैसा सकिएको हुनाले विकसित देशहरूबाट थोरै मात्र योगदान आउँछ । हामीले प्रत्यक्ष पहुँचसहित यो नयाँ कोषलाई थप स्रोतसाधन र प्रभावकारी बनाउन लबिइङ गर्नुपर्छ ।नेपालबाट कोप २७ मा सहभागी अर्का जलवायु वार्ताकार मन्जित ढकालले कोष स्थापना गर्नुलाई ऐतिहासिक निर्णय भनेका छन् । उनले आइतबार ट्वीट गरेका छन्, जलवायु परिवर्तनका प्रतिकूल प्रभावबाट विशेष रूपमा जोखिममा रहेका विकासशील मुलुकहरूलाई सहयोग गर्न लामो समयदेखि प्रतीक्षा गरिएको लस एन्ड ड्यामेज कोष स्थापना हुनु ऐतिहासिक हो । राष्ट्रसंघका महासचिव एन्टोनियो गुटेरसले कोष स्थापनासम्बन्धी निर्णयको स्वागत गर्दै यसले न्यायको दिशामा महत्त्वपूर्ण कदम चालेको टिप्पणी गरेका छन् । यो पर्याप्त होइन, तर टुटेको विश्वास पुनर्निर्माण गर्न यो धेरै आवश्यक राजनीतिक संकेत हो, उनले भनेका छन् । राष्ट्रसंघीय जलवायु परिवर्तनसम्बन्धी संरचना महासन्धि (यूएनएफसीसीसी) का कार्यकारी सचिव साइमन स्टिलले जलवायु परिवर्तनले निम्त्याएको प्रकोपको चपेटामा परेका मुलुकहरूलाई यो निर्णयले क्षतिपूर्ति उपलब्धका लागि सहयोग गर्ने बताएका छन् । हानिनोक्सानी र क्षतिपूर्तिका लागि विशिष्ट कोष सिर्जना गर्नु प्रगतिको महत्त्वपूर्ण बिन्दु हो, उनले भनेका छन्, जलवायु परिवर्तनबाट सबैभन्दा नराम्ररी प्रभावित जीवन र जीविकोपार्जनलाई कसरी सम्बोधन गर्ने भन्ने यसले निर्दिष्ट गर्छ । कोप समापनपछि जारी विज्ञप्तिमा कोप २७ का निर्णयहरूले विश्वव्यापी तापमान वृद्धिलाई पूर्व औद्योगिकस्तरभन्दा माथि १५ डिग्री सेल्सियसमा सीमित गर्ने आफ्नो प्रतिबद्धतालाई पुष्टि गरेको उल्लेख गरिएको छ । यो प्याकेजले हरितगृह ग्यास उत्सर्जनमा कटौती गर्न र जलवायु परिवर्तनका अपरिहार्य प्रभावहरूसँग अनुकूलन गर्नका साथै विकासोन्मुख देशहरूलाई आवश्यक पर्ने वित्त, प्रविधि र क्षमता निर्माणमा बढावा दिएको छ, विज्ञप्तिमा भनिएको छ । कोप २७ ले हानिनोक्सानी र क्षतिपूर्तिका लागि स्यान्टियागो नेटवर्कलाई सञ्चालन गर्न, विशेष गरी जलवायु परिवर्तनका प्रतिकूल प्रभावबाट जोखिममा रहेका विकासोन्मुख देशहरूलाई प्राविधिक सहयोगमा उत्प्रेरित गर्न संस्थागत व्यवस्था गर्ने सहमति पनि जुटाएको छ । कोप २७ अनुकूलनसम्बन्धी विश्वव्यापी लक्ष्यमा अगाडि बढ्न सहमत भएको छ । कोपका दौरान अनुकूलन कोषमा २ सय ३० अर्ब अमेरिकी डलरभन्दा बढी रकम प्रवाह गर्ने सहभागी मुलुकहरूले प्रतिज्ञा गरेका छन् । कोप २७ का अध्यक्ष समेह शौकरीले हानिनोक्सानी र क्षतिपूर्तिलार्ई आधिकारिक मुद्दा बनाउन सुरुदेखि नै भूमिका खेलेका थिए भने राष्ट्रसंघका महासचिव एन्टोनियो गुटेरसले कोप २७ बाट विश्वमा भइरहेको जलवायुजन्य उथलपुथल रोक्न अलग्गै वित्तीय संरचना तयार गर्न दबाब दिएका थिए । दुई सातादेखि जारी सम्मेलन समापन समारोहलाई बेलायतका तर्फबाट सम्बोधन गर्दै आलोक शर्माले कोष स्थापना हुनुलाई उत्सवको क्षणका रूपमा व्याख्या गरेका छन् । उनले अब विश्वको तापक्रम पेरिस सम्झौताले भनेअनुसार १५ डिग्रीमा सीमित गर्न पनि मुलुकहरूले महत्त्वाकांक्षी निर्णय गर्नुपर्ने बताएका छन् ।"
अब के होला बीआरआई परियोजना ?,"(काठमाडौं)  चीनले अर्को वर्ष बेल्ट एन्ड रोड इनिसिएटिभ (बीआरआई) सम्मेलन गर्ने उद्घोष गरेसँगै अब नेपालमा तामेली मा रहेको बीआरआई सम्झौता के हुन्छ भन्ने प्रश्न उठेको छ । चिनियाँ कम्युनिस्ट पार्टी (सीपीसी) का महासचिव राष्ट्रपति सी चिनफिङले अन्तर्राष्ट्रिय सहकार्यका लागि सन् २०२३ मा तेस्रो बीआरआई सम्मेलन हुने थाइल्यान्डमा उद्घोष गरेका छन् । बैंककमा आयोजित २९ औं एसियाप्यासिफिक इकोनोमिक कोअपरेसन इकोनोभिक लिडर्स बैठकमा शुक्रबार सीले सम्मेलनबारे धारणा बाहिर ल्याएका हुन् । नेपालसहित विश्वभर नै चीनले अब बीआरआईलाई कसरी अघि बढाउँछ भन्ने प्रश्न उठिरहेको छ । तेस्रो कार्यकालमा सीले बीआरआईलाई गति दिने संकेत गरेका हुन् । तेस्रो बेल्ट एन्ड रोड फोरम फर इन्टरनेसनल कोअपरेसनमार्फत चीनले एसियाप्रशान्त क्षेत्र, विश्वको विकास र समृद्धिमा नयाँ गति प्रदान गर्ने सीको भनाइ छ । यसअघि बीआरआईको दोस्रो सम्मेलन बेइजिङमा सन् २०१९ मा भएको थियो । राष्ट्रपति सी शक्तिमा आएपछि २०१३ बाट चीनले वान बेल्ट वान रोड (ओबीओआर) लाई अघि सारेको थियो । चिनियाँ लगानीमा विश्वभर जमिन र समुद्री मार्गमार्फत जोड्ने अघि सारिएको उक्त परियोजनालाई सन् २०१५ बाट बीआरआई नाम दिइएको हो । त्यसपछि सडक सञ्जालका साथै पूर्वाधार विकास निर्माण र अन्य क्षेत्रलाई पनि समेटिएको छ । नेपालचीनबीच सन् २०१७ को मे महिनामा बीआरआईको साझेदार पक्षमा हस्ताक्षर भएको थियो । नेपालका तर्फबाट तत्कालीन उपप्रधानमन्त्री कृष्णबहादुर महराको नेतृत्वमा नेपाली टोली बेइजिङ गएर हस्ताक्षर गरेको हो । बीआरआई परियोजनाअन्तर्गत नेपालले सुरुवातमा ३५ वटा परियोजनाको सूची पठाएको थियो । तर, चीनले संख्यालाई एक अंकमा घटाउन भनेपछि नौ परियोजना चिनियाँ पक्षलाई पठाइयो । त्यसमा रसुवागढीकाठमाडौं सडक स्तरोन्नति, किमाथान्कालिने सडक निर्माण, दिपायलबाट चिनियाँ नाकासम्मको सडक, टोखाविदुर सडक (टनेलसहित), गल्छीरसुवागढीकेरुङ ४०० केभी ट्रान्समिसन लाइन, केरुङकाठमाडौं रेले सम्भाव्यता अध्ययन, तमोर हाइड्रो परियोजना (७६२ केभी), फुकोट कर्णाली हाइड्रो परियोजना (४२६ केभी) र मदन भण्डारी विश्वविद्यालय छन् । ती परियोजना नेपाल सरकारका तर्फबाट छनोट भएका हुन् वा होइनन् भन्ने हालसम्म सरकारले आधिकारिक रूपमा प्रस्ट पार्न सकेको छैन । सन् २०१८ जुनमा तत्कालीन प्रधानमन्त्री केपी शर्मा ओलीको चीन भ्रमणका दौरान जारी संयुक्त विज्ञप्तिमा पनि बीआरआई कार्यान्वयनलाई जोड दिइएको थियो । दुवै पक्षले सीमापार हिमालय बहुआयामिक कनेक्टिभिटीको समग्र ढाँचाभित्र बन्दरगाह, सडक, रेलमार्ग, उड्डयन र सञ्चारजस्ता अत्यावश्यक अंगहरूलाई समेटेर कनेक्टिभिटी बढाउन बीआरआईअन्तर्गत सहयोगसम्बन्धी समझदारी ज्ञापनपत्रको कार्यान्वयनलाई तीव्रता दिन सहमत भएको विज्ञप्तिमा उल्लेख छ । दुवै पक्षले समझदारीमा रहेका सबै क्षेत्रमा सहयोग प्रवर्द्धन गर्न व्यावहारिक कदम चाल्न सहमत भएको भनिएको छ । सन् २०१९ अप्रिलमा राष्ट्रपति विद्यादेवी भण्डारीको राजकीय चीन भ्रमणको दौरान पनि बीआरआई परियोजनाअन्तर्गत दुई देशबीच सीमापार बहुआयामिक पूर्वाधार सञ्जाल (ट्रान्स हिमालयन मल्टीकनेक्टिभिटी नेटवर्क) लाई अघि बढाउने सम्बन्धमा सहमति भएको थियो । बेइजिङमा भएको दोस्रो बीआरआई अन्तर्राष्ट्रिय सहकार्य मञ्चमा राष्ट्रपति भण्डारीले सहभागिता जनाएपछि जारी संयुक्त विज्ञप्तिमा दुई मुलुकबीच ट्रान्स हिमालयन मल्टीकनेक्टिभिटी नेटवर्कलाई बीआआई परियोजनाअन्तर्गत अघि बढाउन सीमापार रेल सञ्जाल पनि समेटिएको थियो । रेल सञ्जालको विषय सन् २०१९ को अक्टोबरमा चिनियाँ राष्ट्रपति सी चिनफिङको राजकीय नेपाल भ्रमणको दौरान पनि उठेको थियो । सीले नेपाल अब भूपरिवेष्टित मुलुकबाट भूजडित मुलुक भएको घोषणा गरेका थिए । त्यसबेला जारी संयुक्त वक्तव्यमा काठमाडौंकेरुङ रेलमार्गको सम्भाव्यता अध्ययन अघि बढाइने विषयमा सहमति भएको थियो । यसमा चिनियाँ पक्ष सहमत भएर काम अघि बढ्ने नेपाली पक्षले बताउँदै आएको छ । तर उक्त परियोजनाको मोडालिटी के हुने भन्ने विषयमा निर्णय नहुँदा काम अघि बढ्न सकेको छैन । एलायन्स फर सोसल ट्रान्सफर्मेसन एन्ड ह्युमन राइट्स असोरेन्स (आस्था) नेपालद्वारा आयोजित अन्तरक्रियामा बिहीबार प्राध्यापक खड्ग केसीले सीपीसीको नयाँ नेतृत्व र त्यसले विश्व व्यवस्थामा पार्ने प्रभाव का सम्बन्धमा कार्यपत्र प्रस्तुत गर्दै नेपालले बीआरआई कार्यान्वयन गर्न राष्ट्रिय सहमति आवश्यक रहेको बताएका थिए । नेपालले २०१७ मा हस्ताक्षर गरेको बीआरआई मा हालसम्म अघि बढ्न नसकेकामा उनले चिन्ता व्यक्त गरे । नेपालले अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँगको सम्झौता अघि बढाइरहेको उल्लेख गर्दै केसीले अब नेपालका सबै राजनीतिक दलबीच राष्ट्रिय सहमति गरेर बीआरआईलाई पनि कार्यान्वयनमा लानुपर्नेमा जोड दिए । बीआरआईलाई नै अघि बढाउने सम्बन्धमा नेपाल र चीनका सांसदबीच पनि सहमति भएको छ । गत भदौ २८ मा प्रतिनिधिसभाका सभामुख अग्निप्रसाद सापकोटा र चीनको राष्ट्रिय जनकंग्रेस अध्यक्ष ली चान्सुबीच भएको अन्तरसंसदीय सहयोगसम्बन्धी समझदारी पत्रमा पनि बीआरआई परेको छ । उक्त सम्झौताको भूमिकामा दुई राष्ट्रबीच सम्पन्न बीआईआईअन्तर्गत सहयोगसम्बन्धी समझदारीपत्रलाई अन्तरहिमालय बहुआयामिक अन्तरआबद्धता सञ्चालनको खाकाअन्तर्गत सहयोगका विभिन्न क्षेत्रमा अन्तरआबद्धता अभिवृद्धि गर्ने र आपसी लाभको सहयोगलाई गहन तुल्याउने महत्त्वपूर्ण अवसरका रूपमा पुनः स्मरण गर्दै भन्ने उल्लेख छ । सम्झौता पत्रको बुँदा नम्बर ५ मा दुई सरकारबीच सहमति भएबमोजिम बीआरआईमार्फत दुई राष्ट्रबीच अन्तरआबद्धता अभिवृद्धि गरी पारस्परिक लाभको सहयोगमा सहजीकरणका लागि महत्त्व दिने भनिएको छ । बीआरआईले संसद्मा प्रवेश पाए पनि सरकारी तहमा कार्यान्वयन हुन सकेको छैन । बीआरआई परियोजना कुन मोडलमा जाने र कसले लगानी गर्ने भन्ने सम्बन्धमा हालसम्म टुंगो लागिसकेको छैन । नेपालसहित बीआरआईमा १४७ मुलुक सदस्य राष्ट्र छन् । चीनले नेपाललाई पछिल्लो समय बीआरआईको परियोजना कार्यान्वयन सम्झौतामा हस्ताक्षर गर्न आग्रह गरे पनि नेपालले स्वीकार गरिसकेको छैन । नेपालले बीआरआईमार्फत सहुलियत ऋण र अनुदान पाउन आग्रह गरिरहेको छ । किनकि विश्व बैंक र अन्य अन्तर्राष्ट्रिय संस्थाबाट प्राप्त हुने ऋणभन्दा चीनबाट बढी प्रतिशतमा ऋण लिएर नेपाल अघि नबढ्ने चिनियाँ पक्षलाई जानकारी दिइसकेको छ । पछिल्लो समय श्रीलंकाको हम्बनटोटा बन्दरगाह निर्माणमा चीनसँग ऋण लिएर पछि आफ्नो उक्त क्षेत्र नै विदेशी मुलुकलाई बुझाउनु परेपछि चीनले अघि सारेको बीआरआईमाथि प्रश्न उठेको छ । त्यही अवस्थालाई हेरेर देउवा सरकारले नेपालमा बीआरआईमार्फत सहुलियन ऋण र अनुदान मात्र लिने सहमति गरेको छ । प्राध्यापक केसी परियोजना छनोट गरेर अघि बढ्नुको साटो त्यसअघि नै ऋण नलिने र अनुदान मात्र लिने भन्ने कुरा गलत भएको बताउँछन् । चीनले विश्व बैंकले भन्दा कम ब्याजदरमा दिन पनि सक्छ तर यहाँ छलफल नै नगरी हल्ला फैलाइएको छ, उनले भने, बीआरआईमा हस्ताक्षर गरेपछि नेपालले पनि तदारुकता देखाउनुपर्छ ।बीआरआईबारे प्रश्न उठिरहेपछि गत असारमा सीपीसीका विदेश विभाग प्रमुख लिउ चियानछाओले नेपाल भ्रमण गरेका थिए । त्यस क्रममा माओवादी अध्यक्ष तथा पूर्वप्रधानमन्त्री पुष्पकमल दाहालले नेपालमा एउटा ठूलो लगानीको परियोजना अनुदानमा निर्माण गरेर चीनले उदाहरण प्रस्तुत गर्नुपर्ने सुझाव दिएका थिए । चीनले अनुदानमा एउटा ठूलो आयोजना बनाए यहाँ बीआरआईमाथि देखिएका र उब्जिएका प्रश्नको समाधान हुने संकेत दाहालले चिनियाँ पक्षलाई दिएका हुन् । भूराजनीतिक जानकार चन्द्रदेव भट्टले भने चीनले बीआरआई ३० लाई अघि बढाउन लागेको बताए । सन् २०१३ देखि २०१७ सम्मको अवधि बीआरआई १० र त्यसपछि २०२२ सम्मलाई बीआरआई २० मान्न सकिने उनको भनाइ छ । राष्ट्रपति सीले पुनः सीपीसी महासचिवका रूपमा आएपछि बीआरआई थप प्रभावकारी रूपमा अघि बढाउन खोजिएको भट्टले बताए । सीले बीआरआईलाई अघि बढाउने चाहेको देखियो । उनले इन्डोनेसियाको सहर बालीमा भएको जी२० सम्मेलनमा पनि केही संकेत गरे, उनले भने, चीनले नेपालमा बीआरआईलाई अघि बढाउन अब पक्कै जोड दिने देखिन्छ । बीआरआई सम्झौता कसरी अघि बढ्छ भन्ने सम्बन्धमा निर्वाचनपछि बन्ने समीकरणले प्रस्ट पार्ने उनको बुझाइ छ ।"
युक्रेन युद्ध अन्त्य गर्न आह्वान,"बैंकक (एपीरासस) ः एसियाप्रशान्त क्षेत्रका नेताहरूले युक्रेन युद्ध अन्त्यको आह्वान गर्दै यस क्षेत्रको दिगो आर्थिक उन्नयन तथा खुला व्यापार प्रवर्द्धनका निम्ति काम गर्ने प्रतिबद्धता व्यक्त गरेका छन् । एसियाप्रशान्त आर्थिक सहयोग (एपेक) का प्रमुख कार्यकारी अधिकृतहरूको शिखर सम्मेलन समापनका अवसरमा सम्मेलन आयोजक देश थाइल्यान्डले युक्रेनमाथि रुसले गरेको आक्रमणको निन्दा गरेको जनाएको छ । एक्काइस सदस्यीय एपेकका सदस्य चीन र रुस पनि हुन् । यद्यपि चीनले रुसी आक्रमणको आलोचना गरेको छैन ।शिखर सम्मेलन समाप्तिपछि जारी घोषणापत्रमा युद्धका बारेमा एपेक नेतृत्वको मत बाझिएको छ । एपेकले आर्थिक सम्बन्ध विस्तार र व्यापार प्रवर्द्धनलाई नै जोड दिएको तथा एपेक द्वन्द्व समाधानको मञ्च नभएको जनाइएको छ । मञ्चले युद्ध र द्वन्द्वबाट आर्थिक विकासका मार्गमा अकल्पनीय परिणाम ल्याउन सक्नेतर्फ सचेत गराएको छ । एपेकका अधिकांश सदस्यले युक्रेनमाथि भएको आक्रमणको कडा शब्दमा निन्दा गरेका थिए । युक्रेन युद्धले ठूलो मानवीय पीडा निम्त्याएको, विश्व बजारमा महँगी बढेको, आपूर्तिमा समस्या उत्पन्न भएको, खाद्य असुरक्षा र वित्तीय जोखिम निम्त्याएकामा गम्भीर चिन्ता व्यक्त गरेका थिए । यसअघि इन्डोनेसियाको बालीमा भएको विश्वका प्रमुख विकसित एवं उदीयमान अर्थतन्त्रलाई जोड्ने रणनीतिक बहुपक्षीय मञ्च जी ट्वान्टीले पनि संयुक्त राष्ट्रसंघीय महासभाले प्रस्तुत गरेको प्रस्तावप्रति समर्थन जनाउँदै युक्रेनविरुद्ध रुसले गरेको आक्रमणको निन्दा गरेको थियो । उक्त अन्तरसरकारी समूहले युक्रेनी भूभाग रुसले बिनासर्त फिर्ता गर्नुपर्नेमा जोड दिएको थियो । सम्मेलन समापनका क्रममा दक्षिणपूर्वी एसियाली देशमा भएका घटनाको समीक्षा पनि भएको थियो । कोभिड१९ महामारीका कारण दुई वर्षसम्म आमनेसामने वार्ताको अवसर नपाएका नेताले साइड लाइन वार्तामा क्षेत्रीय र अन्तर्राष्ट्रिय चासोका विविध विषयमा विचारविमर्श गरेका थिए । शिखर सम्मेलन समापन समारोहलाई सम्बोधन गर्दै चीनका राष्ट्रपति सी चिनफिङले खुला व्यापार र लगानीका निम्ति आह्वान गरेका थिए । उनले बहुपक्षीयतालाई वास्तविक रूपमा कायम राख्नुपर्ने, बहुपक्षीय व्यापार प्रणालीको रक्षा गर्नुपर्ने, विधिमा आधारित बहुपक्षीय व्यापार प्रणालीको संरक्षण गर्न तथा विश्वव्यापी औद्योगिक एवम् आपूर्ति शृंखलालाई सुरक्षित र स्थिर राख्न साझा प्रयास हुनुपर्नेमा विशेष जोड दिएका थिए ।"
पाटनमा पर्यटक,प्रतिनिधिसभा र प्रदेशसभा निर्वाचनका दिन आइतबार आफ्नो सन्तान साइकलमा राखेर ललितपुरको पाटन दरबार परिसर घुम्दै पर्यटक । तस्बिर ः अनिश रेग्मीकान्तिपुर
बिचौलियाको मूल्य नबिथोल्न सरकारले किनेन किसानको धान,"(काठमाडौं)  सरकारले धानको न्यूनतम समर्थन मूल्य तोके पनि किसानबाट खरिद गर्ने विषयमा भने आलटाल गरिरहेको छ । धान खरिद गर्न खाद्य व्यवस्था तथा व्यापार कम्पनी र कृषि मन्त्रालयले सवा अर्ब रुपैयाँभन्दा बढी रकम छुट्याएको छ । तर खरिदमा भने ढिलाइ उस्तै छ । खाद्यले ३० हजार २ सय टन धान किन्न ९८ करोड ९१ लाख रुपैयाँ छुट्याएको छ । कृषि मन्त्रालयले पनि सहकारीमार्फत ३ लाख टन धान किन्ने जनाएको छ । मन्त्रालयले न्यूनतम समर्थन मूल्यमा धान किन्ने सहकारीलाई प्रतिक्विन्टल १ सय १२ रुपैयाँका दरले व्यवस्थापन खर्च उपलब्ध गराउन ३३ करोड विनियोजन गरेको छ । सरकारले मूल्य तोकेको दुई साता बितिसक्दासमेत खरिद सुरु गरेको छैन । कृषिले धान किन्न र व्यवस्थापन गर्न सहकारीलाई आह्वान (सूचना प्रकाशित) गरे पनि खाद्यले सुरसार गरेको छैन । खाद्यले चालु आर्थिक वर्षमा ३० हजार २ सय टन खरिदको लक्ष्य राखेको छ । धान किन्न आन्तरिक बजेट नै छ, खाद्यका एक कर्मचारीले भने, पैसा भए पनि धान किन्न सुरसार गरिएन । अब चुनाव पनि लाग्यो, मंसिर ५ अघि सम्भव छैन । सरकारले धान खरिद गर्न आलटाल गर्दा धेरैजसो किसानको धान व्यापारीले किनिसकेका छन् । स्थानीयले प्रतिक्विन्टल २२ सय रुपैयाँदेखि २४ सय रुपैयाँमा धमाधाम धान बेचिरहेका छन् । खाद्यले किसानलाई छाडेर व्यापारीमार्फत किन्दा समर्थन मूल्यको औचित्य नभएको खाद्यकै कर्मचारीहरू बताउँछन् । खाद्यले हरेक वर्ष ढिलाइ गरिदिँदा किसानको धान व्यापारीले किनिसक्ने गरेका छन् । त्यसपछि खाद्यले व्यापारीसँग धान किन्ने गरेको छ, खाद्यका एक कर्मचारीले भने । खाद्यकै पूर्वविभागीय प्रमुख लालमोहन ठाकुरले पनि यसको पुष्टि गरे । धान सुकेको हुँदैन भनेर ढिलाइ गरिन्छ । हरेक वर्ष मंसिर लागेपछि मात्रै सुरसार गरिन्छ, पूर्वविक्री वितरण विभाग प्रमुखसमेत रहेका ठाकुरले भने, खाद्यले धान किन्न सुरु गर्दा पश्चिमका किसानले धान बिक्री गरिसकेका हुन्छन् । अन्त्यमा किसानभन्दा व्यापारीबाटै धान किनिन्छ । ठाकुरका अनुसार पश्चिममा कात्तिकबाट धान बिक्री सुरु हुन्छ । तर सरकारले त्यति बेला किन्न पहल गर्दैन । पूर्वमा मंसिर दोस्रो सातादेखि सुरु भए पनि सरकार धान किन्न गाउँगाउँ जाँदैन । सहर क्षेत्रमा राखिएको काँटामा किसानको पहुँच पुग्दैन । एक त मूल्य नै ढिलो तोकिन्छ, त्यसमाथि सरकारले समयमै किनिदिँदैन, ठाकुरले भने, खाद्यले आफ्नो गोदाममा मात्रै काँटा राख्छ, जब कि त्यो किसानका लागि पायक ठाउँ हुँदैन । साना किसानले गाउँगाउँबाट भाडा तिरेर धान ल्याउन पनि सक्दैनन् । किसानको पहुँचका लागि गाउँगाउँमा अस्थायी बिक्री केन्द्र राखेर धान खरिद गर्नुपर्ने उनको सुझाव छ । अहिलेकै अवस्थामा सरकारी समर्थन मूल्यको महत्त्व नभएको उनको तर्क छ । व्यापारीको सिन्डिकेटकै कारण बिराटनगरमोरङ क्षेत्रमा भाउ तोक्ने गरिएको छ । व्यापारीहरूले आफैंले मूल्य निर्धारण गरेर किसानबाट खरिद गरिरहेका छन्, उनले भने, सरकारी भाउ निर्धारण भएपछि व्यापारीले खरिद नगरे सरकारले किनिदिनुपर्थ्यो । तर सरकारले त्यसो गर्न सकेन । सरकारले ०७९८० का लागि मोटा धानको मूल्य प्रतिक्विन्टल २९ सय ६७ रुपैयाँ र मध्यम धानको मूल्य प्रतिक्विन्टल ३१ सय २८ रुपैयाँ तोकेको छ । कृषि मन्त्रालयको प्रस्ताव र उद्योग वाणिज्य तथा आपूर्ति मन्त्रालयको सहमतिमा सरकारले पोहोरको तुलनामा प्रतिक्विन्टल २ सय २६ रुपैयाँसम्म मूल्य बढी तोकेको छ । गत वर्ष मोटा धानको समर्थन मूल्य प्रतिक्विन्टल २७ सय ५२ रुपैयाँ र मध्यम धान २९ सय २ रुपैयाँ तोकेको थियो । व्यापारीसँग मिलोमतोकै कारण किसानको धान खरिदमा ढिलाइ भइरहेको कृषक समूह महासंघ नेपालका संस्थापक अध्यक्ष उद्धव अधिकारीको आरोप छ । यी निकायलाई जे गरे पनि हुने भएको छ । धान फुर्सदमा किनौंला भन्दै बसेका छन्, त्यो भनेको किसानभन्दा पनि व्यापारीसँग किन्ने चलखेल हो, अधिकारीले भने, किसानको हकहितका लागि अनेक संघसंस्था छन् । यस्तो अवस्थामा तिनले आवाज उठाउनुपर्ने हो । विडम्बना, तैं चुप मै चुप छन् सबै । धेरैजसो किसानको धान व्यापारीले किने पनि किसानका नाममा खोलिएका संघसंस्था मौन बस्नु आश्चर्यजनक भएको उनको भनाइ छ । सरकारले समर्थन मूल्य तोकेपछि कार्यान्वयन गर्ने मुख्य दायित्व खाद्य व्यवस्था तथा व्यापार कम्पनीकै हो । तर धान खरिद गर्न ऊ उद्योग वाणिज्य तथा आपूर्ति मन्त्रालयको निर्देशन कुरी बस्छ । पछिल्लो समय धान किन्न मन्त्रालयले निर्देशन दिइसकेको छ । तर जिल्लामा रहने प्राथमिक खरिद समितिको बैठक बसेर मूल्य टुंगो लगाएपछि मात्रै खरिद प्रक्रिया सुरु हुने कम्पनीकी प्रवक्ता शर्मिला न्यौपानेले बताइन् । अहिले मोटा र मध्यम धानको मात्रै मूल्य तोकिएको छ । अन्य धानका विषयमा समितिले निर्णय गरेपछि खरिद प्रक्रिया सुरु हुन्छ, उनले भनिन् । प्राथमिक खरिद समितिमा जिल्ला समन्वय समितिका सभापति, प्रमुख जिल्ला अधिकारी, कृषि ज्ञान केन्द्र, खाद्य र किसानका प्रतिनिधि हुन्छन् । किसानको खेतबाटै धान उठाउँदा गुणस्तर हुँदैन, खाद्यले सबै किसानको धान किन्ने पनि होइन । व्यापारीले खरिद नगरेपछि खाद्यले किनिदिने हो, उनले भनिन्, जिल्लास्थित कार्यालयलाई भनेका छौं । निर्देशन दिइसकेका छौं । छिट्टै खरिद सुरु हुन्छ । खाद्यले बिर्तामोड, विराटनगर, लाहान, जनकपुर, राजापुर, भैरहवा, नेपालगन्ज, धनगढी र महेन्द्रनगरबाट किन्ने जनाएको छ । खाद्यले गत वर्ष पनि ३० हजार टन खरिद गर्ने लक्ष्य राखेको थियो । तर आलटाल गरेर पछि ९ हजार टन मात्रै किनेको थियो ।"
विदेश अध्ययन र भ्रमणमा ठूलो रकम बाहिरिँदा विदेशी मुद्रा सञ्चिति दबाबमै,"गत आर्थिक वर्षको साउन र भदौको तुलनामा चालु आर्थिक वर्षको सोही अवधिमा वैदेशिक अध्ययनका लागि बाहिरिएको रकम क्रमशः १ सय ५३ र भदौमा १ सय ४ प्रतिशतले बढेको हो । चालु आर्थिक वर्षको तीन महिनाको अवधिमा विदेश भ्रमणका लागि मात्र नेपालीले २६ अर्ब रुपैयाँ खर्च गरेका छन् । यो गत आर्थिक वर्षको सोही अवधिमा विदेश भ्रमणमा नेपालीले गरेको खर्चभन्दा ६२ प्रतिशतले बढी हो । ०७८ असोजसम्म विदेश भ्रमणका लागि नेपालीले १६ अर्ब रुपैयाँ खर्च गरेको राष्ट्र बैंकको तथ्यांक छ । कोरोना महामारीका कारण जारी निषेधाज्ञामा विदेशमा आउजाउ सहज थिएन । विश्वविद्यालयले पनि अनलाइन कक्षा सञ्चालन गरेका थिए । निषेधाज्ञा हटेपछि विश्वविद्यालयहरू खुले, आउजाउ पनि सहज भएकोलगायत कारण विदेशमा अध्ययन गर्न जाने क्रम बढेको जानकारहरू बताउँछन् । यस अवधिमा खासगरी अस्ट्रेलिया, जापान, क्यानडा, अमेरिकालगायत राष्ट्रमा अध्ययन गर्न जाने विद्यार्थीको संख्या बढेको उनीहरूको भनाइ छ । विदेश अध्ययनका लागि ठूलो रकम बाहिरिन नदिन नीति निर्माता तहमा धेरै अघिदेखि छलफल हुने गरेको हो । तर अझै कुनै औपचारिक निर्णय भएको छैन । पहिले भारत, चीन, अमेरिका, अस्ट्रेलिया, जापानलगायत राष्ट्रबाट रेमिट्यान्स बढ्न थालेको र विदेशमा अध्ययन गरी स्वदेश फर्किने प्रवृत्ति सुरु भएको भन्दै विदेशमा गरिने अध्ययनलाई कडाइ गर्ने बेला भइनसकेको निष्कर्ष निकालिएको थियो । कोभिडपछि शोधनान्तर घाटा बढ्दै गएको, रेमिट्यान्स बढ्न नसकेको, विदेशी मुद्रा सञ्चिति निरन्तर घटिरहेको लगायत कारण अहिले भने धेरै विदेशी मुद्रा बाहिरिने स्रोतबारे बहस सुरु भएको छ । यद्यपि गत असोजमा प्रमुख बाह्य सूचक सुधारोन्मुख अवस्थामा छन् । ठूलो रकम खर्चेर विदेश गए पनि ती जनशक्तिबाट रेमिट्यान्स आप्रवाहमा न्यून योगदान पुगेको तथ्यांकले देखाएको छ । अध्ययनका लागि धेरै नेपालीको गन्तव्य अमेरिका, जापान, अस्ट्रेलिया, क्यानडालगायत मुलुकबाट कुल रेमिट्यान्समा थोरै रकम (हिस्सा) मात्र आउनुले पनि यो पुष्टि हुने विज्ञहरू बताउँछन् । ठूला मुलुकमा बैंक र रेमिट्यान्स कम्पनीको सम्पर्क कार्यालय खोल्न जटिल कानुनी व्यवस्था रहेकाले पनि अपेक्षित रेमिट्यान्स भित्र्याउन समस्या भएको उनीहरूको भनाइ छ । यसकारण ठूला मुलुकबाट अपेक्षित रेमिट्यान्स भित्र्याउन नसकिएको र हुन्डीलगायत अवैधानिक माध्यमले प्रश्रय पाइरहेको रेमिट्यान्स कम्पनीका सञ्चालकको दाबी छ । राष्ट्र बैंकले गत बुधबार सार्वजनिक गरेको असोजको आर्थिक तथा वित्तीय प्रतिवेदनले शोधनान्तर स्थिति बचतमा, रेमिट्यान्स आप्रवाहमा दोहोरो अंकको वृद्धि र कुल विदेशी मुद्रा सञ्चिति (अमेरिकी डलरमा) घट्ने दरमा कमी आएको देखाएको छ । उल्लिखित तथ्यांकलाई विश्लेषण गर्दा विगतमा संकटोन्मुख अवस्थामा पुगेको मुलुकको बाह्य क्षेत्र नियन्त्रणमा आएको अर्थविद्हरूले बताएका छन् । अहिलेको अवस्थालाई अर्थतन्त्रको सुधार भन्न नसकिए पनि बाह्य क्षेत्र नियन्त्रणमा आएको बलियो संकेत भएको उनीहरूको दाबी छ । सरकारले आयात रोक्का गर्दा आर्थिक गतिविधिमा संकुचन आएकाले तिनलाई खुलाउनुपर्ने माग निजी क्षेत्रले गरिरहको बेला राष्ट्र बैंककै प्रतिवेदनले बाह्य क्षेत्रमा सुधार आएको देखाएको हो । अन्तर्राष्ट्रिय मुद्रा कोष (आईएमएफ) लगायत दातृ निकायले पनि आयात खुला गर्न सरकारलाई सुझाव दिँदै आएका छन् । आयात रोक्का तथा त्यसका लागि राज्यद्वारा गरिएका नीतिगत व्यवस्थालाई कारण देखाउँदै आईएमएफले यसअघि स्वीकृति भएको एक्सटेन्डेड क्रेडिट फेसिलिटी (ईसीएफ) को दास्रो किस्ताको भुक्तानीसमेत रोकेको छ ।गत असोजमा १२ अर्ब ४३ करोड रुपैयाँले बचतमा छ । १४ महिनादेखि निरन्तर घाटामा रहँदै आएको शोधनान्तर स्थिति असोजमा बचतमा गएको हो । गत आर्थिक वर्षको असोजमा शोधनान्तर स्थिति ८७ अर्ब ७१ करोड रुपैयाँले घाटामा थियो । गत असोजमा कुल विदेशी मुद्रा सञ्चिति अमेरिकी डलरमा ९ अर्ब ४८ करोड छ । यो गत असारको तुलनामा ०६ प्रतिशतले मात्र कमी हो । गत असारमा कुल विदेशी मुद्रा सञ्चिति ९ अर्ब ५४ करोड डलर थियो । अघिल्ला महिनाहरूको तुलनामा असोजमा कुल विदेशी मुद्रा सञ्चितिको घट्ने दरमा कमी आएको हो । रेमिट्यान्स बढेको, आयात घटेको, विदेशी सहायता बढेको लगायत कारण पछिल्ला महिनामा कुल विदेशी मुद्रा सञ्चितिको घट्ने क्रममा कमी आएको राष्ट्र बैंकले जनाएको छ ।गत भदौमा मात्र सरकारले विदेशी मुद्रा सञ्चितिमा सुधार भएको भन्दै त्यसअघि रोक्का गरिएका चुरोट तथा सुर्तीजन्य वस्तु, तास, खेलौना, कुरकुरेकुरमुरेलेज, रंगीन टीभी, हीरालगायत ६ प्रकारका वस्तुको आयात खुला गरेको थियो । तर, गाडी, मोटरसाइकल, मदिरा र स्मार्टफोनको आयात मंसिरसम्मका लागि रोक्का गरिएको छ । सरकारले १० प्रकारका विलासी वस्तुको आयात रोक्का गरेको, राष्ट्र बैंकले करिब १४ सय वस्तुको आयातका लागि खोलिने प्रतीतपत्र (एलसी) मा कडाइ गरेको, कर्जा विस्तारमा संकुचनकारी नीति लिएकोलगायत कारण अर्थतन्त्रका सूचकमा सुधारका संकेत देखिएको अर्थविद्हरूको भनाइ छ ।गत असोजसम्मको विदेशी मुद्रा सञ्चितिले ९६ महिनाका लागि वस्तु र ८३ महिनाका लागि वस्तु तथा सेवाको आयात धान्न पर्याप्त हुने दाबी राष्ट्र बैंकले गरेको छ ।"
"सुन्तला मासिए, एभोकाडो फैलिए","एभोकाडोको तेल निकाल्ने प्रयासएभोकाडोको फल र बिरुवा मात्रै बेच्ने काम भइरहेको बेला तीन वर्षअघि धनकुटा३ पात्लेका किसान गोपाल वाग्ले र उनकी पत्नी कमलाले एभोकाडोको तेल निकाल्न सुरु गरे । उनीहरूले एभोकाडोको दानालाई घरेलु काठको चेपुवामा च्यापेर तेल निकालेका थिए । परम्परागत रूपमा तोरी पेल्न प्रयोग गरिने जस्तै काठको चेपुवा बनाएर तेल निकाल्दा धेरैले अचम्म मान्ने गरेको गोपालको अनुभव छ । सुरुमा उनीहरूले एक क्विन्टल एभोकाडोबाट तेल निकाल्न सुरु गरेका थिए । १० किलो एभोकाडोबाट उनले एक लिटर तेल निकाल्न सकिने भए पनि यसमा नयाँ प्रविधि चाहिने उनको भनाइ छ । सुरुवाती दिनमा उत्पादित तेल खर्च र मिहिनेत जोडेर प्रतिलिटर २ हजारमा बिक्री गरेको उनले बताए । ठूला डिपार्टमेन्ट स्टोरमा एभोकाडोको तेल बिक्री हुन्छ भन्ने सुनेका गोपालले तेल बिक्री सोचे जस्तो नभएपछि यस्तो कामलाई निरन्तरता दिएनन् । एभोकाडोको फल मात्रै नबेचेर यसलाई प्रशोधन गरेर विभिन्न सामग्री बेच्नतिर लाग्नुपर्ने युवा उद्यमी प्रकृति गौतमको भनाइ छ । यहाँ उत्पादित एभोकाडोको ब्रान्ड दिन पनि जरुरी छ, उनले भनिन् ।"
कतारले नचाहेको रेकर्ड,"(दोहा)  कतार विश्वकप फुटबलको उद्घाटन खेलमा पराजय बेहोर्ने पहिलो आयोजक टिम बनेको छ । उसले अल बायत रंगशालामा भएको खेलमा दक्षिण अमेरिकी टिम इक्वेडरविरुद्ध २० को हार बेहोरेपछि नचाहेको कीर्तिमान लेखाएको हो ।एसियन च्याम्पियनविरुद्ध दुवै गोल प्रिमियर लिग क्लब वेस्टह्याम र एभरटनका पूर्वफरवार्ड इनर भ्यालेन्सियाले गरे । उनले तेस्रो मिनेटमै बललाई पोस्टको दिशा दिएर घरेलु दर्शकलाई शान्त पारेका थिए । तर, भिडियो असिस्टेन्ट रेफ्री (भार) ले उक्त गोलको मुभमा माइकल एस्ट्राडालाई अफसाइड देखाइदियो । उनले १६ औं मिनेटमा पेनाल्टीमा गोलकिपर सद अल सिबलाई उल्टो दिशामा डाइभ गर्न लगाउँदै सहजै गोल गरेर इक्वेडरलाई अग्रता दिलाए । अल सिबले भ्यालेन्सियालाई फल गरेपछि रेफ्रीले पेनाल्टी दिएका थिए ।भ्यालेन्सियाले ३१ औं मिनेटमा दोस्रो गोल गरेपछि इक्वेडरले २० को अग्रता लियो । कतारमा आएर इक्वेडरका लागि ३७ गोल पुर्याएका ३३ वर्षीय उनले विश्वकपमा गरेको पाँचौं गोल हो । उनी इक्वेडरका लागि विश्वकप र अन्तर्राष्ट्रिय प्रतियोगितामा सबैभन्दा बढी गोल गर्ने कीर्तिमानी खेलाडी हुन् । मिडफिल्डमा नियन्त्रण राखेको इक्वेडरले खेलमा अरू थप गोलका अवसर पनि पाएको थियो तर उपयोग गर्न सकेन । कतारले पहिलो हाफ र दोस्रो हाफमा पाएका एकएक अवसरमा बललाई पोस्टको दिशा दिन सकेन ।दोस्रो हाफमा कतारले सुधारिएको प्रदर्शन गर्यो । दोस्रो हाफको मध्यतिर घरेलु टिमका हजारौं समर्थकले रंगशाला छाडेका थिए । खेलाडीले मिहिनेत कायमै राखेका थिए । तर, कतारले विश्वकप डेब्युमा गोलको खाता खोल्न पनि सकेन । र, ९२ वर्षको इतिहासमा उद्घाटन खेलमै हार्ने आयोजक टिमका रूपमा खराब इतिहासबाट जोगिन पनि सकेन । अब कतारलाई अर्को खराब रेकर्डका रूपमा समूह चरणबाटै बाहिरिएको दक्षिण अफ्रिका (सन् २०१०) को कीर्तिमानबाट टाढा रहन पनि मुस्किल देखिएको छ ।प्रशिक्षक फेलिक्स सान्चेजको टिमले दोस्रो खेलमा सेनेगलविरुद्ध प्रतिस्पर्धा गर्नेछ । बायर्न म्युनिखका फरवार्ड साडियो मानेलाई चोटका कारण गुमाएको टिमविरुद्ध कतारले स्तब्ध पार्ने प्रयास गर्नेछ । इक्वेडरले दोस्रो खेलमा समूहकै सबैभन्दा बलियो मानिएको नेदरल्यान्ड्सको सामना गर्नेछ ।"
मानेप्रति सहानुभूति राख्दै भान डाइक,"दोहा (एएफपी) नेदरल्यान्ड्सका स्टार खेलाडी भर्जिल भान डाइकले लिभरपुलका आफ्ना पूर्वखेलाडी साडियो मानेले चोटका कारण विश्वकप गुमाउनु दुःखद रहेको बताएका छन् । मानेको अनुपस्थितिले विश्वकपको सोमबार सेनेगलविरुद्ध हुने खेलमा नेदरल्यान्ड्सलाई नै फाइदा हुनेछ । समूह ए को आफ्नो पहिलो खेलमा डच टिमले अफ्रिकी प्रतिद्वन्द्वीको सामना गर्न लागेको हो । बायर्न म्युनिखका लागि खेल्ने क्रममा खुट्टामा चोट लागेपछि मानेले विश्वकप गुमाएका हुन् । भान डाइकले दोहामा आयोजित प्रिम्याच कन्फ्रेन्समा भने, मैले घटनाको भोलिपल्ट नै उनलाई फोन गरेको थिएँ । म उनको स्थिति बुझ्न चाहन्थें । हल्लाका भरमा आइरहेका समाचारले दुविधा भएको थियो । एक साथी खेलाडीका रूपमा म उनको स्थिति बुझ्न चाहन्थें । तर वास्तवमै समाचार राम्रो रहेन । दुर्भाग्य उनले विश्वकप खेल्न पाएनन् । भान डाइक र माने दुवैले लिभरपुलका लागि खेल्नअगाडि साउथह्याम्पटनमा आबद्ध थिए ।एनफिल्डमा रहने क्रममा दुवै खेलाडीले योर्गन क्लोपका टिमका लागि इंग्लिस प्रिमियर लिग र युरोपेली च्याम्पियन्स लिग जिते । यस सिजनको सुरुमा मानेले बायर्नका लागि लिभरपुल छाडेका थिए । भान डाइकले थपे, म उनीप्रति सहानुभूति राख्छु । यस विश्वकपका लागि उनले कति मिहिनेत गरेका छन्, त्यो मलाई थाहा छ । उनी सेनेगलका सर्वाधिक महत्त्वपूर्ण खेलाडी हुन् । त्यसैले उनको अनुपस्थिति खड्किने निश्चित रहेको छ । अन्त्यमा खालि यति आस गरौं, माने नहुँदा हामीलाई फाइदा नै हुनेछ ।अल थुमामामा हुने सोमबारको खेलसँगै नेदरल्यान्ड्सले विश्वकपमा पुनरागमन पनि रच्दै छ । डच टिम सन् २०१८ मा रुसमा भएको विश्वकपमा छनोट भएको थिएन । सन् २०१४ मा नेदरल्यान्ड्स तेस्रो स्थानमा आएको थियो । प्रशिक्षका रहेका लुइस भान गालले मेम्फिस डेपे नहुनुले डच टिमका लागि ठूलै धक्का रहेको बताएका छन् । बार्सिलोनाका फरवार्डले आफ्नो देशका लागि ८१ खेलमा ४२ गोल गरेका छन्, तर चोटका कारण सेप्टेम्बरयता खेलेका छैनन् ।भान गालले भनेका छन्, सेनेगल अफ्रिकी च्याम्पियन हो, त्यसैले यसलाई एक अर्को प्रतिद्वन्द्वी मात्र मान्न सकिन्न । यो खेलको नतिजाले प्रतियोगिताकै दिशा निर्देश गर्न मद्दत गर्नेछ । माने असाधारण खेलाडी हुन् । म म्यानचेस्टर युनाइटेडमै छँदा उनलाई साउथह्याम्पटनबाट किन्न चाहन्थें । यसले प्रस्ट पार्छ, म उनको प्रशंसक हुँ । उनी एक्लैले खेल आफ्नो पक्षमा मोड्न सक्छन् । सेनेगलले पक्कै पनि उनको अनुपस्थितिमा मूल्य चुकाउनुपर्नेछ ।"
बेललाई रोक्ने अमेरिकी रणनीति,"दोहा अमेरिकाका मिडफिल्डर केलियन एकोस्टाले विश्वकप समूह बी मा सोमबार वेल्सको सामना गर्दा आफ्नो लक्ष्य विपक्षी कप्तान गेराथ बेललाई रोक्ने लक्ष्य हुने बताएका छन् । एकोस्टालाई के राम्रोसँग थाहा छ भने रियल म्याड्रिडका पूर्वखेलाडी आफ्नोविरुद्ध डरलाग्दा खेलाडी हुन सक्छन्, किनभने उनीहरू दुवैले पछिल्लो समय लस एन्जल्स एफसीमा बिताएका छन् । दुई साताअगाडि मात्र बेल आफ्नो क्लबका लागि एमएलएस कपमा नायक सावित भएका थिए ।उनले १ सय २८ औं मिनेटमा गरेको गोल मद्दतले लस एन्जल्स फिलिडेल्फिया युनियनविरुद्ध विजयी रहेको थियो । एकास्टा भन्छन्, बेल जत्तिको खेलाडीलाई केही समय र ठाउँ दिनुपर्छ, धेरथोक गर्न सक्छन् । सबैलाई थाहा छ, उनी कस्ता खेलाडी हुन् भनेर । उनले जति उपाधि कसैले जितेका छैनन्, खासमा उनले सबथोक जितेका छन् । मैले उनीसँग खेल्ने मौका पाएको छु । प्रत्येकपल्ट उनको प्रदर्शन उच्च दर्जाको हुने गर्छ ।पछिल्ला चोटबाट मुक्त हुँदै पूर्ण फिट देखिएका ३३ वर्षीय बेल आफ्नो पुरानो खेलबाट भने अझै टाढा छन् । सन् २०१३ मा रियलले उनलाई कीर्तिमान १० करोड १० लाख डलरमा किनेको थियो । यसपल्ट भने पाँचपल्टका युरोपेली च्याम्पियन्स लिग विजेता खेलाडीले वेल्सलाई सन् १९५८ यता पहिलोपल्ट विश्वकप अन्तिम चरण पुर्याउन महत्त्वपूर्ण भूमिका खेलेका छन् । कतार प्रस्थान गर्नअगाडि बेलले दाबी गरेका छन्, म अहिले पूर्णतः फिट छु । मलाई पूरा तीन खेल ९० मिनेट खेल्नु छ, म पूरा ९० मिनेट खेल्ने पनि छु ।"
इंग्ल्यान्ड र इरानको पहिलो भेट,"५ तथ्य िविश्वकप इतिहासमा इंग्ल्यान्डले एसियाली टिमविरुद्ध दोस्रोपल्ट प्रतिस्पर्धा गर्न लागेको हो । यसअघि सन् १९८२ को विश्वकपमा इंग्ल्यान्डले कुवेतमाथि समूह चरणमा १० को जित हासिल गरेको थियो । िइंग्ल्यान्डले पछिल्ला सात विश्वकपमा आफ्नो पहिलो खेलमा एकमात्र हार बेहोरेको छ भने ३ जित र ३ बराबरी गरेको छ । िह्यारी केन इंग्ल्यान्डका सर्वाधिक गोलकर्ता वायन रोनीको ५३ गोलको कीर्तिमानभन्दा दुई गोल मात्रै पछाडि छन् । िइरानले पछिल्ला दुई विश्वकपमा आफ्नो पहिलो खेलमा ॅक्लिन सिट राखेको छ । िइरानी टिमका प्रशिक्षक कार्लोस क्वेरेज विश्वकपमा प्रशिक्षकका रूपमा चौथोपल्ट सहभागी हुँदै छन् । सन् २०१० मा पोर्चुगलका प्रशिक्षक रहेका उनले २०१४, २०१८ र यसपालि इरानी टिम सम्हालेका छन् । उनीभन्दा बढी कार्लोस अल्बर्टो परेरा (६ पल्ट) र बोरा मिलुटिनोभिच (५ पल्ट) विश्वकपमा सहभागी भएका छन् ।"
विश्वकपको भव्य उद्घाटन,"(दोहा)  १२ वर्षअघि आयोजनाको अधिकार पाएदेखि नै लगातारको विवाद र आलोचनापछि विश्वकप फुटबलको २२ औं संस्करण कतारमा सुरु भएको छ । प्रविधिको उच्चतम प्रयोग र कतारी सभ्यताको झलक प्रदर्शन गर्दै अल रायनस्थित अल बायत रंगशालामा आइतबार उद्घाटन समारोह भव्य रूपमा सम्पन्न भएको छ ।विश्व फुटबलको सर्वोच्च प्रतियोगिता ९२ वर्षको इतिहासमा पहिलोपल्ट खाडी क्षेत्रमा आयोजना गरिएको हो । हालसम्मकै सबैभन्दा बढी २ खर्ब २० अर्ब अमेरिकी डलर लगानी गरिएको यो विश्वकपका खेल सञ्चालन हुने आठ रंगशालामध्ये सातवटा नयाँ निर्माण गरिएको हो । मरुभूमिमा शीतल छहारीमा बस्नका लागि बनाइने टेन्टको आकृतिमा निर्मित ६० हजार दर्शक क्षमताको अल बायत रंगशालामा करिब ३० मिनेटको उद्घाटन समारोह आधुनिक प्रविधिबाट प्रेरित थियो ।चार वर्षपछि उत्तर अमेरिकी महादेशको अमेरिका, मेक्सिको र क्यानडाले आयोजना गर्ने विश्वकपमा ४८ देशले प्रतिस्पर्धा गर्नेछन् । त्यसर्थ ३२ टिमको अन्तिम विश्वकप कतार संस्करण नै हो । यिनै ३२ देशका टिमले यो विश्वकपमा लगाउने जर्सी र झन्डा उद्घाटन समारोहमा प्रस्तुत गरियो । सन् १९३० मा उरुग्वेबाट सुरु भएको विश्वकपका सबै संस्करण (२२) कै मस्कट पनि प्रस्तुत गरियो । कतारी सभ्यता र संस्कृति झल्को दिने प्रस्तुतिसँगै ओस्कर अवार्डमा ५ पल्ट नोमिनेसनमा परेका कलाकार मोर्गन फ्रिम्यान मैदानमा आएका थिए ।उद्घाटन समारोहको प्रमुख प्रस्तुति विश्व विख्यात दक्षिण कोरियाली ब्यान्ड बीटीएसका गायक जुङ कुकको सोलो गीत ड्रिमर्स रह्यो । उनले कतारी गायक फहद अल खुबइसीसँग ट्र्याकमा गाउँदै उक्त गीत ड्रिमर्स सार्वजनिक गरे । मानवअधिकार र श्रमिकलाई दिइएको सुरक्षा तथा सुविधाबारे प्रश्न उठाउँदै विश्वका चर्चित केही कलाकारले उद्घाटन समारोहमा प्रस्तुति दिन अस्वीकार गरेका थिए ।विश्वकप १९९८ को च्याम्पियन फ्रान्सेली टिमका रक्षक मार्सेल डेसाइजीले ट्रफी प्रदर्शन गरे । कतारका अमिर शेख तमिम बिन हमाद अल थानी, उनका बुबा शेख हमाद बिन खलिफा, अन्तर्राष्ट्रिय फुटबल महासंघ (फिफा) का अध्यक्ष जियानी इन्फान्टिनो अतिथि रहेका थिए । शेख तमिमले फुटबल खेल्दा लगाउने जर्सी रंगशालामा उपस्थित सबैलाई दिएका थिए । पहिलोपल्ट हिउँदयाममा आयोजित विश्वकप २९ दिन चल्नेछ, जसको फाइनल १८ डिसेम्बरमा लुसेल रंगशालामा हुनेछ ।"
बेन्जेमाको स्थानमा अर्को खेलाडी नल्याइने,"दोहा (एएफपी) डिफेन्डिङ च्याम्पियन फ्रान्सले चोटग्रस्त खेलाडी करिम बेन्जेमाको स्थानमा विश्वकप टिममा अर्को खेलाडी नल्याउने भएको छ । प्रशिक्षक डिडिएर डेसक्याम्पले आइतबार यसबारे घोषणा गरेका छन् । फ्रान्सलाई अर्को ठूलो धक्काका रूपमा चोटका कारण बेलन डेअर विजेताले खेल्न नसक्ने भएका हुन् ।शनिबार टिम अभ्यासको क्रममा उनलाई तिघ्रामा चोट लागेको हो र उनको अनुपस्थितिले फ्रान्सको विश्वकप उपाधि रक्षा गर्ने अभियान अझ कमजोर भएको छ । डेसक्याम्पले रियल म्याड्रिड फरवार्डको स्थानमा अर्को खेलाडीका लागि फिफासँग अनुरोध नगर्ने बताए । प्रशिक्षकसँग नयाँ खेलाडी माग गर्न सोमबारसम्मको समय रहेको छ । डेसक्याम्पले फ्रान्सको टीएफवानलाई दिएको अन्तर्वार्तामा बेन्जेमा घाइते हुनु ठूलो नोक्सानी रहे पनि वर्तमान टिममा आफ्नो पूर्वआत्मविश्वास रहेको बताए । यस्तै उनले टिम आफैंमा उत्कृष्ट रहेको पनि दाबी गरे । उनले भनेका छन्, हाम्रो जुन टिम उद्देश्य छ, त्यसका लागि अहिलेको टिम पर्याप्त छ । मलाई खेलाडीमाथि पनि उत्तिकै विश्वास छ ।उनले फ्रान्सेली टिम बेन्जेमालाई ठीक ढंगले व्यवस्थापन गर्न नसकेको आरोपबारे केही बोल्न चाहेनन् । गत महिनादेखि बेन्जेमा चोटबाट संघर्षरत छन् । डेसक्याम्पले भने, तपाईंहरू विवाद सिर्जना गरेको हेर्न चाहनुहुन्छ । तर टिममा सबथोक ठीक छ र नियन्त्रणमा छ । चोट अभ्यासका क्रममा बल्झेको होइन । जोकोहीलाई पनि चोटको समस्या हुन सक्छ ।"
भारत विजयी,"माउन्ट मउनगई (एएफपी) ब्याटिङ डायनामो सूर्यकुमार यादवको विशेष शतक मद्दतले भारतले दोस्रो ट्वान्टी२० मा आइतबार न्युजिल्यान्डलाई ६५ रनले पराजित गरेको छ । सूर्यकुमार ५१ बल मात्र सामना गरेर १ सय ११ रन बनाएर अविजित पनि रहे । पाहुना टिमले बेय ओभलमा छ विकेट गुमाएर १ सय ९१ रन बनाएको थियो ।जवाफमा न्युजिल्यान्डले १९ ओभरमा सबै विकेट गुमाउन अगाडि १ सय २६ रन मात्र बनाउन सक्यो । यससँगै भारतले तीन खेलको शृंखलामा १० को अग्रता लिएको छ । शुक्रबार वेलिङ्टनको पहिलो खेल वर्षाले गर्दा रद्द भएको थियो । नेपियरमा हुने तेस्रो तथा अन्तिम खेल जितेर शृंखला बराबरी गर्न न्युजिल्यान्डले सूर्यकुमारलाई रोक्ने उपाय निकाल्नुपर्नेछ ।सूर्यकुमार ट्वान्टी२० क्रिकेटको शीर्ष वरीयताका ब्याटर हुन् । क्रिकेटको कान्छो स्वरूपमा आफ्नो दोस्रो शतक बनाउने क्रममा ३२ वर्षीय खेलाडीले ११ चौका तथा सात छक्का प्रहार गरे । यसअघि उनले चार महिना अगाडि इंग्ल्यान्डविरुद्ध नटिङ्घममा १ सय १७ रनको इनिङ्स खेलेका थिए ।आइतबारको प्रदर्शन अगाडि नै सूर्यकुमारले एक क्यालेन्डर वर्षमा ट्वान्टी२० क्रिकेटमा हजार रन बनाइसकेका थिए । उनले ट्वान्टी२० का पछिल्ला ११ इनिङ्समा सातपल्ट ५० भन्दा माथिको रन बनाइसकेका छन् । खेलपछि उनले भने, ट्वान्टी२० क्रिकेटमा सय रनको प्रदर्शन जहिले पनि विशेष हुन्छ ।उनलाई छाडेर ओपन इशान किसनले ३१ बलमा ३६ रन बनाए । सूर्यकुमारले लुकी फर्गुसनको अन्तिम ओभरमा २२ रन बटुलेर आफ्नो शतक पूरा गरेका थिए । न्युजिल्यान्डले सुरुमै प्रारम्भिक ब्याटर फिन एलेनलाई गुमाएको थियो र त्यसपछि टिमले कुनै पनि समय बलियोसँग जित लक्ष्य पछ्याउन सकेन ।"
"नन्दनलाई पहिलो पटक मौका, आदिल बाहिर","काठमाडौं (कास) नन्दन यादवलाई समावेश गर्दै नेपालले विश्वकप लिग २ को नामिबिया भ्रमणका लागि १४ सदस्यीय टोलीको घोषणा गरेको छ । बलिङ अलराउन्डर नन्दन पहिलो पटक राष्ट्रिय टोलीमा स्थान पाउँदा ब्याटिङ अलराउन्डर मोहम्मद आदिल आलमलाई बाहिर राखिएको छ । डिसेम्बर २ देखि ८ सम्म नामिबियामा हुने लिग२ मा नेपालले नामिबिया र स्कटल्यान्डसँग प्रतिस्पर्धा गर्दै छ । नेपालले डिसेम्बर २ मा घरेलु टोली नामिबियासँग खेलेर यात्रा प्रारम्भ गर्नेछ । त्यसपछि डिसेम्बर ४ मा स्टकल्यान्ड, डिसेम्बर ७ मा नामिबिया र डिसेम्बर ८ मा स्कटल्यान्डसँग खेल्नेछ । भर्खर यूएईविरुद्धको तीन एकदिवसीय अन्तर्राष्ट्रिय शृंखलामा नन्दन नेपालको १६ सदस्यीय टोलीमा थिएनन् । यूएईसँगको शृंखलामा आदिललाई एउटै खेलमा खेलाइएको थिएन । त्यसअघिका खेलमा आदिलले राम्रो प्रदर्शन गर्दै आएका थिए । यूएईसँगको शृंखलापछि प्रशिक्षक मनोज प्रभाकरले आदिल ट्वान्टी२० शैलीको खेलाडी भएको जनाएका थिए । रोहित पौडेलको कप्तानीमा रहेको नेपाली टोलीमा नन्दनसहित, अर्जुन साउद, आसिफ शेख, ज्ञानेन्द्र मल्ल, दीपेन्द्रसिंह ऐरी, आरिफ शेख, कुशल भुर्तेल, गुलसन झा, ललित राजवंशी, करण केसी, सोमपाल कामी, हरिशंकर शाह, सागर ढकालले स्थान पाएका छन् । नेपाल २० खेलमा १७ अंक जोडी ७ राष्ट्र सहभागी लिग२ को अंक तालिकामा छैटौं स्थानमा छ । सबै ३६ खेल खेलिसकेको ओमान ४४ अंकसहित शीर्षस्थानमा छ । स्कटल्यान्ड २८ खेलमा ४०, अमेरिका ३२ खेलमा ३२, नामिबिया २४ खेलमा २८, यूएई २६ खेलमा २७ अंक जोडी क्रमशः दोस्रो देखि पाँचौं स्थानमा छन् । २५ खेल खेलेको पपुवा न्युगिनी ५ अंकसहित पुछारमा छ । लिग२ को शीर्ष ३ टोली विश्वकप छनोटमा पुग्नेछन् भने शीर्ष ५ स्थानमा रहने टोलीको एकदिवसीय अन्तर्राष्ट्रिय मान्यता यथावत् रहनेछ । नेपालले लिग२ का ४ शृंखलामा १६ खेल खेल्न बाँकी रहेको छ ।"
